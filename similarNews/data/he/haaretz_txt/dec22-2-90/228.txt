יוזמתו של סגן שר החינוך ח"ך פנחס גולדשטיין , המתכוון לפעול להקמת התאחדות 
לספורט בבתי הספר היסודיים והעל - יסודיים , ראויה להערכה ולתשומת לב גם 
בחוגים ממלכתיים שאליהם מקורב הוגה הרעיון . גם אם אין התכנית מקורית , 
משום שהועלתה כמדומני בעבר , תמיד מותר לברך על יוזמה מתחדשת . מאז הוטלה 
על סגן - השר האחריות המיניסטריאלית הישירה לתחום הספורט בישראל , אין הוא 
מרפה מנקודות תורפה וליקויים הטעונים טיפול ותיקון . לפיכך ראוי להעריך 
גם רעיון זה , שמטרתו לטפח ולעודד את רמת המדעת הנמוכה לקידום ספורט בקרב 
הנוער הלומד . בכל זאת , ומתוך הכרת המציאות העגומה זה עשרות בשנים כתלמיד , 
כאב לתלמידים , כסב לתלמידה יש לי הרושם שח"ך גולדשטיין שוגה בנסיונו 
לרתום את הסוסים לפני העגלה . כלומר , עצם הקמת ההתאחדות אולי במקומה , 
אבל התהליך הממלכתי עלול להיות איטי , ממושך ומסורבל , כמקובל אצלנו . 
יש כמה דברים דחופים וחיוניים יותר , לפני הקמת ההתאחדות , שלא נעשו מעולם 
בין כתלי בתי הספר בישראל . לא ברור לאן וכלפי מי בדיוק צריך להפנות אצבע 
מאשימה , אבל החינוך הגופני בבתי הספר היה שנים רבות בן - חורג , וגם כיום 
אין הוא מצוי במקום נכבד בסולם העדיפויות . שעה - שעתיים בשבוע , לא תמיד 
במיתקנים ראויים ובתנאים אידיאליים , אין בהם כדי ליצור את התשתית הבריאה 
והחיונית לעיצובו הספורטיווי של התלמיד הישראלי . ההזנחה בתחום זה כה גדולה 
וההתייחסות כה שטחית , עד שאין מנוס מהרושם שיותר מדי נעשה רק כדי לצאת 
ידי חובה . קצת התעמלות , ריצה , שחיה ומשחקים קבוצתיים מינן דל שאולי 
אינו מזיק , אך לרוב גם לא מועיל . לדעת רבים , גובלת תכנית כזו בבזבוז 
זמן ומשאבים . אפילו סגן - השר גולדשטיין מודה , שאחרי 21 שנות לימוד מתייצבים 
רבים מאוד מתלמידי ישראל בלשכות הגיוס של צה"ל בכושר גופני ירוד , המעורר 
דאגה אמיתית ומצריך שעות רבות של אימוני כושר מיוחדים . גם מי שמדע לכך , 
כי תוספת שעת חינוך גופני בבתי הספר מצריכה תקציב שנתי של מיליונים , חייב 
לעשות פעם הערכת מצב ולהחליט מתי ככלות הכל רצויה השקעה כזו בגיל תשע בבית 
הספר , או בגיל 81 בבסיס הטירונים . בניגוד למקובל בעולם הספורט , של גילוי 
כישרונות צעירים וטיפוח אלופי העתיד החל בגן הילדים , המשך בבתי הספר וכלה 
באוניברסיטאות משאירים אצלנו את עיקר המלאכה , אם לא את כולה , למועדונים . 
אבל מסתבר שכר היתוך זה אינו יכול לענות על כל הצרכים , מפני שחומר הגלם 
מגיע אליו מאוחר מדי ובמצב מוזנח מכדי להפיק ממנו את מיטבו . יותר מדי שנים 
טובות חולפות לריק , וסביר שבמהלכן יורדים לטמיון הרבה כישרונות שאין להם 
תחליף . במיוחד במדינה קטנה , חסרת משאבים ובעלת מיגבלות אנוש . הייתי 
מצפה מסגן - השר גולדשטיין , שלפני הקמת התאחדות ספורט לבתי ספר , יפעל 
אצל שר החינוך הממונה עליו לשינוי מהפכני בשיטות טיפוח הספורט והחינוך הגופני 
בקרב הנוער הלומד . גישה נדיבה ומעשית יותר , בתחום האימון וההכשרה המקצועית , 
תבטיח בעתיד לא רק ספורטאים וחיילים בריאים יותר אלא גם , ואולי בעיקר , 
אלופים בדרג בין - לאומי שישראל מוסיפה רק לחלום עליהם . 
