מבקרת המדינה מרים בן - פורת פרסמה אתמול דו"ח חריף ביותר על חשבונותיה של 
סיעת ש"ס . לדברי המבקרת , זהו הדו"ח החמור ביותר שיצא תחת ידה בנושא מימון 
מפלגות מאז נכנסה לכהונתה . בן - פורת סירבה להכחיש או לאשר אם העבירה את 
הדו"ח ליועץ המשפטי לממשלה יוסף חריש , על - מנת שיכריע כיצד לטפל בממצאים . 
היא ציינה כי אין היא נוהגת להתבטא בסוגייה , ורק " כאשר מוצאים חשד למעשים 
פליליים מעבירים את הממצאים להחלטתו של היועץ המשפטי " . המבקרת האשימה את 
השר רפאל פנחסי , המופקד על ניהול החשבונות של ש"ס , באי מסירת מידע נכון 
ומדויק על היקף הוצאות הסיעה , בה - בשעה שהיה לו ולסיעה מידע כזה ויכלו 
להעבירו . בן - פורת הטילה על הסיעה קנס שערכו מגיע היום ל5 . 1 מיליון 
ש"ח . המבקרת לא קיבלה את טענת הסיעה לפיה נבצר ממנה , עקב חקירת המשטרה 
את החשבונות הכספיים שלה , להשיב על השאלות שהוצגו לה בנושא מימון המפלגות . 
במהלך הביקורת התעוררו במשרד המבקר תהיות ושאלות שלא נמצאו להן תשובות . 
המבקרת קבעה בדו"ח כי ממידע שהגיע אליה עולה שבידי השר פנחסי , הבקיא במשק 
הכספים של ש"ס , קיים רישום מפורט המתייחס לתנועות הכספים של הסיעה , אך 
רישום זה נעשה שלא במסגרת הספרים הגלויים שלה והועלם מעיני המבקרת במתכוון . 
כמו כן מצביע המידע על כך שהנימוק העיקרי להסתרת הרישום הוא שמדובר בתשלומים 
לתלמידי - ישיבות כשכר עבור פעילותם במהלך מערכת הבחירות , וכי בהיות תורתם 
אומנותם , עלולה חשיפת שמותיהם לעלות להם בגיוס לצה"ל או בחיוב במס . עוד 
ציינה המבקרת כי שולמו כספים לנותני שירותים למיניהם בלא ניכוי מס במקור 
בניגוד לחוק , דבר שיש בו כדי לאפשר התחמקות מדיווח לשלטונות המס על הכנסות 
אלה . בניסיון להסביר למבקר המדינה את משיכות הכספים במאות אלפי ש"ח במזומנים , 
הועלו בסיעה , על - פי הדו"ח , רעיונות שונים בדבר גיבוש גרסה כוזבת . 
. . סוף מעשה היה בבקשת דחייה בטענה שלא היה סיפק בידם להתארגן למתן הסברים 
כמבוקש ; הדחייה כאמור ניתנה , אך הסברים אין קובע הדו"ח . מכרטיסי חשבונות 
הבנקים של הסיעה עולה כי מאות אלפי שקלים הופקדו בחשבונות ונמשכו מהם בלא 
שהסיעה הציגה תיעוד על מפקידי הכספים ועל ייעוד הכספים שנמשכו . בהעדר תיעוד 
כאמור לא קיימה הסיעה את הנחיות מימון המפלגות . עוד ציינה המבקרת כי לדרישת 
הביקורת המציאה סיעת ש"ס השלמות הנוגעות לרישומים שאותם סיווגה כמתייחסים 
לתקופת הבחירות לרשויות המקומיות . הביקורת העלתה כי לפי הרישומים בהנהלת 
החשבונות בתקופה יולי - 98מארס - 09 , הופקדו בחשבונות הבנק של הסיעה סכומים 
בהיקף של מאות אלפי שקלים . לביקורת לא הומצאו נתונים ותיעוד על מקורם של 
הכספים , ומשום כך לא ניתן לקבוע כי הסיעה עמדה בהוראות המגבילות בנוגע 
לקבלת תרומה מתאגיד לפי סעיף 8 לחוק המימון . בגין עבירות אלו יישללו מהסיעה 
שלושת התשלומים הקרובים למימון הוצאותיה השוטפות , שערכם כ004 אלף ש"ח . 
בדיקת חשבונות העלתה כי הסכום הכולל של 029 אלף ש"ח רשום כיתרת - חובה ב"חשבון 
מעבר " . לא נמצא תיעוד כלשהו שיבהיר את מהות הרישומים , ואת טיבם של החובות . 
ביתרה האמורה כלולים סכומים המסתכמים ב077 אלף ש"ח , ששולמו לחשב הסיעה 
בנובמבר 88 . לביקורת הומצאו רק ספחי ההמחאות שהוצאו לפקודת החשב , בלא 
כל תיעוד נלווה . משנדרשה הסיעה להסביר את מהות התשלומים ולהמציא אסמכתאות , 
הפנו אנשי הקשר מטעמה את עובדי משרד מבקר המדינה לשר רפאל פנחסי , ואולם 
זה מילא פיו מים . מערכות החשבונות המתייחסות לתקופת הבחירות לכנסת ה21 וכן 
לתקופה אפריל - נובמבר 88 מצביעות על כך שהדיווחים שהגישו בשעתו נציגי הסיעה 
למשרד מבקר המדינה בגין הכנסות והוצאות לא שיקפו את מלוא פעולותיה של הסיעה . 
זאת למרות שהשר פנחסי והרב יחזקאל אסחייק מסרו את הדו"חות הכספיים של הסיעה 
בצירוף הצהרה לפי סעיף 9 לחוק המימון כי למיטב ידיעתם הרישומים במערכת החשבונות 
של הסיעה שלמים ונכונים ומשקפים את כל ההכנסות וההוצאות . המבקרת העירה 
כי לו היה בפניה המידע הנוסף שאותו היתה הסיעה אמורה להמציא קודם לכן , 
לא היתה ממליצה על סנקציות נמוכות . לפיכך ביטלה המבקרת את המלצותיה בעבר 
וקבעה כי הסנקציות בגין הדינים - וחשבונות הלא - חיוביים של מערכת החשבונות 
יהיו מירביות . בגין עבירה זו יישללו עוד % 3 מהכספים שהגיעו לסיעה להשלמת 
מימון הוצאות הבחירות לכנסת ה21 , שערכם כיום כ08 אלף ש"ח , וכן שני תשלומים 
חודשיים נוספים למימון הוצאותיה השוטפות , שערכם כיום 662 אלף ש"ח . הסיעה 
דיווחה בחשבונות שהגישה גם על הוצאות שאותן ייחסה לבחירות לרשויות המקומיות . 
לדרישת הביקורת המציאה הסיעה השלמות , ומאלה עולה כי בתקופה מאי - 98מארס - 
09 שולמו מחשבונות הבנק שלה , לפי הרישומים בהנהלת החשבונות , סכומים בהיקף 
של מאות אלפי שקלים . לביקורת לא הומצאו נתונים ותיעוד למי שולמו הסכומים 
האמורים וסיבת התשלום . המבקרת ציינה כי ברישומים בהנהלת החשבונות במאי 
98 , דהיינו לפי הדיווח של הסיעה למבקר המדינה ביוני 98 , לא נכללו הזכאים 
לסכומים אלו והתשלומים להם . העדר המידע שמחובת הסיעה היה לספק לה במועד , 
הוא שהניע את מבקרת המדינה לקבוע בשעתו שהדו"ח על הסיעה חיובי . מהטעיה 
זו , קובעת המבקרת , אין להניח לסיעה להיבנות , וזהו השיקול ביסוד החלטתה 
לדון בעניין מחדש . הדו"ח על מימון המפלגות של הסיעה ברשויות נמצא אפוא כלא - 
חיובי , בסופו של דבר , וכתוצאה מכך יהיה על ש"ס להחזיר לאוצר המדינה % 51 
מהכספים שקיבלה למימון הוצאות הבחירות לרשויות המקומיות , הווה - אומר 124 
אלף ש"ח . בסיכום הדו"ח כתבה המבקרת : " עלי לחזור ולציין את החומרה הנעוצה 
בכך שנציגי הסיעה לא הגיבו על פניותי בכתב , שהמציא להם משרדי , ולא הסבירו 
את התמיהות הרבות שהתעוררו , ובפרט לגבי התנועות הרבות של כספים במזומן . 
כל זאת חרף העובדה כי בידי נציגי הסיעה היו הסברים לשאלות של הביקורת . 
יתר על כן , גם לאחר שוועדת הכספים של הכנסת נענתה לבקשת הסיעה להאריך 
את המועד הקבוע בסעיף 01 לחוק המימון בהסתמך על טענה שהארכה זו נחוצה לה 
לצורך מתן הסברים לביקורת , נמנעו נציגי הסיעה מלהמציאם " . 
