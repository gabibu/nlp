לחיצת היד שבתמונה בין סלמן רושדי והישאם אל - עיסאוי , נשיא החברה האיסלמית 
למען סובלנות דתית בבריטניה , נועדה להסיר את גזר - דין המוות המרחף מעל 
ראשו של רושדי זה 22 חודשים . הפגישה , שנערכה באולפני הטלוויזיה של הבי - 
בי - סי במרכז לונדון ביום שני בערב , יצאה לפועל בעזרת תיווכו של נשיא 
מצרים , חוסני מובארק . עדים למעמד החתימה היא אנשי דת מצרים , ובראשם 
הממונה על הקרנות הדתיות במצרים , השר מוחמד עלי מהגוב . בפגישה , ערב 
חג המולד הקדוש לנוצרים , חתם רושדי גם על מסמך שמתחיל במלים " אין אלוהים 
בלעדי אללה ומוחמד הוא נביאו " , ובו נאמר , בין היתר : " אינני מסכים 
לשום הצהרה מפי הדמויות בספרי פסוקי השטן שיש בה כדי לפגוע בנביא מוחמד , 
להשמיץ את האיסלם , להטיל ספק באותנטיות של הקוראן הקדוש , או לפקפק באלוהותו 
של אללה " . פרנסיס דסוזה , העומדת בראש הוועדה הבין - לאומית להגנת רושדי , 
אמרה שהצהרה זו שלו מתייחסת לאותם חלקים בספר העלולים להיחשב כעלבון לאיסלם , 
אבל אין הוא מתכחש לספר כולו . על פי ההצהרה , מתחייב רושדי לוותר על 
הכוונה להוציא את הספר גם בכריכה רכה ( שהוצאת פינגוין ממילא דוחה מחשש 
לביטחון הסופר ולביטחון בית ההוצאה ) ולא לאפשר תרגומים עתידיים של הספר . 
רושדי אמר במסיבת עיתונאים טלפונית ביום שלישי , אחרי מעמד החתימה אך עדיין 
במקום המחבוא , כי הוא מרגיש כעת הרבה יותר בטוח . הישאם אל - עיסאוי הביע 
תקווה שכוהני דת איראנים ייפגשו עם רושדי , וכי אף שנשקפת לו עדיין סכנה 
מצד חמומי מוח , מבחינת החוק האיסלמי הנושא סגור וגמור . המועצה הלאומית 
לעניינים מוסלמיים , שמושבה בניו - יורק , פנתה לאיראן וביקשה שמוסדותיה 
יבטלו את ה"פתואה " . אבל הם מלכתחילה טענו שכל פשעו של רושדי היה פגיעה 
בטעם הטוב , ועל כך קיבל כבר את עונשו . לעומת זאת , מנהיג מוסלמי מיליטנטי 
בבריטניה , חאלים סידיקי , טען שבהצהרה זו של רושדי אין די , וכי צריך 
לחטוף אותו להביא אותו למשפט בטהרן . עיקבל סקראני , יו"ר המועצה הבריטית 
לענייני האיסלם , דרש שהספר עצמו יוצא מן החנויות וייגנז . לשמע קולות 
אלה , וכל עוד לא נשמעה הצהרה רשמית מאיראן , עדיף שרושדי שיישאר במחבוא . 
אפשר גם להבין ללבו של המתרגם לעברית , על שהוא שומר עדיין על סודיות זהותו . 
קל לשבת במקום מוגן , יחסית , ולהסתכל במידה של צער על כניעתו זו של רושדי 
לאיומי קנאים מוסלמים מטורפים . אחרי ככלות הכל הוא ולא אני הסתתר במשך 
22 חודשים במקום מחבוא מחשש אמיתי לחייו . במחבוא הזה הוא פירסם את ספרו 
החדש , " הארון או ים הסיפורים " , ורק לאחרונה העז להגיח לרבע שעה כדי 
לחתום על עותקי הספר בחנות בהמפסטד . אל תדון את זולתך עד שתגיע למקום המחבוא 
שלו . 
