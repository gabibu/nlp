, " מכון יוחנן פאולוס השני ללימודים על נישואין ומשפחה " , באוניברסיטה 
הלתרנית האפיפיורית . בראש המכון עומד הקרדינל הרומאי קארלו קפארה , בן 
25 . בגיליון מאי 88 של ביטאונו של מכון זה הכריז קפארה כי לנוכח העובדה 
שכל הצווים המוסריים קשורים לגאולת האדם , שייכים גם הם לתחום שיפוטה של 
הכנסייה . כיוון שבמקרים הקשורים לישועת האדם חייבת הכנסייה לומר את דברה , 
נובע מכאן בהכרח כי היא פועלת בהשראת רוח הקודש , כלומר אינה מסוגלת לשגות . 
בקונגרס תיאולוגים של מוסר שערך המכון בנובמבר 88 יכלו 003 המשתתפים לשמוע 
מפי האפיפיור עצמו כי אנציקליקת הגלולות " אינה פרי המצאה אנושית , אלא 
ידו היוצרת של האל כתבה אותה בטבעם של בני האדם והיא מקבלת את אישורה מידי 
האל בבריאה " . וקפארה עוד הרחיב את הדברים בקונגרס : " מי שמשתמש באמצעי 
מניעה אינו רוצה בהיווצרות חיים חדשים , כיוון שחיים כאלה רעים בעיניו . 
זו אותה ראייה של רוצח , שאת קיום קורבנו רואה כרע " . כאשר 43 חברי פרלמנט 
מערב - גרמנים של צה - אס - או , השלוחה הבווארית הארכי - שמרנית של הנוצרים 
הדמוקרטים , כתבו לאפיפיור שדבריו של קפארה פוגעים בהם אישית , השיב להם 
הקרדינל יוזף רצינגר , העומד בראש קהילת האמונה של הוותיקן , שבעבר היה 
שמה האינקוויזציה הקדושה , כי הוא מתעצב על שהם עומדים " בצל " תיאולוגים 
מרדנים , ו"הייתי רוצה שהצירים שלנו יהיו בוחרים להם חברה טובה יותר " . 
בעיקר משתדלת קהילת האמונה של רצינגר בשנים האחרונות לקדש עוד יותר את הדוקטרינה 
המוסרית - משפחתית של הכנסייה . באישור האפיפיור היא פירסמה ב9891 " שבועת 
אמונים " חדשה , המחייבת את כל נושאי המשרות הרמות בכנסייה , זאת כאשר 
בספרי הקודש נאמר בין השאר שאסור בכלל להישבע . הנוסח מעניק למעשה צק פתוח 
לכנסייה בשאלות מוסר . כך הושלמה הפקעת עצמאותם של התיאולוגים הקתולים . 
ב"טיימס " הלונדוני הישווה התיאולוג מטיבינגן הנס קינג , שהסתכסך לא אחת 
עם רשויות הכנסייה , את שבועת האמונים ל"שבועה לפיהרר הדורשת ציות עיוור " . 
אך לדידו של רצינגר , השיטה עדיין אינה סגורה דיה . לכן העביר במאי 98 
" הדרכה על יעודם הכנסייתי של תיאולוגים " , שבה נאמר בין השאר שאם דעותיהם 
של תיאולוגים ותיאולוגיות אינן תואמות את הדוקטרינה הרשמית , עליהם לראות 
זאת כ"קריאה לסבול בשתיקה ותפילה " . על אף " חופש המחקר " ו"חופש מעשה 
האמונה " , אין " חופש לחלוק " על " הנהגת הדוקטרינה החיה של הכנסייה " . 
זה מכבר נאגר במחשבים של קהילת האמונה מידע על ההתנגדות בעולם הקתולי . 
הנונציוס בבון , הארכיבישוף יוסיף אוהאק , אפילו ביקש מפרופסורים לתיאולוגיה 
הקרובים לו בדעותיהם " למסור לו שמות של עמיתים שאינם נאמנים יותר לכנסייה " . 
רשימת המוזהרים , הנידונים לשתיקת חרטה , כמו גם של המגורשים מהכנסייה , 
ארוכה כיום הרבה יותר מכפי שהיתה בימי פיוס ה11 או פאולוס ה6 . כשמתפנות 
קתדרות לתיאולוגיה של המוסר , מתקבלים על - פי הוראה מפורשת מרומא רק מועמדים 
שאינם קשורים לקבוצות מחאה תיאולוגיות . גם כהונותיהם של בישופים שפרשו 
נמסרות רק לנאמנים ביותר . על הוצאות לאור קתוליות ומקורבות לכנסייה מופעל 
לחץ חזק לפרסם רק ספרים התואמים את הדוקטרינה הרשמית . האפיפיור , שבתור 
הקרדינל ויטילה כתב ספרים רבים על בעיות מוסר , רואה עצמו כמתמחה בתחום 
זה . ספריו , כמו " אהבה ואחריות " ( 0691 ) או " פרט ומעשה " , מראים 
שכבר בתור מורה ובישוף אימץ לעצמו אותן שיטות פסוודו - מדעיות , שפחות או 
יותר לומדים אותן כל התיאולוגים הקתולים בעולם , ושהאפיפיור רואה אותן כיום 
כחובתם של תיאולוגים לענייני מוסר : לגלגל את הדברים כך שבסופו של חשבון 
תיראה הדוקטרינה הכנסייתית הרשמית כנכונה . דברי האפיפיור מראים עד כמה 
הוא חש עצמו מאוים לנוכח מגמות השחרור ההולכות ומתבלטות בתוך כנסייתו הוא . 
לדידו , אלה הם " הכוחות האויבים המסוכנים של הרוע " , השאובים מחשיבה 
פרוטסטנטית , נאורה או אתיאיסטית . האפיפיור עדיין מאמין שקריאותיו לציות 
יכולות להחזיר את הכנסייה לתלם . אבל הוא עלול לשגות בספירת המלאי שלו . 
התיאולוג נורברט גריינכר מטיבינגן אומר כי האפיפיור יכול להורות כרצונו , 
אבל בסופו של דבר יצטרך לשאול " עד כמה גבוה המחיר אצל המאמינים " . לעמיתו 
האמריקאי צארלס קוראן , שבלחץ הוותיקן סולק מהאוניברסיטה הקאתולית בוואשינגטון 
כיוון שהצדיק הומוסקסואליות ונישואי גרושים , יש דימוי פשוט אך קולע : 
" קשה עכשיו להכניס מחדש את משחת השיניים לשפופרת " . 
