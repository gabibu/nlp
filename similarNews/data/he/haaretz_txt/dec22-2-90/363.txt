יו"ר הכנסת דב שילנסקי ( ליכוד ) יחליט בימים הקרובים אם לקבל את המלצת 
מבקרת המדינה להטיל קנס של 5 . 1 מיליון ש"ח על סיעת ש"ס . אתמול נועד שילנסקי 
עם חברי הכנסת של ש"ס , וביקש מהם להעביר אליו בכתב את השגותיהם על הדו"ח . 
" אני מכבד את החלטותיה של מבקרת המדינה , ותמיד קיבלתי את המלצותיה . 
עם זאת , לא אוכל להתייחס לדו"ח לפני שאקבל את השגות הסיעה " , אמר שילנסקי . 
סיעת שינוי תובעת חקירה מידית של היועץ המשפטי לממשלה בעובדות הקשות שנחשפו 
בדו"ח על סיעת ש"ס . שינוי מסתמכת על סעיף 14ג לחוק מבקר המדינה , הקובע 
ש"אם העלתה הביקורת שגוף מבוקר נהג בצורה המעלה חשש למעשה פלילי , יביא 
המבקר את העניין לידיעת היועץ המשפטי לממשלה " . יו"ר סיעת שינוי , ח"ך 
אמנון רובינשטיין , אומר כי דו"ח המבקרת חושף " סדום ועמורה פוליטיות " , 
שאין יכולת לגנותן בשפה הפרלמנטארית . " חומרה מיוחדת נובעת מדו"ח זה 
לנוכח העובדה שבשיטה הפוליטית הקיימת סיעת ש"ס היא הקובעת את הממשלה ואת 
ראש הממשלה בישראל , ולא רוב הציבור הישראלי . מי שלא מבין את הסכנה הגדולה 
הנובעת מהמצב הנוכחי לדמוקרטיה הישראלית אינו מבין דבר " , אמר רובינשטיין . 
יו"ר הוועדה לביקורת המדינה ח"ך דוד ליבאי ( מערך ) פנה אל היועץ המשפטי 
לממשלה ולשר הביטחון בדרישה לנקוט אמצעים משפטיים לנוכח הגילוי שסיעת ש"ס 
העבירה לפני הבחירות לכנסת , באמצעות החשב שלה שמואל דוד , סכומים בהיקף 
של 077 אלף ש"ח , או חלק מהם , כשכר לתלמידי ישיבות עבור פעילות במהלך 
מערכת הבחירות לכנסת . ליבאי תובע לקבל מפנחסי את פירוט הכספים שחולקו ואת 
רשימות מקבלי הכספים , שהועלמו ממבקרת המדינה במגמה למנוע העמדה לדין של 
תלמידי הישיבות הללו , ואת גיוסם המידי לצה"ל , בשל הפרת תנאי - יסוד לדחיית 
השירות . ח"ך ליבאי הבהיר כי דחיית שירותו של תלמיד - ישיבה בצה"ל מותנית 
בהתחייבות אישית שלו לא לעבוד . בתשובה לשאלתא של ליבאי השיב שר הביטחון 
משה ארנס , ביום ה81 בדצמבר 09 , כי התנאי של איסור עבודה למי ש"תורתו 
אומנותו " נגזר מ"מהותו הטבועה של ההסדר כולו , כאשר מנהל הגיוס בתיאום 
עם הפרקליט הצבאי הראשי והיועץ המשפטי למערכת הביטחון בודקים ומוודאים שהתנאי 
אינו מופר . כאשר מתברר כי התנאי הופר וכי תלמיד הישיבה עובד לפרנסתו , 
ננקטים צעדים משפטיים מתאימים " . ליבאי קרא לגייס את אותם בני ישיבות שעבדו 
בבחירות . עוד אמר ליבאי , כי לא יעלה על הדעת שיו"ר הכנסת לא יקבל את המלצות 
המבקרת להטיל קנס של 5 . 1 מיליון ש"ח על ש"ס . ח"ך דדי צוקר ( רץ ) , 
חבר הוועדה לביקורת המדינה , אמר כי " כתם נורא כזה טרם הוטל במפלגה בישראל . 
את הכתם הזה תשא על עצמה הכנסת כולה . על הכנסת ורשויות החוק לעקור את 
הגידול הזה מן הנוף הפוליטי בישראל . התופעות המתגלות בדו"ח מאשרות ומחזקות 
את הלכי הרוח האנטי - פרלמנטאריים בקרב הציבור . מי שירצה לגנות את שחיתותה 
של הפוליטיקה בישראל יוכל לנפנף בדו"ח זה " . ח"ך חיים אורון ( מפ"ם ) אמר 
כי הוא חרד שגם הקנס בשיעור של 5 . 1 מיליון ש"ח יגולגל מקופת המדינה . 
" ככה ייעשה לאיש שהמלך חפץ ביקרו , והמלך חפץ ביקרם של ש"ס . זהו עניין 
ציבורי כללי שש"ס תנקה את אורוותיה , אך זה חייב להיות האינטרס של ש"ס עצמה 
לצאת מסבך מעשיה הפליליים , ולקבל על עצמה את עלה של מדינת חוק " . ח"ך חגי 
מירום ( מערך ) , בהצעה דחופה לסדר היום , אומר כי הדו"ח מעורר סימני - 
שאלה חמורים ביותר באשר לפעילות הח"כים של ש"ס . " האם לסדום ועמורה דמינו ? 
" שאל . הוא אמר כי הכנסת ידעה בעבר מקרים של הסרת חסינות של חברי - כנסת 
בודדים , אך מעולם לא נתקלה בצורך להסיר חסינות של סיעה שלמה . " מעולם 
לא יצא דו"ח חמור כזה כלפי מפלגה כלשהי בישראל . הצעדים המיוחדים שנקטה 
מבקרת המדינה לפתיחה מחדש של כל האינפורמציה הקשורה לפעילות ח"כי ש"ס הנם 
חסרי - תקדים " , אמר ח"ך מירום . בדו"ח מיוחד על כספי מימון המפלגות של 
ש"ס , שהגישה אתמול בן - פורת ליו"ר הכנסת דב שילנסקי , היא טענה כי בידי 
שר התקשורת רפאל פנחסי , המופקד על ניהול החשבונות של הסיעה , קיים רישום 
מפורט המתייחס לתנועות הכספים שלה , אך רישום זה נעשה שלא במסגרת הספרים 
הגלויים של הסיעה והועלם מעיני המבקרת . הדו"ח הועבר גם לעיונו של היועץ 
המשפטי לממשלה יוסף חריש , שישקול פנייתם של ח"כים לפתוח בהליכים משפטיים 
נגד סיעת ש"ס . השר פנחסי אמר בתגובה לדו"ח : " הצבענו שחוט השדרה של הדו"ח 
מבוסס על מידע שהגיע אל המבקרת . ראוי היה שהמבקרת , כשופטת לשעבר , תזמין 
אותנו להשיב לה האם המידע שהגיע אליה הוא נכון . הנושא נמצא בחקירת המשטרה . 
המבקרת הזדרזה ויצאה עם מסקנה , אך ראוי לשמוע מה הן התגובות " . פנחסי 
הוסיף כי הסיעה ביקשה ארכה מוועדת הכספים למסירת דו"חותיה למבקרת המדינה . 
" כעבור ימים מועטים נלקח כל החומר בידי המשטרה , ולכן לא היה סיפק בידנו 
לענות . כתבנו למבקרת שהחומר לא בידנו " . באשר לממצאי המבקרת על משיכות 
מזומנים מחשבון הבנק של ש"ס , אמר פנחסי כי סיעתו מנהלת את המערכת לפי החוק , 
והצדק ייצא לאור בבוא העת . " לא ניהלנו חשבונות מזומנים בהעלמה " , הבטיח . 
בהתייחסו לטענה אחרת , אמר פנחסי כי מכל התשלומים של ש"ס לגורמים שונים 
נוכה מס במקור . אשר לסכומים שאין לגביהם דיווח הנושא נמצא בחקירה , אמר . 
עוד ציין כי הוא שלם עם הדרך שבה נוהלה מערכת החשבונות של הסיעה . סיעת 
ש"ס פרסמה אתמול הודעה לפיה קיבלה בפליאה ובתדהמה את פרסום דו"ח המבקרת . 
לדברי הסיעה , הדו"ח נמסר לה לאחר שהופץ על - ידי משרד מבקר המדינה בין 
העיתונאים . הסיעה , נאמר בהודעה , מנועה מלהגיב בשלב זה לגופו של הדו"ח , 
לאחר שהטילה על יועציה המשפטיים לבדוק אם המבקרת לא חרגה מסמכויותיה , 
וייתכן שהדבר ישמש נושא להליכים משפטיים . עם זאת , אין הסיעה עוברת לסדר 
היום על כך שהמבקרת " מצאה לנכון להסתמך בעיקר על מידע , שטיבו ומקורו 
לא הובררו בדו"ח , ומבלי שהביאה אותו לידיעת הסיעה ותגובתה . ש"ס רואה 
בחומרה ובדאגה את הסכנה של יצירת תקדים ולפיו מידע בלתי - בדוק , שלא הובא 
אפילו לידיעת המבוקר , מופץ על - ידי המבקרת כעובדה מוכחת כביכול . המבקרת 
ציינה בדו"ח שלה כי המידע שברשותה מצביע על כך שהנימוק העיקרי להסתרת הרישום 
המתייחס לתנועות כספים אלו הוא שמדובר בתשלומים לתלמידי ישיבות כשכר עבור 
פעילותם במהלך מערכת הבחירות , וכי בהיות תורתם אומנותם , עלולה חשיפת 
שמותיהם לעלות להם בגיוס לצה"ל ובחיוב במס . המבקרת קבעה גם כי שולמו כספים 
לנותני שירותים למיניהם בלא ניכוי מס במקור בניגוד לחוק , דבר שיש בו לאפשר 
התחמקות מדיווח לשלטונות המס . כמו כן ציינה כי מאות אלפי שקלים הופקדו 
בחשבונות הבנק של הסיעה ונמשכו מהם בלא שהוצג תיעוד על מפקידי הכספים ועל 
ייעודם של הכספים שנמשכו . המבקרת הטעימה כי זהו הדו"ח החמור ביותר שכתבה 
בנושא מימון המפלגות . נראה כי ממצאי הדו"ח יועברו גם אל היועץ המשפטי לממשלה 
יוסף חריש , כדי שיקבע אם יש בהם חשד לכאורה לעבירה פלילית . המבקרת המליצה 
להטיל קנס של 5 . 1 מיליון ש"ח על סיעת ש"ס , וביטלה דו"חות ביקורת קודמים 
שכתבה על הסיעה ושהיו חמורים פחות . שלטונות מס - הכנסה עשויים לבקש בקרוב 
את ממצאי דו"ח מבקרת המדינה על אי ניכוי מס במקור על - ידי ש"ס . כך מסרו 
אמש גורמים כלכליים בכירים . הם ציינו כי ייתכן ותיעשה פנייה אל סיעת ש"ס , 
כדי שתמציא את הסבריה בעניין . התנועה למען איכות השלטון בישראל " מקווה 
כי הדו"ח החמור של מבקרת המדינה יפתח אחת ולתמיד את מורסת השחיתות הפוליטית 
בישראל , ויחשוף את עומק השבר הערכי והמוסרי שבקע בחברה הישראלית . פעם 
נוספת הוכח הצורך הדחוף בשינוי שיטת הבחירות " . התנועה הודיעה כי תפעל בכל 
האמצעים והדרכים החוקיות העומדים לרשותה כדי לאכוף וליישם את דו"ח המבקרת . 
