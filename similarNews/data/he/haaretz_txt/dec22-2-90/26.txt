פאריס ( מיוחד ל"הארץ " ) . הקו הנוקשה של המפלגה הקומוניסטית הצרפתית 
הצליח לשמור על מנהיגותו בוועידת המפלגה ה72 שהסתיימה אתמול , כאשר אחד 
מהפעילים הבולטים של הקו הליברלי במפלגה , פליקס דאמט , החליט להתפטר במחאה 
על " ניצחון הקו הסטאליניסטי " . לדברי דאמט , ועידה זו היתה ההזדמנות האחרונה 
של המפלגה לאמץ גישות מתקדמות יותר , ולהתאים עצמה למציאות . " המפלגה 
הקומוניסטית מאמצת גישות ארכאיות וסטאלינסטיות . היא לא תשתנה , ומבחינתי 
היא איבדה את הסיכוי האחרון שלה " , אמר דאמט . הוא צופה כי בעקבותיו ילכו 
חברים נוספים , שלא יחדשו את כרטיס החבר שלהם במפלגה . דאמט עמד בראש הדורשים 
לבדוק מחדש את הנעשה במפלגה , ולבצע שינויים ברוח המתרחש במפלגות הקומוניסטיות 
באירופה . מנהיג המפלגה , זורז מארשה , הצליח להעביר בוועידה ברוב מרשים 
הצעת החלטה , המאפשרת לו לשמור על המסגרות הקיימות במפלגה מאז היוווסדה , 
לפני כ07 שנה . רק 61 מבין 596 , 1 משתתפי הוועידה נמנעו בהצבעה , ואחד 
הצביע נגד . מתנגדיו של מרשה טענו כי בפועל מספרם גדול יותר . לטענת העיתון 
" לה - מונד " , אחד מכל ארבעה חברי מפלגה מתנגד לקו של מארשה . אולם הם 
הודו כי אנשי הקו הליברלי במפלגה ובראשם שר התחבורה לשעבר , שארל פיטרמן , 
נחלו כישלון חרוץ . אנשי הקו הנוקשה במפלגה הצרפתית היו שבעי רצון מהתפטרותו 
של שר החוץ הסובייטי , אדוארד שוורדנאדזה , והדברים שהשמיע בגנות נשיא 
בריה"ם , מיכאיל גורבצוב . לטענתם , הדרך החדשה של המפלגה הקומוניסטית 
הסובייטית היא הרסנית , והתפטרות שוורדנאדזה מוכיחה זאת . במאמר בעיתון 
הימני " לה פיגארו " כתב אתמול גורג סופר : " חושבים שאלבניה תהיה המבצר 
האחרון של הסטאליניזם . בהחלט לא ! המבצר האחרון הוא דווקא המפלגה הקומוניסטית 
הצרפתית " . 
