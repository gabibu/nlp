" בואי נסתכל בווידאו " , אומר קארל אוטו פוהל . הוא מוליך את אורחו בפרוזדורים 
המהודרים והדוממים של הבנק המרכזי הגרמני לתוך חדר ישיבות קטן המשקיף על 
קו הרקיע הנוצץ של פרנקפורט . הגעתו של פוהל מעוררת קרקס קטן . עוזרים 
ממהרים פנימה עם ערימה של קלטות וידאו וגזרי עיתונים ממסעו האחרון בחוץ לארץ . 
מזכירות נכנסות ויוצאות עם עוקדנים וספלי קפה . פוהל מתיישב בכיסא עור 
גדול ונהנה בבירור מן ההמולה סביבו . " תראי את זה " , אומר נשיאו של המוסד 
הכספי בעל העוצמה הרבה ביותר בגרמניה . " הוא הגיע זה עתה מלונדון " . " זה " 
הם פניו השזופות והמחייכות של פוהל בחדשות הערב בבריטניה . למראה דמותו 
פולט פוהל בן ה16 צחקוק ארוך . הקטע הבא . כאן נואם פוהל בפני קבוצת בית - 
הספר לכלכלה של לונדון בנושא : כיצד לגרום לכך שיחידת המטבע האירופית ( 
אקו ) תצליח . " אולי עלינו לכנות את המטבע החדש בשם דלור " , הוא מתבדח 
עם קהלו הבריטי , נהנה מן ההזדמנות להתלוצץ מעט על חשבונו של נשיא הנציבות 
האירופית , זק דלור . כאשר מסתיים הסרט עולה על פניו חיוך מלא ביטחון . 
" ממש כמו מדינאי , לא ? ומדוע לא ? אחרי 11 שנה בתפקיד נשיא הבונדסבנק , 
הבנק המרכזי והחזק ביותר באירופה , הוא המדינאי ואיש הכספים בעל ההשפעה 
הרבה ביותר באירופה . כשומרו של המארק הגרמני , הבסיס של המערכת המוניטרית 
האירופית , חורגת השפעתו של פוהל הרבה מחוץ לגבולותיה של גרמניה , אפילו 
מאלה של אירופה . כיושב ראש מועצת מנהלי הבנקים המרכזיים של הקהילה האירופית , 
פוהל הוא הארכיטקט של האיחוד המוניטרי האירופי , ואין תימה שכלכלנים באנגליה 
כינו אותו " קארל אוטו ביסמרק " . אבל הכלכלה שפוהל שולט בה מצויה על ספו 
של שינוי גדול . משימתו המיידית ביותר תהיה לנווט את המארק הגרמני מבעד 
לסכנות האינפלציוניות שעוררו איחודה של גרמניה . " זה כמו משחת שיניים " , 
אמר פעם פוהל על האינפלציה . " ברגע שהיא יוצאת מן השפופרת אינך יכול 
להחזירה לשם " . כבר עכשיו עובדות תעשיות רבות מעבר ליכולת הייצור שלהן כדי 
לספק את הביקוש הצרכני וההשקעתי במדינותיה המזרחיות של גרמניה . מאז נפילת 
חומת ברלין בנובמבר 9891 , עלה ערכו של המארק הגרמני ביותר מ%02 לעומת הדולר , 
והגיע בשבוע שעבר לשיא של 7386 . 0 דולר . למרות הלחץ שהדבר מטיל על תעשיות 
היצוא , תגיע השנה הצמיחה בחלקה המערבי של גרמניה ל%5 . 4 , ועד כה נשמרה 
האינפלציה בגבול מכובד של % 3 . " השנה יש לנו הצמיחה הריאלית החזקה ביותר 
בין כל המדינות המתועשות " , אומר פוהל בסיפוק . " גרמניה מהווה את קטר 
הצמיחה של שאר העולם " . אבל מחיר שיקום כלכלתה ההרוסה של גרמניה המזרחית 
סכום העשוי להגיע לטריליון מארקים בעשור הקרוב עשוי לעצור את הקטר הזה . 
במצב הנוכחי גרמניה המאוחדת מתקיימת יותר ויותר מהלוואות כספיות . למרות 
מחאות הבונדסבנק הכפילה הממשלה הפדרלית בבון פי ארבעה את המלוות שלה , מ52 
מיליארד מארק ב8891 ל001 מיליארד השנה . הבונדסבנק צופה שבשנה הבאה תלווה 
בון 051 מיליארד מארק , המהווים % 5 מן התוצר הלאומי הגולמי שיעור השווה 
בקירוב לגירעון בתקציב ארצות - הברית בשנות ממשלו של רייגן . מקורות אחרים 
חוזים שהחוב יגיע בשנה הבאה לסכום העצום של 002 מיליארד מארק . הוצאותיה 
של בון צימצמו את העודף במאזן התשלומים הגרמני בחצי , מ431 מיליארד ל56 
מיליארד מארק , והוסיפו בכך על העומס של שוקי ההון בעולם . תודות לשיעור 
החיסכון הגבוה של המדינה ( % 31 ) , איש אינו מצפה שגרמניה המאוחדת תהפוך 
ללווה נטו . אבל ההשפעה העולמית עדיין מוחשית . " הדרישות להון מחוץ לגרמניה 
יאלצו להתחרות בדרישות להון כאן " , אומר יוהאן וילהלם גאדום , חבר בחבר 
הנאמנים של הבונדסבנק . " לא יהיה לנו אותו סכום של הון ליצוא כפי שהיה 
לנו לפני האיחוד " . הביקוש הפנימי החזק בגרמניה , מלוות מוגזמים של הממשלה 
הגרמנית ומדיניות מוניטרית מרסנת , מזכירים למשקיפים רבים את מצבה הכלכלי 
של ארצות - הברית בראשית שנות ה08 . " ההבדל הוא שבמבט לאחור התברר שחלק 
גדול מן השגשוג של תקופת רייגן התברר כמקסם שווא " , מציין וורן אוליבר , 
כלכלן אירופי בחברת יו - אס - בי פיליפס אנד דרו בלונדון . " השגשוג הגרמני 
הרבה יותר אמיתי . הוא משקף שיפור בסיסי בסיכוייה התעשייתיים של גרמניה " . 
גם פוהל טוען שההעברה המאסיווית של הון מן המערב למזרח היא " בסופו של 
דבר חיובית מאוד " . בעת ובעונה אחת הוא מודה , " אני מודאג מאוד מן הגידול 
בחוב הציבורי . אני חושש שאם נמשיך בגירעונות הללו , יהיו לנו במוקדם או 
במאוחר בעיות דומות לאלו של ארצות - הברית . אני הזהרתי את ממשלתי " . בשבוע 
שעבר הכריז הבונדסבנק שיעצור את הצמיחה המוניטרית בשיעור מגביל של % 4%6 , 
אזהרה נוספת לבון לצמצם את הוצאותיה . עד עתה נמנע הבונדסבנק מלהעלות 
את שיעורי הריבית , צעד שיכעיס לא רק את בון אלא גם ממשלות אחרות שהמטבעות 
שלהן קשורים למארק הגרמני במערכת המוניטרית האירופית . כאשר ערכו של המארק 
עולה , הוא מעלה אתו את ערכם של מטבעות אירופיים אחרים , חזקים פחות , 
כמו הליש"ט , הפרנק הצרפתי והלירטה , ומביא לכך שהיצוא מאותן ארצות יהיה 
יקר יותר . " גם אירופים אחרים ישלמו את מחירו של החוק לאיחוד גרמניה " , 
התלונן בשבוע שעבר פקיד של בנק מרכזי אירופי אחר . קפמאבינתיאבונה הבלתי 
מושבע של גרמניה להון , מעלה כבר היום את שיעורי הריבית בקהילה האירופית , 
שבה שוררות חששות מפני מיתון וגדל הכעס על עליונותו של הבונדסבנק . " זה 
מעורר חיכוכים " , אמר מומחה אחד של בנק מרכזי , " בעיקר כאשר פוהל והבונדסבנק 
שלו מכתיבים מדיניות כספית גרמנית קשוחה באמצעות המערכת המוניטרית האירופית " . 
המדיניות הפיסקלית האחרונה של בון כבר גילתה לאירופים אחרים את הסכנות הפוטנציאליות 
הטמונות בעליונות גרמנית בתוך האיחוד המוניטרי האירופי המתוכנן . פוהל כבר 
התנגש בפומבי עם ראש ממשלת בריטניה , גון מייגור , על הצעתו של מייגור 
להקים " אקו קשה " שיוכנס למחזור יחד עם המטבעות הלאומיים של המדינות החברות 
בקהילה . תוכניתו של פוהל קוראת להחלפת כל המטבעות הלאומיים במטבע משותף 
חדש ולנקוט מדיניות מוניטרית אחת . התעקשותו של פוהל על כפיית סטנדרטים גרמניים 
עשתה אותו למעין אויב הציבור בבריטניה . גנקולס רידליי , השר שנאלץ להתפטר 
אחרי התפרצות אנטי - גרמנית , כינה פעם את נשיא הבונדסבנק " אותו מר פוהל 
הארור " . העיתון " אינדפנדנט " הבריטי מתלונן : " לפוהל יש יותר השפעה 
ישירה על המדיניות הפיננסית הבריטית מאשר לכל אדם אחר כאן " . ה"פייננשל 
טיימס " פירסם באחרונה ידיעה תחת הכותרת " הקנצלר קוהל והמשכנתא שלך " , 
ובה תיאר את ההשפעה שהיתה למלוות הגרמניים על שיעורי הריבית בכל רחבי הקהילה 
האירופית . פוהל נהנה מן הפולמוס . " סטלין שאל פעם כמה דיוויזיות יש 
לאפיפיור " , הוא מתבדח . " אולי צריכים מבקרינו לשאול כמה דיוויזיות יש 
לבונדסבנק " . בעוד שהוא גורם בשמחה עימותים במקומות אחרים , מתקבל משחקו 
של פוהל באהדה אצל הקהל הגרמני החושש מאינפלציה . " לבונדסבנק יש משקל 
מוסרי עצום בגרמניה " , אומר עמית לשעבר של פוהל . " פוהל מייצג את זה 
בצורה מרתקת " . פוהל עושה מאמצים גדולים להדגיש את עצמאותו ועוצמתו של הבונדסבנק . 
בגרמניה מוכרת היריבות בקצרה כ"פרנקפורט כנגד בון " . שלא כבמדינות אירופיות 
אחרות , הבונדסבנק , ולא הממשלה הפדרלית , נושא באחריות למדיניות המוניטרית . 
הבונדסבבנק עצמאי אף יותר מן הפדרל ריזרב האמריקאי , שהיו"ר שלו חייב להעיד 
בקביעות בפני הקונגרס . " אני בנקאי מרכזי עצמאי " , אומר פוהל בגאווה 
בלתי מוסתרת . " אני אחראי בראש ובראשונה כלפי הציבור " . כאשר הקנצלר הלמוט 
קוהל הדהים את הבונדסבנק ואת ממשלתו בפברואר האחרון בהצעתו המפתיעה לאיחוד 
של מטבעות שתי הגרמניות , הרגיז הדבר את פוהל . נשיא הבונדסבנק נקט צעד 
ללא תקדים ופירסם הכרזה פומבית קרה שהכללת המארק הגרמני בכלכלה הרעועה של 
גרמניה המזרחית היא " החלטה פוליטית שהממשלה חייבת לשאת באחריות לה " . פוהל 
הבהיר מלכתחילה שיביע את דעתו ויפעל לפי צו מצפונו . פוהל , שהיה פעם עיתונאי , 
עבר לשירות הציבורי ב0791 כאשר נשכר בגיל 14 לשמש יועץ כלכלי לממשלתו הסוציאל - 
דמוקרטית של הקנצלר וילי בראנדט . אחר כך , כיועץ לשר האוצר הלמוט שמידט , 
היה פוהל חבר ב"מועדון הספרייה " של הבית הלבן , קבוצה של מומחי כספים 
בין - לאומיים שהתכנסו בראשית שנות ה07 ויצרו את שיטת שער החליפין הצף . 
כאשר התמנה ב0891 לנשיא הבונדסבנק על ידי הקנצלר הלמוט שמידט , שילם פוהל 
עד מהרה את החוב למיטיבו בכך שצימצם את ההיצע הכספי והעלה את שיעורי הריבית 
כדי לחנוק את שיעור האינפלציה של גרמניה , שהיה אז % 8 . כמה משקיפים פוליטיים 
אומרים שההלם הכלכלי שנבע מכך הביא להתמוטטות ממשלתו של שמידט בשנת 2891 . 
האתגרים העומדים בפני פוהל היום קשים כנראה יותר : איחוד גרמניה , האינטגרציה 
של אירופה , סיוע כלכלי למזרח - אירופה , הבטחת אספקה מספקת של הון לעולם . 
ההחלטות שמקבל פוהל מורגשות בכל רחבי העולם . כאשר רצתה השנה יוגוסלוויה 
לחזק את האמון במטבע שלה , קשרה אותו במפורש לערכו של המארק הגרמני . אחרים 
עשויים לעשות את אותו הדבר , ככל שיורד ערכו של הדולר . כבר היום פוהל 
הוא נגיד הבנק המרכזי הוותיק ביותר בעולם המתועש , וכהונתו הנוכחית תסתיים 
רק ב6991 . זה התאריך שבו מצפים שהאיחוד המוניטרי ייכנס לשלב הסופי . האם 
ירצה להיות הנשיא הראשון של הבנק המרכזי האירופי ? " הו לא , אני אהיה 
זקן יותר מדי " , הוא אומר . " אני לא בטוח שמרבית האנשים ירצו בי " . 
