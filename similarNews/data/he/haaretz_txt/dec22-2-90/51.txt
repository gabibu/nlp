וייטק לאזארק . מאמן פולני שנוי במחלוקת . 81 חודשי שהותו בישראל , מאז 
נחת ביוני 9891 , לוו לא אחת בהטחת האשמות , בכותרות צעקניות ובהפגנות 
אוהדים . היום הוא חוזר לפולין לאחר שפוטר , לראשונה בקריירה שלו , והותיר 
את חניכיו מכפר סבא עמוק - עמוק בתחתית הלאומית . הגיע לכפר סבא מיד אחרי 
כשלונה של פולין ( 03 באנגליה ) בקדם גביע העולם . שמו של מאמן נבחרת 
פולין , שחתם על חוזה לשנה עם הפועל כפר סבא הקטנה , עשה לו מיד כנפיים . 
מאמנים ואנשי מקצוע הגיעו למגרש האימונים בכפר סבא והתלהבו משיטות האימון 
הרב - גוניות שלו . שחקנים הגדירוהו " מאמן מעולם אחר " ועיתונאים עוד 
הפריזו כי " מאמן כזה עוד לא היה בארץ " . בצד חסידיו היו גם מי שהמתינו 
ללאזארק בפינה וציפו לכשלונו . מאמנים ישראליים , שהליגה הלאומית המכווצת 
ל - 21 קבוצות השאירה אותם בלא מקום עבודה , התבטאו נגדו בגלוי . אבל עם 
הצלחה אין מתווכחים . בשנה הראשונה לעבודתו בישראל הצליחה כפר סבא לטפס 
לגמר - רגל העליון והציגה לפרקים כדורגל התקפי ושובה עין . במשחקי הגמר - 
רגל העליון נעצרה המכונה הכפר סבאית באורח פתאומי ( ניצחון אחד בלבד בעשרה 
משחקים ) ומחנה האוייבים של לאזארק הלך והתרחב . מתנגדיו הוכיחו בעליל , 
כי נתן ידו לשחרור מאסיבי של שחקנים ביתיים - לוחמים ו"שורפי מגרש " כדוגמתם 
חסרים היום בקבוצה . ואילו לאזארק טוען כי חסך סכומי עתק לקבוצה וכי אף 
שחקן משוחרר לא נקלט בליגה הלאומית . . . המתריסים נגדו מדגישים כי הוא 
הימר על שחקנים לא נכונים ונתן להם הזדמנויות אין סוף . ידע כי לקבוצה חסרים 
שחקני התקפה טובים , אך העדיף שחקני הגנה ( שני פולנים . . . ) . עוד 
טוענים נגדו , כי לא ייצב שלד שחקנים קבוע , הירבה בחילופים מדי שבת , 
הסתכסך עם השחקנים הוותיקים והיה מנותק מהם מנטאלית . כל אלה הרחיקו ממנו 
את השחקנים והקימו נגדו " לובי של משחרים לכשלונו ולפיטוריו " . בעלי מקצוע 
מקומיים ( בעיר כפר סבא שלושה מאמני כדורגל לאומיים ) ידעו להצביע על מחדלים 
בניהול משחקים שחזו בהם . החילופים שעשה היו תמוהים , הנסיונות היו משונים 
וניצול החומר האנושי לא היה נכון . לאזארק , שנתגלה כמאמן בעל שיעור קומה 
באימוני אמצע השבוע , נתגלה כמרכיב גרוע בשבתות , ויותר מכך כרואה - משחק 
" עם רטייה על עיניו " , כפי שהתבטא מאמן ידוע . הזכייה בגביע המדינה , 
אשתקד , דחתה לדעת רבים את פיטוריו כבר בתום שנת עבודתו הראשונה . העונה 
הנוכחית היתה המשך טבעי לסיום העונה שעברה . שחקנים נוספים שוחררו ללא בקרה , 
שחקני רכש בלתי מתאימים מצאו דרכם לשורות הקבוצה ונפלטו , ותקופת שפל גרועה 
מזו אינה זכורה בכפר סבא בחצי יובל השנים האחרונות . על כן שילם לאזארק את 
המחיר . 
