שוטרים רכובים על סוסים יאבטחו היום את שיירת הפטריארך הלטיני מירושלים לבית 
לחם . טקסי חג המולד המסורתיים בירושלים ובבית לחם , יתקיימו היום כסדרם 
ויאובטחו בקפידה . על - פי התוכנית יצא היום בצהריים הפטריארך הלטיני מירושלים , 
לכיוון בית לחם . הוא יגיע למנזר מר אליאס ויברך את מקבלי פניו . לשיירה 
יצטרפו שוטרים רכובים על סוסים . ליד קבר רחל יעצור ויתקבל על - ידי סגני 
ראשי הערים של בית לחם , בית גאללה ובית סאחור . משם ימשיך בשיירה איטית 
לכיוון כיכר המולד . שם יתקבל על - ידי התושבים , ראש העיר , מפקד המשטרה , 
ראש המינהל האזרחי של נפת בית לחם ונכבדים נוספים . לאחר טקס קצר ייכנס 
לכנסייה . הביקור בכנסיית המולד היום יהיה חופשי לאורחים עד לשעה 00 . 81 
בערב . משעה זו ועד לשעה עשר בלילה , לא תותר כניסה למקום , פרט לבעלי 
הזמנות . אלה מחולקות , למעוניינים להשתתף במיסת החצות , על - ידי משרד 
הצליינים הפרנציסקני בירושלים . בחצות תחל המיסה שתשודר באמצעות לווין לכל 
קצוות תבל . הטקס יוקרן גם על מסך ענק בכיכר המולד . במשך היום ועד אחר 
חצות יפעלו לשכות מודיעין לתיירים , הבנקים והדואר . ניתן יהיה לקיים שיחות 
בין - לאומיות מסניף הדואר בכיכר המולד . כדי למנוע תקלות ולאפשר הסעה נוחה , 
יופעל שירות מיוחד של " אגד " שייערוך הסעות החל מהשעה 00 . 80 בבוקר 
היום עד לסיום האירועים מחר . מחיר נסיעה בכל כיוון הוא ארבעה שקלים . 
הנוסעים יעברו , לאחר בדיקות ביטחוניות , לאוטובוסים של השירות המיוחד , 
שיפעל בקו ישיר וללא חניות ביניים או עצירות , ממגרש החניה בתלפיות בירושלים 
לבית לחם ובחזרה לירושלים . הנוסעים יורשו לקחת לבית לחם רק חפצים אישיים 
קטנים . על התיירים האורחים לשאת עימם את דרכוניהם בכל עת . הכנסת מצלמות 
לכנסייה בעת קיום מיסת החצות אסורה . חל גם איסור לשאת או לשתות משקאות 
אלכוהוליים בכיכר המולד ובסביבתה בימי החג . הסעות איסוף מיוחדות מבתי המלון 
בירושלים , תל אביב ונתניה , יגיעו לחניון תלפיות בירושלים . מירושלים 
יחל האיסוף מכל בתי המלון , בשעה 03 . 91 בערב . מחיר ההסעה הלוך ושוב 
יהיה 11 דולר ולכיוון אחד , חמישה דולר . מתל אביב תצא הסעה המיוחדת בשעה 
00 . 91 בערב , מככר נמיר ( ככר אתרים ) . מחיר הנסיעה הלוך ושוב יהיה 
62 דולר , מחיר נסיעה בכיוון אחד 21 דולר . מנתניה תצא ההסעה בשעה 00 . 
91 בערב , מככר העצמאות . מחיר הנסיעה יהיה 62 דולר הלוך ושוב ובכיוון 
אחד 41 דולר . במחיר כלולה הנסיעה לחניון " אגד " בתלפיות ומשם לבית לחם 
ובחזרה . אירועים נוספים : התפילה הפרוטסטנטית בשדות הרועים בבית סאחור 
( בשטח של ימק"א ) תתקיים בשעה 00 . 61 אחה"ץ . כן תתקיימנה תפילות נוספות 
בכנסיות השונות ובשפות שונות כגון גרמנית , צרפתיתוארמית . קונצרט המקהלות 
המסורתי , יתקיים גם השנה בבית לחם . הוא יערך ברחבת כיכר מנגאל בערב חג 
המולד , בשעה 03 . 02 . ישתתפו בו מקהלות מבודפשט , אוקלהומה ארה"ב ומירושלים . 
הקונצרט פתוח לקהל הרחב . מחר יתקיים קונצרט מקהלות באולם הנרי קראון בתיאטרון 
ירושלים , במעמד שר התיירות , גדעון פת , ובהשתתפות מקהלות מהארץ ומארה"ב . 
הקונצרט יחל בשעה 00 . 02 בערב . 
