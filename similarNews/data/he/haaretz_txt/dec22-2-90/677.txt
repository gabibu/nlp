לונדון ( מיוחד ל"הארץ " ) . רקע חשוב למצב הנוכחי במפרץ נחשף במסמכים 
מלפני 03 שנה , ששוחררו אתמול לפרסום על ידי הארכיון הממשלתי המרכזי בלונדון . 
גם אז עמדה עיראק לפלוש לכוויית , והממשלה הבריטית טיכסה עצה כיצד למנוע 
זאת . כוויית היתה אז שטח חסות בריטי , על סף עצמאות . ראשי המטות המאוחדים 
של בריטניה ערכו תוכניות ל"מעשי איבה על סף מלחמה " עם עיראק , נוכח הצהרתה 
ששטח כוויית מהווה חלק מעיראק . בממשלה דנו בשתי אפשרויות : לגונן על כוויית 
בפעולת מנע כלשהי , או להילחם כדי לשחרר אותה לאחר שתיכבש בידי עיראק . 
השאלה היתה איזו משתי הדרכים יהיה קל יותר להציג בפני דעת הקהל בבריטניה 
ובעולם . בפני בריטניה עמדה בין השאר בעיה תקציבית , שבעטיה החליטה לצמצם 
את צבאה . באפריל 0691 נערכה גם פגישת תכנון משותפת בריטית - אמריקאית בנושא 
כוויית , אלא שהרישום בתיקים בעניין זה נשאר חסוי לעוד 02 שנה . ביוני 1691 
הוחלט על פעולת מנע , ובסיוע אמריקאי הועברו 000 , 6 חיילים בריטיים לכוויית 
בדרך האוויר . אלה מנעו התערבות עיראקית . מסמכים ממשרדו של ראש הממשלה 
דאז הרולד מקמילן , מלמדים כי הוא ראה ביצירתה של כוויית עצמאית ובהגנה 
עליה , אבן יסוד למדיניות הבריטית באזור . פקיד בכיר במשרד החוץ ניסח את 
העמדה הבריטית במלים : " האינטרס הבריטי הברור הוא , שכוויית תישאר מדינה 
עצמאית בעלת מדיניות נפט משלה , שאינה תלויה במה שמחליטות מפיקות נפט אחרות 
במזרח התיכון " . נסיכויות המיפרץ עדיין היו אז מושבות בריטיות , ועומאן 
וירדן היו קשורות קשר הדוק לבריטניה . כל אלה היוו למעשה גיבוי לקשרי בריטניה 
עם כוויית . באחת ההנחיות הצבאיות למפקד הכוחות באזור המפרץ שנשלחו מטעם 
המטה הכללי נאמר כי " השמירה על ביטחון האזורים במפרץ המפיקים נפט היא בין 
משימותיו העיקריות . קפידבינמסמכים בארכיון הבריטי מגלים כי חוסיין מלך ירדן 
שאף למלוך גם על עיראק , לאחר שבן דודו שמלך שם נרצח ב8591 בידי כוחותיו 
של הגנראל עבד אל - כרים קאסם . המלך אמר את הדברים בחודש מאי 9591 , לשגריר 
ארה"ב ברבת עמון . כאשר עמד המלך לבקר בבריטניה ב0691 , הועלה הנושא בשיחה 
בין גורמים ממשלתיים בריטיים לבין אמריקאים , ואלה האחרונים רצו לדעת מה 
תשיב בריטניה " אם ישוב ויעלה את הרעיון הזה שלו , הספוג שגעון גדלות " . 
אולם בשיחותיו בלונדון לא הזכיר חוסיין את הנושא . קפידבינב0691 לאחר שעשרות 
שחורים נהרגו בידי צבא דרום - אפריקה בעיירה שארפוויל החליטה ממשלת בריטניה 
שלא להצביע בעד שיגור משלחת חקירה של האו"ם , משום שהדבר עלול היה להוות 
תקדים לגבי שטחי חסות ושליטה שונים כך מגלים המיסמכים מאותה תקופה . מדינות 
רבות בעולם ניתקו אז את היחסים עם דרום - אפריקה או הורידו את דרג הנציגות , 
אולם בריטניה החליטה שהקשרים הכלכליים והאחרים עם פרטוריה מצדיקים עמדה 
אחרת : לורד הים שהיה השר לענייני חבר העמים הבריטי קבע שהישארות דרום אפריקה 
באיזור הסטרלינג היא חיונית לכלכלה הבריטית . מכתבים מפורטים של הממשלה 
נשלחו לראש ממשלת דרום אפריקה ד"ר הנריק פרוורד , ובהם הוסברו מניעי בריטניה . 
חששות כלכליים גם גרמו להיסוסי בריטניה אם להכנס לשוק האירופי המשותף . 
הצטרפות בריטניה לקהיליה , שנדונה אז , תהיה בעיקר מעשה פוליטי בעל השלכות 
כלכליות , ובוודאי שלא תהיה מעשה כלכלי , אמר אז בישיבת הממשלה שר האוצר 
דריק היתקוט - איימורי . ראש הממשלה הרולד מקמילן אמר באחת מישיבות הממשלה 
שהוא חושש יותר מהנזק הכלכלי שעלולה הקהיליה האירופית לגרום לבריטניה , 
מאשר מהאפשרות שבריה"ם תפתח במלחמה גרעינית . 
