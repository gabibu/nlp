יו"ר ועדת העבודה והרווחה של הכנסת , ח"ך אורה נמיר ( מערך ) , אמרה 
אתמול כי דו"ח הביטוח הלאומי מצביע על מגמת משרד האוצר לפגוע בחלשים ולחזק 
את החזקים . " הדבר בא לידי ביטוי בכך שהאוצר מבקש לקצץ בשכר המינימום , 
להפוך את שוק העבודה לפרוץ ולבטל את הסובסידיות " . נמיר טענה כי הנתון בדו"ח , 
שלפיו העבירה הממשלה לביטוח הלאומי 7 מיליארד שקלים להפחתת עלות העבודה 
מאז שנת 68 , מהווה אישור רשמי לכך שהמוסד לביטוח לאומי איבד את עצמאותו 
והפך לזרוע של האוצר . ח"ך יאיר צבן ( מפם ) תובע דיון בכנסת בנושא הדו"ח 
על העוני והפערים החברתיים . הוא אמר כי הדו"ח מוכיח כי למרות השיפור הקל 
במצב שני העשירונים התחתונים ממשיכה ישראל , יחד עם ארה " ב וארגנטינה , 
להחזיק בגביע המפוקפק של שיא הפערים החברתיים בעולם התעשייתי . " הדו"ח 
מוכיח כי צדקו אלה שלחמו למען חוק שכר המינימום , שתודות לו בעיקר נבלם 
גידול העוני בישראל , והמוסיפים ללחום עתה כנגד סירוסו " , אמר צבן . הוא 
קרא להכשיל את מזימת האוצר לפגוע בקצבת הילד השני . ח"ך רן כהן ( רץ ) 
יתבע אף הוא דיון דחוף בכנסת בממצאי הדו"ח על מימדי העוני . הוא טען אתמול 
כי הדו"ח מצביע בבירור על המשך השחיקה של מדיניות הרווחה ועל העמקה מסוכנת 
של הפערים החברתיים והכלכליים , " עד שרק קבוצות מצומצמות של בעלי יכולת 
מחוסנים מפני צניחה אל מתחת לקו העוני " . החברה והכלכלה , כפי שהן משתקפות 
בדו"ח , אמר כהן , לא יקלטו עלייה ויפגעו ברמתה התרבותית והדמוקרטית של 
ישראל . 
