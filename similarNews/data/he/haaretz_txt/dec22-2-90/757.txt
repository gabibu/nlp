יטי הוא ידעכל השנים את המציאות , אבל לא עשה כלום , או שטירפד תוכניות 
פיתוח , ובכך הפך לאחראי הראשי למחדלים . זו תהיה לדעתי טעות להטיל את כל 
האשמה על החקלאים ומשרד החקלאות , אף שיש להם חלק נכבד בעניין . לדעתי 
אשם לא פחות הוא משרד האוצר , שנמנע , חרף הפניות של מקורות ונציב המים , 
להעלות את מחירי המים ולקבוע להם מחיר ריאלי . אבל לדעתי אין לשחרר מאחריות 
למחדל המים גם את ראש הממשלה , כשם שאין לשחרר אותו מאחריות למחדל קליטת 
העלייה . קודם כל , התוכנית שאני מטיף לה ומנסה כבר מאז קום המדינה לדחוף 
למימושה שיתוף פעולה עם ירדן לפיתוח מקורות המים המשותפים . יצרנו קשר 
בעניין זה עם מלך ירדן מיד לאחר מלחמת ששת הימים בתיווכם של האמריקאים והוא 
גילה עניין ואפילו נכונות לשתף איתנו פעולה גם במצב של לא שלום ולא מלחמה , 
כפי שהוא הגדיר אותו . התקיים בין ישראל לירדן קשר בעניין זה , אבל הוא 
פסק בתקופת כהונתו של בגין כראש ממשלה . בתקופת כהונתו של שמעון פרס כראש 
ממשלה , הוא ניסה להחיות את הקשר , אבל דרגים פוליטיים טירפדו את העניין 
ומאז לא חודש . אני מדבר על תוכנית שהגיתי והמכונה " תעלת הימים הצפונית " 
להעביר מים מהים התיכון לבקעת הירדן דרך עמק יזרעאל , שהפרשי הגובה במקום 
נפילת המים לירדן ינוצלו להתפלה בשיטת " האוסמוזה ההפוכה " . בשיטה זו אנו 
יכולים לקבל 7 . 1 מיליארד ממ"ק מים בשנה והיא תפתור לנו אחת ולתמיד את בעיית 
המחסור במים במדינה . הבנק העולמי נכון להעמיד הלוואות נוחות לפרויקט כזה 
וגם גורמים כלכליים פרטיים מגלים בו עניין . היחידים שלא מגלים בו כל עניין , 
אלה הם הפוליטיקאים אצלנו . הם גם קטעו שיתוף פעולה שהחל להיווצר ביננו 
לבין ירדן בתוכנית אזורית לניצול מקורות המים . קודם כל אתה טועה כשאתה חושב 
שזו תוכנית לימות המשיח . ניתן להפעיל את התוכנית עליה אני מדבר , בתוך 
שלוש שנים . הקשר עם ירדן איננו אבוד , חרף המתיחות הצבאית והפוליטית באזור . 
צריך לזכור כי גם לירדן מחסור חמור במים ושם הטילה הממשלה קיצוב במי שתיה 
לתושבים . הירדנים יסכימו לחדש שיתוף פעולה סמוי איתנו בנושא המים , אבל 
הצרה היא שיש לנו ממשלה אטומה . כמובן שאפשר גם לגשת להתפלת מים בשיטת הנדסת 
ההתפלה . אך את חישובי העלות של הפקת מים בשיטה זו העבירו לבדיקה לגורמים 
שיש להם אינטרס להוכיח כי הדבר לא כדאי והם אמנם קבעו כי מחיר קוב מים מותפלים 
בשיטה זו יהיה דולר אחד . זהו חישוב מוטעה ומוגזם והמחיר האמיתי הוא פחות 
בהרבה . צריך כמובן לעשות מה שכל השנים דרשו אנשי המקצוע בתחום המים ומבקרי 
המדינה לקבוע למים מחיר ריאלי , לשנות את הרכב הגידולים החקלאיים וכדומה . 
אני לא חושב שבזה נפתור את בעיית המים . אז יעבירו את תחום המים לאחריות 
של פוליטרוק אחר , שבליכוד יחפשו לו גוב כסגן שר . הבעייה היא שבנושא המים 
מחליטים אנשים שאין להם כל מושג וידע בתחום . הם לא מתחשבים בדעתם של אנשי 
המקצוע , וזו הסיבה שמיטב אנשי המקצוע בתחום המים שהיו מועסקים במערכת 
עזבו את תפקידיהם ורבים מהם גם עזבו את הארץ ותורמים כיום לפתרון בעיות 
המים במדינות אחרות . מי שמכיר אותי יודע שאני לא אדם שמונע על ידי אינטרסים 
אישיים ומנהל חשבונות עם אנשים . יש לי רקורד מספיק מכובד בתחום הזה של 
המים , למשל , אני מיוזמי המוביל הארצי . אני פועל בעניינים אלה בהתנדבות 
והשקעתי הרבה כסף מכיסי הפרטי בפעילות זו ושלא על מנת לקבל פרס . הרי אתה 
לא צריך אותי כדי שיעידו בפניך שיש כאן מחדל . הדו"ח של מבקרת המדינה הוא 
כולו כתב אישום חמור כלפי האחראים לנושא המים בישראל ומי שאחראי לנושא המים 
זו הממשלה כולה והיא הנושאת באחריות למחדל . אני לא רוצה להישמע כנביא זעם 
ופסמיסט ללא תקנה . אבל אני מלווה מספיק זמן את הנושא כדי לקבוע במידה רבה 
של ודאות כי מה שהיה הוא שיהיה . שום דבר לא ישתנה וחבל להשלות אנשים בדברים 
אופטימיים שאין להם כל סיכוי . אני גם לא צופה התעוררות של דעת הקהל בעקבות 
הדו"ח הזה . זה לא הדו"ח החמור הראשון המתפרסם בעניין זה ושום דבר לא קרה . 
אולי האנשים יתעוררו כאשר יבינו כי המלחמה הבאה עלולה לפרוץ בגלל המחסור 
במים , וכדאי להקדים רפואה למכה , בין השאר על ידי שיתוף פעולה עם ירדן 
כפי שהצעתי והציעו אחרים . אני דוקא שמחתי שרפאל איתן שר החקלאות הנוכחי , 
קיבל כמה מהצעותי והוא אפילו מדבר באהדה על התפלת מים , אבל הצרה היא שלא 
מתייחסים אליו בממשלה , ולכן הסיכויים שיגשים את תוכניותיו קטנים . בוודאי 
שזה בלבד לא יציל . יש צורך במשמעת מים על ידי כל אחד מאיתנו , אבל עיקר 
העיקרים זו המדיניות . חסרה מדיניות מים בישראל וכל זמן שזו לא תיקבע , 
לא יעזרו כל התקנות האלה שעכשיו מתכוונים להפעיל אותן . זה לא יכול לבוא 
במקום מדיניות מסודרת ובעיקר דרוש שראש הממשלה יכנס לעובי הקורה ויקח את 
הטיפול בנושא לידיו . זה לא פחות חשוב מנושאי חוץ וביטחון . גם המים הם 
בתחום הביטחון ושאלת הקיום . 
