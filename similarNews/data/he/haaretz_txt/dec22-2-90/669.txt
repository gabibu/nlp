בכל הקשור בנושא העלייה שמרו עד כה ערביי ישראל על פרופיל נמוך . מי שהביע 
חשש מפני ההשלכות של גלי העלייה היו תושבי שכונות המצוקה היהודים דווקא . 
ערביי ישראל , אף שגם הם חוששים פן תבוא העלייה על חשבונם , לא העזו להביע 
זאת עד כה בפומבי . להיפך , ההתבטאויות הפומביות של ראשי רשויות ערביות 
הן בנוסח : אין לנו שום דבר נגד העלייה , אבל צריך לעזור גם לנו . הכרזותיהם 
המפתיעות של כמה ראשי רשויות ערביות , כמו ראש מועצת גוש חלב , זכי גובראן , 
וראש מועצת גיסר אל - זרקא , עז - אל - אדין עמאש , שהודיעו כי גם הם 
מוכנים לשאת בנטל העלייה ולקלוט עולים חדשים בתחומי יישוביהם , התקבלו כגימיק 
תקשורתי . היה זה , יותר מכל , ביטוי של ייאוש . " ממשלת ישראל מקפחת 
את המגזר הערבי בתקציבים . אולי , אם נקלוט עולים , נזכה גם אנחנו למקצת 
מתקציבי הענק שמזרים היום השר שרון לרשויות המקומיות , לקליטת עולים " , 
אמר עמאש . הוא התנה את הצעתו בכך שייבנו גם עשרות דירות לזוגות צעירים 
מבני כפרו , שהם כיום מחוסרי דיור , ויוגדלו התקציבים לרשות , המחזיקה , 
על - פי סקר משרד הפנים , בתואר המפוקפק של היישוב הנחשל ביותר בארץ . 
אלא שבשבועות האחרונים השתנתה נימת הדברים במגזר הערבי . בראשונה החלו להישמע 
במגזר זה בפומבי קולות נגד העלייה . מה שגרם לשינוי היתה ההודעה שמנהל מקרקעי 
ישראל ומשרד השיכון מתכוונים ליישב עולים חדשים בקרקעות בגליל , שהופקעו 
מערבים לפני 41 שנה . גם פרסום תוכנית שרון לפריסת יישובי העולים , שזכתה 
בפיו לכינוי " המפה החדשה של מדינת ישראל " , הקפיצה את ראשי המגזר הערבי 
בישראל . הם מפרשים את התוכנית כניסיון מובהק לבלום ולהגביל את המגזר הערבי . 
מדברים על ייהוד יפו , על ייהוד הגליל , ייהוד ואדי ערה , ייהוד הנגב , 
והמשמעות היא לחסום ולסגור אותנו ולמנוע מאתנו כל פיתוח , אמרו ראשי רשויות 
ערביות שהתכנסו בשבוע שעבר . סך כל התקציב לרשויות המקומיות בארץ היה בשנת 
5891 3 . 1 מיליארד ש"ח , שמתוכם קיבלו הרשויות הערביות 03 מיליון ש"ח . 
מכאן , ש%21 אחוזים מאוכלוסיית ישראל קיבלו % 3 . 2 מהתקציב . התקציב 
השנתי לנפש במגזר הערבי היה , אם כן , 06 ש"ח , שהם כ%53 מהקצבה המוניציפלית 
שמקבל תושב יהודי . תקציב הפיתוח לנפש במגזר הערבי לא עלה על חמישה ש"ח 
באותה שנה . הסכום הכולל של תקציבי כל הרשויות הערביות ( לרבות הדרוזיות ) 
מגיע לפחות מ%01 מהסכום שהציבור הערבי משלם במסיו לקופת אוצר המדינה . במגזר 
הערבי חסרות כיום 032 , 1 כיתות לימוד . ברוב היישובים הערביים אין מערכת 
ביוב ולא כבישים פנימיים . בימים אלה פורסם הדו"ח על העוני בישראל , מטעם 
הביטוח הלאומי . ממדי העוני במגזר הערבי , לפי נתוני הלשכה המרכזית לסטטיסטיקה , 
גדולים בהרבה מאשר במגזר היהודי % 46 מהמשפחות הערביות בישראל נמצאות מתחת 
לקו העוני . כדי לקלוט את העלייה הוכבד נטל המסים על האוכלוסייה . ועד 
ראשי הרשויות הערביות חושש שמא יגרום הדבר להעמקה נוספת בפער הכלכלי - החברתי 
בין יהודים לערבים . לדעת ראשי הוועד תגדל האבטלה בקרב הערבים הישראליים , 
בעיקר בקרב האקדמאים , ש%24 מהם מובטלים כבר היום . שיעור בעלי ההשכלה 
האקדמית בקרב העולים גבוה , והם זוכים להעדפה בקבלת עבודות . הדבר עלול 
להגביר את הגירת האקדמאים הערבים מישראל . בחודש אוגוסט נרשם באזור נצרת 
וסביבתה שיעור שיא של אבטלה % 02 . בבחינת השלכות העלייה על התעסוקה לפי 
ענפים , נמצא כי השינוי העיקרי יחול בענף הבנייה . אף שבענף זה תחול התאוששות 
בגלל הגדלת קצב הבנייה , תחול ירידה במספר המועסקים הערבים העומד כיום על 
שיעור של % 32 . המעבר לבנייה מתועשת והמגמה המוצהרת של מעסיקים להחליף פועלים 
ערבים בפועלים יהודים יביאו , ככל הנראה , לראשונה בתולדות המדינה , לאבטלה 
בקרב פועלי בניין ערבים . הגידול בשיעורי האבטלה בקרב האוכלוסייה הערבית 
יביא לכמה התפתחויות . שיעור המועסקים הערבים בענפי חקלאות כתעסוקה משלימה 
צפוי לעלות בממדים מצומצמים , כיוון שהיקף הקרקעות הזמינות בכפרים מוגבל . 
בגלל יוקר המחיה בערים , תתפתח תנועה של חזרה לכפר . נוכח העלייה בביקוש 
למגורים ביישובי המשולש , כגון טייבה , טירה וקלנסואה , האמירו מחירי 
הדירות שם והתפתח שוק דירות להשכרה , אבל ידם של רבים לא משגת לשלם תמורת 
הדירות והם נאלצים לחזור לכפר . העדר הזדמנויות עבודה בחוץ והתרחבות ההיצע 
של כוח עבודה משכיל ומיומן ביישובים הערביים יגרמו , לדעת ד"ר ראסם חמאיסי , 
גיאוגרף מהאוניברסיטה העברית בירושלים , להתפתחות הזדמנויות עבודה מקומיות 
בתוך היישובים הערביים , ביוזמתם של מחוסרי עבודה . הוא צופה , בשלב הראשון , 
ירידה ברמת החיים , אולם , עם הגידול בביקוש למוצרים בישובים ערביים , 
צפוי שרמת החיים בהם תעלה . היום קיימים ביישובים ערביים 006 מפעלים קטנים 
ובתי - מלאכה , רובם משפחתיים , המעסיקים כעשרה עובדים ופחות כל אחד . 
מתוכם , כ002 הם מתפרות , שלוחות של מפעלים גדולים , ברובם בבעלות יהודית . 
כל התעשייה הזאת מעסיקה רק % 6 מכוח העבודה הערבי במדינת ישראל . התעסוקה 
שתתפתח ביישובים הערביים תהיה , אם כן , תלויה במשק היהודי ומשלימה אותו . 
העלייה היהודית מברית - המועצות תפחית את הזדמנויות התעסוקה לערבים ביישובי 
מרכז הארץ , ויתחילו ניצנים של הקמת בסיס כלכלי בכפרים , בחקלאות ובמלאכה , 
אולם , מבנה כלכלי זה לא יוכל להתחרות במגזר היהודי . הקוטביות הקיימת 
בארץ בין מרכז לפריפריה על בסיס שיוך לאומי תיגבר , גורס חמאיסי . לדעת 
ראש מועצת גיסר אל זרקה , ההשלכות הפוליטיות של העלייה על ערביי ישראל יתבטאו 
בכך שמספרם של חברי הכנסת הערבים ושל הנציגים הערבים במוסדות כמו ההסתדרות 
ומועצות הפועלים יקטן . גם ברמה המקומית ירד משקלם הפוליטי של הערבים בערים 
המעורבות , והשפעתם על עיצוב המפה העירונית והמפה הארצית תקטן . הפיחות 
בעוצמה הפוליטית של הערבים תביא , לדעתו של עמאש , לשינוי בין - מפלגתי . 
כוחן של מפלגות שהערבים מזדהים אתן ירד , ושינוי זה ישפיע על חלוקת המשאבים 
הלאומית . משקלן של המפלגות המבקשות לשלב את הערבים בחיי המדינה ירד , 
ולעומת זאת יעלה כוחן של המפלגות החותרות לניתוק הערבים מחיי המדינה . במקרה 
של שינוי שיטת הבחירות לשיטה אזורית , ירד כוחם היחסי של הערבים בכל אזור 
ואזור . העדר יכולת להשפיע על קבלת החלטות ועל חלוקת המשאבים והוצאת הערבים 
אל מחוץ לקונסנסוס הלאומי , יביאו להתגברות ההקצנה ברחוב הערבי . כל 36 
הרשויות המקומיות הערביות והדרוזיות תלויות למרבית הכנסותיהן בהקצבות המדינה . 
שיעור ההכנסות העצמיות מגביית מסים נמוך ביותר . לדעת עמאש , מתן עדיפות 
לרשויות מקומיות יהודיות קולטות עלייה ינציח את הפער ההיסטורי שהתפתח בין 
היישובים היהודים לערבים : " דווקא בתקופה שבה המוסדות הממשלתיים , ובמיוחד 
משרד הפנים , הכירו במצוקת הרשויות המקומיות הערביות וגילו נכונות לסגור 
פערים היסטוריים , נכנסת העלייה כגורם המשנה את סדר העדיפויות . התוצאה 
תהיה כניסת יישובי המגזר הערבי והדרוזי למעגל קסמים של פיגור שלא יוכלו להיחלץ 
ממנו " . קליטת העלייה ובניית יישובים יהודיים חדשים יגבילו את פיתוח תחומי 
השיפוט של היישובים הערביים חשש זה חוזר כחוט השני בשיחות עם ראשי השלטון 
המקומי הערבי בישראל . ראשי אום - אל - פחם וערערה מצביעים על היישוב ברכה 
המוקם בגבולן או על תל אלונים , מערבית לאום - אל - פחם . לדעתם , יישובים 
אלה ישימו לאל כל סיכוי שתחום השיפוט של יישוביהם יורחב אי - פעם . כתוצאה 
מכך תגדל צפיפות הדיור ובעיית התשתיות תחמיר . בעיקר חוששים ראשי המגזר 
הערבי מפני חידוש הפקעת קרקעות מידי ערבים לצורך יישוב עולים . חלק מהעולים 
ייושבו , על - פי המתוכנן , במקומות שבהם מצויות כיום נקודות יישוב ערביות 
שלא הוכרו על - ידי המדינה . יישוב חדש , למשל , אמור לקום במקום שבו 
נמצאים כיום שני יישובים ערביים לא מוכרים אלשראיע ואלעריאן , דרומית לאום - 
אל - פחם . ישנן כיום 221 נקודות ישוב כאלה , החסרות תשתית מינימלית . 
המדיניות המוצהרת של הממשלה , ולא מעכשיו , היא לבטל נקודות אלה ולרכז 
את יושביהן ביישובים ערביים קיימים ומוכרים . הממשלה תגביר עתה את לחצה 
על יושבי נקודות יישוב אלה לעקור ממקומם , ואם תצליח בכך הרי זה כשלעצמו 
יגדיל עוד יותר את מצוקת הדיור ואת הצפיפות ביישובים הערביים , שכן מדובר 
בתוספת של כ64 אלף איש ללא הכנת תשתית מתאימה . השר הממונה על ענייני הערבים 
בישראל , דוד מגן , התגאה השבוע כי מחודש מארס השנה יחול מהפך דמוגרפי 
בגליל , ולראשונה זה שנים רבות יהיה בו רוב יהודי . הוא מסר כי עד כה נקלטו 
בגליל כ82 אלף עולים וכי מספר היהודים גדל ל883 אלף . הפער במאזן הדמוגרפי 
הצטמצם , ו%5 . 94 מאוכלוסיית הגליל כיום הם יהודים . מגן בישר על הקמת 
רשות לפיתוח הגליל , שתיזום פרויקטים רחבי היקף בפיתוח התעסוקה , הדיור , 
החינוך והרווחה . הוא לא גילה אם יש באמתחתו תוכניות דומות למגזר הערבי . 
במשרד הפנים תיכננו תוכניות חומש למגזר הדרוזי ולמגזר הערבי , כדי לסגור 
את הפערים ביניהם לבין המגזר היהודי . כיום מודים במשרד הפנים שיהיה קשה 
מאוד להגשים תוכניות אלה במלואן , בגלל הצורך להקצות את מרב המשאבים לעלייה . 
