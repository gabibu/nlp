צבי יעקובסון , בן 03 , נשוי ואב לששה , פעיל זה 31 שנה בפעילות פוליטית , 
תחילה באגודת ישראל ואחר כך בש"ס . בוגר הישיבה המקומית בבאר יעקב וישיבת 
מיר בירושלים . למד בבית המדרש לרבנים בליקוויד בארה"ב . בתחילת דרכו הפוליטית 
מילא תפקיד מרכזי במטה הבחירות של אגודת - ישראל לכנסת ולשלטון המקומי . 
כיום הוא מתגורר בירושלים אך ממשיך לשמש יו"ר אגודת ישראל בבאר - יעקב . 
הצטרף לש"ס עם הקמתה , לאחר שנועץ עם הרב שך . במשך שש שנים שימש יעקובסון 
כתב העיתון החרדי " המודיע " ובמשך שלוש שנים היה הכתב הפרלמנטרי של השבועון 
של דגל התורה , " המחנה החרדי " . היה יועצם ודוברם של מנחם פורוש , רפאל 
פנחסי והרב יצחק פרץ . לפני כשנה וחצי מינה אותו השר דרעי לדוברו ויועצו 
האישי . בד בבד , הוא משמש מזכיר סיעת ש"ס בכנסת ודוברה . זה חודשים אחדים 
הוא אחראי על פניות הציבור במשרד הפנים . נחשב לאיש סודו של השר דרעי . 
בתגובה לידיעה על המלצת המשטרה להעמידו לדין , אמר יעקובסון : " אני לא 
מופתע . קצין בכיר מאוד ביחידה הארצית לחקירות פנים במשטרה הצהיר באזני 
שייהרג בל יעבור וכתב - אישום יוגש נגדי . לי ברור שבפרקליטות לא פועלים 
מתוך רגשות נקם ואמוציות כפי שפועלת המשטרה , אלא מתוך שיקול קר אם נעברה 
עבירה . ואז אני רגוע , כי אני יודע שבשיקול כזה תתברר האמת ותוסק מסקנה 
שאין הצדקה להגיש כתב אישום נגדי . איבדתי אמון במשטרה . אני מקווה שמעל 
היחידה לחקירות הונאה יש במשטרה גורמים שהם יותר הוגנים והם יגיעו למסקנה , 
עוד לפני שהתיק יועבר לפרקליטות , כי מדובר בחוכא ואיטלולה . בכל מקרה , 
יש בידי הוכחות נחרצות , שלא היה במה שעשיתי שוחד ולא כוונה לשוחד . לא 
מפריעים לי הביזיונות שעושים לי . זו מנת - חלקו של כל מי שנכנס לחיים הציבוריים . 
מה שכן מפריע לי שלקחו סגן - אלוף נקי כפיים , שעבר ארבע תאונות בצבא , 
שכולם מסכימים שהוא אדם ישר וצדיק , ומטילים בו רבב ואימה . על פי דיווחים 
שהגיעו אלי , איימו עליו במשטרה שאם לא יפליל אותי לא יירדו ממנו עד סוף 
חייו " . לדברי יעקובסון , הוא עזר לאשתו של הקצין שלא תפוטר מעבודה בעיריית 
רמת - גן ודיבר בעניין זה עם ראש העירייה , צבי בר . הוא לא עשה זאת בתמורה 
לשחרור בני ישיבות מהצבא , אמר . " דווקא היו לי תלונות על הקצין הזה , 
אבל אני לא מכחיש שעזרתי לכל מיני אנשים רק כשיכולתי , אם זה בני ישיבות 
ואם זה אחרים , כמו אשת הקצין שפוטרה מעבודה . " אני אוהב לעזור לאנשים 
ועוזר לכל אחד ככל שאני רק יכול , ואם איאלץ לשבת חצי שנה בבית סוהר מפני 
שסייעתי לבני ישיבות , אני לא מצטער על כך " . 
