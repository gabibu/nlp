מעט תיירים פקדו בערב חג המולד את נצרת , ולא התאמתה ההערכה המוקדמת של 
אנשי משרד התיירות שמספר הבאים יהיה זהה למספרם בשנים עברו . עם זאת , 
בעיר שוררת אווירת חג , ועצי אשוח נראים בחנויות ובמסעדות . מנהל מחוז 
הצפון של משרד התיירות אנטואן שהין אמר ל"הארץ " כי ברגע האחרון נתקבלו 
כמה מאות הזמנות לבתי המלון בנצרת . אתמול הגיעו לנצרת כמה קבוצות של תיירים 
שסיירו במקומות הקדושים לנצרות ולאחר מכן המשיכו לצפון הארץ . לשכת התיירות 
המקומית חילקה השנה כ004 הזמנות לתפילה המרכזית , בכנסיית הבשורה , לעומת 
כ005 , 1 אשתקד . את התפילה ניהל הארכיבישוף חנא קלדאני . בין הבאים לתפילה 
היו חיילי יוניפי"ל , מתנדבים , קבוצות קטנות של תיירים וגם מלחי הצי הששי . 
לשכת התיירות חילקה עצי אשוח וזרי פרחים לכנסיות ולמנזרים . ב3 אחר - הצהרים 
צעדה ברחוב פאולוס בעיר תהלוכה ססגונית של צופים , תלמידים , פרשים , 
תזמורות ואנשי - דת , ואלפים מתושבי נצרת הריעו להם . לאחר מכן התקיימה 
קבלת הפנים המסורתית של ראש העירייה תופיק זיאד לראשי הדת ולנכבדים מנצרת 
והאזור במרכז התרבות העירוני . זיאד ניצל את ברכתו כדי לתקוף את שר התיירות 
גדעון פת על שכינה אותו " שונא ישראל " . זיאד אמר כי כל תושבי נצרת ואורחיה 
יודעים כי אין אמת בדברי השר , כאילו אסרה עיריית נצרת על התושבים להדליק 
אורות לכבוד החג . זיאד הבהיר כי העירייה החליטה , " לאות אבל ומחאה על 
ההרג בשטחים " , שלא להאיר את הרחובות בתאורה צבעונית . כך או כך , בתי - 
ספר ובתי - חולים של העדות הנוצריות הדליקו אורות צבעוניים בעשרות אתרים 
בעיר . מוסיקה כנסייתית הושמעה מרמקולים שהציבה לשכת התיירות המקומית לא 
הרחק מכנסיית הבשורה . ב03 . 7 בערב התקיימו תפילות החג בעשר מכנסיותיה 
של העיר . הדואר הכין חותמת מיוחדת לקראת החג . לרגל החג העניקה עיריית 
נצרת את הפרס השנתי מטעמה , והפעם לבית הספר טרה - סאנטה של מסדר הנזירים 
הפרנציסקאנים , במלאת 053 שנה לפעולתו בעיר . קפידבינצה"ל תגבר אתמול את 
כוחותיו בעיר בית - לחם , לקראת חגיגות חג המולד של העדה הקתולית . הפטריארך 
מישל סבאח הגיע סמוך לשעה 03 . 1 בצהרים לרחבת המולד בעיר במסגרת טקס מסורתי , 
שבו התקבל על - ידי ראש עיריית בית - לחם אליאס פרייג , מושל המנהל האזרחי 
סא"ל דוד מופז , מפקד משטרת נפת יהודה נצ"ם דני ברינקר ונכבדים נוספים . 
בשעות אחר - הצהרים קיים הפטריארך טקס בכנסיית " שדות הרועים " בבית - 
סחור , וסמוך לשעה 8 בערב התקיימה ברחבת חג המולד בבית - לחם שירת המקהלות 
המסורתית . המיסה בחצות שודרה בשידור חי במספר מקומות בעולם וכן בטלוויזיה 
הישראלית . קפידבין ספרד וקוריאה , שהתכוונו לשדר את מיסת חג המולד מבית - 
לחם בשידור חי , ביטלו את השידור מסיבות שאינן ידועות לרשות השידור . לדברי 
מנכ"ל הרשות , אריה מקל , מעולם לא היתה להיטות גדולה לשידור ישיר של המיסה , 
ורק מדינה או שתיים שידרו אותה בשידור חי . לעומת זאת יש התעניינות בקבלת 
קטעים מן האירועים בבית - לחם אמש . איגוד השידור האירופי הודיע לרשות השידור 
שהוא מעוניין לשדר כתבה עם קטעים מהתהלוכה לבית - לחם ומן המיסה , והועברו 
אליו כתבות קצרות בלוויין , שמשודרות בכל רחבי אירופה ובמקומות אחרים . 
השנה נוהגות הארצות השונות לשדר שידור ישיר של המיסה מן הותיקאן ולשלב בהן 
כתבות של צוותי הטלוויזיה שלהן מבית - לחם . 
