אזרח אנגלי , החשוד ברצח ובביצוע שוד מזוין , נעצר בתל אביב ביום ששי ואתמול 
הוארך מעצרו ב - 51 יום , עקב בקשת הסגרה מצד משטרת אנגליה . החשוד , 
דניאל גרדינר בן 03 , נכנס לישראל באמצעות דרכון לא - חוקי . גרדינר הואשם 
באנגליה בביצוע שוד מזוין , הוא נעצר ולאחר מכן שוחרר בערבות . הוא חשוד 
כי בפברואר 9891 , בעת שהיה משוחרר בערבות , רצח את אלן ווייט , אזרח 
אנגלי שהיה אמור להעיד במשפטו , והעלים את גופתו . הגופה התגלתה במאי 98 
באגם באנגליה . על פי הדו"ח הפתולוגי ווייט נדקר . לאחר גילוי הגופה נעלם 
גרדינר ולא התייצב למשפטו . על - פי החשד השיג דרכון על שם פיטר ריגלס ובאמצעותו 
נכנס לישראל בפעם הראשונה , ביוני 98 . כעבור חודשיים יצא למצרים , ובספטמבר 
שוב חזר לישראל באמצעות אותו דרכון , דרך מעבר הגבול בטאבה . משטרת אנגליה 
פנתה למשטרת ישראל באמצעות האינטרפול וביקשה לבצע חיקור - דין בישראל , 
על מנת לאתר את החשוד . היחידה הארצית לחקירת פשעים חמורים במשטרה איתרה 
את גרדינר ביום ששי בבוקר , בדירה ברחוב בוגרשוב בתל אביב . אתמול בעת הדיון 
בהארכת מעצרו בבית משפט השלום בפתח תקוה , אמר גרדינר כי הוא מוכן לחזור 
לאנגליה כדי להוכיח את חפותו וכי הוא מוותר על הליכי ההסגרה . נציג המשטרה , 
סנ"ץ אבי טרר , אמר כי יינקטו כל הפעולות כדי לשלוח את גרדינר לארצו , 
מוקדם ככל האפשר . 
