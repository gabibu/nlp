" האנוי ( ע"ץ ) . פירוק הנשק של הסיעות הלוחמות בקמבודיה , צעד ראשון 
במיסגרת תוכנית השלום של האו"ם , ייעשה בהדרגה כך נמסר בדו"ח שפירסם האו"ם 
לאחרונה . " ההסכם כולל תהליך איחוד , איכסון , פירוק נשק וחזרה הדרגתית 
לחיים אזרחיים " , נאמר בדף הסבר שפירסם אחמד ראפדין , סגן מזכיר האו"ם 
לעינייני קמבודיה בישיבה שהתקיימה בפאריס בין ה12 וה32 בדצמבר . " כל שלב 
( בתהליך ) חייב ויכול להתבצע רק לאחר שהשלב שקדם לו הושלם , ויישום תוכנית 
מפורטת צריך להתחשב בצורך לספק ערבויות לכל הצדדים בכל שלב " , נאמר במסמך 
שהופץ בכמה שגרירויות אסיאניות בהאנוי . " בהתחשב בכך , כל פעילות תהיה 
חייבת להתבצע בשיתוף פעולה מלא מצד כל המפלגות הקמבודיות " , נאמר במסמך . 
" תוכנית מפורטת לשיבה הדרגתית לחיים אזרחיים תתבצע תוך התייעצות עם המפלגות " . 
הממשלה הפרו - וייטנאמית בפנום - פן ושלוש הסיעות הלוחמות של האופוזיציה 
הצבאית הנמצאים עתה במועצה הלאומית העליונה הקמר רוז , תומכיו של הנסיך 
נורודום סיהאנוק , ונאמניו של ראש הממשלה לשעבר סון סאן הסכימו בפאריס 
על רוב הנקודות הבסיסיות של תוכנית השלום של חמש החברות הקבועות במועצת הביטחון . 
אולם פנום - פן ושלוש המחתרות לא השיגו הסכמה על פירוק הנשק ופיזור כוחותיהם 
בתקופת המעבר . 
