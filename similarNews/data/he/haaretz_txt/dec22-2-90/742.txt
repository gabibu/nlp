השבוע פורסם ברשומות חוק העזר העירוני החדש של בת ים , הנוגע לגללי כלבים 
הפזורים ברחובות העיר . " עשה כלב צרכיו על ידי הטלת גללים במקום ציבורי , 
חייב בעליו או מי שהפיקוח על הכלב בידו , לאסוף מיד את הגללים . האמור 
בסעיף זה לא יחול אם הכלב עושה את צרכיו במקום שקבע לכך ראש העירייה " , 
אומר החוק . בעליו של כלב סורר ייקנס ב - 051 שקלים במקרה שייתפס . מחלקת 
הפיקוח העירונית לא חיכתה אף רגע וכבר ביום ראשון יצאו פקחי העיר לאכוף את 
החוק . עד עתה לא נרשמו כל עבריינים , אבל יעקב גמרמן , מנהל מחלקת פיקוח 
ורישוי עסקים בעירייה , אופטימי למדי . " כבר מזמן היה צריך חוק כזה בבת 
ים . כבר אי אפשר ללכת בבטחה בעיר הזאת בלי להיתקל , חלילה , במוקש . 
עכשיו אני מקווה שהבעיה תיפתר " , הוא אומר . " זה באמת נשמע קצת מצחיק . 
לא , עדיין לא נקבעו מקומות כאלה " . ועוד ממחלקת הפיקוח . פקחי העירייה 
קיבלו השבוע הוראה לאכוף את החוק בעניין רחיצת מכוניות בצינור . גמרמן הסתמך 
על החוק , לפיו " המבזבז או הגורם או המרשה לאחר לבזבז מים שברשותו , 
והשוטף כלי רכב בעזרת צינור , דינו קנס מאה שקלים " . 
