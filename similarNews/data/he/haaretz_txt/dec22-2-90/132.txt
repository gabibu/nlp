" בעוד מספר שנים המפה של ישראל תיראה שונה לחלוטין " , הכריז שר הבינוי 
והשיכון , אריאל שרון , לפני כמה שבועות בפני ראשי עיריות ומועצות מקומיות 
בכינוס בירושלים . אלא שלהבדיל מהמפות ששרון נהג להציג בעבר , בתפקידיו 
הקודמים , אין במפה שהוא מציג עתה כל דגש על ההתיישבות בשטחים . המפה החדשה 
ששירטט השר שרון , כממונה על נושא הבינוי והשיכון , מסתיימת בקו הירוק 
זו מפת יישוב העולים החדשים , ולפיה אין התיישבות עולים בשטחים . זו 
אמנם עמדתה הרשמית של הממשלה , אך הדבר אינו מפריע לשר שרון לתכנן בפועל 
מה שלא צוין במפות : שכונות קרוואנים לעולים גם בשטחים ובנייה לעולים באריאל , 
במעלה אדומים , במעלה אפרים ובעוד יישובים בשטחים . אלא שגם מפת ההתיישבות 
החדשה של שרון בתחומי הקו הירוק אינה חפה משיקולים פוליטיים ויש בה בבחינת 
ניצול מעמדו של שרון כשר השיכון למימוש חלומות האופייניים לליכוד לייהוד 
אזורים מאוכלסים בערבים . חלק מהפריסה המתוכננת אינו נגזר מתוכניות מתאר 
ואף מנוגד לעקרונות תכנון בסיסיים . הלוז של תוכנית יישוב העולים של השר 
שרון זכה כבר לכינויים " תוכנית שבעת הכוכבים " , " המסדרון היהודי " , 
" השדרה המרכזית " , " חוצה ישראל " , " קו ירוק יהודי " . המדובר בתוכנית 
ליישב מאות - אלפי עולים חדשים לאורך ציר שתחילתו בפאתי הגלבוע בצפון , 
המשכו בגבעות לאורך ואדי ערה , דרך מודיעין , העיר החדשה שתוקם על - פי 
התוכנית , חבל עדולם , וסיומו בבאר - שבע . חלק נכבד מהיישובים המתוכננים 
יוקמו לאורכו של הקו הירוק . בקטע שמקיבוץ יד - חנה בצפון ועד כפר רות , 
שבאזור מודיעין , יוקמו 31 יישובים עירוניים וקהילתיים חדשים , ואלה 
יקיפו 82 אלף יחידות דיור חדשות שיאכלסו כ001 אלף איש . בתוכנית זו מבקש 
השר שרון גם לתת מענה למצוקת הדיור של העולים החדשים וגם לפתור בעיה דמוגרפית 
באזור המאוכלס כיום בצפיפות על - ידי ערבים . היישובים החדשים מיועדים 
ללב - לבו של האזור הקרוי " המשולש הקטן " . זהו הכינוי שהעניקו גיאוגרפים 
לרצועה צרה של יישובים ערביים , המשתרעת לאורך הקו הירוק וחוצצת בין יישובי 
השומרון בגדה המערבית ליישובי מישור החוף . הרצועה , שאורכה כחמישים ק"ם 
ורוחבה 25 ק"ם , מקבילה , פחות או יותר , למשולש הערים היהודיות ממערב 
חדרה , נתניה , פתח תקוה . המשולש הקטן כולל 72 יישובים ועוד כמה כפרים , 
מכפר קאסם בדרום ועד פתחת מגידו בצפון . שני המוקדים העירוניים הגדולים 
הם אום אל - פאחם וטייבה . ב9491 מנתה אוכלוסיית המשולש הקטן רק כ03 אלף 
נפש . ב3891 היא מנתה 521 אלף נפש , ובסוף המאה היא עשויה להגיע לכרבע 
מיליון נפש . שבעה יישובים מונים כל אחד יותר מ000 , 5 נפש , 01 יישובים 
עם 000 , 1000 , 5 נפש ועוד 01 יישובים קטנים , המונים פחות מאלף תושבים . 
בתחומי האזור הזה נרשם מאזן הגירה חיובי של אוכלוסייה ערבית . שיעור גידול 
האוכלוסייה באזור ממשיך להיות גבוה , יחסית יותר משני אחוזים לשנה וכך 
צפוי להיות לפחות עד ראשית לשנות האלפיים . רעיון ההקמה של יישובים יהודיים 
באזור כדי שיקטעו את רצף היישובים הערביים אינו חדש . עוד בהיותו שר ביטחון 
עודד שרון את גופי ההתיישבות להקים יישובים לאורך הקו הירוק . הכוונה היתה 
ליצור רצף התיישבותי בין היישובים היהודיים בגדה וברצועה ליישובים היהודיים 
בתחומי הקו הירוק . בסוף שנות השבעים ובתחילת שנות השמונים דיבר השר שרון 
על הקמת שרשרת של יישובים קהילתיים , מושבים וקיבוצים , בשיטת הסנדוויץ , 
משני עברי הקו הירוק . המטרות העיקריות שהוצגו אז : מניעת המשך השתלטות 
של יישובים ערביים על אדמות מדינה , יצירת חיץ ברור בין היישובים הערביים 
משני צדי הקו הירוק , מניעת בידודם של היישובים היהודיים הוותיקים והחדשים 
שהוקמו בשומרון , ומתן הזדמנות לזוגות צעירים לשפר את איכות החיים ותנאי 
המגורים באמצעות מעבר מהאזורים הצפופים של מרכז הארץ לאזורים המצויים בטווח 
של כמה עשרות ק"ם מהמרכז , שבהם מחירי הקרקע זולים מאוד . מטרות אלה שרירות 
גם לגבי תוכנית הבינוי ששרון החיה עתה . על - פי התוכנית המקורית , היו 
אמורים כיום להתגורר כמה עשרות - אלפי יהודים בלא פחות מ02 יישובים לאורך 
ואדי עירון ( ואדי ערה ) . בפועל , הוקמו עד היום קומץ יישובים , שרק 
אחד מהם יכול להיחשב סיפור הצלחה כוכב יאיר . ביישוב מתגוררים כ006 , 2 
תושבים . הוא אוכלס בראשונה ב6891 על - ידי גרעין של צעירי חרות , יוצאי 
צבא , עולים מדרום אפריקה ואחרים וכיום מתגוררות בו כ086 משפחות בדירות 
צמודות - קרקע ובאיכות חיים גבוהה . שאר היישובים שהוקמו אינם אלא מאחזי 
התיישבות , שלא הצליחו להגיע לשיעור אוכלוסייה המצדיק את קיומו של יישוב 
עצמאי . היישובים היהודיים באזור הוקמו בלא בסיס כלכלי , ובכך נעוץ כישלונם . 
מלכתחילה לא חיפשו המתכננים הצדקה כלכלית להקמתם . הגישה היתה הגישה הביטחונית , 
והיא איפיינה גם את הקמת המצפים בגליל . שרון מבטיח ערים , אבל מה שיוקם 
בפועל יהיה בעיקר מצפים , נוסח אלה שהוקמו בגליל , גורס פרוף אלישע אפרת , 
גיאוגרף אורבני מאוניברסיטת תל - אביב . אך המצפים לא היטו במידה משמעותית 
את המאזן הדמוגרפי השלילי מבחינת האוכלוסייה היהודית בגליל ולא עצרו את התפשטות 
ההתיישבות הערבית , לרבות השתלטות על אדמות מדינה . אדרבה , שיפור התשתית 
למשל , סלילת כבישים נוצל גם בידי ערבים לשם הרחבת עיבודי הקרקע ושטחי 
המרעה שלהם . העורף הכלכלי של תוכנית ההתיישבות בוואדי ערה הוא אזורי התעסוקה 
במרכז הארץ בעיקר . כישלון ההתיישבות הקודם באזור זה , כמו גם בצפון הארץ , 
נבע גם מכך שהיישובים נותרו קשורים בטבורם למרכזי התעסוקה במרכז , וכל 
תנודה במרכז השפיעה עליהם לרעה . אלמנט תכנוני מרכזי , ואולי היחיד , שעליו 
נשענת תוכנית ההתיישבות בוואדי ערה הוא כביש מספר 6 , הנמצא כעת בשלבי 
תכנון מתקדמים ושיחבר את צפון הארץ עם דרומה . אלא שכביש זה יהיה כביש 
מהיר , ודינה רצבסקי , האחראית לתוכניות המתאר הארציות באגף התכנון במשרד 
הפנים , מציינת כי כדי שכביש מסוג זה יוכל לשרת יישובים שיוקמו לאורכו יש 
צורך בחיבור מחלפים , המייקרים מאוד תוכנית שהיא ממילא יקרה , חצי מיליארד 
דולר ( העלות המוערכת של סלילת כביש מספר 6 ) . בכל היישובים שנכללים בתוכניתו 
של שרון התשתיות ייווצרו יש מאין . העלות של אכלוס תושב אחד ביישובים 
אלה תהיה גבוהה , על - פי הערכת מתכננים במשרד הפנים , בכ%006 , 1 מאשר 
עלות אכלוס תושב אחד במרכז הארץ , או באזורים אחרים שבהם קיימת כבר תשתית 
אכלוס . זאת ועוד , הקמת היישובים באזור ואדי ערה עלולה לגרום את זיהומו 
של האקוויפר , מקור המים היחיד שנותר לישראל הנקי עדיין מזיהומים וממלחה . 
המשרד לאיכות הסביבה התריע על כך , אבל השר שרון דבק בתוכניתו . השר שרון 
התגאה כי דחה הצעה של מנהל מקרקעי ישראל להפקיע 09 דונם של אדמה חקלאית באזור 
החוף ולהפשירם לבנייה . " אלה הדונמים הירוקים האחרונים באזור , עם הגבעות 
החומות שאני זוכר מילדותי " , אמר . תוכנית ההתיישבות בוואדי ערה אינה 
נגזרת משום תוכנית מתאר קיימת , אומרת רצבסקי . גורמים במשרד הפנים ציינו 
כי אין כל הצדקה לתוכנית , שכן משרד הפנים הציג בפני משרד השיכון והממשלה 
כולה סקר שממנו עולה , כי יש תוכניות ברמות אישור שונות , שמאפשרות בתוך 
זמן קצר לגשת לבניית 004 אלף יחידות דיור באזורי הארץ השונים על תשתיות 
של יישובים ואזורי פיתוח קיימים . מתוכם אושרו כבר , בהליכים מזורזים , 
תוכניות לבנייה מיידית של 041 אלף יחידות דיור . אף אחת מהתוכניות האלה 
אינה מתייחסת לתוכנית ההתיישבות של שרון בוואדי ערה . על - פי החלטת הממשלה , 
צוות היגוי בין - משרדי לתכנון תוכנית מתאר ארצית לקליטת עלייה נדרש להגיש 
בתוך חודשיים הצעת תוכנית על בסיס התוכנית שהעלה השר שרון . באגף התכנון 
לא הסגירו את מורת - רוחם מההחלטה . השר שרון ירה חץ , סביבו סומנה מטרה 
ועכשיו אנחנו צריכים לעשות את התכנון למשהו שאנחנו איננו מאמינים בו ושהוא 
מיותר ויקר לדעתנו אמר מקור בכיר במשרד הפנים . התיישבות גדולה לא תצא מהתוכנית , 
אבל נזק גדול ייגרם ממנה ליחסים בין יהודים לערבים , אומר פרוף אפרת . 
רצועת ההתיישבות הזאת לאורך ואדי ערה היא למעשה סרח עודף של התיישבות ערבית 
גדולה יותר , שמלחמת העצמאות קטעה אותה וחצתה בין כפרים ובין משפחות . 
כפרים ויישובים ערביים אלה איבדו את העורף הטבעי שהיה להם מצד מזרח ולא 
קיבלו במקומו תחליף מתאים . יישובים אלה לחוצים בין הקו הירוק לבין כביש 
עורקי ראש העינקלקיליהטול כרם , המסמן את קו התיחום שלהם ממערב . רוב היישובים , 
שבעבר היו חקלאיים , איבדו את אדמותיהם ונהפכו בעל כורחם ליישובים עירוניים 
או עירוניים - למחצה . עם זאת , הם נותרו בתוכניות בינוי המתאימות לכפרים 
ולא לעיירות . תחומי המתאר לא הוגדלו בשבילם , וכך פרחה הבנייה הבלתי - 
חוקית . לרוב היישובים אין תוכניות מתאר בתוקף , וגם הענקת המעמד של ערים 
לשני מוקדי יישוב גדולים , אום אל - פאחם וטייבה , לא שיפרה בהרבה את מצבם , 
בעיקר התשתיות והשירותים . ביישוב כוכב יאיר , המאכלס כ006 משפחות , השקיעו 
המדינה וחברות פרטיות עד כה יותר מ001 מיליון דולר סכום שלא הושקע מאז קום 
המדינה בעיר הערבית הסמוכה טייבה , בת יותר מ02 אלף נפש . ואמנם ההבדלים 
ניכרים . בכוכב יאיר רחובות הולנדיים , קאנטרי - קלאב , שלוש מרפאות , 
רשת בתי - ספר וגנים ענפה ; מנגד , בטייבה , רחובות ראשיים לא סלולים 
ובהם מהמורות , כיתות במה שהיו פעם חדרי שירותים , ביוב זורם ברחובות . 
עוד יישובים כמו כוכב יאיר רק יוסיפו לתחושות הקיפוח והתסכול של התושבים 
הערביים באזור , וזו תהיה קרקע פוריה לפעילות גורמים קיצוניים מגיבים ראשי 
היישובים הערביים באזור . בגילוי - דעת הם קראו לממשלה להימנע מאישור תוכנית 
ההתיישבות בוואדי ערה . מחקר גיאוגרפי שנעשה במרכז היהודי - הערבי באוניברסיטת 
חיפה הוכיח כי המשולש הקטן נמצא בסוף תהליך גיבושו ליחידה גיאוגרפית אחת . 
התהליך לווה בהתגבשות תודעה פוליטית של תושבי האזור , ועמה הגברת עוצמתם 
הפוליטית , המשתווה כמעט לזו של ערביי הגליל . בנסיבות מסוימות עלולות 
להיות להתפתחות זו , באזור שבו אין למדינה עומק אסטרטגי , השלכות מסוכנות , 
סבורים החוקרים . אולם הם מציינים כי במדיניות מושכלת , שבמרכזה תהליך 
של שלום , עשוי המשולש הקטן לשמש ראש גשר לשלום . תוכנית הכוכבים של 
שרון בוודאי לא תעודד יצירת ראש גשר זה . העולים החדשים , שלהם מיועדת תוכניתו 
של שרון , הביעו בסקר שנעשה על - פי הזמנת משרדו את רצונם להתיישב בעיקר 
במרכז הארץ ובאזור חיפה והקריות . הקליטה הישירה של עולי בריה"ם בשנתיים 
האחרונות מלמדת כי נטיית העולים החדשים אינה תואמת את מגמות הפיזור אל הפריפריה 
ואל ההר , וכי היא הביאה עד כה לתוצאות המנוגדות למטרות הפיזור הממשלתיות . 
מתכננים וחוקרים הסיקו , שדווקא מישור החוף צריך לשמש יעד גיאוגרפי עיקרי 
לקליטת העולים , ובמיוחד ביישובים הוותיקים הגדולים והבינוניים שבו . פרוף 
אפרת הציע ליישב עולים במושבות , ש%04%05 משטחי השיפוט שלהן מסומנות כאדמות 
חקלאיות וכקרקע לצורכי ציבור , אף שחלקן אינו נוצל ליעדן . חדרה , למשל , 
גדולה כמחצית ירושלים , ראשון - לציון קטנה אך מעט מבאר - שבע , שטח השיפוט 
של נתניה , עם 000 , 82 יחידות דיור , גדול משטח השיפוט של תל - אביב עם 
006 , 05 דירות יחידות דיור . שטחה של פתח תקוה הוא שלושה רבעים משטחה של 
תל - אביב . מאחר שמדובר בהרכב דמוגרפי וכלכלי אחר של עולים , שאינו דומה 
לזה של ראשית שנות החמישים , ספק אם הכוונתם למקומות יישוב שמחוץ לתחום 
התפרסותם הטבעית אכן תצליח , מה גם שמדובר בבנייה טרומית ארעית או במגורים 
בקרוואנים בחלק ניכר מהמקומות ותכנון הבנייה אינו מגובה בתוכניות ליצירת 
מקורות תעסוקה מובטחים . שיקולים פוליטיים לא יוכלו לשנות תמונה זו . 
