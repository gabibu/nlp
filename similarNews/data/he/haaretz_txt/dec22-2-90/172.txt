תנועת מחוסרי הדיור ירדה באחרונה מכותרות העיתונים . על אף שבעיות מסוימות , 
כמו קור בלילות , תסכול ודיכאון , החריפו , חדלה תנועת האוהלים להיות 
איום חברתי בתודעת הציבור , ובעיקר בתודעת אנשי הממסד העירוני , ומשום 
כך נדחקה לקרן זווית . המחזות של פוליטיקאים , משמאל ומימין , שפקדו את 
המאהלים בראשיתה של התנועה , נעלמו , משהשכילו דווקא העיריות לנקוב חורים 
בתנועת המחאה של זוגות צעירים ולדלל את שורותיה על ידי מתן תשובות חלקיות 
ואישיות , תוך התעלמות מההיבט הכללי של מצוקת הדור הצעיר בארץ במציאות של 
פערים כלכליים מתרחבים . עתה מציגים בעיריית תל - אביב בהקלה את יושבי האוהלים 
כ"סתם מחוסרי דיור , המתעקשים להיענות רק לפתרונות דיור נוחים במיוחד " . 
חברת חלמיש והעירייה ממשיכים לסייע . משרד השיכון אף הגדיל את שיעור הסיוע 
לשכר דירה . אבל המאהלים טרם קופלו , כתזכורת מעומעמת לחומר הנפץ החברתי 
הטמון בדחיקת רגליהם אל סף קשיי קיום של שכבות צעירות חדשות מדי שנה . מאהל 
מחוסרי הדיור בביצרון בתל - אביב , שהתפרסם בשעתו בהפגנת צמיגים בוערים , 
נראה עתה שליו למדי . מתקני הדיור הארעיים דמויי הצריפים עדיין עומדים 
בו , ובהם מטבחונים מאולתרים ופריטי ריהוט ישנים . הנשים המטופחות למראה 
רוחצות כלים ב"ברזיה " שסיפקה העירייה והילדים , שקטים וממושמעים , מסתובבים 
בחוץ ונראים משועממים . אפילו הגשמים הראשונים שהחלו לרדת אתמול התקבלו באטימות 
מה . המאהל נערך מבעוד מועד לאיטום האוהלים . חרכי התקרות והעץ מולאו בפיסות 
צמר גפן , קרשי עץ וסמרטוטים למיניהם , וקירות העץ נעטפו ביריעות פלסטיק . 
על השאלה אם ניסו למצוא מחסה זמני מהגשם במקום אחר , השיבו בלקוניות : 
" לאן יכולנו ללכת ? " . במאהל זה , הראשון שהוקם בתל - אביב בשדרות 
ההשכלה פינת דרך השלום מתגוררות עתה שמונה משפחות מתוך ה23 שהקימו אותו 
לפני חמישה חודשים . בשיעור דומה הצטמצם מספר המשפחות בשאר המאהלים בתל - 
אביב מתוך כ033 המשפחות " המייסדות " ממשיכות לשכון בהם כ001 . דלדול 
זה בא במקביל לירידת העניין הציבורי בבעיית מחוסרי הדיור בכלל ובתנועתם בפרט . 
לחלק מהעוזבים את המאהל בביצרון נמצאו פתרונות דיור . אך יש גם מי שהתבקשו 
במפורש לעזוב . אחד משני נציגי המאהל , אמנון צלישר , טוען כי בין הנושרים 
היו " טרמפיסטים " , שלא היתה להם כל זכאות לסיוע או שהיה להם דיור חלופי . 
כמה מהם , הוא אומר , כמעט ולא שהו במקום והוציאו שם רע למאהל . לצלישר , 
בן 72 , לא זכורות משפחות שעזבו משום שנשברו , אפילו לא לאחר שהצריפונים 
הוצפו במי גשם . קפמאבינצלישר , נשוי ואב לתינוק , יוצא יחידה קרבית , 
אינו עובד ואינו נהנה מדמי אבטלה . הוא מקווה למצוא עבודת ניקיון בעיריית 
תל - אביב . אישתו עבדה כמזכירה עד שנאלצה לעבור ניתוח לב . המקרר שלהם 
ריק לחלוטין , אך על מדף בצד נראות קופסאות " מטרנה " , לתינוק . רק בשבוע 
שעבר ניאות לממש את את פיתרון הדיור שהוצע לו . הוא מציין , כי מבחינתו 
אין למאבק יושבי האוהלים כל נגיעה לפוליטיקה , ובמיוחד הוא מדגיש שאין לו 
" שום דבר נגד העולים " . עם זאת , קשה לו להתעלם מהעובדה שלפחות עשרים 
וחמש דירות עמידר בביצרון , שהיו ידועות לו כפנויות , ואשר הוא רצה לעבור 
לאחת מהן , נמצאו , לדבריו , מאוכלסות בעולים מברית - המועצות . על הקשרים 
החברתיים במאהל הוא אומר " אנחנו כמו משפחה אחת , והאנשים כאן עוזרים אחד 
לשני " . אלא שלאחר היסוס קל הוא מוסיף : " אבל כשמציעים למישהו פתרון 
דיור , מתפרקת לפתע החבילה , ויש תופעות של קנאה " . מראשית התארגנותם של 
מחוסרי הדיור לתנועה כלל - ארצית בלט בה המתח בין רצון לפתור בעיות פרטיות 
לבין הניסיון לתת ביטוי לעיוות חברתי מהותי . משום כך דאגו מנהיגי התנועה 
להטעים לא אחת שמצוקת הדיור אינה בעיה של מקרים סוציאליים . בהפגנות , 
בעצרת מרכזית בתל - אביב ובעיקר ביצירת קשר כל - ארצי בין המוחים , הם ניסו 
לשוות לתנועה אופי של מחאה חברתית סדירה ומאורגנת , אך עם ירידת הנושא מסדר 
היום איבדו את התנופה . הפתרונות האישיים הלכו ותפסו מקום מרכזי אצלם , 
והרשויות חדלו לטפל בהם בכפפות של משי . בהדרגה המעיטה עיריית תל - אביב 
את מעורבותה במאהלים ובגורל משתכניהם , לעומת מאמציה ההתחלתיים . עובדת 
סוציאלית שביקרה בשבוע שעבר בביצרון נזפה בכמה מבוגרים , מעט בהרמת קול , 
כשהיא חוזרת ומכנה אותם " פרזיטים " . מנהל המחלקה ליפו והשכונות שבעיריית 
תל - אביב , דן אברהמי , הגיב בשתיקה מחויכת על טענות ישובי האוהלים נגדו , 
שגם הן , אגב , נאמרו בנימה ידידותית , ללא זעם . " איפה היית חודשיים " , 
התריסו , " בהתחלה באת כל יום " . ואמנם , גורמים בכירים בעירייה אישרו 
שהירידה בשכיחות ביקוריו של אברהמי בביצרון עולה בקנה אחד עם מגמת העירייה 
לספק ליושבי האוהלים צרכים בסיסיים בלבד , כמו אלה הקשורים בתברואה , ולהפסיק 
שירותים קהילתיים - חברתיים מקיפים , שהונהגו בגל הראשון של הקמת האוהלים : 
ארוחות בימי ששי , קייטנות לילדים , טיפול רפואי ומינוי מנהל שכונה מטעם 
העירייה , שהופקד על כל קבוצת מאהלים ונהג לבקר לפחות פעם ביום בכל מאהל 
בין היתר , כנראה , כדי להבטיח בקרה על המתרחש במאהלים ולמנוע את יציאתם 
מכלל שליטה , כל עוד חששות בכיוון זה נתפסו כריאלים . השינוי במדיניות , 
אומרים דובר העירייה , שמאי גולן , והמשנה למנכ"ל העירייה , מאיר דורון , 
בא לאחר שלא מומשו הפתרונות המשופרים שהציע משרד השיכון לזכאיו , כמו העלאת 
סכום הסיוע לשכר הדירה עד 526 שקל בחודש , ולאחר שאנשים הביעו נכונות להתפנות 
רק לנכס רשום , או להיכנס לקרוואנים לאחר שיקבלו הבטחה לנכס רשום . גולן 
אף טען שהיה מעין הסכם בלתי כתוב בין העירייה לבין תושבי האוהלים , לפיו 
ייהנו מסיוע העירייה , כל עוד יימנעו מאלימות . משהופר ההסכם על ידי בהפגנת 
הצמיגים הבוערים , התמעט הסיוע , טען . לדברי צלישר , במקרים רבים הפתרון 
הפרטי שהוצע לא היה הולם , ומשום כך נדחה . כדוגמה הוא מביא את מקרהו של 
עמיתו לנציגות , יוסי חיות . חיות , נשוי ואב לשלושה , היה נרקומן ונגמל . 
בלילות השתתף בתוכנית שיקום של ה - ( נרקומנים אנונימיים ) , ובימים 
חיפש עבודה . " חלמיש " אכן הציעה לו דיור ביפו , אך כיפואי לשעבר חרד 
מהקרבה למוקדי הסמים שם . מחלמיש נמסר שהוצע לו דיור אחר , בנווה שרת , 
אך הוא דחה גם אותו בטענה שבאזור זה גרים צרכני סמים . בין הקריטריונים 
לפיהם נקבע ניקוד הזכאות לסיוע של משרד השיכון נכללים , בין השאר , מספר 
הילדים במשפחה , מספר האחים של כל אחד מההורים ומספר שנות הנישואים . במאהלים 
גרים איפוא גם מחוסרי דיור נזקקים שאין להם ניקוד זכאות גבוה ממשרד השיכון 
ואינם נמצאים במקום המגיע להם בסולם העדיפויות למציאת פתרונות דיור , טוענים 
תושבי האוהלים . התוצאה היא , לדבריהם , שזוגות צעירים רבים בראשית דרכם , 
בעלי הכנסה נמוכה במיוחד או ללא הכנסה כלל , אך ששני בני הזוג הם בנים 
יחידים , למשל , מקבלים נקודות זכאות מעטות יותר , למרות שמצבם הכלכלי 
יכול להיות חמור יותר מעמיתיהם הנהנים מניקוד גבוה . לעומת זאת , בחלמיש 
( תאגיד עירוני לשיקום הדיור ) שוררת שביעות רצון . מנכ"ל חלמיש , הנרי 
אזולאי , מסר כי בחיפוש פתרונות דיור ליושבי המאהלים נלקחו בחשבון דו"חות 
של סוציולוגים , פסיכולוגים ומנהלי בתי ספר . לדבריו , כל 033 המשפחות 
ששהו במאהלים זכו לטיפול , לפי החלוקה הבאה : ל14 אושר לשכור דירות של 
חלמיש - עמידר ; ל88 אושר סיוע ממשרד השיכון בשכר דירה בשוק הפרטי , עד 
526 ש"ח לחודש , ועל פי ניקוד הזכאות ; 01 משפחות קיבלו הגדלת הלוואה לרכישת 
דירה בשוק הפרטי ; 91 לא היו שייכות למחוז תל - אביב , והועברו לטיפול 
במחוזותיהן ; 77 " טרמפיסטים " התבקשו לעזוב את המאהלים ; 74 נדחו בוועדות , 
ו84 מצויות עדיין בטיפול בוועדות . לדברי אזולאי , כל עובדי חלמיש וועדותיה 
יצאו מגדרם כדי להאיץ את הטיפול במאהלים ובמשתכניהם לפני בוא החורף . דווקא 
גלי העלייה , הוא אומר , אילצו להעניק סיוע מוגבר לוותיקים . הדיור בקרוואנים , 
שהציע השר אריאל שרון בפגישה עם נציגי המאהלים לפני כחודש וחצי למשפחות 
עם ילד אחד לפחות ולמקרים חריגים , התקבל על דעת רובם . אושרה הקמתם של 
מחנות קרוואנים בקריית שלום , סמוך למגרש מכבי ביפו ובמעוז - אביב . האוכלוסייה 
המיועדת היא שני שליש עולים ושליש של מחוסרי דיור בעלי זכאות , שנשארו במאהלים . 
תושבי מעוז אביב אמנם מתנגדים עדיין להקמת המחנה בשכונתם , אך יש סיכוי 
שיתרצו , לאחר שהעירייה התחייבה לבנות תשתית מים וניקוז בשביל הקרוואנים , 
ויו"ר ועד השכונה עומד לשלוח עלוני הסברה לתושבים , המבטיחים שאיכות חייהם 
לא תיפגע כתוצאה מהקמת מסגרות מגורים אירעיים בשכנותם , הפרוצים לעזובה 
ולהזנחה . עם זאת גם בעירייה מביעים את החשש שהקרוואנים ינציחו סגנון דיור 
חדש , מסוג המעברות , למרות תחזיות משרד השיכון שעד 2991 כבר לא יהיה צורך 
בקרוואנים . פתרון אחר שהוצע ולא זכה להיענות , בעיקר בשל ארעיותו , הוא 
שיכון בבתי - מלון . קפמאבינמאהל בעל אופי שונה לחלוטין מצוי בכיכר מלכי 
ישראל . כאן המאהל בנוי מאוהלים ממש , שגודלם כגודלה של ספה זוגית בערך . 
בדרך כלל הספה היא גם כל תכולת האוהל . אין בכל המאהל חשמל , אין מקרר 
אחד לרפואה ואין " ברזיה " . במרכז המאהל נמצא אוהל צבאי גדול יותר , המשמש 
" מרכז חברתי " , ובו נמצאת גם כירת הבישול היחידה במאהל . התושבים משתמשים 
במקלחות ובחדרי השירותים של בנין העירייה , הנמצא במרחק של כמאה מטרים . 
בצד המאהל ניצב מיכל מים ולידו מראה . דווקא ממאהל זה לא נשרו כמעט מאכלסיו 
מתוך שלושה עשר אוהלים , לפני ארבעה וחצי חודשים , נשארו עשרה . יותר 
מכל בולטת בו אווירת הסתגלות , אפילו השלמה , למרות אי - הנוחות , הקור 
בלילות והצטננויות קשות של הילדים . הנציגות מורכבת משתי נשים . אחת מהן , 
סימה בדהב , בת 52 , אם לילד בן ארבע ובחודשי הריון מתקדמים , מייחסת 
להנהגת הנשים במאהל את הניקיון , האווירה הנינוחה יחסית וכוח הסבל לעמוד 
במצב . היא מבטיחה לא לוותר , למרות ההידרדרות הפתטית של מאבק יושבי האוהלים . 
דמות טיפוסית של תושבת אוהלים . דור שני בארץ , שגדלה בסביבות רחוב המלך 
גורג בתל - אביב . בוגרת הכפר הירוק . נישאה לבעלה , היום משווק בחברה 
לגופי תאורה , מיד לאחר הצבא . במאהל שבהנהגתה 71 ילדים המסודרים בשעות 
היום בהתאם לגילם במעונות יום . לדבריה , הילדים הקטנים סובלים פחות , 
אבל אפילו אצלם כבר ניכרים סימני בושה . המשנה למנכ"ל העירייה מסכים כי 
במשך שנים הוזנח הטיפול בדור המצוקה הצעיר המקומי וכי העלייה המסיווית האחרונה 
מחדדת את הצורך בשינוי ההתייחסות . החתך החברתי של המאהלים , לדברי דורון , 
מורכב מזוגות צעירים יוצאי צה"ל , בעלי בעיה אמיתית , ולעומתם מיעוט לא 
גדול , שבינתיים נדחק החוצה , של אלה שחלק ממצוקתם נבע מהתנהגותם האישית , 
כמו עבריינים , אלימים , צרכני סמים ואסירים משוחררים . אין בהם בעלי 
השכלה גבוהה , הוא מדגיש , וחלק לא מבוטל אינו עובד כלל . לדבריו , היו 
כאלה שהפסיקו לעבוד לאחר שעברו למאהל , בתואנה כי אין הם מסוגלים לעבוד 
בתנאים הקיימים . דורון מצטרף איפוא לרבים אחרים המתעקשים על ההבחנה הרווחת 
בין נזקקים " לגיטימיים " לכאורה לבין הנשורת של אוכלוסיית סעד ועבריינות , 
שניסתה לטפס על עגלת המאבק של יושבי האוהלים , אף כי בעיותיה הסוציולוגיות 
אינן תוצאה של הבעיה הכלכלית המחריפה של זוגות צעירים בארץ . מעבר לשאלת 
צדקתה של הבחנה זו , אי אפשר להימנע מהתהייה עד מתי ישתמשו בה הגורמים המוסמכים 
כדי להקהות עוקצה של אחת הבעיות החברתיות המרכזיות בישראל . 
