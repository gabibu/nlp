) גדלה ביפו , בית ליד משה סיני . הם באותו גיל . היא הקפטנית של כדורגלניות 
מיל"ן . " אם הייתי גבר הייתי מגיעה רחוק בכדורגל , אני חלוצה קלאסית " . 
מה שנכון , יש לה בעיטות חזקות בשתי הרגליים ומשחק ראש טוב . יום שני 
בערב קריית הספורט בחולון . 21 נשים באימון על מגרש הקטרגל , רצות , מתקלות 
ומתלהבות . " תשחקו עם הכדור מרגל לרגל " , מעיר המאמן סימון אדרי . עוצמת 
הבעיטות לא היתה מביישת חלוצים מהליגה הלאומית . קבוצת מיל"ן חולון - אזור 
הוזמנה לטורניר שייערך בקרוב ברומא . ב - 78 זכו בנות מיל"ן במקום הראשון 
בטורניר דומה בהשתתפות נבחרות יוגוסלביה , איטליה ופורטוגל . עכשיו מנסים 
להשיג במיל"ן מימון לנסיעה . וילי וילינגר , שהקים את הקבוצה לפני 52 שנה , 
הציע לגייס את פנינה רוזנבלום , שחקנית העבר של הקבוצה . לרוזנבלום , 
ששיחקה באגודה לפני 61 שנה , הוצע לקבל את תפקיד המנגר , ולתת את חסותה 
לקבוצה . רוזנבלום הבטיחה תשובה בקרוב . בארץ אין ליגת נשים מסודרת . לקבוצת 
מיל"ן נותר רק לשחק בליגה למקומות עבודה ובמשחקי ראווה מול נבחרות עיתונאים , 
ראשי ערים וכדומה . חווה לוי , על משחקים עם גברים : " כשהייתי ילדה 
בשכונה ביפו היו תמיד יותר בנים מבנות ותמיד העדפתי לשחק איתם . זה נמשך 
עד היום . אני נהנית מכל כדור שאני מצליחה להחדיר לרשת ובמיוחד שזה נגד 
כדורגלנים גברים . זה נותן לי הרגשה שגרמתי להם לחשוב שהם לא מי יודע מה 
הכי חזקים " . נמאס לה מכל אלה שצוחקים כשהם שומעים שנשים משחקות כדורגל . 
" כאילו שבאנו מהירח או משהו כזה " . והחלום הגדול של הקפטנית ? לא , 
לא הופעה במונדיאל . פשוט לצאת עם האחד והיחיד , אורי מלמיליאן . " השאיפה 
שלי בחיים היא להכיר אותו . נפגשנו בעבר במשחקים אבל אני ביישנית מדי בשביל 
להתחיל איתו . אבל אם הוא יבקש ממני אעשה למענו כל דבר , בחיים אני לא 
אגיד למלמיליאן לא " . באימון בולטת מישהי בחולצה אדומה בתספורת א - לה אלי 
אוחנה . וילינגר : " זוהי שחקנית חיזוק לא יהודיה מהונגרייה בשם איגרה 
צילג . תאמינו לי שבצפרירים היו מחתימים אותה בלי בעיות . היא עושה רושם 
של סקוררית מצויינת " . סוניה שמחוני ( 03 ) , מזכירה את המגן אריה מאיר 
מצפרירים , במבנה הגוף בסגנון ובתפקיד . גם שמחוני שיחקה כדורגל עם ילדי 
השכונה בחולון . לאחר שהגיעה למיל"ן קיבלה , ב - 18 , הצעה מקבוצת זיגן 
מהבונדס ליגה הגרמנית . " קבוצת זיגן הגיעה ארצה למשחקים נגדנו . הם ראו 
אותי והתרשמו . אבל לא האמנתי שייצא מזה משהו . כשהם הציעו לי חוזה חשבתי 
שצוחקים עלי . לקח לי זמן להבין שהם רציניים . כמובן שהסכמתי ונסעתי לגרמניה . 
היו לי שם שנתיים נהדרות בהן גם זכינו פעמיים באליפות " . שמחוני , על האהבה 
לכדור : " נולדנו עם זה וזה כיף לעשות גליצים ולתקל במגרש . מחוץ למגרש 
כשאני יוצאת עם החבר שלי , אני לובשת חצאיות ומתאפרת . זה לא סותר אחד 
את השני " . לפני מספר חודשים סערה ליגת הפוטבול בארצות הברית לאחר שכתבת 
נכנסה לחדרי ההלבשה של הגברים בזמן שהם התקלחו וקיבלה מהם הצעות מגונות . 
בית המשפט העליון האמריקני קבע שחייבים לאפשר לנשים הכותבות על ספורט להיכנס 
לחדרי ההלבשה של גברים , גם כשהם עירומים . ומה אומרות נשות מיל"ן על האפשרות 
שכתבי ספורט גברים יכנסו לחדרי ההלבשה שלהן ? התשובה מפתיעה . שמחוני : 
" אצלנו זה לא היה קורה . אם תיכנס לחדר ההלבשה שלנו אחרי משחק נקבל אותך 
יפה . לא משנה אם נהיה לבושות , לא לבושות או במקלחות . גם המאמן שלנו 
נכנס לשם באופן חופשי . אנחנו לא מתביישות . נכון שיש שחקניות חדשות שקצת 
מתביישות אבל זה עובר להן " . היא לא בעד שיוויון מלא : " גבר בחדר הלבשה 
של נשים זה בסדר אבל אשה אצל גברים לא נראה לי " . אגב , גם המאמן סימון 
אדרי לא נבוך . בעיות מיוחדות עם האשה בבית אין לו , הוא גרוש . לשוערת , 
אידה פורם ( 42 ) , יש שני אוהדים שרופים שהצטרפו אליה לאימון ויושבים 
ביציע , שני הבנים , בני שש ושבע . פורם : " לפני שנתיים הצטרפתי לקבוצה . 
בעלי לא עושה בעיות ולפעמים אפילו שומר על הילדים כשאני צריכה לצאת למשחקים 
ואין סידור אחר " . מודל לחיקוי ? " יעקב בלדב ממכבי נתניה " . השוערת 
השנייה , סיגלית גבאי , בת 91 : " כדורגל זה הכל בשבילי . זה האוויר , 
החמצן שאני לא אוותר עליו לעולם " . 
