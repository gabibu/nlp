בהוראת הוועדה האחראית לניהול אתרי הזיכרון במחנות ההשמדה אושוויץ ובירקנאו , 
סולק מאתר הזכרון של בירקנאו שלט שבו נכתב כי במקום זה השמידו הנאצים ארבעה 
מיליון בני - אדם . בין היסטוריונים שוררת כיום מחלוקת קשה לגבי מספרם של 
קורבנות אושוויץ . בהתאם להערכה מינימלית הומתו באושוויץ פחות מ2 מיליון 
בני אדם , בעוד שהערכה מירבית תואמת את המספר הרשמי 4 מיליון קורבנות . 
אם תתקבל הערכה לגבי 2 מיליון קורבנות , יפחית הדבר במישרין את אומדן מספר 
היהודים שהושמדו במחנות אושוויץ ובירקנאו . בימי ממשלת מאזובייצקי הוחלט 
להדיח את חברי הוועדה שניהלה את אתר הזיכרון של מחנה אושוויץ , והוקמה ועדה 
חדשה במקומה . על החלפת חברי הוועדה החדשה הוחלט לאחר שהוועדה הקודמת הבליטה 
יתר על המידה את גבורת הצבא האדום , והתעלמה ממוצאם היהודי של רוב קורבנות 
אושוויץ . נמסר כי הוועדה החדשה תקיים מגעים עם מפעל ההנצחה יד ושם בירושלים 
לגבי ניהולו של אתר הזיכרון באושוויץ . 
