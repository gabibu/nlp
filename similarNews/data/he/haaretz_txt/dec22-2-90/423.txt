, הואשם אתמול בבית הדין הצבאי המיוחד בתל אביב בקבלת שוחד . בן - עמי 
כפר באשמה . נציג התביעה הצבאית , רס"ן אלישע כספי , טען כי בהתערבותו 
הפעילה של הנאשם , בהיותו קצין בצה"ל , זכתה חברה עסקית שבה היתה שותפה 
אשתו של בן - עמי להנחה של עשרות אחוזים בשכר דירה , עבור שתי חנויות ששכרה 
על - ידה ב"קניון ישראל " בירושלים . זמן קצר קודם לכן , במסגרת תפקידו 
כמפקד מחוז ירושלים , אישר בן - עמי לבעלי " קניון ישראל " לפתוח אותו 
לקהל הרחב , למרות שהם לא עמדו בדרישות הג"א המחייבות בניית מקלטים בקניון . 
לטענת התביעה , החליט הנאשם לאשר פתיחת הקניון בניגוד לחוות דעתו של מהנדס 
הג"א , אף ללא בניית המקלט . החברה התחייבה לבנות את המקלט תוך שנה . עוד 
נטען בכתב האישום , כי לאחר מתן האישור חתמה אשתו של בן - עמי על הסכם לניהול 
עסק לממכר בגדים עם דוד גלבוע , קצין מילואים ביחידתו של הנאשם . שני השותפים 
החלו לנהל משא ומתן עם בעלי הקניון להשכרת שתי חנויות . בן - עמי השתתף 
במשא ומתן , כשהוא מציג את גובה הסכום הנראה לו הולם כשכר דירה . לבסוף 
קיבלו השותפים הנחה בשיעור של % 52%03 , בהשוואה לשכר הדירה ששילמו שאר 
החנויות בקניון . לדברי גלבוע , שהעיד מטעם התביעה , הוא הפסיק בשלב מסוים 
את השותפות והתלונן במצ"ח על בן - עמי . הסניגור טען כי השותפים רצו להוציא 
את גלבוע מהשותפות , ולכן העליל על בן - עמי . לטענת הסניגוריה , נועדה 
ההלשנה לטרפוד מינויו למשרה בעיריית ירושלים . 
