כמה שעות אחרי התפטרותו המפתיעה של שר החוץ הסובייטי , אדוורד שוורדנדזה , 
ביקשתי תגובה רשמית מלשכת הדובר של נשיא בריה"ם . השאלה התפתחה לראיון 
טלפוני שנמשך קרוב לשעה עם סרגיי גריגורייב עד לא מכבר עוזר בכיר במחלקת 
קשרי החוץ של הוועד המרכזי של המפלגה הקומוניסטית הסובייטית והיום נציג רשמי 
של לשכת דובר הנשיא . לדבריו , הצהרת ההתפטרות הפתיעה את עצרת נבחרי העם , 
את הסובייט העליון וגם את גורבצוב . מדיניותו של שוורדנדזה עוררה התנגדות 
בעיקר בחוגים שהוא עצמו הגדיר אותם ריאקציוניים , ושר החוץ היוצא הגיב 
בצורה אמוציונלית . הניתוח למצב , כפי שמציע גריגורייב , הוא שהכוחות 
הדמוקרטיים התגלו כמפוררים ומפולגים וכפי שקרה עם ראש עיריית מוסקווה גבריל 
פופוב וראש עיריית לנינגרד אנטולי סובצאק , לא היו בשלים לקחת את השלטון 
לידיהם . החלו מריבות והאשמות . השמרנים הצליחו להתאחד , ועל כך מעיד 
הכינוס של קבוצת סויוז , שננעל לא מכבר . מצד אחד , היא אינה מעוררת חששות 
רציניים כעת . מצד אחר , מתעורר חשש דווקא עקב הופעותיה כארגון מגובש . 
בסויוז חברים אומאלאטובה , שהציעה ביום הראשון של עצרת נבחרי העם להצביע 
אי - אמון בנשיא , וקציני צבא ידועים , כמו הקולונלימקפמאלידאלכסניס ופטרושנקו . 
הם מאורגנים ומנהלים תעמולה משלהם . לא בכדי אמר שוורדנדזה שהם הפיצו באולם 
העצרת כרזות ומסמכים . איני חושב שאפשר להתייחס אליהם בקלות - ראש . לדעתי , 
הוא לא התכוון לגורבצוב כשאמר שיש אפשרות שדיקטטור יעלה לשלטון . אינני 
חושב כך . פוגו הסכימלעבוד בממשלה תחת הנהגתו של גורבצוב . הוא שימש בתפקידי 
הנהגה במפלגה , היה יו"ר ועדת הביקורת המפלגתית , וריכז בידיו כוח שלטוני 
רב . לו היה רוצה לעשות משהו נגד גורבצוב , היה עושה זאת מכבר אך הוא 
תמך בנשיא . במה שנוגע לגרומוב , איני חושב שמשרתו מעניקה לו אפשרות כזאת . 
אך רמת המידע שלי ורמת המידע של שוורדנדזה שונות . ייתכן שלשוורדנדזה ידוע 
משהו שאני איני יודע . הכוחות השמרניים נאבקים בגורבצוב , אך מתחשבים במעמדו 
כנשיא ומנסים , בלא הצלחה יתרה , למשוך אותו למחנם . לכן הם פתחו במערכה 
נגד בעלי - בריתו הקרובים ביותר בתוך המחנה הדמוקרטי . מושא רדיפה מתמדת 
הוא אלכסנדר יעקבלב . מושמעת ביקורת על שוורדנדזה ופעילי פרסטרויקה רבים . 
מתנהל מאבק כדי לפלג את הכוחות האלה ולנטרל כל אחד מהם לחוד . לכן בנאומו 
( באותו היום ) כינה הנשיא את צעדו של שוורדנדזה " התנהגות שאין לה מחילה " . 
מאחר שנאום ההתפטרות של שוורדנדזה היה בגדר הפתעה גמורה איני חושב שהשאלה 
על יורשו האפשרי נדונה ברצינות . הועלו שמות שונים , מדיפלומטים מקצועיים , 
כגון סגן שר החוץ פטרובסקי , ועד לאנשים שאינם קשורים במדיניות החוץ . 
הזכרת שמו של פרימאקוב קשורה בשליחות שמילא בצורה פעילה בחודשיים האחרונים , 
לחיפוש פתרון של שלום במפרץ הפרסי . לשם כך גם נסע למזרח התיכון , לאירופה 
ולצפון - אמריקה . הפעלתנות הדיפלומטית הזאת לא יכלה שלא למשוך תשומת לב . 
פרימאקוב הוא בעל כישורים ובעניינים רבים הוא שותף להשקפותיו של גורבצוב 
על התפתחות המצב הבין - לאומי . לדעתי הוא יכול להיות שר חוץ טוב . אינני 
חושב שבתנאי החברה שלנו , שעדיין לא התאוששה ממלחמת אפגניסטן , מישהו היה 
חושב ברצינות לשלוח לשם צבא סובייטי . החברה שלנו ממילא שותתת דם בשל בעיות 
אתניות ועלייה בפשיעה . נראה לי שהכוונה היתה להעלות טיעון כלשהו נגד שוורדנדזה , 
לנהל נגדו מתקפה ממוקדת . קיימות קבוצות מסוימות , כמו פאמיאט , הקוראות 
לסולידריות עם משטרו של סדאם חוסיין . יש בעלי השקפות שמרניות שמנסים להצדיק 
את התנהגות סדאם , שאנחנו מעריכים אותה כבנדיטית . אך בחברה שלנו בכללותה 
גם בעלי השקפות פוליטיות מנוגדות מאוחדים בגינוי פעולותיו של סדאם חוסיין 
וחושבים שבריה"ם צריכה לתרום לפי כוחה גם לגינוי התוקפנות וגם להקמת הקואליציה 
הבין - לאומית . כמובן , עד לגבול מסוים ובלא לשגר לשם צבא סובייטי . 
יש גם הרפתקנים , כמו הצעיר ששל מכתב לרדיו מוסקווה ודרש לרשום אותו כמתנדב 
לצבא עיראק ( הטלוויזיה הסובייטית גם הקרינה לפני שבועות מספר כתובת על 
קיר אחת המסבאות במוסקווה : " כל הכבוד , עיראק ! " א"ג ) , אך לדעתי 
אלה דברים בטלים והמשבר במפרץ הוא רק אמתלה ; למעשה נוטרים לשוורדנדזה 
יותר על חלקו הפעיל בניסוח הסכם צמצום הנשק ועל הוצאת חלק הארי של הצבא הסובייטי 
ממדינות אירופה . אינני חושב שלפאמיאט יש השפעה של ממש . הארגון אמנם מורגש , 
אך זה קומץ של צעקנים , וכיום זו אופנה להצביע לעברם . קיימת אנטישמיות 
מסוימת ברמה היום - יומית , אך רק בקרב חלק מצומצם מן האוכלוסייה , ולדעתי 
האנטישמיות נדחקת כעת הצדה על - ידי בעיות אחרות . אך אי - אפשר לומר שהיא 
נדחקת לגמרי ועל כך מנסה פאמיאט להשתית את מעשיו . יש רבים שמנסים להצדיק 
את הפעילות הקיצונית שלהם בעזרת קיומו של פאמיאט למכור את תעלוליהם כמעשיו 
של פאמיאט , או כתכנון ותוכניות בהשפעתו . איני חושב שצריך להגזים בערכו 
של הארגון . מצד שני אסור כמובן , להמעיט בהערכת העובדה , שפאמיאט קיים 
כארגון ושחברים בו אנשים רגילים , המרגישים שהלכו שולל . באנשים אלה מנסים 
בעלי השקפות קיצוניות לעשות מניפולציה ולנצלם למטרות פוליטיות . זו הסכנה 
האמיתית . ספק אם יש אצלנו כעת הלכי - רוח מלוכניים כל - כך חזקים . באותה 
המידה היה מישהו יכול להציע בעצרת נבחרי העם להכריז על הנשיא כבוגדי - חאן 
( השליט הטטארי ) והיה זוכה לאותה הצלחה כל זה הוא ספיח לפעילותם של החפצים 
בשלטון חזק וגם של אלה המאוכזבים מרעיונות הסוציאליזם . בהקשר זה מישהו 
מפריח רעיונות , כדי למשוך תשומת לב אל הממלכתיות הרוסית ואל הסמליות שלה 
טרם המהפיכה . את שאלת היחסים בין בריה"ם לישראל יש לבחון לנוכח המצב בעולם 
בכלל ובמזרח התיכון בפרט . ההנהגה הקודמת נקטה במשך זמן רב מדיניות עוינת 
מאוד כלפי ישראל . כעת הממשלה הישראלית כבר יודעת , ויש לה חיזוקים מספיקים 
לכך , שההנהגה הסובייטית הנוכחית רואה את התפתחות היחסים עם ישראל בפיכחון 
ולמעשה דוגלת בנרמול ובכינון יחסים דיפלומטיים עמה . אך יש להביא בחשבון 
שחיפזון עלול לחבל בקשרים ולהפר את מאזן היחסים הקיימים כעת במזרח התיכון . 
לכן קוימו חילופי קבוצות קונסולריות ועתה מדובר על שיתוף פעולה כלכלי וביקור 
משלחות כלכליות . כננו קשרים ישירים בין לשכות מסחר . לדעתי , שאלה זו 
תבוא על פתרונה בהדרגה , עקב בצד אגודל . פרישתו של השר אין פירושה שהכיוון 
הפוליטי של בריה"ם ישתנה , בוודאי לא במדיניות החוץ . איני חושב שההתפטרות 
כשלעצמה יכולה לגרום שינוי קיצוני במדיניות החוץ של בריה"ם , לרבות המדיניות 
כלפי ישראל . כי אותה מדיניות ששוורדנדזה היה בין יוזמיה מתבססת על עקרונות 
החשיבה מחדש , ואין לשער שהם ישתנו כל עוד גורבצוב בשלטון . מאז 5891 
נעשה הרבה לפיתוח היחסים דווקא עם המדינות שהיחסים אתן היו בכי רע , או 
לא היו קיימים . למשל , דרום - קוריאה . כל עוד גורבצוב יהיה בשלטון , 
המדיניות שהוחל בה תיושם גם על - ידי חסידי הרפורמות האחרים . חשוב לציין 
דבר נוסף : כפי שראינו , גם גורבצוב וגם הנואמים האחרים בעצרת היו מאוחדים 
בדעתם שמוקדם לסכם את הקריירה הפוליטית של שוורדנדזה . מוקדם מדי לגלות 
פסימיות . לדעתי , המאורעות העיקריים עודם לפנינו . 
