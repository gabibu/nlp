אחת הבעיות הכאובות של חוקרים אוניברסיטאים במדע ובהנדסה היא בהבאת רעיון 
או פיתוח שעליו עמלו במשך שנים לכלל יישום או לקו הייצור . בעיה זו , של 
תרגום ההצלחה המדעית להצלחה מסחרית , מתבטאת בעיקר בישראל , שבה מדענים 
וממציאים מפרסמים מאמרים ורושמים פטנטים בקצב העולה בהרבה על זה של עמיתיהם 
בתבל : 4 . 85 ישראלים על כל 000 , 01 בכוח העבודה פירסמו מאמרים מדעיים 
ב4891 , לעומת 2 . 33 בארה"ב ; ושיעור רישום הפטנטים בישראל יחסית להוצאה 
על מחקר ופיתוח הוא פי שלושה וחצי מזה שבארה"ב . אך התוצאות הקמת חברות 
היי - טק וייצוא של מוצרים מתקדמים בוששות לבוא בדרך כלל . הסיבות לכישלון 
המסחרי אינן נעוצות רק באווירה המקרו - כלכלית הקשה שבה פועלת התעשייה הישראלית , 
או בשיקול - דעת מוטעה של קברניטיה . הן קיימות גם בשלב קרוב יותר למעבדה 
האקדמית , זה של הקפיצה מרמת ההמצאה לרמת הפיתוח והיישום . בתנאי ישראל 
יש לחוקר האקדמי די ידע לפיתוח רעיון , אך אין לו די משאבים כספיים לפיתוחו 
עד לדרגה שתמשוך יזמים תעשייתים . המחקר יכול להיות נחשוני ובעל משמעות 
מדעית , אך החוקר אינו בהכרח יודע מה בדיוק אפשר לעשות אתו ואיך לתרגם את 
המצאתו למוצר . פתרון לבעיה צריך להימצא בכמה מישורים : בשינוי דפוסי המחשבה 
של חוקרים ומנהיגי התעשייה , ביצירת ערוצי תקשורת מתאימים שבאמצעותם יוכלו 
יזמים ותעשיינים ללמוד על המצאות ופיתוחים , ובעיקר במימון . ברוב התחומים 
אין עדיין מחקרים שיכולים להצביע על המדיניות הרצויה , אך בנושא המימון 
הופיע זה עתה מחקר המצביע על כלי שהצליח לקדם כמה מחקרים לקראת יישום מסחרי . 
שמו " מימון קטליטי " , על משקל חומר קטליטי , המאפשר את קיומו של תהליך 
כימי . המחקר , " תפקיד המימון הקטליטי בקידום שיתוף - פעולה אוניברסיטאי - 
תעשייתי במחקר שימושי " ( חובר בשביל מכון סאלד למדעים שימושיים שליד האוניברסיטה 
העברית , בהוצאת מכון ירושלים לחקר ישראל ) , מנתח את ההישגים של 14 פרויקטים 
מדעיים באוניברסיטה העברית שזכו בתמיכה כספית של קרן סאלד בשנים 7691 עד 
5891 . בכל המקרים נועד המימון לקדם את הפרויקט מרמה אקדמית טהורה לשלב 
שבו גורמים תעשייתיים יהיו מעוניינים להשקיע בו . קרן סאלד היתה הקרן המובילה 
באוניברסיטה העברית למימון מחקר במדע שימושי , עד שאוחדה עם יתר הקרנות 
של הרשות למחקר ופיתוח . בתקופת המחקר היא העניקה כ5 . 2 מיליון דולר ל051 
פרויקטים , והמחקר נועד לברר את התוצאות על קבוצה מדגמית . עם זאת , מחבר 
המחקר , דניאל פלסנשטיין , דוקטורנט בחוג לגיאוגרפיה ולימודים אורבניים 
באוניברסיטה , מדגיש שאינו מנתח את רווחיות ההשקעה בפרויקטים , אלא רק 
בודק אם הניבו מוצרים או תוצרי - לוואי אחרים . התוצאות היו בעיקר חיוביות : 
מתוך 14 הפרויקטים , 91 הגיעו לידי פיתוח או ייצור תעשייתי בתחום המקורי ; 
12 הניבו יישומים ותוצרי - לוואי אחרים בתחומים שונים מן העבודה המקורית ; 
71 זכו במימון נוסף ממקורות בתעשייה ; 13 היו כרוכים בעבודות לתואר שני 
ושלישי ; 03 הניבו פרסומים מדעיים ( יש חפיפה מסוימת בין המספרים ) . 
פלסנשטיין מסיק כמה מסקנות חשובות מהנתונים ומבדיקה מעמיקה של קידום הפרויקטים . 
המספר הרב של פרויקטים שהניבו תוצאות בתחומים בלתי - צפויים ואו תארים 
מתקדמים מוכיח , לדעתו , מימון מסוג זה תורם ליצירת תשתית כללית של ידע 
טכנולוגי ולהכשרת כוח - אדם מדעי מיומן , אפילו אם לא הושג יישום תעשייתי 
בתחום המקורי . מעבר לכך , השקעה צנועה יחסית במחקר קדם - מסחרי מביאה 
( ב%07 מהמקרים ) למימון נוסף ממקורות מסחריים חיצוניים . המימון הפנימי 
מהווה זרז להכנסות חיצוניות לאוניברסיטה . פלסנשטיין מציין עוד כי קרנות 
למימון קטליטי כדוגמת קרן סאלד חשובות הן בחיזוק הקשרים בין אוניברסיטאות 
לתעשייה והן בהזרמת המצאות , מוצרים וכוח - אדם מיומן לתעשייה , עד כדי 
גידול בייצוא ובתעסוקה . לדבר יש משנה תוקף , מציין המחבר , " כאשר מוסדות 
אקדמיים נדרשים עוד ועוד לנמק את הרלוונטיות של פעילותם המחקרית " . פלסנשטיין 
מדגיש גם את הצד השני של המטבע : אין למוסדות אקדמיים בארץ די מקורות מימון 
למחקר קדם - מסחרי מהסוג הנידון . לא זו בלבד , אלא שמחסור זה חוסם אפשרויות 
להרוויח מהתמלוגים של מוצרים ותהליכים שהתחילו את חייהם במעבדה האוניברסיטאית 
וחוזר חלילה . אף שמחקר זה מוגבל לפרויקטים באוניברסיטה העברית ולתקופה מסוימת , 
מתבקשות כמה מסקנות ברמה הלאומית . המשאבים למחקר בסיסי שברשות האוניברסיטאות 
מגיעים לכדי 05 מיליון דולר בשנה . כיוון שהקרנות האוניברסיטאיות ( לרבות 
זו של האקדמיה הלאומית למדעים וכן מענקי מחקר מחו"ל ) אמורות לממן בעיקר 
מחקר בסיסי , קצרה ידן מלהושיע את המחקר היישומי הקדם - מסחרי . קפמאבינבשל 
חיסרון זה , יש חשיבות רבה לשתי תוכניות חדשות של המדען הראשי במשרד התעשייה 
והמסחר . המדען הראשי הוא המקור הרציני ביותר למימון מחקר ופיתוח , ויש 
לו קרנות של כ061 מיליון דולר . ואף שרוב קרנות המדען הראשי נועדו למו"ף 
תעשייתי , החליט המדען הראשי להרחיב את תמיכתו גם לאקדמיה . תוכנית אחת 
נותנת מענק של עד מחצית עלותו של פרויקט מחקר קדם - תעשייתי , עד ל05 אלף 
דולר . השנייה נועדה לעודד מחקרים משותפים לאקדמיה ולתעשייה במה שנקרא " טכנולוגיות 
גנריות " , פיתוח ידע שנועד ליישום בכל החברות המשתתפות במחקר , ולא רק 
במוצר אחד , כדי להעניק יתרונות למגזר כולו . בפרויקטים כאלה תינתן תמיכה 
של 66 אחוזים של עלויות המחקר . במסגרת זו יש כבר ניסיון להקים כמה קבוצות 
מחקר משותפות בתחום האלקטרו - אופטיקה , אך הישיבות שהתקיימו בין אנשי האקדמיה 
והתעשייה , ביוזמת משרד המדע , עדיין לא נשאו פרי . נדמה שיש צורך להוסיף 
עוד מסגרות של מימון ואירגון כדי לעודד העברת טכנולוגיה מן המעבדה לשווקים . 
פול גריי , נשיא המכון הטכנולוגי של מסצוסטס ( אם - איי - טי ) , טוען 
במאמר בכתב העת " כי יש להקים תוכניות לשיתוף פעולה בין אוניברסיטאות לחברות 
תעשייתיות אזוריות , כדוגמת תוכנית קיימת של אם - איי - טי שבאמצעותן יכולים 
אנשי תעשייה ללמוד על כיוונים של קידמה מדעית , ואנשי אקדמיה יכולים להשתלם 
בתעשייה . גריי מציין לשבח גם את התוכנית האמריקאית למרכזי מחקר הנדסי , 
שדרכה הוקמו 71 מרכזים באוניברסיטאות למחקר שיתופי של אקדמיה , תעשייה 
וממשל , כגון מרכז לטיפול בחומרים מסוכנים באוניברסיטת קליפורניה בלוס אנגלס . 
מאמר אחר בכתב - העת מציין את תפקידן של תוכניות מדינה לפיתוח טכנולוגי . 
בחלק ממדינות ארה"ב , בהן פנסילוויניה , ניו גרסי , אוהיו וקליפורניה , 
הוקמו מסגרות שיתופיות לזיהוי המצאות ורעיונות חשובים ולפיתוחם עד לקו הייצור . 
מטרה נוספת היא לסייע לחברות תעשייה להתחדש , דבר שנראה נחוץ מאוד בארץ . 
עוד מודל לחיקוי נמצא ביפאן , שבה שיתוף הפעולה בא לידי ביטוי במסגרות רבות 
למימון ועידוד של רעיונות חדשניים . שיטת המימון הקטליטי ביפאן מוסדה ברמה 
הלאומית , בין היתר במסגרת " המרכז לטכנולוגיית מפתח " . הוא הוקם בהשקעה 
של 3 . 8 מיליארד ין ( כ021 מיליון ש"ח ) מצד הממשלה וסכום דומה מצד כ006 
חברות מסחריות . כל חוקר המעוניין להעביר לתעשייה המצאה יכול לבקש הלוואה 
של עד % 08 מעלות ההפעלה של שהוא מקים בשיתוף עם חברה קיימת . לאחר שנתיים 
עד ארבע שנים , הוא מחזיר את סכום ההלוואה בצירוף ריבית , בתנאי שהצליח 
ביוזמתו . אם נכשל , מבטל המרכז את ההלוואה במלואה או בחלקה . מתברר שכ%08 
מכלל היוזמות נשאו פרי . 
