עורך " הארץ " , גרשום שוקן , שנפטר בשבת לאחר מחלה , נטמן אתמול בבית 
העלמין בנחלת - יצחק . קהל רב השתתף במסע ההלוויה . בין המלווים , חברי 
הכנסת שמעון פרס , אמנון רובינשטיין ויוסי שריד , חבר הכנסת לשעבר הפובליציסט 
ש"ז אברמוב , הרב הראשי של תל - אביב ישראל לאו , עורכי העיתונים , חברי 
ועדת העורכים של העיתונים היומיים , ששוקן עמד בראשה שנים רבות , עיתונאי 
" הארץ " , עורכים וכתבי העיתון בעבר , עובדי דפוס ומנהלה של העיתון , 
אישי ציבור , אנשי כלכלה ומשק , בני משפחה , מכרים ומוקירי זכרו . קדיש 
נשאו שני הבנים , עמוס והלל שוקן . החזן יהודה שטראוס , מחברה קדישא בתל - 
אביב , נשא תפילה וניהל את טקס הקבורה . לבקשת המשפחה , לא נישאו הספדים . 
מסע ההלוויה היה מאופק , ותאם את אישיותו של שוקן ואופיו . שוקן עסק מרבית 
שנותיו בעשייה תקשורתית , אולם הוא עצמו ברח מתקשורת פומבית , ומיעט בחשיפה 
אישית . על הקבר הרענן הונחו זרים מטעם ועדת העורכים , אגודת העיתונאים 
בתל - אביב , עיתונאי " הארץ " ועובדי הוצאת " שוקן " . " תמה תקופה 
בעיתונות הישראלית . הסתלקה אחת הדמויות המרכזיות , אדם שסימל יותר מכל 
את דמותה של העיתונות הרצינית והלוחמת . לוואי ודרכו תמשיך להנחות את הדורות 
הבאים של עורכי העיתונים בישראל " , אמר עיתונאי ועורך ותיק בתום ההלוויה . 
קפידבין ( ע ) . הוועד הפועל של מועצת העיתונות כיבד אתמול את זכרו של 
גרשום שוקן . נשיא מועצת העיתונות , פרוף יצחק זמיר , ציין בדבריו כי 
שוקן היה במשך יובל שנים מורה - דרך בעיתונות ישראל . " הוא הביא עמו לא 
רק תרבות רחבה , השכלה רבה , ערכים נאורים , אלא גם תפיסה נכונה של תפקיד 
העורך . הוא ביסס את תפקיד העורך על סמכות בשילוב אחריות . שוקן ראה עצמו 
אחראי באופן אישי לרמת העיתון , לדיוק ולהגינות " , אמר זמיר . 
