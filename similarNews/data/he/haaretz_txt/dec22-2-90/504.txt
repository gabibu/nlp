הפיגוע הזה בגוש עציון הפתיע אותי מאוד . הייתי משוכנע שלא ייתכן שיהודים 
יזמו פעולה כזו נגד ערבים . ככלל , אינני מאמין שעלולה להתארגן כיום מחתרת 
יהודית חדשה בשטחים , בוודאי שלא בקרב אנשים הקשורים בצורה כלשהי עם גוש 
אמונים . אבל ייתכן שהפעולה הזו נעשתה בידי אדם בודד , או קבוצת בודדים 
קיצונית , על רקע של נקמה אישית . כמו שהיריות של עמי פופר על הפועלים 
הערבים נבעו מנקמה אישית , ובן - שימול שירה טיל על ערבים ממניעים אישיים . 
כפי שאני מכיר את הלכי הרוחות בקרב אנשי גוש אמונים , כל הגישה שהיתה קיימת 
עד הקמת המחתרת השתנתה מן היסוד . אז היה רצון לכופף את ידה של הממשלה ולהוכיח 
לה שאם צה"ל לא מבצע את המשימות המוטלות עליו כמו שצריך , אז יש לפעול ברוח 
" אל תעמוד על דם רעך " . אבל מאז נעשה חשבון נפש עמוק ואותו ציבור יודע 
היום שיש להשאיר בידי כוחות הביטחון את המונופול לשימוש בכוח נגד מחבלים 
ומפרי סדר למרות אי - שביעות הרצון השוררת בקרב המתיישבים היהודים בשטחים 
ממדיניות הממשלה . כולם יודעים היטב שזה המחיר שיש לשלם , בגלל הסכנה שערעור 
על פעולותיהם של כוחות הביטחון עלול לגרום לאחדות ישראל . איני יודע מה עובר 
בראשם של אנשים אחרים . איני מכיר את אנשי כך , ולכן קשה לי להשיב על שאלה 
כזו . אבל חשוב לזכור שאנשי כך הם בשוליים לחלוטין ואצלם העניין האישי משחק 
יותר מאשר הדעות . אני מאמין שפעולה כמו שבוצעה ליד גוש עציון אינה תוצאה 
של התארגנות מחתרתית שנובעת מציבור מסוים , אלא מדובר בקומץ של אנשים קיצוניים 
ביותר , שאינם מנתחים את המצב השורר עתה בצורה רציונלית . מאז האינתיפאדה 
כולם יודעים שמדובר במלחמה ומבינים שהמדינה מתמודדת עם בעיה אמיתית , ומה 
פעולה כזו נגד ערבים יכולה להועיל ? אני משוכנע שכל פעולה כזו , שאני מגנה 
אותה , רק גורמת נזק . היא גם לא תרתיע את הפלשתינאים מפעולות טרור , 
כפי שהפעולה של המחתרת נגד ראשי הערים הביאה רגיעה מסוימת בשטח . להערכתי , 
אין לכך כל השפעה . תדע לך שבקרב הציבור שלנו לשבת שבע שנים בכלא זהו עונש 
כבד מאוד . מי שנמצא בחוץ לא מבין זאת . אני חושב שהפעולה שבוצעה ליד גוש 
עציון היא פעולת תגובה על הסכינאות הערבית ולא פעולת יזומה . אגב , אם 
תשאל קרימינולוגים הם יגידו לך שאפילו עונש מוות אינו מרתיע גורמים קיצוניים . 
מי שנתקף יצר חזק מאוד אינו מושפע מכך שאסירי המחתרת שוחררו אחרי שבע שנים 
או אחרי עשר שנים . אם מישהו קיצוני זומם לבצע פעולה נגד ערבים , הוא לא 
יעדד מכך שלבני ושרבף שוחררו אחרי שבע שנים . 
