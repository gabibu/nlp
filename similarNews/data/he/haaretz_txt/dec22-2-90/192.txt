" ביולי 98 הקיש אריה פיינגולד על דלתם של משקיעים מוכרים בעמק הסיליקון . 
שבועיים אחר - כך היתה בידיו המחאה בסך 5 מיליון דולר . הבעיה , הוא אומר , 
לא היתה לגייס את הכסף , אלא להחליט את מי מהמשקיעים לדחות . בסופו של 
דבר , העדיף את חברת הון הסיכון הגדולה בארה"ב . סניף הבנק שאליו פנה 
בבקשה להפקיד את הכסף חשש כי מדובר בכספים מסחר בסמים וסירב לקבל את ההפקדה . 
לבסוף הלך פיינגולד אל בנקאי שעמו הוא קשור זה זמן רב , ופתח חשבון נוסף 
על - שמו . בדצמבר 09 , בווילה בהרצליה שהפכה למרכז פיתוח , מציג אריה 
פיינגולד מוצר האמור להניב תוך שש שנים מכירות של 57 מיליון דולר בשנה . 
53 מהנדסים , אנשי חומרה ומומחי תוכנה , יושבים מול מסכים הפזורים בחדרי 
הבית . רבים מהם הגיעו לכאן לאחר שעבדו תקופה ארוכה בעמק הסיליקון . סרטי 
הווידיאו של גו מונטנה והסן - פרנציסקו 94 מוטסים מדי שבוע מהחוף המערבי . 
המטבח שבווילה הפך למעבדה , שבה מייצרים ומרכיבים את הקופסה השחורה של 
המכשיר , ששמו המסחרי טרם נקבע . הקונספציה שמאחורי מרקורי החברה שייסד 
פיינגולד מזכירה במשהו את הרעיון שהנחה אותו בדייזי , לפני עשור שנים . 
לא דיבורים גבוהים על בינה מלאכותית , לא שינוי רדיקלי באורח החשיבה של 
המהנדס או המתכנת אלא מכונה הבאה לשחרר את המוח ההנדסי היוצר מהעבודה השחורה . 
" אין תחליף לשכלו של המהנדס " , גורס פיינגולד . אלא שגם בלי ההצהרות 
הגדולות , מבשרת מרקורי מהפכה בתחום המחשבים . הכלי שאותו פיתחה , ואשר 
סופק כבר להתקנות ניסיון , מבצע לא פחות ולא יותר מתהליך אוטומטיזציה של 
בדיקת תוכנה . קפמאבינשני מונחי מפתח עומדים ביסוד תעשיית התוכנה : זמן 
ואיכות . מי שהגה רעיון חדש מבקש להגיע עמו לשוק מהר ככל האפשר , כל עוד 
לא הציג המתחרה פתרון אחר לאותה בעיה . אלא שבדרך יש להבטיח גם את איכות 
המוצר , ובקרת איכות של תוכנה היא עניין ארוך , מייגע ואף יקר . מי שמצליח 
להתגבר על הסתירה בין מהירות ואיכות , גורף את כל הקופה . היפאנים הצליחו 
להשתלט על שוק הרכב בארה"ב מאחר שהבטיחו לקונה בקרת איכות טובה יותר , שפירושה 
תקלות מעטות מאלה שבמכוניות המיוצרות בדטרויט . בתחום התוכנה , חוזים כיום 
כי מילת המפתח של שנות ה09 תהיה : איכות . בעשור שעבר היתה התמונה שונה . 
הבעיה העיקרית שהטרידה את המהנדסים בראשית שנות ה08 היתה מהירות התכנון . 
כך נולדו כלי השרטוט והתכנון הממוחשבים . דייזי , שמרכז הפיתוח שלה בישראל 
סגר את שעריו בשבוע שעבר , נוסדה ב0891 , וטיפסה תוך שש שנים למחזור מכירות 
של 221 מיליון דולר והכל בזכות היכולת להציע למהנדס האלקטרוניקה מהירות 
פיתוח גדולה יותר . כיום , אומר פיינגולד , מה שחשוב לאותו מהנדס היא 
האיכות . בינואר אשתקד נפלה מערכת הטלפונים בארה"ב , והדבר נרשם כתקלת התוכנה 
היקרה ביותר בהיסטוריה . אי - טי - אנד - טי הפסידה כמיליארד דולר , וה"ניוזוויק " 
קבע בכתבת השער כי " המחשבים אמנם אמינים , אבל התוכנה המפעילה אותם טעונה 
סכנות " . בעיית אבטחת האיכות בתוכנה מסובכת הרבה יותר מזו של החומרה . קח 
רכיב חומרה , שבץ אותו במערכת חדשה , והוא יעבוד שם ללא בעיות . קח פיסת 
תוכנה והעבר אותה ממקום למקום , ולפתע מתברר לך כי פעילותה תלויה במגוון 
גורמים שעליהם לא חשב זה שכתב אותה בסיבוב הראשון . את הבעיה בחומרה אפשר 
לאתר בתהליך של אלימיניציה : בידוד רכיבים בזה אחר זה , וניתוח פעולתו 
של כל אחד מהם . התוכנה היא עניין גמיש הרבה יותר : אתה מיישר קצה אחד 
של השטיח , ומשהו קופץ בקצה השני . מעבר לכך קיימת גם שאלת העדכון . מרגע 
שהושלם ייצור החומרה , היא תישאר ללא שינוי , וכך תעבוד עד סוף ימיה . 
תוכנה , לעומתה , מתעדכנת שוב ושוב במהלך חייה . מישהו בא עם רעיון לשיפור , 
משנה שורה או שתיים והרי לך מערכת תוכנה חדשה למעשה , הדורשת בדיקה מן 
היסוד . בשל הבדל זה מתפזרים צוותי הפיתוח של השבבים החדשים מיד עם תחילת 
הייצור הסדרתי של השבב . לעומת זאת , צוותי פיתוח התוכנה עובדים עד שנעלם 
אחרון המשתמשים בה מן העולם . קפמאבינכאילו כדי להגדיל את הבעיה , קיים 
גם הגורם האנושי . עיבודי אצווה ( ) של פעם , שאופיינו בקופסת הכרטיסים 
המנוקבים שהוזנו בקצה האחד של המחשב ובתשובה האחת שניתנה בסיום תהליך שאפשר 
לשחזרו ולנתחו הוחלפו במערכות הידברותיות . האדם יושב מול המסך והמקלדת , 
ומשנה בזמן אמיתי את תנאי המשחק . היות האדם חלק מהתהליך הופכת את שחזורו 
לבלתי אפשרי . אחת מהסיטואציות היום - יומיות המוכרות לכל משתמש : אתה 
מקונן בפני האחראי לתפעול המחשב : " נתקעתי " ; ומקבל תשובה בנוסח : " לא 
יכול להיות . הנה אצלי הכל עובד " . הדרך המקובלת לבקרת איכות התוכנה מזכירה 
במעט את דרכו של העכבר במבוך בחיפוש אחר גוש הגבינה . מהנדסים יושבים מול 
המסך , מבצעים בדיקה אחר בדיקה ומנסים לבחון את תגובת המערכת במגוון סיטואציות 
אפשריות . בדיקה כזאת מטבעה היא עניין יקר ובלתי מושלם . על - פי הערכות 
של חברת המחקר טכנולוגי ריסרץ גרוף , בוסטון , משקיעות 53 אלף קבוצות פיתוח 
תוכנה הפועלות בארה"ב בלבד , לא פחות מ01 מיליארד דולר בשנה בבקרת איכות . 
בדיקות קבלה , כפי שמכונות בדיקות אבטחת האיכות , מוגדרות כבר במהלך פיתוח 
המערכת . בדיקה כזאת תנוסח בסגנון " במצב שבו מתקיים א ב וג תציג המערכת 
ד " . לכל תוכנה נדרש מספר עצום של בדיקות . די - בייס 4 , למשל , מחולל 
יישומים למחשבים אישיים , זקוקה לכ04 אלף בדיקות . כאשר נכשלו מפתחיה בשלב 
הבדיקה , משום שלא הגדירו די מבחנים , נגרמו ליצרנית התוכנה , אשטון טייט , 
נזקים כבדים , והיא נאלצה להוציא לשוק גרסה חדשה שבדקה טוב יותר , זמן 
קצר יחסית לאחר הצגת המהדורה הראשונה . במערכות צבאיות טיפוסיות מוגדרות 
אלפי בדיקות שיש לבצע מחדש כל אימת שמשפרים , מעדכנים או משנים שורת קוד 
והוראת תוכנה אחת . הפתרון של פיינגולד הוא ממין הרעיונות שבעתיד יהיה מי 
שיתפוס את ראשו ויקונן : " איך לא חשבתי על זה " . פיינגולד מעיד על עצמו 
כי אינו אוהב להמציא מתודולוגיות חדשות , אלא הוא בסך הכל מגייס עקרונות 
מוכרים לפתרונות חדשים . קפמאבינאלה שניסו עד היום להתמודד עם בעיית אבטחת 
איכות התוכנה נאלצו להיכנס לעולם התוכנה . במילים אחרות : מי שמנסה לבדוק 
תוכנה הכתובה תחת מערכת הפעלה נתונה ובשפת מחשב מסוימת , חייב לכתוב את 
מערכת הבדיקות שלו תוך התייחסות למערכת ההפעלה ולסביבת התוכנה . פיינגולד 
החליט לתקוף את הבעיה מזווית חדשה על - ידי ניטור ( ) מבחוץ . הלוגיקה 
שלו אומרת כי אבטחת איכות התוכנה היא התאמה של קלט מסוים לפלט מבוקש . הוא 
מחבר אל כל אחת מהכניסות והיציאות של המחשב מקלדת , מסך , דיסק וכיו"ב , 
ועוקב אחר האותות האלקטרוניים העוברים שם . כיוון שאינו נכנס כלל לרמת 
התוכנה , הוא מסוגל לטפל בהוראה הנוצרת על - ידי כל תוכנה ובכל שפה , בין 
אם היא קיימת כיום , ובין אם תפותח בעתיד . הדבר היחיד שחשוב מבחינתו הוא 
האות האלקטרוני שיצרה התוכנה . מערכת מעקב חיצונית זו אינה מפריעה לפעילות 
השוטפת של התוכנה . היא דורשת כרטיסי חומרה היושבים בקופסה מתוצרת מרקורי , 
ומחשב מבוסס מעבד 68308 , המפקח על התהליך . לאחר שנפתרה בעיית המעקב , 
מקליטה המערכת את האותות ורושמת אותם על גבי הדיסק . עכשיו היא מסוגלת 
להריץ שוב ושוב את המבחן , תוך שינויים בפרמטרים הנבדקים ומעקב אחר התוצאות . 
בכל מקרה שבו מוליך שינוי בתנאים לשינוי בלתי מבוקש בתוצאה , תתריע המערכת 
ותפנה את תשומת ליבו של המהנדס להימצאות כשל בתוכנה . תיקון הבעיה הוא כבר 
באחריות המתכנת . " טסטינג 321 " שם הקוד של המוצר של מרקורי מסוגל לבצע 
תוך זמן קצר ביותר אלפי בדיקות היוצרות בדרך - כלל עבודה משעממת לכוח אדם 
הנדסי יקר . חודש עבודה של 03 מהנדסים נדחס ללילה אחד של פעולה אוטומטית 
של המערכת . בנוסף לחיסכון בזמן ובעבודה , יש כאן שיפור באיכות . המערכת 
מזהה שגיאות שהעין האנושית כלל אינה מודעת להן . בתמונה בצפיפות גבוהה ביותר , 
דוגמת זו שעל מערכת הכנה לדפוס מתוצרת סאיטקס , למשל , מסוגלת המערכת 
של מרקורי לאתר שינוי של פיקסל בודד ולהצביע עליו . שינוי בלתי מבוקר ממין 
זה , מעיד לא פעם על בעיה שאיש אינו מודע לה בעיה העלולה להפוך למהותית 
ביותר בנסיבות אחרות . רוב הבאגים בתוכנה מתגלים כתוצאה מצירופי מקרים שאיש 
מהמפתחים לא היה מודע לאפשרות קיומם . לא פעם קשה לשחזר את התהליך שגרם 
לבאג . הרצה של מספר בדיקות רב יותר , כאשר כל אחת מהן מתועדת באופן אוטומטי 
על - ידי המערכת , מאפשרת לשחזר את הסיטואציה שבה נוצר הכשל ולאתר את הבעיה . 
התחזית העסקית של מרקורי נערכה באופן שמרני ביותר . ב1991 חזה פיינגולד 
מכירות בסך מיליון דולר , כשמחירה של מערכת מושלמת הוא 021 אלף דולר לעמדת 
עבודה ראשונה . כמו בגיוס ההון , גם בתחום הלקוחות הגיעה מרקורי למצב נדיר . 
רבות מהחברות המובילות בעולם בתחום התוכנה מבקשות לרכוש את המוצר שפיתחה 
החברה הישראלית . לפי שעה , עוד בטרם הוקם מערך שיווק כלשהו , כבר מכרה 
מרקורי מראש את כל התפוקה הצפויה שלה ברבעון הראשון של 19 , וצבר ההזמנות 
שלה עומד על חצי מיליון דולר . בשלב זה החליט פיינגולד לחדול מקבלת הזמנות , 
ובעתיד הקרוב הוא יעביר את החברה שלו לשטח גדול יותר , באור יהודה . ואם 
בעת גיוס ההון בחר פיינגולד את המשקיעים , הרי שעתה הוא יכול לבחור מתוך 
יצרני התוכנה המחזרים אחריו את אלה שיהיו לקוחותיו הראשונים . כיום כוללת 
רשימת הלקוחות הזאת את השמות המובילים בעולם בתחומי המחשבים , תחנות העבודה , 
המערכות הייעודיות בתעשייה וחברות האירוספייס . מומחי שוק מעריכים , כי 
התחום החדש שאליו פורצת מרקורי כלים ממוחשבים להגדלת פריון אוצר בתוכו 
פוטנציאל שוק של מיליארד דולר לשנה , כבר כיום . יש מי שגורס כי זוהי הערכה 
שמרנית ביותר שכן רק בארה"ב משקיעים מידי שנה 01 מיליארד דולר במשכורות 
לעובדי אבטחת איכות התוכנה וזאת מבלי לדבר על השיפור במהירות , השיפור 
בדיוק המבחנים ועל השוק שמחוץ לארה"ב . חשוב להדגיש כי מרקורי נכנסת לתחום 
שאין בו למעשה שחקנים אחרים , ולמוצר שלה , המוגן כבר בפטנטים , אין כיום 
מתחרים . " נכון , תהיה לנו גם נפילה " , חוזה פיינגולד . " לכל חברה 
יש נפילה . התעשייה והכלכלה בכלל בנויות סביב מחזוריות של תקופות שפל ותקופות 
של שגשוג . הבעיה היא לדעת לעבור את השפל " , הסביר . וכך , כאשר דייזי 
עושה את ימיה האחרונים , פורץ פיינגולד בהרצליה בהסתערות החדשה שלו . 
