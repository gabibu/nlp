קווה ( ע"ר ) . ראש ממשלת בריה"ם , ניקולאי ריזקוב , לקה בהתקף לב , 
אולם חייו אינם בסכנה הודיע הנשיא גורבצוב בתחילת מושב קונגרס צירי העם 
בקרמלין במוסקווה . " בלילה שעבר לקה ניקולאי איוואנוביץ ( ריזקוב ) בהתקף 
לב . הוא נמצא עכשיו בבית חולים . ברגע זה אין סכנה לחייו " , אמר גורבצוב 
לפרלמנט הנדהם , בו השתררה שתיקה כבדה . " אנו מאחלים לו החלמה מהירה . 
זה עניין עצוב מאוד " . ריזקוב , 16 , המכהן כראש ממשלה מאז ספטמבר 5891 , 
הותקף רבות בחודשים האחרונים על התמוטטות הכלכלה הסובייטית . הוא אמר לכתבים 
בסוף השבוע כי הוא האחרון שנשאר מן הצוות המקורי של גורבצוב שהנהיג את הפרסטרויקה . 
ריזקוב הוא טכנוקראט שעשה את הקריירה שלו בתעשייה ולא במפלגה הקומוניסטית , 
ונאבק קשות על מעמדו תוך הסתייעות בתשלובת הצבאית - תעשייתית . בנאומו לאחר 
התפטרותו המפתיעה של שר החוץ שוורדנאדזה בשבוע שעבר , אמר ריזקוב כי למד 
להתנער מהתקפות פוליטיות עליו " אחרת הייתי תולה את עצמי תריסר פעמים " . 
בשלב זה , ממלא את התפקיד יורי מאסליוקוב , הסגן הראשון של ראש הממשלה . 
