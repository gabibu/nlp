איסלנד הודיעה אתמול , כי היא לא תשתתף בטורניר החורף הבין - לאומי לנוער 
ונערים שיחל ביום ה השבוע . כך נמסר אתמול במסיבת עיתונאים בבית סוקולוב 
בתל אביב . קודם לכן ביטלו את השתתפותן בלגיה , גרמניה , שוייץ , ליכטנשטיין , 
קפריסין ויוון . לעומת זאת תהיה השתתפות ראשונה לטורקיה , ליוגוסלוויה 
ולצכיה . משחקי הפתיחה יהיו באיצטדיון העירוני בהרצליה . במשחק הראשון , 
ב - 03 . 41 , יתמודדו נבחרות הנוער של ישראל ויוגוסלוויה הנכללות בבית 
א עם רומניה והונגריה . בבית ב שובצו שלוש נבחרות אלופת אשתקד ברית המועצות , 
פולין וצכיה . במשחק השני , ב - 03 . 61 , יתמודדו נבחרות הנערים של 
ישראל ושוודיה . במשחקי הנערים יהיה בית אחד בשיטת ליגה , הכולל גם את 
רומניה , טורקיה ופולין . מנהל ההתאחדות יעקב אראל אמר כי ביטול ההשתתפות 
של מספר מדינות נבע בעיקר מלחץ של ההורים עקב המשבר במפרץ והאינתיפאדה . 
" ההורים רואים מדי יום בטלוויזיה את ישראל בחדשות בגלל האירועים והם חוששים " , 
אמר אראל . " חבל , כי הטורניר ה - 51 היה אמור להיות הגדול ביותר . 
שוייץ , כדוגמה , לא החמיצה עד כה אפילו טורניר אחד " . אורח הטורניר יהיה 
נשיא התאחדות הכדורגל של צכיה , ד"ר ואצלאב אירה , המשמש גם סגן ראשון 
לנשיא אופ"א . אמנון רז , מאמן נבחרת הנוער ( נוער ב , המשתתף בקדם אליפות 
אירופה ) אמר , כי למרות הביטולים זה יהיה טורניר איכותי ממדרגה ראשונה , 
מפני שהנבחרות המשתתפות נמנות עם הצמרת העולמית . " אנחנו תמיד שואפים 
לטוב ביותר , אך המטרה היא לרכוש נסיון ולבחון שחקנים חדשים " , אמר רז . 
מאמן הנערים , גדעון כהן , אמר כי הטורניר ישמש הכנה מצויינת לחניכיו המשתתפים 
בקדם אליפות אירופה . התקציב המתוכנן היה כמיליון שקלים וחצי , אך בעקבות 
ביטול ההשתתפות של כמה נבחרות יפחת התקציב לכמיליון שקלים . 
