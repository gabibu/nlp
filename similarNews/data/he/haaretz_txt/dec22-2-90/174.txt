זאת פחות או יותר התמונה : הנשיא רב - הסמכויות מתקשה לקיים את אחדות ממשלתו , 
עלול לאבד את הקרובים ביועציו , עומד על סף התקוממות כללית באגף השמרני 
של מפלגתו , מעורר את חמתם של הליברלים שתלו בו תקוות גדולות , אינו מצליח 
להשתיק את הגנרלים שלו , מנהיג את ארצו אל משבר כלכלי בעיצומו של החורף , 
ומקווה שהצלחות במדיניות החוץ ישקמו את מעמדו במדיניות הפנים . שמו של הנשיא 
הנרדף הזה אינו מיכאיל גורבצוב . זה תיאור מצבו של גורג בוש , וזה גם נימוק 
כבד - משקל לכך שבוש יתקשה להוציא את ארצו למלחמה נגד עיראק . בוש מתנסה 
באמצע הקדנציה הראשונה שלו במה שקודמו , רונלד רייגן , התנסה באמצע הקדנציה 
השנייה שלו . " יש נקודה שבה כל מה שיכול להשתבש מתחיל להשתבש בעת ובעונה 
אחת " , נזכר לפני כמה ימים , בחיוך לא - נוסטלגי , אדווין מיז , שהיה 
התובע הכללי ( שר המשפטים ) של רייגן באמצע אותה קדנציה . בעל טור בעיתון 
" ואשינגטון טיימס " , שופר של הימין הרפובליקאי , כתב לפני עשרה ימים 
כי " כל מה שגורג המסכן נוגע בו נהפך לד - ד " , מלת עגה אמריקאית לצאה . 
קפמאבינכמעט אין לך בחודשים האחרונים שבוע אחד בוואשינגטון שאינו מזמן לפחות 
שתי מעידות פוליטיות חמורות , מקרב את יחסי הבית הלבן עם מרכזי כוח אחרים 
בעיר הבירה עד סף התפוצצות , מעמיד בספק את יכולתו של בוש לקבל החלטות מאוזנות 
בעניין כלשהו , ומתחיל להעמיד בסימן שאלה רציני את עצם עתידו הפוליטי של 
הנשיא . " בוקה ומבולקה בבית הלבן " , הודיע בסוף השבוע שעבר " ניו - יורק 
טיימס " , בפרשנות בראש עמודו הראשון . " בוקה ומבולקה במדיניות הפנים 
של בוש " , הודיע בו ביום " ואשינגטון פוסט " , בניסוח כמעט זהה , בעמודו 
הראשון . הואיל ובעיתונים אמריקאיים אין עיתונאים כותבים בעמודים הראשונים 
את דעותיהם הפרטיות , הסתמכו שתי הפרשנויות האלה על שורה של הערכות ושל 
הדלפות , רובן אנונימיות , מחדרי - החדרים של הבית הלבן . למחרת שיער 
עיתון שלישי , " ואשינגטון טיימס " , שהאחראי העיקרי להדלפות הוא ביל קריסטול , 
ראש הסגל הצעיר של סגן הנשיא דן קווייל , המנהל עכשיו מלחמת חורמה בגון 
סנן , ראש הסגל של בוש . אבל בעל טור בשבועון " ניו רפבליק כותב , כי 
יועצי סונונו הגיעו למסקנה , שהרבה מן ההדלפות העוינות נגדו באות מצד שר 
התקציבים רב ההשפעה , ריצרד דרמאן . דרמאן מצדו מנהל מאבק רטורי גלוי , 
ומאבק פוליטי סמוי , באחד , ויליאם פינקרטון , הממונה על תכנון מדיני 
בבית הלבן . בדרמאן נאבק עכשיו מצליף סיעת המיעוט הרפובליקאית בבית הנבחרים , 
ניט גינגריץ , המאיים במלחמה גלויה נגד הנשיא גורג בוש עצמו , אם לא יושג 
מיד הסכם בין הנשיא לבין מבקריו השמרניים . גינגריץ חושב את דרמאן ל"מייקל 
דוקאקיס רפובליקאי " , עלבון שאין שני לו בזרגון הפוליטי המקומי . אבל דרמאן 
וגינגריץ לפחות מדברים עדיין זה עם זה . סונונו חדל לדבר עם גינגריץ לפני 
שלושה חודשים . מעשיית החד - גדיא הוואשינגטונית הזאת , שפרטיה מורכבים 
ומניעיה מסובכים , נשמעת אולי מעניינת עוד יותר בערבית עיראקית . איזה 
רושם היא עושה על סדאם חוסיין ? קשה לדעת . אבל היא עושה רושם קשה מאוד 
על הימין הרפובליקאי . אחד הפעילים היעילים ביותר של הימין הזה הכריז מלחמה 
על גורג בוש . האיש , ריצארד ויגרי , כתב מאמר בומבסטי , עשיר בהפרזות 
רטוריות , ב"ניו - יורק טיימס " , וקרא בו ל"יותר מששה מיליון פעילים שמרניים 
מזוהים " בארצות - הברית להתגייס להכשלת גורג בוש בבחירות המוקדמות של המפלגה 
הרפובליקאית לנשיאות . הבחירות מתחילות רשמית בפברואר 2991 , אבל יוצאות 
לדרך הלא - רשמית בימים האלה ממש . " ההפגזה על פורט סאמטר התחילה " , סיים 
ויגרי את מאמרו , באחת המטאפורות הדרמטיות ביותר שמזמנת ההיסטוריה האמריקאית . 
ההפגזה על פורט סאמטר , באפריל 1681 , התחילה את מלחמת האזרחים של ארה"ב . 
היורים היו אנשי המשמר הלאומי של מדינת דרום קרוליינה , הראשונה שפרשה 
מן הברית על רקע המחלוקת בעניין העבדות . ויגרי , כמובן , לא הזמין איש 
לפרוש , אבל הוא הזמין את התנועה השמרנית למלחמת אזרחים על הצלת נפשה של 
המפלגה הרפובליקאית ועל שמירת טוהרה האידיאולוגי . ויגרי הוא איש שנוי במחלוקת , 
שמעולם לא הצליח להיבחר לשום כהונה פוליטית . אבל הוא רשאי לתבוע לעצמו 
אשראי לא - מבוטל על עליית רונלד רייגן לשלטון , ב0891 . מאז אמצע שנות 
ה06 טווה ויגרי רשת גדולת ממדים של שמות ומספרי טלפון על - פני כל ארה"ב . 
הרשימה הזאת היתה בסיס הזינוק של הימין בשנות ה07 , ומילאה תפקיד מרכזי 
בגיוס כספים ובהוצאת אנשים לקלפי . מה שחשוב אפילו יותר : ויגרי היה מראשי 
המתקפה הימנית הגדולה על גרלד פורד , בבחירות המוקדמות לנשיאות של 6791 . 
פורד היה איש האגף המתון של המפלגה הרפובליקאית . בעיני השמרנים , המתונים 
הרפובליקאיים היו ( ועודם ) מחסום גדול עוד יותר מן המפלגה הדמוקרטית להתיימנותה 
של אמריקה . פורד אמנם ניצח בבחירות המוקדמות , בקושי רב , את רונלד רייגן . 
אבל מלחמת האזרחים הרפובליקאית סללה את הדרך לתבוסתו בבחירות הכלליות , 
מול גימי קארטר . בחירת קארטר , מצדה , סללה את הדרך להתקוממות הימנית 
הגדולה של 0891 , שהעלתה את רייגן לנשיאות , והעניקה לרפובליקאים רוב מפתיע 
בסנאט . בקיצור , ויגרי הוא לא רק פעיל רב יכולת , אלא יש לו גם חוש ריח 
פוליטי מפותח . באווירה של ואשינגטון עומד עכשיו ריח שקיעתו של גורג בוש , 
ואף כי מים רבים מאוד עוד יזרמו בנהר הפוטומאק עד לבחירות של סוף 2991 , 
הריח הזה הוא הזמנה לאויבי הנשיא לפתוח בהתקפה . בוש הוא ממשיך טבעי של 
האגף הרפובליקאי המתון . הוא לא רק נולד לאצולת הממון הרפובליקאית של צפון 
החוף המזרחי , שהאימפולסים הרעיוניים הגדולים ביותר שלה קיבלו ביטוי במשחקי 
גולף , אלא כל הקריירה שלו שיקפה את מוצאו ואת בית גידולו . כל אימת שהתבקש 
להסביר מפני מה הוא ראוי , לדעתו , להיות נשיא , נופף בדף ההישגים הביוגראפיים 
והבנקאיים שלו , באופן שעורר ספק אם יש לו גם תפיסות עולם שבשמן הוא רוצה 
להנהיג את ארצו . הוא זינק אל מרכז הזירה הפוליטית על כתפיהם של שני נשיאים 
רפובליקאיים , ניקסון ופורד , שמדיניות הפנים שלהם היתה נקייה מאידיאולוגיה , 
ורצופה מתינות פרגמטית . השמרנים חרקו שיניים כאשר החליט רייגן למנות את 
בוש למועמדו לסגן נשיא , ב0891 , אבל הם התנחמו בעובדה ההיסטורית , שסגני 
נשיא בשיטה האמריקאית נידונים בדרך - כלל להישכח . ימיו של בוש כסגן נשיא 
היו מערכת בחירות נשיאותית אחת ארוכה . הואיל והכיר בעוצמתם של השמרנים , 
והעריך את ההזדמנות להתבשם בניחוחו של הנשיא הפופולרי ביותר זה שנים , 
חיזר אחרי הימין במרץ . הוא אפילו סיגל כמה מהשקפותיו האידיאולוגיות החזקות 
ביותר של הימין הזה , ובהן התנגדות להפלות מלאכותיות והתנגדות להעלאת מסים 
כדי להשלים את הכנסות הממשלה . חלק מן הימין השתכנע בכנותו של בוש . מטיף 
הטלויזיה הפונדמנטליסטי גרי פולוול הודיע כבר ב4891 , ארבע שנים לפני הבחירות 
הבאות לנשיאות , שהוא תומך במועמדותו של בוש . אבל חלקים אחרים של הימין 
עמדו בחשדנותם . ציר הקונגרס גק קמף , שנעשה לימים שר השיכון של בוש , 
היה בעיניהם מועמד אטרקטיווי יותר . אפילו מטיף הטלויזיה פאט רוברטסון 
ניסה את כוחו , ונחל כמה הצלחות ראשוניות מפתיעות . בסופו של דבר , המערכת 
המשומנת שבנה בוש במשך שמונה שנים גרפה את המפלגה . למזלו המשובח , מייקל 
דוקאקיס הביש - גדא היה יריבו הדמוקרטי . דוקאקיס הכריז בנאום המינוי שלו , 
כי מערכת הבחירות הזאת " אינה מתנהלת על אידיאולוגיה , אלא על מיומנות " . 
בעיני הימין הרפובליקאי , האידיאולוגי , לא תיתכן מטלית אדומה יותר . 
הוא תמך בבוש . לזכותו של הימין הזה צריך להגיד , שהוא מלכתחילה לא חשב 
את בוש לרייגן שני . גם אם קיווה שבוש ימשיך את הנוסחה הרייגנית במדיניות 
פנים וחוץ , הוא ידע שלבן הטובים מקונטיקט אין האינסטינקטים של מצביא במסע 
צלב רעיוני . מאמצע שנת 9891 חדלה מדיניות החוץ להיות מבחן לקמוס לשמרנים , 
לרגל התמוטטות הקומוניזם באירופה המזרחית . נשארה מדיניות הפנים . במדיניות 
הפנים , הנושאים המסעירים ביותר בעיני הימין היו שלושה : הצורך להשיג את 
ביטול החלטת בית המשפט העליון להתיר הפלות מלאכותיות ללא הגבלה ; ההתעקשות 
על אי העלאת מסים , ולצד זה קיצוץ של מס רווחי הון , כדי להניב צמיחה 
כלכלית , על - פי התיאוריות החביבות על השמרנים ; והמאבק נגד מכסות מיוחדות 
לשחורים ולבני מיעוטים אחרים באקדמיה האמריקאית ובכלכלה . ביעד הראשון , 
הפלות , היתה התקדמות מסוימת אבל ממילא ביטול החלטת בית המשפט הוא עניין 
לבית המשפט לבדו , ושום נשיא אינו יכול להיות מוחזק אחראי לו . בשני היעדים 
האחרים , מסים ומכסות , נחל בוש כישלון . הסכמתו של בוש להעלות מסים זיעזעה 
את אמות הסיפים של הבית הלבן ושל המפלגה הרפובליקאית . בחשבון הימים , 
ייתכן שהיא תיחשב לסיבה העיקרית להתמוטטות בוש . בעניין מכסות עשה בוש את 
הדבר החמור ביותר : הוא התחיל לפסוח על שתי הסעיפים . עניין המכסות צריך 
דיון נפרד , מפני שהוא נוגע לאחד העצבים הרגישים ביותר של החברה האמריקאית . 
הטור הזה יחזור אליו בקרוב . בעיקרה , המחלוקת נסבה על מידת האקטיוויות 
של הממשלה בעזרה למיעוטים מקופחים מבחינה היסטורית . האם קיפוח השחורים 
ב003 השנים האחרונות מצדיק הקצאת אחוזים לשחורים באוניברסיטאות , במקומות 
עבודה ובשירות הממשלתי ? או , לאחרונה ממש , האם הוא מצדיק יצירת מלגות - 
לימוד מיוחדות לשחורים בלבד ? הטיפול של הבית הלבן במסים ובמכסות יצר תהום 
של אי - אמון בינו לבין האגף הרפובליקאי השמרני בקונגרס . האגף הזה מחשיב 
את סדר היום הפנימי יותר מכל עניין אחר . חלקים ניכרים ממנו אינם מתעניינים 
במזרח התיכון ובגורל כוויית , והם מבקרים בגלוי את מה שהם חושבים לחפזונו 
של הנשיא בשיגור חמישית מצבאו למפרץ הפרסי , והמהירות שבה הוא מתקדם לקראת 
עימות צבאי . בסוף החודש הבא , בסמיכות זמנים לפקיעת האולטימטום ממועצת 
הביטחון של האו"ם לסדאם חוסיין , יצטרך בוש להניח על שולחן הקונגרס את הצעת 
התקציב שלו לשנת הכספים 2991 . זה יכול להיות קו פרשת המים ביחסיו עם האופוזיציה 
הימנית : אם ינסה לשקם את אמינותו באמצעות קו תקיף , שלא לומר תוקפני , 
כלפי הדמוקרטים הוא לא יוכל להעביר את התקציב , שכן לדמוקרטיים יש רוב 
מכריע . אם , בהתיישב עם האינסטינקטים שלו , ינקוט קו פרגמטי , הוא עלול 
להישאר קרח משני הצדדים : ללא רפובליקאים וללא דמוקרטים . נשיא כזה יכול 
אולי לפלוש לגרנאדה , או לתפוס את מנואל נורייגה המסתתר . האם הוא יכול 
לצאת למלחמה הקונוונציונלית הגדולה ביותר של ארה"ב זה 05 שנה ? 
