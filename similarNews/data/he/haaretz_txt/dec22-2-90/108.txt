מאבק חריף נטוש היום בענף הנסיעות על החלת פוליסת ביטוח סיכונים מקצועיים 
לשנת 19 . שיאו של המאבק בהוראה יוצאת דופן שהפיצה התאחדות סוכני הנסיעות 
והתיירות בין המשרדים , לפיה לא הגיעה עדיין לסיכום עם סוכן ביטוח כזה או 
אחר , בדבר פוליסת סיכונים מקצועיים לשנה הקרובה . מדובר בפוליסה יוקרתית , 
האמורה להקיף תביעות נזיקין מצד ציבור הנוסעים , עד גובה של 5 מיליון דולר . 
" הובא לידיעת מזכירות התאחדות סוכני הנסיעות והתיירות , כי מספר סוכני 
ביטוח פנו ישירות לחברים , בהצעה לפוליסת סיכונים מקצועיים ללא תיאום עם 
ההתאחדות . אנו ממליצים לחברים שלא להתפתות ולא להתקשר באופן ישיר עם אף 
סוכן ביטוח , לפני קבלת תוצאות הבדיקה " , נאמר בפניית הוועד למשרדי סוכני 
הנסיעות והתיירות . מזכ"ל התאחדות סוכני הנסיעות והתיירות דני כרוסט , אמר 
כי הנושא כולו נמצא עדיין בבדיקה מקפת , בשיתוף עם לשכת מארגני תיירות לישראל 
והיועץ המשפטי , " למציאת פוליסה מתאימה שתענה על דרישות הענף , תוך התחשבות 
בשינויים שיחולו בשנת 29 " . פנייתה יוצאת הדופן של ההתאחדות לחבריה , באה 
בתגובה לפנייה ישירה על סוכנות הביטוח רוזנמן את רוזנמן בע"ם , שהיתה אחראית 
על ביטוח הענף בשנה האחרונה , למשרדי הנסיעות והתיירות . בהתאם לנוסח פנייה 
זה , אמור חידוש פוליסת אחריות מקצועית לשנת 19 , להיעשות ישירות , על 
מנת להוזיל את מחירו ובמקביל לשפר את התנאים . החברה אף הציעה ישירות למשרדי 
הנסיעות והתיירות העוסקים בארגון קבוצות , להרחיב את הפוליסה הן לארגון 
קבוצות נוסעים בודדות לחו"ל או על בסיס שנתי קבוע . 
