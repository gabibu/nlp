ששה שבועות לאחר שנכנס לתפקידו כראש ממשלה , בעקבות שינוי מערכות פתאומי 
בקרב המפלגות בהודו , מתקשה צאנדרה שקאר לשכנע את בני עמו כי ממשלתו היא 
יותר מאשר חזית למפלגת הקונגרס של רגיב גנדי . נראה שגנדי שהובס בבחירות 
ב9891 , חוזר לשלטון בדלת האחורית . נכונותו של שקאר למלא את רצונו של 
גנדי עמדה במרכז דיון לאומי בשבוע שעבר , כאשר בית - הדין העליון ביטל פסיקת 
שופט בערכאה נמוכה יותר לשים קץ לחקירת שחיתות בפעולות רכש צבאי שבהן היתה 
מעורבת ממשלת גנדי . בסדרה של דיונים משפטיים חפוזים , עירערו שופט בית - 
הדין העליון של דלהי , מ"ק צאוולה , ופרקליט המדינה החדש , אננד דאוו 
גירי , שייצג כמה מהנאשמים לפני שהצטרף לממשלה , על סמכותו של " משרד 
החקירות הראשי " ( סי - בי - איי ) , לעסוק בחקירת שחיתות אפשרית בבחירת 
תותח " בופורס " לצבא ההודי . שערוריית בופורס מילאה תפקיד משמעותי בתבוסתו 
של גנדי , ויורשו סינג היה בטוח כי החקירות יחשפו במהרה את זהות האנשים 
שקיבלו שוחד מיצרן התותח השוודי . כתבים חוקרים בהודו ובשוודיה מאמינים כי 
הכסף הועבר כנראה לידי עוזרים קרובים או לקרובי משפחה של רגיב גנדי , אם 
לא לראש הממשלה לשעבר עצמו . החלטת בית - הדין העליון , שביטלה את החלטת 
השופט צאוולה , הועלתה על נס . " הינדוסטאן טיימס " , השמרן בדרך כלל , 
כינה את מעשיו של צאולה " מסלידים ומעוותים " , ואמר כי ללא התערבות בית - 
הדין העליון " היתה האמונה במערכת המשפטית שלנו ניזוקה באורח חסר תקנה " . 
קפמאבינכמה פרשנים סבורים שחששות מהחלטת הנשיא רמסוואמי ונקאטארמאן להקים 
ממשלה ב01 בנובמבר בראשות מפלגה שיש לה רק קצת יותר מעשירית המושבים בבית 
התחתון של הפרלמנט , הפכו כעת לחששות עמוקים יותר באשר לעתידה של ממשלה 
קונסטיטוציונית בהודו . הם אומרים כי תחת שקאר כבר מסתמנת מגמה להחלשת המוסדות 
הקיימים וגלישה לשלטון אישי נוסח העולם השלישי . חילופי גברי מפליגים נערכים 
עתה במיניסטריונים , בסוכנויות הביון ובממשלי המדינות השונות בהודו , לעתים 
קרובות ללא כל הצדקה נראית לעין . המטרה היא לסלק אנשים שמונו בידי ראש 
הממשלה הקודם , סינג , או את תומכיו שנבחרו לתפקיד . ממשלתו של סינג נפלה 
בגלל התנגדותה לפונדמנטליזם הינדי ארכי - שמרן ובשל החלטתה לצמצם במידת מה 
את האפליה והקיפוח של הכיתות הנמוכות ביותר על ידי הגדלת שיעור מקומות העבודה 
השמורים להם בשירות המדינה . במדינה אחת , אסאם , הוטל למעשה משטר צבאי , 
וממשלה אחרת בגואה הודחה בגלל קיפאון בבית המחוקקים הארצי . חמומחים קונסטיטוציוניים 
אומרים כי זו אינה סיבה מספקת לנקיטת צעד כה דרסטי כמו אכיפת שלטון הממשלה 
המרכזית , צעד שהממשלה רשאית לנקוט רק במקרי חירום אמיתיים . בשתי המדינות 
תמכו הממשלות בממשלת החזית הלאומית של סינג . בראיון עיתונאי הגן שקאר על 
צעדו באמרו כי העמיד לרשות גואה שלושה שבועות להיחלץ מהמבוי הסתום , וכי 
לא נותרה לו ברירה אלא לפטר את ממשלת המדינה . התערבות השלטון המרכזי בענייני 
ממשלות אזוריות בהודו היתה סימן היכר בולט למשטרו של גנדי . גורג פרננדס , 
סוציאליסט ושר בממשלת סינג שהתחייבה להרחבת סמכויות המדינות , אמר בראיון 
לא מכבר , שהמגמה המסוכנת לפטר ממשלות של מדינות מבוססת על הנחת היסוד המוטעית 
כי " אם דלהי תיקח לידיה את העניינים לידים , יהיה העולם מקום יפה לחיות 
בו " . הוא אמר כי הכרחי ביזור סמכויות שיעניק עצמאות רבה יותר למדינות השונות . 
" המפלגות הפוליטיות שלנו פסקו מלהיות מפלגות " , אמר פרננדס כאשר דיבר 
על מצב האומה הנשלטת על ידי ממשלת סיעה שפרשה ממפלגתה והקימה מפלגה חדשה 
יומיים לפני נפילתו של סינג . שקאר , שגם הוא מגדיר את עצמו כסוציאליסט , 
נהנה על פי השמועה מתמיכת כמה עסקים גדולים שפעילויותיהם נחקרו בתקופת סינג . 
" יש לנו כעת פוליטיקה של עסקים משפחתיים או של כסף " , אמר פרננדס . 
" כסף המושג בכל דרך ובכל אמצעי הורג את המבנה הדמוקרטי שלנו " . מהלכות 
שמועות כי במושב החורף הקרוב של הפרלמנט עלולה מפלגתו של גנדי , מפלגת הקונגרס 
( איי ) , הגוש הגדול ביותר ( 591 מושבים ) בבית התחתון , לדרוש את 
ראשות האופוזיציה הפרלמנטרית . במצב כזה תהיה לה אחיזה בשלטון משני צדי 
המתרס הפרלמנטרי , מצב חסר תקדים בהודו המודרנית . הגרוע ביותר הוא שהחלופה 
היחידה לגנדי יהיה ל"ק אדוואני , ראש מפלגת בראטיה גנאטה , המפלגה הימנית - 
קיצונית וההינדית - פונדמנטליסטית , שהביאה לנפילת ממשלתו של סינג בגלל 
דרישתה להרוס מסגד הקיים מאז המאה ה61 בעיר איודיה ולהקים במקומו מקדש הינדי . 
האלימות בנושאי דת וקסטות לא שככה בעקבות חילופי הממשלות . יותר מ003 איש 
נהרגו במהומות , רובם מוסלמים שנרצחו בידי הינדים . הודים רבים מאמינים 
שלמפלגת גנדי היתה יד בכמה מהמהומות . איש עסקים בארמיצר במדינת בפנגב , 
אומר כי יש סימנים רבים המצביעים על הטלת מצב חירום קרובה במדינה כולה . 
הפעם האחרונה והיחידה שבה נעשה הדבר היתה ב5791 , כאשר אמו וקודמתו של 
גנדי , אינדירה גנדי , הטילה מצב חירום , הישעתה את זכויות האזרח והכניסה 
רבים ממתנגדיה הפוליטיים לכלא . אחד המגינים האיתנים ביותר של צעדה זה , 
ו"ס שוקלה , שהיה שר ההסברה שלה , הוא כעת שר החוץ של הודו . 
