כשנה לאחר שתא"ל אמנון סטרשנוב מונה לפרקליט צבאי ראשי ( פצ"ר ) התחילה 
האינתיפאדה . עכשיו הוא מסיים את תפקידו לאחר שירות משפטי ממושך בצה"ל . 
גם קודם לאינתיפאדה לא היה אפשר לקנא בעבודתם של משפטני צה"ל בגדה המערבית 
וברצועת עזה , מהסיבה הפשוטה שבשטחים שוללים החוק והמשטר הצבאי זכויות אזרח 
בסיסיות של התושבים הפלשתינאים . אילו היה תא"ל סטרשנוב שואל את פרוף ישעיהו 
ליבוביץ כיצד לנהוג בסוגיות משפטיות בשטחים , היה שומע , מן הסתם , את 
התשובה שנותן ליבוביץ לחיילים בנוגע לשירות בשטחים . ליבוביץ מציג את האבסורד 
שבשאלה באומרו : זו שאלה הדומה לשאלתו של שוחט יהודי , שומר מצוות , שפונה 
לרב בקושיה איך לבצע שחיטה כשרה בחזיר . אבל הרוב המכריע בישראל אינו מקבל 
גישה זו , ותפקיד הפרקליטות הצבאית בשטחים משולב באחריות הכוללת של מערכת 
הביטחון והמערכת הפוליטית בישראל למה שנעשה בשטחים . בעוד שבישראל תפקידה 
המרכזי של הפרקליטות הצבאית הוא ניהול הליכים משפטיים והעמדה לדין של חיילים 
שסרחו , בשטחים מביאים התובעים הצבאיים לבתי - המשפט הצבאיים גם הם את 
האזרחים הפלשתינאים ( ולא את האזרחים הישראלים , המתנחלים , שנשפטים בבתי - 
משפט אזרחיים רגילים גם בעניינים ביטחוניים ) . מכמה בחינות דומה מעמדו 
של הפרקליט הצבאי הראשי למעמדו של היועץ המשפטי לממשלה . שניהם עומדים בראש 
מערכת תביעה וקובעים מי יועמד לדין ; לשניהם סמכות של מתן פירוש לחוק , 
ושניהם מופקדים על שמירתו במסגרותיהם . במידה מסוימת אפשר לראות את הפצ"ר 
כמעין זרוע בעלת מעמד מיוחד של היועץ המשפטי לממשלה . בתפקידים הללו צריכים , 
על כן , לעמוד אנשים חזקים שידעו להדוף לחצים . על היועץ לממשלה יהיו 
תמיד לחצים של הפוליטיקאים , ועל הפצ"ר לחצים של אנשי הביטחון והצבא . 
ייתכן אפילו שמצבו של הפצ"ר קשה יותר , בהיותו חלק ממערכת היירארכית , 
שקיימת בה חובת ציות לפקודות . שר הביטחון , הרמטכ"ל ומפקדים בכירים ממנו 
בדרגתם רשאים לנזוף בו . הם יכולים לא להתחשב בו ולעקפו , בטענה שאינו 
מבין את צורכי הביטחון בשטח . אבל כוחו של הפצ"ר בסמכותו להורות על חקירות 
של אנשי צבא ועל פתיחה בהליכים משפטיים נגדם והעמדתם לדין . וזה כוח ניכר . 
אם יתקיים בעתיד דיון מקיף בתפקיד שמילאו הפרקליטות הצבאית והעומד בראשה 
בשנות האינתיפאדה , יהיה עליו לגלות כיצד עמדו בלחצים לעקוף ולשנות את החוק 
בנסיבות הקשות . האם הפצ"ר , המודע לצורכי הביטחון , השכיל להקפיד על 
שמירת החוק בפעילות הצבאית בשטחים ? או שמא כופף ראשו והתפשר , עד שהיה 
לנותן הכשרות המשפטית לעוולות שליוו את פעולות דיכוי ההתקוממות העממית . 
אפשר להתחיל דיון כזה בניסיון לעקוב כיצד תופס הפצ"ר את המתחולל בשטחים . 
מצד אחד , אנשי ביטחון , פוליטיקאים של הימין הישראלי , ובוודאי המתנחלים , 
דרשו לראות באינתיפאדה מלחמה . ואז מתחייבים , כמובן , חוקים וכללי התנהגות 
מסוימים " במלחמה כמו במלחמה " . לעומתם , גרסו אחרים מהעבר השני של המפה 
הפוליטית ובמשרד המשפטים , שבמלחמה עומדים זה מול זה חיילים וצבאות , ואילו 
אצלנו עומדים אזרחים וביניהם נשים וילדים בלא נשק של ממש מול החיילים , 
ולפיכך אסור לשנות את כללי ההתנהגות הרגילים . מה היתה גישתו של הפצ"ר סטרשנוב ? 
אפשר ללמוד עליה משהו מההתבטאויות הפומביות שלו . למשל , זו שהיתה לפני 
שנה בכינוס משפטנים יהודים ( סוף דצמבר 9891 ) . הוא התרעם אז על ההאשמות 
כלפי ישראל בהפרת זכויות האזרח בשטחים ואמר : " מאשימים אותנו בהפרת זכויות 
האדם וזה בלתי - הוגן ובלתי - צודק . אינני רוצה להשוות אותנו לסין ולרומניה , 
אלא לבריטניה באירלנד , לצרפת באלגיריה ולארצות - הברית , שבמלחמת - העולם 
השנייה כלאה את אזרחיה היפאנים במחנות " . סטרשנוב צודק , כמובן , לגבי 
הפרת זכויות האדם של היפאנים בארצות - הברית ולגבי האלימות האכזרית של הצרפתים 
באלגיריה , אבל אלה היו פעולות לזמן קצוב , מוגבלות לתקופת מלחמה ופעולות 
איבה . אצלנו , השלטון הישראלי בשטחים נושא אופי של שלטון קבע , הנמשך 
כבר כמעט שנות דור . המצב אולי דומה יותר לסכסוך הקהילתי הממושך בצפון אירלנד . 
אבל שם מדכאת בריטניה את הטרור , כבר יותר מ02 שנה , באופן שונה לחלוטין . 
בצפון אירלנד אין משטר צבאי ואין בתי - משפט צבאיים לשפיטת הטרוריסטים . 
איש אינו מעלה בדעתו לפוצץ שם בתים או להפעיל עונשים קולקטיוויים בנוסח 
זה . חיילים בריטים אינם פותחים באש אלא על טרוריסטים האוחזים בנשק , ולא 
על מיידי בקבוקי תבערה ובוודאי לא על מיידי אבנים . המפלגה הפוליטית של 
הקתולים , הקוראת בפומבי לסילוק בריטניה מהמדינה , היא מפלגה חוקית . 
פעיליה הפוליטיים מקביליהם של אוהדי אש"ף , כרדואן אבו - עיאש אינם נעצרים 
במעצר מנהלי , אלא מכהנים כחברי פרלמנט . מובן שיש הבדלים בין שני הסכסוכים , 
הנובעים מאופיים השונה ומהעובדה שבצפון אירלנד אין התקוממות עממית , ועל 
כן כל ההשוואות לוקות בחסר . שר הביטחון רבין , שרי ממשלה אחרים , רבים 
ממפקדי צה"ל , ויותר מכולם אווירת רחוב לאומנית סוערת , דחפו את הפצ"ר 
סטרשנוב לחזית . במידה רבה עשו זאת גם לשר המשפטים ולאנשי המשרד , ואפילו 
לבתי - המשפט . לא התחשבו בהם כשהנהיגו את מדיניות המכות ; לא שאלו את 
פיהם באין - ספור מקרים של התעללות ; דרשו מהפצ"ר שיאפשר הוראות גמישות 
יותר לפתיחה באש , שלא יחקור ברצינות מאות מקרי מוות , ודאי לא אלפי פציעות 
וחבלות ברכוש , שיסמוך ידיו על ענישה קולקטיווית וברוטלית ; מהפרקליטות 
דרשו שלא תעמוד על הוראות החוק בנוגע לגירושים ותזרז אותם . כאשר סטרשנוב 
ניסה להתנגד האשימו אותו במערכת הביטחון שבגללו לא מצליחים לדכא את האינתיפאדה . 
עקפו אותו . משפטנים יאמרו לזכותו שניסה להתמודד . לחובתו יאמרו , שלא 
הצליח . וכאשר לא הצליח , איפשר העמדת פנים של הפרקליטות הצבאית כאילו 
בנסיבות שנוצרו אין ברירה אחרת . בשלוש שנות האינתיפאדה היו עשרות - אלפי 
תקריות אלימות , מאות הרוגים , המוני פצועים . ובכל התקופה הזאת היו 052 , 
1 חקירות של המשטרה הצבאית והועמדו לדין 051 חיילים וקצינים . האם זה מעט 
או הרבה ? " אנחנו מטפלים בדרך - כלל בתלונות המגיעות אלינו " , אמר פעם 
סטרשנוב , " ואם מתרחשים אירועים חריגים שאינם מגיעים לידיעתי , זה לא 
טוב " . ברור שרק אפס קצה של האירועים החריגים הגיע לידיעת הפצ"ר , כאשר 
חייל החליט להלשין על חבריו או כאשר צוות טלוויזיה מקרי הזדמן למקום ולא 
הרגישו בו . וגם אז לא יכלו מעט החוקרים והפרקליטים הצבאיים לעשות הרבה . 
קשה מאוד לאסוף עדויות מהשטח . אין ולא היתה תקשורת עם הפלשתינאים שנפגעו . 
וכאשר כבר העמידו חיילים לדין , קמה התמרמרות מצדה הימני של המפה הפוליטית , 
שמעכשיו כל חייל יצטרך להסתובב בשטחים עם עו"ד צמוד , והפרקליטות הצבאית 
נאלצה להנמיך קומה . אבל בצה"ל חייבים לחקור את כל מקרי המוות , וגם בהם 
לא הצליח הפצ"ר לטפל כראוי . אחת הסיבות העיקריות לכך היא שהפלשתינאים ממהרים 
לקחת את ההרוגים מבתי - החולים ולקוברם , מפני שאחרת הצבא לוקח את הגופה 
לנתיחה ומחזיר אותה למשפחה רק בתנאי שיקברו את ההרוג באישון - לילה ובנוכחות 
מלווים מעטים . הפלשתינאים רואים בכך קבורת חמור . באין גופה לא יודעים 
בצה"ל את סיבת המוות , איזה ירי גרם אותו והיכן פגע . אי - אפשר לחקור 
את החיילים ולוודא אם הפלשתינאי " נפגע ומת על - פי הנהלים " . אילו רצו , 
היו מוצאים בצה"ל דרך לאתר ולבדוק את גופות ההרוגים . אולי היו יכולים 
להיעזר בעדויות של הרופאים הערבים . אבל דומה שנוח יותר לא למצוא את ההרוגים 
כך אין חקירות ואין בלבול - מוח . הפצ"ר השלים עם המצב . לפיכך ניסו הפרקליטות 
הצבאית ורשויות המשפט האחרות לבדוק ולנסח את הוראות הפתיחה באש , כדי למנוע 
נפגעים . לכאורה , הפצ"ר מנע את שינוי נוהלי הירי , והשינוי מותר רק במקרים 
של סכנת חיים ובעת ביצוע נוהל עצירת חשוד . אחרי שהוברר מה זה ירי ( פלסטיק , 
גומי ) ונקבעו הכללים , התעורר ויכוח מי יוגדרו חשודים , שמותר לפתוח 
עליהם באש אם אינם נענים לקריאות לעצור . כאן נכנעו הפרקליטים והסכימו שגם 
רעולי - הפנים יוגדרו חשודים . סטרשנוב אמר אז ( אוקטובר 9891 ) לכתבי 
השטחים , שיש צורך לשנות דברים בהתאם לצורכי הביטחון ושרעולי - הפנים נהפכו 
לבעיה מרכזית באינתיפאדה והם הגרעין הקשה שלה . כמעט כל ילד ערבי שזורק 
אבנים עוטה מסיכה על פניו , וכך גם מציירי סיסמאות , נושאי דגלים ומחלקי 
כרוזים . כאלה מצויים באלפים בכל פינה בשטחים , וכולם בורחים בראותם חיילים . 
לכן הכללתם בהגדרה חשודים היא התרת דם של רבים , שאילו היו נתפסים , היו 
נשפטים על עבירות קלות ונכלאים לכמה חודשים , ואולי גם זה לא . רק להלכה 
לא שונו אפוא הוראות הפתיחה באש : למעשה , הן אחרות . זאת ועוד : לפחות 
על - פי העיתונים , החיילים כבר יודעים יפה לדווח על כל תקרית ירי בהתאם 
לנהלים שבידיהם . קפמאלידלפרקליטות הצבאית נדרש זמן רב להתאים את עצמה למתרחש . 
את 41 הבתים בכפר ביתא , למשל , פוצצו לאחר התקרית עם המתנחלים בלי לשאול 
את פי הפצ"ר . מי שעמד מול שר הביטחון רבין ואסר על הריסת בתים , כעונש , 
בלא מתן זכות ערעור , היה בג"ץ . מערכת הביטחון מצליחה לעתים לעקוף תנאי 
זה בהוצאת צווי הריסה למטרות צבאיות ( ולא כענישה ) . כך עשו במחנה אל - 
בורייג לאחר רצח אמנון פומרנץ , ובג"ץ קיבל את הטענה שההרס שם היה צורך 
צבאי ולא עונש . במקרים רבים סטרשנוב הצליח להמיר הריסת בתים באטימתם . 
בגץ היה גם זה שאילץ את הפרקליט הצבאי הראשי להעמיד לדין את אל"ם יהודה 
מאיר בפרשת שבירת העצמות בחווארה . לסטרשנוב היתה זו מכה קשה שבג"ץ הורה 
לו לשמור על החוק ולא להסתפק בהפסקת שירותו של אל"ם מאיר בצה"ל . לעומת 
זאת , הוא הצליח להנהיג ערכאת ערעור בשטחים , חרף התנגדות שר הביטחון . 
הפצ"ר גם דרש מרבין לקבל אישור של שר המשפטים להארכת צווי המעצר המנהלי 
מחצי שנה לשנה , ושר המשפטים דן מרידור קיבל את הדרישה . גם אותו האשימו 
רבים , ביניהם השר רבין , בהכשלת המאבק באינתיפאדה . הפרקליטות הצבאית 
התחילה את האינתיפאדה עם 09 תקנים , והיום יש לה 021 , בעוד מספר התקריות 
גדל באלפי אחוזים . צה"ל שהשקיע משאבים עצומים בניסיון להכניע את ההתקוממות 
העממית בגדה ובעזה נהג במערכת המשפטית שלו כבגורם מפריע . הפצ"ר סטרשנוב , 
אבל גם פרקליטות המדינה והמערכת המשפטית כולה , נשחקו כל - כך , שהשפעתם 
על הנעשה בשטחים מתמעטת עוד ועוד . 
