בודפשט ( מיוחד ל"הארץ " ) . הנשיא מיכאיל גורבצוב ישמור גם על תוארו כמזכיר 
הכללי של המפלגה הקומוניסטית הסובייטית . הוא עצמו הודיע זאת בישיבת קונגרס 
צירי העם ( הפרלמנט הסובייטי המורחב ) בתשובה לציר הסוציאל - דמוקרטי אלכסנדר 
אובולנסקי , שקרא לו " לבחור סוף - סוף " בין שני תפקידיו . גורבצוב הטעים 
בתשובתו , שלדעתו " בשלב ההתפתחות הנוכחי " הכרח הוא , שאדם אחד ימלא 
את שני התפקידים . שילוב התפקידים אינו מפריע לנשיא לבטא את האינטרסים הכלל - 
לאומיים , אמר גורבצוב והצביע על דוגמאות מארצות מערב - אירופיות ( כגון 
בריטניה ) , שבהן ראש הממשלה הוא גם מנהיג מפלגת השלטון . בפרוזדורי קונגרס 
צירי העם אמר גורבצוב לעיתונאים כי שר החוץ שהתפטר , אדוארד שוורדנדזה , 
" עוד יוכל לפעול רבות למען הפרסטרויקה " . " השאלה היא לדעת היכן ואיך 
ימשיך בפעילותו . לפי שעה , אמרתי לו להמשיך ולמלא את חובותיו . אחרי 
הוועידה , נראה " . 
