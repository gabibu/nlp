טיראנה ( ע"ר ) . קבוצת אינטלקטואלים מהשורה הראשונה באלבניה , ייסדו 
קבוצה ראשונה לשמירת זכויות האדם . צעד זה הוא חולייה נוספת המציינת את 
המעבר לקראת משטר דמוקרטי באלבניה לאחר ארבעה עשורים של שלטון סטאליניסטי . 
" פעילותנו תתמקד בלחץ על השלטונות לשחרר את האסירים הפוליטיים באלבניה " , 
אמר ארבן פוטו , יו"ר הפורום לשמירת זכויות האדם . פוטו , פרוף למשפט 
בין - לאומי ולדיפלומטיה , בן 66 , אמר שהקבוצה מצפה לקבלת ייעוץ וסיוע 
מגורמים זרים , על מנת לקיים את פעולותיה . פוטו אמר כי הוא ועוד 01 אינטלקטואלים 
יסדו את הפורום בשבוע שעבר , במטרה להביא את אלבניה לנהוג על פי הסטנדרטים 
המקובלים בעולם בכל הנוגע לשמירת זכויות האדם . הוא אמר , כי הפורום פנה 
לשר המשפטים , לקבלת מעמד משפטי . " אנו עדיין ממתינים לתשובתו , אך 
אינני רואה כל בעיה לקבלתו , מכיוון שהפורום הוא גוף בלתי תלוי וא - פוליטי " . 
