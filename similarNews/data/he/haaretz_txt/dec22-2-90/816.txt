פאריס ( מיוחד ל"הארץ " ) . לא קל לזעזע את צרפת בימים אלה של חופשת החורף 
חג המולד והשנה האזרחית החדשה . בעוד הכל חוזרים לעבודה לאחר החופשה הממושכת 
והמסיבות הרבות , נפל דבר בעולם הפרנקופוני : הפרלמנט האלגיראי החליט להביא 
להפסקת השימוש בשפה הצרפתית באלגיריה . היתה זו ללא ספק סטירת לחי לצרפת . 
אלגיריה נחשבת לאחת מהמדינות הפרנקופוניות החשובות ביותר . החלטה זו משמעותה 
הינתקות בין שתי מדינות אלה בנושא המהווה את הבטן הרכה של צרפת השפה והתרבות . 
בצרפת מצויים עדיין רבים אשר אינם רואים בעין יפה את עצמאות אלגיריה , וכואבים 
את הפסקת השלטון הצרפתי שם . מעבר לפגיעה הרגשית קיים חשש מהותי מאד . תהליך 
הערביזציה והאיסלאמיזציה העובר על אלגיריה מעורר פחדים כמוסים בליבם של הצרפתים 
מפני מה שעלול להגיע אליהם הביתה . בצרפת מתגוררים על פי נתונים רשמיים 
יותר מ007 אלף מוסלמים . בפועל אין כל ספק שמספרם גבוה בהרבה . הקירבה 
הגיאוגרפית בין צרפת לבין אלגיריה , החשש מפני האצת תהליך ההגירה הבלתי - 
חוקית ממדינה זו לצרפת , וכניסת יסודות איסלאמיים לצרפת אינם נותנים מנוח 
לצרפתים . אמצעי התקשורת הצרפתיים הבליטו מאד את ההפגנה שהתקיימה באלגיר 
כנגד החוק החדש . היו שדיווחו על אלפי מפגינים , היו שדיווחו על רבבות , 
ואף היו כלי תקשורת שמסרו על מאות אלפי מפגינים . דבר זה ממחיש עד כמה 
צרפת , המקפידה שלא להתערב בענייניה הפנימיים של מדינה אחרת , שואפת שבאלגיריה 
יעשו בעבורה את העבודה ואת המחאה . צרפת המחשיבה עצמה כמעצמה עולמית חשובה , 
חשה במעשה זה פגיעה במעמדה . דווקא בימים שהנשיא מיטראן מדבר על תפקידה 
ההסטורי של צרפת , לנוכח שמירה על מדיניות עצמאית ככל האפשר במפרץ הפרסי 
מתוך תיקווה לבצר את מעמדה כמקורבת למדינות הערביות והעולם השלישי דווקא 
בימים שכאלה סופגת צרפת את המהלומה הזאת . קפידבינובאותה העת ממש היחסים 
עם מרוקו , המדינה הפרנקופונית החשובה השניה בצפון - אפריקה , גם הם אינם 
כתיקונם . כאשר פרצו המהומות האחרונות במרוקו על רקע תביעות השכר של הפועלים 
במדינה , האשימו ראשי המדינה במרוקו גורמים חיצוניים , בליבוי המהומות 
ובהתערבות בענייניה הפנימיים . האשמה זו הופנתה למעשה כלפי פאריס . ההאשמות 
מרבאט באו שבועות אחדים בלבד לאחר שהיחסים בין שתי המדינות הגיעו לשפל שלא 
היה כדוגמתו בעבר , בעקבות פירסום של ספר צרפתי החושף את שיטותיו של המלך 
חסן השני בחיסול ובסילוק מתנגדיו . הדגש שניתן לנושא באמצעי התקשורת הצרפתיים , 
הביא את שליט מרוקו לחשוב שמישהו בצמרת הפוליטית של צרפת עומד מאחורי גל 
ההתקפות נגדו . ביקור בהול של שר החוץ הצרפתי , רולאן דומא , הצליח להרגיע 
את המלך הרוגש . גם רעייתו של הנשיא מיטראן , דניאל , ויתרה על ביקור 
הומניטרי שתיכננה אצל פליטי הסרווי שנאלצו לעזוב את סהרה המערבית הנשלטת 
על ידי מרוקו . הפליטים נמצאים כיום במחנות באלגיריה . כאשר נשאל הנשיא 
הצרפתי במסיבת עיתונאים בנושא המצב במפרץ הפרסי , לתגובתו על הנעשה במרוקו , 
השיב בזעף כי שאלה זו אינה מעניינה של מסיבת העיתונאים הזאת . קצת היה 
מוזר לשמוע התחמקות שכזו מצד מנהיג שאינו מסתיר את עמדתו בנושאים רבים . 
בסוף השבוע שעבר שיגר הנשיא הצרפתי מכתב למלך מרוקו ובו הביע את רצונו להדק 
את היחסים שבין שתי המדינות . במכתב לא הוזכרו במילה אחת מעשי ההרג במהלך 
ההפגנות , המשפטים כנגד המפגינים , והעונשים המופרזים של חמש ושבע שנות 
מאסר שנגזרו על רבים מהם . מיטראן לא התייחס גם לבעיית המשך השליטה של מרוקו 
על סהרה המערבית , שתושביה המקוריים אנשי הסרווי תובעים את מימוש זכותם 
להגדרה עצמית . בעת האחרונה כבר איימו המרוקאים כי היחסים בין שתי המדינות 
לא ישובו עוד להיות כשהיו , ואחד הנושאים החשובים עומדים על הפרק הוא עקירתה 
של התרבות הצרפתית מן המדינה . עדיין לא קרה דבר בפועל , אבל ברבאט הבהירו 
כי אם תמשיך צרפת ביחסה העויין הכל אפשרי . מכתב זה של הנשיא הצרפתי , 
שבהחלט יכול להשביע את רצונו של המלך בימי מצוקה אלה , אין בו לשנות את 
העובדה שיחסי שתי המדינות הגיעו לשפל קשה . גם בתוניסיה הסמוכה מתרבים הסימנים 
כי תהליך ההקצנה האיסלאמית הולך ומתגבר . רק באחרונה גילו במדינה זו רשת 
טרור איסלאמית קיצונית . בשיחות בפאריס ניתן לשמוע אנחת רווחה גדולה על כך 
שהים התיכון מפריד בין מדינות המאגרב לבין צרפת . אבל דומה כי המרחק עדיין 
קצר למדי . 
