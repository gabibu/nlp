יר ( ע"ר וע"ץ ) . שני אלגיראים חמושים שחררו אתמול את כל 25 בני הערובה 
ובהם גם אנשי צוות מטוס הבואינג 747 , בנמל התעופה אנאבה , 63 שעות לאחר 
חטיפת המטוס שהיה בטיסת פנים . שני החוטפים נעצרו . מקורות רשמיים מסרו 
כי השחרור התבצע ללא אלימות . החוטפים השתלטו על המטוס ביום ששי בין העיירה 
המידברית גאראדיה לבין הבירה אלגיר . רדיו אלגיר מסר כי כל נוסעי המטוס 
שוחררו ללא פגע , זמן קצר לאחר ששר הפנים , מוחמד סאלאח מוחאמדי , סיים 
את המו"ם עם החוטפים . במשך הלילה היתה הפסקה של 5 שעות במו"ם . שני החוטפים , 
בני 02 , הם ככל הנראה עריקים ממחנה צבאי הסמוך למקום ממנו המריא המטוס . 
שלטונות תוניסיה , המחזיקים 631 מחברי התנועה האיסלאמית , לא הגיבו על 
הדיווחים , לפיהם יש קשר בין החטיפה לבין תוניסיה . בטאון ממשלת תוניסיה 
" לה פרס " המעיט אתמול בחשיבות הפרשה וטען כי מדובר בעברה פלילית רגילה . 
המחלוקת בין התנועה האיסלאמית באלגיריה לבין זו שבתוניסיה היא נושא רגיש . 
תוניסיה איננה מכירה בתנועת " נאחדה " האלגיראית , שעה שהתנועה המקבילה 
שלה באלגיריה , חזית ההצלה האיסלאמית , זכתה בבחירות המקומיות ביוני שעבר . 
החוטפים ביקשו להגיע לתוניסיה ומחו על דיכוי חברי התנועה המוסלמית הפונדמנטליסטית 
בתוניסיה . אחד מ63 הנוסעים ששוחררו תחילה , אמר כי החוטפים הורו לטיס 
לטוס לתוניס , אולם הוא נאלץ לנחות באנאבה , המרוחקת 06 ק"ם מהגבול , 
מאחר ששלטונות תוניסיה סירבו לקבל את המטוס . 
