לונדון ( מיוחד ל"הארץ " ) . סכסוך בין צרפת לבין ארה"ב על סירובה של צרפת 
למסור לאמריקאים מפרט טכני של טיל שמכרה לעיראק , מעיב על היחסים בין הצבאות 
של שתי המדינות , מוסר סנדיי טיימס " מוואשינגטון . כדי לא להביא לסכסוך 
גלוי בין השתים וכדי לא להזהיר את עיראק , נשמר הדבר עד כה בסוד . המדובר 
במערכת פליטה של שברי מתכת לוהטים , כדי להטעות טילים המתבייתים על חום . 
צרפת סיפקה מאות מערכות הטעיה כאלה למטוסים העיראקיים בזמן שהיתה ספקית 
הנשק העיקרית של צבא עיראק . כל מערכת בנויה בצורה קצת שונה , כדי לענות 
על דרישות הקונה ולהגיב על טילים מסוגים שונים . כבר בחודש אוקטובר ביקש 
חיל האוויר האמריקאי מצרפת שתגלה את המפרטים המיוחדים של מתקני ההטעיה , 
כדי שאפשר יהיה לשנות את הטילים האמריקאיים בהתאם לכך . האמריקאים הציעו 
מיליון דולר תמורת 005 יחידות של מיתקני ההטעיה . חברת מאטרה היתה מוכנה 
לעסקה , אך מיניסטריון ההגנה הצרפתי סרב . בוושאינגטון מאשר הדבר חששות , 
שצרפת אינה נלהבת מן העימות עם עיראק במפרץ . פרשנים ציינו שגם בזמן מלחמת 
בריטניה - ארגנטינה נהגה צרפת בצורה דומה . מטוסים ואניות של בריטניה הופלו 
וטובעו בטילים צרפתיים שבידי ארגנטינה , כאשר בבריטניה לא ידעו בדיוק כיצד 
הם מופעלים . 
