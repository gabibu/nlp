הערב השני בשבוע הליטורגיקה נפתח בקנטטה לאלט ותזמורת , איכה " , של המלחין 
מנחם צור . קדרות התזמור אפוף המסתורין בו נפתחת הקינה , התעצמה לדרמה 
עתירת ניגודים . מירה זכאי בתפקיד הסולו שרה בקול אטום , ורק בהעפילה לגבהים 
בשירת הנחמה של ירמיהו , שב אליה כושרה הדרמטי . כיצד יכולות שלוש מקהלות 
הקיבוץ הארצי , קאמרן והמקהלה הקאמרית " מעיין " לשיר את הרקוויאם של 
מוצרט בלכידות ובמוסיקליות משכנעת ? את המענה חיפש סרגיו קומיסיונה בשפע 
מקצבים מהירים , שנועדו לחפות ולהזרים דינמיות דרמטית לביצוע . המנצח לא 
הניח למקהלה לשקוע אף לרגע , אלא שלא תמיד עמדו חברי המקהלה והתזמורת בקצב 
המסחרר . בפרקים האיטיים והחרישיים כמו הלקרימוזה , נשמעה רכותם של קולות 
הנשים . שירתם החלולה של הבסים והטנורים להם ייעד מוצרט את התפקיד הראשי 
ברקוויאם , בלטה בעיקר בקטעי הפורטה . אור של חסד היה בקולה העשיר של הסופרן 
מריון וורנט - מור . בכל הקוורטטים הסולניים כיסה קולה ברכות על שירתם של 
עמיתיה , המצו - סופרן קימבול וילר , הטנור ניל גנקינס , והבס גונתן בסט . 
קומיסיונה ניסה להפיח מתח מחשמל בביצוע שהבליט ניגודים חריפים בקצב ובדינמיקה , 
אך לא תמיד ניתן לברוא יש מאין . 
