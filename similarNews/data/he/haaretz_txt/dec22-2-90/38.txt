בלגרד ( ע"ץ ) . קרואטיה היתה אתמול רשמית למדינה ריבונית בתוך יוגוסלוויה , 
שהכריזה חגיגית על חוקה חדשה , המנתקת סופית את הקשרים עם הקומוניזם ועם 
המשטר החד - מפלגתי ברפובליקה , השוכנת בחלקה הצפון - מערבי של הפדרציה 
היוגוסלווית . חוק היסוד החדש סולל לקרואטיה דרך לעצמאות , שהיא עשוייה 
ללכת בה עם ייכשלו השיחות הצפויות על שינויים מעמיקים ביוגוסלוויה . סלובניה , 
אחת משש הרפובליקות היוגוסלביות , עומדת לבחור היום בין עצמאות להמשך חברותה 
בפדרציה היוגוסלווית . במשאל עם יצטרכו כ5 . 1 מיליון בוחרים להשיב בחיוב 
או בשלילה לשאלה " האם אתה רוצה שסלובניה תהיה מדינה אוטונומית ועצמאית ? 
" . האווירה השוררת בחודשים האחרונים בסלובניה שבצפון מערב יוגוסלוויה , 
אינה מותירה ספק בתוצאת משאל העם , והסקרים האחרונים שנערכו השבוע מצביעים 
על תמיכה של % 29 בעצמאות . אולם גם מנהיגי סלובניה הכריזו כי עצמאות אין 
פירושה פרישה מהפדרציה , וכי סלובניה מבקשת להישאר בתוך יוגוסלוויה , אולם 
ביוגוסלביה שתהיה לקונפדרציה של מדינות ריבוניות . לתפיסה זו מתנגדת בתוקף 
סרביה , הגדולה ברפובליקות הפדרציה , שבה עדיין שולטים קומוניסטים . בסלובניה 
ובקרואטיה יש ממשלות לא קומוניסטיות מאז אביב השנה . 
