גורמי תיירות במצרים מלינים על אי פרעון חובות ותשלומים מצד חברות נסיעה 
ותיירות מישראל . " להארץ " נודע , כי משלחת של התאחדות סוכני נסיעות 
ותיירות של מצרים עומדת לבוא לביקור רשמי בישראל . בין השאר ינסו חברי המשלחת 
לישב את המחלוקות הכספיות בין גורמי התיירות של שתי המדינות . העיתון המצרי 
" אל מסאוואר " , דיווח בשבוע האחרון כי גורמי התיירות של מצרים התכנסו 
לאסיפת חירום , בה נדון נושא אי עמידה של חברות נסיעה מישראל בפרעון חובותיהן . 
גורמי התיירות של מצרים דורשים להיפגש בדחיפות עם שר התיירות שלהם , פואד 
סולטן , ולדרוש את התערבותו בנושא . בתוך כך החלו מגעים בין התאחדות סוכני 
הנסיעות והתיירות של ישראל לזו של מצרים , לגבי ביקור המשלחת בארץ . הזמנה 
רשמית כבר הועברה למצרים ע"י ההתאחדות הישראלית . מזכ"ל התאחדות סוכני הנסיעות 
והתיירות , דני כרוסט , הכחיש בתגובה כי בין מטרות ביקור משלחת התאחדות 
סוכני הנסיעות והתיירות של מצרים , יהיה טיפול בבעית החובות של גורמי תיירות 
מישראל . לדבריו נושא מסוג זה הוא עניין מסחרי בין גורמי התיירות ועליו 
למצוא את פתרונו בין אותם גורמים פרטיים בין שתי המדינות , או בבתי המשפט , 
אם לא מגיעים להסכם . לדבריו , בכל מקרה לא יכלה ההתאחדות בארץ לטפל בנושא , 
ללא קבלת חומר רקע ורשימה מפורטת של החייבים בארץ לגורמי התיירות במצרים . 
וכן ללאבירור העניין עם גורמי התיירות בארץ . ביקור משלחת התאחדות סוכני 
הנסיעות של מצרים נועד , לדברי כרוסט , להביא לקידום תנועת התיירות בין 
שתי המדינות . 
