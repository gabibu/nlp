אתונה ( ע"ר ) . ראש ממשלת יוון לשעבר , אנדריאס פאפאנדראו , חוייב 
להופיע בבית משפט כדי להשיב על האשמות בדבר מעורבותו בשערוריה של מעילה באחד 
הבנקים הגדולים של יוון . השופט ספיירוס ספירו , החוקר את הפרשה , דרש 
מהמשטרה לחייב את פאפאנדראו להופיע לפניו לצורך חקירה קדם - משפטית . פאפאנדראו , 
בן ה17 , העומד בראש המפלגה הסוציאליסטית , דחה בחודש שעבר צו דומה של 
ספירו , ואמר כי מסר לפרלמנט בספטמבר 9891 את כל מה שהיה לו לומר על הפרשה , 
זמן קצר לפני שהואשם בלקיחת שוחד ומעורבות במעילה . פקידים במערכת המשפט 
היוונית אמרו כי ספירו העביר את הצו לשלושת התובעים המיוחדים האחראים על 
התיק נגד פאפאנדראו , והם אלה החייבים להעביר את ההוראה למשטרה . ספירו 
אמר ביום שישי כי ישנם סימנים לאשמתו של פאפאנדראו , והוא חייב להופיע לעדות 
קדם משפטית . עד כה נמנעו החוקרים המיוחדים מלנסות לאלץ את פאפאנדראו להופיע 
בפני השופט . אחד התובעים הללו צוטט כאומר כי הוא סבור שהמשטרה לא תבצע 
את הצו . הפרשה בה מדובר נוגעת להתמוטטות הבנק של כרתים , אחד הבנקים הגדולים 
של יוון . הסוציאליסטים מואשמים כי רקמו תוכנית לגזול מהמדינה ריבית על 
החשבונות שהפקידה בבנק . 
