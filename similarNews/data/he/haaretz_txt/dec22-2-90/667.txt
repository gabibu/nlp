הזמר הצרפתי הפופולרי אדי מיטשל זכה , בימים האחרונים , לכותרות שמעולם 
לא חלם להשיג . שמו נישא בראש כל מהדורות החדשות . מיטשל נשלח על - ידי 
השלטונות הצרפתיים לשעשע את 000 , 6 החיילים הצרפתיים החונים בסעודיה . 
השגרירות הסעודית בפאריס הנפיקה לו ול02 אנשי הצוות שלו אשרות כניסה לסעודיה , 
ושלוש טונות ציוד נשלחו למדבר . ואולם , ערב חג המולד הודיעו שלטונות 
סעודיה לצרפתים כי הופעתו של מיטשל עלולה לפגוע בערכי האיסלם . החיילים בחזית , 
שנאלצו להסתפק בארוחת חג צבאית , ממורמרים . אנחנו מסכנים כאן את חיינו 
בשביל הסעודים , וזוהי תגובתם ? שאל חייל אחד . מפקדי הצבא הצרפתי ניסו 
לשכנע את הסעודים , ממש עד הרגע האחרון , להתיר למיטשל להופיע , אך אפילו 
הטענה שעל ספינה ספרדית , המשייטת סמוך לחופי סעודיה , תתקיים הופעה של 
להקת " סימבול סקס " , שנערותיה לובשות חצאיות מיני קצרצרות , לא הואילה . 
שר ההגנה הצרפתי , זאן פייר שבנמן , הוא חבר הליגה לידידות צרפת - עיראק 
וידוע בהסתייגותו מהצבת הכוחות הצרפתיים במפרץ . הוא בא לסעודיה לבלות עם 
החיילים הצרפתיים את החג , וביטל במחאה פגישה עם שר ההגנה הסעודי . בחוגים 
פנימיים אמר כי " יום אחד יבקש הקה דאורסה ( משרד החוץ הצרפתי ) מהחיילים 
שלנו גם להתאסלם " . מיטשל עצמו שב מסעודיה מאוכזב . " המורל של החיילים 
שלנו נמוך " , אמר . " הם לא מבינים מה אנחנו מחפשים שם " . זאת הפעם הראשונה 
שנשמעים כאן בפומבי ביטויים מסוג זה . עד כה היה " מורל חיילינו גבוה " 
והם היו " ערוכים למשימתם " . פרשה זאת תיטיב לשמש את מתנגדי המעורבות הצרפתית 
במפרץ הפרסי . ככל שה51 בינואר מתקרב , לאחר הצהרתו של הנשיא פרנסואה מיטראן 
כי לצרפת תפקיד היסטורי וכי אחרי פקיעת האולטימטום יהיה עליה להתייצב למערכה , 
הדאגה בפאריס הולכת ומחריפה . אם בעבר זכה מיטראן לתמיכה כללית כמעט בתמרוניו 
הלולייניים בין תמיכה באמריקאים לבין התרחקות מהם , הרי שעתה הוא קרוב יותר 
לוואשינגטון . הימין בצרפת כבר הביע כמה וכמה פעמים התנגדות לפעולה צבאית . 
עתה הגיעה המחלוקת גם למפלגה הסוציאליסטית , מפלגתו של הנשיא . אנשי סיעתו 
של שבנמן כבר טענו בזכות אי מעורבות בסעודיה , נוסח " מלחמה זאת איננה 
מלחמתנו " . הם אף תבעו כי במקרה של מלחמה יובא הנושא לדיון ולהכרעה באסיפה 
הלאומית . אישים כמו קלוד שסון , שר החוץ הצרפתי לשעבר ( בתקופת כהונתו 
של מיטראן ) , ומקס גאלו , דובר הממשלה לשעבר , חתמו על עצומה הקוראת 
להשבתם של החיילים הצרפתים הביתה . זאת , בימים שבהם החליטה צרפת לתגבר 
את כוחה ולהגיע למצבת כוח אדם של למעלה מעשרת אלפים . קריאות לסדר מצד ראשי 
המפלגה הסוציאליסטית לא הועילו . אנשים כשסון גורסים כי אי התערבות צרפתית 
עשויה לסייע לצרפת לחזק את מעמדה בעולם הערבי בעתיד . החששות מפני הסתבכות 
במפרץ מעלים מחדש שאלות בנוגע לסמכויות המרובות המרוכזות בידיו של הנשיא . 
תקופת כהונה של שבע שנים , טוענים מתנגדיו , מתחילה להיות מסוכנת מדי . 
מיטראן מצוי עתה בקדנציית הנשיאות השנייה שלו . בעבר תמך בקיצור תקופת 
הכהונה לחמש שנים , ואולם עתה אין הוא ממהר לשנות את החוק . חוגי הימין 
מבקשים להזכיר שכיום , בהנהגתה של ממשלה סוציאליסטית , נמצאים מחוץ לגבולות 
צרפת כ08 אלף חיילים , המספר הגבוה ביותר מאז תום מלחמת אלגיריה . נשמעות 
אף טענות כי לבד משאיפתה של ממשלת צרפת למלא תפקיד של פייסן עולמי , יש 
בשליחת החיילים לסעודיה נימה קולוניאליסטית . גם המחיר של אחזקתם שם שלושה 
מיליארדי פרנקים צרפתיים לא נשכח . חופשת חג המולד וראש השנה באו לו , 
למיטראן , ברגע הנכון . הצרפתים אינם מניחים לדבר לפגוע בחופשה הממושכת , 
והנשיא יצא לנפוש בוונציה . אך אין זו אלא הפוגה זמנית , ובעוד כשבוע 
תחודש , מן הסתם , המתקפה הפוליטית בתוך צרפת . 
