תת - אלוף רמי דותן , העצור כחשוד במעשי מרמה ושוחד , הועבר אתמול ממקום 
אשפוזו בבית החולים שיבא בתל השומר . תא"ל דותן , המאושפז עקב יתר לחץ דם , 
הועבר למרפאה צבאית בבסיס במרכז הארץ . ההחלטה להעביר את דותן לאשפוז במתקן 
צבאי התקבלה בידי חוקריו , בעצה אחת עם קצין משטרה צבאית ראשי , תא"ל שלום 
בן - משה . בן - משה גם פיקד על מבצע ההעברה , שבוצע תחת שמירה כבדה . 
גורמים צבאיים הקרובים לחקירה מסרו כי גם דותן התלונן על נזקים שנגרמו לו 
מניסיונות התקשורת לצלמו ולראיינו , והתלונן על התקרית שהיתה בין אשתו אלה 
לצלם עיתונות . משפחתו של דותן תהיה רשאית לבקרו גם במתקן האשפוז הצבאי . 
בימים הקרובים ייבדק דותן , ואם יימצא בריא הוא יוחזר לתא המעצר . אתמול 
שחררה המשטרה את האזרח בעל התפקיד הבכיר בחברה הנדסית , שנעצר שלשום בחשד 
למעורבות בפרשיות השוחד והמרמה המיוחסות לתא"ל דותן . חוקריו הגיעו למסקנה 
כי מיצו את חקירתו ושחרורו לא יחבל בהמשך החקירה . קפידבין " אין זה סביר 
שרמי דותן היה יכול לבצע את כל מעשי הרמאות והשחיתויות , בהיקף שבוצעו , 
בלי שהיה לו שיתוף פעולה של מישהו במשלחת משרד הביטחון בארה"ב " . כך טוען 
בכיר לשעבר במערכת הביטחון , שעסק שנים ארוכות בתפקידים בכירים בנושאי 
רכש . לדבריו , בהתבססו על החומר הרב שפורסם בעיתונות ועל ידיעתו והבנתו 
את נוהלי העבודה של משלחת הקניות בניו - יורק הרי שאם מעשים בהיקף כזה לא 
אותרו בידי גורם כלשהו במשלחת , סביר שמישהו שיתף פעולה עם דותן . כל עיסקות 
הרכש שעליהן מדובר בפרשת דותן בוצעו באמצעות משלחת משרד הביטחון בארה"ב . 
אחת הבעיות של משלחת משרד הביטחון בארה"ב , טוען הבכיר , היא העובדה שנשלחים 
לשרת בה לאו דווקא המתאימים והמוכשרים מקרב אנשי משרד הביטחון . לדבריו , 
קיים תור ליציאה למשלחת , שאין דבר בינו לבין התאמתם של היוצאים לשליחות 
בניו - יורק . לא מעטים מאנשי ועד עובדי המשרד מאיישים את רשימת היוצאים 
לשירות במשלחת ואין בודקים את התאמתם המקצועית לעבודה זו , הדורשת הכשרה 
ומומחיות בתחום הרכש . קפידבינחיל האוויר יקיים כנס ראשון מסוגו , בהשתתפות 
כל קציני החיל בעבר ובהווה , בעקבות פרשת דותן . על עריכת הכנס הוחלט בעקבות 
פניות רבות של קציני מילואים שהתעניינו בנעשה בחיל . מטרת הכנס תהיה לסכם 
את הפרשה מבחינת החיל . 
