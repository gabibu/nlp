פני לדקה אתה יכול לשמוע דו"ח מעודכן על " הישגי ההתקוממות בפלשתין הכבושה " . 
כל מה שעליך לעשות , בהיותך באיים הבריטיים , הוא לחייג ( שיחה מקומית ) 
למספר הטלפון : 5150068980 . כך גם בצרפת ובהולנד , אבל למספר אחר . 
ברחבי ארה"ב יעלה לך הדבר 57 סנט ותצטרך לחייג את המספר 0242024009 . למרות 
הנסיגה המשמעותית בהכנסות אש"ף , אין הארגון חוסך בהשקעות במישור התקשורתי - 
תעמולתי . סכומים לא מבוטלים השקיעה לשכתו של יו"ר הארגון , יאסר ערפאת , 
בתחנת רדיו " מונטה - קרלו " בערבית , המשדרת מפאריס . התחנה אף מינתה 
כתב במזרח - ירושלים ( שכינויו באסם אבו סומיה ) המספר מדי ערב בשידור 
חי על " הישגי ההתקוממות ועל פעולות הדיכוי של הכובשים " . אש"ף ועושי דברו 
בגדה וברצועה מדגישים זה שלוש שנים את " הישגי ההתקוממות " ואת " פעולות 
הדיכוי " הישראליות . הדבר אמור בעיקר כלפי דעת הקהל במערב בכלל , ובארה"ב 
ובישראל בפרט . כמעט אין אישים פלשתינאים בגדה וברצועה , שיספרו על גילויים 
שליליים של ההתקוממות . הצד הזה של ההתקוממות , שאש"ף אוסר על העיסוק בו , 
רואה אור בעקיפין בעיתוני היוקרה הערביים המופיעים באירופה , וכמובן בשיחות 
סגורות בחו"ל . אישים פלשתינאים ידועים מוצאים את עצמם גולשים , ול על 
קצה המזלג , ומדברים על גילויים שליליים . לא רק עזמי בשארה , ראש הפקולטה 
לפילוסופיה ולמחקרים באוניברסיטת ביר זית , ועמיתו המרצה , גסאן אל - חטיב , 
אלא גם אחרים שאינם נמנים עם האקדמיה , מאוחדים בדעה כי ההתקוממות איבדה 
את " חדוות העממיות " . לדידם קרה הדבר לאחר " שהתבדו החלומות והתפזרו 
הדמיונות " , ועד מהרה התברר כי ההתקוממות לא הגשימה אף לא אחת ממטרותיה : 
שלטון הכיבוש לא נעלם , מאזן הכוחות לא השתנה , הסימפטיה בדעת הקהל בעולם 
לא הביאה לשינוי עמדות הממשלים , גם השיפור במעמד אש"ף לא האריך ימים , 
והדו - שיח עם ארה"ב בוטל . לכך יש להוסיף את " התמוטטות " המחנה הסוציאליסטי , 
ובמקביל את גלי העלייה היהודית מבריה"ם וממדינות אחרות לישראל . אם בראשית 
ההתקוממות היתה מעין " חדוות הזינוק " והספונטניות העממית , הרי בשנה 
השלישית , " גילתה " ההתקוממות את כוחה האמיתי , ובמקביל , החלה " התאבנות 
של הלוך הרוח העממי " . האישים הפלשתינאים אינם מסתירים את חששם מתהליך " הניכור " 
בין ההנהגה החיצונית ( אש"ף ) , באמצעות ההנהגה המקומית , לבין ההמונים , 
בכל הנוגע למהלך החיים ולהכוונת ההתקוממות לנתיבים בלתי רצויים לאוכלוסייה . 
אחת המסקנות היותר ברורות של האישים הפלשתינאים מבית לחם ומשכם , היא התהוות 
פער במחשבה , בציפייה ובכיוון הפעולה בין ההנהגה , ותהיה זו חמאס או אש"ף , 
לבין ההמונים . אחת הדוגמאות הבולטות ביותר היא השימוש , המופרז לדעתם , 
בנשק ההשבתות . לדבריהם , כופה ההנהגה על האוכלוסייה בגדה וברצועה , 
חדשות לבקרים , שביתות כלליות , בעוד שאיש מבין ההמונים לא יהסס להודות , 
בשיחות אינטימיות סגורות , כי נשק זה פוגע קשות אך ורק בשובתים . איש מבין 
המבטאים את הלכי הרוחות בגדה וברצועה אינו מודה בפה מלא כי מה שנותר כיום , 
בפרוס השנה הרביעית להתקוממות , הוא גילויי האלימות . אולם מי שקורא ושומע 
את הדברים , מגיע בעצמו למסקנה זו . אותם אישים , ובסוגיה זו מצטרף אליהם 
גם פייסל אל - חוסייני , מאוחדים בדעה כי עד כה נכשלו כל המאמצים , על 
רקע ההתקוממות , לבניית תשתית ממסדית עצמאית . " מדינת פלשתין " הוקמה 
ע"י אש"ף על הנייר בנובמבר 8891 , אך עד היום לא חל שום שינוי ביחס למעמדה 
בגדה וברצועה והיא נותרה על הנייר בלבד . זה ועוד . אותם אישים מודים לראשונה , 
שכאשר נוצרו במפתיע בשנה האחרונה התנאים לגיבוש אותה תשתית , " התגלתה 
מציאות מסוכנת " . הדבר קרה כאשר החיילים הישראליים ניסו את הטקטיקה של 
" ניתוק מגע " עם אחד הכפרים ( או יותר ) והותירו את תושביו לעצמם . 
אז התברר כי " האלימות הופנתה לאלתר כלפי פנים " . העימות בין תומכי ארגוני 
אש"ף השונים על ההשתלטות על הכפר התפתח לקרבות דמים . " הדבר יכול היה 
לגרום לקרע עמוק בשורה הפלשתינית ולאסון , ומזלנו שישראל לא המשיכה ליישם 
ניסיון זה " , אומר אחד האישים הפלשתינאים מביר זית . זאת ללמדך , כי " האחדות 
הלאומית הפלשתינית " , המוצגת ע"י אש"ף בגדה וברצועה כלפי חוץ , אינה אלא 
אחיזת עיניים . במקרה הטוב ביותר מדובר במעין שביתת נשק בין גורמי הכוח 
של ארגוני אש"ף בגדה וברצועה , המשקפת את אותה שביתת נשק בין פת"ח לבין 
חזיתות חבש וחואתמה מצד אחד ובינם לבין ארגוני " חזית ההצלה " הפרו - סוריים , 
מצד שני . 
