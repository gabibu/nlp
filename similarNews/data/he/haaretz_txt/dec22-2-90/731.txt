איתי , פעוט בן שנתיים וחודש , יצא באין מפריע מגן גנסיה ברחוב החשמונאים 
בבת ים , והלך לאיבוד בסביבה . בעזרת שתי נשים הוא הוחזר לביתו , לזרועות 
אמו ההמומה . האם משחזרת : " ביום שני שעבר , בשעה 05 : 21 , כשהייתי 
בבית , אמרה לי ילדה שגרה בשכנותי , שהבן שלי נמצא למטה . לא התייחסתי 
לדבריה כי הייתי בטוחה שהבן שלי בגן והיא טועה . אחרי 02 דקות שוב באה הילדה 
ואמרה שאיתי למטה עם אשה שרוצה לדבר איתי . הפעם כבר החלטתי לבדוק מה קורה 
וירדתי למטה . להפתעתי מצאתי את איתי בוכה ומבוהל , עומד עם אשה זרה . 
האשה סיפרה לי שקיבלה את איתי מאשה אחרת , שמצאה אותו ברחוב ולא הכירה 
אותו . היא לקחה אותו לחנות המכולת השכונתית , שם זיהו אותו כבני . היא 
גם אמרה לי שאם לא הייתי יורדת , היא היתה נותנת לו לאכול ומתקשרת למשטרה . 
הייתי בהלם . הרגעתי אותו , העליתי אותו הביתה והלכתי לגן גנסיה " . לדבריה , 
כששאלה את הגננת היכן נמצא בנה , נאמר לה שהוא הלך לשתות מים , וכשהגננת 
נוכחה לדעת שהילד לא נמצא בגן , לא היה לה הסבר לעניין . " אני המומה מכל 
העניין ואני חושבת שזאת רשלנות פושעת מצד הגננת . העובדה שלא ידעה היכן 
נמצא בני , והעובדה שהצליח לצאת מהגן בלי שאף אחד שם לבו לדבר , זאת הפקרות . 
המטרה שלי בפרסום המקרה לא נובעת מרצון לנקום , אלא מרצון לגרום להורים 
לשקול היטב לפני שהם רושמים את ילדיהם לגנים פרטיים , כאלה שאינם בפיקוח 
משרד החינוך או כאלה שאינם שייכים לארגון הגנים הפרטיים , כמו גן גנסיה , 
למשל . אני לא מנסה לדמיין מה היה קורה אם איתי היה הולך לכיוון הצומת 
הקרוב או הולך לגן השעשועים ונפצע מאחד המתקנים . שלא לדבר על המצב הבטחוני 
הגרוע עכשיו " . בינתיים רשמה האם את איתי לגן אחר הנמצא ליד ביתם . מה שבטוח , 
בטוח . בעלת הגן סירבה להגיב . 
