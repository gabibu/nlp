גמרנו , לא יהיו עוד פגישות במרימיד כדי לצפות משם בשקיעת השמש מאחורי הרי 
האטלס בשעה שבה קוראים המואזינים לתפילות . מהיכל קניות זה בעל מרפסת - 
טיילת לא נותר אלא שלד מפוחם . חבורות צעירים שפרצו מערי הפחונים , בן 
דבאב ובן סלימה , בזזו סמל שחצני זה של עושר שאליו לא היתה להם גישה מעולם . 
53 אלף הסטודנטים בפאס , כך אומרים , לא נטלו חלק פעיל ביותר במהומות . 
בזעמם תקפו צעירי הפחונים " את העשירים כמו את העניים , הם הרסו בנקים 
וחנויות גדולות , אבל גם העלו באש חנויות מכולת ומוניות " , סיפר עד ראייה . 
" האספסוף הזה לא נתן לנו לכבות את האש שהם הציתו " , אמר בזעם כבאי . 
הכל החל בזריקת אבנים על כוחות הסדר שניסו בצורה קצת יותר מדי בוטה וגלויה 
לעין לשבור את השביתה שעליה הכריזו האיגודים המקצועיים . עד מהרה לא הצליחו 
לעמוד בפרץ ונאלצו לקרוא לעזרת הצבא . השלטון הודיע על חמישה הרוגים , 
על עשרות פצועים , על יותר מ002 מעצרים ועל ונזקים בשווי 51 מיליון דולר . 
אך על פי עדויות מהימנות , מספר ההרוגים עלה על 04 , 02 מהם נהרגו מכדורים . 
השלטון האשים בגרימת המהומות את " חוסר האחריות " של האיגודים המקצועיים , 
או - גה - טה - אם וסה - דה - טה , שקראו לשביתה כללית , ואת שתי מפלגות 
האופוזיציה הקשורות אליהם , " איסתיקלאל " ו"האיחוד הסוציאליסטי של הכוחות 
העממיים " , ( או - אס - אף - פה ) . על אף כל אמצעי הזהירות שנקטו , 
לא הצליחו שני איגודים אלו למנוע את " ההידרדרות " , שכפי שמסכימים משקיפים 
רבים , לא היה להם שום חלק בה . מאז יוני 3891 שולטת בעיריית פאס מפלגת 
איסתיקלאל , והשלטון אינו רחוק מלהאשים במה שקרה את מועצת העירייה שכל אשמתה 
היא השתייכות לאופוזיציה , ככל שזו צייתנית והולכת בין הטיפות . קפמאבינאבל 
למען האמת , פאס היתה מאז ומתמיד עיר מרדנית שיצאה נגד השלטון המרכזי . 
בשל איבתה לפרוטקטורט הצרפתי , בוטל באפריל 2191 , לאחר מהומות עקובות 
מדם , מעמדה כבירת הממלכה השריפית לטובת רבאט . בפאס קמה מפלגת איסתיקלאל 
שעמדה בראש המאבק למען העצמאות לפני קרוב ל05 שנה . יסוד סורר ומרדני זה 
נשאר מבחינות רבות בעינו . האם זו הסיבה שחסן השני לא שהה בעיר זה שלוש שנים ? 
פאסיס , תושבי פאס , הם השולטים כיום בכלכלה ובכספים של המדינה . לשונות 
רעות אומרות אפילו כי " הקולוניאליזם הפאסי תפס את מקומו של הקולוניאליזם 
הצרפתי " . רבים מבורגנים גדולים אלה עזבו את ארמונותיהם במדינה כדי להתיישב 
בפרברי העיר , עקרו לקזבלנקה , לרבאט , אפילו היגרו אל מעבר לים . אלה 
שנשארו במקום חיים בפאר רב , נוגעים - לא נוגעים בהמוני תושבי הכפרים שזרמו 
לכאן בעיקר בין 0891 ו7891 מחמת הבצורת . פאס , שהיא המוקד התעשייתי השני 
במדינה לאחר קזבלנקה , משכה פועלים זולים אלה כדי לענות על הביקוש במפעלים 
הקטנים והבינוניים . העיר המונה כיום כ008 אלף תושבים התנסתה אפוא באחד 
משיעורי הגידול העירוניים הגדולים ביותר במרוקו . הכל נהרו אליה על אף יוקר 
החיים הגבוה . אנשים בנו את בתיהם ללא רשיונות , שקעו בחובות גדולים , 
או בלית ברירה , התיישבו בערי פחונים ללא מים וללא חשמל . " בעבר יצאו 
לפאס מוניטין של עיר של אינטלקטואלים ובורגנים , מקום של הוללות ושחיתות " , 
אומר אחד התושבים . האם היא עומדת להפוך לעיר כמו כל הערים ? " עדיין 
נותרה לה נשמה מאד מיוחדת משלה " , מתעקשים תושבים . " כאן , אולי עוד 
יותר מאשר בשאר חלקי המדינה , מעיק סיר הלחץ " , אמר תושב אחר . לכל אותם 
צעירים שיצאו למהומות לא היה כלום מה להפסיד . צעירים אלה , עם או בלי 
תעודות בגרות או תעודות גמר ממוסדות להשכלה גבוהה , יודעים שאין להם עוד 
למה לצפות מהבטחות השלטון . סגירת שערי ההגירה מחריפה עוד יותר את התחושה 
כי הם נתונים במערבולת שממנה אין מוצא . על סמך ניסיון העבר ציפה המשטר 
למהומות בקזבלנקה דווקא , וריכז שם את כוחות הביטחון . פאס הפתיעה אותו , 
ומאז עומדים כוחות צבא על המשמר בה , בקזבלנקה וברבאט . יחידות צבאיות 
הוחזרו ממערב סהרה כדי לקדם כל אפשרות . הסכנה הגדולה ביותר למשטר נשקפת 
בדיוק מאותה התנגדות " בלתי רשמית " הכוללת את אנשי השוליים של חברה שבה 
פערים חברתיים עמוקים . " יש כאן המון ענק של פועלים שחורים המסוגלים להיאחז 
בכל אמתלה כדי לזרום לרחובות " , אמר משקיף . בהקשר זה יש גם החוששים שמהומות 
עזות ישובו למדינה אם תפרוץ מלחמה במפרץ . מה עוד שאהדתו של חסן השני לעיראקים 
פושרת בהרבה משל רבים מבני עמו . ארצות - הברית הכינה תוכנית לפינוי 0001 
אזרחיה באזור , והאו"ם ביקש מעובדיו להיות מוכנים לצאת החל מה01 בינואר . 
אולי זו הסיבה שראש הממשלה , אזאדין לראקי , הודיע ב71 בדצמבר , בכוונה 
ברורה לנסות להרגיע את הרוחות , על הקמת ועדת חקירה " פלורליסטית " על 
המהומות בפאס . נציגי האופוזיציה אמורים להשתתף בה לצד חברי ממשלה . אזאדין 
הביע את " צער " ממשלתו על הקורבנות וגם הבטיח עלייה משמעותית במשכורות 
כמו גם הטבות סוציאליות חדשות . אבל האופוזיציה של הוד מלכותו , כלומר האופוזיציה 
הרשמית שעד כה שיחקה את משחק " הדיאלוג הפטריוטי " כפי שהוא מכונה כאן 
בחלונות הגבוהים , מתחילה אולי לאבד את סבלנותה . הקונסנסוס הפוליטי גובש 
ב6791 מסביב ל"הגנה על סהרה המערבית " , והבעת תמיכה כלשהי בחזית " פוליסריו " 
הפכה את מי שנתן לה ביטוי למוקע ולמוקצה מחמת מיאוס . היום מדברים על משבר 
המפרץ ואפילו על המצב הכלכלי כסיבות לחיזוק אותו קונסנסוס . במלים אחרות , 
כדי לבלום כל תהליך דמוקרטי תוך קריאה למתנגדים " לגלות תבונה , אצילות 
רוח ובגרות " . קפמאבינבשל משאל העם האמור להיערך בסהרה המערבית על גורלה , 
נדחו הבחירות לפרלמנט בשנתייים . תוכניות של רפורמות תחיקתיות מדשדשות 
במקום . כל צעד של מה שאמור להיות פתיחות פוליטית אינו אלא ניסיון המשטר 
לאמץ למטרותיו אוצר מלים דמוקרטי , להתהדר בו ולרוקנו מכל תוכן . " כל 
הקוביות במשחק מזויפות " , אמר משקיף , " וחברי האופוזיציה מתחילים לתפוש 
שהם היו קצת פרייארים " . ההתנגדות לשלטון המלך המובעת בחו"ל באחרונה , 
בעיקר בצרפת , ממלאת תפקיד מסוים בשינוי עמדותיה של האופוזיציה הרשמית . 
אבל בד בבד עם הבעות הצער וההודעות על העלאת מחירים , נערכו בימים האחרונים 
משפטים מהירים של מאות מעצורי ההפגנות . הם הואשמו ב"הפרת הסדר הציבורי " , 
ב"מכות ופציעות " וב"פגיעות ברכוש המדינה וברכוש פרטי של אחרים " . מסתמנת 
גם מגמה מצד השלטונות להעלות כעת את רוח הרפאים הבדוקה של " מזימה מצד מדינות 
זרות " כדי להסביר את המהומות שפרצו . אין זה נוהג חדש של הממלכה , הנוהגת 
להאשים מדינות זרות כל אימת שפורצות בשטחה הפגנות ומהומות . ב1891 האשימו 
השלטונות את אלגיריה בליבוי האש , ב4891 האשים המלך אישית מרקסיסטים , 
ציונים וחומייניסטים גם יחד , בחרחור מהומות . כיום עדיין לא פורסמה בגלוי 
זהותם של " קושרי הקשר " התורניים , אבל על פי מה שנאמר בחוגי השלטון , 
נראה שהאשמה מוטלת הפעם על צרפתים , שממילא המלך אינו נוטה להם חסד באחרונה 
מאז פרסום ספרו של זיל פארו על הדיכוי והעינויים שנוקט משטרו . ומנקודת 
מבטה של רבאט , חשדות אלו עוד מחוזקים על ידי העובדה שבאותו יום עצמו שבו 
דיווחו אמצעי התקשורת בפאריס על המהומות בפאס , פורסם מידע המבוסס על מקורות 
מהימנים ביותר על אודות תנאי הכלא המזוויעים בכלא טזמאמאראט בדרום מזרח המדינה 
של 82 קצינים מרוקאים ושל שלושה אחים צרפתיים שעקבותיהם נעלמו מאז 3791 . 
