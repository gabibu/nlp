יו"ר ועדת הכנסת , ח"ך קורפו , וחבריו בסיעת הליכוד התאכזבו אמש כשעל חודו 
של קול ( 91 נגד 81 ) נפלה ההצעה להגביל את זכותן של הסיעות הקטנות בהגשת 
הצעות אי - אמון לשלוש פעמים בלבד בכל מושב . קורפו הציע לשנות סעיף בתקנון 
הכנסת , ולקבוע כי " סיעות המונות עשרה חברים ויותר רשאיות להגיש הצעות 
אי - אמון בממשלה , ואילו סיעות המונות פחות מעשרה ח"כים רשאיות להגיש שלוש 
הצעות להבעת אי - אמון בממשלה בכל מושב של הכנסת " . הח"כים אלי דיין ( מערך ) 
ותמר גוזנסקי ( חד"ש ) הסתייגו מההצעה . דיין אמר שהרוב בכנסת מנסה לדרוס 
את המיעוט , ולשלול ממנו את הזכות הקונסטיטוציונית להגיש הצעות אי - אמון , 
כמכשיר פרלמנטרי . גוזנסקי אמרה שדחיית ההצעה היא בבחינת ניצחון לדמוקרטיה 
בכנסת ומחוצה לה , וכישלון הניסיון לסתום את פיותיהן של סיעות האופוזיציה 
הקטנות . בתום הדיון , כעס קורפו על נציגי המערך , שלדבריו הבטיחו לו לתמוך 
באישורו של החוק . הוא ציין כי יעלה את ההצעה שוב . קפידבינביוזמתו של 
יו"ר ועדת החוקה חוק ומשפט , ח"ך אוריאל לין , אישרה המליאה בקריאה שנייה 
ושלישית את החוק לתיקון פקודת הראיות ( מס 9 ) . התיקון עוסק בשינוי עקרוני 
בפקודת העדות , אשר לפיו אפשר יהיה להרשיע בפלילים את המבצעים עבירות בקטינים , 
גם כאשר ההרשעה מתבססת על עדותו של קטין שאינו בר אחריות פלילית , כלומר 
קטין או קטינה שגילם מתחת ל21 שנים . על - פי המצב החוקי כיום אפשר להרשיע 
על סמך עדותו של קטין , רק אם מתווספת לעדות זו ראיה אחרת חיצונית ובלתי 
תלויה בעדות הקטין . על - פי השינוי אפשר יהיה להרשיע על סמך עדותו של קטין 
שאינו בר אחריות פלילית , אם ימצא " דבר לחיזוקה " . שינוי נוסף יאפשר 
לבני משפחה להעיד במשפט פלילי אחד נגד השני על עבירות מין בתוך המשפחה . 
כמו כן , תינתן סמכות לשופטים של בית המשפט המחוזי לדון בהרכב של שופט 
יחיד בעבירות מין בתוך המשפחה . קפידבינלרגל מלאת 07 שנה ליסוד ההסתדרות , 
נשא יו"ר הכנסת ואיש תנועת החרות , דב שילנסקי , נאום מליצי בשבחה נאום 
שלא היה מבייש אף את ראשי תנועת העבודה . " הנה קם קומץ אנשים ללא נחלה 
ורכוש , ללא זכויות , לבושי בלוים ויחפים , הרואים בבהירות את החרפה שבחיי 
אוויר ובטלה כיסודות קיום ליישוב ולאומה " , אמר . הוא ציטט קטעים משירו 
של ביאליק על האדם העמל : " לא ! לא לחם קלוקל , שלו ודגן שמים . לחם 
עצב תאכל , פרי עמל כפיים . לא ! לא אוהל תוהו ועליות שחקים , בית אחר 
בית תבנה , אוהל אחר תקים " . את יציע האורחים גדשו חברי הוועדה המרכזת של 
ההסתדרות , שכמה מהם שיפשפו את עיניהם כלא מאמינים כי דווקא שילנסקי מציין 
את חשיבות פעילותה של ההסתדרות . אחרי שילנסקי עלו לבמה מזכ"ל ההסתדרות , 
ישראל קיסר , ויו"ר סיעת הליכוד בהסתדרות , יעקב שמאי . קיסר הדגיש את 
התפקיד המרכזי שמילאה ההסתדרות לאחר קום המדינה , וציין ש"אסור לנו ללכת 
שולל מהישגינו ומתמיכת חברי ההסתדרות והעובדים בהנהגת ההסתדרות . גם ההסתדרות 
חייבת בשינוי ובהתחדשות כי המציאות השתנתה " . שמאי ניצל את המעמד כדי לקרוא 
לראשי ההסתדרות לערוך חשבון נפש . " דווקא משום כברת הדרך הארוכה שעברה 
ההסתדרות , היא מחוייבת לבדוק את עצמה לעתים תכופות , ביחס לתמורות הזמן 
ולשינויים הפוקדים את העולם כולו . קריסתו של המשק ההסתדרותי , שקיעתו 
של קונצרן כור וההשלכות שיש לכך על מערכות יחסי העבודה בגופים אלה ובמשק 
כולו , מחייבים להעמיד במרכז את השאלה אם יש הצדקה להמשך קיומו של משק כלכלי 
בבעלות ההסתדרות " , אמר . בשם הממשלה בירך את ההסתדרות סגן שר העבודה והרווחה , 
ח"ך מנחם פרוש . 
