בודפשט ( מיוחד ל"הארץ " ) . קונגרס צירי העם הוא הפרלמנט הסובייטי המורחב 
אישר אתמול ברוב עצום את אמנת הברית , המוצעת על - ידי הנשיא גורבצוב , 
שנועדה להפוך את בריה"ם ל"פדראציה של מדינות ריבוניות שוות זכויות " . בקונגרס , 
המורכב ברובו מתומכיו של גורבצוב , הצביעו 194 , 1 בעד אישור האמנה . 
רק 02 התנגדו לאישור ו16 נמנעו . כן אישרו הצירים את הצעתו של גורבצוב בדבר 
עריכת שני מישאלי עם : האחד ייערך בכל רפובליקה סובייטית בנפרד לגבי קבלתה 
או או דחייתה של אמנת הברית המוצעת ; מישאל העם השני ייערך בשאלת הבעלות 
הפרטית על הקרקע . אולם , האישור בקונגרס צירי העם אינו אלא הצעד הראשון 
בדרך הארוכה לקבלת התוכנית . האמנה תובא לאישרור סופי רק לאחר שייערכו מישאלי 
עם בכל הרפובליקות ולאחר אישור האמנה בפרלמנט של כל רפובליקה . ראשי שלוש 
המדינות הבאלטיות וכן גרוזיה כבר הודיעו , שאין בכוונתם לאשר את האמנה ואישורה 
מוטל בספק גם ברפובליקות אחרות , למשל במולדאוויה . בהקשר זה פירסם אתמול 
" פראוודה " את דעתו יוצאת הדופן של נורסולטן נזרבאייב , נשיא קזחסטאן . 
לדעתו , אין לכפות על איש את האמנה , ובעצם די אם היא תאושר על - ידי 
רוסיה , אוקראינה , ביילורוסיה וקזחסטאן שכן שטחן של ארבע רפובליקות אלו 
ממילא מקיף % 58 משטח בריה"ם . הוא הוסיף , שלדעתו שאר הרפובליקות תשתכנענה 
עד מהרה , שלא ניתן להסתדר בלא המסגרת הפדראטיווית , אך זו חייבת להיות 
פדראציה מסוג חדש , שבה הרפובליקות קובעות את סמכויות השלטון הפדראטיווי 
המרכזי . כיום כתב נזרבאייב המרכז מנסה לקבוע את דמות הפדראציה ולהקים 
מסגרת הדומה לזו הנוכחית , וזהו מקור המריבות והסכסוכים . למאמרו של נזרבאייב 
נודעת חשיבות רבה , כיוון ששמו הוזכר כמועמד בעל הסיכויים הגדולים ביותר 
להתמנות לתפקיד סגן - הנשיא . בעניין זה הוא כותב , שאם למועצת הפדראציה 
יוענקו הסמכויות המוצעות לה באמנת - הברית , לא יהיה כל צורך בסגן - נשיא 
וממילא אין הוא מעלה על דעתו למלא תפקיד זה . קפידבינבצידו הרומני של הגבול 
בין רומניה ובין מולדאוויה נערכה אתמול הפגנה המונית , שמשתתפיה מחו נגד 
הצו הנשיאותי של מיכאיל גורבצוב , שקרא לשלטונות המולדאוויים לחסל תוך 01 
ימים את הארגונים הצבאיים הבלתי - סדירים ולבטל את ההחלטות על עצמאות הרפובליקה . 
המפגינים הרומניים תבעו איחוד בין רומניה ובין מולדאוויה . ההפגנה בגבול 
באה 42 שעות לאחר שבקישינב , בירת מולדאוויה , הפגינו כ03 אלף רוסים בעד 
הישארות מולדאוויה במסגרת בריה"ם . המפגינים הותקפו כבר במקומות האיסוף 
שלהם על - ידי לאומנים מולדאוויים , והעצרת עצמה קוצרה לאחר מכן , מחשש 
לחידוש הקטטות עם הלאומנים . קפידבין על רקע ההצבעה בקונגרס צירי העם כותב 
ב"ליטרטורניה גאזטה " הפרשן לענייני פנים , אלכסנדר זיגאנוב כי " במדינה 
כולה רווחת כיום הדעה כי קיים רק מוצא יחיד מן המשבר דיקטטור " . " בבריה"ם 
לא מדברים עוד על פוטש צבאי כי אם על דיקטטור פאשיסטי . מנהיג חזק שיפתור 
את בעיותיה הקריטיות של בריה"ם , ישים קץ לפשיעה , ויחזיר את הסדר והמישמעת . 
להמונים פקעה הסבלנות להאמין בהבטחות גורבצוב לעתיד טוב יותר . העם רוצה 
היום , ומיד , לחם וחמאה . האיש שיביא לעם את הלחם והחמאה יהפוך לגיבור 
לאומי " . במוסקווה מעריכים כי גורבצוב תלוי כיום בהמשך תמיכתם של שר ההגנה , 
המרשל דימיטרי יאזוב , ראש הק - ג - ב ולדימיר קריוצקוב , שר הפנים , 
בוריס פוגו , וסגנו , הגנרל בוריס גרומוב . גרומוב משמש בתוקף תפקידו 
כמפקד המיליציה של משרד הפנים כח המונה 000 , 007 איש . קפידבינסקר דעת 
קהל עליו דווח אתמול רדיו מוסקווה , מגלה כי רוב מכריע של % 87 חושש מ"כלכלת 
שוק " וסבור כי תגרום להרעת רמת החיים . רק מיעוט של % 6 מאמין כי " כלכלת 
שוק " תביא לשפורים ותעלה את רמת החיים של הנשאלים . % 94 תומכים בהנהגת 
קיצוב על מצרכי מזון בסיסיים שיימכרו במחיר מסובסד . סקר דעת הקהל מתפרש 
כהתנגדות לאחד מעקרונות היסוד של ה"פרסטרויקה " המעבר מכלכלת תכתיבים ריכוזית 
לכלכלת שוק ויוזמה פרטית . 
