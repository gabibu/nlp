לטיפול הפרקליט הצבאי הראשי . חלבי הוא שביקש מעינן להצטרף אליו , כדי 
לנסות ולהשפיע על עמדתו של פלאח . קולו של פלאח אמור היה להכריע את תוצאת 
הישיבה . עינן פירסם בסוף השבוע מאמר בעיתון הדרוזי " אל - כלמה " , המופץ 
בדלית אל - כרמל , ובו תיאר את הערכתו וחיבתו לחלבי . " אני מכיר אותו 
בתור עיתונאי , סופר ואדם . קשה להתעלם מרפיק . חדות דבריו והסגנון שבו 
הוא כותב גורמים לחברה הישראלית להרהר במה שמתרחש בה . בהרבה מקרים הוא 
מדבר שחור ולבן , ולא מבין את האמצע . קל מאוד להזדהות אתו , וגם קל מאוד 
להתנגד לו " . ההיכרות ביניהם החלה לאחר מלחמת לבנון . עינן נכנס עם האוגדה 
שבפיקודו להרי השוף ושם , בשיחות שקיים עם דרוזים , עלה לעתים תכופות שמו 
של חלבי . אחרי המלחמה ביקש להיפגש עמו , וכך נוצרה תחילתה של פרשת ידידות , 
שהפכה לקשר אמיץ גם בין המשפחות . חלבי דיבר ראשון בפגישה . הוא ניסה 
לשכנע שוב את פלאח בצדקתו ובכנותו וטען כי היחס כלפיו בטלוויזיה מתאפיין 
באפליה . נתן בישיבת הוועד המנהל האחרונה דוגמה , ש"מבט " לא דיווח שערבים 
רצחו בסוף השבוע ארבעה ערבים . " מה אתה רוצה , זה לא חלבי ערך את המהדורה " , 
נאמר לקור . הטענה החוזרת על עצמה היא שחלבי עושה הבחנה בין דם לדם . אחרי 
חלבי דיבר עינן , דברים נרגשים . " משמעות ההחלטה " , הסביר , " תהיה 
תקדים מסוכן ותפגע ברקמת היחסים עם המיעוטים במדינה . רפיק הוא העיתונאי 
הכי נבדק במדינה , עמדותיו חדות ואמיצות וזאת התקווה לחופש הדיבור במדינת 
ישראל " . פלאח הקשיב וסיפר על הלחצים שמופעלים עליו מצד הציבור ששלח אותו 
לתפקיד , ביניהם נציגי גוש אמונים וראשי ישיבות . הוא הציג תמונת מצב לפיה 
ידיו כבולות , ועל כן ניתן היה להבין כי החלטה בעניין זה כבר למעשה התקבלה . 
למחרת הצביע פלאח בעד ההחלטה להעביר את חלבי ממחלקת החדשות לתפקיד אחר . 
אך הפגישה , כך נראה , למרות שלא הביאה לתוצאות מיידיות , גרמה לריכוך 
מסוים בהתייחסותו של פלאח לנושא . כאשר יצא מן הישיבה , לאחר ההצבעה , 
הסביר לעיתונאים שההחלטה להעביר את חלבי מעריכת חדשות לתפקיד אחר בעצם אינה 
מעשית . " נתתי לו פתח מילוט " , הסביר לחברי הוועד המנהל מטעם המערך . 
" חלבי " , אומר פלאח ל"הארץ " , " לא אמור להיפגע מההחלטה והמבין יבין . 
אני את חלקי סיימתי , ועכשיו זה עובר הלאה , לטיפולו של שר החינוך " . 
נושא אחר במסכת השיקולים הוא ההיבט התקשורתי . לו פלאח היה נוקט עמדה שנויה 
במחלוקת , היה זוכה לסיקור נרחב על חשבון השר , ואין לו שום כוונה לגזול 
את הכותרות בעניין זה ם . המר , שתיאבונו לתקשורת גדל מאוד באחרונה ( 
להלן רשימה חלקית של יוזמות מהשבועיים האחרונים שטרם התבצעו אך זכו לכותרות : 
קבינט עלייה במשרד החינוך בשיתוף עולה ותלמיד , שינוי מבנה שנת הלימודים 
וביטול החופש הגדול , מינוי נציב שיבדוק את רמת החינוך , וזה רק לקט חלקי ) 
, ימשוך כנראה הרבה זמן את העניין . הוא יזמן אנשים לפגישות , יהרהר 
ויתלבט , ישיב לשאלתות , יוזמן ללשכת ראש הממשלה ועוד דרך ארוכה ורצופת 
כותרות צפויה לנו בנושא זה . בישיבת מחלקת החדשות בטלוויזיה שבה הוחלט לעכב 
את מהדורת " מבט " שלשום , בלט בהעדרו , מנהל חטיבת החדשות . רם אומר 
שכנציג ההנהלה הוא היה מנוע מלבוא , אבל העיתונאים מעידים עליו , שהוא 
אינו אוהב להכניס את ידיו לגחלים לוחשות . חיזק את ידיו של חלבי בבוקר שלפני 
הישיבה . כל עוד אני מנהל טלוויזיה , מתבטא בראל באחרונה , לא יועבר חלבי 
מתפקידו . אם הוא יצטרך ללכת , גם אני אלך ביחד אתו . לחצים לא קלים מופעלים 
על בראל מלשכת ראש הממשלה . לחלקם הוא נענה , לחלק אחר לא . ערך ביקור 
בחטיבת גבעתי בשבוע שעבר והכתבה על כך לא נכנסה ל"מבט " . דברי הרמטכ"ל מאותו 
הביקור על פרשת דותן כן נכנסו למהדורה . בראל קיבל על כך טלפון , והכתבה 
שודרה במהדורת הלילה . , מנהל לשכת ראש הממשלה , סבור שאם הטלוויזיה לא 
מכסה ביקור של ראש הממשלה בחטיבת גבעתי " לאחר שחצי יום הוא מבלה אתם בתרגיל 
אש " , סימן שחלה הידרדרות מבחינת האיזון בטלוויזיה . 
