שמונה מכדורגלני הפועל ירושלים הפתיעו אתמול את היו"ר יואב דוגה ואת המאמן 
יהושע פייגנבוים כאשר החליטו לשבות ולא הופיעו לאימון , משום שעדיין לא 
שולמו להם חובות כספיים . השמונה הקפטן אריה שפירא , ישי בן הרוש , ציון 
אוחנה , שלומי מלכה , יאיר אסייג , יוסי תא שמע , יואב בסון ומרדכי ועקנין . 
אבל אחרי האימון שוחח עימם היו " ר , ולדבריו הם הביעו בפניו חרטה על שביתתם 
והיום ישובו לאימונים . עם זאת אמר דוגה לאחר שיחת הסולחה , כי הוא חוכך 
בדעתו אם להתפטר , בגלל הבעיות הכספיות , שבגללן גם היתה שביתת הבזק ובטרם 
רואה קבוצתו את הכספים שהבטיחו להם חוגים דתיים כתנאי להעברת המשחקים הביתיים 
משבת ליום ששי או למוצאי שבת . גם המאמן פייגנבוים נפגע משביתת השמונה . 
" המקרה חמור . נכון שחלק מהם צודק ומגיע לו כסף , אבל שביתה היא נשק 
פסול " . 
