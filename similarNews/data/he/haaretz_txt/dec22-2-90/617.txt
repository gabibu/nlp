של " הארץ " לשדה קרב של מלחמת תרבות סביב התערוכה " בגודל טבעי " הננעלת 
זה עתה במוזיאון ישראל . אינני רוצה להתייחס כאן לפולמוס ולבחון אם הציור 
חי או מת . או אם יחזור יום אחד כמו בנו של טרזן . אני שמח על הוויכוח , 
וטיבה של תערוכה מסוג זה , ואולי גם תפקידה , הם לעורר אותו . אך הפחידו 
אותי כמה שדים שעלו מדברי יזהר סמילנסקי , במאמרו " מספד לציור או למביניו ? 
" ( " תרבות וספרות " , 11 . 03 ) ומתגובות אחרות , כמה רעות חולות 
של המציאות הישראלית . למשל שנאת האינטלקטואלים . שנאת התיאוריה . מה 
בין זאת לשנאת המדע ? האם ישנו באמת הבדל בין פק ודרידה למדעני גרעין ? 
כולם משתמשים במונחים שהומצאו כדי לחבוק בצורה חדשה קטעים של המציאות , 
כדי להבין , ולמפות , ולתאר אותה אחרת . אפשר לקרוא לזה שימוש במושגים 
אופרטיוויים ואפשר , מתוך שנאת המן ומרדכי ואסתר והעולם כולו , לומר " זרגון " . 
מאין הביטחון הזה , ההכללות , חוסר הרצון להתקרב , להבין ולגעת , הביטול 
נמוך המצח של כל שאיננו מובן ונהיר ? מה סיבת הניסיון להסתתר מפני עשרות 
שנות הישגים של תרבות המאה העשרים ? מדוע התמימות העריצה הזאת ? התערוכה 
" בגודל טבעי " , כמו כל תערוכות המוזיאון , איננה תוצאה גחמה פרטית של 
מין שוליית קוסמים שהצליח להבקיע אל מחסן הזרגון , והאיזמים , והאין " 
שיהיה לאאט " , ופוחלצי הגאונים התורנים . זוהי אמנם תוצאת ראייה אישית 
של יוצרת התערוכה , אך מן הראוי לזכור שהיא מסכמת שנים של מעורבות בסצינה 
האמנותית , ומאות מפגשים עם יוצרים ופרשנים , וכמויות של מידע ושל ידע . 
ואחר - כך היא נבדקת ונשקלת ומוערכת בתוך המוזיאון , וכשהיא מתחילה לקרום 
בשר מתגייסים אליה אמנים וכותבים שכבר הוכרו וסומנו על - ידי מערכת אמנותית 
בעלת תוקף . וכל זה יכול להגדיר תמונת מצב אחראית ומודעת ומעודכנת ומייצגת 
מציאות תרבותית קיימת ומשפיעה ואי - אפשר לבטלה מתוך עמדת בת - היענה או 
מחמת הבערת . וכל זאת גם כדי לומר שהאוצרת סוזן לנדאו נסמכת אל הגיבוי והתמיכה 
של המוזיאון , לא רק מפני שלא מפקירים חיילים בשדה הקרב , אלא יותר מזה 
התערוכה מגינה על ערכים שמוזיאון ישראל השתדל למענם גם בעבר : מדעת למשל , 
מדעת של היוצרים והמפרשים למנגנוני העשייה שלהם , לסייגים האידיאולוגיים 
המנחים אותם : מדעת לסביבה התרבותית , עירנות למחשבת התרבות בזמן התגבשותה . 
אני מאמין שאינפורמציה היא כוח והיא גם תנאי להישרדות . כמו בכל תחומי 
החיים גם בתרבות . קראו לזה " אופנה " , " זרגון " , " רכילות " אם 
תרצו . אני קורא לזה סקרנות אינטלקטואלית , עדכנות , עירנות , ובלי כל 
אלה אין עתיד כי אין הווה אמיתי , וחוסר אינפורמציה הוא מין עיוורון , 
ויותר מזה חוסר הרצון לדעת , והסגירות , וההגנות , וההתקפות , ורקיעת 
הרגליים , וההתייפחויות . אני גם מאמין שאמנות שייכת לתחום העשיות היוצרות 
משמעות , המפרשות את המציאות , ואין קשר הכרחי בין זאת לרטט הלב ורתיחת 
הדם ובעבועי הרגש . וההבדל בין " ציור " למדיום אחר הוא כל - כך לא שייך 
לכאן , כל - כך לא שייך לעזאזל . 
