לונדון ( ע"ר ) . חמישה אנשים נפצעו אתמול כאשר חלק ממגדל של כנסיה התמוטט 
בדרום אנגליה , בשעה שרוחות סוערות וגשמי עוז פקדו את המדינה והפילו עמודי 
חשמל . 21 ימאים פונו מספינה בריטית לאחר שהתנגשה במגדל לקידוחי נפט בגלים 
סוערים בים הצפוני . נחשולים בגובה של 6 מטרים הציפו את הספינה , אך איש 
מהצוות לא נפגע . באוניה אחרת נפצע רב - המלחים , כאשר נחשול הפיל אותו 
על שרשרת העוגן , והוא פונה במסוק של חיל האוויר הבריטי . חמישה ימאים חולצו 
ממיכלית שוודית להובלת כימיקלים , לאחר שעלתה על שרטון בים סוער בדרום - 
מערב ויילס . מאוחר יותר נגררה הספינה למקום מבטחים . בצפון - מערב אנגליה 
ובאזורי החוף , נותרו אלפי בתים ללא חשמל לאחר שעמודי מתח גבוה הופלו . 
