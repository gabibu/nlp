יו"ר הכנסת , דב שילנסקי , החליט אמש להפסיק את השידורים הישירים של ערוץ 
2 ממליאת הכנסת , עד שתהיה בדיקה מחודשת של נהלי העבודה והשידור . החלטתו 
של שילנסקי התקבלה בעקבות פניתו של יו"ר סיעת המערך ח"ך חיים רמון . רמון 
התרעם על כך שנשיאות הכנסת שינתה את סדר היום של דיוני המליאה , על מנת 
שהצעה לסדר היום שהעלה ח"ך יהושע שגיא ( ליכוד ) בנושא " איומי סוריה 
להשלים את שליטתה בלבנון " ותשובתו של שר הביטחון משה ארנס , יועברו בשידור 
חי . רמון ביקש משילנסקי להפסיק לאלתר את השידורים הישירים מהכנסת , עד 
שייקבעו כללים ברורים לגבי נוהל הדיונים בימים בהם מתקיימים שידורי טלוויזיה 
ישירים מהכנסת . בעקבות פנייתו של רמון , כינס שילנסקי את הוועדה המכינה 
של השידורים מהכנסת , ( הח"כים אמנון רובינשטיין שרה דורון וחיים רמון ) 
על מנת לדון בבקשתו של יו"ר סיעת המערך . בדיון הביעו חברי הוועדה את התנגדותם 
לביטול השידורים ולקיים היום דיון מעמיק בנושא . אבל שילנסקי לא קיבל את 
דעתם והחליט להפסיק את השידורים . החלטתו זו עוררה אמש מחאה חריפה של סגן 
יו"ר הכנסת דן תיכון ( ליכוד ) שכינה את ההחלטה " אומללה " . הוא הודיע 
שבמחאה על כך הוא משעה את עצמו מחברותו בנשיאות הכנסת ומניהול ישיבות המליאה . 
" מן הדין היה ששילנסקי יפנה אלי לפני שקיבל את ההחלטה ויתייעץ אתי , 
משום שאני הייתי זה שקיבל את ההחלטה להתחיל בשידורים הישירים מהכנסת בערוץ 
2 . תיכון גילה כי לפני כשבועיים ( בעת ששילנסקי היה בבריה"ם ) פנה אליו 
שר האוצר יצחק מודעי וביקש שלא לקיים את השידורים מן הכנסת מחשש שהדבר יסב 
יותר נזק מאשר תועלת לממשלה ולמפלגות הקואליציה . תיכון סיפר כי דחה את 
בקשתו של מודעי וכן לחצים של ח"כים אחרים מכל סיעות הבית . לדבריו , ההחלטה 
להעביר את דיוני הכנסת בטלוויזיה היתה חיובית ואין שום הצדקה להפסיק את השידורים , 
שבועיים בלבד אחרי שהחלו . 
