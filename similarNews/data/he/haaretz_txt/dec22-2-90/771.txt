חררדו גונזאלס כמעט נשבר . כבר ימים רבים הוא מתחבט לעזוב או לא . מי 
האמין שצפוי כמעט - מהפך אצלו . לפני שבועות אחדים , בטרם עלה גוסטאבו 
טמפונה על המטוס בדרך המהירה הביתה , דחה גונזאלס הצעה מפתיעה של בני יהודה 
לקבל פיצוי של 000 , 01 דולר ולעזוב את הקבוצה . אמר שיש לו חוזה והוא מבקש 
מבני יהודה לכבדו . והנה , בראשית השבוע שעבר , עלו בראשו הרהורי עזיבה 
רציניים . לא לקבוצה אחרת בארץ , אלא הביתה . רצה לשוחח עם גיורא שפיגל , 
והופתע לשמוע שגיורא בחוץ לארץ . אז חיכה . לשלשום נקבעה פגישה עם ראשי 
הקבוצה . בימים האחרונים , בטרם הפגישה שבה ביקש לשחררו , הוסיף גונזאלס 
כמה אילוצים , בשיחות עם מקורביו , לרצונו ללכת . נאבק עם עצמו . הסבר 
ראשוני שלו היה בעיות רציניות בעסקיו בארגנטינה . לגונזאלס יש 01 דירות 
מוכרות , ברוזאריו ובבואנוס איירס , ולדבריו כבר חודשים רבים הדיירים לא 
משלמים את דמי השכירות . גם מחלת אביו לו הציקה ודיכדכה את רוחו . לא פורמלית 
הביע מורת רוח ממה שנראה לו יחסים לא טובים בקבוצה , לאחר שאשתקד החמיא 
לה כל כך . נרתע מלבקש מהמאמן רמי לוי להתיר לו לא להתאמן למחרת חג המולד 
( יום שלישי ) , כי הוא יחגוג עד השעות הקטנות של ליל החג . בא כחייל 
ממושמע לאימון , אבל היה עייף . כעס על עצמו שבא ביום הזה לאימון וראה 
רק 8 - 9 שחקנים . סיפר , כי שחקנים הביעו פליאה באזניו שהוא כל כך מתאמץ 
באימונים , הרבה יותר מכמה שחקנים אחרים . הכעיסו אותו מריבות בטונים גבוהים 
בחדר ההלבשה , אחרי כמה משחקים מאכזבים העונה . אולי ביקש לפתוח תיבת תירוצים , 
כדי להסביר מדוע הוא רוצה עתה את מה שדחה לפני כמה שבועות ( ללכת הביתה ) 
, כאשר עדיין יכולה היתה האלופה לרכוש מחליף מתאים . סיבותיו לרצונו בגט , 
הוגדרו בקבוצה בשני ניסוחים שונים וסותרים : 1 . " הוא בעצם ילדותי כמו 
טמפונה וגם בחור רגיש " ; 2 . " הוא ערמומי יותר מכולנו " . בפגישתו הראשונה , 
שלשום , הזכיר לבוס גד סולמי שגיורא הציע לו להיפרד תמורת 000 , 01 דולר , 
ועכשיו הוא מוכן להיפרד ( אז סירב גונזאלס בכל תוקף ללכת ודרש לכבד את 
ההסכם . בינתיים קיבל עוד 000 , 51 דולר על חשבון דמי חתימת החוזה לא קשור 
במשכורת החודשית בסך 008 , 1 דולר וכן במענקי נקודות ; עדיין צריך לקבל 
000 , 11 דולר דמי חתימת חוזה ) . סולמי השיב בשלילה . הטונים היו גבוהים , 
אולי גם מפני שהשיחה התנהלה בעברית בהיעדר מתורגמן , עד שלעתים דמתה לדו 
שיח של חרשים . באוויר עמד אז האיום שחררדו יעזוב . לא סוכם דבר . גם 
בינו לבין עצמו . בין שאר טיעוניו לקיפוח ולשינוי יחס כלפיו , דיבר גונזאלס 
באזני מקורבים על קלקולים בדירתו שביד אליהו שלא טופלו כהלכה , כדבריו : 
שמשות בחלונות נשברו ולא תוקנו בידי בני יהודה ( סירב להביא זגג ואחר כך 
להציג קבלות ) ; כמה פעמים לא מיהרו בבני יהודה לשלם את חשבונות המים והעיריה 
הזדרזה לסגור את הברז הראשי . פעמיים שבר אותו , בפעם האחרונה בשבוע שעבר . 
העניינים כמובן סודרו , אבל גונזאלס הרגיש בינתיים נעלב ; התמרמר גם על 
כך שעדיין לא נתנו לו מקלט טלוויזיה , כפי שכתוב בחוזה , כפי שהובטח לו 
שוב אחרי הרביעייה שכבש . בינתיים הוא משתמש במקלט ישן מאד שסיפק לו חבר . 
וחוץ מזה המיפרץ הפרסי . זה אולי הנימוק העיקרי לשקול עזיבה . שאל חברים 
לדעתם אם באמת ב - 51 בינואר תפרוץ מלחמה . . . הרגיעו אותו שאפילו הרמטכ"ל 
שלנו אינו יודע , אבל " הובטח " לו שאם יתחמם המיפרץ הראשונים שיועלו 
על מטוסים לחזור לארצותיהם הם הזרים בארץ . נרגע מעט . אשתו סוזאנה היתה 
ונשארה רגועה ממנו . יתכן שבהלת העזיבה שאחזה בו נובעת גם , ואולי , בעיקר 
מרצונו לחתום חוזה עם קבוצה בארגנטינה לעונה הבאה . ינואר הוא המועד לסגירת 
עסקות במולדתו . אחרי הפגישה הסוערת שלשום , נרגע גונזאלס וביזמת שני הצדדים 
התכנסו אמש שוב , הפעם עם דובר ספרדית , המקובל על שני הצדדים . לא דובר 
על דולרים שיצטרך לשלם , אם בכלל , במקרה שיסתלק . הוא נרגע , התנצל 
על דבריו הנרגזים וסוכם : הוא ממשיך כרגיל וזו גם התשובה שנתן אתמול לשחקנים 
ששאלוהו : לאן גונזאלס ? ליד אליהו . 
