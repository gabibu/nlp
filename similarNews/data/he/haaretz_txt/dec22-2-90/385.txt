אז המצב הוא כזה : או שארצות הברית תנחית מהלומה על עיראק ; או שעיראק 
תפתח במכת מנע מקדימה ; או שיתחיל משא ומתן מדיני בין השתיים בתאריך שיכתיב 
סדאם חוסיין כדי לשמור על כבודו . זו ההערכה המדויקת ששמע השבוע הדרג המדיני 
המוסמך מהדרג הצבאי המוסמך , וזו מידת הבהירות שלה . בין יום ראשון ליום 
שלישי התחולל סבב של תחזיות במערכת הביטחונית : למן סברה ששעת השין היא 
ה51 בינואר ושעל ישראל להיערך כבר ב1 בו , ועד לדברי ההרגעה הפומביים של 
שר הביטחון שעל פיהם אין כל האצה בקצב הכוננות הישראלית . לא רק האזרח הקטן 
אינו יודע אם תהיה מלחמה ומתי , ואם תפרוץ כיצד תגיב עליה ישראל , גם אלה 
שגורלו מופקד בידיהם אינם יודעים . חברי הקבינט לענייני ביטחון , למשל . 
אחד מהם , השר משה קצב , טרח השבוע לבשר כי ישראל הבטיחה לארצות הברית 
שלא תהיה הראשונה לתקוף את עיראק . חברים אחרים בפורום נכבד זה לא ידעו 
על סמך מה אמר קצב את הדברים . כאשר נשאל ( למעשה ננזף ) על - כך , הכחיש 
את עצם התבטאותו . שרי הקבינט גם אינם יודעים אם תגיב ישראל , מתי , ובאיזה 
היקף על התקפה עיראקית . ועדת חוץ וביטחון של הכנסת קיימה השבוע דיון מעמיק 
למדי בסוגיה זו עם השר משה ארנס ; חברי ועדת השרים לביטחון לא זכו להזדמנות 
שווה . כאשר נשאל על - כך ראש הממשלה , הוא משיב משהו בסגנון סיסמאות הבחירות 
של שנות החמישים : נתתם ההגה בידיים נאמנות . ההגה נמצא במשולש קטן שצלעותיו 
הם ראשהממשלה , שר הביטחון והרמטכ"ל . זה הפורום המנווט את תגובותיה של 
ישראל על המשבר במפרץ וקובע את אופי היערכותה . שאר חברי הממשלה , ובהם 
שרי הקבינט הביטחוני , הם בחזקת ניצבים המקבלים בדיעבד דיווחים . המשולש 
הקטן הוא האחראי להפעלתה של מדיניות הפרופיל הנמוך , הדומה קצת למצב המתואר 
בספר הילדים האהוד " מיץ פטל " : היא נועדה להסתיר את האריה הצבאי הישראלי 
מאחורי גזע דקיק של נידוי מדיני . כדי לשרג את שריריו של שמשון המסכן , 
שוכלל מערך המודיעין ביחס לעיראק , בעיקר כדי להאריך את זמן ההתראה מפני 
התקפה ממשמשת ובאה ; צופפה רשת ההגנה האווירית ; ניתנה שימת לב להיערכות 
העורף , בעיקר ביכולת התגוננותו מפני התקפת אב"ך . פרק הזמן מאוגוסט , 
שהיה ( ואולי עודנו ) נחוץ לארצות הברית כדי להציב מול עיראק כוחות בעלי 
כושר איום אמין , היה דרוש גם לישראל . על ההכנות האלו היה אחראי האלוף 
אהוד ברק . באחד הדיונים אמר ברק , כי סדאם חוסיין יודע טוב מרוב אזרחי 
ישראל מה עומד מולו אם יעז לתקוף אותנו . ההכרזות הפרועות האחרונות של השליט 
העיראקי על כוונתו להפיל מטח של טילים על תל אביב אינן מעידות שהוא יודע 
מה שברק אומר שהוא יודע . המשולש הקטן הוא זה שהחליט , כנראה , גם על 
שיגור הטיל היבשתי של ישראל שעליו דיווחה העיתונות הזרה בראשית השבוע . 
אם אמנם נעשה הניסוי , הוא לא בהכרח נועד לשכנע את סדאם לאשר את דבריו של 
האלוף ברק . בניגוד לפרסומים זרים , אין סימנים למורת רוח אמריקאית כתוצאה 
משיגור הטיל . ושיגור הטיל בסוף שבוע שעבר , שעליו דיווחו כלי התקשורת 
בחו"ל , לא התקבל בעיני ארצות הברית כהתגרות . המתגרה , בעיני ואשינגטון , 
הוא בכל זאת סדאם חוסיין , ועמו יש לנשיא בוש חשבון . תעיד על כך אולי 
החלטת הממשל השבוע לפנות את משפחות הדיפלומטים האמריקאים מירדן , מתימן 
ומסודן . קפמאבנזאם לא יהיו התפתחויות מפתיעות ברגע האחרון , והדברים אמורים 
ללא קשר לדו"ח מבקרת המדינה משלשום , תסתיים חקירתו של השר דרעי בתוך זמן 
קצר ( שבועיים - שלושה ) . כאשר המשטרה מתקשה להוכיח את החשדות כי השר 
הפיק טובות הנאה אישיות מכספי ציבור , ומטילה ספק ביכולתה להביא ראיות להוכחת 
הטענה על הפניית כספי מדינה לקופתה של ש"ס ( חשד זה תלוי בעיקר נגד השר 
רפאל פנחסי ) , ייוותרו החשדות על העברת כספים ממשרד הפנים , באמצעות 
רשויות מקומיות , לעמותות ולמוסדות שש " ס חפצה ביקרם . לגבי החשדות האלה 
חשה המשטרה שבידה הוכחות מוצקות , אבל היא פחות בטוחה בנכונותה של הכנסת 
להסיר את חסינותו של דרעי ( ואולי גם של פנחסי ) כדי לאפשר פתיחת הליכים 
משפטיים בשל האשמות אלו בלבד : החשש הוא שתועלה בכנסת טענה שכבר היו דברים 
מעולם ושאין להחמיר עם ראשי ש"ס . ברגע שזו תהיה התוצאה של פרשת דרעי , 
יקבל עם ישראל בונוס מהקב"ה : על - פי אמונת ראשי ש"ס ייפתחו אז סוף סוף 
ארובות השמיים ותסתיים תקופת הבצורת . לפי שעה מצמיא אלוהים את הארץ בגלל 
העוול שגורמת המשטרה לדרעי . אם פרשת דרעי תסתיים באופן זה ועל כך שאלה 
פני הדברים מעידה הבטחה שנתן באחרונה השר , רוני מילוא , למפכ"ל , יעקב 
טרנר , שלא יבולע לו אם המשטרה לא תסיים בהצלחה את חקירתה , חרף מאמציה 
הממושכים והרעש העיתונאי שנילווה להם ראוי יהיה לרשום בלוח העתים את עידן 
ההתנהגות המאפיוזית בפוליטיקה הישראלית . דרעי ופנחסי לא יועמדו לדין על 
החשדות המיוחסים להם לא משום שחוקריהם משוכנעים בחפותם ; הם יתחמקו מבירור 
משפטי משום שהסביבתם הקרובה פיתחה דפוס תגובה מאפיונרי , שאינו מאפשר למשטרה 
לשבור את הצופן . כולם שומרים על שתיקה מוחלטת . הם מחפים איש על רעהו , 
משתמטים ממתן תשובות ונזהרים בהתבטאויותיהם ; ולא עזר מיגוון האמצעים שהפעילו 
החוקרים כדי לחשוף את האמת . לא כך נהגו ח"ך יוסף עזרן או יחזקאל אסחייק , 
מזכירו של הרב שך , שנחקרו על המעורבות שהיתה להם , לכאורה , בפרשיות 
המפוקפקות המיוחסות לאחדים מראשי ש"ס : אלה דיברו , מסרו גרסאות מלאות , 
ונמצאו חפים מכל חשד . במשטרה פופולרי בימים אלה להשוות בין פרשת דרעי לפרשת 
רמי דותן . כאשר החלה המשטרה להיות מעורבת בחקירת החשדות נגד דותן , היתה 
מול עיניה תחזית מסוימת על ממדי החקירה ומשכה . היא ידעה מי הנפשות הפועלות 
מעורבותן בקטעים השונים של הפרשה והמידע שעליו הן חולשות ואתרה את המשבצות 
הריקות שעל החוקרים למלא . כאשר עורבה המשטרה בחקירת דותן היו לפניה שמותיהם 
של הרולד כץ ובתו , ושל וילי רוסטוקר , סוחר הגרוטאות הקנדי ששימש בלדר 
להעברת כספיו של דותן בין חשבונות בנקים בעולם . לבד משמו סיפק רוסטוקר 
גם מידע שהיה הבסיס למעצרים שביצעה המשטרה . לא כל כך שונה התמונה בפרשת 
דרעי : בידי החוקרים די מידע הנוגע לחשדות על טובות הנאה אישיות שהפיק לכאורה 
השר ועל העברות כספים בלתי חוקיות לקופת ש"ס . המשטרה מכירה את הנפשות הפועלות , 
יודעת מה סוג המידע שברשותן , ויש לה תוכנית פעולה כיצד לפתור את כתב החידה 
שלפניה . היא זקוקה לשיתוף פעולה מצד הנוגעים בדבר כדי להמציא את הראיות 
לפרקליטות המדינה . בניגוד למצבה בפרשת דותן , היא מתקשה לדובב את העדים , 
או השותפים , למעשים הפליליים לכאורה . המשטרה , מצ"ח והפרקליטות הצבאית 
הראשית מסוגלות להעמיד את רמי דותן לדין בעיקר משום שהוא דרך על יבלות של 
איש אחד או שניים לחיצה כואבת אשר באורח פלא התירה את חרצובות לשונותיהם . 
בכך לא היה די . כדי לדוג את מכלול הראיות הנחוץ , היה על החוקרים לשרוט 
גם את מצפונם של כמה עדים ולהזכיר להם את טובת המדינה , הבטחת אמינותו המבצעית 
של חיל האוויר וביטחון העם . כאשר באים בנימוקים כאלה אל האנשים הסובבים 
את אריה דרעי , נתקלים החוקרים במלמולי תפילה , בהשבעות ובחרמות . העדים 
האפשרים על המעללים המיוחסים לשר הפנים ( ובמידה מסוימת גם לשר התקשורת ) 
מתנהגים כמי ששבויים בברית סתרים של אחווה חשאית , האוסרת על חבריה למסור 
מידע לשלטונות . הכספים שגילגל רמי דותן עברו דרך מפותלת , בין חברות קש 
וחשבונות בנקים , בין יבשת אמריקה ואירופה , באמצעות מתווכים ובלדרים . 
הכספים שגילגלו , על פי החשד , אחדים ממנהיגיה של ש"ס עשו מסלול מסובך 
לא פחות : מקופת המדינה אל עמותות שונות , ומהן לראשיהן , ומשם לאישים 
מסוימים , ומהם לאחרים . בתום חודשי חקירה ארוכים לא נמצא מישהו בחבורה 
הצפופה של מנהיגות ש"ס שיפתח את פיו ויספר לחוקרים את הידוע לו . אין סיכוי 
שנימוקים של טובת המדינה וטוהר המידות בתוכה ישפיעו כאן . להיפך . אחריתה 
המסתמנת של החקירה בפרשת דרעי עלולה לכונן כאן תרבות פוליטית חדשה , שתגרום 
לעסקני ציבור להתייחס לקופת המדינה כמו לכספומט . קפמאבנזעל אף שהם מנהלים 
את ענייני המדינה זה 31 שנה , לא למדו שרי הליכוד את עורמת השלטון . מה 
שהיה לשרי מפא"י לחם חוק , הוא לשרי הליכוד עצם בגרון . קחו , למשל , 
את משה קצב . בשבוע שעבר התקיים בלשכתו דיון על מבנה התחבורה הציבורית . 
בפני השר הוצגו כמה הצעות ובהן : ליטול מאגד את המונופול בקווים הבין - 
עירוניים ; לקצוב לתקופות מוגבלות את המונופול של אגד בקווים עירוניים ובסיומן 
לפתוח את שירותי ההסעה לתחרות ; להנהיג תחרות חופשית בכל קווי התחבורה ; 
להשאיר לאגד את המונופול גם בקווים העירוניים ולזנב בה רק בשוליים . להצעות 
יש השלכה על היקף סבסוד המחירים בתחבורה הציבורית , וחלק מהן עשוי להתבטא 
בקיצוץ שבין 007 מיליון ל009 מיליון שקל לשנה בתמיכת הממשלה בקואופרטיב . 
על השר היה להכריע בין האפשרויות . קצב שאל כמה חברים יש באגד , וקיבל 
תשובה . הוא הוסיף והיקשה : וכמה שכירים ? השיבו לו . הוא הירהר רגע 
ופסק : זה ציבור בוחרים בסדר גודל של מנדט בכנסת ולא צריך להתכתש אתם . 
חישובים מסוג זה הדריכו כל השנים את תנועת העבודה , אלא שראשיה ידעו לא 
לתת להם פומבי . קצב , איש פיקח בדרך כלל , לא נהג בזהירות ונתן דרור 
לשיקוליו . כאשר נתפס בקלקלתו והתבקש להגיב , שלף אמצעי מוכר , שגם ראשי 
מפא"י נאחזו בו בעתות מצוקה , במידה דומה של הצלחה : להד"ם . לא זו בלבד 
שהשר לא אמר כך , מסר דוברו לאחר בירור , אלא להיפך : מישהו ממשתתפי הישיבה 
העיר שההצעות עלולות להשפיע על יחסו של אגד לממשלה , והשר הצהיר שהכוח הפוליטי 
שבידי הקואופרטיבים לתחבורה אינו צריך להשפיע על מדיניות המשרד . מדוע לא 
יכחיש קצב פעמיים בשבוע ( ראה לעיל : המשולש הקטן ) . קפמאבנזלפני שבועיים , 
החל משפטם של חננאל שאר - ישוב וליאור מזרחי , שהתגנבו לפטרה בספטמבר והעמידו 
את המדינה כולה על הרגליים . בבית המשפט בבארשבע הודו השניים באשמה , ובקרוב 
יתקיים הדיון על חומרת העונש . שני הנערים יופיעו , כנראה , ללא עורכי 
דין . את הטיעון על מידת העונש ישמיעו בעצמם , או שהוריהם יעשו זאת עבורם . 
בבית הספר הימלפרב בירושלים , שבו לומדים השניים , הפיקו לקחים מהפרשה : 
הישעו את שני הנערים מלימודים לחודש ימים , ניהלו אתם שיחות , קיימו פעולות 
הסברה לכלל ציבור התלמידים , הפיצו חוזר בין ההורים . אברהם גולדברג , 
מנהל בית הספר , אמר לי השבוע כי הוא מאמין שהפעילות החינוכית נשאה פרי , 
ושכלל ציבור התלמידים מבין היום שכדי למנוע סכנה לחיי אדם מותר להפר קשר 
של שתיקה שמקורו בנאמנות לחברים . גולדברג כיוון בדבריו לכך שחבריהם הקרובים 
של השניים , שידעו מראש על תוכנית המסע שלהם , נמנעו מלספר על כך . אחד 
מחברים אלה היה על סף התמוטטות נפשית בתקופת ההמתנה לשובם . במהלך פעולות 
ההסברה בבית הספר נשקלה הצעה להפגיש את שני הצעירים עם כלל התלמידים כדי 
לשמוע מפיהם על חרטתם , אך הוחלט לא להפוך אותם לגיבורים . נפסלה גם הצעה 
להטיל על השניים נדר אמצעי בעל כוח חיוב גדול לבל יספרו את עלילותיהם לחבריהם . 
חננאל שאר - ישוב סיפר שלשום שהפרשה לא פגעה במעמדו החברתי ושרישומה על 
חבריו מתבטא היום בבדיחות שהם משמיעים על חשבונו . הוא וחברו , ליאור , 
חויבו על ידי בית הספר לתת שירות לציבור : האחד מסייע במוסד לחרשים , 
ורעהו חונך נער פגוע ראש . משימות אלו הוטלו עליהם בעקבות אבחנתו של המנהל 
כי מסעם ההרפתקני העיד על אנוכיות עצומה : הם רצו להשיג את תאוותם מבלי 
להתחשב במחירה . מול טיפולו השקול של בית הספר ראויות לציון שתי תגובות של 
הוריו של חננאל שאר - ישוב . אביו רטן על שתנועת " בני עקיבא , המחנכת 
לאהבת הארץ השלמה , מצאה לנכון לסלק אותו מההדרכה , ואמו פירסמה מודעת 
הודיה שבה הביעה תקווה כי עד לראש השנה ( שחלף ) " נזכה לקבל פני המלכות 
התשיעית משיח צדקנו , שהוא ימליך את המלכות העשירית הקב"ה " . 
