בוקרשט ( ע"ר ) . שר המשפטים הרומני , ויקטור באדיוק , אמר שלשום כי 
יש להעניש את אלה שביצעו עבירות נגד העם במשך 54 שנות הקומוניזם , ובעת 
המהפכה שהתרחשה בשנה שעברה . באדיוק אמר לרדיו בוקרשט כי הוא אינו מאמין 
שפושעים אלו ייענשו כיאות , והביע ספקות לגבי גילוי האמת . " לא נמצא 
מרגוע כל עוד מסתובבים בינינו האחראים לשואה הכלכלית , המדינית , החברתית 
והתרבותית שעברה על רומניה . יש להעמיד לדין את כל ראשי המפלגה הקומוניסטית 
לשעבר , ואת חברי הסקוריטאטה ( המשטרה החשאית ) שנקטו אמצעי טרור נגד 
מאות אלפי אנשים , הרגו אנשים חפים מפשע , הרעיבו ילדים וזקנים והניחו 
להם לקפוא מקור בחושך , ודיכאו באכזריות בשנה שעברה מפגינים שלא נשאו נשק " , 
אמר . עם זאת , לדבריו " הסיכויים לגלות את האמת פוחתים מדי יום , והאמונה 
הצודקת באמת ובצדק נעשית חמקנית יותר ויותר " . שנה לאחר הוצאתם להורג של 
הנשיא , ניקולאי צאושסקו ואשתו אלינה , מאמינים רומנים רבים כי קומוניסטים 
ממתנגדי צאושסקו תכננו את המהפכה מראש , והשתלטו על ההתקוממות העממית שפרצה 
עם התמוטטות הקומוניזם במזרח - אירופה . הרומנים גם ממורמרים על כי קציני 
הסקוריטאטה , האחראים למקרי מוות רבים בזמן המהפכה , לא הועמדו לדין . 
לדבריהם , למשטרה החשאית יש עדיין עמדת כוח למרות שבוטלה רשמית . עד כה 
נגזר מאסר עולם רק על ארבעה מתומכי צאושסקו . אחיו הצעיר של צאושסקו , 
אנדרוטה , שהיה ראש הסקוריטאטה בבוקרשט , הובא לדין באשמה של " רצח בנסיבות 
מחמירות " . בנו הצעיר של צאושסקו , ניקו , לשעבר ראש המפלגה הקומוניסטית 
בעיר סיביו שבטרנסילווניה , ממתין עדיין להחלטת בית המשפט לגבי ערעורו על 
תקופת המאסר של 02 שנה שנגזרה עליו . הוא הואשם כי פקד על כוחות הצבא לפתוח 
באש על מפגינים בזמן המהפכה . קפידבינמלכה לשעבר של רומניה , מיכאל , חזר 
אתמול למולדתו , לאחר 34 שנות גלות . ( ב7491 אילצו אותו הקומוניסטים 
להתפטר ) . מיכאל , בן ה96 , נושא דרכון דני . הוא הגיע לנמל התעופה 
הבין - לאומי של בוקרשט במטוס פרטי עם רעיתו , המלכה לשעבר אנה , ועם אחת 
מבנותיהם , הנסיכה סופיה . בנמל התעופה הוא סירב לדבר עם עיתונאים . אולם 
חבר בפמלייה המלכותית אמר כי הוא בדרכו לקורטיאה - דה - ארגס , שם קבורים 
בני - משפחתו . 
