מזכיר המדינה האמריקאי גיימס בייקר יבקר בשבוע הבא באירופה ובמזרח התיכון . 
הוא יבקר בסעודיה , וכפי הנראה גם בבירות של מדינות ערביות אחרות , החברות 
בקואליציה עם ארה"ב . מקורות מערביים ימניים אמרו כי אין הוא מתכנן לפי 
שעה ביקור בעיראק , ולא יחרוג ממדיניות הממשל שלא לקיים מפגש עם סדאם חוסיין 
אחרי 3 בינואר . עיתונים בארה"ב טענו , לעומת זאת , כי אחת ממטרות מסעו 
של בייקר היא לאפשר לו להימצא בקרבה גיאוגראפית לעיראק , כדי שיוכל להיפגש 
עם סדאם חוסיין , אם וכאשר תושג הסכמה על מועד המפגש . מטרה אחרת , לדברי 
פקיד בכיר במשלחתו של סגן הנשיא דן קווייל המבקר בסעודיה , היא לקיים תיאומים 
והתייעצויות לקראת פקיעת האולטימטום ב51 בינואר . בוואשינגטון נפוצו אתמול 
הערכות כי גוברים הסיכויים שתושג הסכמה בין ואשינגטון לבגדאד בדבר מועדי 
המפגשים בין נשיאי ארה"ב ועיראק לבין שרי החוץ של שתי המדינות . עקב דיווחים , 
שיוחסו לפקידי ממשל אמריקאיים שלשום , לפיהם הם מוכנים לחדש את הדיונים 
לגבי מועדי המפגשים , נמסר אתמול מפי פקידי ממשל עיראקים כי גם בגדאד מוכנה 
לקבל " כל הצעה חדשה של ארה"ב לגבי קביעת המועד " . הדברים פורסמו בעיתון 
" ואשינגטון פוסט " , מפי פקיד בכיר בממשל העיראקי . בשבוע שעבר הסיר הממשל 
את התנאי שהציב במשך חודש של דיונים על מועדי המפגשים , כי פגישת בוש - 
עזיז בוואשינגטון תיערך לפני הפגישה בין סדאם חוסיין לבייקר בבגדאד . עיראק , 
מצדה , הבהירה כי תהיה מוכנה לחזור בה מהתעקשותה שהמפגש בין בייקר לסדאם 
יתקיים ב21 בינואר . מנהיג הסיעה הרפובליקנית בסנאט , בוב דול , אמר שלשום 
לכתבים כי שגריר עיראק בוואשינגטון אמר לו דברים ברוח זו בפגישה עמו . פקיד 
הממשל העיראקי , שצוטט ב"ואשינגטון פוסט " אתמול , אמר כי אם ממשל בוש 
יגלה גמישות בשאלת מועדי המפגשים , יגלה גם הממשל העיראקי גמישות דומה . 
קפידבינבוואשינגטון נאמר כי נסיעתו של בייקר קשורה גם ליוזמה של מדינות הקהילייה 
האירופית , לפתוח בדיונים משלהם עם סדאם חוסיין . שרי החוץ של 21 מדינות 
הקהילייה האירופית מתכנסים מחרתיים לכינוס מיוחד בלוקסמבורג , ואמורים לגבש 
הנחיות וסדר יום לפתיחת דיונים עם הממשל העיראקי . משקיפים מדיניים בוואשינגטון 
סבורים כי בייקר יבקש להשיג תיאום מלא עם מדינות אירופה , לקראת אפשרות 
של דיונים מקבילים בין ארה"ב לעיראק ובין הקהילייה האירופית לעיראק . משרד 
החוץ הישראלי ביקש מהשגרירות ליד הקהילייה האירופית לשגר מיד נציגים לכינוס 
המיוחד . פקידים במשרד החוץ הביעו חשש כי צרפת ואיטליה יובילו את מועצת 
השרים להחלטה , שבתמורה לנסיגה מכוויית , תבטיח הקהילייה לסדאם חוסיין 
לפעול בהקדם לכינוס ועידה בין - לאומית ליישוב כל הסכסוכים במזה"ת . בירושלים 
אין מוציאים מכלל אפשרות שהמהלך האירופי מתואם עם ארה"ב , וכי מאחורי הקלעים 
נמשכים מגעים חשאיים , כמו אלו שהובילו להחלטת מועצת הביטחון ולהודעת נשיא 
המועצה בעניין הוועידה הבין - לאומית . במאמר שפורסם בסוף השבוע שעבר בעיתון 
עיראקי רשמי נאמר כי מאמציו הבלתי - נלאים של הנשיא סדאם חוסיין נשאו פרי , 
כאשר ארה"ב תמכה בהצעת הגינוי לישראל והודעת נשיא המועצה על כינוס ועידה 
בין - לאומית במועד המתאים . קפידבינעקב מסעו של בייקר לאזור , צופים בירושלים 
כי יועצו , דניס רוס , שהיה אמור לבוא בראשית השבוע הבא לירושלים לשיחות 
על תהליך השלום , ידחה פעם נוספת את הביקור . עקב כך , יידחו המגעים לחידוש 
יוזמת השלום . בירושלים נמסר כי ישראל לא תראה בנסיגה עיראקית מכוויית את 
סיומו של המשבר במפרץ , על כל המשתמע מכך לגבי הסכסוך הערבי - ישראלי . 
המדיניות הישראלית הרשמית גורסת כי לדידה של ישראל ייחשב המשבר למחוסל , 
רק לאחר שיוסר האיום העיראקי לפגוע בה בנשק כימי וקונווציונאלי . בתידרוכים 
רשמיים של גורמים מדיניים בירושלים מודגש באחרונה , כי כיוון שישראל הודיעה 
שתהליך השלום יחודש רק לאחר שיסתיים משבר המפרץ , היא תתנגד לכל עסקת פשרה 
שתכרוך את פתרון הסכסוך הערבי - ישראלי עם נסיגה עיראקית מכוויית . בנאום 
בפני ועידת הקונגרס היהודי - קנדי אמר אתמול ראש הממשלה יצחק שמיר כי ישראל 
שואפת לפתרון של שלום למשבר המפרץ , שיביא לא רק לנסיגת עיראק מכוויית , 
אלא גם לסיום האיום הצבאי העיראקי . הוא הוסיף כי יש לחשוב על היום שלאחר 
סיום המשבר , תוצאות התוקפנות העיראקית והשלכותיה על העולם הערבי . שמיר 
הצהיר על מחויבות ישראל ליוזמת השלום ממאי 9891 , והביע תקווה שהעולם יקח 
בחשבון את התנהגותו של סדאם חוסיין , ולא ישכח את ההזדהות המוחלטת של אש"ף 
עם התוקפנות העיראקית . שר החוץ דוד לוי פרס אתמול תוכנית שלום בת חמישה 
סעיפים , המאחדת כמה רעיונות שהועלו בנפרד בהזדמנויות שונות על - ידו ועל - 
ידי שמיר . בפגישה עם משלחת של ראשי יהדות בריטניה אמר שר החוץ כי לאחר 
סיום המשבר במפרץ , יעלה המזרח התיכון על דרך המלך לשלום , בהתבסס על הנקודות 
הבאות : הפסקת מצב הלוחמה בין ישראל למדינות ערב . פיקוח על מירוץ החימוש 
במזרח התיכון . מו"ם בין ישראל למדינות ערב . מו"ם לפתרון הבעיה הפלשתינית , 
במקביל למו"ם עם מדינות ערב . פיתוח פרויקטים אזוריים בתחום האנרגיה , 
המים , החקלאות והמדע . לוי אמר כי הקהילייה האירופית התחייבה להקציב מיליארד 
דולר לנושא זה . שר החוץ קרא למעצמות לפעול בקרב מדינות ערב ולהביאן למו"ם 
עם ישראל ברוח הפיוס העולמי . הוא הצהיר כי אם יתקוף סדאם חוסיין את ישראל , 
היא תגיב במהירות ובצורה מכאיבה ביותר . לדבריו , ישראל מנהלת מדיניות 
אחראית , המיועדת למנוע מסדאם לגרור אותה למלחמה . קפידבינשגריר עיראק בארה"ב , 
מחמד אל - משאט , העניק אתמול ראיון לשבועון המצרי " סבאח אל - חיר " , 
שבו אמר כי " על העולם לשכוח שכוויית היתה קיימת " . לדבריו , ארה"ב עומדת 
על נסיגה בלא תנאי , בעוד שהיא יודעת היטב , שפתרון הבעיה לא יכול להתבצע 
בלא מו"ם . " משמעות עמדתה היא דרישה לכניעה עירקית " , אמר . הטלוויזיה 
העיראקית מסרה אתמול כי שליט עיראק , סדאם חוסיין , איים בצעדי תגמול חמורים 
על סעודיה , במקרה שתוקקף עיראק . הטלוויזיה ציטטה דברים שאמר סדאם חוסיין , 
שתקף במלים קשות את פהד מלך סעודיה על העמדה שהוא נוקט במשבר המפרץ . סדאם 
הכריז שאם פהד " יעשה טעות " ויתיר התקפה מארצו , " הוא יתחרט על כך 
לעולמי - עד " . אבו - איאד , הנחשב ל"מספר 2 " בהנהגת הפתח , הכריז אתמול 
ברבת - עמון כי ההנהגה הפלשתינית " תילחם לצדה של עיראק " , אם תפרוץ מלחמה 
במפרץ . אבו - איאד אמר כי " עיראק נטלה על עצמה את התפקיד להגשים את שאיפות 
האומה הערבית , ולכבוד ייחשב לנו להילחם לצדה " . הוא הוסיף כי " בהגנתנו 
על עיראק , נגן על פלשתין " . בהמשך דבריו האשים אבו - איאד את ישראל בכך 
שהיא " מחישה את האירועים לכיוון של מלחמה , שכן היא מקווה שעיראק תיהרס . 
אולם העיראקים אינם חוששים מפני כלי הנשק המערביים . כל אלה הסבורים כי 
בגדאד תהיה זירת הקרב היחידה , אינם אלא טועים , שכן סעודיה , כוויית , 
עיראק וירדן יהיו זירות קרב " . קפידבין מפגש פסגה משולש בין הנשיאים חוסני 
מובארק , חאפז אל - אסד ומועמר קדאפי צפוי להיערך בקהיר בימים הקרובים , 
ערב התקרב מועד האולטימאטום במפרץ . הכתב המצרי של רדיו " מונטה קרלו " 
מסר אמש כי מגעים אינטנסיוויים נערכים עתה מאחורי הקלעים , כדי להוציא 
לפועל את מפגש הפסגה המשולש . עוד נמסר כי בפסגה יידון המצב החמור במפרץ 
ואפשרויות פרוץ מלחמה . במקביל , מתכוון הנשיא קדאפי , שנועד אמש עם חברי 
המשלחת המצרית , להגיש לפסגה הצעה לאחד את שלוש המדינות " כגרעין לאיחוד 
בין - ערבי כללי " . שר ההסברה המצרי אמר כי היחסים בין שתי המדינות עוברות 
תהליך של הידוק עמוק . סגן ראש הממשלה ושר החוץ המצרי , ד"ר עסמת עבד אל - 
מגיד , אמר אתמול כי " אחד הגילויים השליליים של משבר המפרץ הוא הגידול 
שחל בהגירת היהודים הסובייטים לישראל " . הוא הוסיף כי ייפגש עם עמיתיו מסעודיה 
וסוריה ביום ששי הקרוב , כדי לדון בהתפתחויות האחרונות במשבר המפרץ . חוסיין 
מלך ירדן יפתח היום בסיור באירופה , בניסיון להביא להפשרת הקיפאון במפרץ . 
בסיור , שיכלול את לונדון , בון ורומא , ייפגש חוסיין עם ראש ממשלת בריטניה , 
גון מייגור . ב8 בינואר הוא אמור להגיע לבון , ולמחרת לרומא . ירדן מבקשת 
לגייס את תמיכת אירופה להצעת הפשרה של נשיא אלגיריה , שלפיה ייבחנו כל בעיות 
מזה"ת על בסיס קריטריונים זהים , אולם בלי לדרוש יישוב בו - זמני של כל 
הבעיות . נוסחה זו מאפשרת , לדברי מקור ירדני מוסמך , לפשר בין הדרישה 
העיראקית לקשור בין כל בעיות המזה"ת , לבין הסירוב האמריקאי להסכים לזיקה 
כזו . קפידבינכוחות בעלות הברית יזדקקו לשלושה ימים , ולא לשעות ספורות 
בלבד , כדי להשיג עליונות אווירית על פני עיראק , אם תפרוץ מלחמה במפרץ , 
אמרו אתמול מקורות צבאיים מערביים . " סדאם חוסיין יזניק חלק ממטוסיו 
וינסה לתקוף " , אמר אחד המקורות . לדבריו , בעוד שמטוסי הקרב ינסו להשיג 
עליונות בשמים , ישגר כל צד מפציצים כדי לתקוף את שדות התעופה , המפקדות 
וסוללות הטילים של האויב . בניגוד לידיעות בכלי התקשורת , שרמזו כי בעלות 
הברית עשויות להשמיד תוך שש שעות את חיל האוויר העיראקי , המונה כמעט 007 
מטוסים , אמרו המקורות כי הם מצפים שעיראק תצליח להזניק חלק ממטוסי הקרב 
שלה להתקפה . " אין ספק כי בעלות הברית , החולשות על 004 , 2 מטוסי קרב 
וציוד טוב יותר , ישיגו עליונות אווירית , אך הן יזדקקו לשלושה ימים כדי 
לעשות זאת , אמרו המקורות . הכוחות המצריים בסעודיה ביצעו תרגיל משותף שנמשך 
42 שעות רצופות עם הכוחות האמריקאיים , מסר מקור צבאי לעיתון " אחר סאעה " . 
התרגיל כונה בשם " פהד " וכלל הצגת תכלית של הדיפת המתקפה של האויב המסתער , 
ארגון מחדש של קווי ההגנה וביצוע מתקפת נגד . במהלך התרגיל שהתקיים לפני 
כמה ימים הופגנה , לדברי המקורות , התסגלותו המהירה של הצבא לסוגי הנשק 
השונים . בתרגיל השתתפו גם מטוסי קרב מדגם " אי01 " , כדי לשמש כעתודה 
מוטסת להשמדת הטנקים . בתרגיל נכחו בין השאר מפקד הכוחות המשותפים בחזית 
בסעודיה , גנראל האמיר חאלד אבן - סולטאן , שאמר כי בתרגיל הופגנה רמת 
אימונים גבוהה ומוכנות קרבית עליונה של הכוחות המצרים . 
