לעתים נדירות נפתחה " דסטליניזציה " באורח כה מוצנע . לולא רעש העגורן 
שעורר את תשומת לבם של כמה עיתונאים שסבלו מנדודי שינה , לא היה איש עד 
לסילוקו , ב02 בדצמבר , של פסל סטלין שחלש על שדרת מרסל קאשאן ( ומתי 
יבוטל שמה , על שם מנהיג המפלגה הקומוניסטית הצרפתית ? ) במרכז טיראנה . 
כעבור דקות ספורות באה משאית לקחת את אבי העמים למקום מנוחתו האחרון . 
אבל מנהיגי אלבניה רצו להרחיק לכת , ובמשך כל יום ששי עמלה קבוצת פועלים 
כדי להרוס כן עשוי בטון מזוין שעליו עמד הפסל . הדברים התפתחו לכדי פארסה . 
מאות סקרנים באו לצפות במלאכה , אבל עד ליל שבת נראו בדוחק בקיעים בן , 
שעליו הלמו במכושים ובקורנסים . עם זאת , האלבנים לא הלכו שולל אחר המתרחש . 
אמנם בבוקר יום ששי יכלו עוברים ושבים להצניע חיוך כאשר עברו במקום , 
אמנם נער שנשאל יכול היה לומר כי " צריך לשים את הפסל של סטלין בבית שימוש " , 
אמנם הסטודנטים הכירו בכך שצעד זה הוא ניצחונם הראשון , אבל הכל ידעו כי 
הדרך לדמוקרטיה אמיתית עוד ארוכה . והכל היו רוצים שהאירוע יהיה פחות חשאי . 
" הייתי שמח לדעת מה הסיבות הרשמיות לדסטליניזציה זו , וללמוד את הסיבות 
הרשמיות לא פחות לסטליניזציה " , אמר באירוניה סופר . נכון , הם סילקו את 
פסל סטלין ואלמנתו של אנוור הודגה התפטרה . אך לשני אלה כבר לא היתה עוד 
כל חשיבות , אמר סטודנט . למי יש ? בראש ובראשונה לאיש החזק במדינה , 
ראמיז עליה , שנראה כי הבין לאן הרוח נושבת והבין כי האינטרס שלו מחייב 
אותו להודיע על דמוקרטיזציה הדרגתית של המשטר . משבר השגרירויות ביולי 
( כאשר המונים נהרו לשגרירויות זרות ) והפגנות הסטודנטים לפני שבועיים 
האיצו את הקצב ואילצו את עליה להכריז על רב - מפלגתיות וכן לפתוח בתהליך , 
שאין זה כלל ברור אם לא יצא מכלל שליטתו . בדרך חתחתים זו עליו להיזהר 
מכמה וכמה כוחות מנוגדים . ראשית , מהאופוזיציה " הרשמית " , האופוזיציה 
הנאמנה , כפי שאומרים מותחי הביקורת עליה . הכוונה היא למפלגה הראשונה 
שקיבלה היתר לפעול , המפלגה הדמוקרטית . כרגע ברור כי מפלגה זו , שחברים 
בה אינטלקטואולים ידועים , החליטה ללכת לפחות כברת - דרך עם הנשיא עליה . 
ההוכחה לכך היו"ר שלה , הקרדיולוג ההור סאלי בארישה , לא היסס לומר כי 
מפלגתו תציג בבחירות הקרובות מועמדים בכל מקום " מלבד באזור הבחירה של הנשיא , 
שכן הוא זה שיבצע את הרפורמות " . המצע של המפלגה הדמוקרטית ברור : הפיכת 
אלבניה לרפובליקה דמוקרטית בעלת כלכלת שוק . אך עד היכן יוכל להימשך שיתוף 
הפעולה עם עליה , שהטוטליטריות בדמו ? מה גם שנראה כי מתגבשות מפלגות אחרות . 
קפמאבינבצפון קיימת נוכחות קתולית חזקה והכומר סימון גני , בן 36 , שהיה 
כלוא 62 שנים , כבר הודיע כי בכוונתו להקים מפלגה נוצרית - דמוקרטית . 
המשטר , אמר , " עושה רפורמות בסחבת עד אין גבול " , והמפלגה הדמוקרטית 
" מופעלת על - ידי הקומוניסטים ואינה מפלגה אותנטית " . במיסה של יום ראשון 
בעיר שקודר השתתפו 000 , 3 איש , רבים מהם צעירים הנראים נחושים להילחם 
במשטר . דודו של גובני , ליאון קבאשי , אמר בדרשה : " ישו אמר את האמת 
לאנשי העם . הוא יצא נגד האינטרסים של העשירים והמעמדות השליטים " . גובני 
אמר : " צריך להבין אותנו . לא נטמענו באימפריה הביזנטינית ששלטה באלבניה 
במשך 059 שנה , לא נטמענו באימפריה הטורקית ששלטה 005 שנה , לא נטמענו 
בקומוניזם , רוסי או סיני . הקתולים היו כמו נווה - מדבר בתוך השממה ששמה 
אלבניה " . האם יסכימו הסטודנטים להתקדמות אטית ומבוקרת לעבר דמוקרטיה ? 
בעוד שכמה מהם קראו " יחי עליה " בהפגנות האחרונות , האחרים כבר מעוררים 
את הרושם כי הם חשים כפתאים מרומים בפארסה . " נכון " , אומר אחד מהם , 
" עליה הסכים לדיאלוג אתנו , אבל הוא ראה אותנו פחות או יותר כילדים , 
ועכשיו אנחנו צריכים להודות לו כמו לסנטה קלאוס . למחרת ההפגנות הם הביאו 
לנו רשמקולים למעונות קריית האוניברסיטה " . בקמפוס הקודר הסטודנטים מעיפים 
מבטים מסביב כשהם מדברים , כדי לוודא ששום סוכן של ה"סגורימי " , שירות 
הביטחון המטיל אימה , אינו נמצא במקום . כבר עכשיו הם רואים את עצמם כדור 
אבוד , דור שהועלה לקורבן . " שאיפתנו היחידה היא לעזוב , כדי לחיות 
חיים הגונים . נעדיף לעבוד עבודת כפיים בחו"ל מאשר לעסוק כאן בתת - מקצוע 
אינטלקטואלי " . מבחינתם , לא רק את סטלין יש לסלק , אלא את כל סמלי התהילה 
האחרים של המשטר . לא פחות מודאגים וחדורים תחושת אובדן הם המובטלים הצעירים 
של פרולטריון - הסחבות בערים הגדולות . הם שהנהיגו את המהומות האחרונות 
בכמה מרכזים עירוניים וברור שבהזדמנות הראשונה לא יהססו לצאת שוב לרחובות . 
הכוח השלישי עלול דווקא להפיק תועלת מהאירועים האחרונים . אמנם אנשי הקו 
הנוקשה ביותר במפלגה סולקו , אבל השמרנים " הרגילים " עדיין יושבים לבטח 
במקומם . יש הטוענים ששירותי הביטחון , הצבא , הביורוקרטיה בדרגים הבכירים , 
הנומנקלטורה , עלולים לשפוך שמן על המדורה כדי להציג את עצמם כעבור זמן 
כיחידים שיכולים להשליט סדר . ואכן , שורר פחד לא ממוקד , אך כללי , 
מפני מהומות ועימותים לאחר האופוריה הכללית . אירועי שקודר לפני כשבועיים , 
שבמהלכם עמדה המשטרה מנגד שבע שעות בעוד כמה מאות צעירים תוקפים בנייני 
ציבור וחנויות , לפני שדיכאה בנוקשות את המפגינים , עלולים להישנות . 
נראה כי כדי להפיג פחד זה מפני אלימות , שתולדות אלבניה רצופות בה , רבים 
כל - כך מטיפים בזכותו של דיאלוג . ובעיקר השלטון . אך גם אם המפלגה 
הדמוקרטית נראית כבר עתה לרבים מתונה וצייתנית , הקמתה נוסכת באנשים תחושת 
שיכרון מביכה . ב22 בדצמבר , בשעות המאוחרות של אחר - הצהריים , נהרו 
אלפים מתושבי טיראנה לקמפוס שבו נערכה האסיפה הרשמית הראשונה של מפלגת אופוזיציה 
זה יותר מ04 שנה . גברים אלה הנשים המועטות בקהל נראו מופתעות עוד כפל - 
כפליים מעצם הימצאותן במקום ביישנים ומהוססים , סיגריה נצחית תחובה בפיהם , 
מתבדחים כאילו כדי לעודד את עצמם , נראו כחשים במעורפל שהם עומדים לכתוב 
דף חדש בהיסטוריה של ארצם . לפני שהאסיפה החלה רשמית שררה במשך דקות אחדות 
שתיקה בקרב הקהל , שמנה קרוב לעשרת - אלפים איש . ואז פרצו הקריאות הראשונות : 
" חופש , דמוקרטיה " , " אלבניה רוצה להיות ארץ אירופית כמו האחרות " , 
וגם " קדארה ( הסופר איסמעיל קדארה , שביקש לפני חודשים מספר מקלט פוליטי 
בצרפת ) חזור ! " כמה סטודנטים הרימו את ידיהם בסימן וי , אחרים התחבקו . 
הטאב הוסר איש כבר לא פחד משכנו , מחברו לעבודה , מבני משפחתו . ההמון 
נתן ביטוי להתלהבותו , שהגיעה לשיא כאשר יו"ר המפלגה החדש סאלי בארישה פתח 
את נאומו במלים : " אחים ואחיות , אזרחי טיראנה , גברות ואדונים " . 
לאחר שבירך את " האחים בקוסובו " ואת הגולה האלבנית בעולם תקף בארישה , 
בנאום שהיה בדרך - כלל מתון מאוד , את " הביורוקרטים " של המשטר , ובעיקר 
את אלה ש"באמצעות אסטרטגיה של מתיחות תיכננו תוכניות אפלות לעתיד המדינה " . 
עליהם לוותר על מדיניותם , כי ההיסטוריה לא תרחם עליהם , אמר . הוא הכריז : 
" האויב הגדול שלנו הוא שיגעון הנקמה " . הקווים הכלליים של מצע המפלגה 
שהוצג הם שחרור אסירים פוליטיים , דחיית מועד הבחירות הקרובות האמורות להתקיים 
בפברואר ( הממשלה דחתה בינתיים בקשה זו ) , חוקה דמוקרטית . הנואמים 
האחרים דיברו ביתר חריפות , בעיקר גראמס פאשקו , שדיבר על תנאי החיים העלובים 
של האלבנים . " אנחנו רוצים שהעם האלבני יהיה חבר במשפחה אירופית . אנחנו 
רוצים שהאלבנים יהיו לבושים היטב , משכילים ואינטליגנטים לא פחות מהאירופים " . 
דברים דומים אמר פראץ זוגאס , שהודיע על הקמת עיתון חדש : " איננו רוצים 
עוד להיות האחרונים באירופה " . הסופר בסניק מוסטפאי הודיע על הקמת פורום 
להגנת זכויות האדם . לאחר הפגישה יצאו כ001 צעירים בתהלוכה למרכז העיר והשמיעו 
סיסמאות קיצוניות יותר . היו גם שקראו " הלאה הודגה " , קריאה שבאלבניה 
היא עדיין חילול הקודש . ראשי המפלגה החדשה הצליחו לשכנע אותם להפסיק את 
הפגנתם הקטנה , ובשעה 11 בלילה לבשה טיראנה את פניה הרגילות . ב72 בדצמבר 
היתה אמורה " מפלגת העבודה " ( המפלגה הקומוניסטית ) לערוך את ועידתה 
כדי להגדיר את הנושאים העיקריים של מסע הבחירות שלה . אמנם נראה שבניגוד 
למפלגות אחרות במזרח אירופה , היא אינה מתכוונת לשנות את שמה , אך היא 
רוצה להציג קלסתר משופץ . אלא שזו משימה קשה כשעליה לגרור עמה את אוצר 
המלים הרשמי הלעוס . " דיכוי הדת ? כן , זה הואץ קצת יתר על המידה " , 
הודה שר החינוך הצעיר סקנדאר גטינושי , והוסיף מיד " אבל תנועות הנוער 
הן שהיו נגד הדת , הממשלה נאלצה לתמוך בהן " . מדוע עלתה אלבניה מאוחר 
כל - כך על דרך הדמוקרטיה ? " בגלל תנאים אובייקטיוויים " . האם קיימים 
חילוקי דעות בדרגים הבכירים לנוכח כמה גירושים מהמפלגה באחרונה ? " לא , 
הלשכה הפוליטית ומליאת המפלגה תומכות פה אחד בנשיא עליה " . אבל השליטים 
אינם מספיקים תמיד לתאם עמדות . בעוד אחד מדבר בזכות כלכלת שוק , אחר סבור 
כי המדינה חייבת להמשיך לשלוט על הכלכלה . יש מי שאומר כי זה צפוי ונורמלי 
שעליה יתפטר מתפקיד המזכיר הכללי ויהיה " רק " נשיא הרפובליקה , ויש 
הטוען כי על הנשיא להמשיך להחזיק בשני התפקידים . לכולם אויב משותף " הביורוקרטיה , 
המונעת מהנשיא להצליח " . אך איש אינו רוצה להגדיר היכן מתחילה ביורוקרטיה 
זו . הכל אפוא אפשרי בארץ הנשרים , המלאה סתירות . זוג סטודנטים יכול עכשיו 
להסכים להזמנה לאכול עם אזרח זר במסעדת המלון שלו דבר שלא היה אפשר להעלותו 
על הדעת עד לפני כמה חודשים אבל עדיין אסור להם להשתמש במעלית המלון . 
דוגמה מאירת - עיניים למצב באלבניה כולה . 
