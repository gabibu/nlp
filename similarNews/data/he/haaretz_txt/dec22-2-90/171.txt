המועצה לשימור מבנים ואתרי התיישבות , המוכרת יותר בשמה המועצה לשימור 
אתרים , הוקמה לפני שש שנים ומאחורי היוזמה עמדה אז , עם שורה של גורמים 
ציבוריים נוספים , החברה להגנת הטבע . הגוף שניבאו לו כישלון העלה , 
בתוך תקופה קצרה יחסית , את הנושא לסדר - היום של חיינו הציבוריים . אמנם 
נעשו גם טעויות , אך בסך הכל זו הצלחה לפחות בשלב הבלימה של ההרס , ובמידה 
מסוימת גם בהתחלות של פעולות לשיקום ושימור של אתרים . לכך נלווית יוזמת 
חקיקה בניצוחה של ח"ך עדנה סולודר . יוסי פלדמן , מראשוני החברה להגנת 
הטבע , שהיה בין מקימי בית - ספר שדה הראשון בארץ , בעין גדי , הוא הכוח 
המניע מאחורי המועצה . עם מנגנון מצומצם , המונה שלושה עובדים במשרה מלאה 
ועוד תריסר מרכזים בחלקי משרות , המצטרפים לעוד שתי משרות , בסיוע החברה 
להגנת הטבע ומשרד החינוך , ותוך כדי הישענות על גרעין קשה של יותר משלוש 
מאות פעילים ועורף ציבורי המונה כששת אלפים חברים , מקיים פלדמן פעילות 
נרחבת . מתברר כי בנושאים " היפים " , כשמדובר בשמירת פרחי הארץ , הגנה 
על שמורות הטבע או על שרידי מבנים חשובים מימי ההתיישבות , רבים מוכנים 
להתנדב . להלן מובא קטע מ"דו"ח מזכיר מס 61 יוניאוקטובר 0991 " שבו מדווח 
פלדמן לחברי המועצה על פעילותן של הוועדות הציבוריות - המקצועיות האזוריות 
בשימור אתרים בתחומן . . צפת : הוועדה הכינה את מפגש המתכננים שהתקיים 
בצפת והיא נערכת ליום עיון פתוח לקהל בחודש אפריל . ריחניה : בשיתוף עם 
המועצה האזורית " מרום הגליל " נעשו תוכניות והועלו רעיונות לשימור הגרעין 
ההיסטורי במקום . ראש פינה : הסתיימו עבודות התשתית של המדרגות המובילות 
מהוואדי לאתר , וכן תיקונים ברחוב הראשי . בהכנה נמצאת תוכנית כללית לאתר . 
. משטרת נהלל : נמצאת בשלבים מתקדמים של תכנון כאתר הנצחה לנוטרות , 
בשיתוף עם משטרת ישראל והמועצה האזורית עמק יזרעאל . ועד ציבורי המתארגן 
עתה ילווה את שיקום המשטרה . כדורי : נערכו דיונים לשימור האתרים ההיסטוריים 
בביה"ס החקלאי . קיבוץ גשר : שלב ראשון של השיקום והשימור הסתיים ביום 
עיון על ימי גשר הראשונים וגשר במלחמת העצמאות . כינרת : בימים אלה מסתיימים 
התכנון והכנת החומר לשיקום בית העלמין . בית שאן : לצערנו , נהרסו מספר 
אתרים היסטוריים במקום . בסקר שערכנו נמצא שהאתרים שנהרסו היו בחלקם משרידי 
היישוב היהודי . בימים הקרובים תתקיים פגישה משותפת עם הנהלת המועצה המקומית , 
לדיון על דרכי שימור ושיקום האתרים ושילובם בתוכנית המתאר של היישוב . 
בית חנקין , עין חרוד : האתר נמצא באחריות קרן קיימת לישראל והמועצה האזורית 
גלבוע . המועצה לשימור אתרים מתריעה על הזנחת האתר . עפולה : לאחר מאבק 
ממושך אושרו תשעה מבנים לשימור מתוך כ52 מבנים שהומלצו על - ידי המועצה . 
לצערנו , " מלון מרכזי " נהרס , לאחר דיון והבטחה ( של פשרה ) שחלק 
מהאלמנטים הארכיטקטוניים ישולבו בבנייה החדשה . טבריה : הגיע לסיומו סקר 
אתרים מקיף . ב2 בפברואר 1991 ייערך יום עיון שיעסוק באתריה ההיסטוריים 
של טבריה ודרכי שיקומם . . סקר גליל מערבי נמצא בשלבי סיום . בית - חרושת 
נור , עכו : ביוזמת המועצה לשימור אתרים סוכם על קיום דיון בהשתתפות הבעלים , 
הנהלת עיריית עכו וקבוצת חברים מתוך ועדת התכנון הארצית לבדיקת אפשרות שימור 
האתר . שבי ציון : הוחלט להפוך את בית וולף לבית ראשונים . . המושבה 
הגרמנית : הוועדה ממשיכה במעקב אחר תוכניות המושבה הגרמנית והמאבק המשפטי 
נגד הקמת " מגדל גנים " . פרויקט סטולר : בהתחשב בהתנגדות שהוגשה על - 
ידי הוועדה הונמך המבנה . . יערות הכרמל : מתקיימים מגעים עם קיבוץ בית 
אורן ורשות הגנים הלאומיים להכנת תוכנית לשחזור ושיקום של חצר יערות הכרמל 
שבחורבת שללה , על הכרמל , ששימשה נקודה בודדת של ההתיישבות היהודית בכרמל . 
בנימינה : ועדת השימור של המועצה המקומית שיחזרה את מגדל המים ליד בית הכנסת . 
זכרון יעקב : המועצה לשימור מסיימת בימים אלה הכנת תוכנית שתנסה לשמור 
על אופיו של היישוב . עתלית : בשיתוף עם קק"ל מתבצעות עבודות תשתית של 
חניות , גדרות וכבישי גישה באתר מחנה המעפילים . עבודות אלה משפרות מאוד 
את צורתו החיצונית של האתר ויאפשרו ביקורים בימי החורף . סקר בשיתוף עם 
איגוד ערים לאיכות הסביבה חדרה אנו עומדים בפני סיום סקר האתרים באזור . 
. כפר יונה : לאחר מפגש עם ראש המועצה הוועדה המליצה על שימור מספר מבנים 
ובהם האמפיתאטרון שהיה מיועד להריסה . נתניה , בית פרדס הגדוד : הוכנו 
תוכניות לשיקום המבנה , שלפי המלצת העירייה מיועד לבי"ס שדה פולג . תל 
מונד , בית לורד מונד : בימים אלה מסיימים את שיפוץ המבנה שיהפוך לבית 
ראשונים של האזור . רחובות , מכון ויצמן : הוועדה נתנה דעתה לשימור המבנים 
הראשונים של מכון זיו . גדרה , צריף משפחת סברדלוב : הצריף עבר שיפוץ 
ונפתח מחדש לביקורי קהל . נס ציונה , חוות לרר : המועצה רואה בדאגה את 
המשך ההזנחה של חוות לרר והחליטה על פעולה ציבורית לקידום שיקומה של החווה . 
ואלהלה : למרות המאמצים נהרסו שני המבנים בוואלהלה שכונה טמפלרית מתחילת 
המאה . שוב אנו נפגשים בחוסר רגישות והתחשבות של המתכננים ( אדריכל יסקי ) 
והוועדות המאשרות . המועצה הגישה רעיונות כיצד לשלב את המבנים עם תכנון 
חדש ובלי לפגוע בזכויות . מנשיה : ועדת ת"א הכינה חומר בכתובים ובתוכניות 
להצגה בפני עיריית תל - אביב . רידינג א : ועדת ת"א ערכה סיור בבנין שנבנה 
בשנת 4391 ושמעה על תוכניות חברת חשמל לגבי המבנה . מגדל המים , רח מזא"ה : 
המועצה עם ארגון חברי ההגנה יוזמת תוכנית לשימור מגדל המים , שהיה בסיס 
קשר חשוב של ההגנה . תוכנית יפו : ועדת ת"א קיימה פגישה משותפת עם צוות 
יפו של עיריית ת " א ושמעה על קידום התוכנית . בסיס לעבודת צוות יפו היה 
הסקר המפורט המוקדם שערכה המועצה לשימור . . בית הרב קוק : על - פי החלטת 
הוועדה הוגשה התנגדות לבניית בית חדש בסמוך לבניין המיועד לשימור . ההתנגדות 
נשמעה בוועדה המקומית לתכנון ולבנייה . מתחם בי"ח הנסן : הוגשה תוכנית 
לבנייה חדשה ושיקום במתחם ובסביבתו . ההתנגדות נשמעה בוועדת המשנה המקומית 
לתכנון ולבנייה והתקבלה בחלקה . מתחם כיכר אלנבי : המועצה הגישה התנגדות 
להרחבת כבישים על חשבון הכיכר וביקשה הכנת תסקיר השפעה על הסביבה לגבי סיכוני 
הפגיעה בבניינים לשימור בסמיכות לאתר . לב העיר : עיריית ירושלים הכינה 
תוכנית לשיקום ובינוי מחדש בשמונה שכונות בלב ירושלים , באזור מחנה יהודה . 
התקיימו מגעים עם תושבי השכונות , והועלו נקודות בעייתיות בתכנון המוצע . 
ההתנגדות נשמעה בוועדות . ועדת המשנה המקומית קיבלה חלק גדול מהן ועד עתה 
טרם התקבלה החלטת הוועדה המחוזית בעניין . עין כרם : נמשך הטיפול והמעקב 
אחר שימור אופיו של הכפר . " שערי צדק " הישן : לאחר שנים נמצא ייעוד 
לבניין ( מרכז לקשישים ) , הוכנה תוכנית שימור שהוצגה לפני הוועדה , 
ונמצא תורם . הוועדה הסתייגה מחלק של התוכנית שקבע פגיעה באתר בית הכנסת . 
הוועדה רואה בדאגה את מצבו המידרדר של המבנה . שער הגיא : המועצה רואה 
בדאגה את חוסר הטיפול באתר . . באר שבע : אותרו 71 אתרים , שישתלבו 
בתוכנית מסלול " טייל בעברך " . גבולות : נבדקת אפשרות לשיקום האתר . 
המגמה היא לתכנן את השיקום כך שלא יתחרה ברביבים וישתלב בפעילות התיירותית 
האזורית . רביבים : באתר מוקם מרכז מבקרים . כן נמצאת בדפוס חוברת ובה 
סיפור ראשית מצפה רביבים והקיבוץ . משואות יצחק : המשך שיקום שני צריפים 
ראשונים כדי שיהוו את בית הראשונים במושב . " גשר עד הלום " : המצרים סיימו 
הקמת אנדרטה לזכר הנופלים המצרים אנחנו , לצערנו , רק אישרנו את תוכנית 
השיקום , בתקווה שבקרוב יתחילו בעבודה . 
