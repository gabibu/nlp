נדהמתי לקרוא את האשמותיו של מזכ"ל מפלגת העבודה כלפי יוסי ביילין ( " הארץ " , 
21 . 91 ) . לי ברור כי כל עוד השקפותיהם של ראשי המפלגה דומות לאלה של 
חריש , אין לה סיכוי לשוב ולתפוס את השלטון . חריש בונה כנראה על ותיקי 
המצביעים על מפא"י , וסבור שהם ימשיכו להצביע למפלגת העבודה כל עוד זו 
לא תשנה את עמדותיה . ספק גדול אם עדיין יש מצביעים רבים מסוג זה . הנצים 
שביניהם אינם זקוקים למעין " ליכוד לעניים " הם עברו מזמן אל הליכוד עצמו . 
שמעון פרס , בדבריו בטלוויזיה ב21 . 91 , הודה שהיה נוהג כלפי המפלגות 
הדתיות בדיוק כמו שמיר . מי צריך אפוא את המערך ? התשובה היא שיש רבים 
שהם יונים מתונים , והם מחפשים מפלגה המסוגלת להפשיר את עמדותיה במקרה הצורך . 
בלית ברירה הם יצביעו רץ או מפם , או מפלגת שמאל אחרת , אבל יעדיפו להצביע 
למפלגת העבודה , אם המפלגה תוכיח שהיא פתוחה לרעיונות חדשים , כמו אלה 
שמבטא ביילין . תל - אביבקפמאביגבחדשות ערב שבת ( 21 . 12 ) הראתה הטלוויזיה 
את זרם העולים המגיעים ללוד , ומשם עברה המצלמה להפגנת עולים בבאר - שבע 
ודבר על מחדלי קליטה . למען האיזון , צריך היה להראות את משפחות העולים 
המרוצות ואלה הרוב . כעולה חדש - ישן ( שנה בישראל ) אוכל להעיד , שלמרות 
הקשיים , בישראל טוב פי אלף מאשר ברוסיה . והכי חשוב : כאן אנו מרגישים 
בפעם הראשונה את הגאווה של היהודי על מולדתו , שפתו , דגלו , הימנונו 
ותרבותו . ירושלימקפמאביגהדיון הציבורי על ההחלטה הנמהרת לוותר על פרויקט 
הצוללות התעלם מאחד ההיבטים החשובים של מערכת נשק זו . כל מערכת נשק מחייבת 
את האויב הפוטנציאלי להצטייד במערכות הגנה נגדה . היות שגילויה של צוללת 
המשייטת במעמקים הוא כמעט בלתי - אפשרי , חייבים להקצות סכומי עתק למיגון 
מתקני החוף ומתקנים קרובים לחוף , ולהקצות כוחות רבים להגנתם . ויתור על 
מערכת הנשק התת - מימי מעמיד הן את חיל האויר והן את חילות היבשה בפני אתגרים , 
שכדי להתמודד אתם יידרשו סכומים הרבה יותר גדולים מאלה הדרושים לפרויקט 
הצוללות . המלחמה בעידן המודרני היא מאבק של סך כל המשאבים הלאומיים של הצדדים 
הלוחמים . השלום עם מצרים לא היה בא לעולם לולא החליט סדאת שעליו להפסיק 
לכוון את המשאבים הלאומיים של ארצו למלחמה ללא תכלית במדינת ישראל . הוויתור 
על הצוללות משנה את מאזן הכוחות לקראת אפשרות של מלחמה עתידית , ובכך משחק 
לידי אויבינו . תל - אביבקפמאביגקשה היה להעלות על הדעת שהבולגרים יגיעו 
למצב שחייב אותם לשגר לישראל ולעולם כולו קריאה לעזרה הומניטרית דחופה . 
זה עם קשה - עורף עם כבוד עצמי כמעט " קזבלני " . עם של עובדי אדמה שידע 
במשך דורות להוציא לחם מן הארץ ביושר ובעמל רב . גם בתקופות קשות ביותר 
בתולדותיהם , בעתות של אסונות ופורעוניות טבע , ידעו הבולגרים לפתור את 
בעיותיהם בעצמם . ההיסטוריה לא פינקה את הבולגרים . דבר בתולדותיהם לא ניתן 
להם במתנה . גם כעת הם נאלצים לשלם את מלוא המחיר על הניסיון של משטר רודני 
בארצם להביא בכפייה ובקפיצת - דרך את " גן העדן עלי אדמות " . בולגריה 
נותרה בלא מטבע חוץ . קופתה ריקה . הרזרבות אזלו מכבר והמדינה הפסיקה לשלם 
את חובותיה . התוצאה היתה ניתוק מלא של קווי האשראי במערכת הבנקאות הבין - 
לאומית . המצב הפיננסי הידרדר עוד יותר כאשר כמה ממדינות ערב , שאתן סחרה 
בולגריה ( עיראק , סוריה ועוד ) , החייבות לה מיליארדי דולר , הפסיקו 
לפרוע את חובותיהן . עיראק הפסיקה לספק דלק תמורת החוב , והערבויות הסובייטיות , 
אם היו כאלה , אינן מופעלות . בולגריה היא , לכן , אחת המדינות שנפגעו 
קשות מהמשבר במפרץ הפרסי , בלי שתקבל על כך פיצוי כלשהו . המשק הלאומי 
נותר בלא דלקים , חומרי - גלם לתעשייה , מזון בסיסי . התורים לכל מצרך , 
לרבות מוצרי מזון חיוניים , ארוכים . גם המחירים עלו . כדי להקל על 
האוכלוסייה הונהג קיצוב , אך לא פעם אין לקבל בחנויות אפילו את המנות 
הקצובות . בולגריה נתונה בחורף קר ותשוך . עוברים עליה ימי רעב ממש . בגלל 
מחסור בחומרי - גלם צימצמו מפעלי תעשייה רבים את הייצור או הפסיקו אותו כליל . 
בתי - חרושת גדולים לייצור תרופות , שבעבר סיפקו את מלוא התצרוכת המקומית 
ואף ייצאו כמויות גדולות של תרופות , הפסיקו לייצר . בתי המרקחת נותרו 
בלא מלאי . קשישים בבתי אבות , ילדים בבתי יתומים ואף אזרחים רבים המאושפזים 
בבתי - חולים , מתים בגלל מחסור בתרופות . באחרונה הגיעו לישראל קריאות 
לעזרה , ובמיוחד בקשות למשלוח תרופות ומזון לילדים . הבקשות הועברו בצינורות 
דיפלומטיים שונים . שר הבריאות הבולגרי , שביקר בישראל לפני כמה חודשים , 
ביקש עזרה דחופה . חברים של הפרלמנט הבולגרי שביקרו באחרונה בישראל תיארו 
לפנינו את המצב הנואש . בקשה לעזרה התקבלה גם מאגודת הידידות בולגריה - 
ישראל שהוקמה בסופיה . הבולגרים אינם מבקשים כסף . הם מבקשים תרופות ומצפים 
שהעם היהודי כולו , ובמיוחד יוצאי בולגריה בישראל , שאת חייהם הצילו בתקופת 
הכיבוש הנאצי , יתגייסו לכך . שר הבריאות , אהוד אולמרט , כבר הביע את 
הסכמתו להירתם לביצוע המשימה . אך בלי עזרה ממלכתית ובלי היחלצותן של חברות 
ציבוריות ופרטיות לא נוכל לעמוד במבחן מוסרי זה . אנו בטוחים שעם ישראל 
לא יעמוד מנגד נוכח הטרגדיה הפוקדת את עמה האציל של בולגריה . לגבי כלל 
ישראל הגשת עזרה הומניטרית לבולגריה היא עניין של סולידריות אנושית וחובה 
מוסרית . לגבי יוצאי בולגריה זה גם עניין הנוגע לכבודו העצמי של כל אחד 
ואחד מהם , ולכן עליהם להיות ראשונים להתגייסות . ירושלימקפמאביגמדהימה 
אותי אזלת היד של השר ארנס וההתייחסות שלו לרציחות האחרונות כאל שגרה שיש 
להתרגל אליה . " צריך לחיות עם זה " זה המסר שלו לאזרחי ישראל . אני 
איני רוצה לחיות עם זה . אני חושבת שכל תושבי ישראל צריכים להקים קול זעקה 
לנוכח חוסר האונים של ממשלת המחדל הזאת . רמת - גנקפמאביגגדעון סאמט הכתיר 
את יצחק שמיר בתואר " אדם נבון כמותו " ( " הארץ " , 21 . 91 ) . מובן 
שסאמט רשאי לחשוב כך , אבל אני מתפלא : סאמט , שעל - פי כתיבתו , בדרך - 
כלל , הוא נבון , אינו יודע את ההבדל בין איש ערמומי וחלקלק , דמגוג של 
קיצוניות ושלפן של סיסמאות ריקות , לבין חכם ונבון ? וכשסאמט מבקר ואומר 
ש"שמיר חף מכל מידע ויוזמה " ( בענייני החברה והכלכלה החיוניים שלנו ) 
הוא יכול להוסיף אף את המישור התרבותי . אכן , בתקופת הסתר פנים זאת בחברתנו , 
בשלטון ההמוניות והתגברות ההתבהמות כמעט בכל מישור , גם שמיר מנהיג נבון 
הוא . 
