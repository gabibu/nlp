דווקא אביב העמים המתקרב , המהפכות במזרח אירופה והפרסטרויקה מדאיגים אותו . 
" אולי יש לנו ולרוסים יחסים טובים פורמלית " , הוא אומר , " אבל אין 
אלו ממש יחסי שלום " . הוא גם סבור שהרוסים עדיין ממשיכים להשפיע עלינו לרעה 
ולפזר השפעות שליליות . גם ביקורו בארץ של המדיום הרוסי , קשפירובסקי , 
היה , לדבריו , חלק מנסיונות הסובייטים לפגוע בנו לרעה . קשפירובסקי , 
כזכור , הפנט אל מסכי הטלוויזיה הישראלית אלפי אנשים שציפו להבריא למשמע 
הנחיותיו . אברהם כלל לא התלהב . " אם הוא היה פסיכיאטר כפי שהוא טוען , 
אז הוא לא היה מופיע על המרקע ועושה טיפול קולקטיבי . אני חושב שהוא נשלח 
על ידי הרוסים כדי להשתיל בעם דכאון ותבוסתנות " . 
