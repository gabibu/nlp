בודפשט ( מיוחד ל"הארץ " ) . דובר רומני רשמי אמר אתמול בבוקרשט , כי 
המלך הגולה , מיכאל , ובני משפחתו , יכולים לבקר ברומניה בכל עת , " בתנאי 
שילכו בדרך הרשמית הנאותה " . כזכור , מיכאל , אשתו ואחת מבנותיו , ניסו 
לחזור לרומניה בשבוע שעבר . הם נחתו בבוקרשט במטוס שווייצי פרטי , שעל - 
פי ההודעה המוקדמת הטיס אנשי - מסחר שווייצים . שלטונות רומניה מנעו מן 
המלך הגולה לצאת אל קבר סבו , והחזירו אותו במטוס צבאי לשווייץ , בטענה 
שלא הצטייד באשרת כניסה . לאחר מכן הצהיר מיכאל , בראיון לתחנת " אירופה 
החופשית " , כי הממשלה הרומנית חוששת מפניו , כיוון שעל - פי החוקה שבתוקף , 
הוא עדיין שליט המדינה . הוא קרא לבני ארצו להתקומם , ולפעול למען כינון 
" מדינת חוק אמיתית " ברומניה . 
