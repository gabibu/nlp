החרדית זינקה מעלה , נשמה נשימה ארוכה והנה , היא במקום לשכמותו לא ציפתה : 
פולשת לחייהם של החילוניים , מכתיבה אורחות חיים ונוהגים , קובעת את התפריט 
החילוני , מכניסה יד לכיסים ולארנקים ומשתלטת על הרחוב החילוני . היא מניפה 
את דגל הכפייה בחוסר התחשבות מוחלט בפלורליזם של מחשבה . שלושה רבנים הפכו 
לנציגיה האותנטיים של היהדות החרדית - הדתית , על כל פלגיה וזרמיה , לובשי 
השחורים וחובשי הכיפות . הרב שך , לאחר שאירגן לנו ממשלה , יוצא מדי פעם 
בתוכחות ובנבואות - זעם המכוונות לעבר הציבור החילוני , שממנו הוא אמור 
להתעלם , ואף מוצא צידוקים לשואה . הוא מצביע על הקשר שבין אי - שמירת 
מצוות לבין השואה , כשהוא רואה בגרמנים מטה - זעם בידו של אלוהים . הרב 
שך אמור להיות אישיות רוחנית ראשונה במעלה , והנה , בכל פעם שהופיע בפומבי 
שמענו דברים מגומגמים , ורק גילינו שיש לו בעיה כלשהי עם מגדלי או אוכלי 
שפנים . מפליאה העובדה שרב וגדול בישראל מייחס לאלוהים תכונות אנושיות ומיידיות 
כל - כך . הוא בורא אלוהים בצלמו ובדמותו שלו , אלוהים המשתייך לבית שמאי , 
שאינו מכיר בסליחה , בחסד וברחמים . אפילו הרבי מלובביץ הזדעק למשמע 
הדברים , ואתו ניצולי שואה שמשפחותיהם נספו בכבשנים , והם ראו בדבריו חילול 
זכרם הקדוש של המתים . מה גם שההזדקקות - כביכול של הקדוש ברוך הוא להיטלר 
ולנאצים כמקל - חובלים מנקה את הגרמנים מחטאיהם , ומעניקה להם אליבי אלוהי . 
לצדו של הרב שך , הרב לוינגר הפך כיום לנציגה האותנטי של היהדות הדתית - 
הלאומנית - השבטית , זו שחרטה על דגלה שוביניזם ופנאטיות עיוורת . הרב 
לוינגר חוגג בשערי כלא מעשיהו עם שחרורם של אסירי המחתרת . שם הוא אומר 
במפורש , ללא היסוס , שרצח ייקרא לעניינים שבין אדם לחברו , כמו בנושאי 
רכוש וכיוצא באלה , שעה שהרג על רקע לאומני אינו בחזקת רצח . הוא מבדיל 
בין דם יהודי לבין דם ערבי , וויש לו לכך אסמכתא הלקוחה מידע אישי ; על 
ירי שגרם למותו של עובר אורח ערבי שילם בכמה חודשי מאסר בלבד . תמוה שאף 
אחד מרבניה של היהדות - הדתית - הלאומית לא הוקיע את דברי הבלע האנטי - הומניסטיים 
והאנטי - מוסריים של לוינגר , שמהין לדבר בשמה של היהדות וערכיה המוסריים . 
אך לא איש אינו מגנה אותו , אינו דורש להוציאו מחוץ למחנה . אולי גם 
מפני שמוראם של לאומנים פנאטיים , חובשי כיפות , נפל על המחנה הדתי - הלאומי , 
והאחרונים כופים את רצונם , בשמה של אמת תנ"כית סלקטיווית , שעה שהמפד"ל 
וראשיה מתיישרים לפי הסמנים הלאומניים החמושים . נציג אותנטי בולט נוסף 
הוא לא אחר מאשר הרב פרדס . הוא נציגה של יהדות נהנתנית , שבין לבה לפיה 
רובץ פער גדול ואפל . יש נהנתנים הלוטשים עיניים ושולחים ידיים לכיסי הציבור , 
ויש , כמו הרב פרדס , השולחים ידיים למקומות אחרים . הרב פרדס הוא דיין 
בישראל , ומעמדו הקנה לו זכויות , חובות ועמדה של שופט מן המניין , והנה 
הוא מורשע בפלילים על מעשים מגונים שעשה בנשים שנזקקו לעזרתו . זהו הרב 
שיצא לו שם בהטפות הקנאיות הצדקניות שלו , האיש שכינה את החילוניים פוחזים 
וריקים . כשנשאל בסוגיית האיסור על גיורת להינשא לכהן מפני שהיא בחזקת זונה , 
אמר : " נכון מאוד , לפי שהיא באה מן הגויים שטופי הזימה . הבעיה שלנו 
שהבנות שלנו נראות כמו הגויות . אין הבדל . התועבה שם הפכה פה לגיטימית . 
לא לחינם את מתפלאה מה פתאום גיורת מוחזקת כזונה . מה ההבדל בינך לבינה ? 
מתנהגים כמו פרדות וסוסים בשוק . כמו חתולים בשק . כמו אין מותר האדם 
מן הבהמה " ( " חדשות " , 58 . 01 . 32 ) . והנה , צדיק זה אפילו אינו 
לובש שחורים ויוצא לעיר אחרת כשתוקף עליו יצרו . הוא מביא נשים חילוניות , 
שכולן כנראה מוחזקות בעיניו זונות , לבית הכנסת בעירו , ואינו חושש לחלל 
את המקום הקדוש . גם אם היו מעשי הרב פרדס בגדר סטיות של יחיד , באים המתפללים 
בבית הכנסת שלו ועומדים לימינו כחומה בצורה . הם מתייחסים אליו כאל קדוש 
מעונה שהחילוניים , ובראשם שולמית אלוני , יצאו במסע השמצות נגדו , והם 
שהביאו לנפילתו . בינתיים הרוחניות הולכת ונמוגה בקרב היהדות הדתית - החרדית . 
ראוי לעיין בכתב העת " אלפיים " , במאמרו של פרוף מנחם פרידמן , " מדינת 
ישראל כדילמה דתית " , על חייהם הכפולים של הדתיים . לא עוד אישים דגולים 
כרב קוק , הרב סולובייציק והרב הרצוג שחילוניים התייחסו אליהם ביראת כבוד 
והאזינו לדבריהם אלא רבנים שבררו לעצמם מתוך ערכי היהדות רק מה שתואם את 
השקפת עולמם הצרה והקודרת . ופני הדור כפני רבניו . 
