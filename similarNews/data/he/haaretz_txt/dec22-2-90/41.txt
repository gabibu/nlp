שמעתי שהים היה סוער בשעת התהפכותה של הספינה , לכן אני משער שגל חזק במיוחד , 
הצליח להטות אותה על צדה ולהפוך אותה . ייתכן גם שההגאי של הספינה התקדם 
בכיוון הגלים ולא היה ערני מספיק לגלים החזקים שחבטו בספינה מהצדדים . אני 
מכיר את הספינה הזו . היא יציבה בדרך כלל וכמו כל הספינות האחרות עוברת 
בדיקות כשירות תקופתיות המתבצעת ע"י מינהל הספנות והנמלים במשרד התחבורה . 
אבל הגלים הגבוהים והעדויות על כך שרבים מן הימאים באמריקאים שהיו על סיפונה , 
ישבו על דופן אחת , הם שגרמו כנראה להתהפכות . קשה מאד לדעת . בדרך כלל 
ההגאים בספינות הללו , הם ימאים מנוסים מאד . ייתכן שההגאים התרכזו בכיוון 
נכון של ההפלגה בהתאם לגלים הגבוהים ולכן לא היו ערים לכך שרבים יושבים בצדה 
האחד ובכך מפרים את שווי המשקל . כדי להשיב על שאלה זו בצורה יותר מקצועית 
חייבים לדעת את כל הפרטים המדויקים , כגון מספר הימאים שהיו בספינה , מה 
היה גובה הגלים , מה היתה מהירות הרוח וכמובן אם הספינה היתה במצב תקין . 
בדרך כלל ספינות אינן מתהפכות במהירות גדולה כל - כך . ייתכן שאחרי שחדרו 
מים רבים לתוכה , היא נטתה על צדה הצר ובשל המספר הגדול של הימאים שישבו 
באותו צד , היא איבדה את שיווי משקלה וצללה במהירות רבה לתהומות . אני מעריך 
שהימאים הללו נלכדו בתוך הספינה ולכן לא הצליחו להיחלץ . יש להניח שהם גם 
ספגו חבטות קשות או שלקו בהלם מההתהפכות והצלילה המהירה של הספינה למצולות . 
העובדה שחלק ניכר מהימאים הצליחו לקפוץ למים ולהינצל , מעידה שהם היו יותר 
ערניים או שהיו על הירכתיים ובאזורים שמם קל יותר לקפוץ לים הפתוח . בהנחה 
שהימאים שמתו נלכדו בתוך הספינה , אינני מאמין שחגורות ההצלה היו מצילות 
אותם . 
