סיאול ( ע"ר וע"ץ ) . סוכנות הביטחון הפנימי של דרום - קוריאה , מסרה 
אתמול כי סיכלה קשר סוציאליסטי להפיכת הממשלה . זהו הקשר השני המתגלה בדרום - 
קוריאה , בחודשיים האחרונים . בהודעה נאמר כי סוכנות הביטחון הפנימי עצרה 
13 בני אדם , רובם סטודנטים , וביניהם גם מורה בבית ספר יסודי . כן הוצאו 
פקודות מעצר נגד 07 בני אדם נוספים , החשודים בעבירות נגד החוקים האנטי - 
קומוניסטים החמורים , הנהוגים בדרום - קוריאה . הסוכנות מסרה כי העצורים 
הם חברי הארגון המחתרתי " התנועה העצמאית לאיחוד לאומי " , שנוסד ב8891 , 
ושמטרתו תמיכה בהצעות צפון - קוריאה לאיחודן מחדש של צפון ודרום קוריאה . 
13 החשודים הואשמו בפגיעה בחוק הביטחון הלאומי , והם צפויים לעונשים כבדים , 
לרבות מוות . עוד נאמר בהודעה , כי סוכנות הביטחון הפנימי החרימה 031 פריטים , 
ששימשו את הפעילים הפרו - קומוניסטים , ביניהם דיסקטים של מחשבים , ובהם 
טכסטים , המפרטים את התוכנית המהפכנית הפרו - צפון קוריאנית . נטען , כי 
הארגון , שעל חבריו נמנה גם סונג קאף - סוק , מנהיג ברית הסטודנטים הראדיקאלית 
" צונדייהיוף " , ניסה לשלוח כמה מחבריו לצפון - קוריאה , על - אף שהדבר 
הוא בניגוד לחוק בדרום . דובר תנועת " צונדייהיוף " מתח ביקורת חריפה על 
האשמות סוכנות הביטחון הפנימי . " ההודעה בדויה ומעוותת לגמרי . לתנועתנו 
אין כל קשר עם כוחות כלשהם מבחוץ " , טען דובר התנועה . " קשרים עם צפון 
קוריאה ? כמובן שלא . אנחנו פועלים להגשמת מטרתנו העצמאית לאיחוד חצי האי 
הקוראני " , אמר הדובר בראיון טלפוני . מתנגדי המשטר ומנהיגי האופוזיציה , 
מאשימים זה מכבר את שירות הביטחון הפנימי בניצול לרעה של סמכויותיו , בעיקר 
בפעולותיו נגד מתנגדי המשטר . כמו - כן הם טוענים כי שירות הביטחון הפנימי 
" משתמש בתירוץ של קשר סוציאליסטי " , בכל פעם שפורץ משבר פוליטי . 
