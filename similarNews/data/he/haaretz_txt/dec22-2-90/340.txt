לוח ההופעות של הפסנתרנית אלנה בשקירובה מלא עד סוף 39 . לארץ הגיעה לפני 
ימים אחדים עם בעלה , הפסנתרן והמנצח דניאל ברנבוים , כדי להיות לצדו בהופעותיו 
ולנוח משנה עמוסת פעילות . לפני כשנה הופיעה בירושלים עם תזמורת רשות השידור 
וברסיטל מיצירות שומן . הפעם תופיע רק פעם אחת , ברסיטל שיהיה במוזיאון 
תל - אביב במוצאי שבת . לפני בואה לישראל הקליטה בשקירובה לידרים של שומן 
עם הטנור זיגפריד ירוזלם , שגם היה אמור לשיר עתה בארץ עם הפילהרמונית , 
בניצוחו של ברנבוים , אבל ביטל " מסיבות פוליטיות " . " מוסיקה קאמרית 
אני מנגנת בכל הזדמנות , אבל אינני רוצה להתחייב להרכב קבוע . חשוב לי 
להרגיש חופשייה " . הרפרטואר שלה הוא קלסי - רומנטי : מוצרט , בטהובן , 
ברהמס , ליסט , הרבה שומן , מעט מוסיקה של המאה העשרים . כיוון שנולדה 
ולמדה במוסקווה , היא אומרת , מתבקש להניח שתתמחה במוסיקה רוסית . בינתיים 
היא מעדיפה להימנע מצייקובסקי , רחמנינוב ופרוקופייב . " אולי מפני שהכל 
מסביבי ניגנו שוב ושוב אותן היצירות , ורוויתי מההאזנה האינטנסיווית למלחינים 
אלה . אולי יום אחד זה יחזור " . את תוכנית הרסיטל תיכננה בקפידה . " רציתי 
תוכנית שונה מזו שניגנתי לפני שנה . אנגן שוב רק את ההומורסקה של שומן , 
מפני שהיצירה מתאימה לתוכנית . הפנטסיה ברה מינור ( ק . 793 ) היא 
בלתי - גמורה , על כל פנים לא בידי מוצרט . הרונדו ( ק . 584 ) בשבילי 
הוא מעין המשך אפשרי , מפני שהוא כתוב באותה אווירה כמו הסוף של הפנטסיה . 
את שתי היצירות של ליסט לא מנגנים ברסיטלים לעתים קרובות . הבלדה מספר 
2 בסי מינור היא יצירה גדולה שיש בה הכל : טכניקה , ברק , רגעים מאוד 
ליריים . כך גם האגדה מספר 1 , דרשת הציפורים של פרנציסקוס הקדוש . אפשר 
למצוא שם גם את וגנר , וגם את דביסי . ליסט הקדים את זמנו , ושייך למעשה 
למאה העשרים " . לסיום תנגן את הסונטה של ברטוק מ6291 : מוסיקה קופצנית , 
חסרת מנוחה " . הרסיטל היה אמור להתקיים באולם רקנאטי , אבל במוזיאון השכירו 
את האולם בטעות לאירוע פנימי של חברה מסחרית . אפשר היה לבטל את הרסיטל , 
לדחות אותו בשלושה ימים , או להעביר אותו לאולם מלי קאופמן , הקטן יותר . 
בשקירובה החליטה על האפשרות השלישית , והיא מפוכחת . " אני לא כל כך 
מוכרת בישראל , ועדיף אולם קטן ומלא , מאולם גדול וריק למחצה " . עד גיל 
91 , כשעזבה בשקירובה את ברית המועצות , היה אביה , הפסנתרן דמיטרי בשקירוב , 
המורה היחיד שלה . עד היום היא מחשיבה אותו כפסנתרן גדול , וממעטת במתן 
התואר הזה " אולי מפני שלחיות לצד אדם כמו ברנבוים מחדד מאוד את ההקשבה " . 
היא מעריכה מוסיקאים שמשקיעים מחשבה ומבטאים במוסיקה את אישיותם . הבולט 
בין הפסנתרנים של ימינו הוא ראדו לופו , לדעתה . לופו מנגן בשבוע הבא בירושלים 
את חמשת הקונצרטי של בטהובן עם תזמורת רשות השידור . להיות פסנתרנית ולחיות 
לצד פסנתרן כברנבוים זו בשבילה זכות גדולה . " אני מתייעצת אתו כשאני עובדת 
על דברים חדשים . לעצה שלי הוא לא זקוק , אבל אם יש לי מה להגיד , הוא 
מקשיב " . בנגינה בצוותא עדיין לא הופיעו . " זה לא עיקרון . יתכן שנופיע 
יחד בקרוב בסונטה לארבע ידיים מאת מוצרט . אהיה מאוד מאושרת אם זה יקרה . 
אבל אני חושבת שזה לא נכון לזוגות להופיע בקביעות כצמד . ראיתי הרבה בעלים 
מנגנים עם נשותיהם . תמיד , כשאחד מבני הזוג הוא מאוד מפורסם , ועל - 
פי רוב זה הגבר , אז גם אם הפרטנר הוא מאוד טוב , אין מתייחסים אליו ברצינות . 
לי יש העולם שלי , הדברים שאני עושה , ואני מאוד מאוד מרוצה מזה " . 
