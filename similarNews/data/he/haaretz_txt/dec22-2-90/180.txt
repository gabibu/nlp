בימים אלה מנסה ועדה של הוועד המנהל של רשות השידור , בראשות אהרן הראל , 
יו"ר הוועד המנהל , להציג בפני ועדי העובדים של הרשות מוצא מתוך המבוך 
שבו הם מהלכים כבר 12 שנה . הוועדה אמורה למצוא פתרון לסכסוך ציוד הווידאו , 
הידוע בשם אי - אן - גי , ולסכסוך על העלאת תוכנית הבוקר . דומה שהוועד 
המנהל המורכב מנציגים פוליטיים ותפקידו אמור להתמצות בפיקוח ציבורי מתערב 
במקרה זה בניהול פרטני , ומתיימר להועיל במקום שהניהול המקצועי לא הצליח 
למצוא תשובות מספקות . ברשות השידור עובדים כיום שניים מאנשי המקצוע הטובים 
ביותר בשטחם : הסמנכ"ל לכוח אדם , עמרם עמר , והסמנכ"ל לכספים , יוחנן 
צנגן . זה שנים הם עושים מעשי לוליינות כדי לעמוד בדרישות המוצדקות , בחלקן , 
של העובדים , אלא שכל ההטבות האפשריות כוננויות , משמרות וחלוקת שעות 
עבודה מוצו כבר לפני שנים . על עובדי רשות השידור חלים חוקי עובדי המדינה , 
וכל תוספת החורגת מההסכם טעונה אישור ממשרד האוצר . כמו במשק הציבורי , 
שכר היסוד ברשות השידור הוא נמוך ביותר ( 006 , 1 ש"ח , לפי גרסת העובדים ) 
ומוגדל באמצעות שעות נוספות . בעיות השכר ותנאי העבודה של העובדים , שאותם 
מייצגים 14 ועדים שונים , אינן עשויות מקשה אחת . סקטור עיתונות - הפקה 
בטלוויזיה , למשל , מחולק לסקטור עיתונאים ( ובו צלמי פילם , גרפיקאים , 
עורכים , מפיקים , במאים וכתבים בחדשות ) ולסקטור הפקה , ובו עוזרות 
הפקה וצלמי אולפן . הדרגות הן אותן דרגות , רק התנאים שונים . צלמי פילם 
וחדשות עובדים ארבעה ימים בשבוע ; במאים , גרפיקאים , צלמי אולפן ומפיקים , 
עובדים ששה ימים ; עורכי סרטים וצילום סטילס חמישה ימים . אלה האחרונים 
עובדים במשמרות ולכן חישוב שכרם שונה . במרוצת השנים נוצרו עיוותים קשים : 
כתב בכיר בחדשות וצלם , שיוצאים עם צוות משמונה בבוקר עד חצות , מרוויחים 
פחות מן הצוות הטכני , כי הם מקבלים שעות נוספות רק אחרי השעה ה21 . לדברי 
צלם בטלוויזיה , משכורתו , אחרי שעות נוספות , היא 005 , 4 ש"ח ברוטו 
בממוצע . אני מקבל שעות נוספות רק אחרי שתיים בלילה , ואילו הטכנאי אחרי 
שלוש בצהרים . יום ששי אחד העבידו אותי 71 שעות , וקיבלתי 08 ש"ח " . העובדים 
טוענים שעבודה עיתונאית איננה עבודה פקידותית הנתחמת בשעות מסוימות . בפועל , 
העבודה העיתונאית איננה מסתכמת בארבעה ימים . היום החמישי נחשב לשעות נוספות , 
המניבות 061 ש"ח , והיום הששי לשעות כוננות . יום ששי הוא היום הקשה 
ביותר בשבוע , ועליו מקבלים בטלוויזיה 001 ש"ח תמורת כוננות של 41 שעות , 
גם אם חצי מהיום הזה הוא כבר שבת . את " יומן השבוע " , אם כך , עושים 
כמעט בהתנדבות . העיתונאים מתנגדים לשילובה של תוכנית הבוקר המתוכננת במתכונת 
העבודה הנוכחית . הטכנאים דורשים כוח אדם נוסף , הם אומרים , אבל אצלנו , 
יצטרכו אותם עיתונאים לעבוד גם במהדורת הבוקר . האנשים שלנו צריכים תמריץ 
כלכלי כדי לעשות את תוכנית הבוקר . אנחנו יודעים שזה חשוב , אבל מה התמורה 
שנקבל כשנקום בארבע בבוקר ? אלא שתוספת שכר פירושה תמורה לכולם גם למי שאינו 
קם בארבע בבוקר , גם למי שאינו עובד . מקור המקורב לרשות מסביר כי כל שרי 
האוצר התנגדו להגדיל את תקציבה של רשות השידור בטיעון של אבטלה סמויה הגלויה 
לעין כל . עשרות אנשים מקבלים משכורות זה שנים , מבלי לעשות דבר . האוצר 
היה מוכן להעלות את שכר העובדים החיוניים , לאחר שיפוטר חלק ניכר מהעובדים 
המובטלים . שיפור תנאי העבודה יגדיל את האבטלה הסמויה ויוסיף על מספר העובדים 
המיותרים , טוען המקור , וזה גם הלוך הרוחות המניע את המאבק בהכנסת ציוד 
האי - אן - גי , הצפוי לחולל שיפור טכני עצום בטלוויזיה : מהפכה טכנולוגית 
פירושה פחות ידיים עובדות . הכפילויות בכוח האדם נובעות , בין השאר , מריבוי 
החופשות ללא תשלום . עובדים שמאסו במדיניות השכר וביחסי העבודה העכורים 
יוצאים לא רק להתאוורר , אלא גם לעשות לביתם . אל החלל הריק שהותירו אחריהם 
נשאבים עובדים חדשים . ככל שהחופשה מתארכת , נוצר צורך לתת לעובד החדש 
קביעות או חוזה , כדי להחזיק בו . כעבור שנים אחדות חוזר העובד שיצא לחופשה 
ללא תשלום , ועתה צמודים שני עובדים לאותו תפקיד : אחד שעובד ואחד שאינו 
עובד . השיטה הופכת את העובדים ואת הממונים עליהם לעבריינים , טוענים העובדים . 
מרבית העובדים מצהירים על שעות נוספות פיקטיוויות . על כל טופס של שעות 
נוספות פיקטיוויות , שעליו כותבים בדרך כלל את מלת הצופן " פגישות " , 
חותמים מנהל המדור , מנהל המחלקה , מנהל החטיבה , מנהל המדיום וגם איש 
המנגנון בודק . אם מספר השעות הנוספות עולה על 021 , גם המנכ"ל צריך לחתום . 
כולם שותפים למעשה הרמייה . בנובמבר הצהיר עובד בטלוויזיה על 024 שעות 
נוספות . לעומת עובדי מדינה מן השורה , עובדי רשות השידור זוכים בעבודתם 
למוניטין ולחשיפה , הגוררים אחריהם עבודות נוספות , חלטורות . המנכ"ל 
הקודם , אורי פורת , תבע מהעובדים לבקש אישור לכל עבודה פרטית . הוא חילק 
את האישורים רק לעובדים שעל - פי הגדרתו תרמו למערכת . בתקופתו גם נוסח 
נוהל הקובע שאפשר לבצע עבודה נוספת ובלבד שלא תפגע באינטרסים של רשות השידור , 
שלא יהיה עיסוק בנושאים הנתונים במחלוקת ציבורית ( בין השאר , נושאים 
פוליטיים ) , שלא יהיה שימוש בציוד של רשות השידור ולא במוניטין שלה . 
האיסורים מעוגנים בתקנון האתיקה של מועצת העיתונות , בהחלטות הוועד המנהל , 
במדריך החדשות והאקטואליה ( המכונה " מסמך נקדי " ) ובחוק שירות המדינה . 
הנוהלים שניסח פורת תקפים גם כיום , אולם ההקפדה על יישומם אינה אחידה . 
למעשה , העיתונאים בטלוויזיה עושים חלטורות בכל עיתון אפשרי כמעט , בשמם 
או תחת שמות בדויים ; הם עורכים חוברות ופרסומים למוסדות ולמשרדי פרסום 
או עובדים ככתבי חוץ ; הם פועלים כיועצי תקשורת לאישים או לגופים , כיחצ"נים 
של פרויקטים , או כיועצים פוליטיים ; הם מלמדים בבתי - ספר לתקשורת ובחוגי 
תקשורת , חילוניים ודתיים ; אחדים הם " טיפרים " , שנותנים רמזים בעניינים 
חדשותיים לתחנות זרות או לסוכנויות ידיעות ואחרים מראיינים ומתראיינים בערבי 
ראיונות . הקריינים מנחים תחרויות מלכות יופי ומלכות מים , פרקי חזנות 
וסימפוזיונים . הטכנאים מספקים מוסיקת רקע לשמחות , עושים הקלטות , עובדים 
כטכנאי אלחוט באוניות , מתקנים טלוויזיות , מרכיבים אנטנות , מצלמים בחתונות , 
עובדים כתאורנים או כתקליטנים . בין העובדים יש העוסקים גם במקצועות המרוחקים 
ביותר מעבודתם : שני עורכי - דין , סוכני ביטוח , מציל ומתחזק של בריכה , 
מתקין וילונות , סוכן לחלוקת גז , סייד , צבע , עוזר לחוקר פרטי , 
מתווך דירות , מתופף , מומחה לתיקון תנורים , נגן בלובי של בית - מלון 
ובמועדון לילה , מקדם מכירות של בית דפוס גדול , מנצחי מקהלות , מורה 
לפנסתר , מורה לכינור , מורה לפיתוח קול , צייר ומורה לציור ושלושה חזנים . 
אפשר להניח שהעובדים מתפרנסים מעיסוקים אלה גם בשעות הרשומות ברשות השידור 
כשעות נוספות . אריה מקל סירב להתראיין ולהגיב על הדברים . רון נחמן , 
שהיה המשנה למנכ"ל רשות השידור בימיו של טומי לפיד , מציע פתרון שלפיו יחתמו 
חוזים אישיים עם העובדים בדירוג העיתונאי ויקבעו תקנים לצוות הטכני והפקידותי : 
" עובדי החדשות והתעודה נמצאים בחשיפה ובלחצים אדירים , פוליטיים וציבוריים , 
וחייבים לאפשר להם תנאי עבודה כאלה שבהם יוכלו להתבסס בפרק זמן קצר . מי 
שטוב יותר יקבל שכר גבוה יותר . צריך להגיע לסולם אחיד , לצמצם את כוח 
האדם , ובכסף שייחסך , לתגמל את העובדים ולהפעיל את הרשות על בסיס כלכלי . 
ברשות השידור יש עובדים ברמה למעלה מהממוצע במשק . האנומליה של הצמדתם 
לדירוג המקובל של הפקידים במדינה היא תמריץ שלילי " . סוגיית העבודות הפרטיות 
עומדת היום במוקד הניסיון להשעות את רפיק חלבי או להעבירו מתפקידו כעורך 
מבט . בעבר דגלה רשות השידור בפלורליזם רעיוני ועובדיה התבטאו במקומות אחרים 
לא פעם . נראה שמיצוי הדין דווקא אתו , יש בו משום מדיניות של איפה ואיפה , 
במוסד שבו כל הגבולות נפרצו זה כבר . 
