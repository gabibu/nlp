האזרח א . ג . מירושלים נסע לו לתומו בכביש החוף , אי - שם דרומית לנתניה . 
זה היה ביום חמישי 09 . 11 . 22 והשעה היתה 04 : 71 . ולפתע , אוי לעיניו 
שכך ראו , אוטובוס אחד מגיח מימינו , חותך שמאלה , עוקף עוד מכונית ונעלם 
בדהרה . האזרח א . ג . אינו מהסס . הוא שומר על קשר - עין עם האוטובוס , 
וכאשר ההוא עוצר בתחנה , א . ג . רושם את מספרו ( המספר , כמו גם שמו 
האמיתי של א . ג . שמורים במערכת , אך כפי שיובהר בהמשך לא רק במערכת ) 
. בהגיעו לביתו מחליט א . ג . לעשות מעשה . הוא רושם את כל פרטי המקרה , 
מוסיף אליהם גם שרטוט נאה וברור של ההתרחשויות , ומשגר את כל המכתב המפורט 
הזה לשני מענים ; האחד קואופרטיב " אגד " , השני לשכת התנועה במטה הארצי 
של משטרת ישראל . בשולי המכתב רשם מר א . ג . כמובן את שמו המלא , את 
כתובתו ואף את מספר המיקוד של כתובתו . נו , ועתה לא נותר לו אלא להמתין 
לתשובות המהירות של שני הגופים הנכבדים אליהם שיגר את קובלנתו . " אגד " 
לא השיבו עד עצם היום הזה . המשטרה , לעומת זאת , ענתה . אפילו מהר היא 
ענתה . ( חותמת הדואר הנכנס מעידה כי המכתב של א . ג . התקבל ב09 . 11 . 
82 , וכבר ב09 . 21 . 2 יצאה דחופה התשובה המודפסת אל ביתו של מר א . ג . 
בירושלים . " הרי זה נאה ויעיל מאין - כמוהו " , חושב בלבו מר א . ג . 
, ומתיישב בניחותא לקרוא את מכתבה של המשטרה . המשפט הראשון מצנן במידת - 
מה את התלהבותו : , כתוב שם . מר א . ג . בוודאי התאכזב , ואני כך 
צריך להודות דווקא שמחתי כאשר קראתי את המשפט הזה . נראה לי נכון למדי 
שהמשטרה לא תשוש לטפל בתלונותיהם של נהגים על נהגים אחרים . מתוך הכרה עגומה 
של ציבור האוחזים בהגה , כמו שנהוג לקרוא לנו , גדול החשש שנוהג שכזה יהפוך 
די מהר לדרך קלה ופשוטה " לסגור חשבון " עם כל מי שמעצבן מישהו על הכביש . 
ומי לא מעצבן , או מתעצבן , לפחות חצי תריסר פעמים מדי יום ? א . ג . 
( וגם אני ) המשכנו לקרוא . וככל שהמשכנו וקראנו , הלך והעמיק מבע הפלצות 
הנדהם על פרצופנו . המשפט הבא במכתבה של המשטרה היה כדקלמן : . . . 
דו"ח ? איזה דו"ח ? וחוץ מזה , איזה פרטים מזהים חסרים ? הלא א . ג . 
כתב במכתב כל פרט אפשרי , למעט מספר - נעליו ולחץ דמו . ההמשך עוד העמיק 
את הערפל : . על מה , ריבונו - של - עולם , הם מקשקשים ? א . ג . 
צריך להוכיח שהוא לא עבר עבירה , על מנת שהמשטרה תסכים לבדוק את התנהגותו 
של נהג - אוטובוס עבריין ? מה הולך שם ? ומשפט הסיום המוחץ : . אתם תופשים , 
קוראים יקרים ? איש לא טרח אפילו לקרוא מה כתוב במכתבו של א . ג . מירושלים . 
שוטר משועמם כלשהו ריפרף בעיניו על המכתב , סמוך ובטוח כי לפניו עוד ניסיון 
של אזרח טרחן להתחמק מתשלום דו"ח , ולמה להתאמץ ולקרוא מה כתוב ? די שגילינו 
כי הוא לא ציין במכתבו " פרטים מזהים על הדו"ח " ולא ציין את מספר רשיון - 
הנהיגה שלו , וכל השאר כבר לא חשוב ; אפשר לנער את הטרחן בעזרת שיגור מהיר 
של מכתב סטנדרדי בעברית קלוקלת : שלם את מה שכתוב בדו"ח , ואל תבלבל במוח . 
רק עיון מדוקדק יותר באותו טופס אחיד העלה את הפתרון ; בפינה השמאלית העליונה 
של המכתב , במקום שבו מופיעים פרטיו המזהים של השולח , נאמר במפורש כך : 
. אוטומטי ! זו מלת המפתח . ללא מגע יד אדם . וכנראה גם ללא מגע עין 
אדם . וברוח הבדיחה המנוולת והעתיקה , אפשר לומר כי ברור עתה היכן נמצא 
השוטר שיודע לכתוב , אך היכן נמצא השוטר שיודע לקרוא ? קפמאפרקלבי - לבי 
לא . ג . המאוכזב . הוא סבור כי בכך , במכתב הגרוטסקי הזה , תמו תלאותיו . 
הוי כמה שהוא תמים ; הרי המחשב המשטרתי , אותו גולם אוטומטי ששיגר את 
המכתב , משוכנע עתה כי ברשותו של א . ג . מצויה " הודעה לתשלום " , כמו 
שנאמר במכתב האוטומטי . האוטומציה כמובן תימשך , ללא מגע יד אדם . הוא 
יתחיל לקבל הודעות - לתשלום , התראות , זימונים לדין , כתבי - אישום : 
. ואחר כך צווי - מעצר וביקורים ליליים של חוליות הוצאה - לפועל , ובית - 
מעצר וביקורים משפחתיים רק פעם בחודש . . . וכל מה שיכול א . ג . לעשות 
כדי להסיר מעל עצמו את רוע הגזרה , הוא לשלוח מכתב למשטרה ובו הסבר מפורט 
שכל העסק יסודו בטעות של המחלקה לעיבוד אוטומטי . ואין ספק כי לא יחלפו 
חמישה ימים והוא יקבל תשובה מפורטת : וגדול החשש כי טנטאלוס ופרומתיאוס 
יהיו מעתה כנופשים בבית - הבראה של קופת - חולים , לעומת כוס המרורים המצפה 
לא . ג . מירושלים מידיה של המחלקה האוטומטית . 
