זה היה שבוע קשה ליו"ר ועדת הפנים של הכנסת , ח"ך יהושע מצא . הוא מצא 
עצמו הולך ומתנצל , הולך ומסביר , איך נולדה הצעתו הפומבית להקים תת - 
ועדה לענייני משטרה שלא ישתתפו בה חברי כנסת ערבים . שלושה מתוך ששת חברי 
הכנסת הערביים המכהנים בכנסת הנוכחית חברים בוועדת הפנים של מצא . כיו"ר 
הוועדה הוא הרגיש שנוכחותם של חברי הכנסת הערבים מונעת ממנו לעשות את עבודתו 
נאמנה . לא שמישהו התלונן , אבל מצא , איש רגיש , איבחן לאחרונה לשונות 
שנעצרות , מבטים רבי - משמעות . " אני באופן אישי " , הסביר הח"ך , " יכול 
לשבת אחד על אחד עם מפכ"ל המשטרה ולקבל את האינפורמציות הכי חסויות אפילו 
מהשב"ך . אבל אף קצין משטרה לא יתבטא בחופשיות בנושאי ביטחון ובנושאים רגישים 
אחרים כשיושבים מולו חברי כנסת ערביים " . יהושע מצא סבור שחבר כנסת ערבי 
הוא סיכון ביטחוני . " אם רק היתה ניתנת להם הזדמנות להפגין שרירים " , 
הוא קובע , " הם היו מעבירים אינפורמציה גם עד ערפאת " . גם התבטאויות העבר 
של יהושע מצא שאולות משפת - הרחוב : הוא האשים את חברי ועדת הכספים שהם 
עוסקים באונניזם , לחיים רמון קרא נבלה , ולעדנה סולודר כלבה . אצבעו 
המזהירה מתנופפת באיום תמיד כלפי ערביי ישראל : היזהרו לכם , הוא אומר 
בטון מאיים , שלא תחזרו על הטרגדיה של 84 . חבריו בוועדת הפנים קוראים לזה 
סנטימנטליזם היסטרי . בפיו של יהושע מצא הסבר נוקב לאופי תגובותיו : אני 
איש רגיש , הוא אמר , אני לא סופר עד עשר , ואני יהודי לאומי מאוד . הלאומיות 
היא שהובילה אותו לשבור קשר שתיקה שחברי כנסת יהודים וערבים היו שותפים לו 
מתוך הבנה גמורה במשך כל שנות קיומה של כנסת ישראל . את הכלל הלא - כתוב 
הזה של חברת בוועדות הכנסת מכנים חברי הכנסת " רק"ח1 " . רק מפלגות שמנו 
לפחות חבר כנסת אחד יותר מאשר רק"ח שלחו נציגים לוועדות הפרלמנטריות השונות . 
המגמה לא לשתף חברי רק"ח ערבים היתה ברורה . הכל הסכימו בשתיקה : ח"כים 
ערבים לא יכהנו בוועדות כספים , חוץ וביטחון וביקורת המדינה . " כל עוד 
לא היה חוק כזה " , אומר נוואף מסאלחה מהמערך , " לא התלוננו . קיבלנו 
עלינו את הכלל המוסכם שאנחנו לא יושבים בשלוש הוועדות האלה , ושמעולם לא 
כיהן ח"ך ערבי כיו"ר הכנסת או כשר , שמעולם לא נבחר ערבי לעמוד בראש ועדה 
פרלמנטרית כלשהי , ושלא היינו מעולם מנכ"לים , סמנכ"לים או חברי דירקטוריונים " . 
ניסיונו של מצא לתת לכלל ביטוי גלוי נראה לחברי כנסת רבים מיותר ובלתי רצוי . 
הוא אמנם מיהר להתנצל בפני נוואף מסאלחה בפה מלא . אלא שלמחרת חזר בו שוב 
מהסבריו והתחפר בעמדתו המקורית . " אז הבנתי " , אומר מסאלחה , " שההתנצלות 
שלו היתה בגלל הפחד מפני התגובה הציבורית , ושבעצם הוא שקרן וגזען ואין 
להאמין לו " . העובדה שגם רץ היתה שותפה לשיטה הזאת וגם חברי הכנסת הערבים 
הקלה על מצא . לדבריו , לא היתה לו שום כוונה לשבור את קשר השתיקה . מישהו 
טפל עליו את העניין הזה , מישהו הלשין כדי לקלקל לו . התקשורת עטה על המציאה , 
ויריבים פוליטיים תפסו טרמף . הוא עצמו לא התכוון ולא רצה ולא לזאת ייחל . 
האמת היא שיהושע מצא לא סומך על אף אחד העומד שמאלה מן הימין . האמת היא 
שגם את דדי צוקר לא היה רוצה לראות בוועדות רגישות . " כבר אמרו לי " , 
הוא אומר באנחה כבדה , " שבעניין נאמנות למדינה אין הבדל גדול בין נוואף 
מסאלחה ליוסי שריד . אני סומך רק על היהודי שביניהם , כי היהודי חזק יותר 
ולא נתון לחולשות של הערבי . לערבי ממפלגה לא ציונית ישר הייתי אומר שאצלי 
בוועדה הוא לא יישב " . יהושע מצא , איש עם מבט חודר והדר רוויזיוניסטי , 
נקרע בין הרצון שלא להפר את קשר השתיקה לבין תאוותו להודיע לכל מה מקומם 
של הערבים בוועדות הכנסת . לבסוף יודה בחצי פה שאכן לא היה רוצה לראות אף 
ח"ך ערבי יושב בוועדה שלו . ואם הכנסת תתעקש להנחית עליו ערבי , כלשונו , 
יחזור בו מכוונתו להקים את הוועדה . 
