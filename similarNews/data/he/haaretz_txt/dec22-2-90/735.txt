בחולון ובת ים עדיין לא מתקיימות בשלב זה בדיקות לגילוי גז הראדון במוסדות 
החינוך בעיר . בתל אביב כבר החלו הבדיקות . הראדון הוא גז חסר צבע , טעם 
וריח , העולה מהקרקע באופן טבעי ונוצרים ממנו יסודות רדיואקטיביים הנוטים 
להצטבר על גבי דפנות דרכי הנשימה . חשיפה ארוכת טווח לגז בריכוז גבוה של 
אנשים השוהים בקומת קרקע , מקלטים ומרתפים , עלולה לגרום לסרטן ריאות ודם . 
כן ידוע שילדים רגישים במיוחד לראדון . תמר צור , יו"ר הארגון הארצי של 
המורים למלאכה ויו"ר המורים היסודיים בבת ים , התריעה בנדון כבר לפני כארבעה 
חודשים ; " פניתי לכל המוסדות הקשורים בנושא : למוסד לבטיחות וגיהות , 
למשרד החינוך וגם לעוזיאל לב , מנהל אגף החינוך בעיריית בת ים . לב גילה 
עניין , אבל בשטח לא קרה דבר . בפגישה שהתקיימה לפני כחודש עם שלמה בינשטוק , 
מחזיק תיק החינוך בעירייה , עוזיאל לב ויהושע קרני , מזכיר הסתדרות המורים 
בעיר , ביקשתי לערוך בדיקות במקלטים בבת ים שבהם מלמדים רוב המורים למלאכה . 
בינשטוק טען שעליו לטפל בנושאים חשובים יותר והוא אינו מוכן לפעול בנושא 
כרגע . העירייה מחכה שיקרה אסון כדי להתחיל לפעול . מורה המלמד במקלט , 
שוהה בו בממוצע בין 42 ל - 03 שעות שבועיות וחשוף בו ממילא לחוסר אוורור , 
טחב וריחות רעים מביוב שעלה על גדותיו " . דובר עיריית בת ים , שמחה מורצקי : 
" לא נתקלנו בדבר כזה . אנחנו עוקבים אחרי הסקרים בנושא ולומדים את הממצאים . 
עדיין לא קיבלנו הנחיות ממשרד החינוך " . לדבריו , בדיקה כזו נתונה בידיו 
של הג"א . בתל אביב נערכת הבדיקה לגילוי הגז על ידי העמותה לחינוך לבריאות 
בישראל , שליד בית ספר לרפואה של האוניברסיטה העברית , המכון לחקר איכות 
הסביבה והאגודה למלחמה בסרטן . המבצע אינו מסובך ולא כרוך בהוצאות גדולות . 
ב - 08 בתי ספר וגני ילדים בתל אביב פוזרו בחופשת החנוכה בשלב הראשון גלאי 
גז מסוג פחם פעיל , בשלב השני יונח מיכל פחם פעיל . 
