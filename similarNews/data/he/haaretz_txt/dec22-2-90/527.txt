בעוד שנה ויום אחד , ייפלו הגבולות הכלכליים באירופה . חומות המכס הפנימיות 
יוסרו , כדי ליצור שוק אחד . בסוגיית הגודל עשוי השוק הזה לאיים על ההגמוניה 
של ארה"ב . בהיבטי המורכבות הוא מהווה אתגר מסובך הרבה יותר מזה שמעבר 
לאטלנטי . אירופה המאוחדת תמשיך לדבר בשפות רבות , תתאמץ לאחד תחת קורת 
גג אחד את המנטליות הספרדית עם זו הגרמנית , ותציב בעיה של ממש בפני מי 
שינסו לחדור אליה מבחוץ , מישראל , למשל . התעשייה המתוחכמת בארץ פועלת , 
מסורתית , עם הפנים לארה"ב , ויש לנשיאת העיניים הזאת מערבה סיבה כפולה . 
אמריקה היא ערש הטכנולוגיה האלקטרונית בה במידה שהיא מהווה את השוק הגדול 
ביותר למוצריה . אמריקה יצרה את מושג הון הסיכון המניע את גלגלי התעשייה 
הזאת עד שאי - אפשר לתארה בלעדיו . קלות ההנפקה , זמינות ההון והמסורת 
של השקעה בפרויקטים עתידניים , השקעה שיש בה היבטים של הימור שבו אתה גורף 
קופה שמנה או מאבד את מכנסיך , הפכו את אמריקה לחלומם של יזמי היי - טק . 
תעשיית הון הסיכון החלה את דרכה באירופה לפני חמש שנים . ב7891 רשמה אירופה 
את השנה הראשונה שבה גייסה יותר הון במסגרות כאלו מאשר גויס באותה שנה בארה"ב . 
המדינות המובילות כאן הן בריטניה , צרפת ובמקום השלישי הולנד . קפמאבינידין 
קופמן , שותף בחברת טולקובסקי ושות , אומר כי חברות הון הסיכון האירופיות 
מאופיינות בפרובינציאליות בהשוואה למקבילות להן בארה"ב : הן בוחנות בעיקר 
הזדמנויות השקעה באזור הקרוב אליהן גיאוגראפית . מדיניות תמריצים של ממשלות 
מרכזיות וגופי ממשל אזוריים קושרת אותן עוד יותר לאזורי האם שלהן . וישנה 
שאלת הקצב . באירופה , אומר קופמן , הדברים קורים לאט , לא כמו בארה"ב , 
ולא כפי שיזמים ישראליים היו רוצים לראות . לאירופים חשוב להכיר אותך אישית 
לפני שהם מניחים את כספם על הפרויקט שאתה מביא להם . החרם הערבי מהווה עבורם 
גורם מפריע יותר מכפי שהוא מפריע לאמריקאים . גדעון טולקובסקי , מטולקובסקי 
ושות , אומר כי עיקר תשומת הלב האירופית מופנה עתה לעיכול מדינות מזרח היבשת . 
אלא שלתעשייה האירופית המתוחכמת יש בעיות יסוד . חברות גדולות , דוגמת 
סימנס או אוליבטי , נמצאות בפיגור אחר ארה"ב ויפאן , בעיקר בכל הנוגע למוצרים 
עתירי תוכנה . כך , דעכו בשנית האחרונות אוליבטי ופיליפס , תוך שהן מציגות 
תוצאות מאכזבות . החברות האלה רעבות לטכנולוגיה אולם מתקשות למצוא אותה . 
באירופה , מעריך טולקובסקי , חסרה הרוח היזמית שוברת הגבולות והמוסכמות , 
רוח הקיימת לדבריו בארה"ב וגם בישראל . הרעב ליזמות באירופה מגיע בדיוק 
בשעה שבה ניכר בארה"ב שובע מטכנולוגיה . החברות האמריקאיות בלעו הרבה טכנולוגיה 
בשנות השמונים והן עסוקות כיום בהעלאת גירה " , בלשונו הבלתי מחמיאה של טולקובסקי . 
תשתיות מקיפות בתחומי התחבורה , התקשורת והאדמיניסטרציה , שנבנו בארה"ב 
בשנות החמישים והששים , החלו קמות באירופה לפני כשש שנים . התעשייה האווירית 
האירופית , תעשיית הרכבות ופרויקטים דוגמת המנהרה תחת הלמנש , אימצו את 
הטכנולוגיה המתקדמת ביותר והן מתחרות בהצלחה בחברות אמריקאיות . הצורך 
למלא את הוואקום בתחום התשתית במזרח היבשת , משפר עוד יותר את סיכויי החברות 
האירופיות . וקיימת שאלת זמינות ההון . בשוק האירופי יש כיום יותר כסף מאשר 
בארה"ב . שיעור החיסכון באירופה גבוה מזה של ארה"ב , והצטברות ההון הנמשכת 
מתום מלחמת העולם מביאה את מנהלי ההון הזה להתעניין גם בהשקעות בתחומי הטכנולוגיה 
הגבוהה . צרפת , סקנדינוויה ומדינות בנלוכס , מובילות בכל האמור בהשקעות 
כאלה . בגרמניה מעדיפים לעבוד במסגרת חברות גדולות ולא ביוזמות מתקדמות 
של עסקים המוקמים לצורך זה . הגרמנים , אגב , מעוניינים במיוחד בציוד 
ובתוכנה להגדלת פריון הייצור . בריטניה הושפעה מרוח היזמות של תקופת רייגן , 
ובצרפת ובהולנד קידמה מדיניות תמריצים ממשלתית השקעת הון סיכון בתעשיות 
המתוחכמות . תוצאת כל הנתונים האלה היא קיומן של מאות רבות של חברות הון 
סיכון באירופה שרובן המכריע הוקמו בשלוש עד חמש השנים האחרונות . היזמים 
האירופיים נמנעים בדרך כלל מכניסה לתחומים אמריקאיים מסורתיים . באירופה 
תמצא פחות השקעה בחברות מחשבים ובחברות תוכנה ליישומים כלליים ויותר בהיבטים 
מחשביים מתוחכמים של תעשיות מסורתיות : מזון , טקסטיל וחקלאות . בנוסף , 
קיימת פעילות ערה בתחומי הרפואה , תרופות וציוד , בביו - טכנולוגיה כמו 
גם במכירה קמעונית . גם לקראת איחודה , ממשיכה אירופה להיות שבורה לחלקים , 
לעתים ברמה של חבלי ארץ . קיימים בה הבדלי שפות ותרבות , ואינך מוצא שם 
את אותה הומוגניות שיווקית , המאפיינת את השוק האמריקאי . החיסרון , מבחינת 
המשווק הישראלי , הוא הצורך לתקוף כל אזור באסטרטגיה שונה . היתרון הוא 
בכך שאין צורך לפעול ברמה הלאומית , כפי שמחייב השוק האמריקאי . עבודה 
ברמה כזאת דורשת השקעה כבדה בהיקפי הון שאינם זמינים בידי היזם הישראלי . 
באירופה , אומרים אנשי טולקובסקי ושות , אפשר להתחיל בארץ בודדת , אפילו 
באזור גיאוגראפי מוגדר , להתבסס שם , ולהמשיך בזינוק . מותר גם לטעות 
במקום אחד מבלי שהטעות תחסל את סיכוייך בשאר היבשת . בארה"ב , לעומת זאת , 
תהרוס טעות אחת את השוק כולו . המפיצים האירופים בתחומי המוצרים עתירי הטכנולוגיה , 
מתוחכמים בדרך כלל יותר מעמיתיהם האמריקאים . המפיץ האמריקאי פועל כסוחר 
המקבל לידיו מוצר מוגמר ומבקש להעבירו במהירות הלאה . המפיץ האירופי , 
על סמך ניסיונן של חברות ישראליות שעבדו שם , מוכן בדרך כלל להשקיע בתמיכה 
ובפיתוח . ככלל , קל יותר לחדור לאירופה באמצעות מפיצים מאשר לארה"ב מה 
שמשרת את עניינן של חברות ישראליות קטנות , שאינן מסוגלות להקים לעצמן מערך 
שיווק משלהן . וגם הקרבה הגיאוגראפית אמורה לקסום לחברות ישראליות . שיווק 
לארה"ב מחייב הקמת משרד מקומי מיד עם תחילת הפעילות . האירופים רגילים לחשוב 
במונחים של עבודה בין ארצות , ולגרמני אין הבדל בין עשיית עסקים עם חברה 
מפאריס , המחייבת טיסה אליה , ובין חברה בתל - אביב , שזמן הטיסה אליה 
ארוך מעט יותר . קפמאבינדוגמאות ראשונות לשיתוף פעולה עם אירופה בתחום הון 
הסיכון , מספקת חברת טולקובסקי ושות . החברה החלה את דרכה בישראל בניהול 
קרן הון הסיכון " אתנה " . " אתנה " היא קרן רשומה בארה"ב , שגייסה ב6891 
92 מיליון דולר , ומנוהלת ע"י טולקובסקי בארץ וע"י פרד אדלר בארה"ב . בשנה 
שעברה הכניסה " אתנה " את קרן הון הסיכון של חברת פיליפס להשקעה בחברת 
" ראש מערכות חושבות " הישראלית . לאחרונה , הקימה טולקובסקי ושות שותפות 
חדשה , שנרשמה בבלגיה . השותף האירופי בקרן הזאת הוא ואן דר סכרן , איש 
עסקים שהחזיק גם בחלק ממניות יורו - ונצר , אחת הקרנות הגדולות והוותיקות 
ביבשת הישנה . ביחד , גייסה השותפות החדשה הון מקונצרן אנגלו - אמריקן 
ומחברת היהלומים דה - בירס . תחומי העניין המוגדרים של החברות האלה הם כרייה , 
מתכות ותעשיית הרכב כאשר ההשקעות שכבר בוצעו על ידי הקרן בישראל חושפות 
טווח אפשרויות רחב ביותר . הקרן החדשה השקיעה כבר עד עתה בשלוש חברות ישראליות . 
הראשונה שבהן היתה " גילת " , המפתחת מערכות קרקע לקליטה מלוויינים . 
בעזרת צלחת קליטה שגודלה כצלחת שולחן רגילה , הניצבת על אדן החלון , מבקשת 
החברה הישראלית לאפשר קליטה מושלמת של שידורי לוויינים . המשקיעים , ובהם 
גם קרן " אתנה " ודיסקונט השקעות , מאמינים כי יש למוצר כזה פוטנציאל 
שיווק נרחב באירופה . השקעה שנייה היתה בחברת " גמביט תקשורת מחשבים " , 
הפועלת ביוקנעם . " גמביט " מתמחה במוצרי תקשורת למחשבים מרכזיים ולמערכות 
בינוניות של יבם , ו%09 ממכירותיה מתבצעות כיום באירופה . כעת מתארגנת 
החברה מחדש במתכונת של חברה אם הולנדית המחזיקה בחברה בת בישראל . המבנה 
הזה אמור לתת לה גישה משופרת לשוק ההון הפרטי והציבורי האירופי , תוך דימוי 
של חברה מקומית , מול לקוחות המעדיפים לעשות עסקים בתוך היבשת . השקעה 
שלישית נעשתה בחברת תוכנה חדשה , המוקמת עתה בהשקעה משותפת עם " אתנה " , 
קרן אמריקאית גדולה ועם פרד אדלר , המשקיע באופן עצמאי גם ב"גילת " וב"גמביט " . 
בלי קשר עם טולקובסקי , הקימה גם חברת ראדא , יצרנית אלקטרוניקה ומחשוב 
צבאי הפועלת בבית - שאן , חברת שיווק חדשה הרשומה בהולנד . החברה ההולנדית 
הוקמה בשיתוף עם קונצרן אירופי גדול , שאת שמו מבקשת ראדא לשמור לפי שעה 
בסוד . כאן , מדובר כנראה לא רק במאמץ מחקר ופיתוח אלא גם במסחר ברכיבים , 
תחום שבו נחלו חברות בנות של ראדא הצלחה ניכרת בעבר . קפמאבינידין קופמן 
אומר כי יש כיום יותר פתיחות ונכונות מצדן של חברות ישראליות לפנות לאירופה . 
לא מעט יזמים התעניינו כבר " בקרן אתנה " כאפשרות לחדור באמצעותה לאירופה 
לפני הקפיצה הגדולה לארה"ב . האירופים , מצדם , אינם פוסלים שותפויות 
עם גופים ישראליים , תוך שהם דורשים כמעט תמיד לבצע ייצור גם על אדמת היבשת 
עצמה , אם לא בשלב הראשון לפחות מאוחר יותר . את העסקים המוצעים להם , 
בדרך כלל על ידי יזמים , המגיעים עם רעיון וללא מימון , מנפים אנשי טולקובסקי 
על פי הפוטנציאל הגלום בהם . הם מחפשים מוצרים שניתן למכרם ב02 עד 03 מיליון 
דולר בשנה , כדי שאפשר יהיה להוציא את החברה בה הם משקיעים לבורסה או למכרה 
לחברה אחרת ברווח . העזרה שמושיטים אנשי הון הסיכון היא בתחומי גיבוש התוכנית 
העסקית , ניתוח השוק האירופי ויצירת הקשרים עם בעלי ההון . עזרה בחדירה 
לשוק האירופי , גם אם בהיקף וברמת קשר אישית שונה לחלוטין , מנסה להושיט 
מתימוף , ( ראשי תיבות של מרכז תעשיה ישראלית למחקר ופיתוח ) , מוסד 
ללא כוונת רווח , הפועל במימון משותף לגופי תעשייה ולגופים ממשלתיים . 
יאיר אמיתי , מנהל המרכז , אומר כי ההצתה במשק הישראלי , בכל הנוגע לשוק 
האירופי , היתה מאוחרת ועתה צריך לנסות ולקפוץ על העגלה בטרם תברח . אמיתי 
רואה מקוף לשיתוף פעולה בתחומי פיתוח טכנולוגיות חדשות , שלגביהן הגדירה 
נציבות השוק המשותף מערכת תמיכות על פי תוכנית רב - שנתית . ב0991 השקיעו 
מוסדות השוק שמונה מיליארד דולר בפרויקטים כאלה , כשסכום זה אינו כולל השקעה 
המתבצעת על ידי כל אחת מהממשלות בפני עצמה . כל חברה באירופה המעוניינת 
להיכנס לפיתוח נושא המוגדר כפיתוח טכנולוגיה חדשה , רשאית לאתר שותף במדינה 
אחרת וליהנות ממענקים נדיבים . כדי ליהנות מקצת פירות קרן השפע הזאת , 
חתמה ישראל על שורת הסכמים דו - צדדיים עם צרפת , הולנד וספרד ועל הסכם 
חלקי עם אירלנד . על פי ההסכם , בכל מקרה של שיתוף פעולה טכנולוגי בין 
חברה ישראלית לחברה מקומית , תתמוך כל ממשלה במימון ההוצאות בתחומה . על 
מימוש ההסכם מן העבר הישראלי , אחראי המדען הראשי במשרד התעשייה . השוני 
ממדיניות התמרוץ שהיתה נהוגה בישראל בעבר , הוא בעובדה שהפעם אין מקפידים 
על העיקרון שלפיו נותרת הטכנולוגיה בתחומי מדינת ישראל . בניסיון להקל על 
דרכן של חברות ישראליות לאירופה , הקים מתימו"ף מאגר מידע ממוחשב , והוא 
מאפשר ליזם הישראלי לבצע חיתוכים ושאילתות במאגרים אירופיים , הכוללים נתונים 
על חברות , דו"חות שיווק וסקרי מדף מוכנים לגבי השוק האירופי . כדי להגיע 
לחיפוש אפקטיווי בים החומר , הזמין כיום ברשתות התקשורת ובמאגרי המידע הבין - 
לאומיים , היקצה מתימו"ף שני תקנים וחצי למנתחי מידע , המתמחים בתחומי 
המידע השיווקי ויושבים מול מסכי המחשב בניסיון לנצלו . 
