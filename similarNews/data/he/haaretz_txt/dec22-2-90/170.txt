שר הבריאות , אהוד אולמרט , עשה בשבוע שעבר את מה שקודמיו חששו לעשות , 
בהצעת התיקון שגיבש לפקודת הרוקחים . אם יתקבל התיקון , תבוטל כליל ההגנה 
שיש היום ל004 בעלי בתי - המרקחת הפרטיים בארץ . ענף הרוקחות יהפוך לענף 
קמעונאי לכל דבר וייחשף לתחרות חופשית . גורמים עסקיים נוספים יוכלו לפתוח 
נקודות - שיווק לתרופות , גם ברשתות השיווק . לפחות אחת המשמעויות , מבחינת 
הצרכן , היא שיהיה עליו להתרוצץ בין בתי - המרקחת ולעסוק בהשוואת מחירים . 
בהתאם לתיקון המוצע , יונהג מחיר מרבי לתרופות במקום המחיר האחיד המקובל 
כיום . המשווקים יוכלו להוזיל ולייקר מחירים על - פי שיקול עסקי . תבוטל 
ההגבלה , שאין לאשר פתיחת בית - מרקחת במרחק של פחות מ005 מטר מבית - מרקחת 
קיים , וגם מי שאינו רוקח מורשה יוכל לרכוש בעלות על בית - מרקחת , בתנאי 
שהניהול המקצועי יופקד בידי רוקח מורשה . לטענת השר אולמרט , פקודת הרוקחים 
במתכונתה הנוכחית מעניקה הגנה לא מוצדקת לבעלי בתי - המרקחת הפרטיים : " בשום 
תחום מתחומי חיינו אין הגבלות דומות על בתי - עסק . ההגבלה בנושא המרחק 
לא קיימת באף מדינה אחרת בעולם , ויש לבטלה כדי למנוע המשך קרטליזציה של 
שיווק התרופות בארץ . יש גם לעקור את התופעה , שלפיה נכנסו משקיעים לשותפות 
עם רוקחים מורשים כדי להפעיל בתי - מרקחת . מוטב לאפשר לכל הרוצה בכך להשקיע 
בשיווק תרופות , ובו - בזמן להבטיח שניהול בית - המרקחת יוטל על איש מקצוע 
מורשה " . קפמאבינאולם כשמדברים על תחרות חופשית צריך לזכור : כ%56%07 מכלל 
שיווק התרופות בארץ מתבצע באמצעות בתי - המרקחת של קופות - החולים השונות , 
הנמצאים מחוץ לתחרות . קופת - החולים הכללית , המבטחת כ%08 מהאוכלוסייה , 
הרחיבה בשנה האחרונה את רשת בתי - המרקחת העצמאיים שלה . הנהלת הקופה שקלה 
אמנם שותפות עם הקואוף , לפתיחת בתי - מרקחת בחנויות הרשת , אך בסופו של 
דבר העדיפה לפתוח בתי - מרקחת אזוריים משלה ולהפעילם עד שעות הלילה המאוחרות . 
השינוי הצפוי בחוק המריץ גם את קופות - החולים האחרות לתכנן הרחבה של רשתות 
בתי - המרקחת שבבעלותן . צעדים בכיוון זה יצמצמו עוד יותר את התחרות בענף , 
וימקדו אותה בנתח השוק הצר ממילא של בתי - המרקחת הפרטיים . מאליו יובן , 
שהתועלת ממהלך שינוי החקיקה לצרכן הבודד עשויה להיות מזערית . תוספת נקודות 
מכירה והחרפת התחרות בנתח - שוק צר עלולות לחשוף את הצרכן לתרופות באיכות 
ירודה . ההתרחבות הצפויה בהיצע התרופות הגנריות ( תרופות שהפטנט לגביהן 
פקע ) עלולה להחדיר לשוק תרופות במחיר מוזל ממקורות לא - מזוהים , בשינויי 
שם ואריזה . העלייה ברמת ההשכלה שיפרה אמנם את התמצאותו של האזרח בתחום 
הרפואה והבנת הטיפול הרפואי , אך לא את יכולתו לעמוד על טיב התרופה ואיכותה . 
התחרות על שוק צר , שעשויה לפגוע ברווחיות של בעל בית - המרקחת , עלולה 
להשפיע על האינטרס שלו . לכן , פתיחת שוק התרופות לתחרות חופשית תחייב 
העמקה רצינית של הגנת הצרכן . מה גם ששיווק תרופות אינו דומה לשיווק מוצרי 
מזון וטקסטיל . קהל המטרה בשוק התרופות הם בעיקר הרופאים , באמצעות המרשמים 
שהם רושמים . הניסיון מלמד כי באותן ארצות שבהן אין הגבלות על בתי - המרקחת 
וניהולם , נמצאו רופאים שגילו את אפיק ההשקעה הזה ולא היססו לנצל את המצב 
לשיפור חשבונם בבנק . קולות מסויגים הספיקו כבר להישמע מצד הסתדרות הרוקחים , 
שדחתה על הסף את הצעת התיקון לחוק ומתכוונת לערער עליה בפני ועדת השרים 
לחקיקה . לטענת נציגי הסתדרות הרוקחים , הנושא לא נבדק מקצועית אלא כלכלית , 
והתיקון עלול לסכן את עתיד הרוקחות המקצועית במדינה . יו"ר ענף הפרמצבטיקה 
בהתאחדות התעשיינים , ד"ר עמי רוזנפלד : " התעשיינים תומכים ברפורמה שתקדם 
את הענף , אך לא בשינויים שיצמצמו את ההגנה על הצרכן . אנו תומכים בהרחבת 
הזכאות לבעלות על בתי - מרקחת ובצמצום הגבלת המרחק , אך לא בביטולה המוחלט . 
ביטול מוחלט בשאלת המרחק יביא , משיקולים כלכליים , לריבוי בתי - מרקחת 
באזורים צפופי - אוכלוסין ולדלדול מספרם באזורים מרוחקים דבר שיפגע בתושבי 
האזורים הללו " . הסתייגותו העיקרית של רוזנפלד היא בשאלת המחיר המרבי : 
" הנהגת מחיר מרבי עשויה דווקא להגביל את התחרות החופשית , שאותה מתכוונים 
להשיג באמצעות התיקון המוצע . מבחינת התעשייה נחוץ לבטל לחלוטין את הפיקוח 
על המחירים , אבל אם המדיניות היא להמשיך בו , אז לא באמצעות מחיר מרבי . 
יש להתמיד בפיקוח על מחירי תרופות אתיות ( שחייבות במרשם רופא ) ולהסירו 
מתרופות שאינן חייבות במרשם " . מנכ"ל רשת סופרפארם , ליאון קופלר , מברך 
אמנם על יוזמת התיקון , אך כשלב ראשון בלבד של רפורמה כללית : " התנאי 
לתחרות חופשית אמיתית הוא החלתה על כלל האוכלוסייה . כיום התחרות אינה הוגנת , 
מכיוון שיותר משני - שלישים מהתרופות משוקים במסגרת קופות - החולים . הנתח 
הצר שנשאר לבתי - המרקחת הפרטיים מקשה על קיומה של תחרות חופשית " . לדעת 
קופלר , הרפורמה בשיווק התרופות צריכה להידמות למערך הנהוג בארצות - הברית , 
קנדה ואנגליה : " בארצות אלה יש תחרות חופשית לשמה , ללא הגבלה על שום 
סקטור . אני מקווה שכל עוד אין יישום של תוכנית דומה בארץ , יספק השר אולמרט 
אמצעיבקרה מתאימים שימנעו פגיעה במקצוע הרוקחות . לאפשר לרשתות השיווק לפתוח 
בתי - מרקחת יהיה צעד לא - הוגן כלפי הרוקחים . לגבי רשת שיווק , המתמחה 
במכירת מוצרי מזון וביגוד , בית - מרקחת אינו אלא אפיק נוסף למשיכת לקוחות , 
בשעה שבתי - המרקחת הפרטיים מתמקדים בעיקר בתרופות " . כניסת גורמים נוספים 
תכרסם לדבריו בעמלה בסך % 82 של הרוקחים , ורבים מהם לא יוכלו לעמוד בכך . 
קפמאבינעל - פי תחזיות בענף הפרמצבטיקה , השינוי בחוק יכפיל , ואולי אף 
ישלש , את מספר בתי - המרקחת בארץ . ההרשאה לפתוח בתי - מרקחת בכל מקום 
ועל - ידי כל הרוצה בכך , בתקופה של גל עלייה , עשויה ליצור תוספת מקומות 
עבודה לבעלי מקצועות הרוקחות מבין העולים . המבנה המוסדי של מערכת הבריאות , 
כפי שהוא היום , יקשה לאורך זמן על הפקת רווחים ממכירת תרופות בלבד . 
הנהנות העיקריות מהתיקון יהיו ככל הנראה רשתות השיווק . סגן נשיא השופרסל , 
דוד אלפנדרי : " הרחבת ההרשאה למכירת תרופות תהיה בשבילנו צינור שיווק 
נוסף , ותגביר את מכירת מוצרי ההיגיינה , הקוסמטיקה וכו . למדנו את הנושא 
בחו"ל . עם הסרת המגבלות של מרחק ובעלות , נבחן את הנושא מחדש . אין בכוונתנו 
לפתוח בית - מרקחת בכל אחת מחנויות הרשת , הדבר יישקל בהתאם לצרכים ולכוח 
הקנייה באזורים השונים " . רפורמה במתכונת המוצעת תוכל להצליח , אבל רק אם 
במקביל יוגדל שיעור התרופות הנמכרות ללא מרשם . הרחבת מגוון התרופות למכירה 
חופשית על המדף תאפשר לבעלי בתי - המרקחת טווח פעילות רחב יותר , גם לטובת 
הצרכן . רק כ%02 מהתרופות נמכרות היום בארץ ללא מרשם . בארצות מערב אירופה 
ובארה"ב , שיעור התרופות הנמכרות ללא מרשם הוא בין % 53 ל%25 . הדבר יחייב , 
כמובן , להעמיק את הכשרת הרוקח ברפואה קלינית ולנקוט פעולות הסברה נרחבות 
כלפי הצרכן . במקביל יידרש מעבר לאריזות קטנות במינונים נמוכים יותר , 
שיגבילו ככל האפשר את הסיכונים הכרוכים בנטילת תרופות ללא מרשם . 
