הסימן האמין הראשון כי המיקוח הממושך ביותר בתולדות מועצת הביטחון על המצב 
בשטחים עומד להסתיים היה מאמר ראשי ב"ניו יורק טיימס " . במשך שמונת השבועות 
של הדיון נקבעו כל - כך הרבה פעמים מועדים להצבעה , שנדחו ברגע האחרון , 
שכתבי האו"ם חדלו להתייחס ברצינות להערכות בדבר מועד ההצבעה . כאשר " ניו 
יורק טיימס " היוקרתי יצא בדברי שבח לנוסח הצעת ההחלטה היה ברור כי סוף - 
סוף הושגה הסכמה כללית בין נציגי חברות מועצת הביטחון . ואכן , למחרת 
פרסום המאמר נערכה ההצבעה שבה אושרה פה - אחד ההחלטה 186 נגד ישראל השלישית , 
מאז ראשית אוקטובר , שנוסחה ונתמכה על ידי ארצות - הברית . המאמר הראשי 
ב"ניו יורק טיימס " תיאר את את תוכן ההחלטה ואישורה כהצלחה בלעדית של הממשל 
האמריקאי והרעיף שבחים על המיומנות הדיפלומטית שגילו מזכיר המדינה , גיימס 
בייקר , והשגריר , תומס פיקרינג , במהלך הדיונים וההתייעצויות על ניסוח 
ההחלטה . הודגש כי ההחלטה היא מסר לממשלת ישראל , שאם היא תדחה גם החלטה 
זו , היא מסתכנת בהשוואתה לעיראק , שסירבה להישמע לשורת ההחלטות שמועצת 
הביטחון אישרה נגדה . הסחבת של הדיון במועצת הביטחון , שלפי כל הסימנים 
היתה פרי מחשבה תחילה מצד האמריקאים ובשלבים מסוימים גם תואמה עם נציגי ארבע 
המדינות הבלתי - מזדהות במועצה , השכיחה מרבים את הסיבה להתחלת הדיון . 
תחילתו , בראשית אוקטובר , בתלונה שגרתית של נציגי אש"ף על הרס הבתים 
במחנה הפליטים אל - בורייג , שבוצע כתגובה על רצח החייל אמנון פומרנץ . 
אף אחד לא התייחס לדיון ברצינות רבה , והתקשורת האמריקאית התעלמה ממנו . 
אך יומיים לאחר מכן אירעו מהומות הדמים בהר - הבית . הרג 02 פלשתינאים 
עורר תדהמה במרכז האו"ם ומועצת הביטחון נדרכה . הערבים והבלתי - מזדהות 
נערכו לניצול התקרית כתחמושת למתקפה דיפלומטית על ישראל . יכולת התמרון היתה 
עדיין בידי ממשלת ישראל . דיפלומט מערבי בכיר אמר כי לו היה ראש הממשלה , 
ולא שר המשטרה , מכנס מסיבת עיתונאים בירושלים , מודה בשגיאות שנעשו בטיפול 
במהומות הר - הבית ומביע צער על האבידות , ישראל היתה יכולה לבלום בזמן 
את ההסלמה באווירה האנטי - ישראלית במועצת הביטחון , או לפחות למתן אותה . 
קפמאלידבירושלים לא קראו נכונה את המפה האו"מית החדשה , פרי ההתקרבות ושיתוף 
הפעולה בין ארצות - הברית לברית - המועצות . ישראל הרשמית לא התייחסה במידה 
מספקת של רצינות לסימנים , שמאז 2 באוגוסט גילו בבירור שהעדיפות העליונה 
של הממשל היא לשמור על שלמות קואליציית המדינות נגד עיראק וכי למטרה זו ואשינגטון 
נכונה לא רק לתמוך בהחלטות נגד ישראל , אלא גם להשתתף באורח פעיל בניסוחן . 
כאשר דיפלומט בכיר במשלחת ישראל הבריק לירושלים את ההערכה כי עברו הזמנים 
שישראל יכולה לסמוך על וטו אמריקאי , הוא התבקש לא להיתפס לפסימיות . באמצע 
אוקטובר ספגה ישראל את המהלומה הדיפלומטית הראשונה . מועצת הביטחון אישרה 
פה - אחד את ההחלטה 276 , המגנה את ישראל על שימוש באלימות בהר - הבית . 
לגינוי צורפה קריאת המועצה למזכיר הכללי לשגר לשטחים ועדת חקירה , שתבדוק 
את נסיבות אירועי הר - הבית . פרשנים במרכז האו"ם הזהירו את הישראלים 
שהתקרית בהר - הבית היא הזדמנות - פז לאמריקאים לשלם לאו"ם , ולערבים מתנגדיו 
של סדאם חוסיין , תמורת החזית המלוכדת וההחלטות הקשות נגד עיראק . יוחנן 
ביין , שעדיין היה אז השגריר באו"ם , התחנן במברקים למשרד החוץ בירושלים 
לא לדחות על הסף את הסעיף בדבר ועדת חקירה . הוא המליץ על דרכים להקהות 
את עוקץ ההחלטה . ייתכן כי אילו היה לביין ערוץ פתוח ישיר לשר החוץ דוד 
לוי , לפחות חלק מהמלצותיו היו מתקבלות . אך מברקיו של ביין נחתו על שולחנו 
של סגן שר החוץ ונדחו על הסף . אזהרות של גורמים בכירים כי סירוב לקבל את 
ועדת החקירה יגרום משבר עם הממשל לא זכו לאוזן קשבת . ב61 באוקטובר הצהיר 
בייקר : " אם ישראל לא תקבל את משלחת האו"ם , ידחוף הדבר אותה ואת מאמצינו 
במפרץ הפרסי לכיוון הלא - נכון " . הנשיא בוש שיגר מכתב אישי לשמיר וביקשו 
לשקול מחדש את עמדתו לגבי המשלחת . שמיר השיב בשלילה . יומיים לאחר מכן 
תמכה ארצות - הברית בהצעת החלטה שנייה נגד ישראל , 376 , המגנה את ישראל 
על סירובה לקבל את המשלחת . האמריקאים הצליחו לשכנע את שושבינות ההצעה 
תימן , קובה , מלזיה וקולומביה להוציא מהנוסח המקורי את סעיף 52 ממגילת 
האו"ם המתייחס למחויבותן של המדינות החברות להישמע להוראות מועצת הביטחון . 
הממשל לא רצה באזכור סעיף זה , שהכללתו עלולה לגרור יוזמה לדיון בסנקציות 
נגד ישראל . בירושלים הבינו סוף - סוף כי הממשל מוכן לעשות הכל כדי להימנע 
מווטו . בשלב זה התחילו מגעים בדבר נוסחת פשרה משלחת מטעם המזכיר הכללי . 
בתיאום עם הממשל הושגה הבנה על פשרה , שלפיה ישראל לא תתנגד לשיגורו לאזור 
של סגן המזכ"ל ואיש אמונו זאן - קלוד איימה . ביקורו יסווג , כך סוכם בעל - 
פה , כהמשך לשליחותו בישראל ביוני , לאחר רצח שבעת הפועלים הערבים בראשון 
לציון . אך מה שאיחרו להבין בירושלים הבינו היטב ובשלב מוקדם הבלתי - מזדהות . 
נציגיהן הרחיבו באופן שיטתי את הפרצה בעמדה האמריקאית , ולעזרתם בא פרז 
דה קואיאר , שבשבת , 1 בנובמבר , הגיש דין וחשבון שהכין לפי דרישת מועצת 
הביטחון כחלק מהגינוי לישראל . המזכ"ל קבע כי " קריאות חוזרות ונשנות מצד 
מועצת הבטחון , מצדי כמזכ"ל , ומצד מדינות החברות בצלב האדום , הממונה 
על אמנת זנווה , כי השלטונות הישראליים יצייתו להתחייבויותיהם בכפוף לאמנת 
זנווה הרביעית היו ללא תועלת " . הנוסח החד - משמעי של דו"ח המזכ"ל העניק 
לדיון במועצת הבטחון פן חדש וחמור ביותר מבחינתה של ישראל . השאלה היא , 
כפי שציין המזכ"ל , כיצד לשמור על ביטחונם של האזרחים הפלשתינאים החיים 
תחת הכיבוש הישראלי . במלים אחרות , הקהילה הבין - לאומית חייבת לקבל על 
עצמה את האחריות לביטחונם של הפלשתינאים בשטחים . עתה כבר היתה ישראל להוטה 
לקבל את שליח המזכ"ל , ובמגעים עם הממשל האמריקאי ביקשה כי כתמורה תבטיח 
ארצות - הברית להפעיל וטו כדי לסיים את הדיון המתמשך במועצת הביטחון . הנכונות 
הישראלית לקבל את איימה , שהתבטאה בין השאר בהצהרה רשמית של שר החוץ , 
דוד לוי , היתה מכוונת בעיקרה לשיפור היחסים המתוחים עם הממשל האמריקאי . 
הבנה עם מועצת הביטחון , או ניסיון לרכך את האווירה האנטי - ישראלית בתוכה , 
נראתה בירושלים יעד שלא כדאי להשחית עליו מאמצים . אך ארצות - הברית , 
השקועה בסכסוך עם עיראק , רצתה להבטיח לעצמה יחסים טובים עם חברות מועצת 
הביטחון . העסקה עם ישראל , שהיתה אמורה לאפשר את ביקורו של איימה , 
נדחתה על - ידי הממשל . " בירושלים עדיין לא קולטים כי וטו אמריקאי כבר 
שייך להיסטוריה " , קבל דיפלומט ישראלי בכיר במשלחת לאו"ם . שיגורו של איימה 
ירד למעשה מהפרק . השגריר החדש לאו"ם , יורם ארידור , לא קלט את המסרים 
שבדו"ח המזכ"ל ואת עוצמת קנאותה של ארצות - הברית לשלמות החזית נגד עירק . 
" בתוך שעה אקבל תשובה סופית מאיימה על מועד יציאתו לישראל " , אמר ארידור 
לעיתונאי לאחר שיצא מפגישה ידידותית בין נשיא המדינה הרצוג למזכ"ל האו"ם . 
בעוד בירושלים ממתינים לפרסום מועד יציאתו של איימה , המשיכו ארבע המדינות 
הבלתי - מזדהות החברות במועצת הביטחון לפעול למען הצעת החלטה חריפה נגד 
ישראל . השגריר פיקרינג , שבנובמבר היה נשיא תורן של מועצת הביטחון , 
התמקד במאמצים להשגת תמיכה בהצעת החלטה חדשה נגד עיראק , שתקבע תאריך יעד 
אולטמטיווי לנסיגה מכוויית . במארב מתוכנן היטב הצליחו הארבע , באמצע הוויכוח 
על החלטה נגד עיראק , להסיט את הדיון למצב בשטחים והעלו יוזמה חדשה בדבר 
מינוי נציב קבילות מטעם האו"ם שיפקח על הנעשה בשטחים . ההצעה במקורה היתה 
של משלחת פינלנד , שמעורבותה הרבה בדיון על המצב בשטחים נועדה , לדעת פרשנים , 
להביא לשחרורם של בני הערובה הפינים בכוויית ובעיראק . פיקרינג רגז על 
יוזמת הבלתי - מזדהות ובינו לבין שגריר קובה , ריקארדו דה - קסדה , התפתחו 
חילופי דברים שבשלב מסוים גלשו לכדי תקרית דיפלומטית . ארבעת השגרירים עמדו 
בתוקף על דעתם והתקיים דיון קצר בהצעתם . פיקרינג לא הסתיר את מצוקתו . 
הוא היה להוט לסיים את הדיון על עיראק באישור האולטימטום , כל עוד הוא 
מכהן כנשיא המועצה . לכן סמך את ידו על עסקה שנרקמה במגעים בין פינלנד לבלתי - 
מזדהות , שלפיה ארצות - הברית תהיה מוכנה לדון בנוסח מתון ומתוקן בדבר נציב 
קבילות בשטחים תמורת הסכמה של הבלתי - מזדהות לדחות את ההצבעה על ההצעה עד 
אחרי ההצבעה על הצעת החלטה נגד עיראק . למרות הכחשתם של דוברים אמריקאים , 
מקורות מהימנים באו"ם אישרו את קיום העסקה . בעוד האמריקאים חוגגים את 
ניצחונם במועצת הביטחון , שאישרה ברוב של 21 החלטה על " נקיטת אמצעים נחוצים 
נגד עיראק " , הגיע תורו של שגריר תימן לכהן כנשיא המועצה . תחת שרביטו 
צבר הדיון על המצב בשטחים תאוצה . התחיל מיקוח עקשני על ניסוח הצעת החלטה . 
בראשית דצמבר הפתיעה ארצות - הברית בנייר עבודה שהתעלם מן ההצעה לשגר 
נציב קבילות לשטחים . היה זה מסר לבלתי - מזדהות כי ארצות - הברית מתנגדת 
להצעה זו . אך המסמך כלל מרכיבים אחרים , שהתנגדותה של ישראל להם היתה 
ידועה . הבלתי - מזדהות הביעו מורת - רוח מתוכנו , שהיה לדעתם רפה מדי 
כלפי ישראל , ודבקו בהצעת ההחלטה הקשה שלהן שכללה מרכיבים אמריקאיים עם 
תוספת של סעיפים , ובהם המלצה לכינוסה של ועידה בין - לאומית והכללת ירושלים 
בשטחים הכבושים . ביקורו של ראש הממשלה שמיר בוואשינטון אילץ את פיקרינג 
להאט את קצב פעילותו בניסוח הצעת החלטה מוסכמת ; אך יודעי דבר במרכז האו"ם 
ידעו , כי בהתאם להנחיות מזכיר המדינה , פיקרינג מכין הצעת החלטה קשה 
לישראל . העכבות האחרונות בקרב האמריקאים נעלמו עם פרסום החלטתה של ממשלת 
ישראל לגרש את ארבעת מנהיגי חמאס . בבת אחת נטשו האמריקאים את מדיניות הסחבת . 
לא ברור באיזו מידה היה ארידור מודע למתרחש מאחורי הקלעים של הדיונים ולמיקוח 
בין פיקרינג לשגרירי הבלתי - מזדהות . אין ספק שפיקרינג ניצל את העובדה 
ששגריר ישראל החדש לאו"ם עדיין לא התאקלם לגמרי בתפקידו החדש והוא לא טרח 
לתאם את הדברים עם ישראל , כפי שנהג עם שגרירים קודמים . בסופו של דבר , 
סעיפי הצעת ההחלטה 186 כוללים כמעט את כל הרעיונות והמרכיבים שהועלו מאז 
אירועי הר - הבית במגעים ובמיקוח בין ארצות - הברית לארבע הבלתי - מזדהות . 
הרעיון של נציב קבילות אמנם אינו מופיע במפורש אך ההחלטה שאושרה מעניקה 
למעשה למזכ"ל תפקיד חדש , שאינו רחוק במהותו מנציב קבילות . " ניו יורק 
טיימס " סיווג את ההחלטה בכותרת בעמוד ראשון כ"מגדירה מחדש את מעמד השטחים " . 
פרשנים אמרו כי ההחלטה לא רק מאיצה את תהליך הבינאום של הסכסוך הישראלי - 
הערבי , אלא עשתה אותו לבלתי - הפיך . תמורת הסכמה אמריקאית לכלול בגוף 
ההחלטה את ירושלים כחלק מהשטחים הכבושים הסכימו הבלתי - מזדהות כי אזכור 
ועידה בין - לאומית יבוא בהצהרה נשיאותית , שתפורסם כנספח נפרד להחלטה . 
הצהרה נשיאותית איננה מחייבת , אך זו הפעם הראשונה שרעיון הוועידה הבין - 
לאומית מופיע בכתב במסמך של האו"ם , שנוסח בחלקו הגדול בידי נציג אמריקאי 
בכיר הזוכה לאמונו המלא של הנשיא בוש . פיקרינג נכנע לדרישה של הרגע האחרון 
מצד הבלתי - מזדהות והסכים שסעיף במבוא להחלטה יתייחס להצהרה הנשיאותית . 
בשיחות פרטיות מבטיחים נציגי הבלתי - מזדהות כי בפעם הבאה תאוזכר ועידה 
בין - לאומית בגוף ההחלטה . במרכז האו"ם מתפרשת ההחלטה בניסוחה הסופי כהצלחתם 
של נציגים ערבים ושל נציגי המדינות הבלתי - מזדהות לנצל את מצוקת ארצות - 
הברית בגין המשבר במפרץ . הם השיגו כמעט כל מה שביקשו . הישג חשוב מבחינתם 
הוא הסעיף הקובע , כי אחת לארבעה חודשים על מזכ"ל האו"ם לדווח למועצת הביטחון 
על יישום ההחלטה . כלומר , ישראל נשארת כנושא קבוע בסדר - יומה של המועצה . 
פרשנים שותפים לדעה כי מדיניותה של ארצות - הברית כלפי ישראל מתועלת עתה 
בשני מישורים : היא משתמשת באו"ם לשם העברת מסרים לא - נוחים לישראל ובו 
בזמן נכונה עדיין להפיס את דעתם של מנהיגים ישראלים . " באו"ם האמריקאים 
מכים ובוואשינגטון מחייכים " , אמר דיפלומט בכיר באו"ם . האו"ם היה תמיד 
בעד בינאום הסכסוך הישראלי - הערבי . אך עתידו של תהליך הבינאום , אומרים 
פרשנים , ייקבע לפי מערכת היחסים בין ישראל לממשל . אם ישראל לא תשכיל 
לשפר את מעמדה במישור הדו - צדדי עם הממשל , היא תגיע לזירה הרב - צדדית 
באו"ם , שאמריקה אינה רוצה עוד לשמש בו בתפקיד בלם בשירות ישראל . ההחלטה 
הופכת את ביקורו הקרוב של מזכ"ל האו"ם בישראל מסמלי וטקסי לביקור עבודה . 
בביקור זה ייקבעו תכנים לתפקיד החדש שקיבל מכוח ההחלטה , והתנהגותה של 
ישראל כלפיו תשפיע במידה רבה על האופי שיישאו תכנים אלה . מה שברור הוא 
שמדיניות - הדווקא של ממשלת שמיר איננה מתאימה עוד לאו"ם , שמראה את שריריו , 
ומרגיזה את הממשל אמריקאי , שסיפק את השרירים האלה וניפח אותם . אין זאת 
אומרת שיש להיכנע לכל החלטה של הארגון , אך יש מקום להיערכות מחודשת לעימות 
הצובר תאוצה עם הארגון . 
