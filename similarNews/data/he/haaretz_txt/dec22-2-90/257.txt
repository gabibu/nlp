משרד התחבורה עומד להתיר למי שברשותם רשיון נהיגה בן חמש שנים לרכב פרטי 
להוציא רשיון לאופנוע עם מנוע בנפח 05 סמ"ק בהליך מקוצר . הכוונה לאפשר 
למבוגרים בעלי ניסיון בנהיגה להגיע למשרד הרישוי , לקבל פטור ממבחן תאוריה 
ולגשת עוד באותו יום למבחן מעשי . המלצה אחרת , להעניק לבעלי רשיון למכונית 
פרטית רשיון לקטנוע ללא צורך במבחן מעשי , נדחתה . במשרד התחבורה התגבשה 
נטייה להקל על מבוגרים בעלי רשיון למכוניות את השימוש בקטנועי 05 סמ"ק , 
לאחר שהוברר כי הם עשויים להקל על מצוקת התנועה והחניה בערים הגדולות . 
קטנועי 05 סמ"ק , המצוידים בתיבת - הילוכים אוטומאטית ומוגבלים למהירות 
של 05 קמ"ש , נחשבים כלי תחבורה קל לשליטה . סוכנויות למכירת אופנועים מדווחות 
כי בשלושת החודשים האחרונים נרשמה עלייה של עשרות אחוזים במכירת רכב דו - 
גלגלי , בהשוואה לתקופה המקבילה אשתקד . בעלי הסוכנויות תולים את הסיבה 
לכך במזג האוויר הנוח - יחסית ובקשיים בזרימת התנועה בכניסות לתל - אביב 
ובנתיבי איילון . המגמה להקל על השימוש בקטנועים קטני - נפח מקובלת ברוב 
ארצות מערב - אירופה , שבהן מותר לרכוב על אופנועי 05 סמ"ק החל מגיל 41 
ללא צורך ברשיון , ולעתים אף ללא צורך ברישוי . בימים אלה דנה מועצת השוק 
המשותף בבריסל בהצעה להרחיב את הפטור ולהתיר למי שברשותם רשיון לנהיגה במכונית 
לרכוב ללא רשיון מיוחד על קטנועים אוטומאטיים עד נפח 521 סמ"ק . 
