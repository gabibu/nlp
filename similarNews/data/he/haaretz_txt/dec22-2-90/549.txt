לא יהיה נוכח היום בישיבת ועדת החינוך של הכנסת , שאליה הוזמנו נציגי הוועד 
המנהל ומנהלי הטלוויזיה לדון בהחלטה להשעותו . בוועדה מסבירים , שהסיבה 
שחלבי לא הוזמן , לאחר שהנושא נשקל , היא כדי לא לשוות לדיון אופי של בית - 
דין - שדה , שבו כל צד ישטח את טענותיו ולבסוף יתקבל שם גזר - דין כזה או 
אחר . הדיון הצפוי הבוקר , ענייני או רגשי ככל שיהיה , מחזיר אותנו כמה 
ימים אחורה , ללילה של יום שלישי שעבר , לישיבת מחלקת החדשות בטלוויזיה 
שבעקבותיה התעכב שידור " מבט " ברבע שעה . בניגוד לפרסומים בתקשורת , 
שלפיהם החליטו העיתונאים בטלוויזיה להצביע פה אחד בעד הצעת ההחלטה התומכת 
בחלבי , הסתבר כי השתקפות הדברים כפי שנאמרו באותה ישיבה , והתחושות שליוו 
אותם , מציירת תמונה שונה , טעונה הרבה יותר ומורכבת . בלי שהיה מוכן 
לכך חלבי מצא את עצמו תחת התקפה של כמה מחבריו העיתונאים . כעבור יום הודה : 
יותר מאשר תמכו בי שם , דיברו האנשים על עצמם , על החרדות והפחדים שמדריכים 
אותם בעבודה . הראשון שביקש את רשות הדיבור היה , מי שערך את " מבט לפני 
מינוי חלבי , . דבריו היו ארוכים יחסית . " בניגוד לאחרים שיושבים כאן " , 
אמר אחימאיר , " קראתי כל מלה וכל שורה במאמר של רפיק , וזאת היתה טעות 
חמורה לכתוב אותו . אי - אפשר תמיד לבוא בטענות אל הפוליטיקאים . בכתיבת 
המאמר רפיק שיחק לידיהם ופתח להם פתח רחב עכשיו שלא יבוא בטענות שהם מנסים 
לסלק אותו מתפקידו . גם אני איש עם דעות פוליטיות , עם הכרה פוליטית , 
אך בכל שנותי בעיתונות , שבהן אני כותב מאמרים , נמנעתי מכל הזכר פוליטי . 
אנחנו חייבים לשמור על עצמנו מכל משמר ולא לפרסם את דעותנו הפוליטיות " . 
היה הבא בתור לקבלת רשות הדיבור לאחר הצעה קצרה של מנשה רז , שלא זכתה 
להתייחסות . רז הציע שמחלקת החדשות תקבל החלטה לא לשדר את " מבט " בימים 
שחלבי משובץ כעורך . " אני תומך בדברים שאמר יעקב " , המשיך שפיגלמן . 
" גם במקרה של , שנתן ראיון לכל העיר , חשבתי שזה לא ייתכן שגורן יתבטא 
בנושאים פוליטיים " . ( גורן התפרץ בקריאת ביניים וסיפר לנוכחים שהיתה ועדת 
בדיקה בתום הראיון והיא קבעה שכל מה שעשה היה כשר , מכיוון ש אישר לו להתראיין . 
" זה בכלל לא משנה מה קבעה הוועדה " , השיב שפיגלמן , " לא נהגת נכון , 
ועכשיו אני אומר לרפיק אותו הדבר " ) . כשסיים שפיגלמן לא יכול היה חלבי , 
שהאזין לדברים , להתאפק עוד . חיוור ומתוח ביקש את רשות הדיבור ם שניהל 
את הישיבה . " אני מתפלא על יעקב שבמקום לתמוך בזכותי בשעה קשה כזאת הוא 
יוצא נגדי . על אלישע אני לא מתפלא , כי אם תשוו בין המעשים שלנו , הרי 
המעשה שלו , שהוא הלך לעבוד עם יורם ארידור לאחר שתקף אותו , הוא מעשה 
חמור יותר משלי . הדברים שכתבתי הם דברים שיצאו מלבי . הם ( הוועד המנהל , 
א"ג ) לא יודעים כמה עוצמה יש לי ואיזה קצין קרבי הייתי . אני לא צריך 
החלטה שתצא מהחבורה הזאת . אני יכול לנצח אותם בעצמי . אני מתפלא שאתם 
יושבים בשקט כש22 ערבים נרצחו בהר הבית , ואני מתפלא ששפתותיכם חתומות ושאתם 
לא אומרים את זה כמוני " . הדממה שהשתררה הופרעה על - ידי שאלתו המעשית של 
גלבוע : " מה עם מבט ? " השעה היתה כבר אחרי תשע . " צריך לשדר " , 
אמר , יו"ר ועד עיתונות הפקה . " למה אתה כל - כך ממהר " , צעק מישהו 
מהנוכחים . ואז קם ואמר בקצרה : " אנחנו צריכים לעמוד מאחורי רפיק למרות 
שהוא נהג לא נכון . החלטת הוועד המנהל היא החלטה קשה מאוד " . גם יעל חן 
קיצרה : רפיק עשה שתי טעויות , אמרה . אחת בעצם הפרסום והאחרת בכך שיצר 
זיקה בין ההחלטה לבין היותו דרוזי . אבל צריך לעמוד מאחוריו , כי זאת החלטה 
נבזית . חבל , הוסיפה חן , שכאשר נדון כאן העניין של לא התקבלה החלטה 
פה אחד . קרפין ישב כל אותה העת ושתק . ל היה מדבר , היה אומר גם הוא שאין 
ספק שהוועד המנהל עשה צעד חמור . אך כשהתקיימה ההצבעה הוא לא הרים את ידו 
בעד ונגד , כמו גם אחרים שבחרו לא להצביע . גם זאת היתה דרך להביע עמדה . 
