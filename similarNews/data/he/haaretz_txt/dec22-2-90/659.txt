גון רוקוול , מבקר מוסיקה ב"ניו - יורק טיימס " , טען באחרונה שאולם הקונצרטים 
בעשור האחרון של המאה יהיה שונה ממה שהיה במשך דורות . כדי למשוך קהל רב 
ככל האפשר יוכנסו חידושים טכניים , שיקנו לכל באי הקונצרט , ובמיוחד ליושבי 
השורות האחרונות והיציעים , תחושת מעורבות עמוקה יותר בנעשה על הבימה . 
רווחת הדעה , שרבים מן היושבים במושבים האחוריים חשים ריחוק או ניתוק מן 
הבמה . הם מצטיידים במשקפות כדי לראות את המנצח ואת הסולן , וללא הממד 
החזותי , ההאזנה בבית עשויה להיות יותר מעניינת מאשר באולם . הם גם מתקשים , 
לעתים , לשמוע צלילים חרישיים , או את נגינת החליל והוויולה , למשל . 
קרשנדו אדיר , הנשמע בשורות הראשונות כסופת צלילים , מאבד מהדרמטיות בהגיעו 
לירכתי אולם גדול ול"כיסי " אקוסטיקה לקויה . כדי לקרב את הרחוקים , מבקשים 
מומחים להכניס לאולם הקונצרטים את חידושי הטכנולוגיה האלקטרונית . ניתן 
לצלם במצלמות וידאו ולהקרין מעל במת הקונצרטים , על מרקע גדול , תצלומי - 
תקריב של המנצח והסולן בפעולה . לא יהיה עוד צורך במשקפות . אפשר לנצל 
את המרקע לתצלומי אווירה ורקע ליצירה המנוגנת . וינה וזלצבורג של מוצרט , 
למשל , או דיוקנו של המלחין , בזמן שמנגנים יצירה שלו . עושים זאת , 
לא מהיום , בקונצרטים המשודרים בטלוויזיה או מוקלטים לקלטות - וידאו . 
לפחות חידוש אחד כבר הונהג בבתי - אופרה : מקרינים על מרקע צר , בחזית 
הבמה , כתוביות - תרגום לטקסטים המזומרים ומדוברים על הבמה . כך גם אצלנו , 
בשנים האחרונות , באופרות שמעלה הפילהרמונית בהיכל התרבות ובהצגות האופרה 
הישראלית ביפו . כלומר , כניסה ראשונה של הממד הנוסף לאולמות הקונצרטים 
והאופרה כבר נעשתה . עתה ניתן להרחיבה , לרווחת המאזינים והצופים . חידוש 
אחר : הכנסת אמצעי הגברה דיסקרטיים . לא עוד רמקולים גדולים , הניצבים 
בצדי הבימה ומפגיזים את הקהל , אלא מגדלים בצדיה , נושאי אשכולות של רמקולים 
קטנים , רגישים מאוד . אלה יוצבו או יוטמנו בצורה דיסקרטית ליד השורות 
והמושבים , שחשוב להעניק ליושביהם תחושה של קרבה אל הבימה . במערכות השמע 
הביתיות הטובות משלבים כבר היום רכיב , המאפשר למאזין ליצור בביתו את התנאים 
האקוסטיים הרצויים לו לשמיעת מיסות . בהיכל התרבות כבר נעשה שימוש בהגברה , 
לא - מושלמת , בהצגות אופרה . בשבתה בדט מתחת לבמה , נשמע צליל התזמורת 
חנוק ועמום . מיקרופונים נקבעו בדוט , ורמקולים הוצבו בשולי הבימה , להגברת 
צליל התזמורת . באולם התיאטרון של מרכז - האמנויות " ברביקן " בלונדון 
טמונים רמקולים זעירים , רבים , מתחת למושבים ובדופן הפנימי המרופד של 
מעקה היציע . היושבים במושבים האחוריים ביציע שומעים את השחקנים בבהירות 
ובטבעיות , כפי שהם נשמעים בשורות הראשונות באולם . לא צריך להתאמץ . בקתדרלות 
גדולות באירופה נקבעו מזמן מערכות הגברה דיסקרטיות רגישות , כדי שגם מי 
שעומד בירכתי הכנסייה ישמע את הזמרה , הנגינה והדרשה כפי ששומעים אותן האח"מים 
בשורה הראשונה . בפסטיבל ישראל נפרסה בקיץ שעבר מערכת הגברה מצוינת מתחת 
ליציעי הקהל בבריכת השולטן בירושלים , בהצגות " בוריס גודונוב " של האופרה 
הפולנית . מבחינה אקוסטית , הפכה מערכת ההגברה את המכתש הגדול , תחת כיפת 
השמים , לאודיטוריום משוכלל . הכנסת אמצעי - עזר אלקטרוניים לאולם הקונצרטים 
עשויה להיתקל , מן הסתם , בהתנגדותם של שמרנים , ובמיוחד של היושבים דרך - 
קבע בשורות הראשונות , אשר לא למענם יותקנו מערכות ההגברה והצפייה . הדבר 
כרוך גם בהשקעת ממון רב . קפמאפרקתזמורת כמו הפילהרמונית הישראלית , שנאבקה 
קשה בקיץ האחרון שלא לאבד רבים ממנוייה ורק תודות לשיווק אגרסיווי שהפעילה , 
בראשונה בקורותיה , לא יצאה בשן ועין חייבת לתת דעתה גם להידוק הקשר , 
בתנאי ההאזנה והצפייה של כל חלקי האולם והיציעים לבימת התזמורת . בשנים 
הקרובות יהיה עליה להיאבק על כל מנוי , אולי להיאבק על קיומה . וזאת מכמה 
סיבות . ראשית , בשל כניסתה של הטלוויזיה בכבלים לכל הערים והיישובים . 
הטלוויזיה משדרת מגוון של תוכניות קונצרטים , אופרות , בלטים , רסיטלים 
ומיסות , מן המיטב באירופה ובארה"ב . חלק מן הצופים ימצא ש"בבית יותר מעניין 
ויותר זול " . בעיקר בלילות חורף גשומים . כך יהיה לפחות בשנים הראשונות 
לכניסת הטלוויזיה בכבלים . התפשטות התקשורת המקומונית , בעיתונים ובטלוויזיה , 
מחזקת את הזיקה אל התזמורת המקומית . זו אחת הסיבות לירידת מספרם של מנויי 
הפילהרמונית בירושלים ובחיפה . מה גם שהתזמורות של ירושלים וחיפה מציעות 
סדרות קונצרטים למנויים במחירים נמוכים בהרבה מאלה של הפילהרמונית . עתה 
נכנסת לתמונה גם התזמורת החדשה של ראשון לציון . שנית , תוכניות הפילהרמונית 
מתבססות בעיקר על שמות המנצחים והסולנים , על הפופולריות שלהם ועל כושר 
המשיכה שלהם . הם גם הקובעים , בדרך כלל , את התוכנית הנוחה להם . יש 
וכופים על הקהל תוכנית לא - מעניינת , רק משום שבדיוק אז מקליטים יצירה 
מסוימת לדיסק , או שהסולן " מריץ " יצירה שולית לקראת הקלטתה עם תזמורת 
אחרת . מנצחים וסולנים מפורסמים ונוצצים ממעטים לבוא לכאן . לישראל כבר 
אין הזוהר וההילה שבעבר משכו לכאן את הכל כמעט , בתנאים כספיים נוחים במיוחד . 
הפילהרמונית אינה יכולה לשלם להם את השכר הגבוה שהם מקבלים בערים גדולות 
בעולם , וגם אם תמלא את היכל התרבות ברסיטל שלהם . זה עתה נערך באולם " נוגה " 
ביפו ( ובו פחות מ009 מושבים ) צמד - רסיטלים של הפסנתרן אנדראש שיף . 
היו מושבים ריקים . מהניסיון אנו יודעים כי כל עלייה במתח הביטחוני בארץ 
או באזור גוררת גל ביטולים מצד מנצחים וסולנים . ואילו רמתם של ממלאי - 
המקום שמצליחה הפילהרמונית לצוד ברגע האחרון היא נמוכה למדי . מדוע , אגב , 
לא לתת הזדמנות למנצחים ולסולנים צעירים ומוכשרים , משלנו ? שלישית , 
הגורם הביולוגי . גילם של מנויי הפילהרמונית גבוה . בכל שנה פורשים מנויים 
מחמת גילם , או משום שהלכו לעולמם . קשה מאוד להביא במקומם מנויים צעירים . 
המחירים והתוכניות מקשים . רביעית , השכלולים מרחיקי - הלכת במערכות - 
השמע הביתיות , ובמיוחד כניסת הקומפקט - דיסק , מאפשרים האזנה מעולה בבית , 
בתנאים נוחים יותר מן ההצטופפות באודיטוריום . אמנם חסר בבית המפגש החברתי , 
וגם חלק מן החוויה של נוכחות בעשיית - המוסיקה בקונצרט פומבי , אך עתה 
רבות מן ההקלטות נעשות בקונצרטים פומביים , בנוכחות קהל , וזה מוסיף להקלטה 
ולהאזנה מקצת מן הפומביות . המאזין הביתי מפוצה ביד רחבה , ויש לו יתרון 
בכך על המאזין באולם . הוא יכול לחוות חוויות גדולות , נדירות ביופיין 
ובעוצמתן , שכמותן יש רק מעטות מאוד באולם הקונצרטים בישראל , של מנצחים 
וסולנים שאינם נוטים לבוא לארץ , וחלקם אינם עוד בין החיים . במציאות הזאת , 
חייב לחול שידוד - מערכות בתוכניות הקונצרטים . הן חייבות לסקרן קהל גדול 
יותר , ולא לסמוך רק על יכולת המשיכה של שמות נוצצים , שכמה מהם מתחייבים 
לבוא ומבטלים , לעתים ברגע האחרון . אילו הפילהרמונית , ולא תזמורת ירושלים , 
היתה מכריזה על קונצרטים של ראדו לופו הנפלא במכלול הקונצרטי לפסנתר ותזמורת 
של בטהובן , לא היתה מתקשה במיוחד למלא את היכל התרבות . והמנצח - המלווה 
אינו חייב להיות מפורסם מאוד או יקר מאוד . מנצחים רבים שלא מן הצמרת העולמית 
יודעים ללוות היטב סולן , וגם לנצח על פתיחות של בטהובן , כתוספת . שינויים 
מרחיקי - לכת במבנה עונת הקונצרטים , וגם הכנסת מכשור - עזר אלקטרוני להידוק 
הקשר בין הקהל לבימת התזמורת , יסייעו לתזמורת להבטיח את קיומה בשנים הבאות 
ולנגן גם במאה ה12 , בעוד עשר שנים בלבד . 
