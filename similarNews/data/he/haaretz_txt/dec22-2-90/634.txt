חברת אייר - פראנס , חברת התעופה הלאומית של צרפת , הצטרפה אתמול לחברות 
התעופה הסדירות , שהפסיקו את הלנות אנשי צוות האוויר שלהן בישראל , בשל 
המתיחות הגוברת במפרץ הפרסי . דוברת אייר - פראנס בארץ , הלן גורדין , 
מסרה אתמול על לוח טיסות חדש לישראל וממנה , שיכנס לתוקפו ב7 בינואר , 
ולפיו ינחתו וימריאו מטוסי החברה בו ביום מנמל התעופה בן גוריון , ולא ישארו 
לחניית לילה , כמו המצב היום . מספר הטיסות השבועיות לא ישתנה , אולם לבד 
מטיסת הבוקר של ימי ראשון בשבוע , לא יוכלו נוסעים מישראל ליהנות מטיסות 
המשך בו ביום מצרפת , לדוגמה לצפון אמריקה . 
