קצינים המשרתים בבתי הכלא הביטחוניים העלו בסוף השבוע דרישה כי שר המשטרה , 
רוני מילוא , יזמן לאלתר לשיחה פורום של קצינים האחראיים לבתי הכלא , 
ויבטיח להם חסינות מפני פגיעה במעמדם , בתפקידם ובקידומם . זאת , כדי 
שיוכלו לשטוח בפניו בצורה גלויה את חומרת המצב בבתי הסוהר הביטחוניים . קבוצה 
של קצינים אף החלה להתארגן , כדי לעבור לפעילות מחאה גלויה ולדרוש משר המשטרה 
לקבלם לשיחה , אם לא יעשה זאת השר מיוזמתו . קצינים בבתי הכלא הביטחוניים 
טענו בימים האחרונים כי המצב בבתי הסוהר הוא " קטסטרופלי " ועל סף אסון . 
לדבריהם , ברבים מבתי הסוהר הביטחוניים מאפשרים לאסירים לעשות כמעט ככל 
העולה על רוחם , תוך פגיעה בנהלי הביטחון והמשמעת , הן בגלל חשש מהאסירים 
והן בגלל אי - רצון להתעמת עם נציב השב"ס , לוי שאול . קציני שב"ס סבורים 
כי שאול נותן גיבוי לאסירים ולמנהיגיהם ונכנע לרבים מתכתיביהם , בגלל רצונו 
לשמור על שקט בבתי הכלא הביטחוניים . " אנחנו נותנים יד חופשית לטרור , 
לארגוני המחבלים ולאינתיפאדה בתוך בתי הסוהר הביטחוניים " , אמר קצין בכלא . 
קפידבינמפקד כלא גנין , סגן גונדר עובדיה קוזמן , יודח מתפקידו ונראה כי 
ייאלץ לסיים בקרוב את שירותו בשב"ס . זאת , עקב ממצאי ועדת החקירה הפנימית 
של שב"ס , שבדקה את האירועים בכלא גנין , שבו מוחזקים אסירים ביטחוניים , 
ביום השנה להכרזת " מדינת פלשתין העצמאית " , לפני כחודש וחצי . הפרשה 
פורסמה לראשונה ב"הארץ " בשבוע שעבר . ביום השנה להכרזת " מדינת פלשתין 
העצמאית " על - ידי אש"ף , שצוין ב091141 , התקיימו טקסים חגיגיים של 
האסירים הביטחוניים במרבית בתי הסוהר הביטחוניים . הטקסים התקיימו באישור 
הנהלות בתי הכלא . בעת הטקס בכלא גנין ערכו האסירים הצגה שבמהלכה הדגימו 
כיצד " גיבורי האינתיפאדה " רוצחים חיילים , סוהרים ומשתפי פעולה ערבים . 
אתמול , משנודעו המלצות ועדת החקירה הפנימית וההחלטה על הדחתו של מנהל הכלא , 
גברו התסיסה וההתמרמרות בקרב קצינים רבים בשב"ס . הקצינים טענו כי אף שהיה 
מקום לנקוט בצעדים משמעתיים כנגד מפקד כלא גנין , שלא תפקד כנדרש , ההחלטה 
על הדחתו היתה מוגזמת . לדברי הקצינים , ההדחה באה רק כדי " לתת ראשו של 
מישהו " בדרג זוטר יחסית , בעוד האחריות למצב החמור בבתי הסוהר הביטחוניים 
ולחוסר השליטה והפיקוח על הנעשה בהם מוטלת על ראשי נציבות השב"ס , ובעיקר 
על הנציב שאול ועל מפקדי הגושים האזוריים . לדעתם , לא קיימת מדיניות ברורה 
בעניין הטיפול באסירים ביטחוניים , ומפקדי בתי כלא והקצינים חוששים מהאסירים 
וממנהיגיהם . בהודעה של דוברת השב"ס , סגן גונדר שולי מאירי , נמסר כי 
ועדת החקירה הפנימית של השב"ס , בראשות ראש מחלקת הביטחון , מצאה ליקויים 
בתפקודו של מפקד כלא גנין , שהתבטאו באזלת יד בטיפול באירוע ובאי - דיווח 
לממונים עליו . נציב השב"ס , באישור שר המשטרה , החליט להדיחו מתפקידו , 
והמליץ על מינויו של סגן גונדר שמעון בוחבוט ( כיום מפקד היחידה המיוחדת 
לאבטחה ומבצעים של שב"ס ) לתפקיד מפקד הכלא . כמו כן הוחלט להעמיד לדין 
משמעתי שני קצינים נוספים מכלא גנין . קפידביננציב השב"ס לוי שאול , שטענות 
הקצינים והסוהרים בבתי הסוהר הביטחוניים הועברו לידיעתו לשם קבלת תגובה כמה 
פעמים בשבועות האחרונים , דוחה מכל וכל את הטענות נגדו . לדבריו , המדיניות 
שבה הוא נוקט היא הטובה והמתאימה ביותר לנסיבות , והוא דורש הקפדה על המשמעת , 
נהלים וסדרי ביטחון . לדעתו , הטענות נגדו מושמעות על - ידי גורמים אינטרסנטיים , 
והן משקפות את נקודת מבטם הצרה והמגמתית של המקורות המשמיעים את הטענות 
והמעוותים את התמונה . לדעת הנציב , מדובר במקורות מפוקפקים שיש להם סיבות 
אישיות לנגח את נציבות שב"ס . בתגובה שנמסרה בשמו בנושא זה לפני שבועות 
אחדים , נאמר כי " עובדה מוצקה היא שמדיניות השב"ס , כפי שמצאה ביטוי 
כלפי האסירים הביטחוניים בשלוש השנים האחרונות , אושרה על - ידי שר המשטרה 
הקודם , חיים בר - לב , והשר הנוכחי רוני מילוא . היא נבדקה ונתמכה על - 
ידי זרועות הביטחון וועדת הפנים של הכנסת . שאול הוסיף כי יו"ר ועדת הפנים 
של הכנסת , ח"ך יהושע מצא , אף שיבח את מדיניות שב"ס ביחס למחבלים , בביקור 
האחרון שערך בשני בתי סוהר ביטחוניים . השר מילוא העלה על נס את התבונה 
והיחס שזוכים לו החבלים , ואשר " יכולים לשמש דוגמא למדינות נאורות בעולם " . 
