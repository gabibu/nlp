, 5 יהודים מבריה"ם היגרו השנה לגרמניה , ומספר היהודים הסובייטים המתדפקים 
על שעריה גדל והולך על כך דיווח אתמול " ניו - יורק טיימס " בידיעה בעמוד 
ראשון . בשבוע האחרון , מציין העיתון , קיבלה ההגירה היהודית לגרמניה 
ממד של זרם גואה , וכ001 יהודים ביום מגיעים ברכבות ובאוטובוסים . " אנו 
יודעים מה הגרמנים עוללו ליהודים " , אמר אחד המהגרים לכתב העיתון , " אבל 
זה לא יקרה שוב . אם יתרחש הפעם פוגרום , יהיה זה בבריה"ם , לא בגרמניה " . 
התחזית לנהירה המונית של יהודים לגרמניה עוררה בין גרמנים פולמוס ציבורי 
טעון ברגישויות היסטוריות ופוליטיות , כותב " ניו - יורק טיימס " . גרמנים 
אחדים מגיבים בהתרגשות למראה יהודים הנוהרים לארצם ורואים בה מקום מקלט . 
הם מקווים כי המהגרים ישקמו מחדש את הקהילה היהודית שפרחה בגרמניה לפני 
עליית הנאצים לשלטון . " כגרמנים אנו צריכים להיות אסירי תודה ליהודים אלה 
הרוצים להגיע לגרמניה ולהביא עמם את מורשת אבותיהם , שהוכחדה באכזריות בידי 
הנאצים " , אמר סגן נשיא הפרלמנט הגרמני אנמרי רנגר . ואולם גרמנים אחרים 
סבורים כי על הממשלה להטיל מגבלות על ההגירה היהודית ולקבוע לה מכסה נוקשה . 
לדבריהם , גרמניה אינה יכולה לעמוד במעמסת קליטתם וסידורם של אלפי יהודים 
מבריה"ם . דוברים רשמיים אומרים כי עשרת אלפים יהודים ממתינים בבריה"ם לקבל 
אשרות כניסה לגרמניה . כתב העיתון ביקר במחנה בו שוכנו יהודים שהגיעו לא 
מכבר מבריה"ם . המחנה ממוקם בעיר ארקנר , הסמוכה למזרח - ברלין , ושימש 
בעבר בסיס למשטרה החשאית המזרח - גרמנית . " המצב בבריה"ם מחריף והולך " , 
סיפר יהודי , מהנדס מאוקראינה . " היהודים הם השעיר לעזאזל ומוצגים כאשמים 
בכל הבעיות והצרות " . קפידבינהפליטים היהודים מספרים כי בין יהודים במוסקווה 
ובקייב נפוצות שמועות שגרמניה תאסור בקרוב על כניסת יהודים סובייטים לתחומה . 
שמועות אלה מעודדות יהודים רבים להחיש את יציאתם . " ניו - יורק טיימס " 
מטעים כי לשמועות יש בסיס . בשבוע שעבר התכנסו שרי - פנים של 61 אזורים 
בגרמניה והמליצו לממשלה המרכזית להגביל את מספר היהודים שיורשו להיכנס . 
ההערכה היא כי תיקבע מכסה שנתית של בין 000 , 1 ל000 , 3 יהודים שיקבלו 
אשרות כניסה לגרמניה . מרבית המהגרים היהודים שואפים להגיע לארה"ב . במחנה 
הפליטים בארקנר אמרו יהודים לכתב ה"ניו - יורק טיימס " כי הם אינם חושבים 
כלל על הגירה לישראל . " חיינו זמן רב בתנאי לחץ , ואנו רוצים לחיות במדינה 
שלווה כמו גרמניה " . הפליטים היהודים , מטעים כתב העיתון , אינם נראים 
מוטרדים מהפאראדוקס של נהירתם לגרמניה . התגובה האופיינית היא , " מה 
שקרה , שייך לעבר . אנו צופים לעתיד , וייתכן והוא יהיה טוב לנו בגרמניה " . 
