בעיקרון אני מצדד בהצעה , כמובן כשהשירות הלאומי לא ייעשה במסגרות צבאיות , 
אלא אזרחיות בלבד . אך לדעתי אין מקום לחייב ערבי ישראלי בשירות לאומי 
כלשהו , כל עוד המדינה ממשיכה לקפח אותו בזכויות בהשוואה לתושבי המדינה 
היהודיים . יש כאלה שמאמינים כי אם היינו מסכימים מיד עם קום המדינה לעשות 
שירות לאומי , המדינה לא היתה מקפחת אותנו בזכויות ובתקציבים . אבל , 
אני לא נוטה לחשוב כך . ובעניין זה לא צריך לנחש , אפשר לבחון מה קרה למשל 
עם העדה הדרוזית , הצרקסית , או הבדווית שבניהן אפילו משרתים שירות מלא 
בצה"ל , ורבים מהם אף נפלו . אני פוגש לעיתים תכופות את ראשי הרשויות מהמגזר 
הדרוזי ושומע את בכיים . גם הם טוענים קשות על קיפוחם לעומת המגזר היהודי . 
מה אם כן הועיל השירות הצבאי של בני העדה ? העובדה היא שזה לא מנע מהמדינה 
להפלות לרעה גם את המגזר הזה . היום הערבי הישראלי תורם ב"שירות לאומי " 
פאסיווי למדינה . איך ? זה פשוט . עשיתי סקר מאוד מקיף שמראה כי הפער 
בתקצוב הממשלתי של תושב יהודי אחד , גבוה בממוצע פי חמש מהתקצוב הממוצע 
לנפש ערבית אחת . ההפרש הזה בתקצוב הוא כיום התרומה שלי ושל שאר התושבים 
הערבים למאמץ הלאומי ובהחלט אפשר להחשיב זאת כשירות לאומי שלנו . כן , בלית 
ברירה הרעיון הזה עלה ואף ניסיתי לממשו , אבל ללא הצלחה . בשנת 6791 , 
כשהייתי סטודנט באוניברסיטת חיפה , הגשתי בקשה להתקבל למעונות הסטודנטים . 
על פי המצב הכלכלי של המשפחה שלי שהיה גרוע ביותר . היה לי כל הניקוד 
המתאים , אבל נרמז לי כי מי ששירת בצבא , או בשירות לאומי , תהיה לו עדיפות 
על פני , אפילו אם מצבו הכלכלי טוב משלי . מאחר ורציתי מאוד ללמוד הצעתי 
שאתנדב שנה - שנתיים ללמד בחינם תלמידים נזקקים בכפר שלי ושיכירו לי בזה 
כשירות לאומי , אך לא נעניתי . קודם כל זה נעשה מבלי שהמדינה תכיר בכך כשירות 
לאומי , אצלנו בכפר הסובל מבעיות קשות ביותר ונמצא על פי דירוג משרד הפנים 
בתחתית הסולם מבחינה הרמה הסוציו - אקונומית של התושבים , יש כמה עשרות 
בוגרי תיכון שפועלים בהתנדבות בכל מיני פעילויות למען הקהילה שהמדינה היתה 
צריכה לבצע ולממן ולא עשתה זאת . מן הראוי באמת שהמדינה תכיר בפעילויות 
אלה כשירות לאומי לכל דבר . כל עוד קיים הסיכוי שהצבא הישראלי ילחם עם צבאות 
ערביים זהו בכלל אבסורד להעלות הצעה כזו . אפילו בקרב הדרוזים , שבעבר 
התגאו בשירותם בצבא , יש כיום תנועה הולכת וגדלה של סרבני גיוס . אני חושב 
שגם העיתוי של העלאת ההצעה לשירות לאומי למגזר הערבי , דווקא עתה כשיש כל 
כך הרבה מתח ורגשות טעונים , הוא עיתוי מאוד אומלל , לא רק מבחינת האוכלוסיה 
הערבית , גם מצד המימסד היהודי . לא יהיה בכך כדי לשכך המתח . הסיכוי יגדל 
אם השר מגן יוכיח קודם כל כי כשר הממונה על ענייני הערבים , הוא דואג לביטול 
האפלייה של המגזר הערבי וקיפוחו הנמשך כבר עשרות שנים . דבר נוסף הוא שאם 
כבר יחוקק חוק כזה , מן הראוי שהוא לא ייוחד רק לערבים . מה למשל לגבי 
כל עשרות אלפי תלמידי הישיבות ? גם לנו יש תלמידי " ישיבות " שלנו , 
במסגדים . מדוע לא לשחרר אותם ? אני לא חושב שתושבים ערביים ישראליים שפוטרו 
ממקומות עבודתם לאחר 0251 שנה , כדי שיפנו מקומם לקליטת עולים , כפי שזה 
קרה לכמה עשרות מתושבי גיסר א - זרקא , ירצו לשרת שירות לאומי וספק אם ייעשו 
זאת גם אם הדבר ייכפה בחוק . 
