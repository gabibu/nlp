מוגאדישו ( ע"ר ) . קרבות כבדים פרצו בסוף השבוע במוגאדישו , בירת סומליה , 
בין כוחות הממשלה לכוחות המורדים . כך מסר דובר מטעם המשטרה אתמול . הדובר 
אמר כי חילופי הירי ארעו בסמוך לשוק הנמצא בפרברי הבירה , וכמה מן המורדים 
נהרגו . לפני חודש פרצו באותו מקום תקריות שגרמו למותם של 21 בני אדם . 
הדובר טען כי 71 מהמורדים נתפסו , וכי רק ארבעה חיילים נפצעו בקרב . תושבים 
במקום אמרו כי כמה מאות מורדים השתתפו בקרבות , ואחד העדים אמר כי " זה 
היה מרחץ דמים " . במוגאדישו פרצו בחודש האחרון מספר תקריות אלימות על רקע 
אתני , שעה שכוחות המורדים הולכים ומתקרבים לעיר הבירה . אחת מקבוצות המורדים , 
" הקונגרס הסומלי המאוחד " , כבר הגיעה על פי הדיווחים למרחק של 05 ק"ם 
מהבירה ומחדירה כעת חוליות של אנשיה לעיר , כדי לזרוע תוהו ובוהו . ביום 
חמישי האחרון תקפה אחת החוליות הללו את שדה התעופה של העיר והרגה מפקח משטרה . 
