המנהלשחקן משה סיני המשיך גם אתמול לתפקד כמאמן הפועל תל אביב וגם שיחק במשחק 
פנימי . באימון התארח ראסטיסלאב מאטיץ , שאימן את הפועל תל אביב לפני כשנתיים 
וחזר השבוע לישראל כמאמן נבחרת הנוער של יוגוסלוויה המשתתפת בטורניר החורף . 
בהפועל הכחישו אמש כי דיברו עימו על אפשרות מינויו למאמן . בביקורו בבלומפילד 
רק שוחח עם סיני והם העלו זכרונות בעת צפיה משותפת בתמונות . גם אתמול נמשכו 
מגעים עם מספר מאמנים אפשריים , אך עדיין לא נמצא המתאים . בינתיים ימשיך 
סיני לתפקד כמאמן . הוא לא מתכונן לשחק בדרבי עם מכבי , בגביע הטוטו השבת . 
היום יוחלט אם לקיים את הדרבי נגד הפועל בשבת הבאה בבלומפילד . האפשרות 
לקיים מרתון משחקים באיצטדיון ר"ג ירדה אתמול מן הפרק . מאמן בית"ר זאב 
זלצר אמר אמש כי למרות שהיה מעדיף לשחק בימק"א משיקולים מקצועיים , הרי 
שהשיקולים הכספיים המעלים את האפשרות לשחק בבלומפילד , מקובלים גם עליו . 
ארבעה שחקני ההרכב ראשון , אורן מוחרר , אלי יאני , מייקל יפה ואלי טיומקין 
פצועים ולא ישחקו בשבת . את מקומם יתפסו שחקני ספסל ונוער . הבלם אלי כהן , 
ששבר את אפו במשחק הליגה בשבת מול בני יהודה , ישחק השבת בגביע הטוטו נגד 
קבוצת נעוריו מכבי חיפה . אתמול הוא שותף במשחק האימון עם הפועל ראשל"ץ . 
החולונים ניצחו 32 . את השערים לחולון כבשו יובל אוחנה ( 2 ) ואולג טראן . 
