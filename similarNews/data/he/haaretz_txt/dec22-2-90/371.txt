סדר והיררכיה אמיתית מאפיינים את המדמנה של עזה . ליד פחי האשפה שלעולם 
אינם מרקנים יודעים גם החתולים השמנים שעליהם להמתין עד שחולדות הענק יסיימו 
את סעודת הערב . משסרה להקת החולדות מן הארגזים המצחינים הממלאים את הרחוב , 
מתקרבים החתולים . ורק אחריהם יגיחו העכברונים , יסחבו דבר - מה וייעלמו 
בחצרות הבתים . " זה המקום היחיד בעולם " , יאמר המפקד הבכיר , " שבו 
חתולים חוששים מעכברים " . זה אולי גם המקום היחיד שבו קשה לומר מי הוא החתול 
ומי העכבר , מי הכובש ומי הנכבש , ומי שולט במי . באחד הלילות הללו שבהם 
אפשר לגעת בצחנה דשדשה קבוצת חיילים במי הביוב המציפים את הרחוב , ועשתה 
דרכה אל ביתו של ואיל . עשרת בני משפחתו של ואיל מעולם לא הזמינו את הצבא 
לביתם . ודאי לא פעמיים בלילה אחד במשך שבוע ימים עד שנתפס . אבל הצבא 
בא . חבושים קסדות מגן נגד בלוקים מכוונים היטב לראשם או אבני קלע מדויקות , 
הקפידו החיילים להיצמד לקירות , ובתנועה צדית להכות בכף יד שטוחה על דלת 
הפלדה הכבדה . חמש פעמים היכו , ורק מהלומת הקת הקיצה את בני הבית . שני 
סוגי מבקרים צפויים לאחר רדת העוצר . הצבא , שבפניו נפתחות כל הדלתות , 
ורעולי הפנים הבאים ליישב חשבונות . עם הצבא נוח יותר להסתדר . תמיד נוח 
יותר להסתדר עם אנשים הפוחדים ממך כמידת הפחד שלך מהם . אביו של ואיל , 
לבוש חולצת טי בלויה מתנת מעסיקו בבית רומנו בתל אביב , פתח את הדלת והזמין 
את החיילים להיכנס . בחדר ההסבה על שלושה מזרונים ישנו בבגדיהם חמישה בנים , 
שניים בגיל מאסר , מעל 61 שנים , ושלושה קטינים . מן החדר השני הציצו 
שלוש בנות . האם התחננה בפני החיילים לבל יעירו את הבן הבוגר , משום שזה 
שלוש שנים הוא מרטיב במיטה והיא חוששת שמצבו יחמיר אם יתעורר מול קני רובים . 
הצבאקפמאליד4איננו מוותר , אך מניח לאם להשכים את בנה . היא מנסה בליטופים 
ובדחיפות קלות , אך הבן , שעושה מדי יום את דרכו אל שדות הסלרי של אדון 
מיימון בנתיבות בעבור 02 שקלים , עייף ואיננו מתעורר . החיילים עומדים ובוהים 
ואינם יודעים כיצד להמשיך . הפקודה היתה לבדוק את הבית ולראות האם הבן המבוקש 
שנמלט מבית המשפט נמצא בו . את פניו של המבוקש אין הם מכירים , ורק תעודת 
הזהות היא שתכריע . האב , דמות מצומקת , ניצב בפינת החדר , ולאחר כמה 
דקות מעז לבקש סיגריה מאחד החיילים . החייל מהסס אבל מושיט לו סיגריה ומצית . 
הסיגריה מפיחה מעט אומץ באב , המבקש מהחיילים לבוא בשעות נוחות יותר . 
בעוד שלוש שעות עליו להשכים ליום עבודה חדש . יום עבודה הוא מצרך יקר המציאות 
בעזה גם אם שוויו 0252 שקלים . על ערכו עמדו החיילים בלילה אחר של פעילות 
מבצעית חיונית . ההוראה היתה להוציא תושבים מבתיהם כדי שימחקו סיסמאות שנכתבו 
בלילות קודמים על קירות בתיהם . עובד חרוץ במיוחד באותו הלילה היה אברהים , 
שעובד שנים ארוכות כטכנאי אלקטרוניקה בסלון טוקיו בתל אביב . בשנים טובות 
יותר יכול היה אברהים ללון בתל אביב ולשרת את תושבי צפון תל אביב מדי יום . 
עכשיו הזמנים השתנו ועליו לשוב לעזה בכל ערב . " הסכמתי עם בעל הבית שאיעדר 
מן העבודה רק בימים של שביתה שעליה מכריזים הארגונים השונים " , הוא אומר . 
" בימי עוצר אין לי בעיה לחמוק מן הצבא ולהגיע לעבודה " . פועל ערבי המנסה 
לקיים את משפחתו צריך לעבור שבעה מדורי גיהנום עד שיראה את שכרו . בשלוש 
וחצי לפנות בוקר , משמסר העוצר , עליו לוודא שלא הוכרזה שביתה על - ידי 
אחד הארגונים . אם אמנם הוכרזה שביתה , עליו למצוא שבילי מסתור כדי להגיע 
עד מחסום צה"ל . אם עבר את הבדיקה ותעודותיו תקפות , יתפלל שמחסום משטרתי 
בישראל לא יחזיר אותו לרצועה . אם יומו בישראל עבר בשלום ואיש לא תקפו או 
עצרו , לקראת השעה חמש אחר - הצהריים יתחיל את מסע החזרה . שוב מחסומי 
משטרה ושוב מחסום צה"ל . גם אם עבר את אלה בשלום והגיע ממש לפני העוצר לביתו , 
עדיין מצפה לו לילה בלתי בטוח . יחידה של צה"ל עלולה להחליט למחוק סיסמאות 
בשכונתו , ואז יתייצב עם מברשת ודלי סיד , או שפעולת שיטור מטופשת אחרת 
תוציא אותו ממיטתו כדי לשמוע הרצאה על התנהגותם הנלוזה של ילדיו . במקרה 
גרוע יותר יתדפקו על דלתו כמה רעולי פנים שינסו לברר מדוע הוא עדיין צורך 
מוצרי מזון ישראליים , או שיאשימו אותו בשיתוף פעולה עם ישראל . ולבסוף , 
גם חרדותיהם הטבעיות של ילדיו יעירו אותם ואותו משנתם . לקראת בוקר שוב 
יתחיל המסע . מולו עומדים החיילים העייפים לא פחות ממנו . אלה אותם חיילים 
שיבדקו אותו במחסום , שיסיירו על הכביש כדי להבטיח את הגעתו לעבודה , ויחטפו 
את האבנים והקללות שמטיחים בהם ילדיו . שמונה סיסמאות שונות , חלקן של 
תנועת החמאס ואחרות של הגיהאד האיסלמי ושל הפתח , מחה אברהים במברשת וסיד 
המצויים הכן בביתו . הוא מניף את ידו בזריזות של מקצוען , ובתוך דקות הוא 
מבקש מן החיילים שיחזירו לו את תעודת הזהות שבלעדיה איננו קיים . מתוך 062 
ימי עבודה אפשריים הצליח אברהים להגיע לסלון טוקיו רק במאה . הוא מפרנס 
שמונה נפשות , ומתפלל שרק הצבא יהיה תמיד זה שמעיר אותו . אשה אחת מתקרבת 
בינתיים אל החיילים ובידה סוודר . החיילים דורשים ממנה לחזור הביתה . זוהי 
עבודה של גברים . זהו גם מעמד של גברים : אלה עם הרובים שיכולים לנהל את 
ההצגה מול אלה האויבים . גברים ערבים אפשר לעצור , לחפש בכליהם או ליטול 
מהם את זהותם באמצעות שלילת שפע הניירת שמספק להם המינהל האזרחי . כל נייר 
מוסיף נדבך נוסך ליישותם . תעודת זהות היא הדרגה הנמוכה ביותר . אחריה 
מופיע הכרטיס הפלסטי דמוי כרטיס אשראי המעניק את זכות הכניסה לישראל , מעליו 
מופיע האישור הנדיר המניח לאדם לנוע בשעות העוצר , ובדרגה העליונה פתק יקר - 
המציאות המודיע שהנ"ל עובד מינהל אזרחי או עם גורמי הביטחון . ברגע אחד יכול 
העזתי למצוא עצמו חסר זהות . תעודה או נייר בעברית שיילקחו על ידי החייל , 
ויישכחו בכיס המכנסיים בין עשרות הניירות האחרים המצויים כבר בכיסו , יהפכו 
את בעליה של התעודה לדמות אפלולית שתחבוש את ספסלי המינהל האזרחי במשך ימים . 
נשים פטורות מכל אלה . אבל הן מטרד לחיילים ומגן של מבוכה לגברים . האשה 
בכל זאת איננה מוותרת . היא מכירה אמנם את כללי המשחק , אבל אין היא מוכנה 
שבנה בן ה71 יסתובב בחוץ בשעה אחת בלילה ללא סוודר . רק אתן לו את הסוודר 
ואלך הביתה , היא מתחננת . החייל שאיננו דובר ערבית מנסה לסלק אותה בתנועת 
יד מבטלת . היא לא זזה , וידה שלוחה קדימה עם הסוודר . לבסוף נכנע החייל , 
לוקח את הסוודר ממנה ומעביר אותו לבנה . רק אז מתרצה האשה ומתנועעת בכבדות 
אל פתח ביתה . שם היא תישאר עד שיסיים בנה את מחיקת הסיסמה המדגישה שמדינת 
פלשתין קם תקום . למחרת , על הצבע הלבן שסייד הבן , נכתבה סיסמה חדשה . 
כעבור כמה ימים , כשיתפנה הצבא מעיסוקיו האחרים , תגיע שוב קבוצת חיילים 
ושוב תוציא את התושבים החוצה כדי למחוק . כששאלו החיילים את מפקדיהם מדוע 
עליהם לשוב ולצוות על מחיקת הסיסמאות , נאמר להם כי כל עוד עסוקים הפעילים 
בכתיבת סיסמאות אין הם עוסקים בפעילות חבלנית . אם כך , שאלו החיילים , 
מדוע עלינו לתפוס את כותבי הסיסמאות ? אבל גם סבלנותם של מפקדים טובים 
מסתיימת היכן שהוא . ואולי גם להם אין כל התשובות . דרך נקייה אחרת להיפטר 
מן הסיסמאות היא באמצעות קנסות . נגד בעל בית שעל קירות ביתו התגלו סיסמאות 
אפשר להגיש תביעה משפטית , ובעקבותיה , בהליך זריז , מוטל עליו קנס כספי 
של כ005 שקלים . בפעם השנייה 000 , 1 שקלים , וכן הלאה . ככלל הפכו הקנסות 
הכבדים לדרך של ניהול . הפרת עוצר 000 , 1 שקלים ; עבירה שבעקבותיה נלקחה 
תעודת זהותו של העבריין עוד כמה מאות שקלים . נהג אמבולנס שיפעיל את הסירנה 
יישלל רשיונו ; סירנות גורמות לאי - שקט , וגם אם ייתקע בפקק עליו להסתפק 
בהבהוב בפנסים . בשל עבירות נכבדות נלקח העבריין למכלאות , שם ימתין ימים 
ארוכים למשפטו או שישוחרר מחוסר מקום . בשאלה מיהו עבריין מחליט החייל . 
הוא זה שנעלב מן הקללות או נפגע מן האבנים , והוא זה שיצטרך להצביע על 
נער אחד מתוך מאות כמי שידה בו את האבן . וכיצד יוכל לעשות זאת אם כולם 
בעיניו דומים אחד לשני " כמו הדוסים במאה שערים ? הביקור השני בביתו של 
ואיל היה הרבה יותר נינוח . הפחד ההדדי הראשון חלף , ובמקומו התחילו החיילים 
להבחין בתווי הפנים השונים של בני המשפחה . אלה בתורם יכלו לומר שחייל פלוני 
לא היה אתמול אצלם . האם מבטיחה שאם בנה המבוקש יחזור הביתה , היא מיד 
תדווח לצבא , ולפני כן תתלוש את ידיו , תעקור את עיניו ותעקם את פרצופו . 
אבל גם היא וגם החיילים מחייכים . הרי כל הנוכחים בחדר הורים לילדים . 
ככל שתוכפים הביקורים חשים החיילים שהחיפוש אחרי הבן המבוקש הופך תירוץ לביקור 
נוסף אצל המשפחה . עכשיו כבר הוחלט לקנות לילדים כמה וופלים מצופים בשקם , 
ולהביא ממתקים . בתחילה הם מהססים . הבן השני כבר החל לקרוע את העטיפה 
עם סמל צה"ל , אבל מיד זכה לגערה נוזפת של אחיו הבכור . בהמשך הערב חוסלו 
כל הוופלים , והיה גם אירוע עצוב שחייב את התערבות הצבא . שני האחים רבו 
על מנת תרנגולת דלה שבישלה אמם לארוחת הערב . בנימה מתנצלת הסבירה האם לחיילים 
כי ראשה איננו נתון עתה לבישול . הבן הגדול מבוקש , ומי יודע היכן הוא 
ישן ואוכל . לפיכך נטלה תרנגולת , צלתה אותה במחבת , וחילקה אותה לעשר 
מנות כמספר בני הבית . הבן האחד שב הביתה לפני אחיו , ובטרם עלה בידה לעוצרו 
טרף את מנת אחיו . משראה זה שנותר ללא ארוחת ערב מה עולל אחיו , היכה 
אותו ונס לישון על הגג . בהתערבות החיילים שהביאו עמם ככר לחם צבאית ונקניק 
משומר התפייסו האחים , והבטיחו לא לריב יותר . האכזבה הגדולה שנחלו החיילים 
למחרת היתה ללא נשוא . האח המבוקש נתפס , ויותר לא יכלו לבקר את המשפחה 
היחידה שהכירו בעזה . קפמאפרקאם בלילה שולט הצבא , היום הוא ממלכתם של הילדים . 
שיירת כלי הרכב הצבאיים הנראית כמו רכבת קצרה של ילדים היא מטרה נהדרת למשחק 
של אחרי שעות הלימודים . בשריקות חדות מדווחים הילדים מסמטה לסמטה שהגיעה 
שעת משחק . שתי אבנים כבדות נוחתות על גג הפרספקס הבלתי פגיע של הגיף , 
ואחריהן עוד מטר דליל של אבנים בגדלים שונים : החל בחצץ דק שמיידים בני 
השלוש ועד בלוקים המונחתים בתנועה ישירה מן הגג . כלי הרכב עוצרים , והחיילים 
אצים להיצמד אל הקירות . המערכה נכנסת עתה אל השלב המילולי . אחרי שהאויב 
ירד ממצודותיו הנעות אפשר להתחיל לשוחח אתו . לחייל בשיער הארוך קוראים 
הילדים קצין - גיברת , חייל אחר הוא סתם הומו , ואת השלישי הם משלחים בקריאות 
לך תזדיין . שני חיילים שמנסים להתקרב אל הילדים זוכים לקללה מקורית : " אמא 
שלך ערבייה " , ואחר זוכה לקללה מאוד מדויקת : " זיינתי את אמא שלך ב7691 " . 
המפקד צריך עכשיו להחליט אם ליצור אירוע שיעבור ברשתות הדיווח ויהפוך לנתון 
סטטיסטי נוסף , או לעבור לסדר היום . לעתים קורה שהחייל אינו ממתין להחלטת 
המפקד , ובהתאם לסמכותו ולעצביו הוא יורה צרור כדורי גומי או מיידה רימון 
גז . גם אירוע כזה נשמט לעתים מן הדיווח בטבלה החודשית , ולא נדע עוד אם 
האינתיפאדה דעכה או גברה . המשימה המוגדרת איננה למגר את האינתיפאדה , 
רק להוריד את נפח האלימות . כיצד מודדים את נפח האלימות , וכיצד תוכל יחידה 
לאמוד האם עמדה במשימה בהצלחה יחסית ליחידה הקודמת , כשהכל תלוי במידת עצבנותו 
של החייל הבודד בסמטה הבודדת מול בני העשר המגדפים את אמו ? כיצד יכול החייל 
לדעת אילו מן המשימות עליו למלא : זאת שמטיל עליו מפקדו או זאת שמצווה עליו 
העם ? האחת דורשת ממנו לשמור על חייהם של תושבי הרצועה ולהקפיד על הופעה 
סדירה לעבודה , והשנייה מצווה עליו להרוג באויב , לנקום בו על מעשי הרצח 
בתל אביב ובירושלים , ולמנוע את כניסתם של העובדים לישראל . כיסיהם של המפקדים 
מתפקעים מרוב הניירת הקבורה בהם . דפי הסברה של הרמטכ"ל מתקמטים בהם יחד 
עם דפי ההדרכה של מפקד החטיבה . פנקס הוראות עבה מקפל בתוכו גם את הוראות 
הפתיחה באש והוראות התנהגות עם נשים . הנחיות חדשות מחליפות ישנות , ומדי 
מספר שבועות מחולקים דפי הנחיה חדשים . מפקדים נושאים בכיסם גם דפי שמות 
של מבוקשים , יחד עם תחליפי תעודות זהות שניתנים לכל מי שתעודתו מוחרמת . 
ולבסוף , גם צו סגירת שטח חתום בידי מפקד האוגדה . לאלה מצטרפים עוד עשרות 
הנחיות בעל - פה ופקודות - שעה המבטלות פקודות כתובות . חיילים חדשים המגיעים 
לעזה , עוד בטרם זיהו היכן צפון ומנין זורחתקפמאליד4השמש , עוברים שעות 
של תדריכים והסברים עד שהמוח מסרב לקלוט . העיקר שהכל מכוסה ודבר לא נשמט . 
אם תהיה ועדת חקירה לא יוכל איש לטעון שהדברים לא נאמרו ושהחיילים לא הוזהרו . 
רק שיקול הדעת נותר עצמאי והוא כפוף לשלטון הפחד והעייפות . הוא יקבע אם 
האינתיפדה דועכת או גוברת , ויכריע בסופו של דבר האם המפקד הצליח או כשל , 
האם ימונה לדרגה בכירה או יודח . יותר מדי מפקדים טובים הדיחה האינתיפאדה , 
ויותר מדי מפקדים טובים חוששים מפניה היום . בכל הכיסים המשופעים אגרות 
ופקודות לא נמצאה תשובה לשאלה אחת : בשביל מה כל זה נחוץ ? שש מאות וחמישים 
אלף איש דחוסים בתוך כמה עשרות קילומטרים רבועים . למעלה ממחציתם פליטים 
והשאר חיים כפליטים . המינהל האזרחי , שתפקידו לדאוג לרווחת התושבים , 
הפך מזמן לאחת מזרועות הביצוע של הצבא ושירותי הביטחון . מן התקופה שלפני 
האינתיפאדה נותרו רק השלטים בעברית , ועיקר המהומות מתמקד בקטע הכביש שבין 
שלטי " ברוכים הבאים לעזה " , המותקנים על גשרים בצפונה ודרומה של העיר . 
מבני ציבור , מסגדים ובתי ספר הפכו לשמות קוד בהוויה המבצעית של צה"ל , 
ושעות לימוד ותפילה הן גם שעות כוננות . רק בלילה , לאחר כניסת העוצר , 
אפשר לנוע בחופשיות . צה"ל הוא ריבון הפוסע על קצות אצבעותיו כדי לא לעורר 
את השליט האמיתי הרחוב . זה יכול להתעורר בכל רגע , ובמיוחד ברגעים הלא 
צפויים . די שייעצר ילד כדי שכל השכונה תקום על רגליה . לפתע מסתבר שלילד 
אלף אמהות ומאה אבות . אלה יגיעו עד לפתחי המאחזים הצבאיים כדי לשחרר את 
העצור , ואם יתמהמה שחרורו תופץ השמועה כי נחטף או נהרג ומיד הרצועה תקום 
על רגליה , רחובות ייחסמו , צמיגים יובערו , ואלפי אבנים יעופו אל עבר 
החיילים . העצבים חשופים למגע הקל ביותר . וכיצד לא כאשר התושב ( " אזרחות 
בלתי ברורה " כתוב על הפספורט העזתי ) איננו יודע אם יצליח לעבור את הרחוב 
בשלום , אם לא ייעצר על - ידי צה"ל או על - ידי רעולי הפנים שיבדקו אם איננו 
מעשן סיגריות תוצרת ישראל , אם לא יפגעו במכוניתו אבן או כדור , אם יצליח 
להגיע הביתה בטרם עוצר או יספיק לקניות לפני שתוכרז שביתה ; וכאשר החייל 
איננו יודע מנין תגיע האבן או בקבוק התבערה , ובמיוחד כאשר איננו יודע מדוע 
יום אחד עליו לדאוג ליציאת הפועלים ולמחרת לאסור עליהם . בשירותי השדה שבתוך 
המאחז כתב חייל צעיר : " מחר השמש תזרח ואני אהיה אזרח " . השיב לו חייל 
אחר בטוש אדום : " השמש כל יום זורחת ואתה אוכל את עזה בתחת " . 
