טאיפה ( ע"ר ) . טייוואן תסיים רשמית את מצב המלחמה שלה עם סין בחודש 
מאי , ותסיר בכך את אחד המכשולים החשובים בדרך לשיפור היחסים עם פקין , 
ולנקיטת רפורמות דמוקרטיות באי . כך אמר אמר אתמול נשיא טייוואן , לי 
טאנג - הוי . לדבריו , הממשלה הלאומנית השולטת בטייוואן תפרסם הצהרה המבטלת 
את מצב החירום הקיים במדינה מזה 24 שנה , ותשלים בתוך שנה וחצי תוכנית לשינויים 
חוקתיים . " אנו מקווים כי בתוך תקופה קצרה ביותר , כלומר עוד לפני מאי 
שנה הבאה , נכריז סוף למרד הקומוניסטי , כפי שדורש החוק " , אמר לי בנאום 
לאסיפה הלאומית . הוא הוסיף כי הרפורמות יאפשרו בסופו של דבר תהליך של איחוד 
מחודש של טייוואן עם סין , ויענה ללחץ הגובר לדמוקרטיה . מצב המלחמה עם 
סין העניק לשלטון בטייוואן סמכויות נרחבות ביותר . לי הבטיח לבטל את מצב 
המלחמה בעת שהחל בתקופת נשיאותו , בחודש מאי האחרון . 
