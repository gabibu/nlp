תוניס ( ע"ר ) . דיפלומט תוניסאי נידון למוות שלשום בלילה בעוון ריגול 
למען ארה"ב . לאמירי דאלי , בן 85 , שימש כסגן מנכ"ל משרד החוץ לעניינים 
אפריקאים . הוא נעצר ב61 בדצמבר שעה שהתכוון להגיש מסמכים סודיים לסוכנים 
של מעצמה זרה . מקורות רשמיים מסרו כי בית הדין בתוניסיה קבע את גזר הדין 
כעבור יום אחד של דיונים בדלתיים סגורות . במהלך המשפט הכחיש דאלי את כל 
ההאשמות , ואמר כי השלטונות סחטו ממנו הודאות באיומים . משפחתו של דאלי 
טענה כי השלטונות מתנקמים בו על שהתלונן בפני הנשיא על השתלטות אנשי צבא 
על הקורפוס הדיפלומטי של תוניס . בני - המשפחה טענו כי דאלי עונה במהלך 
21 ימי המעצר הראשונים שלו . השלטונות לא הגיבו על האשמות אלה , אולם אחד 
מעורכי דינו , שפוטר לאחר מכן בידי המשפחה , טען כי בעת שדאלי הופיע מול 
שופט חוקר הוא דיבר בחופשיות , נראה במצב טוב , ולא טען כי עונה . השלטונות 
לא אמרו באיזו מעצמה זרה מדובר , אולם משפחתו של דאלי טענה כי דיפלומטים 
אמריקאים ביקרו אצלו זמן קצר לפני מעצרו , וכי הוא הואשם בריגול למען ארה"ב . 
