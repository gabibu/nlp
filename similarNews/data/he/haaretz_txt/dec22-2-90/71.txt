לגלריות המנסות להתקיים מצילום כמו " הסטודיו בבורוכוב ( ברחוב שינקין ) 
יש חשיבות , משום שתהליך הסתגלות הקהל להיות הצילום בסך הכל עוד מדיום 
אמנותי , מתנהל כאן יותר לאט מאשר בארצות אחרות . בעיני זהו תהליך זמני , 
כי הצילום חייב כבר היום להיות מוצג בגלריות העוסקות באמנות כללית . לצלמים 
של היום אין תסביכים של " תיעוד מדינה " . רות אגסי שואבת את הרעיונות מהמדיום 
והחומרים שבהם היא עוסקת . ככל שהאמן מקצוען יותר , גדולה יותר סכנת ההיסחפות 
שלו . בצילום הסכנה גדולה יותר מאשר בכל מדיום אחר . האפשרויות הטכניות 
הרבות מגרות , ויש תענוג בשעשוע ובחיפוש , בעיקר בחדר החושך . רות אגסי 
משתמשת להנצחת רעיונותיה בהדפסת שני נגטיווים זה על גבי זה . התוצאה היא 
צילומים עשירים מאוד בהתרחשותם ; הכפילות השקופה מעניקה להם משמעות כפולה , 
כשאחד מבטל את האחר או מחזק אותו . לא כל הרעיונות אפקטיוויים באותה מידה , 
ולא כל האזכורים מצדיקים את השימוש בטכניקה הזאת . בשניים מתוך עשרת הצילומים 
המוצגים ממלא ההומור תפקיד חשוב , לעומת אירוניה הקיימת בשניים אחרים . 
אור זהוב , שכאילו הפוך על הצילומים , מוסיף להם יופי של עולם אחר . 
זוהי תערוכה יפה , אבל מה שחשוב הוא מה תעשה אגסי בהמשך . 
