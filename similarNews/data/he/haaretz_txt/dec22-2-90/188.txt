ימים אלה של מתח בין יהודים וערבים נשמעים ברמה קולות המסיתים והמשניאים 
ומחרישים את קולם של העושים בצנעה ובנאמנות לקירוב שני העמים והתרבויות . 
אחד מהעושים בתחום זה בשקידה , מ"ענווי עולם " האמיתיים , הוא האח יוחנן 
אליחי , ששני ספרים ללימוד העברית המדוברת פרי עטו ראו אור לאחרונה . יוחנן 
אליחי הוא נזיר צרפתי השייך למסדר קטן שעקרונותיו הם עבודה ותפילה . עבודתו 
הרשמית כיום , כדבריו , היא " פועל דפוס " . אך זה שנים רבות שהוא מקדיש 
את עתותיו לחקר הערבית המדוברת הארץ - ישראלית . כל שליטתו בלשון זו , 
ושליטתו המלאה בעברית , באו לו מלימוד עצמי . שנתיים התגורר בכפר הערבי 
הנוצרי תרשיחא , למד משכניו , הקליט דוברים , והקליט שידורי רדיו וטלוויזיה 
חומר הלימוד שלו . הדברים הללו מודגשים פה לא רק לשם הסיפור . הדבר המעניין 
הוא שאדם זה , המלמד כיום ערבית מדוברת , למד את השפה הזאת מפי דובריה 
בלבד , והסיק מתוכה את כלליה . למעשה , הרי זה כלימודו של תינוק , הקולט 
שפה ושלא מדעת מפנים ומסדיר את כלליה . האח יוחנן למד כך עברית , ניסח 
לעצמו את הכללים מתי נוהג הדובר כך ומתי אחרת ואף ריכז זאת בספרי הלימוד 
ששני כרכיהם הראשונים , בלוויית קלטות , מונחים עתה לפנינו . אך בטרם נעבור 
לספרים ראוי לציין כי בשוק מצויה כבר מזה שנים אחדות עבודה מצוינת פרי עטו 
של יוחנן אליחי . הכוונה ל"מילון עברי ערבי " לשפה הערבית המדוברת , שהופיע 
ב7791 בהוצאת ינץ הירושלמית . זהו מילון מעולה , היכול לשמש מופת למילונאים . 
והמופת הוא בתחום האמינות . כל מילון עברי אחר בן זמננו ויהא עברי - עברי , 
עברי - אנגלי וכו לוקה בין היתר בכך שאינו משקף נכונה את המציאות הלשונית 
הישראלית . תוכל למצוא באותם מילונים דברים שאינם אלא בגדר משאת - נפש של 
מורים , של המחבר , של האקדמיה , וכיוצא בזה . המילון היחיד המתייחס 
בכבוד למציאות הלשונית העברית והערבית ומשקף אותן נאמנה הוא מילונו של יוחנן 
אליחי . " כל משפט שמופיע שם שמעתי אותו , בשימוש היה בשימוש בעשרים 
השנים האחרונות בארץ , וזה לא משהו שלקחתי מספר או מעבודות של אחרים " , 
אומר האח יוחנן . הלכתי לבקר אותו בירושלים , לראות אותו במקום מגוריו , 
בחדר עבודתו . מדרגות שיש בהירות רחבות מוליכות אל דירתו שבקומה השלישית . 
והבית בניין מלכותי שידע ימים טובים יותר . זהו בית המשלחת הדיפלומטית 
החבשית בעבר , ברחוב הנביאים בירושלים . חלונות מלכותיים , שכיום נמתחים 
מהם חבלים ונתלית עליהם כביסה ססגונית לייבוש . ומעל לחלון המרכזי גור 
אריה יהודה נושא שרביט , בצבעי ירוק וזהב . ונחזור אל ספרי הלימוד . שני 
הכרכים הראשונים הופיעו עתה . העבודה כולה עתידה להיות בת ארבעה ספרים שיקיפו 
את כל מבנה השפה הערבית המדוברת , מספר המחבר . בכרך הרביעי יהיו בעיקר 
טקסטים של ערבית ארץ - ישראלית עירונית ( להבדיל מכפרית ובדווית ) , כי 
הניב העירוני טוב גם לעיר וגם לכפר . נפתח נא בשיעור הראשון . תחילה באה 
רשימת המלים החדשות - " כן , זה , זאת , איפה ? " וכו . ואחרי הרשימה 
שיחה : " מין האדא ? " מי זה , וכו . כל משפט בשיחה תרגומו העברי 
בצדו . יתר על כן , כל מלה ערבית מודפסת כך שהקורא יודע מהי ההברה המוטעמת 
במלה . אחרי קטע השיחה באים ההסברים , ובהם ענייני דקדוק , ואחר כך תרגילים , 
שפתרונם ניתן בסוף הספר לבדיקה עצמית . ואם לא די בכל זה , מצורפת לספר 
קלטת , ובה יכול הלומד לשמוע את המשפטים ואת הגייתם המדויקת מפי דוברים 
שזוהי שפת אמם . ודבר אחד שכחנו . הספר רצוף ציורים הומוריסטיים , שנועדו 
ללמד גם הם . למשל , כלב עומד בפתח מלונתו . כלב אחר עומד מולו ושואל 
אותו - " אנת סאכן הון ? " ( אתה גר כאן ? ) , וחברו עונה " האדא 
ביתי " ( זה ביתי ) . כל הציורים שבספר , יצוין , גם הם מעשה ידיו 
של האח יוחנן . " לתאר את השפה כמו שהיא ולא כמו שאתה רוצה או מדמיין " 
זוהי , אומר לי האח יוחנן , שיטתו . וקשה שלא להיזכר למשמע המלים הללו 
בפרוף חיים בלנק ז"ל שזו היתה גישתו בכתביו ובהוראתו , והוא אף תמך ועודד 
את האח יוחנן במפעליו מראשית צעדיו . הספר " לדבר ערבית " נועד ללימוד 
עצמי של הערבית המדוברת . לפי המתואר לעיל , ניתנים בו כל כלי העזר לתלמיד . 
עם זאת , עדיף תמיד כשיש איזה מורה או מדריך שאותו אפשר לשאול . אך הלימוד 
העצמי משימה אפשרית היא . יוחנן אליחי , שהגיע לשליטה מלאה בערבית ובעברית 
ללא מורים , הוכיח זאת . ספריו עשויים לאפשר זאת גם לאחרים , ומי ייתן 
וירבו את ההבנה והאחווה בין שני העמים . 
