המחזור האחרון בשלב המוקדם של גביע הטוטו איפשר להפועל תל אביב לרוות נחת , 
אחרי תקופה ממושכת של חוסר הצלחות . יובל פילוס הצעיר חולל את הפתעת המחזור 
והיקנה להפועל ניצחון יוקרה בדרבי מול מכבי , 10 . ההפסד מנע ממכבי לעלות 
לחצי הגמר , אך גם הפועל לא עלה . הנהנה העיקרי מהתוצאה הזאת ברמת גן היה 
הפועל ירושלים שניצח בחוץ את מכבי שעריים 21 ועלה לשלב הבא . מחזיק גביע 
הטוטו , הפועל פתח תקוה , הבטיח סופית את מקומו בחצי הגמר לאחר מטח משכנע 
40 בבית לרשת שמשון . מכבי חיפה ובית"ר תל אביב עלו כבר לפני המחזור האחרון 
ויתמודדו ביניהם ב - 22 בינואר . במשחק השני בחצי הגמר יתמודדו הפועל ירושלים 
והפועל פתח תקוה . עדיין לא הוחלט היכן יהיו שני משחקי חצי הגמר . הגמר 
יהיה ב - 92 בינואר . 
