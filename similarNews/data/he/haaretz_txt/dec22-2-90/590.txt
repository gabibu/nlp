יבגני קיסין הוא השם הלוהט באולמות הקונצרטים ובתעשיית ההקלטות באירופה , 
בארצות - הברית ובמזרח הרחוק . הפסנתרן הרוסי בן ה91 זכה באחרונה לשבחים 
נלהבים של הרולד שונברג , בכיר מבקרי המוסיקה של ה"ניו - יורק טיימס " , 
שלדומים להם לא זכה להם פסנתרן צעיר מזה שנים רבות . שונברג רואה בקיסין 
את מחדש המסורת הרומנטית - הרוסית בפסנתרנות . הוא כותב שכמעט כל הפסנתרנים 
הצעירים האחרים נשמעים כמו מוצרים של פס - ייצור אחיד , בקונסרבטוריונים 
ובבתי - ספר גבוהים למוסיקה , המכשיר אותם ליטול חלק בתעשיית התחרויות הבין - 
לאומית . רובם חסרי אישיות ומתרכזים בכוחם הפיסי . קיסין לא למד בקונסרבטוריון 
ולא נטל חלק בתחרויות , ממשיך שונברג , ועל כן לנגינתו איכויות יחודיות . 
הוא פייטן וצייר - צלילים , בנוסף להיותו בעל יכולת פסנתרנית מדהימה . 
האזנתי לנגינתו של יבגני קיסין בספטמבר 88 , בהיכל התרבות בתל - אביב , 
כשבא לכאן כסולן , עם תזמורת " הוירטואוזים של מוסקווה " , בניצוחו של 
הכנר ולדימיר ספיבקוב . הוא הדהים אז בנגינה עשירה , מחשמלת וגדולה בעוצמת 
הצליל , בקונצרטו לפסנתר ולחצוצרה של שוסטקוביץ , והתגלה כמוסיקאי רגיש 
בנגינת הקונצרטו לפסנתר בלה מזור ק . 414 של מוצרט . הוא דק וארוך , זקוף - 
גו במידה הנראית מוגזמת , ראשו עטור רעמת תלתלים גדולה . בנגינתו ובקידותיו 
לקהל היה מתוח מאוד . הרוסים הוציאו דיסק של שתי יצירות אלה , שהוקלטו כשהיה 
בן 31 . ההקלטה , מבחינה טכנית , לא התעלתה לרמת נגינתו . כשיצא לנגן 
במערב הציעה חברת אר - סי - איי להפיק את הקלטותיו . רוב הקלטותיו מאז נעשות 
על - ידי החברה האמריקאית - הגרמנית , אך דיסקים שלו ראו אור , בשנתיים 
האחרונות , גם בחברות אחרות . הוא מנגן בעיקר מוסיקה סלאווית ורומנטית . 
מבקרים ממתינים בסקרנות לכניסתו לרפרטואר האוסטרי - הגרמני . ברסיטל מהמם 
באולם קרנגי בניו - יורק , לפני שלושה חודשים , כלל שתי יצירות של שומן . 
הוא פתח את הרסיטל ביצירת הבכורה שלו , וריאציות אבגג , והמשיך באטיודים 
הסימפוניים אוף 31 , עם הווריאציות מן העיזבון . הקהל הריע לו בהתלהבות 
אדירה . אר - סי - איי הקליטה את הרסיטל הזה ( ב03 בספטמבר 09 ) בהקלטה 
דיגיטלית , והפיקה ממנו במהירות - שיא צמד דיסקים ( 34406 , 201 דקות ) 
, כדי שתוכל להציעו לקהל לפני חג המולד . ברסיטל הוא מנגן גם את הסונטה 
הששית לפסנתר של פרוקופייב באחד מביצועיה הגדולים ביותר ; את " חלום האהבה " 
מס 3 ואת הרפסודיה הספרדית של ליסט , בווירטואוזיות ובצבעים מהממים ; את 
הוולס אוף 246 של שופן ; אטיוד טרנסצדנטלי מס 01 של ליסט ו"הקדשה " של 
שומן בעיבוד ליסט . לסיום , כהדרן , האטיוד אוף 32 של פרוקופייב . תוכנית 
מגוונת וגדושה , למעלה מרסיטל רגיל , והכל בהקלטה דיגיטלית משובחת . הקהל 
היה שקט וממושמע , לא הפריע בשיעולים ובצרצור - שעונים . מן התשואות והתרועות 
הממושכות שלו , לאחר כל יצירה , הביאו המפיקים רק שניות מועטות . חוויה 
נדירה ביופיה , לפרקים מהממת . בו - זמנית מציעה " סוני " דיסק יחיד ( 
27 דקות ) מרסיטל של קיסין בטוקיו במאי 7891 , כשהיה בן 61 . הקלטה דיגיטלית 
משובחת שהוצעה בדיסק ( או בקלטת ) לקהל היפאני . לאור ההצלחה הגדולה של 
קיסין בארצות - הברית ובאירופה , משווקת " סוני " את הדיסק ואת הקלטת 
( 13954 ) גם מחוץ ליפאן . גם בטוקיו ניגן קיסין את הסונטה הששית של פרוקופייב , 
וכן אטיודים של רחמנינוב וליסט , את הנוקטורן בלה - במול מזור אוף 223 , 
את הפולונז בפה - דיאז מינור אוף 44 של שופן וכן מזורקה ופולונז מאת סקריאבין . 
את הרסיטל חתם בהדרן : קטע יפאני . קיסין מנגן רחמנינוב בדיסק אר - סי - 
איי , , במחיר מלא , 289778 . אלה הקלטות אולפן , שבהן מנגן קיסין 
את הקונצרטו השני לפסנתר עם התזמורת הסימפונית הלונדונית , בניצוחו של ולרי 
גרגייב , וממשיך בנגינת ששה אטיודים מתוך האטיוד - טבל אוף 93 . בקונצרטו 
נוקט גרגייב ( מנהל בית האופרה " קירוב " בלנינגרד ) קצבים אטיים במקצת , 
אך למרות זאת , נגינתו של קיסין מרתקת . מבקר הירחון האמריקאי " סטריאו 
רוויו " כתב ( באפריל 98 ) שנגינתו של קיסין בדיסק כולו היא אחת מנגינות 
רחמנינוב הגדולות בכל הזמנים . מוטב להתעלם מהדיסק של " דויטשה גרמופון " 
( 584724 ) , שבו מנגן קיסין את הקונצרטו הראשון של צייקובסקי , עם הפילהרמונית 
של ברלין , בנצוחו של קאראיאן . קאראיאן סוחב את הליווי בצורה מרגיזה , 
כופה אותו גם על הפסנתרן , ומעולל לו את אשר עולל לשורה של פסנתרנים מעולים 
לפניו . קטעי - הסולו של סקריאבין שמנגן קיסין כתוספת לקונצרטו יפים לעצמם , 
אך אינם יכולים לפצות על הביצוע האומלל של הקונצרטו . הוא עוד יחזור לצייקובסקי . 
קפמאפרקהתזמורת הסימפונית של ראשון - לציון ניגנה בקונצרט האחרון שלה , 
בניצוחו של נועם שריף , את " דון זואן " של ריכרד שטראוס . זה עוד צעד , 
שעבר ללא הפרעות , להכללת יצירותיו של המלחין הגרמני בתוכניות התזמורת 
הצעירה . בעבר כבר ניצח שריף על ה"מטמורפוזות " של שטראוס ל32 כלי - מיתר , 
בנגינה מרשימה . תזמורת ראשון - לציון , שלא ניגנה ואגנר מעודה , וטרם 
ניגנה מהלר וברוקנר , שהם לחם - חוק לפילהרמונית , לא היתה כלי אידיאלי 
להשמעת שטראוס ; הראשוניות היא שהיתה חשובה . תזמורות גדולות , בשני עברי 
האוקיינוס , רגילות בהפקת הצליל התזמורתי הגדול והעשיר של ואגנר ושל שטראוס . 
אצלנו , אפילו ניסיון מחודש לנגן ואגנר בקונצרט מיוחד של הפילהרמונית , 
בניצוחו של דניאל ברנבוים , נכשל . קבוצה גדולה של נגני התזמורת התנגדה 
לקונצרט , שנקבע ליום ו הקרוב , והוא בוטל עוד בטרם פורסם . " דון זואן " 
היא יצירה קצרה , קצת יותר מרבע שעה . בדיסקים היא נספחת , כפתיחה , 
ליצירה גדולה , או למקבץ - יצירות של שטראוס . הביצוע המרשים ביותר הוא 
של קאראיאן , המנצח על הפילהרמונית של ברלין בהקלטה דיגיטלית ( , מחיר 
מלא , 959014 ) , בדיסק הכולל גם את " כה אמר זרטוסטרה " . את " דון 
זואן " הקליט קאראיאן ארבע פעמים . לדינמיקה הגדולה של שטראוס מתאימה ההקלטה 
הדיגיטלית . נגינת התזמורת בשתי היצירות עשירה מאוד . 
