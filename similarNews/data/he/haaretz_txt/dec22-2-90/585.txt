אם כדורגלני ישראל לא נהנו אמש במסיבה המסורתית לרגל השנה החדשה , שעורכת 
ההתאחדות לכדורגל למשתתפי טורניר הנוער הבין לאומי , אין זה מפני שהמסיבה 
לא היתה מוצלחת . הסיבה הסבירה נעוצה במאזן העגום של הנציגות הישראליות 
אתמול בטורניר : שלושה משחקים , שלושה הפסדים , חמישה שערי חובה ורק שער 
זכות אחד . הנבחרת הבכירה ( נוער ב ) סיימה את הטורניר במקום הרביעי לאחר 
שנכנעה בכפר סבא 12 לברית המועצות , אלופת אשתקד , שהסתפקה הפעם במקום 
השלישי . את השער לישראל הבקיע שי הולצמן שהשלים את מאזנו בטורניר לשני 
שערים ( הראשון בנצחון על הונגריה ביום ו ) . המאזן של ישראל שני נצחונות , 
שני הפסדים , הפרש שערים שלילי ושני שערים של הקפטן שגיא גונן מנקודת ה - 
11 . נבחרות הנערים השלימו משחק רביעי ללא ניצחון . נערים א נכנעו 02 לטורקיה 
המובילה בבית , ונערים ב נוצחו ביפו 01 בידי רומניה . במחזור האחרון שיהיה 
מחר תתמודד נבחרת נערים א עם פולין , ונערים ב עם טורקיה . במשחק הגמר 
יתמודדו מחר בהרצליה נבחרות הנוער של יוגוסלוויה ופולין . 
