ועדה ממשלתית אישרה תוכנית להפעלת רכבת תיירות בקיבוץ עין - גב , למרות 
שקודם לכן דחתה אותה פעמיים באופן עקרוני . ועדת ההשקעות של משרד התיירות 
המליצה בדיון חוזר על מתן מעמד של מפעל מאושר לפרויקט החדש . המשמעות המעשית 
של החלטת הוועדה , בראשותו של מנכ"ל משרד התיירות , אבי רוזנטל , היא 
מתן מענק ממשלתי על השקעה מוכרת בסך 002 אלף שקל . מדובר ברכבת גלגליות שתעבור 
בין אתרים שונים של הקיבוץ בתוך הרפת , ליד מטע הבננות והתמרים , בין 
בית הילדים ושכונות מגורים , בחצר בית - הספר ובמרכז הקיבוץ . הרכבת שיובאה 
מגרמניה , מסוגלת לשאת 45 נוסעים , והסיור בה יימשך בין 52 ל54 דקות . 
אחד הנימוקים להחזרת הפרויקט לדיון חוזר בוועדת ההשקעות היה כי יש להתייחס 
לרכבת זו כאטרקציה הכוללת סיור בקיבוץ , שיט בכנרת וארוחה במסעדת דגים . 
הסיורים ברכבת יתפסו את מקומם של הסיורים הרגליים , אשר לא תמיד התאימו 
ללוח הזמנים של התייר . הרכבת תקשר בין כפר הנופש לבין מוקדי עניין המרוחקים 
ממנו בכ5 . 1 ק"ם . הרכבת מיועדת לתיירים ובעיקר לצליינים , מאחר שלחלק 
גדול מהם יהיה זה הסיור היחיד מלבד ביקורם במקומות הקדושים לנצרות . הפרויקט 
מיועד גם לתיירי פנים , לסיורי לימודים בנושאי חקלאות והיסטוריה . בקיבוץ 
יש 411 יחידות נופש , שבע סירות לשיט על הכנרת , מסעדת דגים שבה 056 מקומות , 
אולם מופעים בן 000 , 2 מקומות ישיבה וחוף רחצה . 
