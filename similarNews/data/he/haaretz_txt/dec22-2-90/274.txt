פרינס ( ע"ר ) . הכומר זאן ברטראן אריסטיד , שנבחר לנשיאה הבא של האיטי , 
ייאלץ להתמודד עם קשיים רבים בבואו להגשים את ציפיות ההמונים הסובלים ממצוקה 
כלכלית קשה , אשר העלוהו לשלטון . " אריסטיד יביא לכך שיהיה לנו מזון וקורת 
גג " , אמר רוכל , בבטאו את תקוותיהם של רבים מהתושבים . הכומר , בן ה73 , 
שנחל ניצחון מוחץ בבחירות ב61 בדצמבר , ייכנס לתפקידו ב7 בפברואר , ויצטרך 
לטפל במצב הכלכלי הקשה של המדינה המרוששת ביותר בחצי הכדור המערבי . אריסטיד 
למד פסיכולוגיה ותיאולוגיה , אך אין לו ניסיון מעשי בניהול . בפניו עומדות 
גם בעיות פוליטיות רבות , כגון תופעת הספקנות בצבא ואיבה מצד שרידי המשטר 
המודח של דובאלייה והביריונים החמושים של משטר זה , שנקראו בעבר מליציית 
ה"טונטון מאקוט " . גם אם יצליח אריסטיד לרסן כוחות אלה , כדי לשקם את הכלכלה 
הוא יזדקק לסיוע מבחוץ ולשיתוף פעולה מצד אנשי עסקים ומשקיעים שלא התלהבו 
מנאומיו הפופוליסטיים . יהיה עליו גם לשכנע את תומכיו בשכונות העוני ובכפרים 
כי אפילו כומר - נשיא אינו מסוגל לחולל נסים בן - לילה . ההכנסה לנפש בהאיטי 
היא פחות מ573 דולר לשנה , והתוצר הלאומי הגולמי שלה ירד בעשור שחלף לרמה 
של התוצר שלה ב0691 . לאחר שהבחירות בנובמבר 7891 בוטלו תוך שפיכות דמים , 
לא הסכימו גורמי חוץ לסייע להאיטי . עם זאת , משקיפים בין - לאומיים אומרים 
כי סיכוייה לקבל סיוע מארה"ב , צרפת , קנדה , יפאן וארגונים בין - לאומיים 
השתפרו לאחר הבחירות הדמוקרטיות , שהתקיימו בשבוע שעבר כמעט ללא תקריות . 
