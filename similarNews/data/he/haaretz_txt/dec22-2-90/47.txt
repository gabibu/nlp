הפתעות לא היו אתמול באסיפה הכללית של איגוד הכדורסל , שבחרה הנהלה חדשה . 
לפני הבחירה סוכם שיתווספו להנהלה 5 חברים בדיעה מיעצת . בסך הכל 43 חברי 
הנהלה . נבחרו 91 חברי הפועל ( 3 בדיעה מיעצת ) , 7 חברי מכבי ( 1 בדיעה 
מיעצת ) , 6 חברי אליצור ( 1 בדיעה מיעצת ) , אחד מאס"א ואחד מבית"ר . 
בסיום האסיפה בחרה ההנהלה פה אחד את יורם אוברקוביץ ליו"ר האיגוד לחצי השנה 
הקרובה . במהלך האסיפה הועלו הצעות שונות , שיוגשו להנהלה החדשה . היו"ר 
יורם אוברקוביץ קרא לזמן ועדה ציבורית רחבה , שתכלול את בית הדין העליון 
של האיגוד , ותמליץ על דרך קליטת העליה של כדורסלנים . " אולי צריך לחשוב 
על דרכים חדשות לתופעת המתאזרחים " . אוברקוביץ העלה את עניין הפער בין הליגה 
הלאומית לארצית והעלה רעיון לשלב זר אחד בכל קבוצה בליגה הארצית . כן חזר 
על דעתו שיש להוציא את הליגה הלאומית משליטת המרכזים ולהעבירה לידי אמצעי 
כח כלכליים . יהודה שקמה קרא להחזיר לועדה המקצועית את יוקרתה וסמכותה , 
כי זו , לדעתו , פנינה באיגוד . הוא גם ביקש להפריד את הליגה הלאומית 
מאיגוד הכדורסל ולתת לועדה מיוחדת לנהלה . לבאי האסיפה הוגש דו"ח ועדת הבקורת 
על פעילות איגוד הכדורסל . בפרק על נסיעת נבחרות לחו"ל נאמר : לכל נסיעה 
נערכת הצעת תקציב , אך אלה אינן חתומות בידי מזכ"ל האיגוד והגזבר לאישור 
כנדרש ; אין אישור בכתב של השחקנים שקיבלו דמי כיס ; בהוצאות נסיעה אחת 
נכללו ארבעה כרטיסי טיסה , ת"א ניו יורק ת"א , לבני משפחת שחקן , ללא 
אישור בכתב , וללא הסברים מתאימים לגבי סיבת השיוך להוצאה זו , לנסיעת 
הנבחרת לטורניר . בנושא הכנסות האיגוד ורישומן נאמר : אין באיגוד ביטוח 
כספים ; הודעות החיוב נרשמות בחמישה פנקסים שונים ע"י עובדים שונים ואין 
רציפות של מספרי הודעות החיוב ; נכונת ההקצבות מהמועצה להסדר ההימורים אינה 
ניתנת לבדיקה מאחר שאין נתוני הכנסה של המועצה . בדו"ח גם ביקורת על רכישת 
משרדי האיגוד החדשים ברחוב יהודית . יעקב הוזיאס , חבר בועדה החתום בשם 
הועדה על הדברים , כותב בין היתר שתגובות על הדברים הללו לא ניתנו והבקורת 
נותרה בעינה : " מן הראוי שחברי הנהלת האיגוד יעיינו בכובד ראש בטיוטות 
לתיקון הליקויים למען לא יישנו בעתיד " . היו"ר אוברקוביץ נפרד מהמזכ"ל אברהם 
זייף היוצא לגימלאות והציג את מחליפו בתפקיד שמעון שבס . אוברקוביץ הציע 
להעניק לזייף תואר עמית כבוד של איגוד הכדורסל . 
