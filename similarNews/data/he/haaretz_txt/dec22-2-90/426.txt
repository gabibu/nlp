איטלקית רותחת בפרוס המחזור ה - 61 , שיפגיש היום את ארבע הראשונות בדירוג 
בשני צמדים של דו - קרבות מרתקים . המוליכה אינטר ( 91 נק ) מתארחת בגנואה 
אצל השלישית , סמפדוריה ( 71 ) , בעוד מילאן המדורגת רביעית ( 61 ) 
מצפה בסן - סירו ליובנטוס המצויה במקום השני ( 81 ) . להרכבה של אינטר 
חוזר המגן הגרמני הבין לאומי אנדריאס ברהמה , שנעדר מאז מחצית נובמבר בשל 
פציעה בשק , וישוב לשתף פעולה עם חבריו לותאר מתיאוס ויורגן קלינסמאן . 
מנגד , תשחק סמפדוריה בלעדי המגן המושעה מורנו מאניני והקשר הפצוע אנטוניו 
סרזו . האלופה האירופית מילאן תחסר את כוכבה ההולנדי מרקו ואן באסטן , שלקה 
השבוע בחום גבוה . יובנטוס תחסר ככל הנראה את רוברטו באגיו הפצוע בברכו , 
אבל דה אגוסטיני אמור לשוב לחוד כדי לשחק בצוותא עם סלוואטורה סקילאצי . 
האלופה נאפולי תתארח אצל קבוצת התחתית צזנה בלעדי כוכבה הארגנטיני דייגו 
מראדונה , שלקה לדבריו בדלקת כבד ונעדר מאימונים מאז חג המולד . שני הדרום 
אמריקאים האחרים של נאפולי , אלמאו וקארקה , הבטיחו לשוב במועד מחופשתם 
בבראזיל . יתר המשחקים : אטאלנטה רומא , קאליארי גנואה , פיורנטינה 
בולוניה , לאציו פיזה , לצה בארי , טורינו פארמה . 
