נצחון לזרוס , 3 : 1 , על הפועל קריית מלאכי עדיין מותיר לקבוצה סיכוי 
לעלות לארצית . הנצחון הושג לאחר שני הפסדי ליגה רצופים ( 0 : 1 , בבית 
מול אשקלון ; 2 : 5 , בחוץ מול נס ציונה ) ובעיצומו של משבר חמור שהביא 
לשחרורם של שניים מכוכבי הקבוצה , קשר הרכש אלי ( קינלי ) כהן , והקפטן 
יחזקאל ( קלע ) דעבול , ולקיצוץ שכרם של שאר השחקנים . על היו"ר אהרן 
נשיא , המלווה את הקבוצה מאז הקמתה בשנת 2791 , עברו לאחרונה ימים קשים . 
חוץ מפעילותו הפוליטית השגרתית כחבר מועצת העירייה , הוא עסק גם במציאת 
מקורות מימון לקבוצה ובמאבקים עם העירייה בעניין . " אני מרגיש שהדרך שבה 
אני הולך היא נכונה ונותנת פירות . היום ראינו הוכחה חותכת לכך , שחקנים 
נותנים את הנשמה על המגרש , מתאמצים , מתלהבים , נלחמים על כל כדור . 
אין כוכבים , אין פרימדונות , כל אחד חייב להצדיק את הסמל שעל החולצה " . 
" תתפלא , אבל בדרך שלי אני מאמין גם כאשר מפסידים . מי שהיה בנס ציונה 
יכל לראות ששיחקנו טוב . החברה לחמו על המגרש , אבל טעויות בהגנה הביאו 
להפסד הגבוה . באותה מידה יכולנו גם לנצח " . " אני לא חוזר בי ולא מכחיש 
שום מלה שאמרתי . קלע הוא הסמל של לזרוס וימשיך להיות כזה . היום המצב 
קצת שונה , הקבוצה נמצאת בבעיות כספיות . לא רציתי שהוא ייפגע מכך , זה 
גם בריא להתאוורר מדי פעם בקבוצה אחרת . אבל דעבול הוא שחקן שלנו , בסוף 
העונה הוא יחזור לקבוצה ועוד יתרום לה רבות בעתיד . סמל היה וסמל יישאר " . 
" שוב , רק מסיבה כספית ולא משום סיבה אחרת . קינלי נקלט היטב בקבוצה , 
אומנם לא הבריק , אבל נתן את מה שיכל לפני שנפצע , ואני מאוד מצטער שאנו 
צריכים להיפרד ממנו " . " תמיד הבאנו רכש לקבוצה , אבל אף פעם לא על חשבון 
שחקני נוער מוכשרים . אם תסתכל על ההרכב היום , תראה שורה של שחקנים צעירים 
שהם הגאווה שלנו והם השלד שיוליך את הקבוצה בעתיד " . " למרות הכל , לזרוס 
תעפיל לליגה הארצית , מלה שלי . אני מקווה מאוד שנגשים את המטרה הזו העונה , 
ואם לא , נמתין לעונה הבאה , אבל לזרוס תגיע לליגה הארצית ! 
