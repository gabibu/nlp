לא נהגה זמן רב שם המהפכה אלא בלחישה . ברחובותיה האילמים של טיראנה , 
שרק אוטובוסים ישנים מתוצרת צרפתית ומשאיות עתיקות של הצבא הסיני הפרו את 
דממתם , העלו את שמה כממתיקי סוד אותם צעירים , שנהגו לגשת לזרים שחלפו 
ליד " ארמון התרבות " כדי לשוחח אתם , לאחר כמה משפטים בנליים , על העיקר : 
עתידה של אלבניה , חירות , דמוקרטיה . במדינה שבה דורות של מתנגדים 
אלמונים לגמרי למדו להתייחס בחשד לאח , לידיד הטוב ביותר ולמשטרה החשאית 
( סגורימי ) , היה משום שינוי בעצם ההעזה להיאנח ולבקש עזרה בקול נמוך , 
כפי שעשו אינטלקטואלים שנהגו לפקוד את שני המלונות הגדולים בבירה , בחיפוש 
אחר בני שיח דיסקרטיים . אבל ב11 בדצמבר , כאשר הודיע המשטר על התרת פעילותן 
של מפלגות , נפרץ ענן השתיקה שרבץ על " ארץ הנשרים " . תהליך של שינוי מהוסס 
החל כבר לפני כמה חודשים . המבקר הזר יכול היה לעמוד על אי אלו בקיעים : 
קשירת שיחה עם זר הפכה להיות למנהג מקובל , והלשנה על שכן , בגלל " דיבורים 
אנטי פטריוטיים " , כבר לא הספיקה כדי להביא למעצרו ולפסק דין של כעשר שנות 
כלא . בשדה התעופה של טיראנה פתחה חברה צרפתית חנות של מוצרים פטורים ממכס , 
שבה אפשר למצוא , בין השאר , קוניאק ונקניק . אבל הפער בין הרפורמות 
שהבטיחו השלטונות ובין יישומן בחיי היום - יום היה חד . השינויים נשארו 
ברובם סמנטיים . כך , למשל , כאשר הנשיא רמיז עליה הזכיר בנאומו במעורפל 
את עניין הדת , לא היה פירוש הדבר כלל וכלל שיבה לחופש דת , לאחר 32 שנות 
איסור מוחלט על קיומה . המשטר רק שינה את נימתו . מרבית הכנסיות והמסגדים 
אלו מהם שלא נהרסו או שהפכו לבתי קולנוע נשארו סגורים . והם יישארו סגורים 
כל עוד לא יקרא השלטון לכוח עזר מחוץ למדינה , כדי לפעול בארץ שבה אין אף 
כומר או כהן דת . קפמאבינמבחינות רבות המשיכה המדינה להיות גילומו של סטליניזם 
קריקטוריסטי . בהעדר אמצעי קשר , אי אפשר למעשה לדעת מה התרחש באמת בערים 
או במחוזות מסוימים , ובעיקר מקשה על קשר מהיר עם הבירה האיסור על החזקת 
מכונית פרטית . לפחות לכאורה נראה ש44 שנות דיקטטורה ותעמולה אווילית 
ביותר טימטמו והרדימו עם שנחשב לאמיץ . כצפוי , נשמע הדיפלומט האירופי 
שאמר " ארץ זו יוצאת לדרך עם מכשול ומום שאי אפשר להתגבר עליהם . אין 
לה שום מסורת דמוקרטית " . " בעתיד הקרוב " , אמר אינטלקטואל אלבני , " תביא 
מהפכה אמיתית תוהו ובוהו ושום דבר אחר . האוכלוסייה תהיה מוכנה ללכת אחרי 
כל אחד . במדינה שבה המשפחות והחמולות הן מרכיבים מכריעים בחיים החברתיים , 
סכנת הקרע בנוסח הלבנוני גדולה " . וגם אם המהומות והתהפוכות של הימים האחרונים 
יוצרות פתח לתקווה , אלבנים רבים עדיין שואפים לברוח לחו"ל . גם המידע , 
שכמה מאות בורחים נהרגו מאז תחילת השנה בניסיונם לחצות את גבול יוון , 
לא הרתיע . לא התבטאויות רשמיות המכנות את פליטי יולי " פרחחים " , לא 
התעמולה העוסקת במעלליהם כביכול ולא הישיבה בכלא ושמועות על עינויים , אינם 
מצננים את ההתלהבות . " אם כל אלה שברחו הם חוליגנים , אז כל האלבנים 
הם חוליגנים " , הגיב בזעם אחד הצעירים . נוכח סכנת הבריחה ההמונית הפך 
המשטר מאז יולי את רובע השגרירויות שדרה שבשוליה מעונות בורגניים למבצר 
לכל דבר . כל היוצא עובר תחת עיניהם הפקוחות של אנשים חמושים . גדרות גבוהות 
הוקמו משני צדי השדרה . קירות לבנים חוסמים את הגישה לסמטאות הסמוכות . 
מרבית מבקשי האשרות הרבים לאין ספור תיאורטית מותר כיום לנסוע לחו"ל 
אינם עוברים את המחסום הראשון . צעירי טיראנה להוטים מאד לחיים " בסגנון 
המערבי " , שהם במידה רבה מאוד פרי עולמם הדמיוני . הם למדו לחלום בחשאי , 
מעזים לרקוד בדירות אטומות , שותים בחשאי ויסקי מאירלנד ומפלרטטים תוך 
האזנה למדונה . בין ידידים מותר כיום לדבר על מין , איידס או זנות בקרב 
בני נוער . המכורים לטלוויזיה מלעיטים עצמם בתוכניות מאיטליה או יוגוסלאוויה 
מקורות מידע בלתי צפויים על המתרחש בארצם . בחבילות הראשונות שמיהרו הפליטים 
לשלוח הביתה נמצאו טרנזיסטורים , פטיפונים , קלטות , ספרים . להיטות זו 
לכל מה שתווית מערבית מודבקת עליו גדלה ככל שהמדינה שוקעת במשבר כלכלי עמוק . 
המחירים עולים בהתמדה . מצרכי היסוד עלולים להתמעט בין יום בחלונות הראווה , 
שכבר עתה הם מעלים אבק ודלים . בסמטאות המתפתלות שבין הבניינים העלובים 
של רבעי העוני פושטים יד נערים ומבקשים מהתייר עט , חפיסת מסטיק או דולר . 
בכיכר סקנדרברג במרכז העיר הולך וגדל מספרם של ילדים ונערים צוענים המקבצים 
נדבות עד שעת לילה מאוחרת . מצוקה ודלות אלו אינם פוסחים על השירותים הציבוריים . 
בבית החולים , בניין ארוך , עגום למראה ומלוכלך , אין יולדת אחת שלא 
נדבקה בזיהום . בעבר עסקה המדינה בסחר חליפין עם שכנותיה מהגוש המזרחי . 
כעת , כאשר שותפות אלו סוחרות אך ורק בדולרים , היא מוצאת עצמה במצב נואש . 
אין לה מטבע זר ואין לה אמצעים לחדש את המצאי שלה . מכאן הצורך הפתאומי 
לטפח יחסים טובים יותר עם המערב ולהציע ערובות להתנהגות טובה . חברות מיוון 
ואיטליה מחפשות כעת דרך להקים סניפים בטיראנה . אלבנים שעשו חיל בחו"ל שוקלים 
גם הם להשקיע בארץ מוצאם . אך גם אם כל אחד יהיה רשאי להקים בית עסק משלו , 
תהיה זו זכות תיאורטית גרידא . מעטים מאוד הם האלבנים שבידיהם האמצעים 
ליטול על עצמם סיכונים כאלה , כאשר זוג נעליים עולה 51 ימי עבודה וכאשר 
כדי לאכול לשובעה חייב אדם לעבוד שעות נוספות רבות . המסחר הפרטי מוגבל 
בעצם לילדים ונערים המוכרים פיסטוקים בניירות מגוללים או לזקנים העומדים 
על ברכיהם ומנופפים ללא הצלחה רבה בפורטרטים של אנוואר הודגה , המקושטים 
בנייר דבק אדום . עד כה , הצליחו השינויים הכלכליים שבהם פתח המשטר להניב 
תוצאות מדאיגות בלבד . כיוון שמפעלים מנסים כעת לפעול משיקולי כדאיות , 
מספרם של המובטלים הולך וגדל . בטיראנה היתוספו מאות צעירים ללגיונות הקודרים 
המבלים את יומם בשיטוט מבית קפה אחד למשנהו . " זו דרך ללא מוצא " , אמר 
מכונאי בן 22 . הוא מובטל מאז סיים את בית הספר , אינו מקבל קצבת אבטלה 
כלשהי והוא חי עם אשתו ועם שני ילדיו אצל הוריו . הוא מתחקה אחר עקבותיו 
של הזר ברחובות טיראנה , בתקווה ליצור מגע שיועיל לו בבוא היום . המצב באזורי 
הכפר אף חמור בהרבה , על אף שאיש אינו יודע דברים לאשורם . ברגע שיוצאים 
את טיראנה ואת הפרברים , מתגלים מחזות סוריאליסטיים בתכלית . מתחת לאדמה 
אורבים בונקרים לאין ספור לפולש הבלתי נראה . בין מקומות מסתור אלה , שעליהם 
צומחים עשבים שוטים , שוכנים שדות המעובדים בידי נשים עטויות מטפחות לבנות . 
הן מבוססות בבוץ ומכופפות ללא הרף את גבן . עגלות רתומות לפרדים חסרי גיל 
או שוורים מביאות את המטען עד לקואופרטיב הסמוך . השלטונות התירו לאיכרים 
להחזיק בבעלותם פרה או כבש , מותרות בהשוואה לעבר . העירונים אומרים שתושבי 
הכפרים הם נאמני המשטר . אם אכן כך הוא , הרי זה בשל העדר כל מידע על העולם 
החיצון . הפער אינו פוסק להתרחב בין תושבי הכפרים ותושבי טיראנה . כאשר 
האיכרים מצטופפים במאותיהם ברכבת העירה , אין זה אלא כדי למכור שפן או 
תרנגולת תמורת קומץ שטרות , ולא כדי ללמוד דמוקרטיה , לפחות לא לפי שעה . 
אבל המהומות התפשטו גם לערים אחרות ולפרובינציה . כאשר נרגעו הרוחות בטיראנה , 
לפחות לעת עתה , והמפלגה הראשונה שנרשמה , " המפלגה הדמוקרטית " , קראה 
בטלויזיה לשמור על השקט וגינתה מעשי אלימות , פרצו מהומות בעיר שקודר . 
במהומות , שלפי עיתון המפלגה הקומוניסטית " זרי אי פופוליט " היו מעשה 
ידיהם של " חוליגנים " , נפצעו לדברי השלטונות עשרה איש . מאוחר יותר התפשטו 
המהומות למרכז התעשייתי הגדול אלבסאן , שם הרסו המפגינים רובם פועלים מתשלובת 
תעשיות המתכת בעיר את בית הקולנוע וחנויות ספרים . בשקודר ניסו תוך כדי 
המהומות לפוצץ אנדרטה של אנוואר הודגה . בגל זה של הפגנות ומהומות נעצרו 
לפחות 751 איש , שהועמדו למשפט מהיר . לקריאות הרבות לשמור על השקט הצטרף 
הארכיבישוף של שקודר , סימון גובאני , ששוחרר ב9891 לאחר שישב 22 שנים 
בכלא . הוא גינה מעשי ונדליזם ודיבר על " המסורת הדמוקרטית " של שקודר , 
שאוכלוסייתה בת ה08 אלף איש מחולקת שווה בשווה בין קתולים , נוצרים אורתודוקסים 
ומוסלמים . " האי - אלימות היא תכונה המאפיינת עם תרבותי " , אמר הארכיבישוף . 
