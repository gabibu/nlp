יריות מנשק אוטומטי נורו בליל יום חמישי בשבוע שעבר , במכונית שהיתה בדרך 
מבית - לחם לחברון , ופצעו את ד"ר פייסל עמרו , אחותו ובתה הקטנה . הדבר 
אירע בצומת גוש עציון ; היורה היה , לפי דברי הנתקפים , אדם בודד שחבש 
כיפה ולבש מדים . מישהו התקשר לאחר מכן לגלי צה"ל וטען כי ההתנקשות בוצעה 
מטעם ארגון הקורא לעצמו " הנוקמים הציונים " . כלום ניסיון זה לרצוח פלשתינאים , 
מעיד על קיומה של מחתרת יהודית לפי המתכונת הידועה לנו משנת 4891 ? אין 
זה מן הנמנע כי שחרורם של שלושת אנשי המחתרת ההיא שנידונו לעונש מאסר עולם , 
ואשר נשיא המדינה קיצר שלוש פעמים את עונשם , ולבסוף שלחה אותם ועדת השיחרורים 
לחופש , עודד את המתנקש . הוא יכול היה להסיק מהקדמת השחרור כמו מהשימוש 
שעשה נשיא המדינה בסמכותו " לקצוב " את משך המאסר כי השלטון מוכן לסלוח 
לפושעים משום המניעים האידיאולוגיים , קרי פוליטיים , שבשמם פעלו . מערכת 
הביטחון , ובמיוחד השב " ך , מצווים לפקוח עיניים , כדי שלא תצמח עתה 
מחתרת אנטי - ערבית חדשה . אין לבטל במחי יד את ההודעה לגלי צה"ל , כאילו 
אינה אלא ביטוי להתרברבות נטולת יסוד . מכל מקום , המשטרה חייבת לעשות 
מאמץ , לגלות את מקום הימצאו של המתנקש וללכדו ; מאחר שקיים חשש כי מדובר 
באחד מחיילי צה"ל , גם המשטרה הצבאית חייבת להשתתף בחיפושים אחריו . אם 
שתי המשטרות יצליחו במילוי תפקידן , נדע אם התאמתה ההשערה בדבר קיומו של 
ארגון טרור יהודי , או שזאת פעולה של יחיד שהושפע ממעשים ואירועים שונים 
ופעל על דעת עצמו . גם אם המתנקש פעל כאיש בודד , אין זה מקל על טיב הפשע 
ועל חומרת המצב אשר ניסיון רצח זה מעיד עליה . לפי רשימה שמסר ח"ך דדי צוקר 
לפירסום , אירעו מאז ינואר 8891 ועד היום , לא פחות משלושים וארבעה מקרים 
בהם קיים חשד לכאורה שערבים נרצחו נפש בידי יהודים . בשני מקרים בלבד נידונו 
נאשמים יהודים לעונשי מאסר : פעם לשלוש שנות מאסר ופעם לחמישה חודשים בלבד . 
לגבי כל שאר המקרים נאמר כי התיק נמצא במשטרה , בחקירה משטרתית , בפרקליטות 
המדינה או בפרקליטות הצבאית ; במשטרת ישראל אומרים כי " במחצית מהמקרים 
לפחות , יוגשו כתבי אישום " ( " הארץ " אתמול ) . העובדה כי עמי פופר 
יושב כעת על ספסל הנאשמים בפני כס המשפט , אינה צריכה להסיח את דעתנו מהרשימה 
הארוכה של מקרי רצח אשר עדיין לא פוענחו או ממתינים לשפיטה . גם עובדה זו 
עשויה לחזק את האמונה בלבם של אנשים המטפחים כוונה פלילית , כי אינם צריכים 
להפריז בחששם פן יתגלו ויישפטו ; הסיכוי שיד החוק תשיג אותם , אינו גדול . 
ואמנם , יש מקום להעריך כי יהודים היוצאים להרוג ערבים , יכולים לסמוך 
על סביבה אוהדת שבתוכה יוכלו להיטמע . כאשר חיילים או שוטרים , ירדניים 
או מצרים , חצו את הקווים ורצחו יהודים , נהוג היה כאן להצביע על האווירה 
האנטי - ישראלית השוררת במצרים ובירדן , כעל גורם העשוי לדרבן בודדים להתנקש 
בחיי יהודים , אבל אנו תובעים משלטונות ירדן ומצרים שיעצרו את הפושעים וישפטו 
אותם לפי חומרת הדין . באותה מידה חייבת ישראל להעניש טרוריסטים יהודים . 
לא האינתיפאדה המאורגנת ולא פלשתינאים בודדים האוחזים בסכין או גרזן , צריכים 
להיחשב כסיבה העשויה לתרץ או להצדיק רצח ערבים . יהודים בישראל חייבים 
למסור יהודים למשטרה ולהעיד נגדם בבית משפט , גם אם אלה טוענים כי הרגישו 
חובה להתנקם בבני העם השני . ארגוני החמאס והגיהאד האיסלמי מנסים לכפות על 
האינתיפאדה דמות של מלחמת העם הפלשתיני הערבי בעם היהודי שבישראל . לנו 
אסור להיגרר אחריהם ; צה"ל , אותו שולחת הממשלה כדי לקיים את שלטון הכיבוש , 
אינו נלחם בישמעאל . יהודי אשר יוצא לרצוח ערבי , הוא פושע פלילי , ולא 
רק השלטון אלא גם החברה היהודית צריכים להתנהג כלפיו בהתאם להכרה זו . 
