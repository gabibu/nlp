, שמתכחש באחרונה לחותם התקשורתי שהטביע על הספרות הישראלית , השבית במקצת 
את שמחתן של הוצאות הספרים " עם עובד " ו"כתר " . שבוע לפני שהן קיימו 
מסיבות עיתונאים , בהן התכוונו להודיע על הספרים שייצאו לאור ב19 , הזדרז 
הוא להקדימן , ושחרר לפרסום את רשימת הספרים המתוכננים לצאת בהוצאת הקיבוץ 
המאוחד וסימן קריאה . " לא פרסמתי את כל הרשימה " , אומר פרי , " מה 
כאן כל העניין , אז יצאנו קודם עם כמה הדלפות " . ככלל , סגנון חדש איפיין 
השנה את מסיבות העיתונאים של הוצאות הספרים ; סגנון אגרסיווי ויחצ"ני יותר 
בשיווק . לא עוד אירוע אפרורי בבית סוקולוב , או לחילופין קוקטייל מהודר 
לחשובים בבית המו"ל . הפעם נערכו אירועים בסגנון יאפי אופנתי , שילוב של 
אנינות ואסתטטיות . הוצאת עם עובד קיימה ארוחת בוקר ( ברנץ ) אינטימית 
לעורכי " הסדרה הלבנה " , ו ביחד עם סופרים , עיתונאים וראשי ההוצאה 
בתנובלה שבשדרות רוטשילד . הוצאת " כתר " , שבוע מאוחר יותר , הזמינה אנשי 
רוח , נציגי הנהלת " כלל " ואת , ( שלא יכזיב את המוניטין שיצא לו 
ולא יחמיץ אף אירוע ספרותי ) , לבית הקפה בחנות הספרים כתר בדיזנגוף לקבלת 
פנים מסוגננת . המוזמנים האזינו למוסיקה קלאסית ושתו יין . אבל האורח המרכזי , 
שספרו אמור לצאת בסדרה " צד התפר " , לא הגיע למסיבה . הוא מדיר רגליו 
מארועים כאלה . במכתב ששיגר עוז אל עורך הסדרה , יגאל שוורץ , ואשר הוקרא 
באירוע , עשה הסופר שימוש בשם הסדרה " צד התפר " כדי להעביר מסר מסוים 
על חיינו כאן חיים שמהלכים על הקו המקביל שבין שפיות לאי שפיות , בין ספרות 
ומציאות , בין הספרים לחיים . " מצטער שלא יכולתי לבוא הערב מערד לתל אביב 
להשתתף בחגיגה של צד התפר , ולברך על הסדרה החדשה היוצאת עכשיו לדרך . 
כל מה שיש כאן סביבנו , הכל יצא מתוך ספרים : מדינת היהודים , תל אביב , 
אהבת ציון ואשמת שומרון , עיט צבוע ושכול וכישלון , והאש והעצים , ושמחת 
עניים וסיפור שלא התחיל כל אלה היו שמות של ספרים לפני שיצאו מן הספרים 
אל החיים . " ומי יודע אם יישארו בחיים או אולי הם כבר מתחילים לחזור אל 
הספרים . השאלה פתוחה והתשובה עליה תלויה גם בנו . " אבל מותר לומר : 
הספרות העברית היתה המצודה הפנימית שהעיר הסתעפה ממנה ונבנתה סביבה . אם 
חס וחלילה יש סכנה שהעיר תיפול או תצא מדעתה , עדיין יכולים להחזיק מעמד 
במצודה הפנימית . יכולים ועל כן חייבים . אני מבקש סליחה על שהדברים האלה 
לא יצאו מתאימים למסיבה של פרסום לסדרה חדשה של ספרים , אבל אם הדברים אינם 
מתאימים למסיבה , אולי בכל זאת הם קצת מתאימים לספרים עצמם . " בעצם כתבתי 
את המכתב הזה לא לכבוד המסיבה ואפילו לא לכבוד הספרים כי אם לכבוד עורך צד 
התפר , איש ישר ודק טעם " . שוורץ שאליו הופנה המכתב , קיבל באירוע שבחים . 
אגב , עורכי סדרות ספרותיות אחראים כיום יותר מבעבר לאופי המתגבש של הפרוזה 
המקומית , לעומת עורכי כתבי העת שהיו דומיננטיים פעם . פרוף פרי שאמנם הדליף 
ראשון אך יקיים את מסיבת עיתונאים אחרון , לא תר כרגע אחר בית קפה אופנתי . 
" לענף המו"לות " , הוא אומר , " אין סיבות לחגיגות , יש מקום לעבודה " . 
את הכסף על הכיבוד היה נותן כמקדמות לסופרים מתחילים או להוצאת ספר שירה . 
