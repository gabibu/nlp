מוסקווה ( ע"ר וע"ץ ) . תחנת החלל הסובייטית " סאליוט 7 " החלה ליפול 
לעבר כדור הארץ לאחר שיצאה מכלל שליטה . היא צפויה להיכנס לאטמוספירה העוטפת 
את הארץ תוך מספר שבועות כך דיווח שלשום דובר בכיר של סוכנות החלל הסובייטית 
גלאווקוסמוס . הדובר אמר כי לא צפויה סכנה כלשהי , מפני שהרכב יישרף בטרם 
הגיעו לקרקע ולא יפגע באיש . הוא אמר כי תחנת המעקב איבדה את השליטה על 
סאליוט 7 והיא החלה להתדרדר לעבר האדמה . " אנו עוקבים אחרי רכב חלל זה 
כל יום בקפדנות רבה , אבל איננו יכולים לקבוע את מסלולו עד יומיים או שלושה 
לפני חזרתו לאטמוספירה " , אמר פקיד סוכנות החלל . סאליוט 7 , תחנת חלל 
שקדמה לתחנת " מיר " הנוכחית , שוגרה לחלל ב28 ולפי התוכנית המקורית אמורה 
היתה להישאר במסלולה בחלל לפחות עד שנת 89 . הרכב הועבר ב68 למסלול מרוחק 
יותר סביב כדור הארץ , לאחר שלא הגיב לפקודות מתחנת הבקרה . הוא הוחלף 
בידי תחנת החלל מיר , המאוישת בקביעות בצוות של שניים . דובר סוכנות החלל 
אמר כי נפילת רכב החלל נגרמה מפעילות סולארית מואצת באורח לא צפוי בשנת 09 , 
מה שגרם להאטת מהירותו במסלול שנקבע לו . היו כבר מקרים קודמים שבהם רכבי 
חלל סובייטים נפלו על פני האדמה באורח לא צפוי . ב87 נפלו שרידים של לוויין 
קוסמוס 459 עם יחידת כוח גרעיני באזור מרוחק בצפון קנדה . לא נגרמו נזקים , 
אולם נדרשה פעולה יקרה לטיהור האזור מקרינה גרעינית . 
