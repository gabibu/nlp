יוהנסבורג ( ע"ץ ) . בימים שלפני חג המולד חזרו לדרום - אפריקה 11 גולים 
פוליטיים , שהתווספו ל27 אנשי הקונגרס האפריקאי הלאומי שכבר שבו למולדתם . 
11 גולים חזרו ליוהנסבורג ביום שישי , אולם נציג הקונגרס האפריקאי אמר כי 
ציפה ל81 איש . לא נמסרו כל סיבות להיעדרותם של שבעת הגולים הנוספים , 
אולם מציינים כי מספר מתנגדי משטר שחזרו לדרום - אפריקה נעלמו או מצאו את 
מותם בנסיבות מסתוריות שלעולם לא הובהרו . משרד המשפטים הדרום - אפריקאי 
פירסם רשימה של 097 איש נוספים שכבר זכו לחנינה , ויכולים לפיכך לחזור למדינה . 
כל האנשים הכלולים ברשימה עזבו את המדינה באופן בלתי - חוקי לפני ה7 באוקטובר 
האחרון , עקב חששם כי יועמדו לדין בגין פעולתם הפוליטית . החנינה לקבוצה 
זאת של גולים , הקבוצה הגדולה ביותר ביניהם , הוענקה ביום שלישי שעבר בידי 
הנשיא פרדריק וילם דה - קלרק , בתנאי כי יגישו בקשה רשמית . החנינה הרשמית 
באה בעקבות הסכם שנחתם ב6 לאוגוסט בין הקונגרס האפריקאי הלאומי לבין ממשלת 
פרטוריה . מעריכים קרוב ל02 אלף איש גלו מדרום - אפריקה מסיבות פוליטיות , 
ומרביתם יוכלו לחזור למדינה בקרוב . 
