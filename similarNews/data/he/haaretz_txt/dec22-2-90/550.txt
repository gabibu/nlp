התקציב והצעות החוקים הנלווים הועברו לאחר הקריאה הראשונה להמשך הדיון בוועדת 
הכספים , אבל 35 הידיים שהורמו בעד ההעברה אינן משקפות את הצפוי שם . הנאומים 
שהשמיעו אחדים מנציגי הקואליציה ( שלא לדבר על נאומיהם של נציגי האופוזיציה ) 
מבטיחים שיהיה שמח . לפי כל הסימנים צפויים התקציב והצעות החוק הנלוות 
לטיפולים נמרצים ; אי אפשר עדיין לדעת כיצד בדיוק ייראו בסיום הטיפולים , 
אך בהסתברות גבוהה , הם ייראו שונים מאוד משנראו בתחילתם . אין המדובר 
רק ב"מריטת נוצות " אם להשתמש בדימוי המקובל אלא בכל מיני חיתוכים מפוקפקים , 
סילוק חלקי פנים חיוניים והשתלת גופים זרים . כלכלנים המנסים לבחון את 
התקציב בעיניים אובייקטיוויות ככל האפשר ( כגון כלכלני בנק ישראל ) , 
ואינם מרוצים גם ממה שהובא לוועדה , עלולים להגיע לכדי ייאוש גמור למראה 
מה שיצא ממנה . האחריות לתופעה המדאיגה היא בחלקה של ראש הממשלה , שאיננו 
מטיל את כובד משקלו ( יהיה אשר יהיה ) על הכף מלכתחילה ואינו קורא לסדר 
את " מורטי הנוצות " מקרב חברי סיעתו וסיעות הקואליציה האחרות ( הוא עבר 
לסדר היום על הימנעות של ח"ך יעקב שמאי ועל נאומיהם האופוזיציוניים של חברי - 
הכנסת דן תיכון ויהודה פרח ) . מעבר לכך , מדיניות ממשלתו בתחומים החורגים 
מתחום הכלכלה מכבידה ללא ספק גם היא על העברת מדיניותה הכלכלית . אבל האשמה 
איננה של ראש הממשלה בלבד . שר האוצר , יצחק מודעי , נושא חלק נכבד מהאחריות 
לקשיים שבהם נתקלת קבלת המדיניות הכלכלית בכנסת ובציבור . קשה לחשוב על 
דמות מתאימה פחות ממודעי לצורך " מכירת " תוכנית כלכלית בכלל , ותוכנית 
כזו העומדת על הפרק בפרט . בדרג של הפוליטיקאים , מודעי איננו אהוד , 
ולמעשה שנוא , במידות שמעטים יכולים לזקוף לחובתם . הוא שנוא בראש ובראשונה 
על חברי מפלגתו הליברלית לשעבר , שנאה היסטורית וכמעט היסטרית ששורשיה במלחמות 
הליברלים הידועות לשמצה . אנשי חרות בליכוד מתעבים אותו בגלל התרגיל המלוכלך 
שעשה להם לאחר המשבר הממשלתי האחרון . בסיעות אחרות יש לא מעטים הרוחשים 
לו בוז בגלל תרגיל זה , או שנאה בגלל תקריות אתו שבהן היו מעורבים . כאשר 
שר או ח"ך מבקר הצעה שמקורה במשרד האוצר , אי אפשר לעולם לדעת באיזו מידה 
הביקורת נובעת ממניעים ענייניים , באיזו מידה ממניעים פוליטיים לגיטימיים , 
ובאיזו מידה מתיעוב אישי עמוק כלפי האיש העומד בראש משרד האוצר ; אך אין 
ספק שהגורם האחרון הוא בעל משקל , והצעות דומות שהיו מוגשות בידי שר אוצר 
אחר , היו נתקלות בפחות ביקורת ועוינות . מעמדו של מודעי בציבור איננו 
טוב מזה . מי יכול לשכוח ( נישאר בגבולות שנת 0991 ) את פרשת הערבות הבנקאית , 
את ההופעות הציניות שלו בטלוויזיה בימים שבהם עסק בסחיטה דו - כיוונית , 
ובמיוחד את אותו ערב בלתי נשכח , שבו בישר לעם למי החליט למכור את עצמו 
תמורת איזה אתנן . זה אותו איש , המוחה בימים אלה ( בנאום בפורום הבמה 
הליברלית הלאומית בנתניה ) על כך שנאלץ " לקנות " כמה משברים ממשלתיים 
בכסף , על כך ש"איבדנו את מרכיב הדוגמה האישית " ועל נבלים בפוליטיקה הישראלית , 
" החושבים כל הזמן על החשבון שלהם , הכיסא והמעמד " . האין גבול לצביעות ? 
מודעי , פוליטיקאי יהיר , מתנשא ומנוכר , הוא האחרון היכול למכור לציבור 
תוכנית כלכלית מחמירה כזו העומדת על הפרק , המחייבת אמון ציבורי ונכונות 
לשאת בנטל . מודעי האדם והפוליטיקאי מהווה סתירה פנימית לתוכניתו . הציבור 
איננו בוחן רק את הסחורה המוצעת , הוא בוחן בשבע עיניים גם את מי שמוכר 
אותה . גזירות שיקבל בנסיבות רגילות מכל שר אוצר אחר , יתקשה לקבל משר 
אוצר שהוכיח תאוות שררה צינית ואיבד מזמן את אמינותו הפוליטית והאישית . 
היתה הפתעה אחת בנאום מודעי בנתניה : הוא גילה כי זמן קצר לאחר שהתמנה , 
הודיע לראש הממשלה על נכונותו לעזוב את התפקיד . אם נכון הדבר , קשה להבין 
מדוע ראש הממשלה לא קפץ על ההזדמנות . והלוא היה לו מועמד חילופי לתפקיד 
שר האוצר , בעייתי לאין ערוך פחות ממודעי . מה ההסבר ? אולי לא האמין 
למודעי ( קשה לגנותו על כך ) , ואולי החליט לפעול על - פי הכלל המיוחס 
לנשיא לינדון גונסון : " מוטב שהמנוול ישתין מהאוהל החוצה ולא מבחוץ פנימה " . 
מכל מקום , ההזדמנות הוחמצה . אך מכיוון שמודעי הציע לא מאוחר מדי ליצחק 
שמיר לפנות אליו ולקבל את הצעתו עכשיו . מודעי חש מן הסתם בעצמו ( ואם 
לא כדאי שעוזריו יסבירו לו ) כי הוא מהווה מכשול בדרך לביצוע תוכנית כלכלית 
חיונית בשעה היסטורית . השירות הטוב ביותר שיוכל לתת לעם בשעה זו הוא להגיד 
" כן " לפנייה של שמיר ולפנות את לשכת שר האוצר . 
