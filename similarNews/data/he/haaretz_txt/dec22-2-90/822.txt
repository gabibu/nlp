מבקרת המדינה מרים בן - פורת , היא אשת השנה שלי , ודווקא הביקורת הקשה 
המוטחת בה מכל הכיוונים , כמו זאת של ראש הממשלה , של הרב עובדיה יוסף 
שבינתיים חזר בו ושל סגן השר גמליאל , אתמול בכנסת , הרואה בביקורת שלה 
על ש"ס עוינות ונקמנות , מוכיחה עד כמה היא חסרת פניות , עושה את מלאכתה 
נאמנה , חרדה לכספי ציבור וטובת המדינה לנגד עיניה . בעצם הח"כים של ש"ס , 
יוצרים במתכוון קשר בין המבקרת , המשטרה והתקשורת . שעה שהם עצמם , הרי 
גרמו לחקירה המתמשכת של המשטרה , גם מפני שהם מסרבים לשתף פעולה עימה . 
והחקירה של המבקרת היא לגיטימית מפני שהיא דנה בפן המינהלי ולא הפלילי , 
והצדק אתה כשהיא קובעת שלח"ך פנחסי יש מה לגלות . גברת בן - פורת ב"מוקד " , 
אמנם נרגשת במקצת , אבל עדיין מאופקת מאוד , והופעתה מכובדת ואצילית . 
דרך מחשבתה לגאליסטית , ונקייה מסייגים , והיא רהוטה וסדורה בדיבורה . 
דומה שהיא חשה גם בכוחה , והביקורת רק משמשת עדות לנחישותה ולחשיבותה , 
ואין - ספק כי אשה חכמה ואמיצת לב זאת לא תתקפל . ואכן , אנחנו צריכים 
להשתבח בה , כשמערכות שלמות מתפוררות , ומחדל רודף מחדל . משום - כך יש 
לעודד את עצמאותה ואי - תלותה בממסד השלטוני , ולא לנסות לפגוע באלה , 
כפי שנעשה בנושא השכר לעובדי משרדה . עניין שהסבירה בפרטנות ואריכות , 
ודומה שלא אשה כמותה תיכנע . משפט המפתח בראיון ב"מוקד " עם יורם רונן ועודד 
שחר , הוא שפתרונות ארעיים ואילתורים הפעם בתחום הקליטה רק יגרמו לכך 
שנפסיד בגדול , ובזבוז כספי ציבור הוא בנפשה של המבקרת . מכאן נובע גם 
הדו"ח על ש"ס , והתנגדותה החריפה לכספים הייחודיים . אם כי , העילה להזמנתה 
לאולפן הוא הדו"ח החריף שלה על ממצאים חמורים במשק המים . המבקרת מאשימה 
את שרי החקלאות ונציבי המים , וקובעת כי המחסור החמור במים אינו תלוי בגורמי 
טבע , אלא במעשה ידי אדם , שדלדלו את משק המים . מצידה היא מציעה גוף 
לא אינטרסנטי וא - פוליטי לניהול תקין של משק המים . אבל נראה כי גם דו"ח 
זה יביא להטחת האשמות בה . אלא שגברת בן - פורת המודעת לכך שנטלה על עצמה 
תפקיד לא קל וכפוי תודה , עושה בחכמה כשהיא פונה היישר אל הציבור . אולי 
גם מפני שאין לה אמון באלה האמורים לבצע ולעשות , והיא נכוותה לא פעם . 
ועדיין עצם הרעיון שהיא אכן קיימת ופועלת , יש בו כדי לעודד . 
