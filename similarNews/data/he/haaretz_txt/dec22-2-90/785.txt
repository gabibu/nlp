ההתקוממות פרצה כאשר הכריז האפיפיור שכל מלה היוצאת מפיו היא בעלת תוקף של 
אמת , שאינה יכולה לשגות . ליד שעריהן של כנסיות קתוליות נאספו מפגינים , 
תחילה בקבוצות קטנות , אך תוך שבועות מספר היו אלה המונים . לבסוף צעדו 
בערי המטרופולין האירופיות אלפי קתולים . " אנחנו הכנסייה " ( על משקל 
" אנחנו העם " , סיסמת המפגינים במזרח גרמניה בשנה שעברה ) נאמר בכרזות . 
" אנחנו כנסייה אחת " קראו כאשר גם נוצרים פרוטסטנטים הצטרפו למחאה ההמונית . 
בוותיקן פרצה בהלה . הגברים הזקנים מאחורי חומותיה של קריית הוותיקן היו 
מבודדים לחלוטין . ואז אירע דבר שזמן קצר קודם לכן לא היה איש חולם להעלות 
על הדעת . לא היה ספק מהו האירוע של שנת האלף . בשנת 0002 , לקראת חג 
המולד , התפטר האפיפיור . תסריט אבסורדי זה לעתיד הלא כל כך רחוק הופיע 
בגיליון נובמבר של " אימפרימטור " , כתב - עת כנסייתי ביקורתי מהעיר הגרמנית 
טרייר , שתפוצתו אינה רחבה במיוחד . אך העובדה שהעז להשוות את נפילת השלטון 
במזרח גרמניה לשעבר לגורל האפיפיור והקוריה שלו מצביעה על מידת הייאוש והזעם 
או ההשלמה בקרב מיליוני קתולים כלפי ראש הכנסייה שלהם . ב21 שנות כהונתו 
הוביל קארול וויטילה , האפיפיור יוחנן פאולוס השני , בן ה07 , את הכנסייה 
מ"האביב הקונסיליארי " , אווירת השחרור לאחר מועצת ( קונסיל ) הוותיקן 
השנייה ( 562691 ) ל"עידן קרח חדש " . במאה זו מעולם לא יצאו קתולים בזעם 
כזה נגד אביהם הרוחני . " הוא עיוור , אטום או בור " , " ציני ובז לבני 
אדם " , סובל מ"פיצול פרנואידי בראיית המציאות " ונמצא " בדרך לימי הביניים " , 
נאמר עליו במכתבים למערכת בגרמניה . מחאות של תיאולוגים קתולים נגד האפיפיור 
התרבו כל כך עד שכבר אין טעם לספור אותן . מנהלה של אקדמיה קתולית גדולה 
מספר על דאגה גוברת אפילו בקרב בכירים בכנסייה בגרמניה , הנחשבים נאמנים 
במיוחד לרומא : " כאשר אני שותה בירה בערב עם בישופים , הם מתלוננים על 
האפיפיור הנחשל " . מיד לאחר עלייתו לכס האפיפיור התברר שהארכיבישוף לשעבר 
מקרקוב משלח את חציו העיקריים במיניות האנושית . השנה כמעט הגיעו דברים 
לפרובוקציה , שהיתה מקרבת את הכס הקדוש בצעד אחד לתסריט הבלהות של " אימפרימטור " . 
בתחילת דצמבר רצה האב הקדוש לפרסם אנציקליקה ( מנשר לבישופים ) מוסרית 
שהיתה מכריזה על אנציקליקת " הגלולות " הידועה לשמצה " הומאנה ויטה " 
מ8691 כעל דגמה כנסייתית , כלומר אמת שאין עליה עוררין . לדברי סוכנות 
הידיעות הקתולית ( קה - אן - אה ) נדחה מועד הפרסום לשנתיים . אך כנראה 
שהיא תתפרסם כבר בתחילת השנה . את השקפת העולם בנושא זה של היושב ה562 על 
כס פטרוס אפשר לסכם כך : נשים הן קבילות , בעיקר רב ערכן כרעיות ואמהות , 
הבתולים הם כבעבר המידה הטובה הראשונה במעלה . כמרים חייבים להוסיף ולדבוק 
בחיי פרישות , וכל ויכוח על פרישות הכמרים הוא " תעמולה עוינת " . גם הומוסקסואלים 
ולסביות חייבים להתנזר , על - פי תפישת האפיפיור , שכן ההומוסקסואליות 
היא " נטייה מינית בלתי - מסודרת " , היוצאת נגד " ישותו היוצרת של האל " . 
" אך ורק במסגרת הנישואים יכול יישום היצר המיני להיות טוב מבחינה מוסרית " . 
אבל כל אימת שמקיימים יחסי - מין יש לרצות בילד , ושימוש באמצעי מניעה 
הוא חטא כבד . אפילו " שיטות המניעה הטבעיות " , שהכנסייה מתירה , אסורות 
ליישום כ"ואריאציה מותרת של בחירה נגד החיים " , אלא " רק במסגרת של נכונות 
בסיסית לאבהות ואמהות " . ואם להתעלם מכל דבר אחר שאפשר לומר נגד משנת האפיפיור , 
אלה הם דברים שהוא משמיע בעולם שבו חיים 3 . 5 מיליארדי בני אדם , ומספרם 
יגיע בשנת 0002 ל52 . 6 מיליארד , וב5202 לקרוב ל5 . 8 מיליארד . כבר היום 
נאלצים כ2 מיליארד איש לחיות בלי מי - שתייה נקיים , 2 . 1 מיליארד ללא 
אמצעי תברואה , ומדי שנה מתים 51 מיליון ילדים מתחת לגיל חמש מרעב ומחלות , 
כמעט כולם בעולם השלישי . ולהוציא את האפיפיור והכמרים נאמניו , איש אינו 
מפקפק בכך שללא שימוש עקבי וכלל - עולמי באמצעי מניעה מודרניים , אין דרך 
להימנע מהאקופליפסה המאיימת על האנושות : התרוששות , רעב , מגיפות ומוות . 
אבל האפיפיור , היודע מה מצב הדברים , מדגיש במסעותיו הרבים במדינות העניות 
ביותר דווקא את מה שהוא רואה כמעט כחובה אנושית : הבאת ילדים לעולם . באף 
אחד מביקוריו באמריקה הלטינית , שבה חיים 063 מיליוני קתולים , לא החמיץ 
האפיפיור הזדמנות לדבר כפי שדיבר , למשל , במאי במקסיקו : " כאשר מונעים 
באמצעים מלאכותיים את האפשרות להביא ילד לעולם , על - ידי מעשה הזיווג , 
אזי הזוג מתנתק מהאל ומרצונו האלוהי " . 002 אלף אינדיאנים התאספו ב01 
במאי 8891 בשדה התעופה של לה פאז , בירת בוליוויה , כדי לקדם את פני האפיפיור . 
לעניים מרודים אלה בוליווייה היא המדינה העניה ביותר אחרי האיטי באמריקה 
הלטינית אמר האפיפיור : מי שמונע " הגנה על החיים " מילד שלא נולד , 
פוגע ב"סדר המוסרי ובזכויות האדם " . האינדיאנים האזינו בפנים חסרות הבעה . 
גם אלו מביניהם שהבינו את הדרשה בספרדית , התקשו בוודאי להבין מדוע האיש 
מרומא דואג כל כך דווקא לחיים שלפני הלידה , כאשר 003 מתוך 000 , 1 ילדים 
בוליווים מתים לפני שמלאו להם שש . בצילה , באפריל 78 , דיבר האפיפיור 
בפני 09 אלף צעירים באיצטדיון הלאומי של סנטיאגו , שבו נעצרו לאחר הפיכת 
פינושה ב3791 לפחות כ51 אלף ציליאנים ומאות מהם עונו למוות או נורו . בנאומו 
הארוך לא גינה האפיפיור מפולין את הדיקטטור במלה אחת ויחידה . כאשר שאל 
את השאלה הרטורית , " נכון שאתם דוחים את אל השקר של המין " , שאג ההמון 
חזרה " לא ! קפמאבינאת המסר המשפחתי והמיני שלו אוהב האפיפיור להפיץ במיוחד 
באפריקה . כבר ב8791 , כאשר נכנס לתפקידו , תיאר יוחנן פאולוס את היבשת 
השחורה , שמבין 006 מיליון תושביה רק כ%51 הם קתולים , כ"בשלה לקציר " . 
בניגוד לאירופה , שבה עוזבים קתולים את הכנסייה בהמוניהם , מתפשטת הקתוליות 
באפריקה . אך לאפיפיור לא היתה תשובה כאשר בספטמבר שאל אותו דובר ממשלת 
רואנדה , כריסטופר מפיזי , באיצטדיון המלא מפה לפה של הבירה קיגאלי : 
" מה עלי לייעץ לזוג עני מרוד ששוב ושוב מביא לעולם ילדים הנראים כרוחות 
רפאים ושאין ספק כי ימותו ברעב ? מה עלי לייעץ לאיש צעיר הנידון לאבטלה 
נצחית ושחוקי החברה והדת דנים אותו לחיי צניעות , אך שאין לו שליטה על מיניותו , 
כאשר האיידס קוטל את בני האדם ? " את האיסור על נישואי כמרים , המשיך 
ואמר , " קשה להבין ועוד יותר קשה לחיות " . הכנסייה היא מעוז של השלטון 
הלבן , ומתעלמת מהערכים הלא - מערביים של אפריקה . האפיפיור , שהאזין 
בפנים קפואות , לא התייחס במלה לדבריו בנאום הארוך שהשמיע לאחר מכן . מפאת 
חוסר זמן , נאמר מאוחר יותר . ברואנדה הצפופה ( 7 מיליון תושבים ) מביאה 
כל אישה לעולם 5 . 8 ילדים בממוצע . כל ילד רביעי מת לפני שנתו החמישית . 
אבל האפיפיור חזר והשמיע את המסר שלו ברחבי אפריקה . בפארק החירות של ניירובי 
הוקיע אמצעי מניעה כ"מיועדים נגד החיים , אמצעים כוזבים שאינם ראויים לבעלים 
ונשים טובים " . באיי קאף וארדה הוא קרא לבני נוער לגלות שליטה עצמית במקום 
להתמכר למין , אך בד בבד קרא לקהל " פרו ורבו " , וזאת במדינה שבמשך שנים 
רבות היתה בעלת שיעור הילודה הגבוה ביותר בעולם ( % 2 . 4 ) . בקניה קיים 
פער גדול בין הדוקטרינות של האפיפיור לבין מה שמתבצע בשטח , במיוחד כאשר 
נתקלים הכמרים בפוליגמיה , הנפוצה באפריקה . " כאן אנו עוצמים עין " , 
אמר מיסיונר אחד . " יהיה זה ככלות הכל לא מוסרי לפרק משפחה פוליגמית 
של בני מאסאי " . אבל בכל הקשור לאמצעי מניעה , מדברת הכנסייה הקתולית בקניה 
בצייתנות על " תכנון משפחה טבעי " . במאבקו יכול האפיפיור להסתמך על מסורת 
חזקה בכנסייה נגד הגוף והתשוקה , גם אם בימי הביניים ( ובתחילת העת החדשה ) 
, המתוארים תמיד כמי שהעלו על נס את שנאת הבשר , הופצו וחילחלו מסרים 
כפולים ומשולשים רבים , ודווקא בגלל היעדר המתודולוגיה לשמה , שאיפיינה 
תקופות מאוחרות יותר , יכלו מגמות אחרות למצוא להן מחסה . הדרגים הבכירים 
של הכנסייה דיכאו על - פי רוב מגמות הפוכות כאלה , שהיו קיימות בתוככיה . 
במחקר שפורסם לא מכבר , " צחוק חג הפסחא , מתארת האנתרופולוגית והתיאולוגית 
הקתולית קתרינה יאקובלי נוהג כנסייתי ישן . עד המאה ה61 נהגו כמרים קתולים 
בקרב דוברי הגרמנית לעורר את אווירת החג בקהילותיהם לקראת תפילת הפסחא על - 
ידי בדיחות נועזות ותנועות בעלות משמעות מינית . לדידו של יוחנן פאולוס 
השני , נעצרו מחוגי השעון לפני 06 שנה . אז , ב0391 , גינה פיוס ה11 
באנציקליקה שלו " קאסטי קונובי " כל אמצעי מניעה פעיל , וקרא לזוגות נשואים 
קתולים להימנע מהולדה רק על - ידי פרישות זמנית או מלאה . פיוס ה21 המשיך 
בדרכו . ב8591 כבר הומצאה הגלולה , אך עדיין לא שווקה , אלא שהאפיפיור 
מיהר לגנותה כ"עיקור ישיר " . במועצת הוותיקן השנייה , שזימן יוחנן ה32 , 
נראה היה תחילה כי 000 , 2 הבישופים יתגברו על גישות כאלו . ככלות הכל , 
הם עקפו את הסדר ההיררכי של מה שמכונה מטרות הנישואים , והכריזו כי נישואים 
פירושם ברית אהבה והולדה כאחת . אבל האפיפיור פאולוס ה6 פירסם את האנציקליקה 
" הומאנה ויטה " , המכונה אנציקליקת " הגלולה " . והעובדה שאי - שימוש 
באמצעי מניעה פירושו ריבוי הפלות , לא היתה לאפיפיור טיעון כלשהו . הפלות 
הן " המתה ישירה ומודעת של חיי אדם " , " פשע הראוי לסלידה " , ו"רצח " . 
אבל העובדה שרק על - ידי אמצעי מניעה אפשר היה לצמצם את מספר ההפלות השנתיות 
בעולם ( 0604 מיליון , % 01 מהן בברזיל הקתולית בלבד ) , לא מילאה כל 
תפקיד . המחאה הקתולית כנגד האנציקליקה היתה כה נרחבת ועזה עד כי במערב 
גרמניה נאלצו הבישופים הקתולים להכריז ב"הכרזת קניגשטיין " שלהם , כי בסופו 
של חשבון , ההחלטה על השימוש באמצעי מניעה נתונה למצפונם של בני הזוג . 
אבל תחת האפיפיור הנוכחי לא יכולים הבישופים להרשות לעצמם להביע דעות כאלו . 
כבר בשנתו הראשונה הראה יוחנן פאולוס בבירור כי הוא מהדק את הרסן . כבר 
פיוס ה11 ניסה להעניק לאנציקליקה שלו בנושא הנישואים תוקף של דוקטרינה שאינה 
יכולה לשגות , למרות שבכנסייה הקתולית אנציקליקות אינן דוגמות כנסייתיות 
והכנסייה גם לא נהגה להעלות כללי התנהגות לדרגה של עקרונות אמונה . 
