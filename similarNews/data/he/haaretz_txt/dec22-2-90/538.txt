נהלים חסרים , היעדר קביעת תפקידים מדויקת , אי - קביעת סמכויות ותחומי 
אחריות ברורים והתערבות מועטה בקבלת החלטות של מוסדות האופרה ( מועצה , 
הנהלה ועדת כספים ) , הביאו לדעת המבקר לליקויים שפגעו בתפקודה של האופרה , 
והתבטאו בעיקר בהיעדר כלים נאותים לפיקוח ולבקרה , אי - שמירה על עקרונות 
היעילות , החיסכון והמינהל התקין , והעברת כספים מהעירייה לאופרה ללא פיקוח . 
הדבר הבולט ביותר הוא שאדם אחד שולט שלטון ללא מצרים באופרה ויש לו סמכויות 
בלתי - מוגבלות , שגרמו לחלק מהליקויים : מנכ"ל האופרה , אורי עופר . 
הרושם הוא שמועצת המנהלים של האופרה , בראשותו של ראש העירייה , שלמה 
להט , וגם ההנהלה ועדת הכספים , משמשים במקרים רבים לקישוט בלבד . הם 
לא שותפו , אלא לעתים לאחר מעשה , בהחלטות שקיבל המנכ"ל , שמשמעותן היתה 
השקעות של מאות אלפי דולרים מכספי הציבור . המבקר מצא כי הליך ההתקשרות בין 
האופרה לחברת " קן הפקות " , היזם שבנה את אולם נוגה והתאימו לצורכי האופרה , 
" בוצע תוך חריגה חמורה מכללי מינהל תקין המחייבים את האופרה כתאגיד ציבורי " . 
המנכ"ל אישר שינויים בחוזה עם היזם ובביצועו , בניגוד לסמכויותיו וללא 
דיווח למוסדות האופרה . השינויים כללו , על - פי ממצאי הביקורת , הרעת 
סוגי הביטחונות שניתנו לאופרה בידי היזם והעברת תשלומים חלקיים ומקדמיים 
ליזם שלא בהתאם לחוזה . אך גולת הכותרת בחריגות התמוהות של האופרה הישראלית 
החדשה בניצוחו של עופר היא תוספת של 002 אלף דולר ששילמה האופרה ליזם תמורת 
הגבהת הגג של אולם נוגה . על - פי הביקורת , התוספת לא הובאה לדיון ולאישור 
הנהלת האופרה אלא לאחר מעשה . יתרה מזו , בבדיקת המסמכים הנוגעים לפרויקט 
נוגה מצא מבקר העירייה במשרדי האופרה חוות דעת שהגיש לאופרה יועץ הנדסי , 
שבה קבע כי העלות המשוערת של הגבהת הגג אינה צריכה לעלות על 28 אלף דולר . 
המבקר מביע תמיהה על שהאופרה לא ידעה על הצורך בהגבהת הגג לפני שחתמה על 
ההסכם העיקרי עם היזם , ושהנהלת האופרה לא בדקה עם יועצים הנדסיים אחרים 
את עלות העבודה בשל פער המחירים בין התשלום ליזם לבין ההערכה של היועץ ההנדסי . 
הביקורת גם לא מצאה חוות דעת של יועצי האופרה בתחום האקוסטי והטכני לגבי 
העלויות לביצוע השינויים שנדרשו באולם והשינויים שבוצעו בפועל בידי היזם . 
מבקר העירייה הביע פליאה שהתוספת ליזם , 002 אלף דולר , לא הובאה לדיון 
ולאישור הנהלת האופרה קודם להתחייבות שניתנה ליזם . על כך השיב המנכ"ל למבקר , 
על - פי הדו"ח , כי הנהלת האופרה דנה בתוספת להסכם , אך דיוניה לא נרשמו 
בפרוטוקולים . המבקר לא קיבל את הסברי המנכ"ל וקבע כי האשרור , שהתקבל 
בהנהלת האופרה ב98 . 1 . 5 , " הינו אישור רטרואקטיווי שהתקבל בפורום לא - 
מוסמך בהרכב יו"ר ההנהלה , יו"ר ועדת הכספים והמנכ"ל " . עוד קובע המבקר 
כי מנכ"ל האופרה חתם ב88 . 5 . 2 על שעבוד תמורות ההסכם העיקרי עם היזם לבנק 
שבו מתנהל חשבונו של היזם , על אף שהאופרה לא קיבלה ביטחונות כספיים ( 
ערבויות בנקאיות ) מהיזם . האופרה השקיעה בפרויקט אולם נוגה כ007 אלף ש " ח , 
005 אלף מתוכם מתקציבי עיריית תל אביב . אולם נוגה משמש משכן זמני של האופרה 
הישראלית החדשה , עד שתסתיים בנייתו של משכן הקבע שלה במסגרת מרכז גולדה 
לאמנויות הבמה , המוקם בהשקעה של יותר מ06 מיליון דולר ליד מוזיאון תל אביב . 
מבקר העירייה קובע שהעירייה העבירה כספים לאופרה מבלי שיהיה בידיה מידע 
מבוסס על היקף התשלומים של האופרה בפועל , ובהיעדר כלים לפיקוח ולבקרה על 
השימוש בכספים . המבקר ממליץ לעירייה לדרוש מהנהלת האופרה לשנות את חוזה 
ההתקשרות שלה עם יזם האולם , כדי לתקן את הליקויים שחשף בחוזה . קפמאבינאין 
זה החוזה היחידי באופרה הישראלית שהמבקר ממליץ לשנות . המלצה דומה הוא ממליץ 
לגבי חוזה העסקתו של המנכ"ל . מדו"ח הביקורת עולה כי תנאי העסקתו של עופר 
אינם תואמים את החוזה שנחתם אתו , באמצע שנת 6891 , לחמש שנים . בחוזה 
סוכם כי עופר יתן את שירותיו לאופרה כ"קבלן עצמאי " , וכי מכיוון שאין לאופרה 
עדיין מנגנון עובדים , הוא לא ייחשב עובד האופרה . לפיכך , לא יהיה זכאי 
לקבל תשלומים על - פי חוק העבודה . אך המבקר גילה כי מאז 8891 מקבל המנכ"ל 
מדי חודש תלוש שכר מהאופרה , כולל ניכויים למס ההכנסה , ביטוח לאומי וביטוח 
מנהלים . הדו"ח אינו מציין את גובה משכורתו . נדיבות - לב רבה הפגין המנכ"ל 
בכל הקשור לתוספות שכר לעובדיו . הוא אישר למנהלת חשבונות תוספת של % 5 . 
44 לסעיף נסיעות ו%91 לסעיף טלפון , ולמנהלת השיווק תוספות של % 5 . 73 ו%52 
באותם סעיפים . תוספות השכר לא אושרו על - ידי ההנהלה וחרגו מהתקציב המאושר . 
ליקויים נמצאו גם במעקב ורישום הנוכחות של עובדי האופרה . האופרה גם לא 
ניהלה ביקורת או רישום של שיחות הטלפון של עובדים לחו"ל , והעובדים לא נדרשו 
לקבל כל אישור לביצוע שיחות בין - לאומיות . רק אחרי שהמבקר העיר את הערותיו 
הודיע המנכ"ל כי יתקין מכשיר למעקב אחרי שיחות . עניין אחר קשור בעסקות בארטר 
שחתמה הנהלת האופרה עם חברות תעופה . העסקות , שעל - פיהן חברות התעופה 
היו אמורות לקבל דפי פרסום בתוכניות האופרה תמורת כרטיסי טיסה , לא נרשמו 
בספרי הנהלת החשבונות או בדו"חות הכספיים של האופרה . המנכ"ל ציין בהערותיו 
לממצאים הללו : " קיבלנו את עמדתו של המבקר בעניין רישום הבארטר עם חברות 
התעופה בהנהלת החשבונות " . אך מתברר שהכרטיסים שהתקבלו בעסקות החליפין לא 
סיפקו את האופרה , והיא הוציאה גם מתקציבה למימון הוצאות טיסה של עובדיה . 
גם בסעיף זה מצא המבקר חריגות . הוא קובע בדו"ח כי הוצאות הטיסה לחו"ל 
של עובדי האופרה חרגו בצורה ניכרת מהמחירים המקובלים , כאשר לחיובים לא 
נמצאו אסמכתאות המפרטות ומסבירות את החריגות . האופרה גם לא ערכה רשימות 
מלאי מלאות ומסודרות . הוצאות ההפקה של היצירה " טבעת החנק הוסיפו למחנק 
הכספי של האופרה . הוצאות ההפקה חרגו ב%51 לעומת התקציב שתוכנן . בסעיפים 
שונים הגיעו החריגות עד % 001 . האופרה , מתברר , שילמה לאמנים מקומיים 
תעריף הגבוה פי שלושה מזה של אמ"י ( איגוד אמני ישראל ) . שכרו של בימאי 
ההצגה היה כפול משכר המינימום שמגדיר ההסכם בין התיאטרונים הציבוריים ואיגוד 
הבמאים . כ05 אלף דולר שולמו לתזמורת הקאמרית תמורת השתתפות נגניה בהפקת 
" טבעת החנק " , אף שההסכם בין מנכ"ל האופרה למנכ"ל הקאמרית קבע כי הסכום 
יהיה כ01 אלפים דולר פחות . החברה שסיפקה להפקה שירותי תפעול הועסקה ללא 
חוזה . הסכום הסופי שקיבלה : 15 אלף ש"ח . את שעות העבודה של עובדי התפעול 
רשם אחד מעובדי הבימה של האופרה . הוצאות הנסיעה בהפקה זו חרגו ביותר מ%001 . 
ראש העירייה הוא גם יו"ר מועצת המנהלים של האופרה , והחריגות שחשף המבקר 
הם באחריותו . בתשובתו לממצאי הביקורת , הנכללת אף היא בדו"ח , הוא מקבל 
את המלצות המבקר , לרבות " הפעלת מוסדות האופרה כנדרש בחברה מתוקנת " . 
ראש העירייה הודיע כי ביקש מהיועץ המשפטי של העירייה לבדוק פעם נוספת את 
ההתקשרות בין האופרה ליזם אולם נוגה , ועל צירופם של שני אנשי כלכלה וכספים 
להנהלת האופרה ואיש כלכלה נוסף לוועדת הכספים של האופרה . קפמאבינפרויקט 
אמנותי אחר שמבקר העירייה מצביע עליו כנגוע באי - סדרים ובליקויים חמורים 
הוא פרויקט מזרקת האש של הפסל יעקב אגם בכיכר דיזנגוף . המבקר סקר את פעילות 
המזרקה לאורך 281 יום , בין החודשים אוקטובר 88 למרץ 98 . במשך 321 יום , 
שהם % 07 מזמן הבדיקה , היתה המזרקה משותקת לגמרי , או שפעילותה היתה משובשת . 
במשך 58 יום , מתחילת דצמבר 88 ועד סוף פברואר 98 , היתה המזרקה משותקת 
לגמרי . במשך חמשת חודשי הביקורת חויבה העירייה לשלם כ001 אלף שקלים לתיקונים 
של המזרקה , בנוסף להוצאות תחזוקה שוטפות . המבקר מגלה כי החוזה שחתמה העירייה 
עם חברת " א . ט . בע"ם " , על תחזוקה שוטפת של המזרקה , אינו מפרט את 
תחומי האחריות של החברה , תקופת הביקורת או עבודות התחזוקה הדרושות . לעומת 
זאת , מפורטות ביסודיות רבה התחייבויותיה של העירייה לגבי תפעול המזרקה 
ותחזוקתה . עוד קובע המבקר כי מנהלי המזרקה , ששמותיהם אינם מצוינים בדו"ח , 
הם חסרי ההכשרה הטכנית וההנדסית הדרושה להבנת התקלות האופייניות למזרקה . 
מבקר העירייה ממליץ , לפיכך , להחליף את כל הנהלת המזרקה באנשי אגף המים 
או האגף לעבודות ציבוריות בעירייה . מבקר העירייה מטפל לא רק בשעשועים , 
גם ב"לחם " : במים המסופקים לתושבי העיר . תמונה עגומה מאוד נוגעת בתכנון 
צנרת המים והחלפת הצנרת הישנה על - ידי מפעל המים העירוני . הצנרת בתל אביב 
משתרעת לאורך של כאלף ק"ם . רוב הצנרת מיושנת , וכדי למנוע תקלות יש להחליף 
% 3%2 אחוזים ממנה בכל שנה , דהיינו כ02 עד 03 ק"ם בשנה . בפועל , בשנים 
שבדק המבקר ( 783891 ) הוחלפו רק 2 . 11 ק"ם בממוצע בשנה . משמעות הדבר 
היא שמפעל המים מחליף רק כ%05 מהמינימום . לפיגור זה , קובע המבקר , יש 
השפעה ישירה על תקינותה של רשת המים , על מספר הפיצוצים והתקלות ברשת , 
על כמות המים שהולכת לאיבוד ואף על איכות המים . אך טועה מי שחושב שאי - 
החלפת הצנרת נובעת ממחסור בתקציב . המבקר חושף עובדה תמוהה : עיריית תל 
אביב העמידה לרשות מפעל המים מתקציב הפיתוח שלה תקציב שהיה למעשה בלתי - 
מוגבל , אך מפעל המים " לא השכיל לנצל את הכספים הללו ולא החליף את הצנרת 
בקצב הרצוי " . את הפיגור תירצו ראשי אגף המים בעירייה בטענה שקיים קושי 
להשיג קבלנים המוכנים לעבוד בתל אביב . מהדו"ח עולה כי בזבוז ניכר במים נגרם 
לאו דווקא משימוש בזבזני של הצרכן אלא כתוצאה מדליפות בצנרת מיושנת שאינה 
מוחלפת . המבקר מצא גם שכתוצאה מצמצום בכוח האדם במחלקת המים , נוצר פיגור 
בתיקון נזילות מים . כמות בלתי - מבוטלת של מים משמשת להשקיית הגנים ושטחי 
הירק הציבוריים בעיר . אך התברר עוד כי עיריית תל אביב נדרשה על - ידי קבלנים 
לשלם תמורת אחזקה של שטחים ירוקים לאחר שחוסלו . מפקח העבודות מטעם העירייה 
אישר חשבונות פיקטיוויים כאלה של קבלנים . עוד מצא המבקר כי בהיעדר נתונים 
מדויקים ושוטפים , אין אפשרות לעקוב אחר צריכת המים ולגלות נזילות מים בגנים , 
איי תנועה ופסי ירק , המתחוזקים על - ידי העירייה . גם הנוהג בכבישי תל 
אביב לא רווה נחת . במערכת הרמזורים מתרחשות תקלות תכופות מדי , הגורמות 
לפקקים וממרמרות את חיי הנהגים . התקלות קורות אף שלמרכז בקרת הרמזורים 
של העירייה הוכנסו תוכנה ייעודית לניהול רמזורים , שנרכשה בכסף רב מחברה 
גרמנית , וממיר - מתח מחברה ישראלית . בבדיקה מדגמית נמצא כי מתוך 091 
רמזורים הקשורים למרכז הבקרה , לא פעלו רמזורים רבים גם בתוכנית החירום 
שמפעילה המערכת . הביקורת קבעה שמערכת הגיבוי להפעלת תוכניות החירום ברמזורים 
לא תוחזקה כראוי . לא רק הרמזורים שאינם פועלים ממרמרים את חייו של הנוסע 
בתל אביב . גם חניית רכב בעיר , חרף הכספים הרבים שהעירייה מקבלת בקנסות 
מהתושבים . מהדו"ח מתברר , למשל , כי כספים שגבה רכז השחרורים ( מסנדלי 
דנוור ) לאחר שעות הסגירה של קופת העירייה שולמו בתמורה לקבלות סתמיות ולא - 
ממוספרות . תוספת נכבדה של מקומות חנייה מוסדרים היתה מתממשת , לוא העירייה 
היתה עושה שימוש נאות בקרן שבה הצטברו כספי " כופר החנייה " שבעלי עסקים 
מחויבים לשלם לעירייה תמורת שחרור מבניית מגרש חנייה , כמתחייב על - פי 
חוק . לפי דו"ח מבקר העירייה , שום מקום חנייה לא נוסף לעיר מכספיה של 
קרן זו . גם תחומי הבריאות והחינוך שבאחריות העירייה ובפיקוחה אינם נעדרים 
ליקויים חמורים , שהנפגע הראשי מהם הוא תושב העיר . הדו"ח מגלה כי אלפי 
אנשים נאלצים להמתין שעות ארוכות בתורים במרפאות החוץ של בתי - החולים העירוניים 
איכילוב , רוקח וסרלין . התורים הללו נוצרים , על - פי קביעת המבקר , 
בעיקר באשמת רופאים שאינם מגיעים בזמן למשמרת . המבקר מציין כי רופאים 
רבים רואים בעבודתם במרפאות החוץ רק כסרח עודף לעבודתם המרכזית בבית - החולים . 
בביקורת בבית - הספר העירוני " חסן ערפה " ביפו גילה המבקר ממצאים המעלים , 
לטענתו , חשד לביצוע מעשים פליליים . בניגוד להסדרים המקובלים , החזיק 
מנהל בית - הספר בזכות הבלעדית למשיכת כספים מחשבון הבנק של בית - הספר . 
המבקר מעלה חשד לעבירות פליליות בכך שהמנהל נתן , בתוך שלושה חודשים בסוף 
88 , צקים של בית - הספר ללא כיסוי בשווי 000 , 4 ש"ח . המבקר גם גילה 
שבהיעדר כספת בבית - הספר , נוהגת המזכירה לקחת לביתה את כספי המוסד , 
והביטוח אינו מכסה גניבת כספים מביתם של עובדים . עיריית תל אביב , מתברר 
מדו"ח המבקר , המשיכה להעביר תשלומי פנסיה לעשרות גמלאים גם לאחר שנפטרו . 
למעשה , קובע המבקר , אין לעירייה כמעט כל ביקורת על תאריך פטירתו של 
פנסיונר . ספק אם מתנדבי המשמר האזרחי יודעים כי המשכורת וההוצאות הנלוות 
ששולמו בשנת התקציב 9888 לרכז המשמר האזרחי הסתכמו ב161 , 88 ש"ח . בדו"ח 
ההוצאות של המשא"ז לאותה שנה דווח על 104 , 33 ש"ח בלבד . זו אינה אי - 
ההתאמה היחידה שגילה המבקר . ראש העירייה , בדברי ההקדמה לדו"ח , מציין : 
" הנהלת העירייה מייחסת חשיבות רבה להערות ולהמלצות המבקר ועושה כל מאמץ 
על מנת לתקן את הליקויים שהוא חושף ולמנוע אותם בעתיד " . עיון בחלק הראשון 
של דו"ח מבקר העירייה , שהוא ביקורת מעקב על נושאי ביקורת מדו"ח קודם , 
מלמד כי המבקר מתריע , אך העירייה ממשיכה בחריגותיה . מדו"ח המעקב עולה 
כי רוב הליקויים שהצביע עליהם המבקר לא תוקנו , ולא יושם חלק ניכר מהמלצותיו . 
