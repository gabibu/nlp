בכניסה לאולם השמות ב"יד ושם " בירושלים . מהיום , הוא יעמוד גם בכניסה 
למוזיאון ארץ ישראל ברמת אביב . היום נחנכת גם תצוגת קבע של 61 פסלי ברונזה 
קטנים יותר שלו , באכסדרה של האודיטוריום שבמתחם מוזיאון ארץ ישראל . את 
פסליו של רפפורט תרמו למוזיאון ארץ ישראל בניה של שפרה אלנצוייג , שהיתה 
חברתו לחיים של הפסל ונפטרה ב7891 , זמן קצר אחרי שהוא עצמו מת מהתקף לב 
בניו - יורק . הקשר בין רפפורט לרחבעם זאבי נוצר ב3791 , כשרפפורט עיצב 
את האנדרטה לזכרם של אל"ם אריה רגב ורב - סרן גד מנלה . ההחלטה להעביר את 
הפסלים למוזיאון ארץ ישראל נפלה גם מפני ששם מובטח שהפסלים יעמדו כקבוצה 
אחת , בתצוגה מתמדת . אין כמעט איש שלא ראה אנדרטה שעיצב רפפורט : האנדרטה 
לזכר גיבורי מרד גיטו ורשה ניצבת במקום שבו היה הגיטו , ופסלו של מרדכי 
אנילביץ ניצב ביד מרדכי . כשהציב את האנדרטה לזכרו של אנילביץ , ב1591 , 
נאלץ להתווכח עם האדריכל שרצה להרוס לגמרי את מגדל המים ההרוס למחצה שמאחורי 
הפסל . ב2791 הציב רפפורט את האנדרטה " מגילת האש " , שגובהה שמונה מטרים , 
ביער הקדושים , סמוך למושב כסלון , בהרי יהודה . היו שטענו שהמיקום דן 
את האנדרטה להתעלמות אבל היה זה הפסל עצמו שבחר את המקום . אנדרטה אחרת 
שלו , המתארת חייל אמריקאי הנושא בזרועותיו ניצול שואה , ניצבת מול פסל 
החירות בניו - גרסי . גם כאן הוא בחר את המקום , על הסמליות שבו . ב2891 
דובר על כך שאנדרטה שלו , " האחים " , תוצב בגבול שבין ישראל למצרים . 
בגין אף דיבר על כך עם סאדאת , אבל הרעיון לא יצא לפועל . האנדרטה הוצבה , 
בסופו של דבר , בבנק הדם החדש בבית - החולים תל - השומר . ב5891 נוצרה 
הזדמנות יחידה לכך שפסל של פסל יהודי יוצב בוותיקן . רפפורט הציע שהפסל 
יהיה שילוב של שתי ידיים , כסמל של התקרבות שתי הדתות : יד יהודית , שעליה 
טבוע מספר בכתובת קעקע , ויד נוצרית , שבה פצע המסמר של הצלב . הוא רצה 
שהידיים יהיו קרובות , אך לא נוגעות . הוותיקן דרש שהידיים תיצורנה מגע . 
רפפורט לא הסכים , והפסל לא הוקם . נראה שאנשי הוותיקן לא זכרו את הרווח 
שבין ידו המושטת של האדם ואצבעו של האלוהים , על תקרת הקפלה הסיסטינית . 
הוא פעל בארץ היה לו סטודיו ברמת - גן , ובניו - יורק שם היה לו סטודיו 
ברחוב 47 . בסטודיו בניו - יורק נותרו , אחרי מותו , דגמי פסלים שיצר 
בצורות שונות לפני שהציב את אנדרטות הברונזה . דגם של הפסל שנועד לוותיקן 
נוצק עתה בברונזה ויהיה חלק מן התצוגה במוזיאון ארץ ישראל . פסל " יעקב 
והמלאך " ( ברקע , בתמונה ) יוצג כאן בשתי גרסאות . 
