בניגוד לשלטון הישראלי , לא היססה ממשלת המנדט הבריטי בארץ להטיל עונשי 
מוות על ערבים ויהודים שנאשמו בפשעים חמורים . במאורעות 63919391 הוצאו 
להורג בתלייה קרוב ל051 ערבים שנשפטו למוות בגלל פעולות טרור . ( באותה 
תקופה נתלו שני יהודים , הידוע ביניהם שלמה בן - יוסף , איש פלוגת בית"ר 
מראש פינה , והפחות ידוע , השוטר שוורץ מעתלית ) . עונשי המוות הרבים 
של שנות ה03 לא הצליחו להביא לשבירת ה"מרד הערבי " , כשם שפעולות ענישה ברוטליות 
אחרות של הבריטים לא הפסיקו אותו . בהתנגשויות עם הצבא והמשטרה של ממשלת 
המנדט , נהרגו אז אלפי ערבים . כפרים שלמים נהרסו . הוטלו קנסות קולקטיוויים 
כבדים . המונים ברחו וגורשו . הבריטים אף הפציצו מהאוויר יישובים ערביים 
וריכוזים של מי שכונו הכנופיות . מה שהביא להפסקת המאורעות אחרי פרסום הספר 
הלבן ב9391 , היה פרוץ מלחמת העולם השנייה שהכניסה את הסכסוך הארץ - ישראלי 
לקיפאון . נוכח הקריאות להטיל עונש מוות על מחבלים , ניסיתי לבדוק את התגובה 
שהיתה לכך בעבר אצל ערביי הארץ , או ליתר דיוק מי מעולי הגרדום הערביים 
הפכו לגיבורים לאומיים , ובכלל מהי תמונת גלריית הגבורה הפלשתינית . את 
שמם של מי מציינים בימי זיכרון , למי נקבעו אנדרטאות , על שם מי נקראות 
חוליות מחבלים ומבצעי חבלה , למי שרים שירי הלל עממיים , וכיוצא באלה ביטויים 
לציון גיבורי מיתוס לאומי . אין ספק שהגיבור הערבי - פלשתינאי הידוע ביותר , 
ששמו נישא בפי ערביי הארץ כבר יותר מ55 שנה הוא השיח עז א - דין אל - קסאם . 
הוא לא הוצא להורג אלא נהרג בקרב עם הצבא הבריטי בסתיו 5391 ליד העיירה 
יעבד שבנפת גנין . אל - קסאם מוזכר בכל לוחות הזיכרון הפלשתיניים מאז ועד 
היום . ימי השנה למותו הם ימי שביתה כללית על פי הוראות האינתיפאדה . חוליות 
של אש"ף ושל הקבוצות המוסלמיות השונות נקראות על שמו , ואין כמעט פרסום 
פלשתיני שלא מאזכר אותו ביראת כבוד . אף שהיה מוסלמי קנאי , וחבורתו ה"קסאמיה " 
נחשבה כדתית קיצונית , הוא מקובל כגיבור גם אצל קבוצות השמאל המרקסיסטיות 
באשף . הללו רואים במלחמתו באנגלים וביהודים אבן דרך חשובה בגיבוש המאבק 
הלאומי הפלשתיני . בשנות ה03 , ואף מאוחר יותר , כאשר הוכרזו שביתות אבל 
לציון מותו , עברו צעירים ברחובות ואיימו על הסוחרים בקריאה : סכר , סכר 
( סגור , סגור ) יא קליל אל - דין ( אתה הממעיט בערך הדת ) דעת מנך 
פלשתין ( אבדה לך פלשתין ) . את הסיפור הזה , המעיד על הקשר הדתי - לאומי , 
מביא עלי אל - חלילי , העורך הספרותי של העיתון המזרח - ירושלמי , אל - 
פגר , שפירסם לפני שנים אחדות ספר על גיבורי הפולקלור הפלשתינאי . אחרי 
חקירת מאורעות 9291 תלו הבריטים בכלא עכו שלושה מהרוצחים הערבים בחברון ובצפת . 
השלושה עטא א - זיר , מוחמד גמגום ופואד חיגזי , אף שהיו פורעים אכזריים , 
הפכו בשל הוצאתם להורג לגיבורים . שמם היה ידוע מאוד בעבר , אבל גם כיום 
הם מוכרים . המשורר הפלשתינאי הנודע , אברהים טוקאן , כתב שיר לכבודם 
" יום שלישי האדום " , הנלמד בבתי - הספר , ופזמון עממי על הלווייתם היוצאת 
מכלא עכו הפופולרי אצל המבוגרים . השלושה הוצאו להורג בקיץ 0391 , וביום 
השנה השלישי למותם , בקיץ 3391 , נרצח בחוף תל - אביב חיים ארלוזורוב . 
העיתוי עורר אצל כל חוקרי הרצח את ההשערה שערבים ביצעו אותו לציון יום השנה 
לתליות בעכו . שמם של רוב עולי הגרדום הערבים משנות המרד הגדול ( 63 - 93 ) 
נשכח , למעט שניים . השיח פרחאן אל - סעדי וסעיד אבו - דורא . השיח אל - 
סעדי היה יורשו של אל - קסאם ונתלה ב7391 , בהיותו בן 56 , באחד מימי צום 
הרמדאן . עלי אל - חלילי מאל - פגר זוכר שסבתו ראתה בו קדוש ותלתה את תמונתו 
בחדרה . כך נהגו עוד רבים שזוכרים אותו גם כיום . סעיד אבו - דורא היה 
ממפקדי הערבים בצפון השומרון , והצליח לברוח מהבריטים לעבר הירדן . לאחר 
שהוסגר לממשלת המנדט , נשפט למות ונתלה ב0491 . שנים לאחר מכן , כתב קצין 
המשטרה הבריטית , מורטון ( רוצחו של יאיר שטרן ) , את זיכרונותיו שבהם 
תיאר את תלייתו של אבו - דורא . לדבריו , הוא נהג כגיבור , הלך בראש זקוף 
לעמוד התלייה באומרו שאיננו מתחרט על כל מה שעשה כיוון שפעל למען עמו וארצו . 
בשנות ה07 נמצאו כמה מחבלים שחדרו מלבנון ובכליהם היו כרוזים המעידים על 
חברותם ביחידה פדאינית על שמו של אבו - דורא . מפורסם יותר ברחוב הפלשתיני 
מבין המוצאים להורג של שנות ה03 , הוא אחמד חמד מחמוד , מהכפר טמון שממזרח 
לשכם , המוכר בכינויו אבו - גילדה . חרף היותו גנגסטר ומנהיג שודדים , 
הצמיד לו הפולקלור הפלשתיני תארים של לוחם שחרור , כיוון שהתגרה בהצלחה 
במשטרה הבריטית . אבו - גילדה הוא המהדורה המקומית של רובין הוד . מספרים , 
למשל , שתקף פעם פלאחים מגדלי טבק בשומרון והם נבהלו עד מות והיו מוכנים 
לתת לו את כל יבולם . אולם אבו - גילדה חייך אליהם ואמר שכל רצונו הוא למלא 
את המקטרת שלו . שיר רחוב של ילדים ערבים בארץ פותח בשורה : " אני אבו - 
גילדה הטמוני , אני שפגעתי בבריטי " . קפמאבינמבין הלוחמים , החללים והמפקדים 
הערביים של 74918491 , נותרו בזיכרון הלאומי הפלשתיני רבים , והידוע מכולם 
הוא עבד אל - קאדר אל - חוסייני ( אביו של פייצל ממזרח ירושלים ) , שנהרג 
באפריל 84 בקסטל . אבל משום מה לא מציינים את יום מותו באירועים מיוחדים , 
ואין יחידות או מבצעים של אש"ף על שמו . הסיבה היא , אולי , ששמה של 
משפחת אל - חוסייני האריסטוקרטית , מנהיגת ערביי הארץ , נקשר בתודעת הציבור 
הערבי עם " שואת 8491 " . לעומת זאת מאזכרים מדי פעם כרוזי אש"ף וכתובות 
קיר בשטחים את שמותיהם של אברהים אבו - דיא , שהיה במלחמת השחרור שלנו מפקד 
גזרת ירושלים , את חסן סלאמה , מפקד אזור המרכז , שנהרג בראש העין , 
ואת סעיד אל - עאס מאזור חיפה . בספרות הפלשתינית מעלים מאותם ימים את שמו 
של המשורר עבד אל - רחים מחמוד מענבתא , שנהרג בקרב בגליל התחתון . שורה 
משיר שכתב " . . אשא את נפשי בכפי ואשליכה לגיהנום אם יעזור מותי לניצחון " , 
מוכרת בחוגים אינטלקטואליים פלשתיניים . בפעולות אש"ף ובמבצעי צה"ל מאז 
שנות ה06 ועד לשנה השלישית לאינתיפאדה , נמנו אלפי חללים פלשתינאיים . 
מי שזכה מתוכם למקום כבוד ראשון בפנתיאון הגבורה הפלשתיני הוא חליל אל - 
ווזיר ( אבו - גיהאד ) שנורה למות בביתו בתוניס בפשיטת צה"ל במאי 8891 . 
בשנתיים וחצי שחלפו מאז , ממלאות תמונותיו את חוצות הערים והכפרים בגדה 
ובעזה . עשרות ואולי מאות כתובות קיר בשטחים וכרוזים מקומיים , חתומים 
בידי קבוצות המכנות עצמן " פלוגות ( כתאאיב ) אבו - גיהאד " , ובימי השנה 
להירצחו נערכו שביתות , תהלוכות ופעולות חבלה . ליחס דומה , אם כי בעוצמה 
נמוכה יותר , זכה הסופר הפלשתינאי גסאן כנפאני , איש החזית העממית של גורג 
חבש , שנהרג בפיצוץ ( כנראה ביוזמה ישראלית ) בביירות ביולי 2791 . סיפוריו 
על גורלם העגום של הפליטים הפלשתינאים הם רבי - מכר כל השנים , תמונות שלו 
נפוצות , ובימי השנה להירצחו יש טקסים והפגנות . לאבו - גיהאד , איש הפת"ח , 
ולכנפאני , מהחזית העממית , יש לצרף את עומר אל - קאסם , חבר הוועד הפועל 
של החזית הדמוקרטית , שמת בכלא הישראלי לפני כארבע שנים . אל - קאסם היה 
כלוא שנים ארוכות ונחשב לאסיר הפלשתינאי הוותיק ביותר בישראל . מותו בכלא 
עשה אותו לחלל קרבות גיבור , סמלם של אנשי חוואתמה , מול גיבורי הארגונים 
האחרים . אלפי תינוקות פלשתינאיים בשטחים ובחו"ל , שנולדו סמוך למותם של 
שלושה אלו , נושאים את השמות גיהאד , גסאן ועומר . עוד חללים מפורסמים 
הם שלושת פעילי אש"ף שנהרגו בפשיטת צה"ל בביירות באפריל 3791 . על שמם של 
אלה , כמאל נאצר ( שהיה גם משורר חשוב ) , יוסף אל - נגאר וכמאל עדוואן , 
הוקמו יחידות פלשתיניות שביצעו פעולות חבלה . כך גם על שמו של עלי סלאמה 
( בנו של חסן סלאמה ) שנהרג בידי סוכנים ישראליים בביירות ב2791 , ועל 
שמם של אחרים מפורסמים פחות . אם תחליט ממשלת ישראל להוציא להורג מחבלים , 
תתארך רשימת חללי הקודש הפלשתינאיים הגדושה בלאו הכי . ספק אם החלטה כזאת 
אכן תתקבל , ואפילו אם תתקבל , קרוב לוודאי שלא תוצא אל הפועל . לחץ בין - 
לאומי , וכנראה גם פנימי ישראלי , ימנע ביצוע גזרי דין מוות . הקריאות 
לעונש מוות נועדות לספק תאוות נקם , ומה שמדריך אותם הוא שיקולי פופולריות 
של פוליטיקאים ישראליים . על פעולות הפלשתינאים לא תהיה לכך כמעט השפעה 
מרתיעה , אולי ההיפך הוא הנכון , הם ינצלו אותם למטרות גיוס ותגמול כפי 
שנהגו בעבר . 
