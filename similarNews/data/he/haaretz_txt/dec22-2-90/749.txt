מבצע של חברת החקירות מודיעין אזרחי , המועסקת על ידי ההתאחדות לכדורגל , 
העלה שכמה קבוצות הדפיסו העונה כרטיסים למנויים שלא באמצעות ההתאחדות לכדורגל . 
קבוצת הפועל חיפה מהליגה הארצית שעשתה כן , נקנסה בסכום של 0004 שקל . 
נציג הקבוצה החיפאית , אבי קאופמן , טען בפני הדיין , עו"ד מיכה ויתקון , 
שבינואר 9891 קיבל לידיו את ניהול הקבוצה ולא ידע מה קובע התקנון בעניין 
הדפסת כרטיסים למנויים . עונש של הרחקה ל - 5 שנים הטיל אמש דיין בית הדין 
המשמעתי של ההתאחדות לכדורגל , עו"ד חיים אלחדף , על הכדורגלן סובח לואי 
מקבוצת הנוער של מכבי שפרעם , ששותף במשחק שלא כדין . קבוצתו הורחקה מהליגה 
עד סוף העונה . קבוצת הפועל טירת הכרמל , שלא הופיעה לדיון על מעשה דומה 
לחיפאים , נקנסה על ידי הדיין עו"ד חיים אלחדף ב - 0003 ש"ח . כדורגלני 
הליגה הארצית איתן רביבו מהפועל אשדוד ועופר מנחם מהפועל חדרה הורחקו לארבעה 
משחקי ליגה בפועל . 
