קופנהאגן ( מיוחד ל"הארץ " ) . הפרסומים המרובים בעיתוני המערב , על סכנה 
של הצפת מדינות המערב באזרחי בריה"ם , לאחר שיאושר חוק הגירה חדש , זכו 
לאחרונה לציטוטים מרובים בעיתוני מוסקווה . בין היתר פרסמו ה"פראבדה " , 
ה"איזבסטיה " , וה"ראבוציה טריבונה " מאמרים , בהם נמסר על צעדים שנקטו 
מדינות סקנדינוויה נגד הגירה המונית של פליטים מבריה"ם אליהן , כשהודגש 
בהן סירובן של המדינות הללו להתיר כניסה בלתי מבוקרת של אזרחים סוביטיים , 
שינסו להגיע למדינות המערב בשל סיבות כלכליות . פינלנד הורתה לספינות שוברות 
קרח לחרוש את המים הקפואים של הים הבלטי , כצעד למניעת חציית מי הים הקפואים . 
בסקר שנערך לא מכבר , על - ידי המכון למחקר חברותי במוסקווה , התגלה כי 
% 51 מתושבי בריה"ם שוקלים אפשרות להגירה , אולם רק שמונה מיליון איש אמרו 
כי ינקטו בצעדים מעשיים , אם תינתן להם אפשרות להגירה . חוק ההגירה החדש , 
שיתיר לכל אזרח סובייטי קבלת דרכון ליציאה לחו"ל , לא נדון בסובייט העליון , 
וככל הנראה לא יאושרר החוק עד המחצית השניה של שנת 1991 . בשל בעיות של 
מחסור בנייר , יודפסו רק חמישה מיליון דרכונים לשנה , כך שלמעשה יהיה על 
092 מיליון אזרחי בריה"ם להמתין עשרות שנים , עד שכל אזרח יקבל דרכון . 
מחיר הדרכון יועלה לסכום של 0001 רובל . מעריכים כי בשנה הראשונה , לאחר 
קבלת חוק ההגירה החדש , יהגרו מבריה"ם או יצאו לחו"ל חמישה מיליון אזרחים 
סוביטיים . ליציאה המונית מבריה"ם תהיה השפעה ישירה על יציאת יהודים , הנהנים 
כיום מיתרון של בלעדיות בזכות היציאה לחו"ל . כבר כעת קיים פקק בדרכי היציאה 
מבריה"ם , ויש להמתין חודשים לקבלת כרטיס טיסה בחברת " אירופלוט " , או 
כרטיס נסיעה ברכבת . לפי שעה נדחתה תוכנית , לתבוע תשלום במטבע קשה עבור 
כרטיסי הנסיעה לחו"ל , אך מחיר הכרטיס ברובלים יועלה , ויבוטל המחיר הזול 
המלאכותי של תחבורה אווירית ויבשתית . כתב שוודי מדווח , כי בערים הגדולות 
של בריה"ם , ידוע הצורך לקבלת מכתב הזמנה מאת אזרח במדינות המערב , כתנאי 
לקבלת אשרת ביקור , והדבר יצר שוק שחור למכתבי הזמנה , או הזמנות מזוייפות 
של קרובי משפחה בחו"ל . בעיתוני מוסקווה הועלתה הבעייה של בריחת מוחות , 
ובריחת בעלי מקצועות מבוקשים , שקיבלו הכשרה מקצועית על - חשבון המדינה , 
וכיום הם מעדיפים לנטוש את בריה"ם , כדי לשפר את רמת חייהם . בשנות ה07 
אולצה בריה"ם , תחת לחץ אמריקאי , לבטל תביעה לתשלום כופר השכלה , והבעיה 
עלולה לעלות שנית על סדר היום , כדרך לבלימת ההגירה מבריה"ם . 
