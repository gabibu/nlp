אם תימשך העלייה בממדיה הנוכחיים , היא תבליט את אטימותו של הממסד ואת קהות 
החושים של הציבור הישראלי . ניאלץ להבין שאנו נשטפים באחד האפיקים הגדולים 
של נדידת עמים חדשה , שתירשם כנראה בין סימני ההיכר של סוף המאה ה02 . ארצות 
שהיו יעד להגירה המונית בעידן המודרני נבנו והתעצמו בזכות המהגרים . הוותיקים 
תמיד שיפרו את מצבם הכלכלי ואת מעמדם החברתי ; ישראל לא היתה שונה , ובוודאי 
גם לא תהיה שונה בכך , מארצות אחרות . אך ישראל נבדלת בשני עניינים : 
מצד אחד , אין לה אוצרות הטבע ואמצעי הייצור הבלתי - מנוצלים שהמהגרים יכולים 
לפתח ולהפעיל ; מצד שני , היא קיבלה ומקבלת סיוע עצום מבחוץ לקליטת המהגרים . 
כאשר האמצעים הקיימים והמיובאים אינם עומדים ביחס למספר המהגרים החדשים , 
צריכה החברה הקולטת להתחלק עם המהגרים באמצעים העומדים לרשותה , והיא נאלצת 
לזרז את יצירת אמצעי הייצור שיעניקו פרנסה למהגרים ועושר לכל . ככל שממדי 
העלייה לישראל יהיו גדולים יותר , תצטרך המהפיכה החומרית והמחשבתית להיות 
מהירה ומקיפה יותר בארבעה תחומים קריטיים : דיור , תעסוקה , תרבות ותודעה 
רעיונית . אין סיכוי לצמצם בתקופה הקרובה את הפער בין הביקוש להיצע בדיור . 
לא יהיה מנוס מלהכניס חלק מהעולים לבתינו , לתקופה של שנתיים - שלוש . 
אך הטלתה של חובת השכרה לדיירי - משנה אינה באה בחשבון : הציבור לא יסכים 
לכך במדינה חופשית , שבה המנהיגים אינם מוכנים לתת דוגמה אישית . נצטרך 
להשיג את המטרה באמצעות התאווה לרווח , ולשם כך נצטרך להציע לבעלי הבתים 
והדירות , למשל , חקיקה שתבטיח כי חוק הגנת הדייר לא יורחב , וכי לבעלי 
הבתים יינתנו ערבויות בנקאיות שיבטיחו את התפנות הדיירים בתום חוזה השכירות . 
עם זאת , אפשר יהיה לפתוח במערכת הסברה שתפנה אל חוש המוסר הקיים ברוב 
הציבור הישראלי כדי ליצור לחץ חברתי נגד ספסריה של מצוקת הדיור . שינוי 
שיעורי המס והפעלת חוקי - עזר עירוניים יכולים להביא לפינוין של עשרות אלפי 
דירות המשמשות כיום למשרדים . אין שום היגיון והצדקה שמשפחות יגורו באוהלים 
ובצריפים ופקידים יישבו בבנייני קבע . יש בארץ גם מספר לא - קטן של בתים 
שלא הושלמו , משיקולי מס או הסתרת הון שחור , וכדאי לחשוב מה מזיק יותר : 
חנינה לעברייני מס או אלפי עולים באוהלים ? כדי ליצור תעסוקה להמוני העולים 
יש ללמוד מניסיון של שלושה תקדימים היסטוריים . מתקופת ההגירות ההמוניות 
במאה ה91 וראשית המאה ה02 לומדים כי מהגרים חייבים לספק את כוח עבודתם יותר 
בזול . לא רק בשל התחרות עם הוותיקים , אלא בעיקר כדי למשוך הון וליצור 
חיסכון להרחבת ההשקעות באמצעי הייצור . מההגירה המודרנית לארה"ב , לקנדה 
ולדרום אפריקה לומדים על התרומה העצומה שהשכלתם וכישוריהם המקצועיים של המהגרים 
תורמים לארץ הקליטה . ערך ההשקעה שכבר נעשתה בחו"ל בחינוך המדענים , המהנדסים , 
המורים והאמנים אם נדע לנצלה אינה לא נופלת מההשקעה הדרושה לקליטתם . 
ומהניסיון שלנו עם גלי העלייה ההמונית אחרי הקמת המדינה , עלינו ללמוד 
שצריך להקפיא זמנית ( וחלקית ) את אמונתנו החדשה בכוחה הכל - יכול של היוזמה 
הפרטית . ייתכנו מצבים שבהם אין די זמן להמתין לרווח הפרטי : ההפסד הכלכלי 
והסבל האנושי שקולים לעתים כנגד אובדן היתרונות של התחרות החופשית . החובה 
ללמוד , קודם כל , את השפה העברית היתה מהעקרונות המקודשים של הקליטה . 
אך דווקא עשרות אלפי האקדמאים שעלו מגרמניה ומארצות המערב למדו עברית יותר 
לאט מעליות רבות אחרות . אפשר אולי להסיק מכך שבתנאים מסוימים יכולה וצריכה 
הקליטה הכלכלית להקדים את הקליטה התרבותית . לא מדובר בילדים בבתי - ספר 
יסודיים ובני נוער צעירים שחייבים , כמובן , ללמוד את שפת עמם וארצם החדשה . 
אך השאלה הזאת אקטואלית לגבי הסטודנטים ערב בחינות בגרות או באוניברסיטאות : 
האם לא חשוב יותר שהתלמיד לא יחסיר במתמטיקה , פיסיקה והיסטוריה , מאשר 
שלא יפגר בדקדוק העברי ? אך , יותר מכל , מחייבת העליה ההמונית חזרה אל 
המהפיכה הציונית : הפניית עורף לאורח החיים הגלותי ואמונה ביכולתנו לבנות 
כאן חברה צודקת ומוסרית יותר . אמונה זאת העניקה לנו בעבר גם את הכוח להתמודד 
עם בעיות הקליטה וגם את התבונה לחפש דו - קיום לצד שכנינו . הדיבורים שכולנו 
בארץ ציונים וכולנו רוצים בשלום אינם תחליף לתפנית הרעיונית . ספק אם עסקנים 
שאינם ציונים ופוליטיקאים שאינם מאמינים בציונות כשינוי מוסרי , יצליחו 
להוביל את המהפיכה הנדרשת . 
