לאגוס ( שירות " הארץ " ) . נשיא ניגריה , גנרל איבראהים באבאנגידה , 
קרא למדינות המערב לשלם לאפריקה פיצויים על הנזק שהסב ליבשת סחר העבדים . 
באבאנגידה אמר , כי שיעבוד 03 מיליון אפריקאים תרם במידה ניכרת ל"דחיקת 
אפריקה אל השוליים " . הוא טען , כי לפני העבדות , ולפני תפיסתם של " אפריקאים 
צעירים וגבריים " , אשר היו יכולים לסייע בבניין היבשת , עמדו אפריקה ואירופה 
כמעט על אותה רמת התפתחות . " אנחנו קוראים לכל ארצות אירופה ואמריקה לפצות 
את אפריקה על הקשיים והניצול , שלא ייאמנו , שלהם היתה היבשת נתונה בעבר " , 
אמר באבאנגידה בוועידה של שלושה ימים , שהתכנסה בבירת ניגריה בשבוע שעבר . 
המשימה של השגת פיצויים , הוסיף מנהיג המדינה המאוכלסת ביותר באפריקה ( 
011 מיליון נפש ) , " לא תהיה קלה , אבל עלינו להתחיל עכשיו " . הוא 
אמר , כי יציג בקרוב הצעת פיצויים מפורטת . הוועידה , שנושאה הרשמי היה 
" פיצויים לאפריקה ולאפריקאים בגלות " , התכנסה בחסות ציף אסרן אילה , 
המוציא לאור של " נשיונאל קונקורד " , אחד העיתונים הגדולים ביותר בניגריה . 
בשנה הבאה עומד באבאנגידה להיות הנשיא התורן של הארגון לאחדות אפריקה לשנה 
אחת , מה שיעניק לו הזדמנות להציג את הצעתו באוזני קהל גדול יותר . הפגישה 
השנתית של מנהיגי אפריקה תיערך בחודש יוני הבא באגה , הבירה החדשה של ניגריה , 
במרכז המדינה . בין משתתפי הוועידה היו כמה פוליטיקאים , אקדמאים ומנהיגים 
קהילתיים מארה"ב , ובכללם בנו של מרטין לותר קינג , מנהיג התנועה לשיווי 
זכויות האזרח של השחורים , אשר נרצח לפני 22 שנה . הבן , מרטין לותר קינג 
ה3 , אמר לעיתונאים , כי הוא תומך במאמץ הפיצויים . עוזריו של הגנרל אמרו , 
כי יש תקדים חשוב לתשלום פיצויים . הם הזכירו את דוגמת הפיצויים ששילמה 
מערב גרמניה לישראל על זוועות הנאצים ; ולאחרונה , החלטת האו"ם בזכות תשלום 
פיצויים מעיראק לכוויית על נזק ועל שוד בידי חיל הכיבוש . תוצאה אפשרית אחרת 
של ההצעה , אמרו עוזרי הגנרל , היא שהיא תספק למדינות אפריקה אמצעי מיקוח 
במשא - ומתן עם נושיהם הזרים , כדי להפחית את עול החובות הענקי . חובה החיצוני 
של ניגריה , למשל , המריא מ254 מיליון דולאר ב0791 ל81 מיליארד דולאר ב4891 , 
והוא עומד כיום על 03 מיליארד דולאר . ניגריה נאלצת להקדיש % 62 מהכנסות 
היצוא שלה לתשלום רבית על חובותיה . כמה דיפלומטים מערביים אמרו , כי ספק 
בעיניהם אם הקריאה לפיצויים תזכה לאוזן קשבת מצד ממשלותיהם . יתר על כן , 
הם הזכירו , כי בעוד שוועידת לאגוס התמקדה בייחוד על אירופה ועל צפון אמריקה , 
גם ארצות ערביות רבות היו מעורבות בסחר העבדים , וכן היו מעורבים בו משתפי 
פעולה אפריקאיים . כמה קבוצות אתניות אפריקאיות החזיקו עבדים לצורכיהן שלהן . 
אולם דברי באבאנגידה התקבלו בעיקרם באופן חיובי בניגריה עצמה . נסיקאק אסין , 
בעל טור ידוע בעיתונות המקומית , אמר : " חובה החיצוני של אפריקה הוא 
כיום גבוה יותר ממה שנוכל אי פעם לשלם . העולם הופך אותנו בהדרגה לעבדים 
פעם נוספת . מקץ 005 שנה של ברוטאליזציה , אפריקה צריכה שיקום . אלה שחמסו 
את עושרנו צריכים להחזיר אותנו אל משפחת האדם " . אבל אליסה אגקה , יו"ר 
הארגון הניגרי לחרויות האזרח , אמר , כי " טעות היא לחפש שעירים לעזאזל 
בנקודה הזו . מוטב לאפריקאים לטפל בבעיות חמורות יותר של שחיתות ושל ממשלה 
רעה " . 
