על - אף שהאזהרות החוזרות ונשנות של מנהיגים ישראלים , ובראשם ראש הממשלה , 
כלפי עיראק , לא כללו התייחסות מפורשת לנשק גרעיני , משקיפים בין - לאומיים 
וישראליים חוזרים ומציינים שאכן לכך הכוונה . ירידת הסף של ההתייחסויות 
לתגובה גרעינית ישראלית מהווה , ייתכן שלא במכוון , שינוי במדיניות העמימות 
הגרעינית שהיתה שרירה וקיימת עד לאחרונה . התנהגות מוטעית בתחום זה עלולה 
להיות בעלת תוצאות קיומיות לישראל . עמימותה של האסטרטגיה הגרעינית הישראלית 
אינה צריכה להסתיר הנחת יסוד שלה , והיא , שהשימוש הרציונלי הייחודי שלה 
הוא הרתעה מפני איום קיומי על ישראל . האסטרטגיה העמומה נראית לעתים לחלק 
מהמשקיפים כעניין צבוע או בלתי סביר או אף מטופש והיו אף שטענו כי יש לבטלה 
כלל ועיקר . לאמיתו של דבר היא עדיפה בהרבה מבחינת האינטרס הלאומי של ישראל 
על הסרה מוחלטת של הערפול . החיים הבין - לאומיים מלאים בפיקציות . האסטרטגיה 
העמומה היא אחת מהן . היא חסכה למעצמות הגדולות ואף לחלק ממדינות ערב את 
ההכרח להגיע להכרעות מדיניות ואסטרטגיות קשות ביותר . ארצות - הברית אימצה 
זה שנים רבות מדיניות ברורה נגד תפוצה גרעינית בעולם . עם זאת , בגלל אילוצים 
מדיניים שונים , היא בחרה לא לנקוט צעדים חריפים נגד כמה מדידידותיה הקרובות 
החשודות בכך שיש להן אינוונטר של נשק גרעיני . זאת , כל עוד אלו ממשיכות 
בעמימות גרעינית . כך , למשל , קיים חוק מפורש בארה"ב , " תיקון ( הסנטור ) 
גלן לחוק סיוע החוץ מ7791 " , הקובע כי ארה"ב תפסיק כל סיוע שהוא למדינה 
שפיתחה או ייצרה או קיבלה נשק גרעיני בניגוד לאמנה למניעת תפוצת נשק גרעיני . 
חוק זה לא יושם מעולם כלפי ישראל , במידה מכרעת בגלל הקפדתה של ממשלת ישראל 
על האסטרטגיה העמומה . העמימות מתמצה לא רק בהצהרות שהזכרתי קודם , אלא 
גם בהימנעות מניסוי גרעיני , מאימוץ דוקטרינה אסטרטגית גרעינית מפורשת , 
מפריסה גלויה של נשק גרעיני והימנעות מאיומים גרעיניים מפורשים . מעבר 
לכך , קיימת גם הערכה אמריקאית שהיכולת הישראלית היא רק לצורך הרתעה מפני 
איום קיומי . חשיפה גוברת של היכולת הגרעינית הישראלית תאלץ בסופו של דבר 
את ארה"ב להגיע להכרעות קשות שמהן היתה רוצה להימנע . אציין בהקשר זה כי 
רק לאחרונה עוכב הסיוע לפאקיסטן בגלל " תיקון גלן " שהוזכר למעלה , ועדיין 
לא ברור כיצד יתגלגלו שם הדברים . גם לשאר המעצמות בעולם , כולל בריה"ם , 
נוח היה בהמשך העמימות הישראלית משום שנחסכו מהן דילמות קשות . מה שמעניין 
במיוחד הוא כי גם מדינות ערב העדיפו את קיומה של העמימות הישראלית על הצורך 
להכריע כיצד לנהוג . לבד מעיראק , אף מדינה לא החליטה ללכת במסלול הגרעיני 
במובן של העמדת נושא זה בראש סולם העדיפויות שלה . הסיבות לכך מורכבות , 
אולם ברור כי העמימות הישראלית סייעה להם בהכרעה זו . כך למשל , בחוגים 
יודעי דבר מדובר למשל על מדינה ערבית עשירה שייתכן שהיתה מסוגלת על ידי השקעות 
ענק לנסות ולרכוש את הידע הדרוש לייצור נשק גרעיני . מדינה זו אכן החלה 
לשקול מהלך זה לפני מספר שנים . התערבות אמריקאית נמרצת הביאה להחלטתה להימנע 
מכך . אולם גם מאמצים אמריקאיים אלה התאפשרו על - ידי המשך קיומה של עמימות 
ישראלית . כל עוד היכולת הגרעינית הישראלית אינה נתפשת כמאיימת על מדינות 
ערביות וכאשר ארה"ב נתפסת כמסוגלת למתן את ההתנהגות הגרעינית הישראלית , 
וכל עוד ארצות - הברית עצמה מפעילה את השפעתה על מדינות ערביות הקשורות 
בה , הרי השד הגרעיני אינו יוצא מהבקבוק המזרח - תיכוני . בתגובה על האיומים 
העיראקיים בהפעלת נשק כימי כלפי ישראל , נזקקת ישראל לאיומים הרתעתיים המתפרשים 
בעולם כגרעיניים . לעת עתה שומרת עדיין ישראל על מחסום כלשהו מפני חשיפה 
מוצהרת רשמית של נשק גרעיני , וכבר בכך יש לראות יתרון מה . אולם נראה 
כי יש להימנע מהתבטאויות מרובות מפורשות העלולות לבטל כליל את מסך העמימות 
הישראלית . קיימים תרחישים שונים לגבי אפשרות של מתקפה עיראקית נגד ישראל , 
בין אם וההסתברות לכך נמוכה ביותר כמכה מקדימה לפני מתקפה אמריקאית , 
או לאחר שזו תתרחש . שניהם רחוקים מלהיות איום קיומי על ישראל . אין 
זאת אומרת שלגבי שני תרחישים אלה אין לשגר איומים הרתעתיים כלפי עיראק . 
אולם התגובה הישראלית יכולה להיות מסוגים שונים . מעבר לכך עולה השאלה העקרונית 
של שימוש למעשה בנשק גרעיני בתגובה למצב שבו ישראל אינה ניצבת בפני סיכונים 
קיומיים . כנראה שיש בישראל מודעות מועטת בלבד לרתיעה העצומה הקיימת בעולם 
משימוש בנשק גרעיני , ועל אחת כמה וכמה בתקופה שבה הסכמים על פירוק חלקים 
ניכרים מהנשק הגרעיני של מעצמות - העל הולכים ומתפשטים . על רקע זה , התגובה 
לשימוש בנשק גרעיני עלולה להיות קיצונית ביותר . היא עלולה לכלול ניתוק 
יחסים ונידוי . בכל מקרה יתבטלו כל המעצורים והמחסומים בפני העברת טכנולוגיה 
גרעינית , ובכלל זה גם נשק גרעיני של ממש , למדינות ערביות שונות . שימוש 
ישראלי בנשק גרעיני אף יהווה תקדים לשימוש בנשק גרעיני נגדה . יש חוקרים 
הטוענים כי תפוצה רחבה של נשק גרעיני במזרח התיכון אינה מהווה איום על ישראל 
והיא אף תביא ליצירת מאזן הרתעה הדדי יציב . לי נראית גישה זו כמוטעית לחלוטין . 
קיימות סיבות רבות מדוע תפוצה כזו אינה מבטיחה יציבות ועלולה להביא ליצירת 
איומים קיומיים על ישראל . שימוש ישראלי בנשק גרעיני אף יהווה תקדים לשימוש 
בנשק גרעיני כנגדה . על רקע זה יש לתמוך בכל מאמץ למניעת הצטיידותה של עיראק 
בנשק גרעיני . החשיבה האסטרטגית הישראלית חייבת להבחין בין איומים הרתעתיים 
לבין מימוש האיום , גם אם ההרתעה נכשלה . כמו - כן , הסרת מסך העמימות 
מעל ההרתעה הגרעינית עלולה להביא למחירים מדיניים ואסטרטגיים קשים וכבדים 
לישראל . ולבסוף , וזה המקרה הקיצוני ביותר , שימוש בנשק גרעיני , שלא 
לשם הגנה על עצם קיום המדינה , עלול בהסתברות גבוהה להביא לתגובות שרשרת 
מורכבות שבסופן תמצא עצמה ישראל בתוך אזור רווח נשק גרעיני כמו גם התמוטטות 
כל תמיכה בין - לאומית בה , וייתכן שאף תביא לנידויה המוחלט . 
