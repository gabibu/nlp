נשיא עיראק , סדאם חוסיין , הכריז אתמול כי לשאלה הפלשתינית קדימות בשיחות 
ליישוב משבר המפרץ . בשיחה עם משלחת ירדנית אמר השליט העירקי : " כל אחד 
שיבוא להתערב , נשאל אותו בראש ובראשונה האם הוא מסכים לשאלה הפלשתינית . 
אם הוא יענה בחיוב , נהיה מוכנים לדון עמו על כל הנושאים . פלשתין עומדת 
בראש " . גורמים פוליטיים מעריכים כי פירוש הצהרתו הוא נכונות לנסיגה חלקית 
מכוויית , תמורת פתרון הבעיה הפלשתינית . ברבת - עמון כתב העיתון הירדני 
" א - שעב " כי עיראק החזירה להתייעצויות את שגריריה במדינות החברות במועצת 
הביטחון ובאלה העומדות להצטרף למועצה בשנה הבאה . לדברי העיתון , הכינוס 
הוא מבוא ליוזמת שלום שבגדאד מתכוונת לפתוח . העיתון , המקורב לממשלת ירדן 
והמצטט מקור דיפלומטי ערבי בכיר , כתב כי עיראק תציע " ויתורים בעניין 
כוויית , תמורת אישור במועצת הביטחון של החלטה שתודיע על רצון ליישב את 
הבעיה הפלשתינית והבעיות האחרות באזור " . לדבריו , היוזמה " תתבסס על 
המאמצים שעשו חוסיין מלך ירדן , נשיא תימן , נשיא אלגיריה ויאסר ערפאת , 
ועל מאמציהם של מנהיגים באירופה ובסין " . בבגדאד מסר מקור מוסמך כי ראשי 
משרד החוץ העיראקי פתחו אתמול ב"שורה של התייעצויות עם לפחות ששה שגרירים 
עיראקיים " , ביניהם השגרירים בארה"ב ובאו"ם . נמסר כי ההתייעצויות עשויות 
להימשך ימים מספר . קפידבינעוזר מזכיר המדינה האמריקאי , דניס רוס , אמור 
להגיע לישראל ב7 בינואר , יחד עם שני פקידים נוספים ממחלקת המדינה ; כך 
דווח אתמול לירושלים . ביקורם של רוס והפקידים דן קרצר וארון מילר תלוי 
בהתפתחויות במשבר במפרץ , שכן אם מזכיר המדינה גימס בייקר ייצא לבגדאד , 
יידחה הביקור פעם נוספת . בצד פגישותיהם עם ראש הממשלה , שר החוץ ופקידים 
בכירים בישראל , ייתכן כי השלושה ייפגשו גם עם אישים פלשתינאים מהשטחים 
וממזרח ירושלים . הם אמורים לבקר גם במצרים . הביקור נועד לברר את הדרכים 
לקידום תהליך השלום , לאחר סיום המשבר במפרץ , ולשמוע מפי הדרג המדיני 
הבכיר בירושלים כיצד בדעתו להחיות את יוזמת הבחירות ממאי 9891 . אתמול אמר 
הרמטכ"ל , רב - אלוף דן שומרון , כי : " המצב מתוח , המערכת עוסקת היום 
באיומים , זה חלק מהפסיכולוגיה של מאבקים וקונפליקטים . צה"ל חייב להיות 
מוכן לכל האפשרויות , והוא אמנם מוכן . הוא דיבר בכנס של אגודת גימלאי 
שירות הקבע בצה"ל . הרמטכ"ל אמר כי אינני יודע אם ישראל תהיה מעורבת במלחמה ; 
" בסופו של דבר סדאם חוסיין יודע שהנזק שהוא יכול לגרום לנו הוא מוגבל , 
אך התגובה שלנו יכולה להיות מאד קשה ופוגעת . אני מניח שהוא לוקח את זה 
בחשבון " . בהתייחסו לתרגיל רחב ההיקף שערך הצבא הירדני אמר הרמטכ"ל : " הירדנים 
נמצאים בתווך , בין עיראק לבינינו , ובאופן טבעי הם חוששים , שלמרות רצונם 
ימצאו את עצמם מעורבים . הם עושים תרגילים שונים , כדי לוודא את המוכנות 
שלהם להגנה על ירדן עצמה " . הרמטכ"ל גילה כי התרגיל בירדן היה תרגיל הגנה . 
קפידבינואשינגטון ( שירות " הארץ " ) . נציגי הפנטאגון אמרו השבוע לנשיא 
בוש כי ההשקפה הרווחת בין אנשי צבא אמריקאים היא שכוחות ארה"ב בסעודיה לא 
יהיו מוכנים לפעולה התקפית נגד עיראק ב51 בינואר , וכל תוכנית התקפה תצטרך 
להידחות לפחות עד פברואר . עניין מוכנותם של הכוחות האמריקאיים לקרב כבש 
בשבוע שעבר את כותרות העיתונים בארה"ב , כאשר הגנרל קאלווין וולר אמר לעיתונאים 
שהכוחות לא יהיו מוכנים להתקפה ב51 בינואר , היום שבו יפקע האולטימטום של 
מועצת הבטחון לנסיגה מכוויית . הגנרל וולר אמר כי ישנה " אפשרות ברורה " , 
שכל יחידות הקרב האמריקאיות לא יהיו מוכנות לפעולה לפני תחילת או אמצע פברואר . 
לדברי איש ממשל בכיר , רבים בצבא מאמינים כי שבועות נוספים של הכנה יהיו 
נחוצים , כדי לסגל את הכוחות החדשים לתנאים בסעודיה , וכדי לשפר את הלוגיסטיקה . 
אנשי הבית הלבן והפנטאגון יצאו בימים האחרונים מגדרם בניסיון להפחית את חשיבותם 
של דברי וולר . אולם , אנשי הממשל אמרו ל"ניו - יורק טיימס " כי שר ההגנה 
ריצארד צייני ויו"ר המטות המשולבים הגנרל קולין פאוול אישרו באוזני הנשיא 
בוש , שדברי וולר משקפים את הדעה הרווחת בין אנשי צבא . צייני ופאוול נפגשו 
עם בוש בקמף - דייוויד , עם שובם ממסע בן חמשה ימים בסעודיה . חרף המחלוקת 
הציבורית שעוררו הדברי וולר , ובכלל זה קריאות להדחתו , אמר קצין מאחת 
הזרועות של צבא ארה"ב , כי הערות וולר לא הפתיעו את מי שטיפלו בהובלת הכוחות 
האמריקאיים למפרץ , ובארגונם לקראת מלחמה אפשרית . " כאשר הפנטאגון אומר 
לבית הלבן שהכוחות יהיו שם בינואר , כוונתו לתאריך היעד שבו יגיע אחרון 
החיילים לסעודיה " , אמר האיש . " אין זה אומר שום דבר על הזמן הנחוץ לסגל 
את הכוחות , להתוות קווי גישה , להסדיר את שרשרת הפיקוד ולהפוך קבוצה של 
אנשים לכוח לחימה אפקטיווי . אדם זהיר יעניק להם עוד חודש לעשות כן " . עם 
זאת טוענים אנשי ממשל בעלי קו נוקשה כי התקפה אפקטיווית תוכל לצאת אל הפועל 
בינואר , מבלי שהכוחות החדשים ישותפו בה מיד , אלא ימלאו תפקידי סיוע . 
קפידבינאתמול יצאה עיראק באיום כלפי נשיא ארה"ב , גורג בוש , בציינה כי 
בתום המלחמה במפרץ יעמוד לרשותו צבא של חיילים מתים או מטורפים . " הנשארים 
בחיים יהיו כמה מטורפים או מטורפים - למחצה , שנמלטו מאש הקרב על - מנת 
שיוכלו לספר לדורות הבאים על הפגיעה הקשה שנפגעו עקב עקשנותו של בוש , תוקפנותו , 
גאוותו הריקה מתוכן ויומרנותו " , קבע העיתון " אל - גומהורייה " במאמר 
מערכת . " הנשיא בוש מהמר בחייהם של מאות אלפי בניה של אמריקה , בתוקפנות 
שנועדה לכישלון . נשיא ארה"ב ייווכח לדעת כי הרפתקאתו נחלה כישלון ללא תקדים , 
שכן יאבד את הכל בבת - אחת " , מוסיף העיתון . בעיראק נקראית התושבים מדי 
יום ביומו , באמצעות העיתונות , הרדיו והטלוויזיה , להטות אוזן להנחיות 
של ההגנה האזרחית , לקראת אפשרות של התקפה אמריקאית . ארבעת מיליוני התושבים 
בבגדאד הבירה ממתינים עתה לפינוי , עליו הודיע שר הפנים העיראקי . פינוי 
חלקי נערך ביום ששי שעבר , ובמסגרתו פונו מיליון וחצי תושבים . סוכנויות 
הידיעות מוסרות : בטהרן הכריז יועץ מדיני במשרד החוץ האיראני , מוחמד לאריגאני , 
כי " כל הסימנים מצביעים על כך שהתלקחות מלחמה באזור המפרץ הפרסי קרובה 
עתה מאד " . הוא הוסיף כי המטרות של ארה"ב " לא יוגבלו לגירוש העיראקים 
מכוויית ולהשבת שושלת השליטים על כנה . ארה"ב גם מבקשת לבלום את המהפיכה 
האיסלאמית " . נשיא אוסטריה , קורט ולדהיים , רוצה " לתרום למען השלום 
במפרץ " , במהלך ביקורו הקרוב בנסיכות עומאן , שיתקיים בין 21 ל41 בינואר ; 
הוא אמר את הדברים בטלוויזיה האוסטרית . ולדהיים לא אמר כי הוא מתכוון 
לתווך במשבר במפרץ . ולדהים , שאמר כי אינו שלל את האפשרות שיבקר במדינות 
אחרות במפרץ בתום ביקורו בנסיכות , העריך כי חובתו היא " לנצל את קשריו 
מתקופת היותו מזכ"ל האו"ם , כדי לשמש את השלום " . 
