קאזרטה , איטליה ( מיוחד ל"ספורט הארץ " ) . אחרי שני ניצחונות ביתיים , 
על שרלוטנבורג מגרמניה וציבונה זאגרב , ומקום ראשון בביתו , מחדש הערב 
( 03 . 12 ) הפועל תל אביב את הופעותיו בגביע קוראץ במשחק חוץ נגד פונולה 
קאזרטה . האיטלקים מדורגים במקום השני בליגה של ארצם , לאחר שאיבדו השבוע 
את הבכורה בהפסד ביתי לבנטון טרוויזו 9768 . כדורסלני הפועל שהגיעו לכאן 
אמש מהולנד , שם נטלו חלק בטורניר חג המולד , מיהרו לאולם המקומי לקיים 
אימון בשעה המקבילה למשחק . עוזר המאמן סטיב קפלן , שהגיע לקאזרטה קודם 
לכן , צפה בקלטת המשחק של קאזרטה נגד בנטון , והתרשם כי האיטלקים מתבססים 
לעיתים בצורה מוגזמת על חמישיה חזקה המשחקת במרבית הזמן . המחליפים של 
קאזרטה הם ברמה נמוכה יותר , ומשחקים מעט מאוד . בגלל עובדה זו שומרים 
שחקני החמישיה הראשונה בזהירות רבה , כדי להימנע מעבירות , ולעיתים מפקירים 
את מרכז הרחבה שלהם . במקרה כזה יוכל דייויד הנדרסון לנצל את חדירותיו לסל 
כדי לקלוע נקודות חשובות . מה גם , שתשומת הלב של האיטלקים תופנה ודאי 
לשמירה על דאג לי . קאזרטה קבוצת בית מובהקת , ושחקני הפועל מודעים ליריב 
הקשה הניצב מולם . ב - 4891 נוצח הפועל תל אביב בקאזרטה בהפרש 02 נקודות 
בגביע קוראץ . שנה קודם לכן , באותה מסגרת , יצא הפועל רמת גן לקאזרטה 
עם מיקדמה ביתית של 13 נקודות , ונחל מפלה בהפרש 93 נקודות . סטיב קפלן 
היה אז כוכב רמת גן . יריב ורשיצקי , מאמן הפועל , אמר אתמול כי הטורניר 
בהארלם שם נוצח הפועל בשלושה משחקים וניצח באחד שימש הכנה מצוינת להתמודדות 
הערב . בטורניר הזה " גילה " ורשיצקרי את רכליס ובנט שהפגינו יכולת טובה , 
ובודאי ישולבו במשחק לצד החמישיה הפותחת . הפועל יעלה למשחק עם פרישמן , 
טרי , הנדרסון , לי ואמסלם . הכרטיסים בקאזרטה אוזלים במהירות , ומחירם 
נע בין 11 ל - 56 דולר . משלחת הפועל תחזור לישראל ביום חמישי אחר הצהריים . 
במשחק אחר בבית זה תארח הערב ציבונה את שרלוטנבורג . 
