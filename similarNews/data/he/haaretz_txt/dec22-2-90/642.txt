מאמני הנבחרת האולימפית בכדורגל יצחק שניאור ויעקב גרונדמן שוקלים אפשרות 
לקיים את המשחק ישראל קפריסין ( 02 במארס ) באחד משני איצטדיונים , קרית 
אליעזר בחיפה או בלומפילד ביפו . המשחק עם קפריסין בטורניר הקדם אולימפי 
יהיה השני של ישראל במסגרת זו , לאחר התיקו 11 ביוון בנובמבר . המיפגש 
עם קפריסין יהיה משחקה הביתי הראשון של ישראל במסגרת הקדם אולימפית והאחרון 
בעונת 190991 . בבית שלנו נכללת גם נבחרת שוודיה המוליכה עם 3 נקודות משני 
משחקים . אם יחליטו המאמנים לקיים את המשחק בבלומפילד , תחודש באיצטדיון 
זה הפעילות הבין לאומית הייצוגית של ישראל לאחר הפוגה ארוכה . אתמול סיים 
הסגל האולימפי יום אימונים במכון וינגייט . המאמן שניאור אמר שבשלב זה אין 
מועמדים נוספים לסגל , אך תיבדק האפשרות לשתף באימונים את שחקני נבחרת נוער 
א אבי נמני , אייל ברקוביץ ואסף טובי . בשלב זה מתאמנים השלושה עם נבחרת 
הנוער המתכוננת לטורניר הקדם עולמי שיהיה בפברואר - מארס 1991 . 
