" הלילה השנים - עשר " הוא ההפקה הראשונה הפותחת את פעילותו של התיאטרון 
האנגלי , " אי - טי - סי " , שהוקם בארץ לפני חודשים ספורים . ההתמודדות 
עם מחזה שייקספירי כהפקה ראשונה בתיאטרון שאך זה הוקם לא נראית לבימאי ליאונרד 
שאך כצעד יומרני : " כולנו שואפים להתמודד עם אתגרים קשים " . איליריה של 
המחזה היתה בהצגה זו ליפו של שנות המנדט הבריטי . " יפו היתה עיר נמל , 
ועיר נמל היא מקום מפגש של תרבויות " , מסביר שאך . את שייקספיר אפשר לעשות 
בדרכים רבות , " כל עוד לא ממציאים סתם טריקים , וכל עוד יש הצדקות לקונצפציה " . 
בקונצפציה של שאך שרים השחקנים את " סביבון סוב - סוב - סוב " בליווי אקורדיאון , 
וגם את " חג פורים , חג פורים " , ורוקדים ושרים שירי ביכורים . מריה 
המשרתת פוצחת בריקוד צרלסטון סוער . ויולה לבושה כחייל של הוד רוממותה , 
ואוליוויה כאישה חרדית ממאה שערים . השוטה לבוש כתלמיד ישיבה ושר את שיריו 
בתוספות של סלסולים חסידיים . " השוטה הרי אומר את הדברים החכמים בהצגה . 
לכן הוא מופיע כתלמיד חכם " , מסביר שאך . את שאר נפלאות הקונצפציה , בהצגה 
ראשונה של תיאטרון מקצועי אנגלי בישראל , יוכל קהל דוברי האנגלית לראות 
החל ממוצאי שבת בהיכל התרבות בכפר סבא . אחר כך תסייר ההצגה ברחבי הארץ . 
