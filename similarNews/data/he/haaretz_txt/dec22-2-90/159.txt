יצאו מעודדים מפגישה שקיימו ב02 בנובמבר עם שר השיכון אריאל שרון וראשי משרדו . 
בפגישה עלה עניין מאבקם נגד כוונות המשרד לבנות על שטחי פארק החולות באשדוד , 
גוש דיונות וחולות נודדים בדרום העיר שגל העיור לא הגיע אליו , והוא האחרון 
ששרד במצבו הטבעי לאורך הים . שרון , סיפרו המשתתפים , האזין לדברי אנשי 
החברה ברוב קשב , אמר שהוא מכיר היטב את אזור החולות , שבו צנח בעבר , 
והבטיח להם לפעול נגד הפגיעה . אלא שבינתיים לוחץ משרד השיכון לאשר לבנייה 
את אחד משלושת גושי הקרקע המשתרעים על פני שטח הפארק . התוכנית שהגיש המשרד 
לבינוי רובע י"ג המשתרע על פני אותו חלק בגוש החולות שדרכו מוזנים החולות 
הנודדים מהים תגיע בקרוב לדיון מכריע בוועדה לאישור בנייה מזורזת לעולים 
בדרום . החברה להגנת הטבע כבר הגישה התנגדות לבקשת משרד השיכון ובימים אלה 
הגיש גם המשרד לאיכות הסביבה את התנגדותו . במכתב ההתנגדות של המשרד לאיכות 
הסביבה , שעליו חתום מנכ"ל המשרד ד"ר אורי מרינוב , נכתב : " קליטת העלייה 
אינה מצטמצמת רק לבניית קורת גג לעולים . יש ליצור גם את תנאי הרווחה ואיכות 
החיים לתושבי אשדוד ולעולים החדשים " . המכתב מציע לא רק להשהות את הפיתוח 
העירוני באזור החולות , אלא לתכננו כאזור מיוחד שיכלול מגוון של שימושי 
נופש , רווחה , ספורט ופעילויות אחרות . הבינוי ברובע י"ג , נטען במכתב , 
יפגע בכל המערך הטבעי של גוש הדיונות . בהתחשב בעובדה שהאזור הוא שריד 
מייצג לאזורי החולות שבעבר אפיינו את חופי הארץ , מעלה המכתב את חשיבות 
השימור . מרינוב אף מטעים שעם בדיקת תוכניות הפיתוח של אזורי המגורים באשדוד 
נמצא כי הקיבולת הפנויה למגורים ברובעים השונים היא כעשרים וחמישה אלף יחידות 
דיור . זוהי תוספת של כשמונים אלף תושבים , שתכפיל למעשה את מספר האוכלוסין . 
לפיכך , הוא כותב , אין טעם לפתח את רובעי גוש החולות הטבעיים . 
