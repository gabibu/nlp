חמישים שנה לאחר מותם הטרגי של הוריה , רבקה לבית שרתוק ודב הוז , אחותה 
תרצה , דודתה צביה , בת - דודתה אורה , וידיד המשפחה , איש דגניה , 
יצחק בן - יעקב , שנספו בתאונת דרכים קטלנית ב04 . 21 . 92 נר ששי של חנוכה 
הוציאה תמר גדרון , הבת היחידה ששרדה ממשפחת הוז , אסופה של זיכרונות , 
הערכות והספדים שנכתבו באותם ימים כדי לשמר את זכרם . . האסופה מנסה 
בעצם לעמוד על סוד קסמם , כפי שכתבה רחל ינאית - בן - צבי : " עתה אני 
חושבת על שניהם יחד . אינני יכולה להפריד . כי זה סוד הקסם אשר נבע משניהם . 
ההשלמה אשר השלימו זה את זו . האור אשר האצילו זה על זה " . אין ספק שגדרון 
עשתה כאן מלאכת אהבה שהיתה כרוכה בכאב גדול . גדרון גם מבהירה שהוציאה את 
האסופה לאור כדי שבנה ורעייתו " יכירו אותם ויטוו הלאה את החוט אל נכדיה . 
ואולי " , היא מוסיפה מתוך היסוס , " גם אחרים ימצאו עניין במורשת זו " . 
משום כך אני מוצאת לנכון לדון בספר לא רק כמסמך משפחתי , ובהקשר זה 
עולות כמה שאלות . תמוה שגדרון לא מצאה לנכון להביא הערכה של היסטוריון לדמותו 
של אביה , שתשבץ אותו במארג אותם ימי בראשית טרופים . מי שקורא בספר 
ואינו מכיר את האנשים ואת התקופה יתקשה להבין מי היה דב הוז ומה היתה תרומתו . 
את דב הוז , מתברר , אי - אפשר להפריד משני חבריו - גיסיו , משה שרת ואליהו 
גולומב , שיצרו יחד , כפי שקרא לכך שרת , את " החוט המשולש " . הם גדלו 
בתל - אביב הקטנה , כשעוד היתה אחוזת - בית , והיו בוגרי המחזור הראשון 
של גימנסיה הרצליה . החברות היתה לקשר משפחתי מיוחד כאשר שתי אחיותיו של 
שרת , רבקה ועדה , נישאו לשני חבריו , דב הוז ואליהו גולומב , והוא עצמו 
נשא לאישה את צפורה מאירוב . בדברי ההספד על דב הוז אמר שרת : " היה 
בסיפור פרק אחד מעשה במשפחה ובבת הבכירה שלה , רבקה . והיה פרק שני מעשה 
בחבורת נערים ובנערה אחת גם דב הוז וגם אליהו גולומב היו מאוהבים ברבקה . 
ובתוך החבורה התלכדו שלושה והיו לחטיבה אחת " . אמנם יש בספר רשימה חריגה , 
שנועדה לחוברת שלא יצאה לאור של גולומב , הנקראת " דב " , אבל גם זו נכתבה 
לפני שנים רבות . ובלא פרספקטיווה היסטורית הספר עלול להחטיא את מטרתו 
ולא להגיע לרבים . שבתי טבת סיפק לי את מה שלא מצאתי בספר ואני מביאה את 
הדברים מתוך הרצאה שלו לציון מלאות חמישים שנה למותו של הוז . " אם אליהו 
גולומב בלט בעוצמה , ומשה שרת באנינות , היה בדב גם מזה וגם מזה . גולומב 
אכן מזוהה עם ההגנה . שרת זוהה עם מדיניות ופוליטיקה . דב , שלא כמותם , 
נוצר למלאכות רבות . או שמא היה זה ייחודם של שני גיסיו בתחומי המדיניות 
והביטחון שהפנה אותו למסלולי פעילות אחרים . היה בו גם צירוף מופלא של דקות 
התפיסה ושיקול - הדעת של איש העיון והמחקר עם האיתנות , העוז וכושר הספיגה 
של איש - המעשה , והוא יכול היה למלא את תפקיד גיסיו ועוד תפקידים שנבצרו 
מהם " . ואמנם בשנות חייו הקצרות , עמוסות הפעילות , היה הוז מתלמידיו הנאמנים 
של ברל כצנלסון , מהמתגייסים לגדוד העברי , ממקימי משרד העבודות הציבוריות , 
שהיה היסוד לסולל - בונה . כאחד מראשוני המאבק ברוויזיוניזם וממקימי ההגנה 
גם עמד בראש האקטיוויסטים במאורעות 6393 עם ברל , בן - גוריון , גולומב 
ושאול אביגור והיה מחלוצי הטיס . שז"ר מדבר על מפנה בדיפלומטיה הציונית , 
שחיים ארלוזורוב היה נציגו הראשון ודב הוז הלך בעקבותיו . הוז הרבה לצאת 
לחו"ל , להבטיח את תמיכת תנועת הפועלים העולמית , ובמיוחד את תמיכתה של 
מפלגת העבודה הבריטית , והשפיע לא מעט על כושר העמידה של ראשי התנועה הציונית 
ושל ויצמן . הוא לא השאיר זיכרונות בכתב , למעט שלוש מחברות - יומן שכתב 
בנערותו . שרת מאפיין אותו כמי שלא ויתר על הזכות לשאת בעול , ועם זאת 
הוותרנות היתה בו יסוד נפשי . ישראל גלילי מתאר אותו כאיש רעים להתרועע , 
איש חמודות ודמות מחנכת . מדפי האסופה אפשר לעמוד על ייחודם של דב ורבקה , 
מוסיקאית מחוננת , שרחל ינאית בן - צבי ראתה אותה " כדמות מהעולם הקדום " . 
רחל כצנלסון - שז"ר תיארה אותם " כמי שהשתייכו על המשפחה הראשונה ביישוב . 
אין בה גאונות " , כתבה , " הגאונות שבהם זו המשפחתיות שלהם , יחסיהם 
ואהבתם והערכתם אחד את השני . אווירת ביתם , זוהי האגדה " . הסופר אליעזר 
שטיינמן , שכן קרוב למשפחת הוז , כותב : " בשכנותי נרקמה האגדה הזאת 
וכהרף - עין נהרסה . בקול הדממה הדקה אשר לבית הוז ניכר אופיים של היושבים 
בו . פשטות הליכותיהם כאחד עם הצנע לכת . מאור פנים שיש עמו גם סתר - פנים . 
חברות מקרבת המעולפת ביחסי נימוס , חמימות משפחתית שכבודה פנימה " . ואכן , 
הם היו דור של אנשים חדשים שהטילו על עצמם , במודע , משימות קשות בדרך 
לשחרור לאומי , מנחים על - ידי אהבת הארץ . אנו מגלים אצלם רגישות רבה 
ביחסים בין איש לרעהו , טוהר אישי , ותמיד הנכונות לשאת בעול . לא ייפלא 
שבן - גוריון ראה במותו של דב הוז את " בזבוז הרכוש היקר ביותר שיש לנו 
הרכוש האנושי " . בכך אולי אפשר להסביר את אכזבתם של בני הדור השלישי והרביעי 
ממה שקרה למורשתם של אנשים אלה . החוט המשולש וסיפור האהבה שבו , עם סיפורן 
של שלוש משפחות אלה , מחכה לביוגרף או הסופר שיספר אותו . אולי הגיעה 
השעה שייכתבו הביוגרפיות המלאות של דב הוז , אליהו גולומב ומשה שרת . 
