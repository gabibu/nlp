דו"ח רשמי של האו"ם מזהיר כי מדיניותה הגרעינית של ישראל מעמידה את הכור 
הגרעיני בדימונה בסכנת הפצצה . ועדת מומחים ששיגר מזכ"ל האו"ם למזרח התיכון 
בקיץ האחרון , על - מנת שתמליץ על צעדים לפירוז האזור מנשק גרעיני , קובעת 
בדו"ח שהגישה לו כי ישראל לא הכריזה מעולם שהכור בדימונה מיועד לצרכי שלום , 
ועל כן לא יוכל הכור הזה ליהנות מהתחייבות שלא להפציץ כורים לצרכי שלום 
על - ידי מדינות אחרות . הדו"ח מזהיר עוד כי " התקפה על הכור בדימונה עלולה 
להוליד אסון שתוצאותיו יחרגו מעבר לגבולות ישראל " . שלושת חברי הוועדה , 
מארה"ב , שוודיה והולנד , מציינים כי בעקבות ההתקפה על הכור העיראקי , 
הודיעה ישראל לוועדה הבין - לאומית לאנרגיה אטומית , בשנת 4891 , כי לא 
תתקוף מתקנים גרעיניים המיועדים לצרכי שלום . לטענת השלושה , הודעה מעין 
זאת מותירה בידי תוקף פוטנציאלי את הקביעה לאילו צרכים משמש לדעתו המתקן 
הגרעיני של היריב . המומחים מזהירים כי " שימוש בנשק גרעיני על - ידי מדינה 
כלשהי במזרח התיכון נגד יריבה שכנה , יסכן גם את אוכלוסייתה של המדינה התוקפת ; 
הנשורת הרדיואקטיווית שתתפזר כתוצאה מהשמדתו של כור גרעיני יכולה להיות 
זהה לכמות שתתפזר כתוצאה מהפצצה גרעינית " . הדו"ח קובע עוד כי אכיפת כללי 
הבטיחות של הוועדה לאנרגיה אטומית על הכור בדימונה , כפי שמקובל בכל מדינות 
האזור ואף בכור בנחל שורק , או סגירתו של הכור בדימונה , לא יסלקו את הנשק 
הגרעיני שעשוי להימצא בידי ישראל , שכן רוב הפלוטוניום שעשוי היה להיות 
מיוצר בכור בדימונה מאוחסן כנראה במקום אחר . לפי הערכתם של שליחי מזכ"ל 
האו"ם , שנועדו עם מדינאים ומומחי גרעין במדינות האזור , כולל ישראל , 
ישראל לא ייצרה אוראניום מועשר התחליף העיקרי לפלוטוניום לצרכי הפצצה . 
הם טוענים כי " העובדה שישראל נחשבת למדינה המחזיקה בכמות משמעותית של 
פלוטוניום , שאינה כפופה לאמצעי הבטיחות הבין - לאומיים , מצריכה טיפול 
לפני שניתן יהיה לכונן באופן אפקטיווי אזור חופשי מנשק גרעיני " . הדו"ח , 
שהוגש באוקטובר 09 ומחזיק 05 עמודים , קובע כי נכונות של ישראל לקבל על 
עצמה מגבלות לגבי כמות הפלוטוניום שהיא עשויה היתה לצבור בדימונה אינה מחייבת 
בהכרח להחילן גם על מלאי הפלוטוניום שברשותה . הדו"ח מבהיר כי במזרח התיכון , 
ככלל , נראה שהשימוש בנשק גרעיני אינו יכול להשיג מטרות צבאיות או מדיניות 
רציונאליות , אלא שאין סיכוי רב להגיע להסכם לפירוז מנשק כזה מבלי שהמעצמות 
הגדולות יטילו את כובד משקלן ויגייסו את כישוריהן הדיפלומטיים לצורך העניין . 
מומלץ כי המדינות המתועשות יעמיקו את פעילותן נגד הפצת נשק להשמדה המונית , 
בעיקר נשק גרעיני , מבלי לפגוע בפיתוח אנרגיה אטומית לצרכי שלום . הדו"ח 
ישמש בסיס לדין - וחשבון שיגיש מזכיר האו"ם לעצרת הכללית . 
