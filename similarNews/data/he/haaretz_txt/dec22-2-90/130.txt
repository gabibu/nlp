וילי רוסטוקר , סוחר גרוטאות - ברזל מקנדה , הוא האיש שחשף את חשבונות 
הבנקים של תא"ל רמי דותן בחו"ל , והביא בסופו של דבר למעצרו כחשוד במעשי 
מרמה ושוחד . בשנים 88910991 שימש רוסטוקר כבלדר כספים עבור עו"ד הרולד כץ , 
שהיה חבר אישי שלו . הוא העביר כספים שהיו שייכים לדותן בין מדינות שונות 
באירופה , עד שהסתכסך עם כץ ומסר את סיפורו לאלוף ( מיל ) מנחם עינן , 
שהיה אז קצין בודק בפרשת דותן . רוסטוקר גר במונטריאול ומחזיק בית ברמת - 
גן , אך אינו אזרח ישראלי . בנו חבר בקיבוץ בצפון הארץ . הוא היה פעיל 
בעלייה ב בסוף ימי המנדאט , ועסקי הגרוטאות שלו סייעו לפעילותם של גורמים 
ממלכתיים שונים בחו"ל . לפני כעשר שנים היה יועץ מיוחד למנהלת ההקמה של 
שדות התעופה בנגב . באותה תקופה הכיר רוסטוקר את עו"ד כץ , שהיה סגן היועץ 
המשפטי של משרד הביטחון וטיפל בענייני שדות התעופה . בין השניים נקשרה ידידות 
קרובה , שהתהדקה עם השנים . כאשר החל כץ לטפל בענייניו הכספיים של דותן 
בחו"ל , הוא נעזר ברוסטוקר כחבר לנסיעות משותפות בין הבנקים באירופה . 
באחת הנסיעות הראשונות לחו"ל היתה הבלדרית בתו של כץ , שעליו נאסר אז לצאת 
לחו"ל . ב8891 קיבל רוסטוקר , שבינתיים פרש מעסקי הגרוטאות שלו , את תפקיד 
הבלדר . הוא העביר מיליוני דולרים במזומן בין מדינות ובין בנקים שונים . 
במשך שנתיים ביצע מספר רב של מסעות כאלה . כפי שהתברר בחקירת המשטרה , 
נתיב זרימת המזומנים החל בחשבונות של דותן , ומהם הועבר לחשבון על שם רוסטוקר 
בבנק כלשהו באירופה . רוסטוקר הפריש לעצמו עמלה של אחוז אחד , משך את הפיקדון 
במזומן והפקידו בבנק אחר במדינה אחרת , משם הועבר לחשבון שהיה בשליטת כץ 
ודותן . רוסטוקר קיבל מהבנקים גם את עמלת המפקיד , המקובלת באירופה , 
בגודל של כחצי אחוז מסכום ההפקדה . רוסטוקר ידע שהכסף שהוא מעביר שייך לרמי 
דותן . בחלוף הזמן התמלא חששות . באביב השנה נפגשו כץ ורוסטוקר בשדה התעופה 
של ציריך , ושם התגלע הסכסוך שהביא לפיצוץ הפרשה . על - פי גרסה אחת , 
דרש רוסטוקר מכץ סכום של 06 אלף דולר תמורת שתיקה , ואיים עליו כי יפנה 
לשלטונות ישראל וימסור להם את הראיות . כץ סירב לשלם , ורוסטוקר העביר 
את המידע לאלוף עינן . החומר שסיפק רוסטוקר בחקירתו , שכלל פרטים רבים על 
חשבונות בנקים של דותן ועל תנועות כספיות בחשבונות , אפשר לחשוף את מיליוני 
הדולרים שהחזיק דותן בחו"ל והביא למעצרו ב82 באוקטובר . כץ , שנעצר עם 
דותן , מסר למשטרה עדות מפורטת על כל הפעולות הכספיות שביצע עבור דותן , 
בתמורה להבטחה כי הפרטים שימסור לא יביאו להפללתו . מביתו של רוסטוקר במונטריאול 
נמסר כי לא יהיה בבית כל השבוע , ולפיכך לא ניתן היה להשיג תגובה ממנו . 
קפידבין ( ע ) . עו"ד יונה יהב , המשמש כחבר מועצת עיריית חיפה וכסא"ל 
במילואים במשטרה הצבאית , עתר אתמול לבית המשפט הגבוה לצדק , כדי שיורה 
לשר הביטחון , לרמטכ"ל ולפרקליט הצבאי הראשי לבטל את עסקת הטיעון שנחתמה 
עם תא"ל דותן , וכן את ההסכם שלא להעמיד לדין את עו"ד כץ . עו"ד יהב מציין 
כי מהפרסומים על חקירת תא"ל דותן ועו"ד כץ " מצטיירת תמונה עגומה , לפיה 
חבורה מצומצמת של בעלי שררה ניצלו ניצול ציני ומזיק את מעמדם וקשריהם , 
בתוקף תפקידם , על מנת לעשות לעצמם עושר שלא כדין , ובכך העמידו , כביכול , 
את מדינת ישראל וצבאה בשורה אחת עם המשטרים המושחתים ביותר בעולם " . העותר 
גורס כי העבירות שבהן אמורים היו השניים להיות מואשמים אינן עוסקות רק בדיני 
ממונות , אלא בדיני נפשות , הואיל וקיים חשש שבשל מעשיהם נרכשו פריטים 
שאינם מתאימים לחיל האוויר או שכספי השוחד שנטלו , לדבריו , מנעו רכישתם 
של כלי - טיס נוספים לחיל ופגעו בכשירותו המבצעית . " אני מכיר היטב את 
הליכי החקירה של המשטרה הצבאית ואת מיומנות חוקריה , ואין לי ספק כי חקירה 
ראויה תגיע לחקר האמת גם ללא העסקאות עם דותן וכץ , אומר יהב . 
