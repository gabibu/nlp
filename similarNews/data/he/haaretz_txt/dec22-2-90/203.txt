ליקה המערבית של יוגוסלוויה הצביעו " כן " במשאל עם על ריבונותה של הרפובליקה 
וזכותה לפרוש מהפדראציה . ההשתתפות היתה המונית ונלהבת ובכמה עיירות נסתיימה 
ההצבעה כבר ב9 בבוקר , מאחר שכל בעלי זכות ההצבעה כבר הופיעו בקלפיות . 
יום ההצבעה עבר בשקט ונתבדו החששות מפני התערבות צבאית , כדי למנוע את 
עריכת המישאל , שנשיאות הפדראציה הכריזה עליה כמנוגד לחוקה . נשיא סלובניה , 
מילאן קוצאן , אמר בהיוודע התוצאות , כי המישאל העניק זכות לפרלמנט להכליל 
בחוקה את הסעיפים בדבר הריבונות וזכות הפרישה . קוצאן העיר , כי תוצאות 
המשאל מספקות תמונה נאמנה על שאיפותיו של העם הסלובני . הוא הודה , כי 
פרישת סלובניה " עלולה להיראות כבלתי - נעימה לאירופה , שאינה רואה בעין 
יפה התפוררותן של מדינות קיימות , ואולם אין די בכך , כדי לבטל את רצונו 
ואת החלטתו הריבונית של עם " . גם שר החוץ הסלובני , דימיטרי רופל , הביע 
תקווה , שאירופה תשלים בסופו של דבר עם עצמאות סלובניה , מתוך הכרה , 
שסלובניה עשתה כמיטב יכולתה , כדי לקרב לקראת אירופה את יוגוסלוויה כולה . 
משקיפים הבקיאים בענייני יוגוסלוויה סבורים , כי הכוונה האמיתית של ההנהגה 
הסלובנית אינה פרישה מיוגוסלוויה , אלא יצירת עמדות - מוצא נוחות ככל האפשר 
בהתמקחות הצפויה על המיבנה החדש של יוגוסלוויה . בעוד שהסרבים מעוניינים 
בפדראציה ריכוזית , הסלובנים והקרואטים חותרים לקונפדראציה רופפת . קפידבינגם 
ההנהגה הסרבית רואה בתוצאות הבחירות לפרלמנט בראש וראשונה שיפור בעמדות - 
המוצא במשא - ומתן הצפוי על מיבנה הפדראציה . התוצאות של סיבוב ההצבעה השני 
מחזקות את מגמת הסיבוב הראשון , שבו רכשו הסוציאליסטים ( הקומוניסטים לשעבר ) 
עליונות מכרעת והבטיחו את בחירת מנהיגם , סלובודן מילוסביץ , לתפקיד נשיא 
סרביה . עם זאת , בכמה ערים מרכזיות רשמו לזכותם בסיבוב השני הישגים משמעותיים 
גם מפלגות האופוזיציה הדמוקרטית והלאומית . ברפובליקה היוגוסלווית הקטנה 
ביותר , מונטנגרו , נחלו הקומוניסטים נצחון סוחף גם בסיבוב ההצבעה השני . 
