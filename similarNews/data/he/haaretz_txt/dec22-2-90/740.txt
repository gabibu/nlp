הקבלן הבת ימי , אמיליו פלוס , מאשים את עיריית חולון בסחבת במתן היתרי 
בנייה ל - 42 דירות שהוא בונה בקריית מיכה . הסחבת עלולה לגרום לו , לדבריו , 
הפסד מענק ממשלתי בסך 027 אלף שקלים . המענק הממשלתי , בסך 03 אלף שקלים 
לדירה , ניתן לחברות רק אם הן מתחילות בבנייה לא יאוחר מארבעה חודשים מיום 
קבלת הקרקע , ומסיימות לא יאוחר משבעה חודשים לאחר מכן . את הקרקע קיבל 
פלוס לפני כשלושה חודשים ושלושה שבועות . הקבלן טוען כי אדריכל העיר , 
צבי לבנון , מעכב את מתן ההיתרים . פלוס : " לבנון טען שיו"ר הוועדה 
המחוזית לתכנון ובנייה , דני רז , הורה שלא לתת לי היתרים ולעכבם בשנה . 
הוא אמר שעד שלא יתבהרו הדברים סופית , העירייה לא תוציא היתרים . דיברתי 
עם רז והוא אמר שלא היו דברים מעולם " . דובר העירייה : " על הקבלן לפנות 
למינהל מקרקעי ישראל ולמשרד השיכון , כי הם אלה שביקשו לשנות את תוכניות 
הבנייה . האשמותיו אינן צריכות להיות מופנות כלפי העירייה . אדריכל העיר 
ומהנדס העיר רק הציגו בפניו את התמונה הקיימת " . 
