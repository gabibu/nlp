בימים אלה גובשה במשרד לאיכות הסביבה רשימה של 11 אתרים בעייתיים , שהם 
ברובם מזבלות . הרשימה כלולה בתזכיר שהועבר למנהל הסיירת לאיכות הסביבה 
אמיר לוין ונכללים בה אתרים שבהם " יש צורך לרכז מאמץ במטרה לאכוף את התקנות 
החדשות למניעת מפגעים " . קפמאבינעם כניסתן לתוקף של תקנות אלה , המכוונות 
לסלק סוף - סוף את המטרדים הנגרמים זה שנים מתפעול לקוי של מזבלות והכוונה 
בעיקר למטרדי עשן וריחות רעים הנגרמים בשל אי - כיסוי הפסולת בעפר והשריפות 
הפורצות כתוצאה מכך הוציא האגף לפסולת מוצקה במשרד לאיכות הסביבה הנחיות 
לאכיפת התקנות החדשות . להלן רשימת ה11 של המשרד לאיכות הסביבה , המובאת 
כאן לא לפי חומרת המטרדים אלא על - פי המיקום הגיאוגראפי , מצפון לדרום . 
מזבלת עכו דרומית לגבעת נפוליון . על - פי דיווח מכמה גורמים , מתרחשות 
במקום שריפות . תחנת - מעבר כרמיאל . דרך תחנה זו מתנקזת הפסולת מיישובי 
בקעת בית הכרם לאס"ף ( אתר סילוק פסולת ) עברון . על רקע עיכובים בהשתתפות 
הרשויות במימון , מאיימת עירית כרמיאל לא לאפשר קליטת אשפה בתחנה . יש 
להיערך למקרה כזה ולהבטיח את הובלת הפסולת ישירות לעברון . מזבלת דליית 
אל - כרמל . קיימת בעירה במקום , שאינו מכוסה . מזבלת גיסר אל - זרקא . 
על - פי המידע שבידי המשרד , האתר בוער . אין לאפשר השלכת פסולת במקום . 
הפתרון : סילוק הפסולת למזבלת חדרה הסמוכה . מזבלת כפר - סבא . המזבלה 
יוצרת מטרדים סביבתיים לקלקיליה , וצריכה להיסגר . הפתרון לפסולת מכפר - 
סבא צריך להיות באס"ף מודיעין . יש לשים לב במיוחד לאתר זה , כמו גם למזבלת 
הוד השרון ( אף שחל שם שיפור ) ולמזבלת סגולה האמורות להתנקז לאס"ף מודיעין . 
מזבלת רמת השרון . יש לפעול לסגירת האתר . הפסולת מרמת השרון צריכה להגיע 
לחיריה . מזבלות בית - דראס . באזור באר - טוביה , בין עזריקם למושב באר - 
טוביה , יש מזבלות אחדות היוצרות מפגעים סביבתיים . מאחר שאתרים אלה הוכשרו 
על - ידי המועצה האזורית , יש להטיל עליה את האחריות לחיסול המזבלות הנפרדות 
לכל יישוב . תחנת - מעבר גדרה . מדרום ליישוב , סמוך לבתים הנבנים ברחוב 
התאנה , פועל אתר האמור לשמש תחנת - מעבר לשינוע הפסולת לאס"ף אשדוד . 
בפועל קיימת במקום מזבלה והאשפה בוערת . מזבלת נתיבות . את הפסולת מנתיבות 
יש לסלק לאתר המודרני ביותר בארץ אתר דודאים . המזבלה הקיימת יוצרת מפגעים 
חמורים , מה גם שהיא ממוקמת מעל אתר היסטורי . אס"ף גבולות . אינו מתופעל 
כיאות . ניתן לאכוף באתר מוסדר זה את כל סעיפי התקנות החדשות . אס"ף אשלים 
( רמת הנגב ) . אותן הנחיות כמו לגבי אס"ף גבולות . טיפול רשלני באס"ף 
מוסדר , שהכשרתו מאפשרת עמידה בתקנות למניעת מפגעים . בסיום המזכר לסיירת 
איכות הסביבה מתבקש מנהל הסיירת להפעילה במיוחד באתרים אלה , במטרה לאכוף 
את התקנות החדשות ואם יתעורר צורך , להגיש תביעות משפטיות . 
