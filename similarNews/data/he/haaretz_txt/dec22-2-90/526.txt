ההפרדה בין הבעלות על חברה בע"ם לבין השליטה בה מגבירה את הצורך ביצירת מנגנונים 
להגנה על בעלי המניות ; שכן ההחלטות בדבר אופן השימוש בכספים שהשקיעו מופקדות 
בידי אחרים . הספר שלפנינו מרכז את הדינים , המאפשרים לבעל מניות בחברה 
לאכוף את זכויותיו באמצעות הליכים משפטיים . המחברת , ד"ר ציפורה כהן , 
מרצה בכירה לדיני חברות ודיני נזיקין בפקולטה למשפטים של אוניברסיטת בר - 
אילן , חילקה את ספרה לשלושה חלקים . חלק אחד מוקדש לתביעה האישית של בעל 
מניות , על סמך פקודת החברות , חוק החוזים , חוק ניירות ערך , פקודת 
הנזיקין וחוק המכר . החלק השני דן בתביעה הייצוגית , כלומר תביעה שמגיש 
בעל מניות לא רק בשמו אלא גם בשם בעלי מניות אחרים . החלק השלישי עוסק 
בתביעה הנגזרת , כלומר תביעה שבמסגרתה בעל המניות מפעיל את כוח התביעה 
של החברה . הספר עשוי להיות לעזר לכל הקשורים לעבודתה של חברה : עורכי - 
דין ומשפטנים , רואי - חשבון , דירקטורים , וכמובן בעלי המניות עצמם . 
אחד הפרקים דן בתביעת פיצויים שבעל מניות זכאי להגיש בגין פרט מטעה בתשקיף . 
חוק ניירות ערך , התשכ"ח - 8691 , מחייב כל מי שמבקש להציע ניירות - ערך 
לציבור לפרסם תשקיף בהיתר של הרשות . סעיף 13 לחוק קובע את אחריות החותמים 
על התשקיף לנזק שנגרם מפרט מטעה שנכלל בו . הסעיף מונה , לפי תיקון מס 9 
שהתקבל בתשמ"ח , את הנפגעים הזכאים לתבוע : מי שרכש ניירות - ערך מהמציע , 
מי שרכש או מכר ניירות - ערך תוך כדי מסחר בבורסה , ומי שרכש או מכר ניירות - 
ערך מחוץ לבורסה . לדעת המחברת , גם בעל מניות שלא ביצע עסקה של מכירה או 
קנייה , אלא נמנע מלמכור את מניותיו , בהסתמכו על תשקיף שכלל פרט מטעה , 
זכאי להגיש תביעה . ואולם תביעה כזאת מותנית בהוכחת התנאים שהחוק מציב , 
ובהם הוכחת קשר סיבתי בין הנזק לבין קיום הפרט המטעה . קשר כזה מתקיים 
כאשר בעל המניות מצליח להוכיח , כי התכוון למכור את מניותיו ונמנע מכך בגלל 
המידע הכלול בתשקיף . גם אם יאמץ בית - המשפט את הפירוש הצר , וידרוש קיום 
עסקה למכירה או לרכישה של מניות עקב התשקיף יוכל בעל מניות , שנמנע מלמכור 
אותן על סמך התשקיף , לתבוע בגין קיום הפרט המטעה , על פי סעיף 25י"א לחוק 
ניירות - ערך , המקנה למחזיק בניירות - ערך זכות תביעה נגד המנפיק על נזק 
שנגרם לו עקב הפרת חוק זה ותקנותיו . קפמאבינההבחנה בין אפשרויות התביעה 
הללו נעוצה בנתבעים האפשריים לפי כל אחד מסעיפי החוק שהוזכרו . הנתבעים 
לפי סעיף 13 הם החותמים על התשקיף , כלומר המנפיק , הדירקטורים , החתם 
והמציע , וכן מומחים שנתנו חוות דעת , דו"ח או אישור שצוינו בתשקיף . 
לעומת זאת , הנתבעים האפשריים לפי סעיף 25י"א הם המנפיק , הדירקטורים , 
המנכ"ל ובעל השליטה . בעניין זה מדגישה ד"ר כהן , כי לפי סעיף 22 לחוק , 
כל דירקטור שכיהן ביום שהדירקטוריון אישר את הנוסח הסופי של התשקיף , 
יהיה אף הוא אחראי , גם אם לא חתם על התשקיף , אלא אם כן יוכיח כי לא ידע 
על פרסום התשקיף , ולא היה עליו לדעת , או לא היה יכול לדעת , או אם 
יוכיח כי מיד כשהגיע לידיעתו דבר קיומו של פרט מטעה בתשקיף מסר על כך לרשות 
הודעה מנומקת בכתב . הביטוי " פרט מטעה " מוגדר בסעיף 1 לחוק : " לרבות 
דבר העלול להטעות משקיע סביר וכל דבר חסר שהעדרו עלול להטעות משקיע סביר " . 
החוק נוקט לשון רחבה של " דבר " , ובכך מורחבת האחריות לא רק לעובדות 
כוזבות , אלא גם להצהרות אחרות כגון הצגת מצב משפטי בצורה מטעה , או הצגה 
כוזבת של תחזית באשר לסיכויי החברה בעתיד . עם זאת המחברת מציינת , כי המלים 
" דבר העלול להטעות משקיע סביר " מלמדות כי המחוקק דורש , אף כי לא אמר 
זאת במפורש , כי הפרט המופיע בתשקיף , או החסר בו , צריך להיות כזה שיש 
בו להשפיע על החלטת המשקיע הסביר באשר להשקעה בחברה . תנאי לתביעת פיצויים 
בגין פרט מטעה בתשקיף הוא קיום נזק . המחוקק לא הגדיר מהו הנזק הראוי לפיצוי , 
אבל לפי פקודת הנזיקין , הנזק הניתן לפיצוי הוא זה " שעלול לבוא במהלך 
הרגיל של הדברים ושבא במישרין מעוולת הנתבע " . כלומר , על התובע להוכיח 
קיום קשר סיבתי בין הפרט המטעה לנזק . וכך , למשל , ירידת ערך המניות 
עקב אירועים שאינם קשורים לפרט המטעה לא מזכה בתביעת פיצויים בגין קיום 
פרט זה בתשקיף . ד"ר כהן מונה כמה מצבים אפשריים של נזק לבעל מניות עקב קיום 
פרט מטעה בתשקיף . ראשית , כאשר רכש התובע מניות על פי תשקיף שכלל פרט 
מטעה , ונשאר בעל מניות בעת הגשת התביעה . לבית - המשפט מוקנה שיקול דעת 
רחב בפסיקת הפיצויים . אין מניעה שיתחשב בשיעור העלייה של המניות מסוג המניות 
שרכש התובע , ולא יסתפק בפיצוי בשיעור ההפרש בין הסכום ששולם תמורת המניות 
לשוויין בעת הגשת התביעה . קפמאבינלנתבע מוקנית האפשרות להוכיח שחלק כלשהו 
מירידת הערך אינו נובע מקיום הפרט המטעה , ואם אכן יוכיח זאת , לא יישא 
בתשלום הפיצויים על חלק זה . אבל נטל ההוכחה שאין קשר סיבתי בין הפרט המטעה 
לנזק מוטל על הנתבע , ואין הוא יכול להסתמך , למשל , על מפולת כללית 
בשוק המניות , משום שלא אחת נגרמת מפולת זאת מגילוי קיומו של פרט מטעה 
בתשקיף . באשר לתובע שרכש מניות על פי תשקיף שכלל פרט מטעה ומכר את המניות 
לפני הגשת התביעה , המחברת סבורה כי ראוי לזכות את התובע בפיצוי בשיעור 
ההפרש שבין מחיר הקנייה של המניות למחיר המכירה , אלא אם כן יוכיח הנתבע 
את שיעור הנזק שיש לייחס לגורמים שאינם קשורים לקיום הפרט המטעה . 
