וצופי הטלוויזיה בהצפה ספרותית . בעצם , מבחינת יחסי הציבור , זו לא 
חוכמה " להכניס " ספר חדש של עמוס עוז ( " המצב השלישי " , סדרת " צד 
התפר " , הוצאת " כתר " ) לתקשורת . עוז הוא תמיד חדשות , והעגל התקשורתי 
רוצה כאן לינוק הרבה יותר משהפרה רוצה להיניק . עוז הסכים להתראיין לטלוויזיה 
ול"ידיעות אחרונות " , וכמקובל במקרים כאלה ניתנה הבטחה של ראשוניות ל"ידיעות 
אחרונות " על - ידי אנשי יחסי הציבור של " כתר " . בו - בזמן הועברו עותקי 
הגהות לעיתונים אחרים , כדי להבטיח שביקורות על הספר יופיעו בהקדם . אך 
אף עיתון לא אוהב לפגר אחרי עיתונים שלהם הובטחה ראשוניות , ולכן כל כלי 
התקשורת פירסמו כתבות על עוז באותו שבוע , יחד עם " ידיעות " : ראיונות 
במוסף " ידיעות אחרונות " ו"סוף - שבוע " של הטלוויזיה , כתבה עליו כמרצה 
לסיפורת במוסף של " מעריב " , כתבה המשולבת בציטוטים וביקורת במוסף " הארץ " 
וביקורות ב"חדשות " וב"העיר " . לא היה כאן עניין של מתן זכות פרסום של טקסט 
ספרותי , שיש והשגתו כרוכה בתשלום ; היה כאן עניין של יחסי " קח ותן " 
בין מערכת יחסי - הציבור של בית - הוצאה ועיתונים . המערכת הזאת , שיכולה 
להתמקח על " ראשוניות " לעיתון אחד ולבקש מעיתונים אחרים שיעכבו פרסום 
כדי לא לפגוע באותה " ראשוניות " , בנויה כולה על אמון בין מערכת יחסי - 
הציבור לעיתונים ולעיתונאים . לא מדברים על זה בקול רם , אבל העיתונים 
כולם הראו שלהסכמים על " ראשוניות " בפרסום אין הרבה ערך . מערכות אמון 
בנושא יחסי - ציבור נפגעות בקלות , אבל אם פרסום ביקורת על עמוס עוז היא 
בחזקת " סקף " , אז אנחנו עדיין בזמנים טובים . אך החוכמה היא לנהל מאבקים 
כאלה ולהשיג הישגים לא כאשר מדובר בעמוס עוז שכל עיתון המכבד את עצמו ישמח 
לכתוב עליו או סביבו גם אם אין לו " ראשוניות " אלא כשמדובר בסופר בלתי - 
ידוע , יחסית . לכן , המבחן של יחסי מערכות - יחסי הציבור של בתי - ההוצאה 
והעיתונים יהיה בשבועות הבאים , עם הספרים החדשים של " הספריה " ומסיבת 
העיתונאים שלה , שמפגרת אחרי ההוצאות האחרות ( אם כי המידע שוחרר לפניהן ) 
, ועם הספרים הראשונים של " ספריה לעם " . אז נראה מי יצליח להכניס את 
אלברט סוויסה ל"סוף - שבוע " בטלוויזיה . המאבק הזה בין העיתונים על " ראשוניות " 
בעניין סופר מלמדת שעם חלוף ה"בם " המו"לי , אין ירידה של ממש בפעילות 
סביב הספרים , והמצב הוא כמו שהיה לפני שלוש או חמש שנים . הסופר הוא עדיין 
גיבור תרבות מקומי , שעיתונאים וקוראים משחרים למוצא פיו . גם כמות הספרים 
היוצאת ומגיעה לחנויות לא קטנה . המו " לים הגדולים צימצמו את מספר הכותרים 
שהם מוציאים , אבל מו"לים קטנים , שעוד לא למדו שבמו"לות אפשר להפסיד , 
מנסים את מזלם ומשגרים ספרים חדשים לשוק , עד שילמדו את השיעור בדרך הקשה . 
בינתיים יש לנו תחושה שאנחנו מעלים את התרבות והספרות על ראש שמחתנו עד 
שיקום הטיפש התורן ויטען שכל הכתבות האלה הם " קידום מכירות " . זה כבר 
קרה בעבר , כשאחרי כתבה על ספרה של הדרה לזר ב"יומן השבוע " בטלוויזיה 
יצאה שם הוראה שלא לראיין יותר סופרים בטלוויזיה , כי זה " קידום מכירות " . 
בוודאי שזה גם קידום מכירות , אבל זה לגיטימי , וסופרים עשויים גם להיות 
חומר מעניין , לפחות כמו כוכבי כדורגל או פוליטיקאים . הם בוודאי מזיקים 
פחות מפוליטיקאים . קפמאפרקתמיד טוב להיזכר שבצד התעשייה המו"לית שעניינה 
מכירת ספרים , קיימת המשמעות התרבותית . זו באה לידי ביטוי בהוצאה לאור 
של ספר חדש מאת סופר הכותב היום , אבל גם בהוצאה לאור בעברית של הקלסיקה . 
הניסיון המו"לי מלמד שקלסיקה אינה מבטיחה מכירות מדהימות , אבל בלעדיה 
אין טעם לכל הפעילות המו"לית . בהוצאת שוקן נמשך מפעל התרגום וההוצאה לאור 
של המחזאות היוונית הקלאסית . זהו מפעלו הגדול של המשורר אהרן שבתאי , 
שאילו היה עושה רק זאת , כבר היה ראוי להירשם בקהל גיבורי התרבות המקומיים . 
והוא , כידוע , כותב ומפרסם גם שירה שחלקה זוכה לתגובות נרעשות ( " זיוה " 
) . אני זוכר שבעת לימודי באוניברסיטה נדרשתי לקרוא את הטרגדיות היווניות 
כחומר לימוד חיוני בחוג לתיאטרון . מבלי לזלזל אף כהוא זה במפעל התרגום 
האדיר של שלמה דיקמן או אהרן קמינקא , אני חייב להודות שנאלצתי לקבל את 
הדעות על נשגבות הטקסטים האלה מפי מורי ומספרים של חוקרים שקראתי , מבלי 
שאוכל להסכים עמם בלב שלם . הטקסטים העבריים לא היו נגישים . עם כל נאמנותם 
למקור של המתרגמים ומלאכת מחקרם המעמיקה , המחזות היווניים לא נקראו בעיני 
אז כטקסטים מדהימים . תמיד שמחתי לקרוא אותם בתרגום האנגלי , שנשמע ברוב 
המקרים מובן ומיידי יותר . אינני יכול לומר אם תרגומיו של שבתאי טובים מבחינת 
נאמנותם למקור . אינני קורא יוונית עתיקה או חדשה . אבל אני יכול להעיד 
שבלבוש העברי הזה הם נשמעים מיידיים ופיוטיים כאחד . עכשיו קל להבין את 
נשגבותם של הטקסטים האלה . חשוב יותר מכך : שמעתי חלק מן הטקסטים האלה 
על הבמה העברית , מפי שחקנים עבריים . תיאטרון חיפה העלה את " איפיגניה 
באאוליס " , והטקסט נשמע מובן ומרשים גם בשמיעה , מן הבמה . תשעה מחזות 
ראו אור עד עתה בסדרת " מחזות יווניים " של הוצאת שוקן , בשיתוף עם המפעל 
לתרגום ספרי מופת של המועצה הציבורית לתרבות ואמנות : " אדיפוס המלך " 
של סופוקלס , " מדיאה " , " אלקסטיס " ו"איפיגניה באאוליס " של אוריפידס , 
" נשי טרכיס " ו"אנטיגונה " של סופוקלס , ובקרוב יראה אור גם הקה " 
של אוריפידס . כל הסדרה תכלול 64 מחזות . סיבה לחגיגה מיוחדת היא הופעת 
ה"אורסטיאה " של אייסכילוס . זוהי הטרילוגיה היחידה ששרדה שלמה מן התקופה 
הקלאסית של הדרמה היוונית , והיא מגוללת את השלבים האחרונים של קללת בית 
אטראוס : אגממנון , השב הביתה מכיבוש טרויה , נרצח על - ידי אשתו קליטמנסטרה , 
ומותו זוכה לנקמה מידי אורסטס בנו . בניגוד לשאר ספרי הסדרה , שהופיעה 
בכריכה רכה שחורה ולא מבריקה , הטרילוגיה מופיעה בצבע לבן מבריק , עם ציור 
שער של אלמנט יווני ( עיצוב העטיפה יוני בן - שלום ) . בספרים עצמם עוד 
שפע צילומים , ושפע חומר מסביב לטקסט עצמו : מבוא , הערות , מקורות . 
שלושה ספרים קטנים שהם מועט המחזיק את המרובה , וגם כלי נאה המחזיק תוכן 
מרתק . קפמאפרקכשמצב שוק הספרים קשה יותר , משתכללים שיקולי ההפקה . המו"ל 
מנסה לאתר את קהל היעד ולעצב מוצר לטעמו . כך קורה גם עם הסדרה החדשה " חווה " 
( הוצאת " ידיעות אחרונות " וספרי חמד . יעוץ , הפקה והבאה לדפוס : 
דניאלה די - נור ) , שהיא סדרה " מאת נשים , על נשים , לנשים " . זה 
לא אמור להיות הרומן הרומנטי , אלא שלב אחד מעליו . אולי הרומן הרומנטי 
המודע לבנליות של עצמו . כיוון ששום דבר אנושי אינו זר לי , שקעתי מיד 
בקריאת הספר הראשון : " צירי לידה " מאת קייקט קלימו ( תרגום מאנגלית 
יעל נמרודי ) . כיוון שבצירי לידה עסקינן , והעלילה עוסקת בחמש נשים ודרכן 
מראשית ההריון ועד ללידה , אך טבעי הוא שתשומת - לב לא - מעטה מיוחדת לאותו 
אקט שבעקבותיו נכנסת האשה להריון . בקיצור , יש קטעים . כגבר , אני חייב 
לציין שהגברים לא מצטיירים בספר הזה כיצורים חיוביים במיוחד . רק דבר אחד 
יש להם בראש ( או באיבר אחר בגופם ) , וכיצורי אנוש הם מאכזבים . רובם 
מנסים לשדל את הנשים שבחייהן להפיל את הוולד . אבל הנשים שבספר בכל זאת 
אוהבות אותם , כמות שהם , ולקראת סוף הספר כל הגברים ( למעט אחד ) חוזרים 
בתשובה והופכים לאבות גאים ובעלים נאמנים . מערכת השיווק המתוכננת לסדרה 
אמורה להסתייע ב"לאשה " , שפירסם את דבר הסדרה ופרקים מן הספר הראשון . 
שם מקווים לשווק את הספר לא רק בחנויות הספרים , אלא גם בקיוסקים שבהם אפשר 
לרכוש גם את " לאשה " . דבר הראוי לציון הוא עיצוב הסדרה : ספר לא דק במיוחד , 
בכריכה רכה , העשויה נייר קרטון בגוון אפרפר הנותן תחושה של חספוס נעים . 
זה לא מלוקק . הציור על העטיפה עשוי בהבלטה ובגוונים פסטליים . הספר השני 
בסדרה יהיה " כוונות טובות " של גוי פילדינג , ואחר כך הקצב אמור להיות 
ספר בחודש , 21 ספרים בשנה . 
