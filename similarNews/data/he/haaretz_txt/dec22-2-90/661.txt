את רוב היצירות שהושמעו הפעם ניתן לאפיין כמוסיקה תוכניתית , שאינה מותירה 
כמעט מקום לדמיון . בנגינת הסונטה התנ"כית מס 1 של קונאו , המתארת את הקרב 
בין דוד לגוליית , המחיש דוד שמר , בכשרון וירטואוזי בצמבלו , את עלילות 
הגבורה , ומימד נוסף של דראמתיות הוסיפו הסופרן מרים מלצר וחיותה דביר , 
שקראה את פסוקי התנ"ך . " קינתה של המדונה " מאת מונטוורדי ו"תחינתה של 
הבתולה הברוכה " של פרסל , המביעות ערגה לדמות האם הקדושה , זכו לביצוע 
מדויק . קולה הקטן והערב של מרים מלצר זכה לתגבור מן האקוסטיקה של אולם 
ימק"א , והתאים לזאנר זה של שירה סיפורית - תוכניתית . השיבה של מלחינים 
מודרניים אל נושאים מקראיים , היא חלק מתנועת הרומנטיקה , המנסה להאיר 
באור חדש את שורשי העבר , תוך שימוש בשפה צלילית חדשה . ביצירתו של ינעם 
ליף " אלגיה לצמבלו " ( פנטסיה כנענית מס 3 ) , שהולחנה במיוחד לרגל 
האירוע , בלטה גם גישה שונה לצמבלו . כאן הצמבלו לא היה כלי מלווה , והמלחין 
הצליח להוכיח , ביצירה מופנמת ומהורהרת , שגם ממנו ניתן להפיק מוסיקליות 
מרטיטה . יצירתה הדרמאתית של נועה גיא " אהבת דוד ובת - שבע " , שהולחנה 
אף היא במיוחד לקונצרט זה , הביעה ערגה והשלמה עם הבלתי - מושג . החזרה 
על לייטמוטיב כרומאטי בצמבלו נתנה מרחב הבעה לקולה של מלצר , שהיטיבה לשיר 
את קינת ההשלמה עם הגורל . התמצות הצלילי והחזרה המתמדת על אותם מרווחים 
צפופים הגבירו את המתח עד לפיצוץ " אקורדים בצמבלו . 
