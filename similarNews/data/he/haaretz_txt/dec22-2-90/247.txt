( ע ) . הוועד הפועל של מועצת העיתונות אישר שלשום מסקנות ועדת בירור 
בתלונת אורי אורן נגד " הארץ " ו"חדשות " . אורן פנה למועצת העיתונות ביותר 
מ02 תלונות על פרסומים , החורגים , לטענתו , מעקרונות האתיקה העיתונאית . 
לאחר סינון של תלונות שהתיישנו , הועברו לבירור בוועדה 21 תלונות . חברי 
הוועדה היו אהרן דברת ( יו"ר ) , אהרן להב ומשה רונן . לאחר דיון בהצעות 
הוועדה , קיבל הוועד הפועל של מועצת העיתונות את המסקנות הבאות : בירור 
במועצת העיתונות מוגבל להיבטים האתיים של הפרסומים בעיתונות . אין למועצת 
העיתונות כלים כדי להכריע בכל המחלוקות העובדתיות ולטהר מתלונן מכל רבב שדבק 
בו עקב הפרסומים . הוועדה בחנה את מידת עמידתם של כותבי המאמרים בכללי האתיקה 
ולא באה להעריך את פועלו ואישיותו של מר אורי אורן . בחלק נכבד מהמקרים המפורטים 
בתלונות , פעלו העיתונאים והעיתונים על - פי שיקולים עיתונאיים נאותים ולא 
עברו על עקרונות האתיקה העיתונאית . שלוש תלונות נגד " הארץ " נמצאו מוצדקות . 
העיתון פרסם , בין השאר , כי אורן פוטר בשנת 2791 מעבודתו ב"ידיעות אחרונות " 
בשל חשד כי פרסם ראיון עם אב מצרי שכול , שהיה מצוץ בחלקיו הגדולים מן האצבע . 
העיתון נכשל באי - בדיקת הידיעה לגבי סיבת הפסקת עבודתו של אורי אורן , 
לפני פרסומה במקור המהימן ביותר , ובכך שלא פנה אל הנפגע , אורי אורן , 
כדי לאפשר לו להגיב על המידע שעמד להתפרסם נגדו . " הארץ " פרסם כי אורי 
אורן , שהיה עוזרו ויועצו של שר השיכון דוד לוי , נאלץ להסביר רכישת דירה 
בהנחה של 03 אלף דולר מחברה , הנשלטת על - ידי משרד השיכון . העיתון נכשל 
באי - בדיקת המידע במקור המהימן ביותר ובהעדר פנייה מוקדמת לאורי אורן . 
הוועדה מצאה כי אורן לא רכש את הדירה בסופו של דבר וכי ההנחה שהוצעה לו 
היתה הנחה רגילה על תשלום במזומנים ( שלא בוצע ) . גם כתבה , שבעיקרה 
היא בגדר של הבעת דעה שהעריכה את תפקודו של אורי אורן כדובר המשרדים הכלכליים 
בניו - יורק , פורסמה מבלי שניתנה לאורן האפשרות להציג את גרסתו . " חדשות " 
סירב לפרסם מכתב תגובה של אורי אורן על מידע שפורסם עליו . עורך " חדשות " 
סירב גם להופיע לפני הוועדה שהקימה מועצת העיתונות בעניין . בכך עבר " חדשות " 
על כללי האתיקה המקצועית של העיתונאים . 
