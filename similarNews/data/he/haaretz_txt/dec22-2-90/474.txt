בפעם הראשונה שיורי פאפורוב העיף מבט בבית שבו נרצח ליאון טרוצקי , הוא 
נמלט מהמקום כל עוד נפשו בו . . כאשר נסע עם דיפלומט סובייטי עמית במקסיקו - 
סיטי בשנות ה05 המוקדמות , פנה פאפורוב פנייה לא נכונה ומצא את עצמו כמה 
מאות מטרים משטח מוקף חומה , כאשר עמיתו נוכח שהם נוסעים היישר אל אובדנם 
הפוליטי . " הוא צווח לא , יורי , לא ! אתה לא רואה היכן אנחנו ? " 
נזכר פאפורוב . " פנינו לאחור והסתלקנו במהירות מהמקום " . פאפורוב ששירת 
אז כנספח תרבות צעיר בשגרירות הסובייטית , שהיתה נתונה תחת שמירה קפדנית , 
ידע שאם ייראה סמוך לביתו של טרוצקי , אויבו הגדול של סטלין וקורבנו , 
תתחסל לא רק הקריירה שלו . טרוצקי , שגלה למקסיקו בתחילת 7391 , לאחר 
שגורש למעשה מנורווגיה ולאחר שכל מדינות אירופה סגרו את שעריהן בפניו , 
לא ניצל מזרועו הארוכה של סטלין . זה לא נח ולא שקט עד אשר רוצח ניפץ את 
גולגולתו של אויבו במכוש לביקוע קרח באוגוסט 0491 . כמעט 04 שנה לאחר ההרפתקה 
הקטנה שלו נוכח פאפורוב כי סקרנותו עדיין בעינה , והדיפלומט לשעבר של סטלין 
הוא לא רק מבקר נינוח , אלא אפילו אורח קרוא באתר שבו טרוצקי חי . " הכל 
אפשרי כעת " , אמר . פאפורוב , מומחה לענייני דרום - אמריקה , כתב עשרה 
ספרים וכבר פרש מהשירות הדיפלומטי . הוא ניצל את השינויים כדי לפתוח במה 
שלדעתו יהיה אחד החיבורים הראשונים המעמיקים על טרוצקי שבני ארצו יקראו . 
אף שפאפורוב כותב בעיקר לקהל רוסי , שהותו ממומנת על - ידי עיריית מקסיקו - 
סיטי , המשלמת לו על סיוע בקטלג ספריו של טרוצקי . פעולה זו היא חלק משיפוצים 
נרחבים , אירועים וטקסים בבית טרוצקי ובמוזיאון הנספח אליו , לציון יום 
השנה ה05 לרצח . העירייה הוציאה יותר מ001 אלף דולר על שיפוץ המוזיאון והבית 
שבו טרוצקי כתב , התווכח עם חבריו לדעה והאכיל את השפנים שגידל . רבים 
מהתיקים והמסמכים של טרוצקי הועברו עוד לפני שנים לאוניברסיטת הרווארד ולאוניברסיטת 
סטנפורד . אבל המוזיאון עדיין מכיל אלפי ספרים , עלונים וחומר מודפס אחר , 
גדושים הערות בכתב - ידו של טרוצקי , שלדעת חוקרים יכולים לשפוך אור נוסף 
על חשיבתו ועל אירועי קו פרשת המים שהיה חלק מהם . ספר בכריכת עור רכה 
שכותרתו היא " מנועי טרקטורים על בסיס דלק קל " , המונח על שולחן הלילה 
של טרוצקי , אינו נראה מקור מבטיח לגילויים אידיאולוגיים חדשים . אבל 
הספר ( ברוסית ) נמצא שם משום שאחד ממחבריו הוא בנו הצעיר של טרוצקי , 
סרגיי , מהנדס במקצועו שבחר להישאר בברית - המועצות כאשר אביו יצא לגלות 
ב9291 . סרגיי נעצר ב6391 , סירב להוקיע את אביו , ונעלם במחנות . אין 
ספק שהוצא להורג , כנראה ב8391 . כרכים אחרים ברוסית , בצרפתית , באנגלית , 
בספרדית ואפילו ביפאנית מעידים על סקרנותו הרחבה ועל תיאבונו האינטלקטואלי 
של טרוצקי . וההערות שרשם בכרכי מרקס , אנגלס ולנין , שחזתם מעידה עליהם 
כי הרבה לעיין בהם , הן מאגר של רמזים מרתקים על התפתחותו הרעיונית ונטיותיו 
הפוליטיות . " הוא מדגיש ומותח קווים בכל מקום , לפעמים כותב הערות ארוכות 
לעצמו , לפעמים מוחק תאריכים או מתקן עובדות " , אמר פאפורוב , שהוא החוקר 
הראשון מבחוץ שקיבל גישה מלאה לאוסף המצוי בספרייה . " לפעמים הוא פשוט 
כותב משהו בוטה יותר , כמו שקרים ! " . לבד ממקורות יש במוזיאון גם מעין 
היסטוריה מהלכת על שתיים , בדמות נכדו של טרוצקי , אסטבאן וולקוב ברונשטיין , 
בן בתו זינה שהתאבדה בגרמניה ב2391 . וולקוב , שנולד ביאלטה והגיע למקסיקו 
כדי לחיות עם סבו כשנתים לפני הרצח , נהג לישון בחדר שינה קרוב לחדרו של 
טרוצקי . לילה אחד , ב42 במאי 0491 , הוא זוכר , התעורר וראה צלליות 
של אנשים לבושי מדים ליד החלונות . מיד לאחר מכן נורתה אש מקלעים על הבית 
והושלך רימון . זה היה ניסיון ראשון , שנכשל , להתנקש בטרוצקי במקסיקו . 
רק שלושה חודשים לאחר מכן , כשחזר מבית - הספר , נוכח וולקוב שרוצח , 
שביקר במקום בחודשים האחרונים כידיד של טרוצקיסטית בת בית , הצליח במקום 
שאחרים נכשלו . הוא מצא את סבו שוכב על הרצפה וראשו מכוסה דם . פאפורוב 
אומר כי מחקרו אישש את העובדה שהיתה ידועה זה מכבר , שהרוצח , ראמון מרקדר , 
חבר במפלגה הקומוניסטית הספרדית , נשלח על - ידי סטלין . הוא אמר שהוא 
בטוח שגופת מרקדר ( ששוחרר מבית הכלא במקסיקו ב0691 ונסע לצכוסלובקיה ) 
טמונה כיום בבית הקברות קונצאבו , במוסקווה , תחת מצבה שעליה חרות : 
" לופאז , ראמון איוונוביץ , גיבור ברית - המועצות " . הוא אמר כי כל 
האמת על הפרשה תיוודע רק לאחר פתיחת תיקי הק - ג - ב . לדבריו , הוא מעוניין 
מעל לכל להבין את טרוצקי האדם , ולא את טרוצקי המרטיר הפוליטי . האם המשימה 
לגלות דבר - מה חדש על אדם שחייו כבר נחקרו היטב אינה מרתיעה ? " לאזרחים 
סובייטים כל דבר הוא חדש " , השיב פאפורוב בביטחון . 
