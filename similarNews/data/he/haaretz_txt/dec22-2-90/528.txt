אפשר להקנות את השפה העברית להמוני העולים באמצעות הטלוויזיה הלימודית . 
רובם יושב בבית בשעות אחרי - הצהרים , דואגים , מרירים וחסרי - מעש . 
מהגרים בארץ זרה . עד שתימצא תעסוקה לרובם יחלפו חודשים רבים , אולי שנים . 
הזרות ואי - ידיעת השפה הם לרועץ לרבים שאמנם יש להם מה להציע לשוק העבודה , 
אך ללא ידיעה בסיסית של השפה לא יתקבלו לעבודה . מדוע , אם כן , אין 
מפעילים את הטלוויזיה החינוכית , שנועדה להביא השכלה וידע להמוני צעירים , 
כדי לללמד עברית לציבור חדש , אדיר - ממדים ? יובאו לאולפן הטלוויזיה מורים 
היודעים רוסית ועברית , יוכנו אמצעי - ההמחשה והאבזרים הנדרשים , וקדימה 
לעבודת הקודש . בשנים האחרונות נמתחה ביקורת על הטלוויזיה החינוכית , גם 
בדו"ח מבקר המדינה , על כך שהיא מקדישה משאבים גדולים מדי להפקת תוכניות 
בידור ותוכניות אחרות שאינן עולות בקנה אחד עם מטרותיה ויעדיה . אם תירתם 
הטלוויזיה למאמץ החירום של קליטת העלייה הגדולה , היא תרים תרומה חשובה 
לקליטה , וגם יהיה בכך מענה הולם לביקורת הנמתחת עליה פעם בפעם , על אופיה 
ועל מהות תוכניותיה . שידור כתוביות ברוסית במהדורת החדשות הקצרצרה בטלוויזיה 
הכללית אינה מענה לצרכים האמיתיים . גם אינני יודע לשם מה היא נחוצה . 
ממילא אין מקרינים במהדורה זאת כתבות מצולמות , והחדשות ברוסית מוטב שיישמעו 
ברדיו ולא בשולי הטלוויזיה . וכיצד יעמדו לרשות המוני העולים מקלטי טלוויזיה 
כדי לצפות בהם ? בבתים רבים מונחים , כאבן שאין לה הופכין , מקלטי הטלוויזיה 
הישנים , בשחור - לבן . לא - מעט ישראלים החליפו את מקלטי הדור הראשון 
של הטלוויזיה בחדשים , ואילו את הראשון השאירו בביתם " לכל מקרה " . בפעולה 
מנוהלת היטב , אפשר לגייס מאות רבות של מקלטי טלוויזיה ולהעמידם לרשות העולים 
עד שירווח ויוכלו לרכוש לעצמם טלוויזיות חדישות . לרבים מהם זה חלום רחוק , 
רחוק יותר ממה שהם עצמם אולי מדמיינים . יטול אפוא שר החינוך והתרבות , 
זבולון המר , יוזמה , יורה לטלוויזיה החינוכית להיערך מיד למטלה החדשה 
והחשובה , והמוני עולים יתחילו , בתוך זמן קצר , ללמוד עברית ולחוש שייכות 
יותר ממה שהם חשים עתה . האולפנים ללימוד השפה ממילא אינם מסוגלים לעמוד 
בעומס אדיר כזה . הטלוויזיה עשויה להוריד מהם חלק גדול מן העומס . קפמאפרקאני 
מקווה שלא ידרשו ממני שאציג אישורים וקבלות להתנגדותי לכפייה הדתית . הבעתי 
התנגדותי גם כנגד יוזמות החקיקה שננקטו לאחרונה כתנאי להצטרפותה של " אגודת 
ישראל " לקואליציה , אבל קוממו אותי כמה מעשים שעשו חברי קיבוץ מזרע לאחרונה . 
לדעתי , תגובות פרחחיות ומשולחות - רסן מצד צעיריהם רק יחלישו את ההתנגדות 
לחוק החזיר . הם גם עשויים להזיק לעצמם יותר משיועילו . אינני שומר על 
כשרות , ומה שאני אוכל הוא ענייני שלי . אבל דעתי היא שאין שום צורך לקומם 
ולפגוע ברגשותיהם העמוקים של מי שאינם חרדים ודתיים חובשי - כיפות אשר אכילת 
חזיר היא בעיניהם מעשה פסול . חילונים רבים אינם אוכלים חזיר , הנשים מדליקות 
נרות בערב שבת , ברוב הבתים בארץ קבועות מזוזות , ורבים החילונים הצמים 
ביום הכיפורים , הם גם לא יאכלו לחם בפסח שרידי מסורת יותר עמוקה מבית 
ההורים . לחזיר , בעיניהם , משמעות שלילית ופסולה שאותה למדו גם בבית - 
הספר החילוני . חנוכה אינו רק חג שנועד לאכילת לביבות וסופגניות . מתגובות 
של רבים , אני למד שחברי קיבוץ מזרע וקצת בעלי מסעדות בירושלים וברמת - 
גן הגזימו מאוד בתגובותיהם על חוק החזיר . איוולת וגסות - רוח הן להוציא 
לרחוב חזיר מצווח ונוחר שיפגין כמו ביקשו אלה על חייו . הם מגדלים אותו 
כדי שיישחט וכדי שבשרו יימכר בחנויות . כמה שלטים בהפגנה של צעירי מזרע 
קוממו גם את מי שאינם חרדים . כמו הציור של יהודי מזוקן , הלבוש לבוש מסורתי , 
רוכב על חזיר , עם הכתובת " שחור על גבי לבן " , לפי " מיטב " המסורת 
האנטישמית , שכדאי להם לחדול ממנה , ומיד . גם הפעם , אגב , הניפו כרזות 
באנגלית נגד יהודים דתיים . בעבר , בהפגנות בעניין ביטחוני או פנימי , 
הניפו בני הקיבוצים כרזות באנגלית כדי שיצולמו בטלוויזיה הזרה וישודרו במדינות 
אחרות . כך , בעיצומה של ההתנגדות למלחמת לבנון , הניפו מול המצלמות הזרות 
את שלטי " שרון רוצח " , באנגלית . הכל נראה אחר כך על מרקעי הטלוויזיות 
במדינות רבות . מה שהיה להם לומר על שרון נאמר בעברית , ומוטב שהיו מסתפקים 
בכך . מן הטקסטים האנגליים , אז ועתה , נודף סירחון . מאבקם , בסופו 
של דבר , הוא כלכלי - מסחרי . הם אינם נאבקים על אידיאולוגיה . עובדה 
שהתנועה הקיבוצית כולה אינה באה להפגין ולהזדהות אתם . הסיבות ידועות . 
עובדה שרק קיבוץ אחד ממאות הפך את תעשיית בשר - החזיר למקור הכנסה גדול 
וחשוב . במשך שנים מכרה מזרע את מוצריה בחשאי , וידעה מדוע היא נוהגת כך . 
רק בעשור האחרון נעשית המכירה בגלוי ובחנויות הנושאות את שם הקיבוץ . ההתנגדות 
לתעשייה הזאת צפה ועלתה כמה פעמים במשך השנים . עתה הם יוצאים להפגין בקול 
גדול כשרבים בציבור מבינים את המניע להפגנות , שהוא אובדן הכנסות . המאבק 
של מזרע הוא על ממדי הפיצוי הכספי שתתבע מהקופה הציבורית כדי לפצותה על הנשק 
שנגרם לה . מזרע יודעת שהיא לבדה במאבקה גם בקרב התנועה הקיבוצית . זו , 
כמו גופים שונים בישראל , משלמת מס - שפתיים , אך לא תצא למאבק . צר 
לי שעלי להזכיר לחברי מזרע שאת עצם קיומם של קיבוצים רבים היום הם חבים לאזרחי 
המדינה . תודות לכספי הציבור יכול היה שמעון פרס , בהיותו שר האוצר , 
לחוש לעזרת מאות קיבוצים שלא יגיעו לפת לחם . ינהל קיבוץ מזרע את מאבקיו 
ככל שימצא לנכון , אך חשוב שלא יפגע ברגשותיהם של מי שאינם חרדים והצילו 
בכספם את הקיבוצים שנידונו לפשיטת - רגל . זה כספם של ישראלים רבים שנלקח 
מהם בלי שיישאלו , ושרבים מהם התנגדו לכך בפה מלא . בנוסף לכך , יודעים 
הקיבוצים שלא היו מתירים לזרים להניף כרזות ולהציב שלטים בשער המשק ובתוכו , 
כמו אלה שביקשו צעירי מזרע להדביק בחוצות בני - ברק . מוטב , אם כן , 
שצעירים אלה לא יגלשו לחזירויות . 
