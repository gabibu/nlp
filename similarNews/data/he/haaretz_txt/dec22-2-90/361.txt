שרק אל - אווסט " נודע ממקורות בקהיר , כי מצרים קיבלה הבטחות חדשות מאתיופיה , 
שאין בכוונתה להקים מפעלי מים , או לבנות סכרים חדשים על מקורות הנילוס , 
שיפגעו במכסת המים של מצרים . אתיופיה הביעה גם נכונות לקיים התייעצויות 
תקופתיות עם מצרים ועם שאר מדינות אגן הנילוס . המקורות הדגישו , כי מצרים 
השיגה את כל הסקרים האתיופיים , הנוגעים לפיתוח מקורות המים בה , לשם עריכת 
סקר מקיף והצבעה על הפרויקטים העלולים לפגוע במכסה המצרית . שר העבודות הציבוריות 
המצרי הדגיש , כי המופקדים על נושא המים במשרד ההשקייה ובמשרד החוץ , עוקבים 
בעניין אחר כל מפעלי המים על הנילוס , העלולים לפגוע במכסה המצרית , במגמה 
לשמור על זכויות המים של מצרים . עוד אמר , כי לכל מדינה הזכות לערוך מחקרים 
וסקרים , בתנאי שתדבוק בחוזים הבין - לאומיים ולא תפגע בזכויות האחרים . 
השר הוסיף , כי מצרים מקווה להשגת יציבות בדרום סודאן , כדי לאפשר את חידוש 
העבודה בתעלת גונגלי , במיוחד לאחר שניתן פקדון המפצה את החברה הצרפתית 
שביצעה את הפרויקט , בסך 71 מיליון דולר , על הציוד שאיבדה , למרות שלמצרים 
יש מידע , כי הציוד נמצא באתר הפרויקט וכי מצבו טוב . אשר לחפירת הבארות 
הישראליות באילת , כדי למשוך את מי התהום בסיני , אמר השר , כי ברשות 
מצרים נמצאים כל הסקרים על העבודות הישראליות , וכי אין קשר בין מאגר מי 
התהום באילת , למאגר מי התאום בסיני . הוא ציין , כי למשרדו יש תוכנית 
לחפירת בארות מי תהום בסיני , בשכבה העמוקה . 
