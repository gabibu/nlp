לפני שבועיים נראתה עדיין החלטתו של שר הקליטה , יצחק פרץ , להחרים את 
ישיבות הקבינט לעלייה ולקליטה בשל עלבונו מן ההתקפה של השר שרון עליו , 
צעד ילדותי מעט אך גם מובן . שרון פגע בפרץ כאשר השתלח במנכ"ל משרדו וכאשר 
הפנה הערה דו - משמעית אל דוברת משרד הקליטה . כאשר נקט שרון שורה של צעדים 
הפגנתיים שנועדו לרוקן מתוכן את משרד הקליטה נבהל גם הפוליטיקאי שבפרץ , 
שהרגיש כמי " שמעמידים את משרדו למכירת חיסול " . פרץ פגיע : לא זו 
בלבד שאין לו עורף פוליטי , אלא שהוא גם קולט נימות זרות בביקורת המוטחת 
בו באחרונה . " לא מפרגנים לי , מכיוון שבתפקיד נמצא אדם שאינו שייך 
לנוף הפוליטי שלהם " , אמר בשיחה עם " הארץ " לפני ימים מספר , רמז להיבטים 
אנטי - חרדיים . רגישותו גוברת כאשר מדובר בשר שרון , שלמען הישארותו בממשלה 
עמל פרץ 84 שעות קשות בתקופת ממשלת פרס . עם פרוץ המשבר בין השניים אף זכה 
פרץ למידה של חיבה ציבורית , מהולה בתמיהה על פתיעתו מסגנונו של שר הבינוי 
ומהיותו " דיקטטור " , כהגדרתו . כעבור כשבועיים נותר רק מעט מאותה הבנה 
שבה התקבל צעדו של פרץ . החרמת ישיבת הקבינט שלשום , בעיצומו של גל העלייה 
שהביא עמו 000 , 6 איש בסוף שבוע אחד , אינה יכולה עוד ליהנות מנסיבות 
מקלות , הקשורות לאישיותו של שרון . התחזית של 005 , 1 עולים ליום והמשבר 
בבריה"ם , המאיים על היהודים שם , מגמדים את ה"ברוגז " המיניסטריאלי . 
ההסברים שסיפקו מקורביו של פרץ להמשך החרם שהטיל על ישיבות הקבינט לא הוסיפו 
כבוד למהלך . " לא חל כל שינוי שיצדיק את שובו של פרץ לקבינט " , אמרו , 
וכיוונו לכך שראש הממשלה , שנדרש לסכסוך בין שריו , טרם השלים את מלאכתו . 
גם הנימוק כי " פרץ עובד בזמן הזה , ולא מבלה בהצגה ראשונה בקולנוע " , 
אין בו עוד לתרץ את משחקי הכבוד הלא - עניניים . אולם הנימוק התמוה מכל 
שניתן מלשכתו של פרץ הוא : " לא נגרם כל נזק מהעדרו של השר מן הקבינט 
( לעלייה ולקליטה ) " . גם מוח לא - אנליטי במיוחד יכול להסיק מאמירה 
זו אחת משתיים : או שהשר פרץ אינו מכיר בחשיבות תפקידו או שקבינט הקליטה 
הוא גוף נעדר משמעות , ועל כן אין זה משנה כלל מי נוכח בו ומי נעדר . למסקנה 
זו לא חסרים שותפים . " לקבינט אין שום ערך זה גוף טקסי , שנחשף עתה 
בכל אין - אונו " , אמר השבוע יו"ר ועדת העלייה של הכנסת , מיכאל קליינר . 
השרים מזלזלים ב"ממשלתו של שרון " , כפי שמכונה הקבינט . שר האוצר , 
יצחק מודעי , שר הפנים , אריה דרעי , שר החינוך , זבולון המר , ושר 
המסחר והתעשייה , משה נסים , כיבדו את הקבינט בנוכחותם פעם - פעמיים בלבד . 
גם כשהם נוכחים בישיבות גוף זה אינו אלא מועדון ויכוחים . הקבינט לוקה 
בעיוות מבני , המרוקן אותו מסמכויות ומיכולת ביצוע , ועל כן העדרו של פרץ 
מן הישיבות אינו גורם נזק יותר מהעדרם הקבוע של השרים האחרים , ושר האוצר 
בראשם . קפמאבינאלא שלמשחקי הכבוד של פרץ בעיתוי הנוכחי יש בכל זאת השלכות 
מזיקות . התוכנית הבהולה לקליטתם של 004 אלף עולים , שגיבש המשרד בלחץ 
המשבר עם שרון , טעונה אישורים תקציביים ותיאום בין המשרדים הממשלתיים . 
אי הצגתה בקבינט גורמת עיכוב נוסף . הסכסוך גם מחבל בתוכנית קליטתם של 
האתיופים . לא מכבר גיבש משרד הקליטה תוכנית נועזת לקליטה ישירה של האתיופים . 
שרון , בפעולת הגמול שלו נגד פרץ , החזיר את הטיפול באתיופים לידי 
הסוכנות , שהציגה תוכנית שונה , המבוססת שוב על פתיחתם של עשרה מרכזי 
קליטה . משרד הקליטה נעדר מן הדיון ואינו שותף לתוכנית הזאת . כך היו העולים 
לבני ערובה במאבק כוחות המתנהל בעזרת הבולדוזר , בעזרת השם ובעזרת הרב 
שך . לסכסוך המביש השלכות במישור נוסף . הצהרותיהם של נבחרי הציבור על מצב 
חירום ועל הקורבן הנדרש מהציבור מתרוקנות מתוכן נוכח התנהגותם של השרים . 
איך אפשר לרתום את העם למאמץ עליון כאשר שר הקליטה נוהג כאילו שום דבר 
אינו קורה ומנהל מאבקי יוקרה ? 
