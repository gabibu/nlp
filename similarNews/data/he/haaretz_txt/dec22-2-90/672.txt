הסתערותו של הרבי מלובביץ על הרב שך , בעקבות הכרזתו של שך שאנו צפויים 
לשואה נוספת בשל ההתרחקות מהדת ומקיום המצוות , החייתה את המחלוקת רבת 
השנים בין שני הרבנים . הרבי מלובביץ זעם כששמע את תוכן נאומו של הרב שך 
בפני תלמידיו בישיבת פוניבז . כשקרא את הנוסח המלא של הדברים , הכוללים 
לא רק פרשנות על מעשי הקב"ה אלא גם דברי נבואה על השואה השנייה הצפויה 
לנו , החליט להגיב בחריפות . בהתוועדות בפני קהל חסידיו אמר : " רחמנא 
ליצלן לומר שהשואה באה משום שעם ישראל חטא במשהו והקבה עשה עמו חשבון . 
כל שסבלו בשנות השואה קדושים וטהורים הם . מי זה שיכול לעשות חשבונותיו 
של הקב"ה ? איננו מבינים למה איפשר הקב"ה שיקרו הצרות הללו , וכי משום 
שאיננו מבינים עלינו לומר שהיה זה חלילה עונש ? לא ! איננו מבינים ואיננו 
יכולים להבין " . פגיעה בעם ישראל כמוה כפגיעה בקב"ה , אמר הרבי , ובאשר 
לשואה הנוספת " ודאי וודאי שאין מקום לדבר על חשבון נוסף . לא תקום 
פעמיים צרה . הקב"ה אוהב כל יהודי " . ציבור חסידיו של שך לא טמן את ידו 
בצלחת . במאמר ראשי שפורסם בביטאונו של הרב שך , " יתד נאמן " , נאמר 
שאלה " דברי הבל ורעות רוח העומדים בסתירה ליסודות אמונתנו " . לדברי העיתון , 
מאז ומעולם היו בעם ישראל נביאי אמת , שהתריעו מפני הרעות הצפויות מנטישת 
דרך האמת , מול נביאי השקר שהשלו את העם בחלומות נעימים וסייעו לו לטמון 
את ראשו בחול . " יתד נאמן " , שפירסם את הנוסח המלא של נאום הרב שך , 
האשים את הרבי מברוקלין בסיוע למסע ההסתה של " הכופרים השמאלנים " . בין 
הרב אלעזר מנחם שך , בן ה39 , ראש ישיבת פוניבז בבני ברק , שהיה משושביניה 
של תנועת ש"ס והקים ערב הבחירות לכנסת ה21 את דגל - התורה , לבין מנהיג 
חב"ד מנחם מנדל שניאורסון , בן ה98 , התגלע זה שנים קרע עמוק , בשל 
תפיסות - עולם מנוגדות ומרוחקות . שך , יליד ליטא , שהתגלה בנעוריו כעילוי 
בתורה בעת לימודיו בישיבת סלבדקה , עלה לישראל אחרי מלחמת - העולם השנייה 
ונקרא על - ידי הגאון מפוניבז , הרב יוסף שלמה כהנמן , לעמוד בראש הישיבה 
שהקים בבני - ברק . הרב שך חי כל השנים כמעט בסגפנות . רק בלחצם של 
הרבי מבריסק והרב קוטלר ניאות להצטרף למועצת גדולי התורה וטיפח את האברכים 
הספרדים שלמדו בישיבה . אולם משלא קיבלו את דעתו , נטש את מועצת גדולי 
התורה בטריקת דלת והחל לטוות , ב4891 , את החוטים להקמתה של מפלגה חדשה 
( ש"ס ) עם הרב עובדיה יוסף . עלילת חייו של הרבי מלובביץ שונה בתכלית . 
שניאורסון , מנהיג כריזמטי , שכונה גם " המשיח " , למד בגרמניה מתמטיקה 
ופילוסופיה והוסמך למהנדס - מכונות בפאריס . הוא שם לו למטרה להקים תנועת 
איכות רוחנית ( חב"ד ) שתפעל להצלת יהודים מהתבוללות ומשמד וציבור חסידיו 
גדל במהירות . חצרו בברוקלין נהפכה למוקד עלייה לרגל של חסידים וחילוניים 
( בין חסידיו היה נשיא המדינה השלישי , זלמן שז"ר ) . יותר מארבעים 
שנה לא יצא מחצרו בברוקלין ומעולם לא ביקר בישראל . הוא קומם נגדו את הרב 
שך , שלא ראה בעין יפה את המבצעים שאירגן הרבי מלובביץ בישראל , בשלט - 
רחוק , להנחת תפילין בכל קרן רחוב , להפצת ספרי תורה , לפעילות חינוכית 
בקרב חיילי צה"ל במוצבים , בעזרת " טנק מצוות " ויוזמות אחרות שנועדו 
לקירוב יהודים לתורה ולקיום מצוות . שך לא ברר במלים כדי לתקוף את הרבי 
מלובביץ ואת קהל חסידיו . את הרבי מלובביץ כינה " משיח שקר " ואת נאמניו 
" בני נידה " ו"לא - יהודים " . לתלמידיו אמר , שהכתרתו של הרבי מלובביץ 
למשיח על - ידי חסידיו כמוה כעבודה זרה וככפירה בעיקר . הוא האשים את חסידי 
חב"ד באפיקורסות ומינות וציווה על תלמידיו שלא ליצור עמם קשר . הרב שך גם 
פסל את מקוואותיהם . פעם אף הכריז , שאילו היה צעיר יותר , היה יוצא להילחם 
ברבי מלובביץ באש ובחנית , בחרב ובנידוי . " יתד נאמן " תקף את תנועת 
חב"ד וציווה על הציבור החרדי להתרחק ממנה כמו מכת מצורעים . מנגד , חסידי 
חב"ד השמיצו את הרב שך בכל הזדמנות שנקרתה להם . הם כינו אותו " אפס " , 
" פיצקלה " , " חולה קנאה " , ואת איבתו לחב"ד הגדירו " מחלת נפש " . 
כשהרבי מלובביץ דגל בארץ - ישראל השלמה והתנגד לוויתורים על שטחים דיבר הרב 
שך בזכות פשרה טריטוריאלית . שך גם הסתייג מהקמת התנחלויות בשטחים ואסר 
על חסידיו להתיישב בשטחים . כאשר הרבי מלובביץ הורה לחסידי חב"ד לקיים 
עצרת המונים לסיום חגיגות הרמב"ם הזדעק הרב שך וקרא לחסידיו להחרים את האירוע 
ולנסות לטרפדו . ערב הבחירות לכנסת ה21 נשאה היריבות בין שני המחנות אופי 
אלים . ילדים ממוצא ליטאי שרפו את תמונת הרבי מלובביץ . בחוצות בני - 
ברק הוכו ילדי חסידי חב"ד שהעזו לחבוש כיפות ועליהן התג " צבאות השם " . 
בחגיגות ל"ג בעומר הבעירו בובות של שני הרבנים . ב"יתד נאמן " ניגח הרב 
שך את תנועת חב"ד ואת אגו"י . ערב הבחירות הוא ייסד את תנועת דגל - התורה 
והציב בראשה את הרב אברהם רביץ . אנשי הרבי מלובביץ נרתמו למאמץ הבחירות 
ובתשדירי הבחירות של אגו"י מילא הרבי מברוקלין תפקיד מרכזי . אגו"י הגדילה 
את כוחה לחמישה מנדטים . ראשי אגו"י הודו שאלמלא העזרה מהרבי מלובביץ , 
ספק אם היו זוכים להצלחה מרשימה כזאת . דגל - התורה זכתה בשני מנדטים 
בלבד וחסידיו של הרב שך התנחמו בעליית כוחה של ש"ס לששה מנדטים . המחלוקת 
שפרצה השבוע בין שני הרבנים מוכיחה שהפער ביניהם אינו ניתן לגישור וכי אולי 
רק תחת הנהגתם של רבנים חדשים יהיה אפשר לפתוח דף חדש בין הליטאים לחסידים . 
