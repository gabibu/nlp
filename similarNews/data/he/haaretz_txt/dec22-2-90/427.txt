לביטוי הסתמי לכאורה , " גביע הטוטו " , יש כנראה השפעת לוואי דוחה . 
אחרת , קשה להסביר איך לדרבי של יוקרה וממון , מטפטפים רק מאות צופים . 
קהל ה - 000 , 01 בדרבי גביע הטוטו של הסיבוב הקודם , היה אם כן בבחינת 
יוצא מן הכלל טרום עונתי . האין - שחקנים אצל מכבי , והאין - מאמן אצל 
הפועל , בנוסף לאין - הישגים אצל שתי הקבוצות לאחרונה בליגה כל אלה ודאי 
לא משכו צופים נוספים . המידע שהגיע במהלך המחצית הראשונה ניצחון הפועל 
ירושלים על שעריים הבהיר כי רק למכבים סיכוי להעפיל לחצי הגמר , על הנייר . 
על המגרש , לעומת זאת , התברר כי למכבים אין שום סיכוי , אפילו לא מול 
הפועל החלש . החלוץ המכבי אייל אלדד , שהועלה בלית ברירה מקבוצת הנוער , 
היה גרוע ( הוחלף במחצית השנייה ) , אבל קשה לבוא דווקא אליו בטענות , 
נוכח משחקו הפתטי של אלי דריקס , למשל . השער נכבש בדקה ה - 53 . יובל 
פילוס ניצל מסירה טובה של אלון מזרחי ובלבול בהגנת מכבי ובעט מהרחבה כדור 
שהוסט והיטעה את השוער מרכוס . המנהל משה סיני נהנה מלחימת חניכיו מהספסל , 
עד שהכניס את עצמו ( דקה 67 ) , כדי לחגוג זכייה באלפי שקלים וביוקרה 
עירונית , ושמחה לאידם של הצהובים , שנכשלו שוב בהעפלה לחצי גמר הטוטו . 
שפט יהושע לויה , 000 , 2 צופים , ברמת גן . 
