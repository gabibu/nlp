קצינת הח"ן של האוגדה , סגן טל לב , ישבה גם היא באוטובוס שלעברו יידו 
ילדים אבנים . האוטובוס שנסע בציר התנועה הראשי , בחודש יולי 9891 , בסמוך 
למחנה הפליטים אל - בורייג שבעזה , הסיע קצינים של האוגדה בסיור שנועד להכרת 
נקודות אסטרטגיות ברצועה ואתרים היסטוריים . לפני האוטובוס נסעו שני גיפים : 
האחד של סגן מפקד רצועת עזה , אל"ם יעקב שדה , והאחר של מג"ב . סגן לב , 
ששמעה קולות ירי לעבר הילדים , התעניינה לדעת אם מישהו נפגע . כעבור דקות 
מספר הגיע אל"ם שדה לבסיס מג"ב הקרוב , ולדברי הקצינה , נכנס שדה למחנה 
" מחויך , התיישב ליד אל"ם קרן מירון , שהיה אז מח"ט רצועת עזה , ואמר 
לו כי דפקתי לו אחד בכתף " . אל"ם שדה התכוון בדבריו לנער ממיידי האבנים . 
תקרית זו הסתיימה במותו של הנער יאסין חאמד סארג , כבן 51 , וגררה כתב 
אישום נגד אל"ם שדה . התובע הצבאי , סא"ל ( במיל ) עו"ד אורי רגב , 
האשים את שדה בעבירה של גרימת מוות ברשלנות ( שלא בכוונה ) , שהעונש 
המרבי עליה הוא שלוש שנות מאסר . אל"ם שדה הורשע לפני שלושה שבועות , 
והטיעונים לעונש יישמעו מחר . התובע טען כי הנאשם התרשל בפעולות שנקט , 
או שהיה צריך לנקוט , בעת האירוע , לפניו ולאחריו : יריית קליע פלסטיק 
מנשק שלא אופס כראוי , בניגוד לפקודות ; הירי המכוון בוצע בלי שקדם לו 
ירי - אזהרה באוויר ; הנאשם ירה בעת שלא היה יכול לראות אלא את פלג גופו 
העליון של הנער ; הנאשם כיוון את הירי לאזור הכתף ולא אל מתחת לברך כנדרש . 
קפמאבינאל"ם שדה עשה את רוב שירותו הצבאי בחיל השריון במגוון תפקידים , 
ובין השאר היה מפקד בקורס קציני שריון ומג"ד בשריון . במשפטו בפני בית - 
הדין הצבאי המיוחד הגנו עליו שני עורכי - דין מנוסים , עו"ד ד"ר יעקב ויינרוט 
ויעקב רובין , שנשענו בעיקר על " הגנת הצורך " של אין ברירה . לדברי 
הנאשם , היתה ההתפרעות קיצונית ומסוכנת , ומספר המתפרעים היה רב ( לדבריו , 
קרוב ל07 ) וכלל לא מעט מבוגרים , ולפיכך נאלץ לפתוח באש ולירות קליע 
פלסטיק לעבר ידו או כתפו של הנער . הנאשם טען כי המת היה המסית הראשי בתקרית 
ושיתוקו נועד להסיר את הסכנה המוחשית לחייהם של חיילי צה"ל . להודעתו הראשונית 
של הנאשם במצ"ח ( משטרה צבאית חוקרת ) נודעה חשיבות מיוחדת במשפט . וכך 
אמר בעדות שסייעה להפללתו : " אחרי שהאוטובוס עם הצוות עבר , אני יחד 
עם הגיף של מג"ב עצרנו כדי לראות מה עם האבנים והמהומות . אז זרקו עלינו 
אבנים וקיללו . בשלב מסוים נכנס גיף מג"ב והבריח אותם . והם מיד חזרו , 
המשיכו לקלל ולזרוק אבנים ( . . . ) . היה שם מסית שלבש חולצה , 
בלבן או חום , ומסית נוסף שלבש חולצה ירוקה . הם היו מסיתים ראשיים . 
הקבוצה הראשונה היתה קרובה אלי בטווח של 0807 מטרים ( . . . ) ניסיתי 
לרדוף אחרי אחד המסיתים כ04 מטר . ראיתי שהם בורחים , וחזרתי לגיף . מיד 
אחרי שחזרתי הוא ( הכוונה לנער בן ה51 ) חזר עם כולם , והם התקרבו קרוב 
יותר ( מהטווח הקודם ) וזרקו אבנים . יצאתי החוצה וכיוונתי את הנשק לכיוונם , 
וכל פעם שהם ראו שאני מכוון הם ברחו וזרקו אבנים מבין הבתים שבסמטה . " בשלב 
מסוים עשיתי לו ( לנער ) פתיון . שלומי אלרן , הנהג , עמד ויצא החוצה 
כדי למשוך אותו , ואני עמדתי במארב . שלומי הלך אליהם , 01 או 02 מטר , 
כדי שיזרקו עליו אבנים . בשלב מסוים , כשיצא הבחור המסית , הוא תפס אומץ , 
זרק אבן ורצה לברוח . אני כיוונתי אליו לאזור הכתף ויריתי בו כדור פלסטיק 
מנשקי האישי , אם - 61 קצר . רציתי לפגוע בו ביד שהוא זרק ( בה ) את 
האבנים . זיהיתי פגיעה באזור הכתף , או בחלק הימני העליון של הגוף ( . 
. . ) כשזיהיתי את הפגיעה הוא נפל . הגב שלו היה מופנה אלי ( . . 
. ) המקומיים פינו אותו מיידית ולא הספקנו לראות אותו . אני דיווחתי 
באלחוט שיריתי פלסטיק במקום , ושזיהיתי פגיעה בכתף והמקומיים פינוהו . 
לגבי חומרת הפגיעה , לא ידעתי . כשיצאתי מהמחנה אל - בורייג , חצי שעה 
לאחר מכן , נודע לי שהפגיעה היתה בצוואר והבחור נהרג " . קפמאבינבבית - הדין 
הצבאי הוסיף אל"ם שדה פרטים מהותיים לגרסתו : " ( זרקו עלינו ) בקבוקים , 
ברזלים , אבנים ובלוקים " . בחקירתו במצ"ח , שהתקיימה קרוב למועד התקרית , 
לא הזכיר הנאשם כלל כי נזרקו עליו ( ועל אחרים ) בקבוקים וברזלים . לדבריו , 
כאשר מסר לחוקר מצ"ח כי נזרקו לעברם " הכל " התכוון לבקבוקים ולברזלים . 
לדברי הנאשם , חוקר מצ"ח , סגן עידו גונן , השמיט פרטים מהותיים אלה 
מרישום ההודעה כאשר חקר אותו . בית - הדין הצבאי בראשות השופטים אל"ם מרדכי 
פלד , אל"ם יוסף גורל ואל"ם ישראל גל דחה את גרסת הנאשם . בית - הדין 
קבע , כי גם בהודעה הנוספת שנגבתה , שבה ביקש הנאשם להשלים פרטים במצ"ח , 
הוא לא הזכיר את הבקבוקים והברזלים שנזרקו לעברו ולעבר האחרים . " הנאשם 
חזר מיוזמתו לעד גונן ( חוקר מצ"ח ) וביקש למסור הודעה נוספת בעניין דברים 
שנראו בעיניו בעלי חשיבות להדגשה , אך לא אמר מלה וחצי מלה בדבר יידוי אותם 
ברזלים וגנטים ( . . . ) גם אם המדובר בעדויותיהם של עדי התביעה לעניין 
זה , הרושם היה כי דבריהם בעניין אותו ברזל או גנט שהועפו היו מאולצים ( 
. . . ) על כן ניתן לומר שמטר האבנים אכן ניתך לעבר העומדים במקום ורק 
בדוחק רב ניתן לקבוע כי אולי נלווה להם ברזל או שניים , ואף זאת במרחק ניכר 
מהנאשם ושאר הנוכחים . דברים אלה משתמעים בפירוש מהודעתו של הנאשם ( במצ"ח ) 
, שדיבר על טווחים ארוכים של בין 08 ל07 מטרים וכלל לא התייחס לתופעה לפיה 
הוקף מכל העברים על - ידי המון מוסת , שיידה בו מהגגות אבנים , בקבוקים 
וכדומה " , כלשון בית הדין . . הקביעה החשובה ביותר בהכרעת - הדין היא 
שלא נשקפה סכנת חיים לנאשם או לאלה שהיו אתו . הערכתו של הנאשם כי נשקפה 
לו ולאחרים סכנת - חיים עומדת בסתירה לפקודה שנתן לנהגו , סמל שלומי אלרן , 
שנשלח לתוך הסמטה במרחק של 02 עד 04 מטרים כדי לגרום לאותו מסית ראשי לצאת 
ממקום מסתורו . השופטים קבעו כי אילו היו פני הדברים כפי שהנאשם מבקש לתארם 
בעדותו , מעשה מעין זה היה גובל בהפקרות ובסיכון חייו של אלרן אך אלרן 
לא נפגע . המשך הכרעת - הדין עוסק ברשלנותו של הנאשם . התברר כי הנאשם 
לא ביצע פעולה שגרתית כאשר נמנע מלאפס את נשקו . הנאשם העיד כי ביצע את 
האיפוס באמצעות ירי לעבר רגליהם של מסיתים אחרים , בהזדמנות קודמת . לדעת 
השופטים , עריכת מטווח איפוס באופן שהנאשם תיאר אותה צורמת בפני עצמה , 
ועל כך אף העיד מפקד הרצועה , תת - אלוף צבי פולג , שאמר שקשה לו מבחינה 
נורמטיווית לקבל איפוס שנעשה על מטרות חיות . השופטים ציינו כי אי איפוסו 
של הרובה , בצירוף תנועתו של הנורה בעת הירי , " יש בהם כדי להוסיף את 
תרומתם השלילית לעניין הדיוק בפגיעה ( . . . ) הנאשם לא בחר בכל נקודת 
משען , והירי בוצע בעמידה " . צוין שהנאשם לא מילא אחר קובץ ההוראות המבצעיות 
של אג"ם ובכך חטא במזיד להוראות הבטיחות , כדי " לבצע פעולת ענישה מקורית " . 
