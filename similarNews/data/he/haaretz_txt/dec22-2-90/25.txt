) סולקה אנדרטה לזכרו מכיכר מרכזית בטיראנה , בירת אלבניה . טיראנה היתה 
הבירה האחרונה בעולם בה נותרה אנדטרת סטאלין . לפני פחות משנה סולקה אנדרטת 
סטאלין מבירת מונגוליה , אולאן באטור . כיום ניצבת אנדרטה אחרונה של המנהיג 
הסובייטי בגורי שבגרוזיה , עיר הולדתו של סטאלין . פסלו של סטאלין בטיראנה 
עמד מול פסל של לנין , והוסר בלילה שבין יום חמישי לששי מסר עיתונאי אלבני 
בשיחת טלפון . הסרת הפסל היתה אחת הדרישות בהפגנות הסטודנטים , כמו גם דרישתה 
של המפלגה הדמוקרטית . מפלגת אופוזיציה ראשונה זו זכתה להכרה רשמית ביום 
רביעי . בכנס שנערך ביום שני שעבר באוניברסיטה , דרשו הסטודנטים כי " פסלו 
של אוייב הדמוקרטיה הגדול ביותר סטאלין יוסר ממרכז טיראנה , עיר דמוקרטית , 
ובמקומו יוצב פסלו של הכומר פאן נולי , הנשיא הדמוקרטי הראשון של אלבניה " . 
הסרתו של הפסל מעידה על כוונת השלטונות האלבנים להתנתק באופן סמלי מן העבר . 
ביום חמישי נעלמו גם הספרים על סטאלין ממדפי הספריות בטיראנה וקרוב לוודאי 
שישונה גם שמה של עיר התעשייה , סטאלין . 
