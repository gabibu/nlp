בין מקורבי גורבצוב , כך דיווחו עיתונאים מערביים אחרי התפטרות שוורדנדזה , 
יש עדיין אופטימיסטים המאמינים שכמו במקרים קודמים , לאחר התפנית החדה 
אל עבר השמרנות תחזור המטוטלת הפוליטית אל עבר הרדיקליזם ותתייצב אי - שם 
באמצע . אך מה שהתרחש בשבוע האחרון מטיל ספק גדול בהנחה הבסיסית , שלגורבצוב 
יש עדיין שליטה על כיוון המאורעות בברית - המועצות . חסידי המטריאליזם הדיאלקטי , 
שעשוי לחזור לאופנה במוסקווה , יכולים לומר שהצטברות האירועים מתקרבת לנקודה 
שבה הכמות הופכת לאיכות ( ואולי כבר עברה אותה ) : בלימת המהפכה הליברלית 
הופכת להפיכת - נגד . שלושת הסימנים המובהקים למתרחש בבריה"ם היו בחירת ינאייב 
לסגן נשיא , איומיו של ראש הק - ג - ב , הגנרל קריוצקוב , והופעתם של 
שני קולונלים כדוברי השמרנים . ביום שבו התפטר שוורדנדזה התכוון גורבצוב 
להציגו כמועמד לתפקיד החדש של סגן נשיא . אחרי יומיים הציג את מועמדותו 
של יאנייב , אפרטציק שמרני אפור שבסיבוב הראשון הצביעו נגדו גם חלק מהשמרנים , 
משום שחסרים לו כישורים ויוקרה . אחרי היבחרו השמיע ינאייב נאום פרוגרמטי 
שהתאים יותר למי שמקבל לידיו את השלטון ולא למי שזכה בסגנות : הוא הבטיח 
להיאבק לתיקון מצב האספקה ו"לשים קץ לאורגיה הפוליטית ולוונדליזם " , והצהיר : 
" אני קומוניסט מושבע עד עמקי נשמתי " . לאוזניים סובייטיות מאומנות היה 
ברור שהוא מכריז מלחמה על הפלורליזם הפוליטי ומאיים להשתמש בכוח נגד מתנגדי 
הקו השמרני . גם לדברים של קריוצקוב על " הסוכנים הזרים והסי - איי - אי " 
שעומדים מאחורי התסיסה הלאומנית ברפובליקות ואף מרעילים את משלוחי המזון 
מן המערב , יש צליל מפחיד אך מוכר מן העבר . אך הדברים תואמים לא רק את 
התעמולה הסטליניסטית , אלא גם את שנאת הזרים והאיבה למערב של לאומנים רוסים 
זה מאות בשנים ( אין זה מקרה שעל המכתב של ראשי השמרנים לגורבצוב , שפורסם 
במוסקווה , מופיעה בהבלטה גם חתימת פטריארך הכנסייה הפרובוסלווית , אלכסיס ) 
. עוד לפני הופעתו בטלוויזיה פירט קיוצקוב את פילוסופיית עידן החוק והסדר 
המחודש בראיון ב"איזווסטיה " , עיתונה הרשמי של הממשלה . כשנשאל איך יוכל 
לסגור עיתונים " הרסניים " , לדבריו , כשאלה לא מפרים שום חוק , השיב 
בגילוי לב : " החוק לא יכול לחשוב על הכל " . מה שמותר ומה שאסור צריך 
להיקבע גם על - ידי " נורמות אזרחיות המובססות על חינוך נכון ופטריוטי " . 
התקפתם של שני הקולונלים , ויקטור אלקסניס וניקולאי פטרושנקו , מראשי תנועת 
" סויוז " , על שוורדנדזה ועל גורבצוב עצמו , לא באה במפתיע : אלקסניס 
השמיע כבר בנובמבר אולטימטום ותבע מהנשיא " להשליט סדר בתוך חודש ימים " 
מעשה חסר תקדים והממונים עליו אפילו לא קראו אותו לסדר . הדבר מחזק את 
ההנחה שהשניים מדברים בשם אישים רבי - השפעה בצמרת הצבא . ואם היה בכך ספק , 
המחיש זאת אלקסניס בשבוע שעבר , כשאמר בפרלמנט ששר ההגנה , המרשל יאזוב , 
הורה לו אישית לחדול מהתקפות על שוורדנדזה והמשיך לתקוף אותו . יש הסבורים 
שזה מרמז גם שגורבצוב ייאלץ לפטר את יאזוב , שתמך בהסכם להוצאת הכוחות הסובייטיים 
ממזרח גרמניה . קפמאבינהקשר המתהדק בין הצבא והשמרנים לבין הלאומנות הרוסית - 
הפרובוסלווית , והאנטישמיות ההיסטורית של לאומנות זאת , הוא ההיבט הבולט 
הנוגע לנו בהתפתחויות האחרונות בבריה"ם . הפחד מפני ההתפתחויות ומפני נעילת 
השערים הוא המניע העיקרי למבול הפליטים השוטף אותנו . אך אין זה ההיבט היחיד 
הנוגע לישראל . יחסי ישראל עם מוסקווה הם פונקציה של פתיחות השלטון הסובייטי 
כלפי המערב ושל היחסים בין ברית - המועצות לארצות - הברית . גורבצוב ובמיוחד 
שוורדנדזה מזוהים , בפי הדוברים השמרנים והצבא , עם התפנית הפרו - אמריקאית , 
הפרו - ישראלית והאנטי - ערבית , לדבריהם , במדיניות הסובייטית . הדבר 
משתלב בשאלת העמדה הסובייטית בעימות במפרץ הפרסי ובאינטרסים הקשורים במכלול 
הצבאי - התעשייתי הסובייטי . " מולודיה גוורדיה " , אחד משופרות השמרנים , 
כתב בגיליונו האחרון ( עשיר כרגיל בהסתה אנטי - מערבית ואנטי - יהודית ) 
, ש"כוחות השחור " אחראים " להולכת הצבא הסובייטי " למלחמה בעיראק " לטובת 
האינטרסים של האמריקאים והציונים " . תוכניתו של ילצין להפוך את הרפובליקה 
הרוסית לאזור חופשי מנשק גרעיני " תהפוך את רוסיה לבובה של אמריקה והציונות " . 
מקור תעשייתי סובייטי אמר לשבועון הגרמני " די צייט " : " סדאם לעולם לא 
ישלם לנו את שמונה מיליארדי הדולרים תמורת הנשק שלנו , אבל ארבעה מיליארדים 
הוא כבר שילם . טנק עולה לנו 071 אלף רובל , אנחנו מוכרים אותו במיליון 
דולר " . יצוא נשק היה מקור חשוב ביותר של מטבע החוץ בבריה"ם . אנשי הצמרת 
הצבאית - התעשייתית מתפרנסים ממנו בכבוד ויש להם אינטרס אישי בהמשך העסקים . 
מדיניות החוץ הסובייטית , בהנהגת שוורדנדזה , פגעה קשות ביצוא זה . החרם 
על עיראק , שבריה"ם היתה שותפה להטלתו , חסם הן את אחד השווקים העיקריים 
של התעשייה הצבאית והן את יכולתה של עירק לפרוע לפחות חלק מחובותיה לספקים " . 
העיתונות העיראקית אינה מסתירה את תקוות בגדאד , שהתפטרותו של שוורדנדזה 
( שאותו היא מאשימה בקרע בין עיראק ובריה"ם ) תביא לשינוי בקו הסובייטי 
בסכסוך במפרץ ותאלץ את ארה"ב להגיע להסדר שיהיה מקובל על סדאם חוסיין . השינויים 
במדיניות הסובייטית במזרח התיכון יהיו אפוא גם מדד לשינוי יחסי הכוחות הפנימיים 
במוסקווה . 
