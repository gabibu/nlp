בפעם הראשונה בהיסטוריה המעונה של סלוואדור יועמד לדין קצין בכיר , הקולונל 
גויארמו בנאווידס , על השתתפות ברצח אזרחים . כך פסק השופט ריקרדו זאמורה , 
שהודיע כי יש די ראיות להעמדתו לדין של מי שהיה מנהל בית - הספר הצבאי , 
וכן שלושה סגנים וארבעה חיילים שהיו מעורבים ברצח של ששה כמרים ישועיים 
ושני עובדיהם באוניברסיטה של מרכז אמריקה ב61 בנובמבר 9891 . על אף שהחלטה 
זו עתה אינה משוללת אומץ , במצב שבו נקלע הצבא לקשיים מול מתקפת הגרילה 
שהחלה באמצע נובמבר , מעטים הם הסלוואדורים המריעים לה . המאוכזבים ביותר 
הם אנשי הצמרת הפוליטית במדינה ובראשם הנשיא הימני הקיצוני אלפרדו כריסטיאני , 
שהתחייבו להעניש את האשמים , " יהיו אשר יהיו " , אך סבורים שלהקריב קולונל 
זה מוגזם . אלה שקיוו כי למשפט יועמדו האשמים האמיתיים , " אבותיו הרוחניים " 
של פשע זה , חוששים כי הרשעתו העתידה של הקולונל בנאווידס תגן על אותם אשמים . 
" כמה קולונלים אחרים חמישה או ששה , ללא ספק השתתפו בתוכנית הרצח " , 
אמר ללא פקפוק ראש המסדר הישועי באמריקה הלטינית , הספרדי חוזה מריה טוחאירה . 
עם זאת , הוא אינו מאמין שמי שהיה אז רמטכ"ל , הקולונל ראנה אמיליו פונס , 
אשר מונה לשר ההגנה בספטמבר , היה מעורב בפרשה זו , שעוררה סערה בדעת 
הקהל בעולם . על - פי הדעה הרווחת בסן סלוואדור , שקיבלה גם ועדת חקירה 
של הקונגרס האמריקאי , החליט על הרצח " גוף מקביל למטה הכללי " , מעין 
מאפיה של הימין הקיצוני , בעלת חוליות מוות משלה וכללים משלה , בעיקר בכל 
הקשור לחוק השתיקה . זה ארגון הנהנה מעצמאות מלאה , אך פעילויותיו מוכרות 
היטב למטה הצבא העליון ( יש קצינים החברים בו - זמנית בשני הגופים ) . 
האב טוחאירה , הנתמך בדעתו על - ידי כמה אנשי דת בכירים אחרים , גינה 
את " מאות השקרים והסתירות " בתצהירים שמסרו אנשי הצבא לשופט החוקר . 
" אנו עדים " , אמר , " לקשר של שתיקה שאורגן על - ידי מגזר בצבא , ומה 
שחמור יותר , על - ידי שרירות לבה של ארצות הברית , המעלה שיקולי ביטחון 
לאומי כדי לנמק את סירובה למסור לשופט מסמכים העשויים לתרום לגילוי האמת " . 
בשעות ובחודשים לאחר רצח הישועים , לא היססו שגריר ארה"ב ויליאם ווקר וכמה 
ממנהיגי מפלגת השלטון , " הברית הרפובליקאית הלאומית " ( ארנ"ה , הימנית 
קיצונית ) , להאשים את הגרילה , " החזית לשחרור לאומי פראבונדו - מרטי " , 
שבמסגרת המתקפה הגדולה ביותר ב01 שנות המלחמה האזרחית השתלטה על כמה רובעים 
בבירה . הרוצחים טרחו אף להודיע בשם הגרילה כי ביצעה כביכול את הרצח , 
וחתמו " אף - אם - אל - אן " . אך שעות אחדות לאחר מעשה לא הסתירו אנשי 
הצבא של חטיבת החי"ר הראשונה , שהוצבה לא הרחק מבית הארכיבישוף , את שמחתם , 
וזעקו ברמקולים סיסמאות כגון " איאקוריה ובארו ( שניים מששת הישועים שנרצחו ) 
; נמשיך להרוג קומוניסטים ! " רק ב7 בינואר , קרוב לחודשיים מאוחר יותר , 
אישר הנשיא כריסטיאני רשמית את מעורבותו של הצבא ברצח . הכרזותיהם של אנשי 
הצבא העצורים רק הכרזותיו של הקולונל בנאווידס לא פורסמו ברבים שופכות 
אור על אווירת הבהלה ששררה אז בפיקוד העליון נוכח התקדמות הגרילה בבירה . 
" זה הם או אנחנו " , הכריז , לדברי אחד הנאשמים , הקולונל בנאווידס . 
" קודם כל צריך להתעסק במארגנים , אותם אינטלקטואלים העומדים בראש הגרילה 
זמן רב כל כך " . חיילי גדוד העלית " אלטאקאטל " , שהוטל עליהם לבצע את 
פעולת העונשין , לא פיקפקו לרגע שאותם ישועים הם טרוריסטים , כמו גם 04 
המיליטנטים ( של איגודים מקצועיים , ראשי קבוצות דת ומגיני זכויות האדם , 
שניצלו ממוות באותו לילה כיוון שירדו למחתרת . על אף כל ההוכחות , ההודאות 
והעובדות שהתבררו , לא מוציא טוחאירה מכלל אפשרות שפרקליטי האשמים יצליחו 
להשיג זיכוי לבנאווידס . " ההכשלה וההפרעה המכוונות של הפיקוד הצבאי העליון , 
המסרב להגיש מסמכים מסוימים העשויים להצביע על אשמתם של קצינים אחרים , 
החלישה את כתב האישום . בנוסף לכך , במסגרת מלחמת האזרחים יש מקום לחשוב 
שהמושבעים אולי לא יעזו לגזור על קולונל 03 שנות מאסר " . איומים לא חסרו 
בחודשים האחרונים , בעיקר נגד השופט זאמורה , שלדברי הכנסייה " עשה עבודה 
טובה " , על אף מחסור באמצעים לניהול חקירתו . הוא לא נסוג בפני האיומים 
של חוליות המוות , האחראיות לאלפי רציחות מאז 0891 , שדרשו כמה פעמים לשחרר 
את אנשי הצבא העצורים . הללו מרותקים למעשה כל אחד בבסיסו , והקולונל בנאווידס 
נהנה מיחס מיוחד . קפמאבינהכנסייה ועדת חקירה של הקונגרס האמריקאי , בראשות 
גוזף מונקלי הרפובליקאי , גינו את עמדתה של ארה"ב , שמאז 1891 הוציאה קרוב 
למיליארד דולר כדי להעלות את רמתו של צבא סלוואדור . שתיהן מוקיעות את ואשינגטון 
על " העלמת הוכחות " ועל ניסיון להפחיד את העדים שזומנו , בעיקר יועץ 
צבאי אמריקאי , רב - סרן אריק בקלנד . זה חזר בו ממקצת דבריו , לאחר שסיפר 
דברים ששמע בסוד מקצין סלוואדורי על כמה מעמיתיו המעורבים בתכנון הרצח . 
ארה"ב ניסתה כך להגן על רשת הסוכנים שלה שהסתננה לתוך צבא סלוואדור ולחוליות 
המוות , ואולי כמה מהם השתתפו ברצח הישועים . על - פי הסבר אחר שאינו מבטל 
את קודמו , חששה גם ואשינגטון כי הרשעת האשמים העיקריים תצית גל אלימות 
חסר - תקדים מצד הארגונים הפארא - צבאיים הקשורים למגזרים הימניים הקיצוניים 
ביותר בשלטון . 
