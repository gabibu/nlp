יו"ר סיעת המערך במועצת העירייה , אהרון נשיא , אמר כי צעדיו האחרונים 
של ראש העירייה , משה רום , בנושא המינויים וההדחות בעירייה רק יביאו לליכוד 
הקואליציה הלעומתית . " אנחנו יוצאים למלחמה . ננקוט את כל צעדי התגמול 
האפשריים . אנחנו רוצים לדעת אלו פגיעות נוספות מתכנן רום . היום מדיחים 
מנהלים , מחר יפטרו פועלים ופקידים . אם עובדי העירייה ישבתו , נצטרף 
לשביתה . אנחנו נחזיר להם ( לליכוד ) באותה מטבע . נביא להדחת מנכ"ל 
העירייה , יצחק וידבסקי . נעיף את וידבסקי כי שיתף פעולה ובגד בחבריו . 
נפגע במשתפי הפעולה , כמו מהנדס העירייה , מיכאל גופר , ועוד כאלה שנוכל 
להוריד , כולל מנהלת מחלקת הקליטה , לילי בן חור . נדיח את כל אלה שנכנסו 
במכרזים לא חוקיים . נפטר את כל העובדים שרום הביא " . עוד אמר נשיא כי 
המהלך הבא אחרי הדחתו של סגן ראש העירייה , מרדכי שפיגל , יהיה הדחתו של 
מ"ם העירייה , אורי אלמוג . " אנחנו נכנס ישיבה מן המניין ונמסור לראש 
העירייה מכתב עם 41 חתימות לפיטוריו של אלמוג . אפילו אם אורי חבר שלי , 
אין לנו ברירה בנושא הזה . בפוליטיקה אין חברים " . בסיעות המערך ועוז 
כועסים מאוד על וידבסקי , שזכה באמונו של רום , ומכנים אותו , " האיש 
שמכר את נשמתו לשטן " . הטענות המופנות נגדו הן כי הוא מנצל את סמכויותיו 
לרעה . נשיא אמר כי מה שהתרחש בעירייה ביום שלישי בערב היה מן המראות העצובים 
ביותר שראה בחייו : " קראו לכל האנשים ( מנהלי האגפים שהודחו ) וקרא 
( רום ) לרפי אדרי , מנהל המנגנון , והושיב אותו ליד הדלת אצל גיל ( 
זילברשטיין , עוזרו של רום ) . דיברתי אל רפי והוא לא היה מסוגל לענות . 
אני ואשר סייפר רצינו לדבר עם ארנון שאול , יו"ר ועד עובדי העירייה , 
שהיה בלשכתו של רום , וגיל חסם את הדלת בגופו ולא נתן לנו להיכנס " . 
