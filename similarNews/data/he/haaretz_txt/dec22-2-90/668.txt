חגיגת שחרורם של אסירי הטרור היהודי האחרונים לפני שבוע לוותה במסע תקשורתי 
מוצלח של אוהדיהם שנועד לגניבת דעתו של הציבור , המשך לניסיונם להונות את 
דעת הקהל שהחל כבר עם חשיפתם . קודם לכל , את המונח " שחרורם " , כשהוא 
מתייחס לשלושת אסירי העולם , יש לכתוב במרכאות כפולות . כל ההתרגשות בשערי 
כלא מעשיהו היתה שקרית : ה"אסירים " לא יצאו כלל מבית - הסוהר אלא באו 
למקום מבתיהם ומחיק משפחותיהם בירושלים ובחברון . החיבוקים והנשיקות , כאילו 
מדובר בקרובים ובחברים אוהבים שיוכלו מעתה ואילך להיות במחיצת יקיריהם , 
היו הצגה והעמדת פנים . השלטים שנראו בטלוויזיה המברכים אותם אחרי " שבע 
השנים בכלא " , כמו דבריו של חנן פורת על " שבע שנות המאסר הממושכות " , 
היו לא מדויקים , בלשון המעטה . ראשית , הם נתפסו הרי באפריל 4891 , 
כלומר לפני שש שנים ושמונה חודשים ( ולאסיר חשובים כל יום וכל שעה ) . 
ושנית , זה שנה וחצי שהם נמצאים בישיבות שיקום , ובעצם בבית . כלומר 
אפילו באופן רשמי הם ישבו בכלא חמש שנים בלבד , וגם זה נתון הלוקה בחסר . 
כמי שגר בירושלים ומסתובב ברחובותיה , פגשתי באופן מקרי פעמים רבות כמעט 
את כל אסירי הטרור היהודי שיצאו לחופשות בכל שני וחמישי . לא מעטים מתוכם 
הביאו ילדים לעולם בתקופה שנחשבו אסירים , וניהלו אורח חיים משפחתי כמעט 
נורמלי . אפשר לומר די בבטחה , שמשפחה ישראלית רגילה רואה את בנה החייל 
הקרבי פחות בהרבה משמשפחות אסירי העולם ראו את יקיריהם . יש להבהיר זאת מפני 
שבמקומות רבים פורסמו בתקשורת דברים של אנשים שהולכו שולל . נערה אחת , 
למשל , שפגשה אחרי ה"שחרור " את חברי ועדת החינוך של הכנסת , שסיירו 
בשומרון , הרשימה אותם באומרה : " לבי עם משפחות העצורים , עם הנשים 
והילדים הרכים , שותפה אני בשמחתם על שחרור הבעל והאב . . . כמה סבל וייסורים 
היו מנת חלקם בשבע שנים אלו , צא והכפל שבע שנים באישה ושישה ילדים . . 
. אני פשוט שמחה שהם שבים הביתה " . ( על פי רשימה של ח"ך חנן פורת ב"ידיעות 
אחרונות " ) . לחגיגות חברי הטרור היהודי ואוהדיהם לא היה , אפוא , שום 
רקע של אושר פרטי - אנושי על השחרור , אלא היתה זו שמחה בעלת משמעות רחבה 
יותר . שמחה על הישג פוליטי נכבד שהשיגו . מבחינתם , והם בהחלט צודקים , 
כל הליכי קיצור המאסר והשחרור היו הצלחה פוליטית חשובה לקבלת לגיטימיות 
ציבורית וממשלתית למעשי הרצח ולשפיכות הדמים שביצעו . זה מה שהיה ונשאר 
חשוב ל82 נאשמי הטרור היהודי , שהיו להם עוד עשרות , ואולי יותר , שותפים 
לסוד פעולותיהם . מחתרת זו הקיפה לא רק את המקורבים למלכות בגוש - אמונים 
ובממסד של ההתיישבות בשטחים , אלא גם את המלכות עצמה . היה להם רקע אידיאי 
מוצק וארגון . הם פעלו בתחכום נועז ובתיאומים של יחידה צבאית מובחרת . בכך 
הם שונים מכל הישראלים האחרים שרצחו ערבים ופגעו בהם בכל השנים האחרונות . 
היו עשרות כאלה . החל מעולים אמריקאיים שהסתופפו בחצרו של כהנא ופתחו פעם 
ביריות על אוטובוס ערבי ממזרח לרמאללה , דרך בן - שימול , יורה הטיל על 
ערבים בירושלים , והשלושה שרצחו את נהג המונית בדרך יריחו , וכלה בעמי 
פופר מראשון - לציון ובחייל החשוד עתה שירה במכונית הרופא מחברון בשבוע שעבר 
כנקמה על רצח אחיו . היו עוד רבים כאלה . חלקם נשכחו , כמו ישראל לדרמן , 
שזרק רימון והרג ערבי בירושלים , או כמו מציתי הצריף על הערבים הכלואים 
בו באור יהודה . אחרים לא נתפסו . לא האלמוני שירה והרג ערבי ליד שער ציון 
לפני ארבע שנים , לא מי שפתח באש על מונית ערבית ליד קרית - ארבע בקיץ האחרון 
ופגע למות באישה ערבייה , ולא אלה שרצחו גבר ואישה בכפר בשומרון בבוקר שבו 
נרצח בניו - יורק הרב כהנא . אפשר להוסיף לרשימה זו . את כל אלה אי - אפשר 
לכנות מחתרת , משום שלא פעלו כארגון חשאי בעל גוון פוליטי ואידיאי . רובם 
אנשי שוליים ותאווי נקם שפעלו על דעת עצמם , לפעמים בתוספת גינוני פולחן . 
כך בראשון - לציון , כאשר עמי פופר העמיד את הערבים בשורה ודרש מהם את 
תעודות הזהות , כמו בטקס הוצאה להורג . וכך החייל החשוד בירי על הרופא 
מחברון שהתקרב לקורבנותיו והודיע להם בנוסח סרטי המערב הפרוע : עליכם למות ! 
ההבדל בין יחידים אלה ובין מחתרת הטרור של גוש אמונים הוא כמו ההבדל בין 
הסכינאים הערביים ובין חוליות החבלה המאורגנות של אש"ף . אף שאלה גם אלה 
שופכי דם נקיים . ברחוב הישראלי כיום לא צומחת מחתרת חדשה , אבל עולה מספרם 
של היחידים הנוקמים ברצח . הרקע והגיבוי למעשיהם היא קבוצת הטרור בעלת הגיבוש 
האידאי והמודעות הפוליטית הגבוהה שהנהיגו אנשי גוש אמונים , שערכו חגיגה 
פוליטית בשערי מעשיהו בשבוע שעבר . 
