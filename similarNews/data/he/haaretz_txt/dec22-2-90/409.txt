אני חושב שאפשרות זו אינה אקטואלית משתי סיבות . ראשית , מבחינה מעשית 
על מנת לכונן מחדש ממשלת אחדות , יש לשנות את הרכב השרים בממשלה ולא ברור 
לי כיצד שמיר מוציא את דוד לוי ממשרד החוץ ואת יצחק מודעי ממשרד האוצר מבלי 
לעורר מהומות בתוך הליכוד , וכיצד הוא פותר את בעיית התיקים שניתנו לש"ס , 
לאגו"י ולשותפים האחרים . שנית , מבחינה עקרונית , אין מקום לכך שמפלגת 
העבודה תצטרף לממשלה , מבלי שחלה התקדמות כלשהי בנושא השלום שבגללו פרשנו 
מהממשלה . תקופת ההמתנה שלפני המלחמה ב76 , היתה שעת חירום מבחינה מדינית 
וביטחונית והצדיקה הקמת ממשלת חירום לתקופה מוגבלת . היום המצב שונה . 
אמנם קיימת מתיחות בשל המצב במפרץ , וקשה להתנבא שבועיים וחצי לפני ה51 
בינואר מה יקרה , אך ההערכה שלי היא שעיראק תמצא דרכים להתחמק מעימות צבאי 
ותצליח לפרק את הקואליציה של מדינות המערב על ידי ביצוע ויתורים חלקיים . 
עיראק כבר שחררה את כל בני הערובה המערביים , כדי שלא תהיה לאמריקאים מוטיווציה 
להילחם נגדם . העובדה שישנה עלייה גדולה מבריה"ם היא דבר מבורך , אבל זה 
עדיין לא מצדיק הקמתה של ממשלת אחדות לאומית . להערכתי ממשלה כזו לא תוקם , 
אלא אם כן יקרה משהו בלתי צפוי . אין סתירה בין הדברים שהשמיע פרס לעמדתי . 
גם אני לא פוסל כינון ממשלת אחדות בתנאים שפירט , אך זה לא ריאלי שהליכוד 
ישנה את תוכניותיו בתחומים אלה . לדעתי גם לא תהיה תמיכה במפלגה לחזור לממשלה , 
כשלמעשה לא קרה מאומה בתחום המדיני . אין ספק . לא נראה לי סביר שבגלל התסכול 
הזה נחזור לממשלה שאינה עושה דבר לקידום השלום , אני גם לא מאמין ששמיר 
והליכוד ינקטו בצעד כלשהו לקידום רעיון זה , כי הדבר עלול לסכן את שלטונם . 
