בהיעדר מכבי תל אביב ( שהוכתר בשבוע שעבר לאלוף הסיבוב הראשון ) , העושה 
במדריד , נפתח הסיבוב השני במאבק חריף על ההשתלבות בין 4 הראשונות , מיקום 
שיעניק בסוף העונה אפשרות להיאבק על האליפות . שתיים מהקבוצות השואפות לפיינל - 
פור הפועל תל אביב והפועל גליל עליון נחלו אמש הפסדי חוץ צורבים . הפועל 
תל אביב הצפין לחיפה המתוסכלת ולראשונה מאז הפגרה וההצטרפות של דאג לי , 
נוצח 6838 . עבור מכבי חיפה זה ניצחון שעשוי להוות תפנית . החיפאים טיפסו 
כדי נקודה מהמקום ה - 4 . הפועל גליל עליון נוצח 5988 בידי קבוצת התחתית 
מרמת השרון , הפסד שדחק את הפינאליסטית מאשתקד למקום ה - 7 , עם 5 הפסדים 
ב - 11 משחקים . ברמת השרון נשמו מעט לרווחה במאבק התחתית , אם כי המאבק 
נגד הירידה בעיצומו . הפועל ירושלים ומכבי ראשון לציון זכו בניצחונות קלים 
נגד האחרונות בטבלה וחלפו על פני מכבי תל אביב שלא שיחק . ראשון לציון הביסה 
את בית"ר תל אביב 61159 והפועל ירושלים ניצח בעמק את האחרון בטבלה הפועל 
גבת 4807 . הפועל חולון נצמד למאבק על המקום בצמרת הגבוהה , עם נצחון ביתי 
על מכבי רמת גן 5978 , אחרי משחק מתוח . בשבוע הבא תהיה פגרה בת שבוע . 
הליגה תתחדש בעוד שבועיים במאבק צמרת בין הפועל ירושלים למכבי תל אביב . 
