בודפשט ( מיוחד ל"הארץ " ) . המלך הגולה של רומניה , מיכאל , בן 96 , 
אשתו ואחת מבנותיו , ניסו אתמול לשוב לארצם ואולם לאחר נחיתתם בנמל התעופה 
בבוקרשט הם הועלו מייד על מטוס צבאי רומני , שהחזיר אותם לשווייץ . ברומניה 
בוטלה המלוכה והמלך גורש ממנה לפני 34 שנה . לפני שבועיים נודע כי שר ההגנה 
הרומני , הגנרל סטנקולסקו , נפגש בחשאי עם המלך והם דנו " על המצב הכללי 
ברומניה " . בראיון עיתונאי הכריז המלך הגולה , כי הוא רואה עצמו מוכשר 
ומוסמך להוביל את רומניה למשטר דמוקרטי . מקורביו אמרו , כי מטרת מסעו 
לבוקרשט היתה לעלות לקברי אבותיו . בהודעה רומנית רשמית , נאמר כי מיכאל 
ובני לווייתו הגיעו לבוקרשט ללא אשרות כניסה וברשותם היו דרכונים דיפלומטיים 
דניים . כיוון שהוא סירב לציית להוראות אנשי משמר הגבול , לא היה מנוס 
מהטסתו המיידית חזרה לשווייץ . המלך לשעבר תיכנן לשהות ברומניה לפחות 42 
שעות , לאחר שלא היה בה מאז אולץ לוותר על כסאו בשנת 7491 . לשאלה באם 
שלטונות רומניה חוששים מנוכחותו , אמר מיכאל : " נראה שהם מפחדים מכל 
מה שקורה " . 
