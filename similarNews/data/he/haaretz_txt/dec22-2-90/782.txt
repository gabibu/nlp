קורס להכשרת 72 מדענים עולים מברית המועצות להוראה בבתי - הספר העל - יסודיים 
נפתח לפני יותר מחודש באוניברסיטה העברית בירושלים ( במכללת תל חי מתקיים 
קורס הסבה אחר להוראה בתיכון ל57 מדענים עולים ) . יואל נסון , מנהל בית - 
הספר לתלמידים מחו"ל באוניברסיטה העברית , המשמש גם כמנהל הקורס , אומר 
כי האוניברסיטה הגיעה למסקנה כי עליה לעזור למדענים העולים בהסבה מקצועית 
זו , לאחר שנוכחה כי אין בכוחה וביכולתה לקלוט את רוב המדענים העולים . 
פרוף אמנון פזי , נשיאה היוצא של האוניברסיטה העברית , הגה את רעיון ההסבה 
המקצועית כבר לפני כשנה , ורתם לצורך כך את משרדי החינוך והקליטה . כדי 
לממש את הרעיון הוקם צוות חשיבה אוניברסיטאי . הוא כלל נציגים מבית - הספר 
לתלמידים מחו"ל , מהמדור להכשרת מורים של בית - הספר לחינוך ומהמרכז להוראת 
המדעים על - שם עמוס דה שליט של האוניברסיטה . בסיוע משרדי הממשלה השונים , 
גיבשו חברי הצוות קורס אקדמי שנתי המיועד למדענים העולים . בסיום הקורס 
יוכלו המדענים לקבל תעודת הוראה לכל דבר ולהתחיל בעבודה כמורים מן המניין . 
מקימי הקורס התכוונו כי מלבד הקניית השפה העברית לתלמידי הקורס , ובמיוחד 
העברית המקצועית הרלוונטית לתחומיהם , ירכשו העולים הכשרה פדגוגית על - 
פי שיטת החינוך המערבית , השונה באופן מהותי מזו שהכירו בארץ מוצאם . את 
ההגדרה מיהו מדען - עולה קובע משרד הקליטה ; לאוניברסיטה אין שיקול דעת 
כלשהו בנושא . לעולים העומדים בקריקטריונים הספציפיים של משרד הקליטה , 
ומשתתפים בקורס , ניתנים דמי קיום חודשיים כמו לכל עולה , והאוניברסיטה 
מממנת את שכר הלימוד . לשם כך גייסה האוניברסיטה את קרן " יד הנדיב " 
כתורמת לתוכנית . משרד החינוך עדיין אינו מסייע בתמיכה כלשהי , אומר חסון . 
על אף מעורבותם של הגופים האחרים , מציין נסון , שיקול הדעת על קבלתם של 
תלמידי הקורס נתון בידי האוניברסיטה לבדה . הם נבחרו על - ידה לפי שיקוליה 
היא , ללא קשר להגדרות משרדי הממשלה . מוסדות האוניברסיטה הקפידו במיוחד 
ברקע האקדמי של כל מועמד . הסיבה לכך היא שיש בברית המועצות אוניברסיטאות 
רבות שבוגריהן בתחומי המדעים אינם מצויים ברמה אקדמית מספקת בהשוואה לארץ . 
" את אותם מועמדים , עם כל הצער שבדבר , לא קיבלנו " , אומר נסון . לעומת 
השיקול האקדמי שהנחה את האוניברסיטה בקבלת המדענים העולים לקורס , העדפתם 
הראשונה של משרדי הממשלה היא שהתלמידים יהיו כולם בעלי רקע קודם בהוראה . 
בפועל , אומר נסון , התקבלו שמונה תלמידים שאינם בעלי רקע כזה . לדבריו , 
על אף העדר ניסיונם , יש להם פוטנציאל הוראה מבטיח וביכולתם לתרום שנים 
רבות למערכת , לא אחת יותר ממדען בעל ניסיון רב בהוראה , שגילו המתקדם 
הוא לו לרועץ . מבין 26 המועמדים , התחילו את הקורס 72 עולים בלבד . כמה 
מועמדים נדחו על - ידי משרד הקליטה ואחרים דחתה האוניברסיטה עצמה . " מה 
שחיפשנו לקורס היו אנשים בעלי רקע תיאורטי במדעים הטהורים כמתמטיקה , פיסיקה , 
כימיה וביולוגיה . בפועל , התקשרו רבים בעלי רקע והכשרה בתחומים מעשיים , 
כמהנדסים וכימאים , החסרים ידע בתחומי המדע התיאורטי המדויק " . נסון 
אומר שהיו אף פניות מבעלי תארים מתקדמים ממוסדות מכובדים כאוניברסיטת קייב , 
שהאוניברסיטה נאלצה לדחותם כיוון שהרקע שלהם היה טכני מדי . בעיה זו משותפת 
לרבים מהפונים . " את אלה שנאלצנו לדחות הפנינו בדרך כלל לאורט , המתמחה 
בהסבה מקצועית " , הוא אומר . " הקדשנו הרבה מאמצים כדי למצוא את האנשים 
המתאימים לקורס . אולם גם כך , בפועל , מצב התעסוקה בארץ הוא כזה שגם 
מי שעתיד לסיים את הקורס יודע שסיכוייו למצוא משרה מלאה הם קלושים , וכנראה 
ייאלץ להסתפק ברבע עד שליש משרה " , מציין נסון . תוכנית הלימודים בקורס 
מקיפה שני סמסטרים . בסמסטר הראשון לומדים התלמידים 52 שעות - שבועיות , 
עברית ושני קורסים אקדמיים : היסטוריה של עם ישראל ועם ישראל חברה ומשטר . 
בסמסטר זה מתקיימים סיורים לימודיים רבים ברחבי הארץ . הדגש בסמסטר ב הוא 
על ההוראה בתחומים השונים . התלמידים לומדים קורס מבוא לחינוך בארץ , הכולל 
פילוסופיה חינוכית , פסיכולוגיה וסוציולוגיה של הילד הישראלי וסדנאות דידקטיות 
בתחומים השונים . במסגרת הסדנאות יבקרו התלמידים הרבה בבתי - ספר תיכוניים 
שונים , שם גם יעבדו בהוראה בצמידות למורים . לפי התוכנית , כל תלמיד 
יקבל מדריך במקצועו , שיהיה כפוף למדריך - על המתמחה בהכשרת מורים . לאחר 
התחלת הקורס ובעקבות שיחות עם תלמידיו ועם עולים שכבר התערו במערכת החינוך , 
הוחלט להוסיף עוד חצי שנה לפרויקט בתום הקורס , כדי לתת לבוגריו גיבוי 
תוך כדי עבודתם במערכת . נסון מסביר : " המסקנה מקליטת עולים במערכת החינוך 
היא כי אסור לזרוק את העולים למים ללא סיוע ותמיכה " . לשם כך יוצמד מורה - 
תומך לכל בוגר , שיעקוב אחר התקדמותו ויסייע לו . כן ישתתפו הבוגרים בסדנה 
שבועית שתיערך באוניברסיטה , במקצוע ההוראה הספציפי שלהם . 
