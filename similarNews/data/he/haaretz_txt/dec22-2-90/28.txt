ריאד ( ע"ם ) . אתיופיה הבהירה באחרונה למצרים כי התוכניות שהיא בודקת 
עתה לפרויקטים בתחום המים , לא יפגעו באינטרס המצרי בנילוס . היא הדגישה 
כי מדובר בפרויקטים על הנילוס הכחול , שלא יורידו את מכסת המים של מצרים , 
שהיא 5 . 55 מיליארד מ"ק בשנה . השליח האתיופי שביקר במצרים הדגיש גם כי 
נשיא אתיופיה שוקד על היחסים הבילטרליים . מקורות יודעי דבר מסרו כי מצרים 
הודיעה לאתיופיה שהיא מתנגדת לכל פרויקט אתיופי חד - צדדי על הנילוס , שכן 
הדבר יפגע באינטרס שלה . היא דרשה כי לפני ביצוע פרויקט כזה , תתקיים התייעצות 
עם שאר המדינות השוכנות לחופי הנילוס . בשיחותיה עם אתיופיה הדגישה מצרים 
כי היא שוקדת על מתן סיוע טכני וכלכלי למדינות אפריקה , ועל שמירת יחסיה 
עם מדינות עמק הנילוס . היא הביעה רצון לקדם את פעילות הוועדה הטכנית המשותפת 
למדינות עמק הנילוס , כדי לעיין בפרויקטים שעל הפרק , שיסייעו לפיתוח 
מקורות הנהר . 
