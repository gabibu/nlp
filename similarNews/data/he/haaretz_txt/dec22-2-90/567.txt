צת קלארידג - ישראל , המייצגת את איל ההון היהודי - קנדי , צרלס ברונפמן , 
ואת שותפו , ליאון קולבר , היא זו שתרכוש ככל הנראה את חבילת המניות של 
משפחות חרפק וקצמן באסם . עבור חבילת המניות של חרפק וקצמן , המהוות % 33 
ממניות החברה , ישלמו המשקיעים 62 מיליון דולר . את המשא - ומתן בין נציגי 
המשפחות קצמן וחרפק לבין קבוצת קלארידג ניהל גונתן קולבר המשמש כמנכ"ל קלארידג 
בישראל . דן פרופר , מנכ"ל אסם , מסר אתמול בתגובה כי בשלב זה גם הוא 
אינו יודע את זהות הקונים וציין שאלה הגישו את הצעתם באמצעות מתווכים כך 
שגם המוכרים עצמם לא ידעו את זהותם . גורם עסקי נוסף הקשור במישרין עם משפחת 
ברונפמן בישראל ומקורב ביותר לקבוצה ועסקיה סירב אמש לאשר או להכחיש את הידיעה , 
אך רמז שהתמונה כולה תתבהר רק לקראת סוף השבוע . ממשרד גיתם , המשמש כמשרד 
יחסי הציבור של קלארידג וברונפמן בישראל , נמסר אתמול בתגובה כי לא ידועה 
להם זהותו של הרוכש . גונתן קולבר אינו נמצא השבוע בישראל ולכן לא ניתן 
היה להשיג את תגובתו . משפחות חרפק וקצמן פעלו בחודשים האחרונים בניסיון 
למכור את מניותיהם באסם . פרופר פעל במקביל בניסיון לאתר גורם אשר ירכוש 
את המניות ויהווה גורם ידידותי לבעלי השליטה בחברה , שפרופר נמנה עליהם . 
במסגרת זו בחן פרופר את שילובם של מספר גורמים עסקיים ובהם קונצרן כלל . 
לפני כחודש נחתם הסכם למכירת המניות שהוחזקו על - ידי משפחת חרפק וקצמן לגורם 
שזהותו חסויה בתמורה ל62 מיליון דולר . ע"ף הסכם בין משפחות המייסדים של 
אסם שהחזיקו במניות החברה , נתונה בידי הבעלים זכות סירוב המקנה להם אפשרות 
לרכוש את המניות העומדות למכירה בתמורה לסכום שננקב בהסכם המכירה . 
