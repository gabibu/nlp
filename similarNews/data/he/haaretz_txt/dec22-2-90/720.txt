שר הקליטה , הרב יצחק פרץ , אשר שב לדיוני קבינט העלייה לאחר שנעדר שבועיים 
בגלל סכסוך בינו לבין השר שרון , סקר בישיבה את תוכנית משרדו לקליטת 004 
אלף עולים בשנת 1991 . ראשי משרד השיכון התנגדו בתוקף להצעתו של הרב פרץ , 
לשכן בשנה הבאה כעשרת אלפים משפחות עולים באוהלים , כפתרונות דיור לשעת 
חירום . סגן שר הבינוי והשיכון , הרב אברהם רביץ , אמר אמש כי לדעתו זהו 
רעיון רע , שיגרום עוול לעולים . " לא מתקבל על הדעת להושיב עולים חדשים 
באוהלים בחודשי החורף בקור בלי תנאי סניטריה " , אמר . לדעתו , יימצאו 
פתרונות חלופיים לדיור , כמו קרוואנים על גגות בנייני ציבור , עד להשלמת 
בנייתם של בנייני הקבע . גם יו"ר ועדת השרים לקליטת עלייה , שר הבינוי 
והשיכון אריאל שרון , התנגד אף הוא להצעה להקים מחנות אוהלים לעולים . לפי 
הערכת המשרד , ייווצר בסוף השנה הבאה מחסור ב54 אלף יחידות דיור וב071 אלף 
מקומות עבודה . בסוף השנה הבאה יצטרפו לשוק העבודה 041 אלף דורשי עבודה , 
בהם 51 אלף מובטלים ו55 אלף שיעבדו בעבודות זמניות . לפי התוכנית , יוכשרו 
05 אלף עולים לעבודות בניין , 000 , 6 להוראה , ועשרת אלפים למקצועות נדרשים 
אחרים . חברים בקבינט הביעו פליאה על כך שמשרד הקליטה לא הציג את העלות 
הכספית של התוכנית . בישיבת הקבינט בשבוע הבא יתקיים דיון מקיף על תוכנית 
זו . צה"ל הציע למשרד האוצר להוסיף תקציב למערכת הביטחון , כדי שיהיה באפשרותה 
להזמין מוצרים ממפעלים ביטחוניים ובכך לקלוט עולים רבים לעבודה בתעשיות ביטחוניות 
כך מסר אתמול גורם צבאי בכיר . המקור מסר כי צה"ל יתחייב להעסיק עולים 
לפי כישוריהם . בקרב עולים אנשי מקצוע רבים , שעבדו בבריה"ם במפעלים ביטחוניים . 
הרמטכ"ל , רב - אלוף דן שומרון , וקצינים בכירים בצה"ל דיווחו אתמול לקבינט 
לקליטה על התוכניות שגיבש צה"ל לסיוע בקליטת העלייה . צה"ל יקצה לעולים 
07 אלף מקומות לינה ב12 מחנות ומתקנים ויעמיד לרשותם 041 דירות ברחבי הארץ . 
המדובר בדירות שירות של אנשי קבע בערי הפיתוח . ארבעה אתרים , המשמשים 
שטחי אש ואימונים של צה"ל , יועתקו למקומות אחרים ויוצבו בהם קרוואנים לעולים . 
נציגי צה"ל אמרו כי הקצאת מקומות הלינה לעולים תחייב פינוים של 000 , 5 
חיילים לאוהלים במקומות אחרים . בראש המבצע יעמדו ראש אגף התכנון , אלוף 
דני יתום , וראש אכ"א אלוף רן גורן . לדברי הרמטכ"ל , למרות הקושי שבהעברה , 
שעלותה 45 מיליון שקלים , חייב צה"ל להירתם למאמץ הקליטה . לשם כך יידחו 
קורסים ויופסקו אימונים . הוא סיפר ש003 חיילים וחיילות עוסקים בלימוד עברית 
בקרב העולים . לפיכך ביקש צה"ל את עזרתו של האוצר במימון המבצע . השר שרון 
שיבח את צה"ל על מאמציו לסייע בקליטה . " אנו במצוקה ומצפים מצה"ל לסייע 
לנו בפתרונה " , אמר . גורמים בכירים במשרד הקליטה מתחו ביקורת על התוכנית 
לקליטת עולי אתיופיה שהגישה הסוכנות לקבינט הקליטה . 
