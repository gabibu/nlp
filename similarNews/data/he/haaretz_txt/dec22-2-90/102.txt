( ע ) . עמי פופר , בן 12 , הנאשם ברצח שבעה ערבים ברובה גליל ובניסיון 
לרצוח עשרה ערבים נוספים בצומת גן - הוורדים בראשון - לציון ב02 במאי 0991 , 
חזר בו אתמול מכפירתו הגורפת בהאשמות , והודה ברוב העובדות והמעשים המיוחסים 
לו . עורך דינו של פופר , יעקב קרימולובסקי , הגיש לבית המשפט בכתב את 
החזרה מהכפירה , וכתב בשם מרשו כי בין הנימוקים להחלטה היו הרצון לצמצם 
בעדים ולחסוך בכסף וזמן . עם זאת , יטען הנאשם שמעשיו נבעו ממחלת נפש , 
וישלול כוונה פלילית . הדיון יימשך היום . בעת הגשת כתב החזרה מהכפירה , 
נותר פופר לשבת בין שני שוטרים , והשופטים שאלו אותו האם צעד זה הוא על 
דעתו . לאחר שקיבלו אישור לכך , התנהל ויכוח קצר בשאלה האם בשעת הדיון 
הבוקר יש להגדירו כחולה נפש , והאם אישורו למענה בכתב ניתן כשהוא בריא . 
קפידבינסנגורו של פופר הדגיש : " אינני יודע אם הוא בריא עכשיו , אבל 
אני בהחלט יכול להסתייג , עד כמה שאינני אפוטרופוסו " . בהמשך אמר הסנגור 
לבית המשפט כי שוחח עם הנאשם במוצאי שבת , והסביר לו את משמעות ההודאה והבקשה . 
לדבריו , אין בדברים אלה הצהרה או הודעה כלשהי בדבר בריאותו הנפשית של 
פופר , אז והיום . התובעת , עו"ד דורית שפירא , אמרה כי הופתעה מעמדת 
הסנגוריה . למרות זאת , ביקשה לפתוח בהבאת ראיות המוזכרות בכתב האישום . 
היא הזכירה את העובדות שאירעו ב02 במאי בצומת גן - הוורדים , וטענה כי 
הרצח בוצע בדם קר , לאחר תכנון והכנה ובמודעות , באמצעות נשק צה"לי , 
שלקח הנאשם ללא רשות מאחיו . שפירא ציינה כי הקרבנות לא הכירו את פופר והוא 
לא הכיר אותם . הם היו פועלים ערבים , שבאו לעבוד בישראל . עוד סיפרה , 
כי הנאשם ארב להם שעות ארוכות והם צייתו להוראותיו כשביקש את מסמכיהם . 
היא הזכירה כי לבושו כלל , בין היתר , מכנסיים צבאיים . לדבריה , נורו 
בסך הכל בתקרית 041 קליעים . בהמשך דבריה סיפרה התובעת כיצד נמלט פופר לבית 
חברתו , והתוודה על מעשיו . " עשיתי מעשה נורא " , ציטטה התובעת שפירא . 
היא ציינה את השחזור למעשים , שתועד ותומלל , ושיסייע לתביעה להוכיח את 
הלך הנפש שגרם למעשה . היא גם הבטיחה להביא לבית המשפט פרטים על התנהגותו 
השקולה של הנאשם בזמן האירוע , כפי שעולה מעדויות ניצולים , שוטרים , 
חברתו של פופר ואחיה . התובעת סיפרה כיצד דאג פופר לאמצעי מילוט מהמקום , 
באמצעות מכוניתו של אחד הקורבנות . " לא קיבלנו שום ראיות שהיה בהן כדי 
לסתור את עניין השפיות " . דבריה של התובעת ששוסעו על - ידי הסנגור , שאמר : 
תנו כסף , יהיה בסדר " . הוא התכוון להתנגדות בית המשפט להקציב כ07 אלף 
שקל להוכחת מצבו הנפשי של פופר . השופטים הקציבו בשבוע שעבר 000 , 8 שקלים 
בלבד למטרה זו . קפידבינאחר כך הועלה לדוכן העד הראשון מטעם התביעה , רב - 
שוטר יוסי אלקלעי , שהיה ביחידת הסיור ביום האירוע . הוא שחזר את ההודעה 
הראשונית במשטרה וסיפר כיצד יצא לעצור את החשוד בבית חברתו בראשל"ץ . לדבריו , 
המתין אחיה של חברתו של פופר בפתח הבית , והודיע לשוטר כי החשוד נמצא בדירתם . 
" כשנכנסתי לדירה , ראיתי אותו מחובק עם חיילת באחד החדרים . נתתי להם 
עוד כמה דקות , ואז הגיעו קציני משטרה שטיפלו בעניין " . לאחר מתן העדות , 
עלה לדוכן העד השני , מישל עיאש , רב - סמל חוקר במשטרת ראשל"ץ . הוא 
סיפר כי כששאל את פופר למה עשה את המעשה , ענה לו זה : " לכבוד יום העצמאות " . 
כמו כן סיפר החוקר כי הנאשם ביקש עשר דקות , והבטיח לספר את הכל . בהמשך 
עלתה להעיד חברתו לשעבר של פופר . בית המשפט אסר לפרסם את שמה , או פרטים 
מזהים אחרים . סנגורו של פופר ביקש מבית המשפט לא לאפשר פרסום דברים הקשורים 
ביחסי האישות בין בני הזוג , המצביעים על מופרעות מסוימת . העדה מסרה כי 
הם יצאו שנה ושמונה חודשים , והקשר הסתיים שבועיים לפני המקרה . היא סיפרה 
כי יומיים לפני האירוע המתין לה חברה לשעבר בשעה 00 : 4 בבוקר בפתח ביתה , 
והם יצאו יחדיו לפאב בראשל"ץ , וששוחחו כשלושת רבעי שעה . לדבריה , היא 
סירבה לחדש את הקשר , למרות בקשת הנאשם . " ניסיתי לעודד אותו , ובשלב 
מסוים של השיחה הוא דיבר על התאבדות . זה נראה לי שטותי להתאבד בגלל אהבה " , 
אמרה . לדברי החברה , היא הלכה לביתו וליד הבית הם ישבו ודיברו . אחר 
כך נכנסה לבית ושם הבחינה בפתק פרידה שכתב להוריו : " לאבא ואמא , אני 
אוהב אתכם עמי " . היא סיפרה כיצד נטל פופר את נשקו של אחיו , דרך אותו , 
ולקח את מחסניות של הנשק . חברתו של פופר גם שחזרה את שהתרחש ביום ראשון 
בבוקר , בעת שפופר הגיע לביתה , לאחר שרצח את שבעת הפועלים . היא גם העידה 
כי סיפר לה בתחילת הקשר ביניהם , כי כשהיה בן 31 נאנס בידי ערבי . 
