בצכוסלובקיה נכנס לתוקפו אתמול , 1 בינואר , השלב הראשון של הרפורמה הכלכלית , 
שהליברליזציה של המחירים היא הצעד החשוב ביותר שלה . בציפייה לעליית מחירים 
תלולה מיד לאחר ה1 בינואר , השתוללה בצכוסלובקיה מזה חודש ימים בהלת - קניות 
חסרת תקדים . אתמול עברו ארצות מזרח אירופה לחישוב דולרי של המחירים במסחר 
ביניהן . בכך חדל להתקיים , למעשה , הקומקו"ן ( הארגון הכלכלי של ארצות 
הגוש הסובייטי לשעבר ) . חישוב המחירים החדש שאין מנוס ממנו למען הבראת 
הכלכלה יגרום בשלב הראשון לשיבושים ולהפסדים רבים , בייחוד לארצות הפחות 
מפותחות , כגון רומניה ולבולגריה . כלכלנים הונגרים תמימי דעים כי 1991 
עלולה להיות השנה הקשה ביותר שידעה הונגריה מזה 53 שנים . כבר אתמול התעוררו 
ההונגרים למוצרי חלב יקרים ב%03%53 , לעליות של מאות אחוזים במחירי נסיעה 
ברכבות ובאוטובוסים בין - עירוניים ולעלייה של % 051 במחירי שיחות טלפון מקומיות . 
בקרוב צפויה העלאה נוספת של מחירי הבנזין , אשר ייקורו בסוף אוקטובר גרם 
לפעולות מחאה , שכמעט שיתקו את חיי המדינה למשך ארבעה ימים . נהגיהם של 
קטרי הרכבת יקיימו הבוקר שביתת אזהרה בת שעתיים , והחל ב5 בינואר יפתחו 
בשביתה כללית אם לא ייענו תביעות השכר שלהם . הפרלמנט ההונגרי אישר רק ביום 
ראשון , ממש ערב השנה החדשה , את התקציב החדש , אשר למרות הגירעון בסך 
כ3 . 1 מיליארד דולר ( פי שבעה מאשר בתקציב השנה שעברה ) , כולל קיצוצים 
בשירותים הסוציאליים . 
