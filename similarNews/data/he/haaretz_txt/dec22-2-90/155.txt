הליקוי הוא לא בתקציב , אלא במדיניות הכלכלית . תקציב צריך להיות מרכיב 
אחד בשורה של אמצעים בתחום הכלכלי - חברתי , שסך הכל שלהם מוגדר כמדיניות . 
אבל הצרה היא שאצלנו הכלכלה היא מדיניות עם אמצעי מעשי - יחידי שהוא התקציב , 
וזה לא מספיק כדי להבטיח כלכלה נכונה ומשק בריא . מדיניות כלכלית נכונה 
צריכה להבטיח כיום יצירת מקורות למשק אם פנימיים ואם חיצוניים , זה שם 
המשחק העיקרי . מקורות פנימיים , הם למשל , לשלב כמה שיותר ישראלים ועולים 
בעבודות בנייה או בתעסוקות אחרות . תקציב יכול גם להצביע על מקורות מחו"ל . 
אבל מה שיש בתקציב זה , הוא גירעון של ביקושים . גירעון לא יוצר מקורות 
משקיים , גירעון רק מחלק מקורות קיימים . המדיניות הכלכלית ב02 השנים האחרונות 
התמחתה בעיקר בחלוקת מקורות ולא ביצירת מקורות ובהגדלת העוגה . ובליקוי 
זה לוקה גם התקציב הנוכחי . השאלה של הגדלת מקורות היא שאלה הנוגעת לתחום 
שמחוץ לאמצעים הפיסיקליים שמפעילה המדינה . לא יכול להיות שתקציב מסתפק 
רק בחלוקת מקורות ולא מתעסק בשאלה של יצירת מקורות . בדרך זו לא יהיה ניתן 
להבטיח הצלחה בקליטת העלייה . בנק ישראל קבע קו גבול עליון של גירעון % 5 
מהתוצר הלאומי . אחר כך הם נבהלו וקבעו שגירעון בגובה כזה יתר רק בתנאי 
שיהיה תוצאה של השקעות במשק , ולא " סתם " גירעון . סוף - סוף ניתנה 
הכרה לקביעה של אספסיאנוס שלכסף אין ריח . גירעון " סתם " אסור , וגירעון 
שנובע מהשקעות מותר ואפילו טוב . אבל זה גם זה גירעון , וגירעון בשיעור 
כזה אינו בריא למשק בשום אופן . בהתחלה חשבו שניתן יהיה להביא בקלות כסף 
מחו"ל . גם כשהדבר עלה , לא היה מקום לציפייה זו . על אחת כמה וכמה עכשיו , 
בעקבות המשבר במפרץ . לכן רוב הכסף צריך יהיה לבוא ממקורות פנימיים . 
משמעות הדבר שיהיה צורך באסטרטגיה שונה של מדיניות כלכלית ומדיניות קליטת 
עלייה , אסטרטגיה שתתאים את עצמה למצב שלא עומדים לרשותנו מקורות חיצוניים 
שופעים . אנשים לא עושים מאמץ ספורדי . מישהו צריך לתת את הכיוון . הבעיה 
נעוצה במבנה מעוות של המשק . זו בעיית תוכנה , לא בעיית חומרה . מעבר 
לאילוצים אוביקטיוויים כמו מחסור בחומרי גלם , כל השאר תלוי רק בנו . המשקים 
הכי מוצלחים בעולם הם אלה שהקפידו דווקא על התוכנה . יש צורך דחוף להגמיש 
את מבנה ההעסקה במשק , ולא חייבים להתחיל דווקא בשכר המינימום . לא חייבים 
לטפח דווקא עבודות קריירה . צריך ואפשר להסתפק בעבודות מהגרים . רוב הגידול 
צריך להיות מופנה לסקטור העסקי ולא לשירותים . יש להתגבר על כמה חוליים . 
למשל , בתחום הבנייה . יש חוקים שיש לשנותם ואסור להתייחס אליהם כאילו 
הם שייכים לתרי"ג מצוות . אין שום סיבה להמשיך ולהתייחס בקדושה לקרקע חקלאית . 
אם אנחנו רוצים בהצלחת המשק , על כל משרד ועל כל גורם משקי יהיה לוותר על 
חלק ניכר מסמכויות היתר שהוא מחזיק . לא נוכל לקלוט עלייה כאשר לראש רשות 
מקומית הסמכות להכתיב מחירי עתק לפיתוח קרקע לבנייה , או כאשר ועדת הכספים 
סוחבת במשך חודשים נושא התרת ייבוא חופשי של חומרי גלם לבנייה , כמו ברזל 
ומלט . אין ספק שההקצבות הללו הן כבר לא רק עניין פסיכולוגי . אי אפשר כבר 
לומר שעוד סגן שר ועוד מנכ"ל זה כסף קטן . מדובר כאן כבר בכספים משמעותיים . 
000 , 4 הדירות שהורידו מהבנייה הישירה , אולי אפילו לא יספיקו לכסות את 
כל ההסכמים הקואליציוניים . מי שאישר סכומים אלה בהחלט חצה כבר את גבול 
האחריות . במידה רבה זה נכון . לא יכול להיות שאדם אחד תפקידו יהיה ליצור 
מקורות וכל האחרים יראו את תפקידם רק לבזבז מקורות . נדרשת מנהיגות ומעורבות 
של ראש הממשלה בעניינים כלכליים , אם כי ספק אם מעורבותו היתה גורמת לכך 
שהתקציב ייראה אחרת במידה רבה . כל המערכת צריכה להשתנות . משרדי הממשלה , 
ההסתדרות , ועדת הכספים , השלטון המקומי . זהו תהליך שכולם צריכים להשתתף 
בו . התנאי שמדינת ישראל תהפוך לארץ האפשרויות הבלתי מוגבלות הוא שתשנה בצורה 
בלתי מוגבלת את מבנה המשק . כאשר ראש רשות מקומית לא יוכל לגרום להמרת מחירים 
רצחנית של דיור באזורו , וכאשר אדם פרטי , המעסיק עוזרת בית , לא יגלה 
פתאום שעליו לשלם לה תוספת שכר של % 05 , מכוח הסכם קיבוצי כלשהו . כששני 
דברים אלה יקרו , נדע שהגענו למצב שאנחנו ארץ האפשרויות הבלתי מוגבלות . 
