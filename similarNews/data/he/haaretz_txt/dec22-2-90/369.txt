העלייה מברית - המועצות היא נושא השבוע ושבועות אחרים . כתבים נרגשים , 
המשמיעים את כל האמירות הבנאליות , עוקבים אחר העולים הנרגשים והעייפים 
בנמל - התעופה בן - גוריון , ובמקומות מגוריהם . השבוע ראינו שלוש משפחות 
המתגוררות בדירה אחת בנתניה בחוסר - כל , וכן את מחנה האוהלים בבאר - שבע . 
צפינו בתורים הארוכים במשרדי הקליטה הצפופים , ובירידי תעסוקה , שם הם 
נראים חסרי אונים , זרים כל - כך לנוהגים ולנופים . ודומה שלמרות הקשיים , 
שלעתים נראה שאי - אפשר להתמודד אתם , בסופו של תהליך כאוב מאמצת ישראל 
את העולים אפילו בכפייה , והללו הופכים לזן ישראלי נוסף . די להסתכל בעולים 
מברית - המועצות שהגיעו לכאן בשנות השבעים , והנה הם קולטים עלייה ונראים 
כישראלים לכל דבר . עם זאת , עדיין אסור לנו להתעלם מהלם התרבות שהם חווים . 
די היה לקרוא בכתב העת " חדרים " את הראיון שערכה הלית ישורון עם מאיה 
קגנסקיה , כדי לעמוד על אפס קצהו של הלם תרבות זה . במקרה ספציפי זה מדובר 
באינטלקטואלית מובהקת המשתייכת לאינטליגנציה רוסית , אבל ברמות ובדרגות 
שונות הלם תרבות קיים בכל הציבור הזה . בעיית השפה היא אולי הראשונה בחשיבותה 
ומכרעת ביותר . גם אם העולים משתלטים עליה , ובמהירות מפתיעה , העברית 
אינה הופכת להם לשפת - אם ונשארת שפה נרכשת , זרה . הרוסית היא עדיין שפת 
מחשבותיהם וחלומותיהם . ואם בישראל ההתמודדות עם הזרת היא פנים אל פנים , 
באווירה לחוצה , כבדה ומחוספסת , בצרפת דנים בהלם התרבותי של גולים במסגרת 
" אפוסטרוף " במונחים ובמושגים מופשטים , אלגנטיים ומתוחכמים , ובאווירה 
נינוחה . ואז מתברר שלגבי הצרפתים כל זר המדבר צרפתית שגויה ובמבטא זר כמעט 
אינו קיים , והם אינם מוכנים להאזין לו . אלא שהתרבות הצרפתית חזקה ומגובשת 
ומושכת כל - כך , עד שהיא מאמצת ומטמיעה בתוכה את הזרים במקרה זה אינטלקטואלים 
המעריצים את תרבות צרפת , ומלכתחילה הגיעו לצרפת בגלל הרצון להיות חלק ממנה 
ומתרבותה . באולפן " אפוסטרוף " נאספו גולים שהפכו לצרפתים במרוצת הזמן . 
שניים מבולגריה , שאחת מהם היא הבלשנית והפסיכואנליטיקנית הנודעת יוליה 
קריסטווה , סופר סיני וסופר אלגירי , היסטוריון צרפתי , ועיתונאי וסופר 
קתולי מאמין , שקיבץ בספר ראיונות עם גולים מארצות שונות . מתברר שרובם 
נפגעו עקב החומרנות הצרפתית , מה שנתפס בעיניהם כדבר לא מוסרי . לא זו 
גישתם של האינטלקטואלים באולפן . הם כאמור מעריצים את צרפת , למרות הביקורת 
שבפיהם , והם אימצו אותה לעצמם . הם בחרו בארץ אחרת למולדתם הרוחנית , 
ובבחירה החופשית טמון השוני שלהם . למרות זאת הם מותחים ביקורת על חוסר - 
תגובה מוסרית , על הרווח שבין מלים למעשים , ועל כך שאין כמו הצרפתים המאוהבים 
במלים . הקרע בלב גם הוא קיים . ההיסטוריון בחבורה מביא עובדות : % 04 מן 
הזרים בצרפת טוענים שהם יותר מדי זרים . קיימת דחיית זרים גם בשל סיבות 
כלכליות , ורווחת הטענה שהללו גוזלים מקומות עבודה מן הצרפתים . וככל שהכלכלה 
שרויה במיתון עמוק יותר , משפיע המשבר על היחס אליהם . מעניין לציין שהיהודים 
כלל לא הוזכרו בדיון , ובאולפן לא היה נוכח ולו אינטלקטואל יהודי - צרפתי 
אחד ויחיד , למרות שאלה תופסים מקום נכבד בתרבות הצרפתית . אלא שלעומת הצרפתית , 
העברית היא שפה שבה מתחולל תהליך קשה של גיבוש . זו שפה שמהגרים מתרבויות 
ומשפות שונות אימצו אותה ועשו בה לעתים כרצונם , וכל עלייה הטביעה בה את 
חותמה . התרבות הישראלית היא עניין לא מגובש בתכלית , תפורה מקרעים ומטלאים . 
זה שילוב של מערב ומזרח , הרחוק מלהיות שילוב הרמוני . ניסיתי למצוא קווי 
דמיון בינינו לבין צרפת , אבל אלה קלושים למדי , פרט לכך שהלם התרבות נעשה 
שוב עניין שכיח במקומותינו . 
