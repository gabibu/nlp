האגף לאיגוד מקצועי בהסתדרות הכללית ואגודת מורי הדרך , הזהירו בכתב את 
המוסד לביטוח לאומי , כי ינקטו בצעדי מחאה מעשיים אם לא ישולמו דמי אבטלה 
למורי הדרך . היום ייפגשו נציגי מורי הדרך עם מנכ"ל משרד התיירות , אבי 
רוזנטל ויו"ר מועצת המנהלים של החברה הממשלתית לפיתוח תיירות ( החפ"ת ) 
איתן רוזנמן , כדי לגבש דרכים מעשיות לסייע לענף מורי הדרך שנקלע למצוקה 
כלכלית קשה , בשל המשבר בתנועת התיירות לישראל . במכתב למנכ"ל המוסד לביטוח 
לאומי מרדכי ציפורי , הזהירו המזכיר הארצי פנחס עמרני ויו"ר אגודת מורי 
הדרך שמואל בר - אל , כי " אם תמשיכו להתעלם מבעיה קיומית של ציבור מורי 
הדרך , ייאלץ ציבור זה לנקוט בצעדים העומדים לרשותו נגד העוצמים עיניים , 
אוטמים אוזניים וממשיכים להתעלל בציבור זה . אנו מזהירים " . ראשי מורי 
הדרך תבעו ממנכ"ל המוסד לביטוח לאומי להכיר בדרישתם בדחיפות ולהפחית את ימי 
ההכשרה לצורכי קבלת דמי אבטלה מ051 ל57 יום בשנה . תקופת האבטלה תוכר לדרישתם 
החל מפרוץ המשבר במפרץ הפרסי מחודש אוגוסט 09 . 
