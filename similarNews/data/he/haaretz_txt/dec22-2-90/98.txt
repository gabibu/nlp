פאריס ( ע"ר ) . פגישה בת יומיים של ארבע הסיעות הלוחמות בקמבודיה שנתקיימה 
בפאריס לא הצליחה להביא את הצדדים לידי חתימה על הסכם השלום שהוצע על - ידי 
האו"ם . הפגישה התפזרה בשעות המוקדמות אתמול , תוך הבטחה כי הצדדים יתכנסו 
מחדש . אולם הצדדים לא סיכמו ביניהם תאריך לפגישה מחודשת , למרות הזהרות 
המעצמות כי על הצדדים להגיע להסכם מהיר ביניהם , אם הם מעוניינים שהקהילייה 
הבין - לאומית תמשיך לתווך בסכסוך . בהודעה משותפת שפירסמו צרפת ואינדונזיה , 
שישבו ראש במהלך הפגישה , נאמר כי הצדדים הגיעו להסכם " על מרבית הנקודות 
היסודיות " , וימשיכו לדון על שאר הנקודות . 
