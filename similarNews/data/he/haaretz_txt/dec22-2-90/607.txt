לפני שבועות אחדים גילה תושב הכפר בית איכסא , מצפון לירושלים , דחפור 
צהוב ההופך את אדמתו . האיש , איברהים עבד אל - ראזק , רץ אל השדה וחסם 
בגופו את הדחפור . הנהג סיפר לו אחר - כך כי קיבל 005 שקל " על החשבון " 
ממוחמד אבו - דאיה , סוחר קרקעות מהכפר אל - גיב השכן , כדי שיישר שטח 
של כ051 דונם " עבור היהודים שרוצים את האדמה " . השטח הוא בבעלותן של 
לא פחות מעשר משפחות מבית איכסא ונמצא בתווך בין נבי סמואל , גבעת זאב , 
בית איגזא וגבעון חדשה . כביש אספלט שחוצה את האדמות מוביל לכפר בידו 
וליישוב היהודי הר אדר . ככל שהיישוב היהודי באזור מתרחב , כך גדל ערכה 
של הקרקע כאן . סוחרי קרקעות אחדים מתעניינים בקרקע באזור זה עשור שנים . 
עבד אל - ראזק הנדהם רץ להזעיק עזרה . נהג הבולדוזר , שהבין כי הוא 
הולך להסתבך , ניצל את ההזדמנות , נטש את הדחפור בשדה וברח . כשהגיעו 
51 איש מנציגי המשפחות אל הכביש המוביל לשדה גילו במקום את סוחר הקרקעות 
שמואל עינב , שהורשע בשוחד לליכוד בבחירות לכנסת ה11 , ואתו שומר ראש 
חמוש . " מה אתם מחפשים כאן ? " שאל אותו תייסיר סייף , אחד מבעלי הקרקע . 
סייף : " הוא טען כי רכש 5 . 7 דונם מאחמד איסמעיל , תושב הכפר שלנו 
שמת לפני כמה חודשים . שאלתי אותו : איפה קנית ? ואז הוא הצביע על החלקה 
שלי . רצתי לחלקה ומצאתי שלושה מודדים פרטיים בודקים את השטח . שאלתי : 
מי שלח אותכם ? והם אמרו לי : שמואל עינב שלח אותנו להכין מפה . ניגשתי 
לשמואל עינב ושאלתי אותו אם יש לו מסמכי בעלות על הקרקע , אבל הוא אמר 
לי שזו לא הבעיה שלי . תוך כדי ויכוח הגיעו עוד אנשים , ועינב , שכנראה 
פחד , הסתלק עם המודדים שלו " . ( לפני שהסתלקו הכריח סייף , איש חזק 
למראה , את אחד המודדים לתת לו את פרטיו האישים . הפרטים נמסרו אחר - כך 
למשטרה ) . לאחר שעינב וחבורתו הסתלקו שלחו בעלי האדמות שבעה נציגים , 
עם ראש המועצה , אל אבו - דאיה בכפר אל - גיב . " זה בן - אדם תפרן שאין 
לו כסף לסיגריות . ישבנו אצלו על רצפה , כי אין לו כיסאות בבית . כל זה 
מביא אותנו לחשוב שהוא בעצמו לא יכול לנהל עסקות כאלה ושמישהו כבד עומד 
מאחוריו " , אומר סייף . אבו - דאיה טען בפני בעלי הקרקע , כי הוא קנה 
את האדמות כחוק מאיסמעיל . ראש המועצה , שהעיף מבט בהסכם , טען אחר - 
כך כי חתימתו של איסמעיל זויפה ( בתוקף תפקידו הוא מכיר את חתימותיהם של 
בעלי האדמות מהכפר ) . לאחר דין ודברים סוכם כי למחרת ייפגשו בעלי האדמות 
ואבו - דאיה בשטח , והוא יציג בפניהם את גבולות השטח שקנה . קפמאבינלמחרת 
התפרסו 08 איש בשדות ונציגי כל משפחה עמדו על גבול חלקתם , כמו במעמד 
מסרט של האחים טאביאני . אבו - דאיה , שבא עם שלושה מאנשיו , עמד על הכביש 
המשקיף מעל לשטח וסייף צעק לו מהשדה שיצביע על גבולות 51 הדונם שרכש , 
לדבריו . אבו - דאיה הניף את ידו בתנועה רחבה והאנשים פרצו בצחוק . הם 
ידעו שאדמתו של איסמעיל המנוח נמצאת מהצד האחר של הכביש , בכיוון הפוך מזה 
שסימן האיש . הרוחות במקום התלהטו ואבו - דאיה ואנשיו עזבו . כעבור כמה 
ימים שב אבו - דאיה למקום בלוויית ארבעה יהודים חמושים . בשדה עבדו כ02 
אנשים מהכפר , שניסו להחזיר את הגבולות הישנים שהזיז הדחפור . הוויכוח 
שפרץ עמד להתפתח לכלל התנגשות אלימה . אבו - דאיה הסתלק , אך המודדים 
המשיכו להופיע . בכל יום נראו סימני מדידה חדשים בשטח . ברזלי - זווית 
ננעצו באדמה וצבע נמרח על סלעים ועל עמודי חשמל . המודדים סימנו , ולמחרת 
הסירו הכפריים את הסימנים . בגלל חששם של אנשי הכפר שאדמתם תימכר והם יעמדו 
בפני עובדה מוגמרת , החליטו נציגי המשפחות לפרסם מודעת - אזהרה מפני אבו - 
דאיה בעיתון " אל קודס " , היוצא לאור במזרח ירושלים . בתגובה פירסם אבו - 
דאיה מודעות שהכחישו את הטענות נגדו . " קניתי את החלקה דרך נוטריון ציבורי . 
יש לי כל המסמכים ואני מזהיר את המשפחות מכל נזק כספי או נפשי שייגרם לי . 
אלוהים יודע למה אני מתכוון " . לאחר הדברים הללו הגישו נציגי המשפחות תלונה 
במשטרת רמאללה נגד אבו - דאיה ושמואל עינב , והבהירו לחוקרים כי מוטב להזדרז 
בחקירה כיוון שעלולים להיות נפגעים בנפש . סגן מפקד מרחב יהודה של המשטרה , 
סנ"ץ יוסי פורטוגל , אומר כי בפרשה הזאת נחשד ערבי מקומי בהסגת גבול , 
וכי הוא כבר זומן לחקירה במשטרת רמאללה . המתלוננים משוכנעים כי קיים 
קשר ישיר בין עינב לאבו - דאיה . לדעתם , עינב מתכוון להשתלט על כל האדמות 
לאורך הכביש . עינב מכחיש כל קשר לאבו - דאיה , אך מאשר כי רכש אדמות באזור . 
" הבולדוזר לא שייך לי אלא לאיש מאל - גיב , שטען שזו אדמה שלו . אם יש 
להם מסמכים , שיפנו למי שצריך . יש גופים משפטיים , והם יבדקו " , הוא 
אומר . לדבריו , הוא רכש קרקע מאנשים " מסוימים " , וכדרכם של סוחרי 
קרקעות בשטחים המנסים לתאר את עבודתם כמאמץ פטריוטי הוא מוסיף : " הם 
לא יקבעו אם רכשתי קרקע נכון או לא נכון . יש להם עורכי - דין שמקבלים 
את משכורותיהם מקרנות של אש"ף . קרקע בשטחים זו בעיה עדינה מאוד . מחצית 
מהנרצחים ביו"ש זה בגלל אדמות " . גרסה קרובה לפרשת אדמות בית איכסא היתה 
ידועה בעשרות מקומות בגדה . העיקרון דומה : סוחרי קרקעות ערבים ויהודים 
רוכשים אדמות באמצעים שונים , לא כולם כשרים , וממתינים לרווח הגדול . 
ב9791 , כשממשלת הליכוד החליטה לבטל את האיסור על רכישת קרקעות בגדה המערבית , 
רכשו סוחרי קרקעות פרטיים אלפי דונמים בעסקות - כזב . העברת בעלות על 
קרקע מצריכה קושאן וייפוי - כוח . אם יש לסוחר עזרה מבפנים הוא יכול להשיג 
העתק מהקושאן ולזייף את החתימות הנחוצות . לעברייני קרקע מסייעת העובדה 
כי חלקות רבות בגדה מסומנות בשיטות העותמניות , המקשות לאתר במדויק את 
הגבולות . באמצע שנות ה08 נחקרו במשטרה מאות מקרים של מכירת קרקע בלתי - 
חוקית . משפחות שחיפשו איכות חיים איבדו את כספן כשהתברר כי שילמו בעד 
קרקעות שלא נרשמו כחוק , או שנרכשו בעסקות לא - כשרות . עינב רכש ב7791 
אלפי דונם של אדמות הכפר עבדייה , ממוכתר הכפר ומבנו , וכעבור חמש שנים 
מכר 053 , 1 דונם מקרקע זאת לחברת גמבו , לשם הקמת היישוב רמת - קדרון . 
עינב קיבל מחיר עתק בעד אדמה באזור מדברי : 002 , 1005 , 1 דולר לדונם . 
גמבו פירסמה מודעות מפתות בעיתונים שהבטיחו איכות חיים סמוך לירושלים במחיר 
של 004 , 5 דולר לדונם . בתוך כמה ימים נחטפו כל האדמות . הבעיות התעוררו 
כאשר ניגשה החברה לרשום את הקרקע אצל קצין המטה לרישום מקרקעין במנהל האזרחי . 
עשרות מתושבי עבדייה הגישו התנגדויות לוועדה לרישום קרקעות וטענו כי החלקות 
שייכות להם וכי למוכתר ולבנו לא היתה סמכות למוכרן . עד היום לא נבנה 
אפילו בית אחד באדמות רמת - קדרון ורוב המשקיעים הקטנים , שביקשו למצוא 
איכות חיים , איבדו את כספם . כיום מקשה האינתיפאדה על סוחרי הקרקעות ואין 
מתקיימות עסקות כבעבר . עם זאת , עדיין רוחשת פעילות בשטח . בעלי האדמות 
בבית איכסא מאיימים , שאם המשטרה לא תעצור את מה שהם מגדירים ניסיונות 
לגזול את אדמתם , עלול להישפך דם . האם עינב אינו חושש לביטחונו ? אחרי 
52 שנה במקצוע לא אתחיל להתעסק ביהלומים " , השיב . אתמול , אגב , קיבל 
בית - המשפט העליון באופן חלקי את ערעור המדינה על זיכויו בפרשת שוחד הבחירות . 
