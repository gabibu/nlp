פאריס ( מיוחד ל"הארץ " ) . נשיא צרפת פרנסואה מיטראן החליט לכנס מחר ישיבת 
ממשלה דחופה של בכירי השרים כדי לדון במצב הביטחוני המידרדר באי קורסיקה 
הנמצא בשליטת צרפת . החלטת מיטראן באה לאחר ששלשום בערב נרצח איש המפלגה 
הסוציאליסטית באי , ראש עיריית סובריה , פול מריאני ( 55 ) . זה מקרה 
רצח שלישי של אישיות פוליטית מהמפלגה הסוציאליסטית בקורסיקה . לפני כעשרה 
ימים נרצח ראש לשכת החקלאות בקורסיקה , לוציאן טירוליני , במרכז העיר אגקסיו . 
לפני כשלושה חודשים נרצח ראש עיריית גרוסטו - פרוגנה שארל - אנטואן גרוסטי . 
בשלושת המקרים לא הצליחה המשטרה לגלות את הרוצחים אך כל הסימנים מראים שהשלושה 
נמנים עם מתנגדי המעוניינים להביא לעצמאותה של קורסיקה . משטרת צרפת הגבירה 
באחרונה את נוכחותה באי , אך היא נכשלה עד כה בכל ניסיונותיה לעלות על עקבות 
הרוצחים , ומבצעי הפיגועים ברכוש שבוצעו באי . חוקרי המשטרה מעריכים כי 
ייתכן שרצח מריאני , שאירע לעיני אשתו ושתי בנותיו , הינו פלילי . באחרונה 
נשמעו איומים רבים על הקורבן והוא ביקש רישיון לנשק . אולם אנשי המשטרה 
ומומחים לענייני קורסיקה טוענים כי אסור לבטל את האפשרות שהרצח בוצע מסיבות 
פוליטיות , למרות שמריאני לא היה אישיות פוליטית דומיננטית בקורסיקה . הרצח 
עורר זעם רב במפלגות השונות באי . אנשי ציבור בקורסיקה האשימו את הממשלה 
באזלת - יד בכל הקשור לטיפול בביטחון הפנים במקום . האשמות דומות הועלו 
כלפי הממשלה גם לאחר רציחתו של ראש לשכת החקלאות באי . ממשלת צרפת מהססת 
לגבי אופן טיפולה במשבר בקורסיקה . אישי שלטון בפאריס חוששים שהנהגת יד 
קשה יותר תגרום להסלמה ולמרחץ דמים במאבק בין הקבוצות התומכות בהישארות תחת 
שלטון צרפת , ובין אלה המצדדות בעצמאות קורסיקה או באוטונומיה . בימים אלה 
נמצא בהליכי חקיקה חוק אשר יאפשר מתן סמכויות אוטונומיות רבות יותר לאי . 
הדיונים בנוגע לחוק הגבירו את חילוקי הדעות בקורסיקה וגם את מספר הפיגועים . 
מאז רציחתו של ראש לשכת החקלאות טירולוני , נמשכו פיגועים באי , אבל ללא 
נפגעים בנפש . בין יתר הפיגועים עליהם דוח מהאי , פוצץ מפעל למשקאות קלים , 
נורתה אש לעבר קסרקטין של הזנדרמיה , שתי מכוניות השייכות למורה בקולג 
הועלו באש ועליהן צוייר השם ף - ל - ן - ס . ( החזית לשחרור לאומי של קורסיקה ) 
. הף - ל - ן - ס הזהיר לפני ימים אחדים אישים פוליטיים באי מפני נקיטת 
צעדים כלשהם נגד החוגים הלאומיים בקורסיקה כתגמול על רצח ראש לשכת החקלאות . 
