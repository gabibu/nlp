פאריס ( ע"ר ) . המפלגה הקומוניסטית הצרפתית הנאלצת להתמודד עם ירידה 
גוברת בכוחה , חזרה ובחרה שלשום בזורז מארשה לתפקיד המזכיר - הכללי . רק 
אחד מ041 חברי הוועד המרכזי של המפלגה התנגד לבחירת מארשה , בתום קונגרס 
המפלגה שנמשך חמישה ימים . המפלגה הקומוניסטית היתה לאחר מלחמת העולם השנייה 
המפלגה הגדולה בצרפת וזכתה ברבע מהקולות , אך בבחירות האחרונות תמכו בה 
7 אחוז בלבד . מארשה העומד בראש המפלגה מאז 27 , תקופה בה חלה ירידה ניכרת 
בכוחה , התעלם עד כה מתחינות לרפורמות שהגיעו אליו משורות המפלגה ומחלק 
מהנהגתה . עם זאת אספת המפלגה החליטה להשיב לתפקידם חברים בכירים הידועים 
כמתנגדים למארשה . ההחלטה התקבלה לבקשת מארשה , שהעדיף לשמור את המתנגדים 
בתוך המפלגה ולא לסלקם . בין המתנגדים הבולטים נכללים שרל פיטרמן וגי הרמייה , 
שנבחרו מחדש ללשכה המדינית , המונה עשרה חברים . שניהם עומדים בראש קבוצת 
מיעוט במפלגה התובעת שינוי מהיר של מדיניותה . 
