פקין ( ע"ר ) . המפלגה הקומוניסטית הסינית החליטה אתמול לדבוק במדיניות 
הסוציאליסטית , ולהתמיד במאבקה נגד ערכים מערביים . " נוכח המצב הבין - 
לאומי הסבוך והמשתנה ללא הפסק , חיוני כי ננהל בצורה נאותה את עניינינו 
הפנימיים " , נאמר בהודעה שפורסמה בתום מושב של הוועד המרכזי . ההודעה התייחסה 
להתמוטטות הקומוניזם במזרח אירופה ובבריה"ם . " עלינו להרחיב את הדמוקרטיה 
הסוציאליסטית ולשמור על היציבות במדינה " , נאמר בהודעה , שפורסמה בתום 
מושב בן ששה ימים . הוועד המרכזי התחייב להמשיך במאבק נגד " ליברליזציה 
בורגנית " , דהיינו ערכים פוליטיים מערביים . המפלגה גם הודיעה על טיוטה 
של תוכנית כלכלית לחמש השנים הקרובות . היא מסרה פרטים מעטים , אך הדגישה 
כי לחקלאות תינתן עדיפות , כדי לזון את 1 . 1 מיליארד אזרחי המדינה . חילוקי 
דעות לגבי תוכנית החומש עיכבו את מושב הוועד המרכזי לפחות בחודשיים . התוכנית 
תונח עתה בפני הפרלמנט הסיני , לשם קבלת אישור , במושב השנתי הקרוב בחודש 
מארס . 
