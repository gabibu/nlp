צרפת המסרבת בעקשנות לשאוב עידוד מסיום המלחמה הקרה , משילובה המהיר באירופה 
ומפירות הגידול הכלכלי האחרון מצויה בהלוך רוח קודר : לא יודעת לאן מועדות 
פניה או אפילו לאן ברצונה ללכת . האבחנה הפופולרית לכך היא המועקה הצרפתית 
המפורסמת ; מעין כאב בכבד הלאומי שבאופן כלשהו מסביר הכל : החל משביתות 
שופטים והפגנות תלמידי תיכון , וכלה באי - שביעות רצון במחוזות השונים מהיהירות 
הפאריסאית ומחוסר הסובלנות הגדלה כלפי הגירת לא לבנים . אך הבעיה עמוקה 
יותר כשמדובר במדינה שזמן רב הונחתה על ידי מושגים מרגיעים כמו " התוכנית 
הגדולה " ו"הגורל הלאומי " , שניתקת לפתע ממסלולה בגלל האופי והקצב הבלתי 
צפויים של השינויים אצלה ובעולם ב81 החודשים האחרונים . לצרפתים רבים נראה 
שעמודי התווך המובילים של החברה הצרפתית המסורתית עומדים בסכנה : מעמדה 
של המדינה בעולם , הזהות הלאומית החזקה של אזרחיה , הפטרנליזם של מדינה 
ריכוזית מאוד והאיכות הבורגנית האיתנה של חיי היום יום . הדאגה והחרדה בציבור 
כה בולטות , עד כי מזכירות התכנון של הממשלה עצמה פירסמה באחרונה מחקר בן 
562 עמודים על מה שכינתה " עתיד הזהות הצרפתית " , העוסק בניתוח השאלה מדוע 
הצרפתים , החל מיחידים וכלה בחברה כולה , צופים בעתיד בפחד . " יש לנו 
רושם שצרפתים רבים מטילים ספק ביכולת ארצם להתמודד בהצלחה עם הסכנות , ההזדמנויות 
ואי הוודאויות שטומן בחובו העתיד " , נאמר במחקר שהוכן על ידי קבוצת אינטלקטואלים . 
תחושת המועקה הפכה לשיחת היום בצרפת בתחילת דצמבר , כאשר מישל נואר , 
ראש העיר הצעיר והשאפתן של ליון , התפטר בקול רעש גדול מהמפלגה הניאו - 
גוליסטית , מפלגת ההתלכדות למען הרפובליקה , בטענה כי המדינה עייפה מהמפלגות 
ומהפוליטיקאים המחזיקים זה זמן רב בהגה השלטון . " לצרפת נמאס " , אמר 
נואר , " נמאס לראות פוליטיקאים מכל הגוונים המתמסרים למשחק האהוב עליהם 
של מאבקים הרסניים על השלטון ; נמאס מהמשברים במערכות המשפט , החינוך , 
הביטחון והבריאות , נמאס מכך שצרפת אינה מחזיקה יותר בתפקידה ההיסטורי 
בזירה הבין - לאומית " . כמה ימים לאחר מכן ייחסו אחד עשר צירי המפלגה הסוציאליסטית 
את צרותיה של צרפת ל"אמריקניזציה ההדרגתית " , שאותה תיארו כאינדיווידואליזם 
גדל והולך , הידלדלות המדינה , כוחה הכל יכול של הטלוויזיה , הוצאות צריכה 
לא מרוסנות והשפעתן העולה של קבוצות שדולה . מובן ששמרנים רבים ממהרים להאשים 
את הנשיא זה עשר שנים פרנסואה מיטראן , על אימוץ ריחוק נוסח דה גול ואיבוד 
קשר עם העם . אבל אחרים , בדומה לנואר , טוענים שהאופוזיציה , כולל המפלגה 
הניאו - גוליסטית , לא יצליחו יותר ממנו בהצעת חזון חלופי . פוליטיקאים 
שתדמיתם הוכתמה בסדרה של שערוריות שחיתות מעוררים חשדנות עמוקה . " כאשר 
שאלו אותי אנשים באחרונה מה מקצועי , לא העזתי להשיב להם שאני ציר פרלמנט " , 
אמר פראנסואה אולנד , חבר פרלמנט מטעם המפלגה הסוציאליסטית . הדעה כי 
אין שום שינוי בזירה הפוליטית מוצאת חיזוק בעובדה ששלושה אנשים חולשים על 
צרפת זה יותר מ51 שנה , ושכל השלושה פעלו בשקידה כדי להבטיח שלא יעלה שום 
מתחרה טבעי לשלטון . מיטראן היה המנהיג הוותיק של המפלגה הסוציאליסטית לפני 
שהפך לנשיא ב1891 : ואלרי זיסקאר דאסטן שימש קודם כנשיא , ועתה הוא עומד 
בראש " איחוד הדמוקרטיה הצרפתית " . זאק שיראק , ראש ממשלה לשעבר וכיום 
ראש עיריית פאריס , הנהיג את " ההתלכדות למען הרפובליקה " מאז הקמתה ב4791 . 
אדם רביעי , מנהיג המפלגה הקומוניסטית , זורז מארשה , צפה וראה כיצד 
נעלמת התמיכה במפלגתו . וכשכל אותן מפלגות מסורתיות נקרעות לגזרים בהתכתשויות 
הרסניות , המרוויח העיקרי הוא זאן - מרי לה פן , שהחזית הלאומית הימנית 
קיצונית שלו מציגה עצמה כמפלט האחרון של פטריוטים אמיתיים . הפער הרחב בין 
המעמד הפוליטי לציבור התבטא היטב בשנה שעברה בתגובות המנוגדות לאיחוד גרמניה , 
שעוררה דאגה בדרגים הבכירים של הממשלה והאופוזיציה , והתקבלה בברכה כתופעה 
טבעית על ידי מרבית הצרפתים . בעיני המנהיגות , גרמניה מאוחדת חזקה מהווה 
איום על מעמדה המיוחס של צרפת באירופה . מעמד זה איפשר לה למלא תפקיד של 
מנהיגה פוליטית בקהילה האירופית המונה 21 מדינות , ולהדגיש את אי תלותה 
בוואשינגטון ; אבל כאשר גרמניה הפכה לפתע למרכז הכוח באירופה החדשה , הצטמקה 
בעליל חשיבותה של צרפת . בתגובה החליט ממשל מיטראן להמר על האצת השילוב הכלכלי 
והפוליטי של הקהילה האירופית כמשקל נגד לעוצמה הגרמנית . בעוד הוא להוט 
לשמור על מה שידוע כאן בשם " ציר פאריס - בון " , אמר מיטראן בביקורו במינכן 
בספטמבר לקנצלר , הלמוט קוהל , כי באירופה החדשה " לא יהיה מחסור בסכסוכים , 
יריבויות ואי הבנות " . הוא הוסיף אז בחמיצות " אני לא יודע למה אני מדבר 
בזמן עתיד " . גם בשני אזורים אחרים יורדת השפעתה של צרפת . תפקידה המסורתי 
כמתווכת במזרח התיכון נפגע קשות כאשר עיראק , בעלת בריתה האזורית הקרובה 
ביותר , פלשה לכוויית ב2 באוגוסט , ואילו ניסיונותיה המוקדמים ליישוב משבר 
המפרץ הפרסי בכוחות עצמה , עוררו את זעמן של בעלות בריתה המערביות . באפריקה , 
שם תמכה צרפת במשך תקופה ארוכה בשלטון חד מפלגתי ברבות ממושבותיה לשעבר , 
היא נכנעת כעת ללחץ בין - לאומי להתיר לדמוקרטיה לשגשג . בתחילת דצמבר , 
למשל , עמדו כוחות צרפתיים החונים בצאד מנגד בעוד מורדים הדיחו את הנשיא 
איסאן חאברה , שלעתים קרובות בעבר ניצל על - ידי צרפת . אבל בעוד פוליטיקאים 
נאבקים למצוא תפקיד חדש לצרפת באירופה ומחוצה לה ומתנסים במשבר זהות לאומי 
חמור , מודאגים האזרחים ממשבר זהות אחר , הקשור לאיכות חייהם , ששורשיו 
נעוצים במידה מסוימת בכלכלה . בעוד הכלכלה צומחת בהתמדה בשלוש השנים האחרונות , 
והשגשוג והרווחה בולטים לעין בפאריס ובערים גדולות אחרות , כולל ליון 
אין מרבית בתי האב הרגילים ובאזורים העירוניים מרגישים בכך . רק כאשר מחאות 
על אונס בבית ספר תיכון בפרבר פריסאי בנובמבר הסלימו לפתע לתנועה ארצית ענקית 
שבאה למחות על המחסור במורים , ועל הכיתות צפופות מדי ברבים מבתי הספר התיכוניים 
של צרפת , הכירה הממשלה בבעיה . כאשר מצעד ענק אחד של תנועת המחאה בפאריס 
שובש על ידי צעירים מובטלים משולי הבירה , השרויים במצוקה כלכלית שיצאו 
לבזוז חנויות , לשרוף מכוניות ולתקוף שוטרים , זועזעה צרפת כולה מהתפרצות 
הזעם והוונדליזם . הממשלה מיהרה להבטיח ארבעה מיליארד דולר נוספים לשם הצלת 
מערכת בתי הספר התיכוניים . בתחילת דצמבר היא החלה בתוכנית חדשה לשיפור 
תנאי החיים ב004 יישובים עירוניים שבהם נרשמה עלייה במספר האנשים חסרי קורת 
גג , ובשיעור האלימות והשימוש בסמים . ברבים מאותם יישובים מהווים מהגרים 
מאלגיריה , מרוקו , טוניסיה וחלקים אחרים של אפריקה מרכיב משמעותי באוכלוסייה . 
וגם אם הם מצליחים להתפרנס , אין לילדיהם שנולדו בצרפת סיכוי למצוא עבודה . 
תסכולם של ילדי המהגרים מוסיף כעת ממד מסוכן חדש של מתיחות לחיים העירוניים , 
שבהם מבעבעת כבר הגזענות ואלימות גזענית . " אפשר להתרשם כי דבר מה נקרע , 
החברה נרקבת ואיש לא עמד על ריקבון זה " , אמר פייר אנדרה וילצר , חבר 
פרלמנט של האופוזיציה . אולם הדיון החדש על עתיד צרפת מקפל בתוכו מודעות 
גוברת כי יש לעשות דבר מה . במאמר בשם " התפוררותה המוסרית של החברה הצרפתית " 
כתב מוריס אלה , כלכלן ידוע , כי צרפת עדיין אינה מבינה את " התנאים הכלכליים 
והאתיים הדרושים לשמירת חברה הומניסטית וליברלית " . בעיני סוציולוגים אחרים 
משקפת המועקה הנוכחית את המשבר במדינה אולטרה - ריכוזית , שבה במשך דורות 
רוכזו השלטון וקבלת ההחלטות בידיים מועטות יחסית , ושכיום ניצבת בפני אתגר 
הולך וגדל של דרישות מצד אזרחים מהשורה לדמוקרטיה רבה יותר . אפילו הפרלמנט , 
למשל , מתלונן כי הוא חסר אונים במידה רבה בגלל הסמכויות המופלגות המוענקות 
לנשיא , במסגרת החוקה הגוליסטית של הרפובליקה החמישית . " לפרלמנט אין 
שום בקרה על הרשות הביצועית " , אמר זאן פייר בליגאן , חבר פרלמנט מהמפלגה 
הסוציאליסטית . בעוד השינויים הפנימיים והחיצוניים מטלטלים את צרפת , נראה 
כי המרחק בין המדינה לחברה גדל . אווירת הפסימיות הנוכחית משקפת " בלבול 
ומבוכה בזהות הלאומית , ובו בזמן אובדן לגיטימיות של מדינה , שמאז ומתמיד 
היתה בידיה האחריות לגייס את מרצה וכוחותיה של האומה " , נאמר במחקר של מזכירות 
התכנון . הציבור שלא כפוליטיקאים המציעים לחולל שינויים באמצעות בחירות 
פחות משוכנע . המצביעים חייבים לחכות עד 3991 לבחירות הבאות לפרלמנט , 
ועד 5991 לסיכוי לבחור יורש למיטראן . אפילו אז יהיה עליהם ככל הנראה לבחור 
בין מועמדים מוכרים . לה פן מתכנן לשאת ברמה את הדגל הלאומני קיצוני . זיסקאר 
דאסטן ושיראק כבר מתכוננים לזינוק חדש על הנשיאות ; נואר עשוי לרוץ כמועמד 
בלתי תלוי ומישל רוקאר , כרגע ראש הממשלה של מיטראן , הוא הרץ המוביל בתחרות 
על בחירת מועמד המפלגה הסוציאליסטית ב5991 . עוד שם המוכר לכל , זאק דאלור , 
כרגע נשיא הנציבות הפועלת של הקהילה האירופית , עשוי להצטרף למירוץ . 
אבל צרפת כיום מאוכזבת פחות מהממשלה כממשלה , מאשר מליקוייה וחסרונותיה 
של המדינה בכללותה . " החברה שלאחר המלחמה מתפרקת " , טען זאן - כריסטוף 
גמבדליס , חבר פרלמנט סוציאליסט , וביטא בדבריו את רגשותיהם של צרפתים 
רבים . " כל המוסדות שהוקמו ב04 השנים האחרונות שרויים במשבר ולכן אינם 
מסוגלים להגיב " . 
