תוצאות הבדיקות הרפואיות של הנשיא הן נורמליות , כך דיווח בשבוע שעבר ארמון 
האליזה . כשהדברים אמורים בנשיא שכינויו הוא " אלוהים " , ולא תמיד בבדיחות 
הדעת , מבטאים הדברים את מצב הרוח הלאומי . אבל הצרפתים אינם מרגישים כל - 
כך טוב עם הרעיון שהנה הולכים ומסבכים אותם במלחמה לא להם במפרץ הפרסי . 
הביקורת נגד הנשיא הולכת וגוברת , גם במפלגתו שלו , והנה מכנס מיטראן , 
ביום פרסום הבדיקות הרפואיות , מסיבת עיתונאים ומסביר לאומה כי צרפת היא 
מדינה גדולה , וכאשר יש קונפליקט מסוג זה שיש במפרץ הפרסי , עליה להיות 
נוכחת ולהשפיע . קפמאבינאכן דבר מה קרה למיטראן . אחרי ששבועות ארוכים היה 
החוליה החלשה ביותר בקואליציה האנטי - עיראקית , הוא נכנע ללחצים האמריקאיים 
והבין כי אין לו ברירה אלא להצביע בעד החלטת מועצת הביטחון המאפשרת שימוש 
בכוח נגד עיראק . מיטראן כל - כך רצה לעשות פוליטיקה עולמית עצמאית ולדחות 
בכך את ההאשמות ההולכות וגוברות נגדו כי הוא נגרר אחרי האמריקאים , אבל 
לאחר שניהל בפועל מגעים עקיפים עם העיראקים , באמצעות ערפאת , למשל , 
כפי שסיפר מנהיג אש"ף עצמו , הגיע למסקנה שבעצם אין עם מי לדבר . ובכל 
זאת מיטראן אינו רוצה לעשות לאמריקאים את החיים קלים . הוא מבהיר להם כי 
מבחינתו כל מלחמה שתפרוץ , שבה צרפת תשתתף , יהיה עליה להסתפק בביצוע החלטות 
מועצת הביטחון לשחרר את כוויית , אך לא לכבוש את עיראק , להרוס אותה , 
או לחסל את כושר האיום הצבאי שלה . קשה לו מאוד העובדה , שבמקרה של מלחמה 
צרפת תהיה בסירה אחת עם ארה"ב ועלולה לקלקל עם יחסיה עם חלק מן העולם הערבי . 
לפיכך הוא מנסה ליזום פעולות בנושא הפלשתיני . והראיה המפגשים המרובים 
בעת האחרונה עם ראשי אש"ף וההתעקשות על החלטה אופרטיווית במועצת הביטחון 
שתביא להקמתה של ועידה בין - לאומית . ואולי הוא ייזום גם מו"ם ישיר בין 
אנשיו ובין העיראקים אם המגעים עם האמריקאים לא ייצאו לפועל . חביבותו של 
הנשיא מיטראן פגה במהלך מסיבת העיתונאים כאשר נשאל לתגובתו על הנעשה במרוקו . 
פניו שינו את צבעם ובכעס ביטל את השאלה באומרו כי אין היא מעניינה של מסיבת 
העיתונאים . קצת קשה היה לשמוע את הדברים דווקא מאיש שהצהיר לא מכבר על 
מחויבותו לפעול לקידום הדמוקרטיה במדינות העולם השלישי , על שמירת החוק 
הבין - לאומי ועוד פראזות כיוצא בהן . מסתבר שיש יוצאים מן הכלל כאשר לצרפת 
יש אינטרסים המחייבים זאת . ומרוקו היא המקרה . בעצם ימים אלה נהרגו במהומות 
במרוקו בין חמישה למאה איש בהפגנות . המשטר במרוקו איננו משטר המצטיין בדמוקרטיה , 
מה שכמובן לא מפריע לצרפת לשמור על קשרים מאוד הדוקים עמו . קפמאבינעם זאת 
מתח דובר המפלגה הסוציאליסטית ביקורת על המהומות במרוקו ותבע את שמירת זכויות 
האדם שם . בעת האחרונה אף טיפלו אמצעי התקשורת הצרפתיים בהרחבה בגילויים 
של חיסול מתנגדים בידי המלך המרוקאי הנאור , חסן השני . אך שר החוץ , 
רולאן דימא , אץ - רץ לרבאט כדי לפייס את המלך ולהבטיח כי הממשלה הצרפתית 
איננה עומדת מאחורי הפרסומים הללו . רק חמישה ימים לאחר האירועים במרוקו 
הגיב מזכיר המדינה ליחסי תרבות בין - לאומיים , טרי דה בוסה , ותבע בשם 
הממשלה הצרפתית מהרשויות המרוקאיות לכבד את זכויות האדם בארצם . קולם של 
שר החוץ והנשיא לא נשמע . ובינתיים יזכה המלך חסן בקרוב לעולים לרגל צרפתיים 
בארמונו , בדרך כלל מהימין , ביניהם ריימונד באר , ראש הממשלה לשעבר , 
ולארי זיסקר דסטן , הנשיא לשעבר , וזאק שיראק , ראש הממשלה לשעבר . 
גם זאן מארי לה - פן , מנהיג הימין הקיצוני , המבקש להחזיר למרוקו את המרוקאים 
המתגוררים בצרפת . בעניין זה , לפחות , יש תמימות דעים בין ימין לשמאל 
בצרפת . 
