נשיא עיראק , סדאם חוסיין , הצליח בכשרון רב להוסיף מרכיב חדש להערכת המצב 
המסובכת ממילא של המאזן הצבאי במזרח התיכון . איומיו לפגוע בעורף הישראלי , 
אם כוחות אמריקאיים יתקפו את ארצו , הוסיפו ממד חדש למאבק המזוין בין ישראל 
למדינות העימות מעורבות אפשרית של האוכלוסייה האזרחית בלוחמה . בכל המלחמות 
שישראל ניהלה עד כה עם שכנותיה הצדדים שמרו על כללי משחק ברורים , שאם 
כי לא סוכמו מראש , קובעי המדיניות פעלו לפיהם . כללים אלה קבעו , כי 
אין פוגעים באוכלוסייה אזרחית גם כאשר הצבא של אחד הצדדים נקלע למצוקה קשה 
בשדה הקרב , ואין משתמשים בנשק כימי , למרות היותו מצוי בשפע בידי הצבאות 
הערביים . נשק כימי , ומטוסים וטילים המסוגלים לשאתו , מצויים בידי מצרים 
וסוריה כבר יותר משני עשורים . בתקופה האחרונה התחמשה סוריה אף בטילים 
המצוידים בראשי - נפץ כימיים בינאריים . אולם גם כאשר צבאותיהן של שתי מדינות 
אלה עמדו בפני התמוטטות בימי מלחמת יום הכיפורים לא הורו שליטיהן לשגר טילים 
לעבר מטרות בשטח ישראל . נשק כימי לא הופעל אפילו נגד כוחות צה"ל שפעלו 
בעומק הטריטוריה מצרית , ובקרבה מסוכנת לדמשק . סדאם חוסיין , בצעד טקטי 
שהתברר כמוצלח , ניסה לקבוע כללי משחק חדשים בזירה המזרח - תיכונית . 
הצהרותיו ואיומיו על שימוש אפשרי בטילים בליסטיים נגד ישראל , ובהפעלת נשק 
כימי מול אזרחיה , היו קריאת תיגר לקובעי המדיניות בישראל . התגובה היתה 
החלטה על חלוקת ערכות האב"ך , וסדאם צבר נקודות חשובות בתהליך עיצובו 
המחודש של מאזן העוצמה האזורי . מעצבי מדיניות הביטחון בישראל נגררו אחרי 
שליט עיראק , שלב לשלב , ועתה לקראת תום מועד האולטימטום האמריקאי שניתן 
לעיראק נהפך האיום הטילי העיראקי למרכיב חשוב בלוחמה הפסיכולוגית שסדאם 
מנהל בהצלחה מול ישראל . חשוב ומעיק עד כדי כך ששר הביטחון , משה ארנס , 
נחלץ להרגיע ולהצהיר כי " אין סיכוי שייפול מטר של טילים עיראקיים על 
ישראל " . בעיקרו של דבר צודק שר הביטחון . איום הטילים העיראקיים נופח הרבה 
מעבר לממדים שהוא ראוי להם . תרמה לכך במידה רבה ההחלטה לחלק מסיכות גז 
לכל אזרחי המדינה . אמנם בכוחה של עיראק לפגוע במטרות בעומק השטח ישראלי , 
ואף לגרום אבידות בקרב האוכלוסייה האזרחית , אך אין בכוחם של הטילים 
העיראקיים להביא להכרעה במלחמה , כאשר זו תיכפה על ישראל . איומיו של שליט 
עיראק על פגיעה בעורף הישראלי מבוססים על היכולת הטילית שפיתח צבא עיראק 
בשלוש השנים האחרונות . בשלהי המלחמה שעיראק ניהלה עם איראן נעשה בבגדד 
מאמץ טכנולוגי מרשים לפתח טילים בליסטיים בעלי טווח גדול יחסית , ואלה שימשו 
את הצבא העיראקי ב"מלחמת הערים " . מדעניה של תעשיית הנשק העיראקית , בסיועם 
של מדענים זרים , רובם אירופים , ביצעו שינויים ושיפורים בטילי הסקאד הסובייטיים 
המיושנים , שהם בעלי טווח של 003 ק"ם , והצליחו להעניק להם טווח מבצעי 
גדול יותר . באוגוסט 7891 נוסה טיל הסקאד המשופר הראשון , שקיבל את הכינוי 
אל - חוסיין . לטיל זה טווח מבצעי של 056 ק"ם , ועיראק מיהרה לנצלו , 
בנוסף לשימוש הנרחב בטילי הסקאד , לפגיעה בעריה של איראן . במהלך " מלחמת 
הערים " , שהתנהלה בחודשים פברואר עד אפריל 8891 , ירו שני הצדדים לא פחות 
מ081 טילים בליסטיים . מנתונים שאסף חוקר אמריקאי , סת קארוס , עולה כי 
ממוצע הנפגעים מהתפוצצות טיל שמשקל ראש - הנפץ שלו טונה היה 0151 בלבד . 
השפעת פגיעתם של הטילים היתה בעיקרה מוראלית . אל - חוסיין מסוגל אמנם לפגוע 
במטרות בשטח ישראל , אך משקל הראש הקרבי שלו הוא 003 ק"ג בלבד . העיראקים 
נאלצו להקטין את משקל ראש - הנפץ של הטיל כדי להעניק לו טווח גדול יותר . 
נזקי פגיעתו של טיל כזה יהיו קטנים אף מאלה של פצצה בינונית , שאחדות כמוה 
מסוגל להטיל מטוס - קרב יחיד . לעיראקים גם טיל שטווחו 009 ק"ם , אל - 
עבאס , אך עדיין לא ברור אם הוא מבצעי , ובכל מקרה משקל הראש הקרבי שלו 
זהה 003 ק"ג בלבד . רמת הדיוק של שני הטילים האלה אינה גבוהה , ונעה בין 
005 , 1 מטרים של האל - חוסיין ל000 , 3 מטרים של האל - עבאס . מניתוחם 
של מומחים ללוחמת טילים עולה , כי בהתקפת - פתע עיראק תוכל לשגר כעשרה 
טילים בלבד במטח הראשון . אמצעי הגמול המצויים בידי צה"ל , כמו גם הצהרותיהם 
של קובעי המדיניות בירושלים , מלמדים כי סבירות שיגורו של מטח טילים עיראקיים 
שני היא נמוכה למדי . המחיר שתגבה פגיעת טילים המצוידים בראשי - נפץ כימיים 
באזור עירוני המאוכלס בצפיפות עלול אמנם להיות גבוה הרבה יותר , אך ספק 
אם סדאם חוסיין יסכן את אזרחי בירתו ויעשה שימוש בנשק הכימי . גם הוא מבין 
כי על - פי כללי המשחק שעוצבו ביוזמתו , יהיה על ישראל להגיב במלוא העוצמה 
על פגיעת נשק כימי באזרחיה . כמי שמודע היטב לטיבה של העוצמה הישראלית ולאמצעי 
התגובה המצויים בידיה , תהיה זו איוולת מצדו לשגר טילים המצוידים בראשי - 
נפץ כימיים לעבר ישראל . עד עתה הוכיח שליט עיראק כי הוא אכזר ומרושע , 
אך בוודאי לא אוויל . 
