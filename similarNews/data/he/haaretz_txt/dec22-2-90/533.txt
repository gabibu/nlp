נפרץ ביתו , והאקדח נגנב . בן - שטח הודיע כחוק על הגניבה , וכעבור חודש 
הגיש בקשה לרשיון לרכוש אקדח חדש ולהחזיק בו . בתוך כך השתנתה מדיניותו של 
משרד הפנים בנושא רשיונות לכלי נשק , ונקבעו כללים חדשים לחלוקתם , מתוך 
כוונה להפחית את מספר כלי הירייה שבידי הציבור . מכיוון שהמפקח על כלי 
ירייה ראה בבקשתו של בן - שטח בקשה חדשה לקבלת רשיון , ומכיוון שהמבקש לא 
עמד בקריטריונים החדשים , דחה את הבקשה וסירב להתחשב בעובדה כי המבקש החזיק 
באקדח כ51 שנה . יצוין , כי אילו נחשב בן - שטח בעיני המפקח למחדש רשיון 
או למחליף אקדח אחד באחר , היה נענה לבקשתו , שכן במקרים אלה המדיניות 
היא לתת את הרשיון גם אם אין המבקש עומד בקריטריונים החדשים . בן - שטח עתר 
אפוא לבג"ץ , באמצעות עו"ד זאב להבי , לחייב את שר הפנים והמפקח לתת לו 
רשיון ( בג"ץ 098591 מאיר בן - שטח נגד שר הפנים ואחרים ) . המשנה לנשיא 
בית - המשפט העליון , מנחם אלון , והשופטים דב לוין ותיאודור אור קיבלו 
את העתירה . קפמאבינהשופט אור , שכתב את פסק - הדין , העיר כי אין פסול 
במדיניות שתכליתה לצמצם את כלי הנשק שבידי הציבור . ואולם במקרה הנדון לא 
המדיניות היא שעומדת למבחן , אלא יישומה לגבי העותר . אור אף קבע , כי 
מבחינה פורמלית צודק משרד הפנים בטענתו שהמדובר במתן רשיון חדש לכלי ירייה 
חדש . אף על פי כן סבר השופט , כי הסירוב לתת לעותר רשיון אינו יכול לעמוד . 
" אם יוצאים אנו מהנחה שלא דבק כל פגם בעותר , ואין בו כל אשם בקשר לגניבת 
האקדח , ואין הוא מועד לכך שכלי ירייה נוסף שיחזיק בו ברשיון לא יישמר כהלכה 
וזו ההנחה לפי העובדות שלפנינו אין מקום להפלותו לגבי מי שהיה לו בעבר 
רשיון לאקדח ומעוניין בהמשך החזקתו . אי - מתן רשיון לעותר בנסיבות כאלה , 
כמוהו כענישה של העותר על לא עוול בכפו " , כתב אור . השופט ציין , כי 
אין מקום להתעלמות המפקח מהעובדה כי 51 שנה החזיק העותר ברשיון לאקדח , 
שכן גם לפי מדיניותו הכללית של משרד הפנים , אין דומה מקרהו של אדם שהחזיק 
ברשיון לאקדח ומבקש להמשיך ולהחזיק בו , למי שלא היה לו רשיון כזה מעולם . 
