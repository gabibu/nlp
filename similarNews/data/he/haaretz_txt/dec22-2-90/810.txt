ניירובי ( ע"ר ) . צרפת שלחה פריגאטה לסומליה כדי לסייע בפינוי הזרים 
שנלכדו בקרבות בין המורדים לכוחות הנאמנים לממשלה . בסומליה נמצאים כעת 
כ005 אזרחים מערביים , מרביתם איטלקים , והפריגאטה לא תוכל לפנות את כולם . 
איטליה מסרה אתמול כי היא מתכוונת לשלוח שני מטוסי תובלה צבאיים לניירובי , 
כדי שיהיו מוכנים לטוס למוגאדישו במקרה של שביתת נשק . ממשלת איטליה גם 
הורתה לפריגאטה איטלקית , המשרתת בצי הרב - לאומי במפרץ הפרסי , להפליג 
למפרץ מוגאדישו ולסייע במאמצי הפינוי . על פי נתונים שנתקבלו ברומא , לא 
נפגע בקרבות אף לא אחד ממאות האיטלקים והנתינים הזרים האחרים בסומליה , 
שהיתה בעבר מושבה איטלקית . הקהילה האיטלקית בסומליה מונה כ056 נפש , רובם 
במוגאדישו . אולם כמחצית מהם באו לאיטליה לרגל חופשת חג המולד והשנה החדשה , 
ולא שבו לאפריקה . שגרירות סומליה ברומא גינתה את התכניות לפינוי האזרחים 
המערביים , והכחישה כי המצב בסומליה מתדרדר לתוהו ובוהו . " כל מעורבות 
צבאית , אפילו מתוך כוונה לפנות את האזרחים , אינה באה בחשבון " , נאמר 
בהודעה מטעם שגרירות סומליה . בהודעה נטען כי הבירה מוגאדישו " שקטה כמו 
כל בירה אירופית " . קפידבינלונדון ( ע"ץ ) . שלוש תנועות האופוזיציה של 
סומליה , שכוחותיהן נלחמות עתה נגד הצבא הממשלתי , " יקימו ממשלה זמנית 
שתפתח את הדרך לחידוש המוסדות הדמוקרטיים בסומליה " , נאמר בהודעה משותפת 
שפירסמו אתמול שלוש התנועות בלונדון . הן גם ציינו כי " כוחות השחרור ידאגו 
לביטחונם של כל הזרים הנמצאים במדינה ואינם מעורבים בסכסוך . אלה שירצו 
לעזוב את המדינה , יוכלו לעשות זאת ואנו נקל על יציאתם " . המורדים מסרו 
כי לא יהיו מוכנים לשאת ולתת עם הנשיא , מוחמד סיאד בארה , ויילחמו עד 
שיעזוב את המדינה . " הקונגרס המאוחד של סומליה " , אחת מתנועות המורדים 
העיקריות במדינה , הודיעה כי תהיה מוכנה לדון רק עם ארגוני המורדים האחרים , 
ורק לאחר שסיאד בארה יופל סופית . " אנו עומדים להמשיך להילחם עם שיסתלק 
מהמדינה " , אמר אחד מנציגי התנועה בניירובי . " אנו נסכים לתיווך אולם 
לא לתיווך עם סיאד בארה . אנו קוראים לקהיליה הבין - לאומית ללחוץ עליו 
לעזוב " . ההודעה פורסמה שעה שאיטליה החלה לנסות ולתווך בין המורדים לסיאד 
בארה במטרה להביא לפינויים של הזרים . קשרי הטלפון והטלקס עם בירת סומליה 
נותקו , ולא ברור כרגע ידו של מי על העליונה בקרבות המתחוללים בעיר . שלשום 
טען הקונגרס המאוחד של סומליה כי הוא שולט במרבית שטח מוגאדישו , וכי אנשיו 
מכתרים את הנשיא בארה , המבוצר בבונקר תת קרקעי ליד שדה התעופה . אולם , 
הממשלה ממשיכה לשדר ברדיו הממשלתי , ודיפלומטים בניירובי אומרים כי נראה 
שהיא ממשיכה לשלוט לפחות על חלקים של העיר . דובר המורדים אמר כי אנשי ביטחון , 
שאינם מבני שבטו של סיאד בארה , עורקים כעת בהמוניהם אל המורדים , וכי 
תגבורות של המורדים עומדות להגיע בקרוב למוגאדישו . קפידבינבריסל ( ע"ץ ) 
. הקהיליה האירופית פירסמה אתמול קריאה דחופה לצבא הסדיר ולמורדים בסומליה 
כי יסכימו להפסקת אש החל מהיום . " הפסקת אש צריכה להיות תנאי מוקדם לדיאלוג 
ולדו - שיח שיאפשרו את מציאת הפתרון לשאיפות הלגטימיות של אוכלוסיית המדינה " , 
נאמר בהודעה שפירסמה הקהיליה האירופית בבריסל . חברות הקהיליה הביעו דאגה 
עמוקה לנוכח מעשי האלימות המתרחשים במוגאדישו , ובמיוחד מגורל אזרחיהן הנמצאים 
בעיר . 
