בכנס של מנהלי שלוש תחנות המעבר של הסוכנות היהודית בווארשה , בודפשט ובוקרשט , 
שנערך באחרונה בסודיות בבירת הונגריה , נידונה היערכות לאפשרות בריחה המונית 
של 07 אלף יהודים מבריה"ם תוך ימים ספורים . בכנס , בו השתתפו כל הגורמים 
העוסקים בטיפול ביוצאי בריה"ם בתחנות המעבר , נידונו נוהלי העבודה , ונמסרה 
סקירה על הסכמי התעופה שנחתמו עם חברות אל - על , " לוט " ( חברת התעופה 
הפולנית ) וחברת התעופה ההונגרית " מאלב " . כמו כן דווח על העברת מטעניהם 
של העולים בדרך הים לישראל , ועל הסידורים הביטחוניים הננקטים בשלוש הבירות 
להבטחת שלומם של העולים . גורמים בכירים בסוכנות הבהירו בכנס שגם אם יוכרז 
מצב חירום בבריה"ם , העלול לסכן את מצבם של היהודים , יהיה אפשר להבטיח 
שיהודים שיש בידיהם ויזות יוכלו לצאת לאלתר מבריה"ם לתחנות המעבר , ובשלוש 
תחנות אלה תתבצע התארגנות מהירה שתאפשר את הטסתם של רבבות העולים תוך פרק 
זמן קצר ארצה . בכנס נידונה האפשרות להתארגן ליציאה , גם אם יופסקו הטיסות 
היוצאות מבריה"ם . נמסר שבמקרה כזה כל היהודים בעלי הוויזות ייצאו ברכבות , 
באוטובוסים ובמוניות לתחנות המעבר . כבר כיום , כ%05 אחוז מכלל היוצאים 
מגיעים לתחנות המעבר בדרך יבשתית . רוב היוצאים מבריה"ם מגיעים כיום לווארשה 
ולבודפשט , ומיעוטם לבוקרשט . כמה מאות יהודים מגיעים מדי חודש גם להלסינקי . 
לפי מידע מהימן שהגיע ל"הארץ " מתברר שמדי יום מוציאה הקונסוליה הישראלית 
במוסקווה כ000 , 1 היתרי יציאה ליהודים . בכל יום מגיעים לתחנות המעבר כ003 , 
1 עולים . בבריה"ם מצויים כיום כ06 אלף יהודים שבידיהם ויזות , והם מתארגנים 
לקראת יציאתם . כ052 אלף יהודים הגישו בקשות יציאה לשלטונות ההגירה הסובייטים 
( משרדי אוביר ) וכ3 . 1 מיליון יהודים נמצאים לפני תחילת ההליכים במשרדי 
אוביר , הנמשכים שלושה עד ארבעה חודשים . למרות הגידול המשמעותי בממדי העלייה 
בשבוע האחרון , נודע אמש שבחודש ינואר צפויה האטה מסוימת . עדיין לא ברורות 
הסיבות להאטה בקצב היציאה בחודש הבא , אולם קרוב לוודאי שהדבר נובע מדיווחים 
המגיעים לבריה"ם על המחסור החמור בדירות ועל קשיי התעסוקה של העולים . 
