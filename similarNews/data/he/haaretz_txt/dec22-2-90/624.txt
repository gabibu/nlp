ואשינגטון ( אי - פי ) . משרד המשפטים האמריקאי הודיע ביום ששי כי יפעל 
למנוע את מכירת סמי - גז סיסטמס לחברת ניפון סאנסו מיפאן , על מנת להגן 
על התחרות האמריקאית בשוק ההיי - טק . משרד המשפטים הודיע כי בכוונתו להגיש 
תביעה אזרחית על הפרת החוק להגבלים עסקיים נגד מכירת סמי - גז , חברה קטנה 
מסאן חוזה , המייצרת ציוד לייצור למוליכים למחצה . על - פי טענת המשרד , 
תחליש העסקה את התחרותיות בארה"ב בייצור ארונות הגז המשמשים בייצור מיקרו - 
שבבים . סמי - גז וניפון סנסו הן שתי היצרניות הגדולות בעולם לארונות גז . 
אולם סמי - גז , שסך המכירות השנתיות שלה 22 מיליון דולר , מוכרת רק מערכות 
מעטות ביפאן , וניפון סאנסו מוכרת מספר קטן של מערכות בארה"ב . " מצב 
של חוסר תחרות בשוק בין שתי יריבות בארה"ב ומחוצה לה יפגעו בצרכנים ברחבי 
המדינה " , אמר גיימס ריל , סגן התובע הכללי הממונה על חטיבת ההגבלים העסקיים . 
לא נמסרה תגובה מיידית של ניפון - סנסו בטוקיו או של מטסון גז פרודקטס , 
החברה - הבת שלה בארה"ב . קפידבינהידיעה המפתיעה סותרת את תגובתו של הצוות 
הפדרלי הבין - משרדי המטפל בהשקעות זרות מבחינת הביטחון הלאומי , אשר בירך 
על העסקה בקיץ . בחודש יולי אמר נשיא ארה"ב , גורג בוש , כי לא ימנע את 
המכירה המתוכננת בסך 32 מיליון דולר על - ידי החברה - האם של סמי - גז , 
הרקולס , מווילמינגטון , דלוואר . חברים אחדים בקונגרס האמריקאי תקפו 
את הממשלה משום שלא ניסתה למנוע את המכירה . " זהו מסר למתחרים זרים שממשלת 
ארה"ב מעוניינת לשמור על האמריקאיות של החברות האמריקאיות " , אמר פטר מיילס , 
המנהל האדמיניסטרטיווי של סמטק , קונסורציום לייצור הנתמך על - ידי הממשלה , 
שלחם בעסקה . מנהלים בסמי - גז שהפסידו לניפון - סנסו כאשר ניסו לתת הצעת 
מחיר משלהם לרכישת החברה אמרו כי הידיעה משמחת מאד . " הידעה גרמה שמחה 
לכל מי שפועל בתעשיית הציוד למוליכים למחצה בארה"ב " , אמר דייויד לולס , 
מנכ"ל החברה . " זו הראשונה ברשימה של כ83 עסקות שייתכן שיובסו " . אולם 
חברת הרקולס נשבעה להילחם בבית המשפט בצעד זה . " אנחנו מאמינים כי הטענות 
אינן צודקות ואנו מוכנים לפעול נגדן " , אמר דובר בחברה . למרות מימדיה הקטנים 
של סמי - גז , עוררה המכירה המתוכננת סערת רוחות בקונגרס ובממשל . מבקריה 
רואים בה חלק ממגמה כללית למכירת יחידות קטנות בתעשיית הטכנולוגיה האמריקאית 
לקונים זרים . למרות שמיזוגן של שתי החברות לא יגרום לזינוק מיידי במעמדה 
של ניפון - סנסו בשוק האמריקאי , אמר ריל כי המשרד בטוח שהעסקה תפחית את 
התחרות . 
