הפועל תל אביב יוצא הבוקר למסע בן 8 ימים , במהלכו ישתתף בטורניר חג המולד 
בהארלם שבהולנד ( החל ממחר ) , וביום רביעי הבא ישחק באיטליה נגד פונולה 
קאזרטה בגביע קוראץ . כדורסלני תל אביב יגיעו כבר היום להארלם , ויפתחו 
את הטורניר מחר נגד המובילה בליגה הצרפתית , קבוצת אנטיב , שבשורותיה משחק 
האמריקאי לי גונסון . כן משחקים בה הבין לאומיים הוג הוקאנסה ומייק אדאמס . 
בטורניר משתתפות גם דן הלדר ההולנדית , קבוצה נוספת מהולנד ושלוש קבוצות 
אמריקאיות . הפועל תל אביב יקיים חמישה משחקים בטורניר הארלם וימשיך משם 
לקאזרטה . המאמן יריב ורשיצקי אמר אמש , כי ההפסד למכבי חיפה שלשום בליגה 
לא צריך לעורר מרה שחורה . למרות החשיבות שמייחסת הקבוצה לטורניר הארלם , 
רואה ורשיצקי במשחק בקאזרטה את המטרה העיקרית של המסע . " אני משוכנע 
שאחת מהקבוצות בבית שלנו בגביע קוראץ תגיע לגמר . העובדה שקאזרטה עלתה לראש 
טבלת הליגה האיטלקית רק מצביעה על חוזקה של הקבוצה הזו " . את הפועל מלווה 
גם השנה להולנד קבוצה של ך - 001 אוהדים . שחקן החיזוק של הפועל ת"א שהוחלף 
בדאג לי , לא יוצא להולנד . הוא יישאר בתל אביב ועשוי לחתום בקרוב עם אחת 
הקבוצות האירופיות המגלות בו ענין . 
