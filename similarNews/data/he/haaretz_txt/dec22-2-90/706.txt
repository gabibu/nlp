שע72פבמשכן לאמנות נפתחו השבוע שתי תערוכות . האחת , של רות שליפר , והשנייה , 
של מאיר נטיף , שניהם בוגרי המכון לאמנות בבת ים . הם עובדים על נייר 
וכל אחד מהם מציג בתערוכה זו שתי סדרות . רות שליפר מציירת בטכניקה מעורבת . 
היא יוצרת משטחי צבע דשנים ובתוכם שותלת מאגר דימויים שמקורו בעולם פרה - 
היסטורי . בין הדימויים : סוס , ספסל , עץ , חיות קדומות וכלים פולחניים . 
גם הקומפוזיציה תואמת את העולם הקדום בו התנהלו החיים באורח שבטי ומעגלי . 
החיות נעות בספירליות , הסוסים ניצבים בזכרון לתנועה אופקית . הספסלים 
והעצים מרמזים על האדם שאיננו קיים עוד . מאיר נטיף מצייר אף הוא בטכניקה 
מעורבת . בנוסף לכתמי הצבע מגלה הצופה תיאור בעזרת עפרון וחריטה . בסדרה 
אחת נצמד נטיף לתיאור טבע דומם ומינימלי . הוא מתאר שולחן ועליו אגרטל , 
כוס או בקבוק שמתוכם צומח פרח . השימוש בקו העפרון הרוטט ובחריטה מתחברים 
למסורת המופשט - לירי בארץ , ואילו הקומפוזיציה הקשוחה של מפגש הבקבוק והשולחן 
מזכירה את ציוריו המוקדמים של פיאט מונדיאו . בסדרה נוספת מתאר נטיף מבנה 
קבורה . הוא מרמז על כיפה מוכרת במזרח ומצליח לשלב מבט חזותי לצד מבט על . 
בסדרה זו בולט רצונו של האמן לסמן ולתחום משטח בגודל ובמקום המתאימים לצרכי 
קבורה , והוא מתקשר לציוריה של שליפר בנושא ובדרך העבודה . הבחירה להציג 
יחד דווקא את שליפר ונטיף מוצדקת , הן ברמה המבנית והן ברמה התימאטית . 
גם עיצוב החלל תורם ליופיה של התערוכה . 
