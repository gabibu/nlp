מנהלי המשרדים הממשלתיים לא הסתירו את תרעומתם כאשר התקבל הסעיף בחוק יסודות 
התקציב המטיל עליהם אחריות פלילית לחריגות מתקציב מאושר . אלא שלדב קהת , 
מנכ"ל משרד הפנים , לא היתה ככל הנראה התנגדות לעשות לחבריו מה ששנוא עליו : 
הוא הטיל על היועץ המשפטי של משרדו , עו"ד יחזקאל לוי , להכין בתוך חודש 
ימים הצעת חוק המטילה אחריות פלילית על ראש רשות מקומית ועל גזברה בגין חריגות 
מתקציב מאושר של הרשות המקומית . מנכ"ל משרד הפנים צריך היה לדעת מניסיונו 
שזהו מסוג החוקים שנשארים על הנייר . אף מנכ"ל לא הועמד לדין בעוון חריגות 
בתקציב , וחריגות היו גם היו . השיטה פשוטה : השר הממונה מאשר את החריגות 
ומחפה על המנכ"ל , והמחוקק הרי לא החיל האחריות הפלילית על שרים . הצעת 
החוק שיזם קהת מרחיקת לכת בהטילה את האחריות הפלילית לחריגה מתקציבים לא 
רק על פקיד ממונה ברשות ( הגזבר ) אלא גם על הנבחר ( ראש הרשות ) . 
אלא שעל אף שוני מהותי זה , ספק אם גורלו של החוק הנוגע לשלטון המקומי , 
במידה שיאושר , יהיה שונה מגורל חוק יסודות התקציב . תקציבי הרשויות המקומיות 
מגיעים מהכנסות עצמיות וממענקים והקצבות מתקציב המדינה . בחלק ניכר מהרשויות , 
אלה שהגירעון בהן כרוני , מבוסס התקציב ברובו על הקצבות מקופת המדינה . 
ברשויות אלה נובעים הגירעונות גם מכך שמשרדי הממשלה אינם עומדים בהתחייבויותיהם 
לרשויות , או לחליפין מדרבנים את הרשויות המקומיות להרחיב את פעילותן , 
מבלי שידאגו לכיסוי התקציבי הנדרש לשם כך . דוגמה מובהקת לתהליך כזה היא 
הקליטה הישירה של עולים ברשויות המקומיות . משרדי הממשלה עודדו את הקליטה 
הישירה , בלא שהוסיפו לתקציבי הרשויות את הסכומים הדרושים לקליטה , לפחות 
בחודשים הראשונים לעלייה ההמונית . אין ספק שלא את כל הגירעונות והחריגות 
מן התקציבים ברשויות המקומיות אפשר לתלות במשרדי הממשלה . יש חריגות שאינן 
נובעות מעשייה חיונית , אלא ממנגנון מנופח או מהשקעות בפרויקטים ראוותניים , 
דוגמת אגמים מלאכותיים ( אחד קיים בירוחם ואחד מתוכנן במעלות ) . די 
לעיין בדו"חותיהם של מבקרי העיריות בשנה האחרונה כדי להיווכח בגודש ההוצאות 
המיותרות בחלק ניכר מהרשויות . מיד לאחר שגירעונותיהן של כ002 רשויות מקומיות , 
בהיקף של כ5 . 1 מיליארד , כוסו בהסדר הבנקים , גילה משרד הפנים חריגות 
חדשות בתקציבים ב22 רשויות מקומיות , כשבחלקן היקף החריגה הוא כ%02 . האמצעים 
לריסון הוצאותיהן של הרשויות המקומיות קיימים בתקנות ובחוקים ואין צורך בחקיקת 
חוק חדש . שר הפנים יכול , למשל , לפזר מועצה נבחרת ולמנות תחתיה ועדה 
קרואה , אם הגיע למסקנה שהרשות לא תיפקדה כראוי . אלא ששר הפנים אינו נוטה 
להשתמש בסנקציה זו . פקודת העיריות גם מאפשרת לממונה על מחוז לפסול הוצאה 
לא תקנית של רשות ולחייב את האחראי לשלם אותה מכיסו . שימוש ראשון בסעיף 
זה נעשה אתמול , כאשר בגץ חייב את ראש עיריית יבנה לשלם מכיסו הוצאה לא 
תקנית שאישר לחבר מועצה . " בפועל היינו צריכים למנות ועדות קרואות ל081 
רשויות מקומיות , אבל אנחנו משתדלים להמעיט בשימוש באמצעי זה , שאנו רואים 
בו התערבות גסה של השלטון המרכזי בשלטון המקומי " , אמר קהת . בהצעת החוק 
החדשה הוא לא רואה התערבות כזאת , שכן לפיה לא משרד הפנים הוא שיגיש תלונות 
למשטרה נגד ראשי רשויות וגזברים שחרגו , אלא גורמי אופוזיציה , ספקים שלא 
קיבלו את כספם מהרשות ואזרחים שייפגעו מהחריגות התקציביות . את התסריט אפשר 
כבר לחזות . המשטרה תוצף בתלונות על חריגות ברשויות המקומיות . שוב נהיה 
עדים לסחבת בטיפול בתלונות , שתפגע בוודאי ביעילות החקירה ותביא לסגירת 
תיקים בהעדר ראיות מספיקות . הצעת חוק זאת יוצאת דווקא ממשרד הפנים , שלשר 
הממונה עליו יש טענות קשות ביותר למשטרה ולדרכי חקירתה . זאת ועוד , חלק 
מההסתבכויות של הרשויות המקומיות , על - פי עדות כמה מראשיהן , הוא תוצאה 
של העמדת תקציבים ייחודיים למוסדות תורניים , על - פי המלצת משרד הפנים . 
לא ברור במה יועיל חוק חדש , כאשר משרד הפנים אינו ממצה חוקים קיימים ועבירות 
לכאורה על חוקים קיימים , כמו זאת של ראש עיריית הרצליה , אלי לנדאו , 
שהעביר ללא אישור כספים מהרשות שבראשה הוא עומד לרשות אחרת , עוברות ללא 
תגובת משרד הפנים . 
