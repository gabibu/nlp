ראש מדור מחלקת החקירות באגף המכס ומע"ם , ירדן יפה , טען אתמול בבית משפט 
השלום בתל - אביב כי על - פי סיכומים ראשונים העלימה חברת הבנייה " א . 
ץ . ברנוביץ ובניו בע"ם " בשנתיים וחצי האחרונות 4 . 01 מיליון ש"ח , 
תוך שימוש בחשבוניות - מס פיקטיוויות . בהסכמת החשודים , אריה ברנוביץ , 
מרדכי אחיו , ארז בנו , מנהל כוח - אדם בחברה , אורי דן , ויובל בן - 
ארי , אחיינם של האחים ברנוביץ , שנעצר ביום ראשון , האריכה השופטת שרה 
גדות את מעצרם בשלושה ימים , ובכך נמנע דיון משפטי בבקשה להארכת המעצר . 
אנשי המכס טוענים כי החשודים , המשמשים כבעלים ומנהלים בחברה , נהגו במשך 
שנים לקנות חשבוניות - מס פיקטיוויות במיליוני שקלים מערבים תושבי השטחים 
תמורת עמלה של % 01 , ללא ביצוע כל עבודה בפועל עבור החברה . לטענת החוקר , 
חשבוניות אלה נרשמו כשכר המשולם לפועלים ערבים , וכהוצאה בספרי החברה , 
בעוד שבפועל הופקדו הכספים ( הצקים ) בחשבונות הבנק הפרטיים של האחים 
אריה ומרדכי ברנוביץ . החוקר טען עוד כי החשבוניות הונפקו בשיתוף - פעולה 
עם מעסיקיהם של הפועלים מהשטחים ; הפועלים עצמם לא יכלו לבצע כל פעולה בחשבונות 
שנפתחו על שמם , שכן החשבוניות והצקים נותרו בשליטתם המלאה של החשודים . 
אחד מפרקליטי החשודים , עו"ד גיורא אדרת , מסר לבית המשפט כי הם כופרים 
בכל החשדות נגדם ודבקים בגרסתם כי כל החשבוניות משקפות עסקאות לתשלום עבור 
עבודה שבוצעה בפועל ; ברם , מאחר וידוע להם , לדבריהם , שחוקריהם עובדים 
ללא לאות לצורך השלמת החקירה , וכדי לאפשר להם לעשות כן , הם הגיעו להסכמה 
עם המכס על הארכת מעצרם עד ליום ו , שאז אם לא תחול התפתחות חריגה בחקירה 
ישוחררו בערבות של רבע מיליון ש"ח ויוצא נגדם צו עיכוב יציאה מן הארץ . 
חוקרי המכס מצדם , במסגרת הסכמה זו , יעשו במקביל כל מאמץ כדי לשחרר את 
החשודים לפני יום ו . 
