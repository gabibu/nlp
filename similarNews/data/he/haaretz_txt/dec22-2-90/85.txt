הנרי קיסינגר חוזה כי יתחולל אסון אם תחכה ארצות - הברית עד שהעיצומים יאלצו 
את עיראק לצאת מכוויית : הברית הבין - לאומית תתפורר , האופציה לשימוש 
בכוח תתנדף וסדאם חוסיין יישאר במקומו . " אני סבור שרבים מאלה התומכים 
בעיצומים משתמשים בהם כדי לברוח מהמצב " , הוא טוען . שטויות , מגיב על 
כך זביגנייב בזזינסקי . לעיצומים יהיו השפעות לטווח הארוך . האסון האמיתי 
תהיה מלחמה . " והיא תהיה יקרה גם מבחינה כספית וגם באבידות בנפש " . בזזינסקי 
מלגלג על התיאוריה של קיסינגר כי אפשר לצאת לעימות מוגבל בהיקפו , והוא 
אומר בחמיצות , " זה מזכיר לי במקצת את טיעוניו כיצד לשים קץ למלחמת וייטנאם " . 
על כך השיב קיסינגר שזו היא " הערה חסרת יסוד " . האסון האמיתי יבוא אם 
ארצות - הברית תסתלק בחשאי עם זנב בין הרגלים . היא " תאבד את כל ידידותיה 
באזור " . במשבר הראשון שלאחר תקופת המלחמה הקרה , מציעים כעת שני " ענקים " 
אלה בממסד מדיניות החוץ האמריקאית , שבדרך כלל ראו דברים עין בעין במהלך 
המלחמה הקרה , דרכי פעולה מנוגדות לחלוטין . קיסינגר חושב שמסע של מזכיר 
המדינה בייקר לבגדד הוא רעיון רע . בזזינסקי תומך בהתלהבות בביקור כזה . 
שניהם גם חלוקים בשאלות אחרות איזה ערך יש לעיצומים , כמה זמן נותר לממשל , 
ואיזה מהלך מדיני יוביל ליציבות רבה יותר במזרח הקרוב . העימות ביניהם 
בנוגע לכל פן של המשבר בעיראק , מסמל את הפילוג בכללותו בקרב ממסד משרד 
החוץ , כמו גם במדינה כולה פילוג שהתרחב מאז החליטה עיראק לשחרר את בני 
הערובה האמריקאיים . העומדים משני צדי המתרס הם שני אנשים בעלי השפעה אדירה 
על הממסד של שתי המפלגות הפוליטיות . קיסינגר , יועץ מדיניות החוץ הבכיר 
של הנשיאים ניקסון ופורד , היה גם מדריכם הרוחני של ברנט סקאוקרופט , כיום 
יועצו של הנשיא בוש לענייני ביטחון לאומי , ושל לורנס איגלברגר , האיש 
מספר שתיים בסטייט דפרטמנט . עוזרים בבית הלבן אומרים שקיסינגר שוחח באורח 
פרטי עם הנשיא בוש והביע תמיכה כללית במדיניות הממשל . בזזינסקי , שהיה 
יועץ הנשיא קרטר לענייני ביטחון לאומי ויעץ באורח פרטי גם לנשיא בוש בנושאים 
הקשורים באירופה , מקורב לחברי קונגרס רבים , וביניהם יושב ראש ועדת הכוחות 
המזוינים בסנאט , סם נאן , דמוקרט שמרן בעל השפעה רבה . דעותיו חילחלו 
לרוחב קשת הדעות בקונגרס . בזזינסקי נפגש באורח פרטי עם הסנאטור אדוארד 
קנדי , למשל . זמן קצר לאחר מכן השתמש הסנאטור בסטטיסטיקות שסיפק לו בזזינסקי 
על מספר הקורבנות האזרחיים של ההפצצות האמריקאיות בצפון וייטנאם כנגד עד 
שהעיד בפני הוועדה . נתונים אלה נועדו לשמש כנגד טיעוניו של קיסינגר . 
קפמאלידשני אלה מסמלים את הפילוג השורר במדינה כולה . במחנה קיסינגר נמצאים 
אנשים בעלי השפעה כמו היועץ הבכיר לשעבר במשרד הביטחון , ריצרד פרל , ומי 
שהיתה שגרירת ארה"ב באו"ם , גין קירקפטריק . אך מחנה זה הופך למבודד במידה 
הולכת וגדלה . לעתים מהרהר קיסינגר בקול רם שמעמדו דומה למעמדו של צרציל , 
כאשר הזהיר זה לשווא בשנות השלושים מפני הסכנות הטמונות בגרמניה הנאצית . 
עם מחנה בזזינסקי נמנים בעלי משקל כבד כמו שר ההגנה לשעבר , גיימס שלזינגר , 
ורבים שבאו מצמרת הממסד הצבאי , מוויליאם קראוב , לשעבר יו"ר ראשי המטות 
המשולבים , ועד גיימס וואב , מזכיר הצי לשעבר . לפילוג יש גם משמעות חשובה 
לטווח הרחוק . בעבר אפשר היה לגייס למערכה ולשלהב את ממסד מדיניות החוץ 
על בסיס אסטרטגיה שנועדה להרתיע את העוצמה הסובייטית . אך איום זה חלף . 
" הקונסנסוס הישן שהיה קיים במדיניות החוץ היה בנוי סביב בלימת האויב , 
וכל אותם דברים שפעלו אז כבר אינם , מפני שהאיום הסובייטי נעלם " , אמר 
ניקולס אליוט , דיפלומט בשירות החוץ ועוזרו לשעבר של מזכיר המדינה . בטווח 
קצר יותר , הוויכוח בין מכווני דעת הקהל בממסד חיוני לממשל בוש ככל כשמתקרב 
ה51 בינואר , שעת האפס שעליה החליטה מועצת הביטחון . הוויכוח משקף אפילו 
מידה מסוימת של איבה אישית . " בכל הכנות , איני חושב שקיסינגר מעוניין 
בפתרון הבעיה " , אמר בזזינסקי . " אני סבור שקיסינגר רוצה להרוס את עיראק , 
נקודה . כוויית היא רק אמתלה " . " הכרזה מאוד לא צודקת " , הגיב קיסינגר , 
הטוען כי אין לו רצון להרוס את עיראק , הוא רק תומך בצמצום יכולותיה ההתקפיות . 
בהתבטאויות המיועדות לפרסום , אין הוא מוכן לתאר בפרוטרוט את דעתו על עמדת 
בזזינסקי . אבל קיסינגר טוען כי לוא היתה ארצות - הברית מגבילה את עצמה 
להגנה על סעודיה והיתה מותירה את שחרור כוויית בידי הקהילה העולמית " האופציה 
של בזזינסקי " , כפי שהוא מכנה זאת " היתה זו שגיאה גרועה אך לא חסרת תקנה " . 
אך הדברים לא התגלגלו בדרך זו . ארה"ב נטלה על עצמה את התפקיד המוביל במאמצים 
לשחרור כוויית ושיגרה מאות אלפי חיילים . אם תירתע כעת , הוא טוען , " המסקנה 
שיסיקו תהיה שהרדיקלים הצליחו להרתיע אותנו , שאלף בני ערובה אמריקאיים 
נלקחו ללא כל תגובה , שהממשלות המתונות המהמרות עלינו יאבדו מיוקרתן ומאמינותן " . 
בלב הקרע עומד ויכוח בשאלה האם ניתן להמר על עיצומים כלכליים שיאלצו את עיראק 
לצאת את כוויית . לדעת קיסינגר , אין דבר הקרוב אפילו להבטחה שהם אכן יפעלו . 
תומכי עיצומים " אומרים שהם חושבים שתוך 8132 חודשים יפעלו העיצומים " , 
הוא אומר . " הם לא סיפקו שום עדות להוכחת הדבר . . . אמרתי מלכתחילה 
כי הזמן אינו פועל לטובתנו , אמרתי שיהיה עלינו לבחור בין עיצומים לאופציות 
צבאיות אי - שם במהלך הדרך " . בזזינסקי מגיב ואומר כי אין שום עדות המצביעה 
על כך שסנקציות לא יפעלו במקרה זה , כיוון שהעיצומים על עיראק הם ללא עוררין 
החמורים ביותר שהוטלו אי - פעם . " אני חושב שלעיצומים כבר היתה השפעת 
שחיקה מאסיווית על עיראק וכי אם הם יימשכו עוד כשנה , קרוב לוודאי שישתקו 
כליל את הכלכלה הזאת " , אמר . " כך שהם כבר נתנו אישור וביסוס ללקח שהתוקפנות 
אינה משתלמת " . קיסינגר אומר כי " המרב שיכולים עיצומים להשיג הוא להביא 
לפתיחת משא - ומתן " . ומשא - ומתן הוא תחום נוסף שבו קיים קרע ברור בין 
השניים . קיסינגר חושש כי סדאם ינקוט , כמצופה , סחבת במו"ם , הדבר יוביל 
להתמוטטות הקואליציה הבין - לאומית נגדו , להתרופפות הסנקציות ולצמצום 
הכוח הצבאי האמריקאי בסעודיה . ובמום , הוא אומר , לא תהיה לארה"ב ברירה 
אלא להתפשר על יעדיה כדי להשיג עסקה . " אם ארה"ב תעזוב בתנאים שיהיו בבחינת 
הצלחה עיראקית מוסווית כלומר , אם עיראק תשיג דבר מה בכוויית , אפילו 
אם דבר זה יינתן לה על ידי הכווייתים או באמצעות פסגה ערבית ואם עליונותה 
הצבאית של עיראק תישאר בעינה , אני חושב שפירוש הדבר יהיה תבוסה שלנו " , 
אמר . לפיכך כינה בפומבי את ביקורו המתוכנן של בייקר בעיראק " משגה " , 
על אף שהוא שהפסיק לאחרונה למתוח על כך ביקורת כדי לא לחבל במאמציו של בייקר , 
כדבריו . ואילו למחנה בזזינסקי אין חשש כזה מפני מו"ם . לדבריו , הוא 
מעדיף את המונח " שיחות " , אבל אינו רואה שום בעיה בדיבורים עם עיראק על 
הדרכים לפתור את סכסוכיה עם כוויית בשאלת הגבול המשותף , דרישותיה לספח 
שני איים כווייתיים או חובה הגדול לכוויית . שיחות עשויות " להוביל להסכמה 
כלשהי על בירור משפטי " של בעיות אלה . אני לא רואה פסול בכך , ואני נוטה 
לקבל הסדר כזה כקביל לחלוטין " , אמר בזזינסקי . אחד הפילוגים הרגשיים ביותר 
בין השניים סובב סביב השאלה האם תוכל ארצות - הברית להגביל את פעילותה הצבאית 
למהלומות אוויריות וימיות . קיסינגר חושב שאפילו לחימה מצומצמת כזו תוכל 
לאלץ את עיראק לצאת מכוויית . בזזינסקי אומר שלא יהיה מנוס מלחימה על הקרקע 
בקנה מידה רחב , וטוען שמתקפות אוויר לא הניבו פרי , לא בקוריאה ולא בווייטנאם . 
קפמאלידתחום המחלוקת הרחב ביותר עוסק בעתיד המזרח הקרוב : האם מלחמה או 
אי החזרת סדאם חוסיין לממדיו הטבעיים הן שיביאו לתסבוכת המסוכנת ביותר ? 
קיסינגר טוען שעל ארה"ב למצוא דרך לחסל עכשיו את תוכניות כלי הנשק הגרעיניים 
והכימיים של עיראק , או לעמוד בעתיד מול סכסוך מסוכן יותר כאשר חוסיין ירחיב 
את השפעתו במפרץ הפרסי ואת שדות הנפט שלו . ידידותיה של ארה"ב יתמוטטו 
מול כוח כה עוין תוצאה , שלדברי קיסינגר , יש למנוע גם אם פירוש הדבר 
יהיה פעולה צבאית עכשיו . " אני שוקל את החרדה מפני התמוטטות כל הגורמים 
המתונים כנגד כל תוצאה שהיא שתצמח מהאופציה המועדפת עלי דילול סלקטיווי 
בכוחה הצבאי של עיראק " . אך בעיני בזזינסקי , הסכסוך הצבאי עצמו עלול לגרום 
" עוינות לטווח הרחוק " נגד ארצות - הברית , עוינות שתמוטט משטרים ידידותיים 
לארצות - הברית . לא פחות גרוע מכך מעמדן של סוריה ואיראן עלול להתחזק 
ומידת היציבות באזור תתערער עוד יותר . המשך כיבוש כוויית יהיה " עגום " , 
לדברי בזזינסקי , אך פחות עגום מאשר התוצאות הצפויות מעימות צבאי . " אני 
פשוט " לא מבין את הטיעון בזכות הדעה שמלחמה אמריקאית בקנה מידה רחב באזור 
היא פתרון " , הוא אומר . 
