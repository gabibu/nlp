כאשר מייעדים לה את תפקיד הקורבן , יכולה ישראל לסרב להיאנס , להישאר בבית , 
וחסל סדר זיקה בינינו לבין המפרץ . לכל היותר תספוג עוד גינוי במועצת הביטחון , 
וגיימס בייקר יפסח עליה גם בביקור השכנים הבא . לא כן כאשר ירושלים חובשת 
כובע של פושט יד . כאן נאלצה ישראל לספוג זה כבר את הזיקה שהכתיבו האמריקאים 
בין הסיוע השנתי לבין מדיניות ההתנחלות . אותה זיקה נחשבה בעיני ממשלת הימין 
להכרח בל יגונה בהתחייבה בפני ארה"ב שכספי המלווה בסך 004 מיליון , לצורך 
שיכון עולים , לא יחצו את הקו הירוק . והנה מתברר כי זיקה מעין זו אינה 
יכולה להביא ישועה למשימה הכבדה של קליטת 006 אלף מהגרים שצפויים לזרום בתוך 
שנתיים למדינה דלת - משאבים כישראל . לדעת הממעיטים , תזדקק ישראל בשנים 
אלו ל02 מיליארד דולר לפחות ( 001 אלף דולר למשפחה ) . אפילו שמיטת חובות 
לא תכניס יותר מ053 מיליון דולר לשנה לקופתה של ישראל . כדי להשיג סיוע 
מיוחד למען המוני הפליטים ממדינה קומוניסטית שארה"ב סגרה את שעריה בפניהם , 
זקוקים ידידי ישראל בקונגרס ובקהילה היהודית לתחמושת אמינה יותר מסיסמאות 
שלום ריקות מתוכן מפי שמיר ולוי . כל עוד ישראל מצטיירת כמדינה כובשת המדכאת 
את מיעוטיה , תעדיף ארה"ב את ענייה , וכאלה יש שם כיום בשפע . זיקה לא 
נחמדה ? זה מה שיש . בתנאים המדיניים הנוכחיים , כאשר בישראל מושלת ממשלה 
הגורסת " אף שעל " , צריך לוותר על האשליה שארה"ב תיענה לקריאה של אליעזר 
זורבין מ"דחף " להתגייס למאמץ הלאומי לקליטת עלייה . ייתכן בהחלט שגישה 
מדינית חדשה , שמביאה בחשבון סיכון מחושב , היתה מעוררת זיקה חיובית אל 
קופתה של ארה"ב , גם אל קופתה של הקהילה האירופית . דבריו של חבר הקונגרס , 
גיימס שוייר , ממדינת ניו - יורק , אוהד ישראל מושבע שביקר בימים אלה 
בארץ , מלמדים שהזיקה בין התנהגות הממשלה לתגובת הציבור אינה נעצרת בגבולות 
הארץ . בפגישותיו עם השרים חזר ואמר שוייר : " כאשר ישראל ניצבת בפני 
אתגרים אדירים בקליטת עלייה , זה נראה לא רציני בעיני העולם ששר השיכון 
ושר הקליטה מסרבים לדבר איש עם רעהו " . ועוד אמר : " נוצר רושם בעולם 
שקבוצה גריאטרית קובעת את אופי השלטון בארץ " . ריבוי שרים וסגני שרים מיותרים 
אינו יכול לגרות את הממשל להקצות לישראל סיוע חירום , כפי שנהג , למשל , 
ממשל רייגן בגומלו לישראל על תוכנית ההבראה ב5891 בסיוע נוסף בסך 5 . 1 
מיליארד דולר . משלחת אוהדת של הפרלמנט האירופי חזרה מזועזעת מפגישותיה 
עם חברי הכנסת , ובמכתב ליו"ר שסיכם את רשמיה מהטפת המוסר הגסה שספגה מח"ך 
עוזי לנדאו ורובי ריבלין , מביעה חברת הפרלמנט ( שמונתה לרכז את הטיפול 
בצורכי הקליטה של ישראל ) ספק ביחס לשיטה הדמוקרטית בישראל . הסיכוי להשיג 
5 . 1 מיליארד מארק מגרמניה , במסגרת השילומים , מוטל בספק שכן ממשלת בון 
מתחבטת קשות בקליטתם של אזרחי מזרח גרמניה לשעבר . כאשר הגויים מפנים עורף , 
לא נותר אלא לפנות אל הלב היהודי . המגבית היהודית התחייבה לגייס 006 מיליון 
דולר בשנתיים הקרובות למבצע " אקסודוס " , 61 היהודים העשירים בארה"ב , 
אלה שבכוחם להרים בעצמם את נטל 02 המיליארד , תרמו 85 מיליון דולר . הבונדס , 
עסק משתלם בעיקר למשקיעים ולעובדי הארגון , התחייב לגייס מיליארד דולר . 
מנכ"ל המגבית , נפתלי לביא , אומר שיהודי ארה"ב נפגעו קשות מהשפל הכלכלי 
שפגע ב"ענפים יהודיים " כמו וול סטריט , נכסי דלא ניידי ומסחר קמעונאי , 
וקשה להניח שהם ידביקו את צורכי הקליטה . במאמר מוסגר , בשיא פריחתה של 
המגבית , בשנות העלייה שחפפו את יום הכיפורים , הצליחה המגבית היהודית 
לגייס 054 מיליון דולר . נראה שתחושת גודל השעה אינה מספיקה עדיין כדי 
שהיהודים ימירו את תוכניות פיתוח מגרשי הגולף ובריכות השחייה הקהילתיים שלהם 
בתרומות לבניית בתי - ספר ליהודי ברית המועצות . פוטנציאל הסיוע החיצוני 
והתרומות למיניהן בקושי מגרד את תחתית החבית . צודק יו"ר ועדת השרים לקליטה , 
אריאל שרון , שהציע לפנות למקורות אחרים , שכן " בעולם מתרוצצים מיליארדים 
המחפשים אפיק השקעה . מדובר בהון עתק , ולא מיצינו אפילו חלק קטן ממנו " . 
נכון , הפתרון האמיתי מצוי בזיקה בין הנכס האנושי , שיש לנו היום בשפע , 
להון שיש בשפע לאחרים . אבל שרון גם יודע שאנשי עסקים מעדיפים להשקיע את 
המיליארדים שלהם במדינות בטוחות שמצאו דרך לחיות ולתת לאחרים לחיות . תשאלו 
את היפאנים . 
