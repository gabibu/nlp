בתודעה של רבים מתקשרת הקרן הקיימת לישראל , לפחות בראשית ימיה , ל"גאולת " 
קרקעות בארץ - ישראל מידי ערבים . הסיסמה היתה " דונם פה ודונם שם " . 
שמה של הקרן הקיימת מתקשר על פי הדימוי המקובל עם הכפר , השדה , האיכר 
העברי והמחרשה , אבל לא עם הכרך , הפרוור העירוני , או עם מוסדות חינוך 
ותרבות לאומיים . אולם ממה שמתאר ד"ר צבי שילוני בפרוטרוט רב עולה כי דימויים 
אלה אינם הולמים כלל את 11 השנים הראשונות של הקרן הקיימת בארץ - ישראל , 
קודם למלחמת העולם הראשונה . במציאות , כך מתברר , היה סך כל השטח הקרקעי 
שרכשה הקרן הקיימת במשך יותר מעשור שנים , מצומצם למדי ( פחות מ000 , 42 
דונם ) ורובו ככולו נקנה מידי יהודים דווקא ולא " נגאל " מידי ערבים , 
ואף מתוך שטח זה כמחציתו נרכשה ע"י הקרן הקיימת בניגוד לרצונה ולמדיניותה 
המפורשת . את מספר היישובים הכפריים שהוקמו על נחלותיה של הקרן בעשור הראשון 
לקיומה ניתן למנות על אצבעות יד אחת , ומספר המתיישבים בהם לא עלה על עשרות 
אחדות . בסלילת דרכים וניקוז ביצות , טוען צבי שילוני , לא עסקה כמעט הקרן 
הקיימת לגמרי קודם למלחמת העולם הראשונה , וגם היוזמה לייעור לא ממנה יצאה , 
וחורשות הזיתים הספורות שנכללו ב"יער הרצל " באותה תקופה , לא בכספי הקק"ל 
ניטעו . לעומת זאת , מציין שילוני , היתה הקרן הקרן הקיימת , במהלך העשור 
הראשון לקיומה , מעורבת במפעלים רבים ומגוונים אחרים כמעט בכל התחומים האפשריים 
של ההתיישבות היהודית בארץ - ישראל . את פעולתה היישובית החלה ההסתדרות 
הציונית ממש במקביל לדעיכת תנופת ההתיישבות של יק"א , אשר מאז ייסודן של 
מושבות הגליל התחתון בשנים הראשונות של המאה העשרים לא הוסיפה כמעט להקים 
יישובים חדשים בארץ , ותפסה בהדרגה את החלל הריק שנוצר בשל כך . לדעת שילוני , 
אחת הסיבות שהניעו את הרצל ואת חבריו להנהגת ההסתדרות הציונית לשנות את 
גישתם , היתה הפעילות הגוברת של גורמים כנסיתיים ומדיניים אירופיים בארץ - 
ישראל שהעמידו בסכנה את עתיד המפעל הציוני בארץ . בתחילה השתדלה עדיין ההנהלה 
הציונית שלא לסכן את כספי הקרן הקיימת ואף לא להיות מעורבת ישירות בהתיישבות 
בארץ - ישראל , וניסתה לפעול באמצעות חברת " גאולה " , חברה לגאולת קרקעות 
שהוקמה בראשית המאה , ואחר כך באמצעות בנק אפ"ק שנפתח ביפו . ואולם משלא 
עלתה יפה פעילותם של אותם גופים , ועבודת ההתיישבות נקלעה למצב של קיפאון , 
נאלצו לבסוף הרצל , וולפסון והוועד הפועל המצומצם , לעשות שימוש בכספי 
הקרן הקיימת למטרה זו . כאמור היתה הקק"ל מעורבת ופעילה גם בתחום ההתיישבות 
העירונית . רופין , לבונטין ואוסישקין , סברו כי ההתיישבות בערים ריקות 
מיהודים תהווה התחלה ובסיס לרכישת קרקעות והתיישבות כפרית בסביבותיהן . 
בשנים 70919091 עסקה הקרן - הקיימת בסיוע להקמת הפרוורים העבריים מצפון ליפו 
ועל מורדות הכרמל מעל לחיפה . המאמצים בכיוון התיישבות יהודית עירונית נתחדשו 
בחורף 9091 , משהתפרסם מאמר ארוך ב"די ולט " הציוני על העיר עזה ועל פוטנציאל 
ההתיישבות היהודית בה . מאמר זה שלא היה חתום , נכתב להערכתו של שילוני 
בידי רופין עצמו . מחבר המאמר נקב במספר המוזר של " שניים - שלושה בתים " 
שהוא מציע להקים ליד עזה , והדבר נועד להצניע את ההיקף האמיתי של ההתיישבות 
שביקש לבצע שם . הוועד הפועל דן בהצעותיו של רופין ב0191 . 4 . 11 ואישר 
אותן . הוחלט לזרז רכישת אדמות בקסטינה , בעפולה , בעזה וביריחו . בארכיון 
המפות בקק"ל נותרה עדות מתוכנית יישוב היהודים בעזה בדמות תרשים מפה של תוכנית 
הפרוור היהודי שתוכנן לקום בצמוד לעיר הערבית . מן התרשים הזה , שאותו 
מביא שילוני בספרו , מתברר כי הכוונה היתה לרכוש את שטח החולות שממערב לעיר 
ועד הים . הפרוור היה אמור להשתרע לאורך החוף על שטח בגודל 61 קמ"ר לערך . 
בקק"ל סברו באותם ימים שניתן יהיה להקים ליד עזה לא רק פרוור יהודי קטן , 
אלא עיר עברית שלמה . מכל מקום , מציין שילוני , מסיבות שאינן ידועות 
לנו לא הוסיפה הקק"ל לעסוק בפרויקט זה , וההחלטה והמפה הללו הן העדויות 
האחרונות שנמצאו בנוגע לכך . גושי ההתיישבות היהודיים העיקריים בארץ קמו 
בלא עזרתה ומעורבותה של הקרן הקיימת , ואף זמן ניכר לפני שהחלה זו בפעולתה . 
אך תרומתה העיקרית של הקק"ל היתה שהנחלות הספורות והזעירות שרכשה , עם 
היישובים שקמו עליהן , יצרו את תחושת הרצף " בין גושי ההתיישבות והפכו 
אותם מ"אזורים " או מ"גושי התיישבות " גרידא לחלקים של מפעל יישובי יהודי 
הפרוס על פני כל הארץ . פרק מאלף במיוחד בספר מתאר את השתלשלות רכישת הנחלאות 
הראשונות על ידי הקרן הקיימת לישראל . לאמיתו של דבר , רכישת הקרקעות הללו 
נכפתה על ההסתדרות הציונית והקרן הקיימת על ידי הביל"ואי ישראל בלקינד וחובבי 
ציון מרוסיה , שביקשו להעלות ארצה כמה עשרות נערים יהודיים יתומים מניצולי 
הפוגרום בקישינוב באפריל 3091 . הרצל וחבריו , שראו עצמם כאדריכליה של " מדינה 
בדרך " העוסקים בהשגת פתרון כולל לבעיה הלאומית היהודית , ומשום כך התנגדו 
לפתרונות חלקיים ומצומצמים , חששו גם מהתקדים שהיענות שלהם לעזור ברכישת 
קרקעות לשם יישובם של היתומים תביא אחריה לגל של פניות דומות שלא יהיה בכוחה 
של ההסתדרות הציונית , באמצעים הכספיים המוגבלים שעמדו לרשותה באותה עת , 
להיענות להם . בסופו של דבר , בהעדר כל פתרון אחר נרתמה ההסתדרות הציונית 
לעזור , וכך נרכשו למעשה הקרקעות החקלאיות הראשונות דלאיקה ואום גוני ליד 
הכינרת , חיטין , ואחר כך גם בית עריף ממזרח ללוד , למטרת יישובם של אותם 
יתומים במסגרת מוסד חינוכי שיזם בלקינד . אולם בסופו של דבר נותרו הקרקעות 
ללא מתיישבים בשל חיכוכים פנימיים . ניתן לסכם ולומר שהקרן הקיימת לישראל 
שימשה בראשיתה מכשיר העבודה העיקרי של ההסתדרות הציונית בפעולתה היישובית 
בארץ - ישראל . שילוני מציין כי תרומתה והישגיה משקפים את המטרות והמדיניות 
של תנועה זו באותן שנים . 
