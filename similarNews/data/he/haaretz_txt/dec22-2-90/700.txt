במארב פרלמנטרי מתוכנן , הצליחה אמש האופוזיציה לסכל את כוונת הממשלה להעלות 
את המע"ם החל על מלכ"רים מ%7 . 6 ל%9 . הקואליציה היתה משוכנעת שמובטח 
רוב להצעת החוק . לאולם המליאה הוזעקו ראש הממשלה יצחק שמיר ומרבית השרים , 
אולם דווקא שר האוצר יצחק מודעי , שהיה מיוזמיו של החוק , נעדר מהאולם . 
ראשי האופוזיציה שהבחינו בכך שיחסי הכוחות שקולים , ביקשו משני ח"כים תמר 
גוזנסקי והאשם מחאמיד ( חד"ש ) להישאר מחוץ לאולם בכוננות , כדי ליצור 
אצל הקואליציה את הרושם שמובטח רוב לאישור העלאת המע"ם . כשהודיע יו"ר הכנסת 
דב שילנסקי על ההצבעה , נכנסו שני הח"כים לאולם ולתדהמתם של נציגי הקואליציה 
הוברר ש64 ח"כים מהאופוזיציה מתנגדים להעלאת המע"ם ורק 44 מהקואליציה תומכים 
בכך . קפידבינתוצאות ההצבעה גרמו זעם רב בליכוד על שר האוצר וכמה ח"כים אחרים 
שנעדרו מההצבעה . לדברי גורמים ממשלתיים , משמעות ההחלטה שהתקבלה היא שייגרם 
לאוצר המדינה הפסד של מאות מיליוני שקלים בשנה שכן בין המלכ"רים , נכללים 
מאות גופים ציבוריים ועתה על מנת להעלות שוב את ההצעה , יש להביאה קודם 
לכן לדיון ולאישור בוועדת הכספים . אישים בסיעת הליכוד אמרו אמש כי הם יפעלו 
לקיצור חובת הנחת החוק החדש וינקטו בכל האמצעים הפרלמנטריים לזירוז הדיון , 
עד להבאתו שוב לאישור המליאה . קפידביננושא גיוסם של תלמידי ישיבות לשירות 
בצה"ל שב ועלה אתמול בדיוני הכנסת . החכי"ם יאיר צבן ( מפם ) , אמנון 
רובינשטיין ( שינוי ) ואברהם בורג ( מערך ) הגישו הצעות לסדר היום בנושא 
זה . לקראת הדיון בהצעתו של ח"ך בורג קיימה סיעת המערך דיון בנושא גיוס 
תלמידי ישיבות . יו"ר מפלגת העבודה שמעון פרס אמר שמבחינה פוליטית אין שום 
סיכוי להעביר את הצעת החוק של בורג . לדבריו העלאת הנושא תביא להנצחת הברית 
בין הליכוד והמפלגות החרדיות . הוא הדגיש ש"עלינו לקחת בחשבון שאנו מפלגה 
שיש בה חברים דתיים ואיננו רץ " . יצחק רבין ציין שעלינו לזכור שמי שיצר 
את המציאות של אי - גיוס בני ישיבות לשירות , היתה תנועת העבודה בראשותו 
של בן - גוריון . לדבריו תמיכה של המערך בהצעת החוק הזו תתפרש על ידי המפלגות 
החרדיות כנקמה של מפלגת העבודה בהם , משום שהכשילו הקמתה של ממשלה בראשות 
המערך . יו"ר הסיעה , חיים רמון , אמר שהשאלה היא מהי תעודת הזהות שלנו . 
לדעתו ההשתמטות משירות של תלמידי ישיבה , היא קו הדם המפריד בין רוב הציבור 
בישראל לבין החרדים . הוא הדגיש שכל עוד לא יושם הקץ להשתמטות , החברה 
הישראלית תמשיך להיות שסועה . בתום הדיון התקבלה החלטה , לאשר את הצעת החוק 
של ח"ך בורג בקריאה טרומית ובהעברתה לדיון בוועדה , אולם לאחר מכן להקים 
ועדת משנה שתבחן את הנושא ביסודיות . בסופו של דבר לא העלה בורג את ההצעה 
לסדר היום . גם יאיר צבן החליט שלא להעלות את הנושא . הם נהגו בדרך זו 
אחרי שהנהלת הקואליציה פנתה לח"ך אמנון רובינשטיין שאף הוא העלה הצעה המתייחסת 
לשירות החרדים . הצעתו של רובינשטיין שהוגשה בשם קבוצת ח"כים מסיעות שונות 
מחייבת אברכים המקבלים דחיה ופטור משירות צבאי להגיש תצהיר שתורתם היא אמנותם 
ושאין הם עוסקים אלא בלימוד תורה . הקואליציה ביקשה ממנו לדחות את ההצבעה 
על הצעת החוק שיזם , על מנת להגיע להסכמה בנושא עם הסיעות החרדיות , שהביעו 
נכונות לדון בכך . הח"כים צבן ובורג הסבירו כי אמנם הצעתו של רובינשטיין 
נוגעת רק לקטע מצומצם בנושא גיוס תלמידי ישיבות , אך כדי להגדיל את סיכויי 
קבלתה , נאותו לבקשתו של רובינשטיין והפרידו בין ההצעות . לדבריהם , הדחיה 
בהצבעה תאפשר להם לממש את יוזמתם ויחד עם רובינשטיין , להחתים על הצעת החוק 
עשרות ח"כים מסיעות שונות ולפתוח במערכה ציבורית גדולה להחתמת מאות אלפי 
אזרחים על הצעת החוק . קפידבינבקריאה שניה ושלישית אושרה הצעת חוק שירות 
המדינה ( מינויים ) שהיתה במקורה הצעת חוק פרטית של ח"ך חגי מירום ( מערך ) 
. יו"ר ועדת החוקה ח"ך אוריאל לין ( ליכוד ) שהביא את הצעת החוק לאישור , 
ציין שעניינו של החוק הוא ביטול חובתם של עובדי מדינה להצהיר , קודם קבלתם 
לעבודה , על נכסיהם ונכסי ילדיהם הסמוכים על שולחנם . מעתה תידרש הצהרת 
רכוש רק מנושאי תפקידים מיוחדים , אותם יקבע נציב שירות המדינה באישור הממשלה . 
שינוי עקרוני חשוב , שהוצע על ידי ח"ך שולמית אלוני ( רץ ) נוגע לויתור 
על חובת סודיות רפואית . כיום כל עובד מדינה מוסר קודם להתקבלו לעבודה ויתור 
מראש ללא הגבלת זמן על זכותו האלמנטרית לסודיות רפואית . על פי ויתור זה 
ניתן להוציא חומר מתיקיו הרפואיים גם 02 שנה אחרי התקבלו לעבודה . על פי 
התיקון שאושר עובד מדינה לא ידרש יותר למסור מראש ויתור על סודיות רפואית , 
אלא לצורך עצם קבלתו לעבודה או לעניין מסויים . לא יהיה עוד ויתור מראש 
ובלתי מוגבל בזמן על סודיות רפואית . קפידביניו"ר ועדת העבודה והרווחה אורה 
נמיר ( מערך ) מתחה אמש ביקורת חריפה על חדלונה של הממשלה בטיפולה בתחום 
התעסוקה . בהצעה לסדר יום שהגישה בנושא זה הדגישה נמיר כי המשק התאהב בעבודה 
זולה , בלתי מאורגנת מהשטחים , מדרום לבנון וב"מתנדבים " בשכר מהפליפינים . 
נמיר שאלה בהתרגשות רבה : " מה מבטיחה הממשלה למאה אלף דורשי עבודה ? 
איזו בשורה יש לה לצעירים יוצאי צבאי ועולים חדשים בתחום התעסוקה ? " . 
לדבריה במקום להקים מפעלים , לבנות שכונות , בתי ספר , מתנ"סים ובתי חולים , 
מביאה הממשלה פועלי בניין מחו"ל ובתים טרומיים מוכנים . 
