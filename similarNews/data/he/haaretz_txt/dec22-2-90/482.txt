קהיר ( ע"ם ) . עיראק משמשת כיום מרכז לארגון אש"ף ולקבוצות טרור אחרות , 
שהמשטר מתכוון להפעילם בעת הצורך . כך מוסר העיתון המצרי " ראי אל - שעב " . 
עם ההסלמה במפרץ גדלה התמיכה העיראקית בכל הארגונים והגורמים הפלשתינים הממוקמים 
בעיראק , במטרה להפעילם במקרה שתפרוץ מלחמה באזור . לדברי העיתון , ארגונים 
אלה עתידים , במקרה הצורך , לחולל מהומות במדינות שאינן מצדדות בסדאם חוסיין 
או לחבל באינטרסים של ארה"ב או ישראל באזור . העיתון כותב כי ברור שקבוצות 
הטרור , שנעצרו באחרונה בקהיר , הן חלק ממזימה עיראקית - פלשתינית זו לעורר 
מהומות וטרור באזור . קפידבינהפתח הוא אחד הארגונים החשובים הפועלים בעיראק . 
אנשיו מפוזרים במחנות הצבא העיראקי ומשתתפים בכל האימונים הצבאיים ובאימוני 
טיס , במסגרת נפרדת מפעילות הצבא העיראקי . קיימות גם יחידות פלשתיניות 
לפעולות מיוחדות , העוברות אימונים שאמורים להכשירן למבצעים בתוך השטחים . 
לארגונו של אבו אל - עבאס פעילות ענפה בעיראק . הוא החדיר את אנשיו לאזורים 
שונים בעולם הערבי , ומקיים קשרים הדוקים עם המשטר העיראקי . החזית העממית 
של גורג חבש הפסיקה בשנת 3891 את קשריה עם המשטר העיראקי , בזמן מלחמת עיראק - 
איראן . לאחר הפלישה לכוויית השתפרו הקשרים בין החזית לעיראק . הדבר בא 
לידי ביטוי בביקור משלחת בבגדאד , שתוצאותיו היו פתיחתם מחדש של משרדי החזית 
בעיראק . באחרונה השתלבו בבגדאד גם גורמים מארגונו של אבו - נידאל , לאחר 
שבשנת 3891 הוקפאו היחסים . סדאם חוסיין הרחיק אז את הארגון מארצו , הפסיק 
את התמיכה בו , וגרם לו להעתיק את פעילותו לסוריה . באחרונה הוכרז על חידוש 
פעילותו של אבו - נידאל בעיראק ועל פתיחת משרד קישור שלו בבגדאד . ברור שהארגונים 
הפלשתיניים מקבלים בשלב זה תמיכה בלתי מסוייגת מעיראק , במטרה שיהיה אפשר 
לנצלם עם מימוש איומי סדאם לפתוח מספר חזיתות נגד האינטרסים של מדינות המערב . 
