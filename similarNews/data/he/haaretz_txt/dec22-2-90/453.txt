" הגרלות מטעם יצרנים ומשווקים הן אחת הדרכים המקובלות ולמרבה הצער , 
גם הלגיטימיות לעודד מכירות . יש צרכנים שאוהבים את סוג ההימורים הזה , 
אף - על - פי שההגרלות , כמו כל הוצאה אחרת של היצרן מובאות בחשבון העלויות 
של המוצר , והצרכן משלם הכל . כך או כך , ברגע שהיצרן מכריז על הגרלה , 
עליו לעמוד בכל מה שהבטיח . בחודש ספטמבר השנה קיבלו רות ושלמה מאיר מעתלית 
חוזר מחברת סנפרוסט , שבו נאמר בין השאר , שכלקוחות ותיקים של החברה מוצע 
להם להשתתף במבצע , שבו יזכו בלא הגרלה בשעון יד דיגיטלי לילד או לילדה . 
כל מה שעליהם לעשות הוא לשלוח שתי אריזות ריקות של מוצרי " סבתא טובה " 
והשעון יישלח מיד לביתם . ב . 9 . 7 שלחו שתי אריזות כנדרש . עברו חודשיים , 
אך השעון המובטח לא הגיע . בני הזוג כתבו לנו ושאלו אם נוכל לבדוק את אמינות 
הפרסום של חברת סנפרוסט . שלחנו את העתק התלונה לאלי דוידאי , סמנכ"ל השיווק , 
שהיה חתום על החוזר . ההפתעה הנעימה היתה לא רק מהירות התשובה היא הגיעה 
בתוך ימים ספורים אלא גם תוכנה . בתשובתו כתב דוידאי , כי בגלל ריבוי המשתתפים 
במבצע הסתיים משלוח הפרסים רק ב1 בנובמבר . אבל בבדיקה שערכו במאגר המחשב 
התברר כי שמות המתלוננים לא מופיעים או משום ששמם לא הוקלד , או משום שמעטפתם 
לא הגיעה למפעל . למכתב , המסתיים בהתנצלות , צורפו שני שעונים ( במקום 
שעון אחד ) ולוח שנה . מה שיוצא דופן במכתב זה הוא לאו דווקא העובדה שהמתלוננים 
קיבלו את הפרס המובטח ואף יותר , אלא העובדה שהאמינו להם . על רקע הגישה 
הרווחת כאן , שכל אזרח ולקוח חשוד קודם כל כרמאי עד שיוכיח את ההיפך כאן 
התייחסו ללקוח קודם כל כזכאי בלי שיצטרך להוכיח את " חפותו " . רצוי מאוד 
שיצרנים , סוחרים ובעלי - עסקים אחרים יאמצו את הגישה הזאת . 
