היועץ המשפטי של עיריית תל - אביב , עו"ד דוד טלמור , קבע כי ראש אגף הפיקוח 
העירוני בעירייה , בן - ציון מורדוב , חרג מסמכותו כאשר הורה לפקחי העירייה 
לערוך רישום של בעלי העסקים בעיר המעסיקים ערבים . עם זאת , קבע עו"ד 
טלמור כי אין מקום להעמיד לדין את מורדוב על ההוראה הבלתי - חוקית שהוציא . 
כמו כן סירב טלמור להוציא את חוות הדעת שלו בכתב . בתשובה לפנייתו של חבר 
מועצת העירייה , ח"ך מרדכי וירשובסקי ( רץ ) , הוא כתב : " איני חושב 
שחבר מועצה , המעלה הצעה לביצוע ומנסה לבצע אותה , צריך להיות אחראי לכך 
בפלילים , אם מתברר כי הנושא אינו בסמכות העירייה . כידוע מעלים במועצת 
העירייה מדי פעם נושאים שאינם בסמכות העירייה , אלא בסמכות הממשלה , ואין 
לדעתי להפוך מנהג זה לעבירה פלילית , ולפגוע על ידי - כך בחופש ההתבטאות 
של חברי המועצה במילוי תפקידם כנבחרי ציבור " . הוא הוסיף כי מאחר שבפועל 
ההוראה הבלתי - חוקית של מורדוב הוקפאה , הוא לא מצא לנכון להוציא חוות 
דעת בכתב . וירשובסקי לא קיבל את נימוקיו של עו"ד טלמור , ודרש ממנו כי 
יעביר את החומר ליועץ המשפטי לממשלה , כדי שהוא יחליט אם יש מקום להעמיד 
את מורדוב לדין . בתשובתו לטלמור כתב וירשובסקי : " מדובר במתן הוראה בפועל 
לפקחים לרשום עסקים אשר מעסיקים ערבים , ולא בהעלאת הנושא במועצת העירייה 
או בפורום ציבורי אחר . הוא ציין ש"מדובר במתן הוראה בלתי חוקית של ראש אגף 
בעירייה לאנשים שהוא ממונה עליהם , ובמיוחד חמור הדבר , שכן האיש ממונה 
על אכיפת החוקים " . וירשובסקי הוסיף כי העובדה שראש העירייה הקפיא את הוראתו 
של מורדוב אינה לדעתו סיבה שלא לנקוט צעדים נגדו , בעיקר משום שרישום בלתי - 
חוקי כזה אכן נעשה במשך זמן מסויים . 
