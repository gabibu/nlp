חברת תיירות צרפתית גדולה נאלצה לעכב תוכנית להפעלת חבילות סיור חדשות 
לישראל , לאחר שלא נענתה לתנאיה המיוחדים של חברת אל - על . בהתאם להצעתה 
של אל - על , אמורה חבילת הסיור החדשה להתייקר ב006 , 1 פרנקים צרפתיים , 
כך שמחירה יהיה 005 , 6 פרנקים צרפתיים . חבילות הסיור היו אמורות להתחיל 
מטולוז . נשיא חברת פראם הגיע במיוחד לפאריס , כדי להיפגש בעניין זה עם 
שר התיירות , גדעון פת , בעת ביקורו הרשמי של האחרון בפאריס באמצע נובמבר . 
במפגש השתתף גם נציג אל - על בפאריס , זאק תורן . הוא ניסה אז להתחמק 
ממתן תשובות , בטענה כי זה לא הזמן לדבר על עסקים . דובר חברת אל - על אמר 
בתגובה , כי למרות חילוקי הדעות , אל - על תופיע בחוברת השיווק החדשה של 
חברת התיירות הצרפתית לקראת עונות תיירות האביב והקיץ הקרבות . לדבריו נבעה 
המחלוקת מכך שסיטונאי התיירות מצרפת דרש מחירים מוזלים בטענה כי ישראל אינה 
אטרקטיווית בימים אלה , אולם התעלם מההתייקרויות שהיו במחירי כרטיסי הטיסה 
לישראל . 
