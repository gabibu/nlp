אחות מארגון הצלב האדום הביאה בשבוע שעבר לדירתה העלובה של אנה נקארובה במוסקווה 
חבילה מגרמניה . כשפתחה האישה בת ה27 את האריזה וגילתה בתוכה סוכר , קפה , 
שוקולד ומעדנים אחרים , עטופים בעטיפות צבעוניות , פרצה בבכי . במוסקווה , 
במינסק , בלנינגרד ובערים אחרות בברית - המועצות , חזרה על עצמה תמונה 
כזאת פעמים רבות . " אלוהים , האם לכך הגענו ? " אמרה נקארובה לאחות . 
" מעולם לא היה המצב בארצנו גרוע כל - כך " . עד לסוף השבוע שעבר קיבלה 
מוסקווה לבדה 002 טונות של סיוע מגרמניה , מארצות - הברית , מאיטליה , 
משווייץ ומישראל . פקידי עירייה העריכו שמבין 2 . 1 מיליון תושבי מוסקווה 
החיים על סף העוני , 005 אלף זקוקים לתרופות , למזון לתינוקות ולמצרכים 
חיוניים אחרים לחורף המתקרב . " סיוע זה עשוי לעזור לקיים את המוסדות הדמוקרטיים 
החדשים שלנו " , אמר סרגיי סטנקביץ , סגן ראש עיריית מוסקווה . אבל המחזה 
גם חיזק תחושה גוברת של תוהו ובוהו . סטנקביץ הזהיר שדיבורים היסטריים על 
רעב , מרידות מזון ואפילו מלחמת אזרחים עלולים לשחרר כוחות מסוכנים . " תחזית 
כזאת עלולה להגשים את עצמה " , אמר . קפמאבינברית - המועצות עומדת בפני חורף 
של רעב , אבל אין זה בשל מחסור במזון . השנה היה היבול הגדול ביותר בתולדות 
המדינה , ובכמה אזורים יש שפע של מוצרים חקלאיים מסוימים . הבעיה היא שמערכת 
ההפצה הממשלתית שתמיד היתה בלתי יעילה התמוטטה לחלוטין , בחלקה משום שהרובל 
איבד חלק ניכר מכוח הקנייה שלו . יצרנים באזורים כפריים מסרבים לקיים את 
החוזים שלהם ולספק מזון לערים . הם מחליפים חלק מן התוצרת בסחורות ובשירותים , 
ושולחים חלק אחר לשוק השחור . כתוצאה מכך , חנויות המזון הממשלתיות בערים 
ריקות לעתים קרובות , והצרכנים משיגים מזון באמצעות קרובי משפחה , באמצעות 
מעבידיהם ובשווקים פרטיים יקרים . החברים בקהילות כפריות עניות מתקיימים 
כמעט אך ורק מתפוחי אדמה ומלחם , שעה שבערים תולים את האשמה במחסור במזון 
בתבהלת קניות ובאגירת מצרכים . " לאמיתו של דבר אין משבר " , אומר ולדימיר 
רקיטיש , סגן הנשיא של צנטרוסויוז , קואופרטיב ענק לשיווק מזון . " אין 
זו אלא פניקה " . נראה שמאמצי הסיוע הדחופים של השבוע האחרון לא כוונו למקומות 
הנכונים . אנשי סיוע גרמנים שטסו למינסק הופתעו למצוא את השווקים המקומיים 
מלאים במוצרי מזון בסיסיים וכן בתפוחים , בענבים ובמנדרינות . אם לשמונה 
ילדים , שקיבלה בתודה שתי חבילות סיוע , התלוננה שאינה יכולה להרשות לעצמה 
לקנות אופניים וצעצועים אלקטרוניים לילדיה . " ראיתי משפחות של עובדים 
במצב גרוע יותר בקלן " , רטן עובד סיוע צעיר . כמה ארגוני סיוע בין - לאומיים 
היססו אם לתרום לסיוע לברית - המועצות , שמא יאפיל המשבר שם על משברים קשים 
יותר במקומות אחרים . " רעב אחד עלול להסתיר רעב אחר , והמצב בסודן חמור 
ביותר " , אמר פרנסואה זין , המנהל של ארגון רפואה ללא גבולות בצרפת . אבל 
המלחמה ברעב בברית - המועצות היתה רק אחת ממטרות הסיוע . כמה פקידים מערביים 
חששו שמא יגרום התוהו ובוהו הגובר לשטף של מהגרים סובייטים , וקיוו שתמיכה 
מערבית תעזור לבלום את הגל הזה . הסיוע הגרמני המאסיווי שימש להידוק הקשרים 
המתחממים והולכים בין הקנצלר הלמוט קוהל לבין מיכאיל גורבצוב , שחתם לא 
מזמן על הסכם ידידות לטווח ארוך בין שתי המדינות . קוהל , שנבחר זה עתה 
לעמוד בראש גרמניה המאוחדת , אותת על מחויבותו ל"אוסטפוליטיק " חדשה . 
" עלינו לעשות כל שביכולתנו כדי לוודא שגורבצוב לא יודח מחר " , אמר אנדריאס 
פון בלוק , מנהל גוהאניטר , הארגון שהטיס את האספקה למינסק . גורבצוב עצמו 
נקט צעדים קשים למניעת מפולת . הוא גייס את הק - ג - ב ואת משרד הפנים 
לוודא שהסיוע מופץ בצורה הוגנת , וקרא להקמת יחידות מיוחדות של פועלים שישמרו 
מפני גניבות , עם מכשירי טלפונים , משרדים ומכוניות רשמיות . האתגר הגדול 
ביותר של גורבצוב הוא להביא את המזון לאנשים הזקוקים לו . כמויות עצומות 
של מטעני אספקה נתקעו בברסט , נקודת המעבר העיקרית מאירופה המערבית ; בכל 
רחבי המדינה נשחת חלק מן האספקה בשל מתקני תובלה ואחסנה בלתי מספיקים . 
בינתיים משכו ספסרים חלק גדול מן המוצרים יקרי המציאות כדי למוכרם בשוק השחור . 
רבות מן המערכות הישנות של המדינה עומדות עדיין על תלן . צנטרסויוז , קואופרטיב 
לשיווק מזון שהיה קיים עוד לפני המהפכה , שולט עדיין במחצית מיבול תפוחי 
האדמה של המדינה , בשליש מן הלחם שלה ובשליש מן הירקות ; הוא גם נהנה מהקלות 
מיוחדות במסוי , והואשם בשחיתות בקנה מידה גדול . רבים סבורים שבינתיים 
עברה השחיתות גם לשוקי החקלאים שהוקמו בעקבות הפרסטרויקה , שווקים השוכרים 
שטחים מן המדינה ומוכרים בהם תוצרת חקלאית טרייה , לאלה שיכולים להרשות 
לעצמם לקנות אותה . " כאן פועלת המאפיה " , אמר רופא אחד . הוא השתמש 
בהגדרה הסובייטית של מי שקונים בזול ומוכרים ביוקר ; במקומות אחרים הם ידועים 
בשם סוחרים . הערים הסובייטיות הגדולות ביותר , מוסקווה ולנינגרד , הן 
הנפגעות העיקריות . שנים רבות נהנו ערים אלה ממערכת מיוחדת של שיווק מזון , 
ותושבי האזורים הכפריים נסעו מרחקים גדולים מכפריהם כדי לקנות בחנויות המלאות 
של מוסקווה . אבל עכשיו הביא המחסור לגל של קניות תבהלה שרוקנו את מדפי 
החנויות וחייבו את הממשלה להטיל קיצוב . מי שאינו יכול להוכיח את היותו 
תושב העיר באמצעות תלושי ההקצבה , אינו יכול לקנות בחנויות בעיר . כגמול , 
איכרים מסביבות הערים התחילו לקצץ באספקה לערים הגדולות , שאין להן אמצעים 
משלהן לאספקת מזון . לא מזמן סירבו לפתע תשעה אזורים מסביב למוסקווה לספק 
לבירה חלב , וגרמו לאגירת חלב מבוהלת בחודש שעבר . זמן קצר אחר - כך תפסה 
את מקומו של משבר החלב בהלה לחמאה . יש המאשימים קומוניסטים ותיקים בכך 
שהם מחבלים במערכת השיווק כדי להעניש את המועצות העירוניות הליברליות החדשות 
במוסקווה ובלנינגרד וכדי לפגוע בתוכניות הרפורמה של גורבצוב . מתחים אתניים 
החריפו את המחסור . תושבי אזרבידגן , למשל , חוסמים לעתים קרובות את תנועת 
הרכבות על פני הקווקז כדי למנוע מאויביהם הארמנים חומרי בניין וגז . רפובליקות 
השואפות לעצמאות החליטו לדאוג קודם כל לעצמן אפילו יהיה הדבר כרוך בביטול 
משלוחים לשכנותיהן , המגיבות בדרך כלל בסירוב לשלוח את המוצרים שלהן . 
זה גורר תגובת שרשרת , המסוכנת במיוחד במדינה שבה מפעל אחד עשוי להיות הספק 
היחיד במדינה למתג חשמלי מסוים או לפריט בסיסי חשוב אחר . כתוצאה מן המחסור 
נראה שההתלהבות מן הפרסטרויקה של גורבצוב דועכת . בפעם הראשונה מאז עלייתו 
לשלטון התמעטו המנויים על עיתונים וכתבי עת ברומטר של התעניינות ציבורית 
בענייני המדינה וההומור השחור שאיפיין את הימים הקשים לפני הפרסטרויקה שב 
והופיע : " המקום הזה באמת יכול היה להיות גן עדן , לו רק הצליחו הבולשוויקים 
ליצור אנשים שאינם זקוקים למזון " . ברור שלסיוע מן החוץ באספקת מזון לא תהיה 
כל השפעה על הכישלונות החברתיים והכלכליים הסובייטיים המונחים ביסודו של 
המשבר , ובמקרים מסוימים עלולות חבילות המזון לעכב את הרפורמות ההכרחיות . 
אבל אין להתכחש לדחף ההומניטרי המניע את המאמץ הגרמני . עד עתה תרמה גרמניה 
מגוון מדהים של סיוע . נימה של אשמה היסטורית התלוותה למסע ההתרמה הגרמני . 
פרסום מוקדם בטלוויזיה הגרמנית הראה קטעי יומנים מן המצור בן 009 הימים 
על לנינגרד , מצור שבו גוועו ברעב אזרחים סובייטים רבים . כאשר התחילו 
להגיע ללנינגרד התרומות הגרמניות , פרטה העיתונות הגרמנית על רגשות הציבור 
באמצעות הדפסת תצלום של אישה הפורצת בבכי עם קבלת החבילה . הכיתוב זיהה 
אותה כניצולה ממחנה הריכוז ברגן - בלזן . מדינות אחרות נענו בזהירות גדולה 
יותר . סוכנויות בבריטניה , בצרפת ובאיטליה אירגנו מאמצי סיוע קטנים , 
אבל מצפים שמרבית הסיוע האירופי תגיע מן הקהילייה האירופית , המתכנסת השבוע 
כדי לנסח תוכנית שתכלול , ככל הנראה , סיוע במזון ועזרה טכנולוגית . יפאן , 
שיחסיה עם מוסקווה מתוחים בשל סכסוך על ארבעה איים שכבשה ברית - המועצות 
לקראת סיום מלחמת העולם השנייה , התעלמה מחילוקי הדעות הפוליטיים ואירגנה 
חבילת סיוע צנועה של מזון ואספקה רפואית , המכונה " סיוע איטריות " . קפמאבינבוואשינגטון 
פיקפקו פקידים בתבונה שבשליחת אספקה למדינה שיש לה האמצעים לספק לעצמה את 
מזונה , בעיקר כאשר אין הוכחות לרעב אמיתי . אבל כמה סוכנויות פרטיות שלחו 
סיוע , ומצפים שהנשיא בוש ינקוט כמה צעדי עזרה . אפשרות אחת היא ויתור 
על חוק גקסון - ואניק , המונע מתן מענקים שונים עד שברית - המועצות תחוקק 
חוק המתיר הגירה ממנה . הסובייטים עדיין לא חוקקו חוק כזה , ובכל זאת הם 
מתירים הגירה נרחבת של יהודים . הפעלת המשטרה החשאית בידי גורבצוב כדי למנוע 
שחיתות גרמה למחלוקת . בשבוע שעבר הופיע הק - ג - ב במוסקווה במלוא כוחו 
כדי להשתלט על המשלוחים של הצלב האדום . " אילו היתה הגנה כזאת לכל המזון 
שלנו " , התלוצץ סוכן הק - ג - ב ולדימיר אוסטרובסקי , " היו מחסנינו מלאים " . 
תוכניתו של הנשיא להקים קבוצות של פועלים שיפקחו על אספקת המזון עוררה מיד 
דאגות . ליברלים הביעו חששות שמא יהפכו יחידות כאלה לקבוצות של ויגילנטים 
שלוקחים לידיהם את אכיפת החוק , והודיעו שבתגובה יקימו יחידות " ביקורת " 
משלהם . ברור שגורבצוב רוצה באמת ובתמים להשיב את הסדר על כנו , אל מול 
אותות מצטברים של אנרכיה וייאוש . בשבוע שעבר הוא פיטר את שר הפנים שלו , 
ואדים בקאטין , ומינה במקומו עסקן מפלגתי שמרן יותר , בוריס פוגו . הוא 
מינה את מפקד הכוחות באפגניסטן לשעבר , גנרל בוריס גרומוב , הנחשב למנהיג 
הטבעי של אנשי הקו הנוקשה בצבא ובין הפוליטיקאים , לתפקיד סגן שר הפנים . 
גורבצוב גם הפסיק את תמיכתו הנלהבת הקודמת בבעלות פרטית על קרקעות . הוא 
אף הציע שינויים מפליגים בחוקה שיעניקו כוח רב יותר לנשיא ולמועצה הפדרטיווית 
של 51 הרפובליקות החשובות של ברית - המועצות . הפרלמנט יצביע בסוף החודש 
על שינויים אלה . בינתיים ממשיכה הכלכלה בסחרור של הידרדרות . אנשים מבלים 
זמן רב יותר בתורים , מחליפים מידע על הזדמנויות נדירות למציאת מזון ; 
בחנות מס 24 במוסקווה לחשה בשבוע שעבר אישה שמצאה שלוש קופסאות של שימורי 
דגים בחנות אחרת מעבר לכביש : " אם תיתן למוכר רובל וחצי הוא ימכור לך 
אותן מתחת לשולחן " . עבודה היתה למשהו שיש לעשותו בפרקי הזמן הקצרים שבין 
המסעות לחיפוש מזון . איש עסקים מערבי שאל לא מזמן מתורגמן סובייטי אם הוא 
נהנה מעבודתו . המתורגמן , שבילה את הבוקר בחיפוש אחרי בקבוק ברנדי כתשלום 
לרופא שטיפל באישתו , השיב , " בוודאי , אני אוהב לעבוד כשיש לי זמן " . 
קפמאבינלרוסים יש זיכרון ארוך והם סבלו מרעב אמיתי בשנים 2391 , 1291 ו7491 . 
מבחינתם של אחדים מהם , החיפוש אחרי מזון כבר נעשה דחוף . ללא שירותים 
חברתיים של ממש , הקשישים , החולים וחסרי הבית , שמספרם הולך ורב , מוכרחים 
לצאת לרחובות , לקבץ נדבות ולגנוב . והמצב עשוי רק להחמיר . הכלכלן אנדריי 
סיזוב חוזה שחורף 1929 יהיה קשה עוד יותר : מדיניות קביעת המחירים הממשלתית 
אינה מעודדת זריעת תבואת חורף , מחסור בדלק יעשה את האסיף לקשה ביותר ויתרות 
המטבע הזר המצטמקות עלולות לגרום לירידה ברכישת דגנים ממדינות זרות . הסיוע 
החשוב ביותר שהמערב יכול להגיש לברית - המועצות הוא להקל על מעברה המכאיב 
לכלכלת שוק . זה ידרוש שנים של של סבלנות , וסיוע במזון לא יישא תוצאות 
משמעותיות . אבל אזרחים סובייטים , מבוהלים מן התחושה שממשלתם התמוטטה 
ומן הידיעה שהחורף זה עתה החל , יודעים עכשיו שיש לפחות מישהו שדואג להם . 
אחרי לילם הראשון במינסק יצאו עובדי הסיוע של סוכנות גוהאניטר אל מגרש החניה 
של בית המלון וגילו שתושבי המקום טיפלו בכלי הרכב שלהם . הם ניקו את סמל 
הארגון ומתחתיו כתבו מלה ברוסית : תקווה . 
