סטודנטים בולגרים נזעמים חסמו את רחובות סופיה ושיתקו את התחבורה . מאוחר 
יותר הם שרפו את בניין המפלגה הקומוניסטית לשעבר . בפרלמנט סירבה האופוזיציה 
לשתף פעולה , אבל במשך חודשים רבים נשאר שלטון המפלגה הסוציאליסטית הבולגרית 
איתן . האופוזיציה הדמוקרטית , המאורגנת בקואליציה רופפת בשם " איחוד 
הכוחות הדמוקרטיים " ( אס - די - אס ) , ביקשה להפוך את גלגל תבוסתה 
בבחירות שנערכו ביוני באמצעות זעם העם ולחץ הרחוב . בבחירות לפרלמנט קיבלה 
מפלגת השלטון % 1 . 74 ( 112 מושבים ) ואס - די - אס % 2 . 63 . ראש הממשלה 
בא , כמובן , משורות הרוב . רק כאשר הרופא קונסטנטין טראנצב , בן ה53 , 
העומד בראש האיגוד המקצועי העצמאי " פודקראפה " ( תמיכה ) , קרא בסוף 
נובמבר ל005 אלף חברי הארגון לצאת לשביתה כללית , ויתר סוף סוף ראש הממשלה 
אנדריי לוקאנוב , בן ה25 . לוקאנוב , שהתעייף מגל המחאות והתבוסות בפרלמנט , 
היה מוכן להפקיד את פתרון המשבר הפוקד את בולגריה בידי האופוזיציה . מנהיג 
האופוזיציה , פטר בארון , בן 15 , ביולוג שהקים בזמנו את התנועה להגנת 
הסביבה והדמוקרטיה " אקוגלזנוסט " , היה מיועד לתפקיד ראש הממשלה . הדרך 
למפנה פוליטי נראתה סוף סוף פנויה , אבל אז השליך טראנצב פצצה . הוא אמר 
כי ראש הממשלה המיועד עבד 12 שנים כמלשין של המחלקה הששית הידועה לשימצה 
של שירות ביטחון המדינה . ראש האיגוד המקצועי אמר כי בידיו " הוכחות בלתי 
מעורערות " , שלא רק בארון , אלא עוד 07 מכלל 004 חברי הפלרמנט , רובם 
חברי האופוזיציה , היו מודיעים של המחלקה הששית . טראנצב לא היה מוכן לגלות 
מהיכן קיבל את הוכחותיו המפורטות , וכפי שהתברר גם המדויקות . גם מניעיו 
מדוע הכתים את תדמיתה המוסרית של האופוזיציה ממש לפני ניצחון שהושג במאבק 
קשה לא הובהרו . בארון , שביטאון המפלגה הקומוניסטית לשעבר פירסם נגדו 
האשמות , תאריכים ועובדות , ניסה להגיב . הוא הודה כי בתוקף עבודתו כמדען 
במוזיאון הלאומי של מדעי הטבע , וגם לאחר מסעותיו ברחבי אפריקה , אסיה 
ודרום אמריקה , היה עליו למסור לשירות החשאי מידע על מגעיו עם אזרחי חוץ . 
" אבל המידע מעולם לא הזיק לאיש " . הביולוג ששמו הבדוי במשטרת הביטחון 
הבולגרית היה בונצב , אמר : " לא עשיתי דבר שאני צריך להתבייש בו " . עם 
זאת , תחושת הזעזוע באופוזיציה היתה קשה , ובארון לא יכול היה להמשיך להיות 
מועמדה לראשות הממשלה . גם שני מועמדים אפשריים אחרים נסחפו במערבולת הגילויים 
והחשיפות היום - יומיות עד שעלה בידי האופוזיציה המוכה להתאחד ולהסכים על 
דימיטר פופוב , בן 36 , כמועמדה לראשות הממשלה . אבל גם קורות חייו אינם 
בטוחים מפני הפתעות כאובות בעתיד . פופוב , בנו של כומר מאזור הגבול ליד 
יוגוסלוויה , לא היה מעולם חבר המפלגה , אבל בתקופת המשטר הקודם שימש עשר 
שנים כשופט בבית המשפט העירוני של סופיה , גם אם , כפי שהוא אומר , " מעולם 
לא היה מעורב במשפטים פוליטיים " . לציד המכשפות אחר מלשינים משוערים נפל 
קורבן גם בעל הגילויים עצמו , מנהיג " פודקראפה " . בעיתון המפלגה הסוציאליסטית 
הבולגרית , " דומה " , נכתב כי כבר כתלמיד תיכון הציע במכתב את שירותיו 
למשטרה החשאית . טראנצב ניסה להצדיק את עצמו , ואמר כי עשה זאת רק כדי 
להגן על חבריו ללימודים מפני סחר בסמים ( מורפיום ) . אבל הוא לא יכול 
היה להפיג את החשדות החדשים בבולגריה המופנים כעת נגד האופוזיציה . באחד 
המכתבים למערכת , שהתפרסם בעיתון האופוזיציה " דיאלוג " , כתבה אחת הקוראות : 
" איכשהו היינו כולנו מלשינים " . משבר אמון זה פושה במדינה פושטת רגל , 
שעתידה הכלכלי נראה קודר לא פחות מעתידה הפוליטי . חובות החוץ של בולגריה 
עלו ל8 . 01 מיליארד דולר . קופת המדינה ריקה למעשה לאחר 04 שנות ניהול 
כושל ומושחת . הייצור ירד בכמעט % 02 מאז התחוללו השינויים הפוליטיים לפני 
שנה . הוטל קיצוב על כל מצרכי היסוד , ולמעשה אי אפשר להשיגם בחנויות הממלכתיות . 
כבר בחצות נוצרים תורים ארוכים מול החנויות כדי לקנות למחרת כל מה שרק נמצא 
על המדפים . מפלגת השלטון לשעבר לא מימשה אף לא אחת מהבטחותיה הרבות . % 59 
מהמפעלים שייכים למדינה , ההשקעות המקוות מהמערב לא הגיעו . מומחים מעריכים 
כי בעתיד הנראה לעין יהיו כמיליון מובטלים . פירוש הדבר למעלה מרבע מכלל 
העובדים במדינה . אין כל סיכוי שהממשלה בראשות הדמוקרטים תשנה את המצב תוך 
זמן קצר . מומחי כלכלה חישבו ומצאו שבולגריה זקוקה לחמישה מיליארד דולר , 
הון התחלתי , כדי לסייע לכלכלת המדינה . כך איפוא משליך ראש הממשלה פופוב 
את יהבו על הליכים : עד ינואר אמור הפרלמנט סוף סוף לחקוק את חוקי הרפורמה , 
בסוף פברואר ייערכו בחירות מקומיות ובסוף מאי הבחירות לפרלמנט שהוקדמו . 
אמר פופוב : " אם תהיה לאנשים סבלנות נוכל עד אז לעבור את הגרוע ביותר . 
אם לא , יהיה זה סופה של בולגריה " . 
