וארשה ( ע"ר וע"ץ ) . נשיא פולין , לך ואלנסה , מינה אתמול את יאן כריסטוף 
בילצקי , ציר פרלמנט צעיר וכלכלן רדיקלי לראש הממשלה החדש של פולין . דובר 
הנשיא , אמר לכתבים כי שלח הודעה רשמית לפרלמנט ובה הציע למנות לראש ממשלה 
את בילצקי ( 93 ) . הסיים ( בית הנבחרים ) חייב לאשר את המינוי לפני 
שבילצקי יתפוס את מקומו של ראש הממשלה היוצא , תדיאוש מאזובייצקי . בילצקי , 
עליו ידוע מעט מאד בפולין , הוא בחירתו השנייה של ואלנסה לתפקיד ראש הממשלה . 
יאן אולזבסקי , עורך דין מתנועת סולידריות עם רקע סוציאליסטי , ויתר על 
התפקיד בשבוע שעבר לאחר שנכשל בהרכבת ממשלה . גם בילצקי סירב לקבל על עצמו 
את התפקיד כאשר הוצע לו , לפני חג המולד , מאחר שימשיך בתפקידו רק עד הבחירות 
הכלליות לפרלמנט באביב . המועמד היה זמן רב יועץ כלכלי לסולידריות , ותומך 
קנאי בשוק חופשי . 
