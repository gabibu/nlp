הוצאות הספרים בישראל החלו כבר להגיב על גל העלייה . זה עוד לא מבול הספרים 
ברוסית , והכוונה גם לא למילונים עברית - רוסית , אלא לניצנים ראשונים 
של חשיבה מו"לית המיועדת למכור ספרים בקרב העולים ולקרב אותם לתרבות המקומית . 
השלב הראשון , ואין זה בלתי - צפוי , הוא נטילת מוצר מו"לי קיים והתאמתו 
לתנאים החדשים . מתחילים כמובן בילדים , תקוות המו"לות . להם מיועד מלון 
מציר " עברי - אנגלי - רוסי שראה אור , בפורמט גדול , בהוצאת " יבנה " . 
מטרתו לאפשר לילד בגיל הרך ( 501 ) לרכוש אוצר מלים בסיסי בשפה השנייה . 
לפני שלוש שנים יצאה לאור הגרסה העברית - האנגלית . עתה נוסף לה החלק הרוסי , 
בעריכתו של מיכאל בליך . את המילון ערכו שרה בורק ואיה שמואלי ( שגם איירה ) 
והוא ערוך במתכונת נושאית : חדר מגורים על חפציו , המטבח , הרחוב , 
גן חיות , גן ציבורי , מקצועות וכו . במקורו יועד המילון לילד עברי הרוצה 
לדעת אנגלית , ולכן המלה האנגלית מובאת גם בתעתיק עברי . התאמה של ממש 
למצב החדש היתה מחייבת הבאת המלה העברית גם בתעתיק באלף - בית הקירילי , 
אבל בל נדרוש יותר מדי מהוצאת ספרים . חשיבה דומה , אבל ברמה אחרת , היתה 
בהוצאת שוקן : זו הוציאה לאור מבחר משירי יהודה עמיחי : " אלוהים מרחם 
על ילדי הגן " , במהדורה דו - לשונית , עברית - רוסית . 45 שירים , שהגרסה 
הרוסית שלהם נעשתה בידי אלכסנדר וולוביק , ומידע זה מובא אך ורק ברוסית . 
סבדניה , אי וו דני , צטו פרידט " כך יישמע בתעתיק עברי ברוסית " עכשיו 
ובימים האחרים " . הוצאת כרטא שיגרה לשוק את אלטס כרטא לכבישי ישראל במהדורה 
רוסית . לטענת בית ההוצאה , זה אטלס הכבישים הראשון ברוסית , ובו מפות 
כבישים של 85 יישובים , אינדקס של שמות רחובות בכל יישוב ( לרבות שכם ורמאללה , 
למשל ) , תריסר מפות כבישים כלליות , לוח מרחקים , לוח קווי אוטובוסים , 
צמתים מרכזיים ומילון עברי קצר ( מאוד ) למונחים השייכים לעניין : כיכר , 
שדרה וכו . לאטלס מצורפת מפת כרטא לכבישי ישראל ברוסית , בקנה - מידה 
000 , 053 : 1 , על נייר כרומו ובשקית ניילון , למניעת בלאי . חומר מסוג 
זה הוא אולי חשוב יותר , בשלב הראשון לפחות , ממילון מצויר או שירה דו - 
לשונית . מעניין המידע , שהעבודה על פרויקט זה החלה לפני שנה , עוד לפני 
גל העלייה . על ההפקה הופקדו עולים , שהשתלבו בבית ההוצאה . הוצאת עם עובד 
ניגשה לנושא העלייה יותר מתוך תשומת לב לקולטים והוציאה חוברות עבודה לתלמידים 
בכיתות הנמוכות ( א עד ד ) והגבוהות ( ה עד ח ) בבית - הספר היסודי . 
העורכים אדיר כהן ויונה זילברמן כותבים במבוא על חשיבות ההכנה הנכונה של 
הקולטים , כמו גם הנקלטים , למה שהם עתידים לחוות במעבר הקשה הזה . החוברת 
לכיתות הנמוכות כוללת גם מילון עברי - רוסי מצויר , ואפילו משחק בקוביה , 
שבו יש תחנת - המתנה נוספת , כי לא מקבלים אישור יציאה . אבל המשחק מסתיים 
מרגע שהעולה מגיע לישראל . אין בו אף מלה אחת המתייחסת לבעיות דיור או עבודה , 
למשל . קפמאפרקרק טבעי הוא שבישראל יצאו לאור ספרים רבים המספרים את שעבר 
על כותביהם בימי מלחמת - העולם השנייה , במאבק ההישרדות מן הגטאות וממחנות 
הההשמדה באירופה . מצד אחד קיימת החובה לחזור ולספר , אך מהצד האחר רתיעה 
של קוראים ושל מו " לים מ"עוד ספר על השואה " . ספרה של טרודי בירגר " גשר 
צר " ( הספר נכתב בהשתתפות גפרי גרין , הוצאת שוקן ) מגולל סיפור , 
שאף כבדין היה נתפס כלא - ייאמן . מחברת הספר עשתה עם אמה את כל הדרך מפרנקפורט , 
גטו קובנה , מחנה ההשמדה שטוטהוף ועד להצלה דרמטית על מעבורת בלב הים 
הבלטי , בימיה האחרונים של המלחמה . הפרק הראשון מספר על הסלקציה שעברו 
השתיים בשטוטהוף . היא נשלחה לצד החיים , ואמא אל הנידונים למוות . 
הנערה טרודי בירגר הסתננה אל הצד האחר , החליפה בגדים עם אמה , כדי שזו 
תיראה צעירה יותר , התגנבה עמה שוב אל תור הנשים שהמתינו לסלקציה , ועברה 
את הסלקציה מחדש . כך נשלחו שתיהן לצד החיים . זו רק עלילה אחת מני רבות 
בספר , שהוא עוד סיפור פרטי בתוך סיפורו של העם היהודי . טרודי בירגר , 
החיה כיום בירושלים ( בעלה הוא זאב בירגר , מנכ"ל יריד הספרים הבין - 
לאומי בירושלים , בעצמו ניצול שואה , והפגישה ביניהם מתוארת בפרקים האחרונים 
של הספר ) , מקדישה את רוב זמנה לפעילות התנדבותית . היא כתבה את הספר 
גם כדי שלא יהיה אחד שישכח את גורל ששת המיליונים שנספו בשואה . הקשר 
עם גרין , סופר מקצועי , נוצר באמצעות הסוכנת הספרותית אווה קורלניק , 
והספר נכתב במקורו באנגלית . הזכויות להוצאתו בכל העולם , למעט ישראל , 
נרכשו על - ידי הוצאת פיפר , שהוציאה לאור גם את ספרה של רות אליעז " רוח 
חיים " , על מה שעבר עליה בגטו טרזיינשטט ובמחנות . ( ספר זה יצא בעברית 
בספריית פועלים ) . קפמאפרקהוצאת מקסוול - מקמילן - כתר הודיעה על פרס ספרותי 
חדש , בסך עשרת - אלפים שקל , לכתב - יד בפרוזה שיימצא ראוי , פעם בשנה , 
על - ידי חבר שופטים . הפרס כולל גם את הוצאת הספר לאור על - ידי כתר בעברית 
ועל - ידי מקמילן באנגלית . אבל התקנון מסייג את ההוצאה באנגלית בתנאי ש"הספר 
יהיה מתאים לכך " , וזה הרי תנאי שחל על כל ספר , גם בלי פרס . זה סכום 
הפרס הספרותי הגבוה ביותר בישראל , אם אמנם יינתן לא על חשבון ההסכם שייחתם 
בין הזוכה לבין בית ההוצאה כתר בארץ או מקמילן בארה"ב . ממלא מקום מנכ"ל 
כתר , אורן מוסט , טוען שאכן זה המצב . בעניין זה נאמר בתקנון הפרס כך : 
" זכויות היוצרים ביצירה שתזכה בפרס מקמילן - כתר יהיו בבעלות מקסוול - 
מקמילן - כתר הוצאה לאור בע"ם , והמחבר יהיה זכאי לתמלוגים בתנאים המקובלים 
בחברה כשהספר יצא לאור " . אפשר להגיש כל יצירה ספרותית בעברית , בלא הגבלת 
נושא , בתנאי שלא נדחתה בשנה הקודמת ובתנאי שלא הוגשה לגורם אחר לשם הוצאתה 
לאור . 
