הוציא ללקוחותיו חשבוניות מס , על - פי דרישתם . ואולם בביקורת של רשויות 
מע"ם התברר כי היה רשום כ"עוסק זעיר " ולא כ"עוסק מורשה " , ולכן נאסר 
עליו להוציא חשבוניות . רק בפברואר 3891 נרשם כעוסק מורשה . עקב הביקורת 
הופעלה נגדו הסנקציה הקבועה בסעיף 05 לחוק , ולפיה חויב בכפל המס המצוין 
בחשבוניות , שהוציא כשעדיין היה עוסק זעיר . בביקורת גם התגלה כי עליאן 
ניכה מס תשומות בגין משאית שרכש עם אדם אחר , מוחמד אבו - עראר . לשניים 
הוצאה חשבונית אחת שנשאה את שם שניהם . מוחמד , שהחזיק בחשבונית , ניכה 
לזכותו בטעות את מלוא המס הכלול בה , ואילו עליאן , שהחזיק בתצלום של החשבונית , 
ניכה את מחצית המס הכלול בה . מנהל המכס ומע"ם סירב להכיר בניכוי של עליאן . 
לאחר שנדחו השגותיו של עליאן על קביעותיו של מנהל המכס הוא עירער לבית - 
המשפט המחוזי בבאר - שבע . השופט גלעד גלעדי קיבל את הערעור ופסק כי עליאן 
אכן היה עוסק מורשה בתקופה הרלוונטית , וכי ניכה כדין את מחצית מס התשומות 
בגין רכישת המשאית . מנהל המכס עירער על פסק - דין זה לבית - המשפט העליון 
( ע"א 78693 מנהל המכס ומע"ם נגד אבו - עראר עליאן ) . השופטים דב לוין , 
גבריאל בך ומיכאל בן - יאיר קיבלו חלקית את הערעור , באופן שנקבע כי עליאן 
לא היה עוסק מורשה עד פברואר 3891 , ולכן יחויב בכפל מס . שאר נימוקי 
הערעור נדחו . המחלוקת נסבה על שתי שאלות : האם היה המשיב עוסק מורשה , 
והאם היה יכול לנכות מס תשומות כשהיה ברשותו רק תצלום חשבונית המס . לגבי 
השאלה הראשונה העדיף השופט המחוזי לקבל את גרסתו של המשיב , כי נרשם בשעתו 
כעוסק מורשה אך לא קיבל את התעודה המעידה על כך בדואר , כפי שהובטח לו . 
ואולם השופט בך , שכתב את פסק - הדין של בית - המשפט העליון , קבע כי 
השופט המחוזי טעה בהערכת העובדות שהוצגו לפניו . לגבי השאלה השנייה שבמחלוקת , 
היתה טענתו העיקרית של מנהל המכס , כי לפי לשון סעיף 83 ( א ) לחוק מע"ם , 
קיומה של החשבונית המקורית בידי העוסק הוא תנאי לניכוי מס התשומות . השופט 
בך דחה טענה זו וציין , כי בסעיף זה לא נאמר דבר על הימצאות החשבונית בידי 
העוסק . מדובר שם רק על הוצאת החשבונית כדין . בנוסף על לשון הסעיף , 
גם דרישות ההיגיון והשכל הישר מחייבות לדחות את עמדת מנהל המכס . בך הביא 
דוגמה : שריפה בבית עסק שכילתה את חשבוניות המס . האם רק משום שהמקור אינו 
עומד עוד ברשות העוסק תישלל זכותו למס תשומות ? בך העיר כי אינו מתעלם 
מהחשיבות של הימצאות החשבוניות המקוריות בידי העוסק לצורך פיקוח יעיל על 
ביצוע החוק , ולצורך מניעת אפשרות של ניכוי כפול בגין אותה עסקה באמצעות 
שימוש במקור ובהעתקים של אותה חשבונית . ואולם , לדעתו אין בשיקולים אלה 
כדי למנוע את המסקנה כי " עוסק המצליח להוכיח , אף באמצעות ראיות משניות 
ונסיבתיות , שאכן הוצאה לו חשבונית מס כדין , עומד בדרישת סעיף 83 לחוק , 
בנוסחו הקיים , וזכאי לניכוי המס הנתבע על - ידו " . במקרה הנדון אין חולקים 
שאכן הוצאה חשבונית מס כדין . אבל העדר חשבונית המקור לא נבע משריפה או 
מנסיבות אחרות שאינן בשליטת העוסק . אדרבה , עליאן מסר את החשבונית מרצונו 
לחברו לעסקת המשאית , כדי שיוכל גם הוא להשתמש בה . מצב דברים זה מעורר 
בעיה , משום שבסעיף 821 ( ב ) לחוק נקבע כי אם " נעשתה עסקה בידי כמה 
עוסקים במשותף , לא יראו אותה כעסקה של שותפות אלא כשל כל שותף או עוסק 
לחוד , לפי חלקו . . . " משמעות סעיף זה היא , שעליאן ומוחמד זכאים 
וחייבים בשיעור % 05 כל אחד , מעסקת המשאית . ומכאן , שבאופן עקרוני עמדת 
החוק היא שכל אחד מהם זכאי לנכות את מחצית מס התשומות ששולם בעת רכישת המשאית . 
ואולם , פיצול כזה של העסקה סותר את דרישת סעיף 83 , שכן לכל השותפים , 
חוץ מאחד , לא הוצאה חשבונית כדין . אמנם בסעיף 821 ( ג ) לחוק יש רמז 
לכך שהמחוקק היה ער לקושי זה , שכן נקבע כי שר האוצר רשאי לקבוע הוראות 
המאפשרות ניכויים והוצאת חשבוניות בעסקאות כאלה , אף בסטייה מהוראות חוק 
מע"ם . אבל השופט בך הדגיש כי לא נקבעו הוראות לעניין סעיף זה , ולכן אין 
הסדר לקושי זה . בך קבע אפוא , כי אין בסיס לסירובו של מנהל המכס להכיר 
בניכוי מס התשומות במקרה הנדון , הן משום שאין קביעה מפורשת בסעיף 83 שתנאי 
לניכוי הוא הימצאותה של חשבונית המקור בידי העוסק , והן משום שסעיף 821 
אינו ממציא פתרון לקושי הנובע מהיזקקותם של שני השותפים לאותה חשבונית . 
השופט העיר כי ייתכן שהפתרון מצוי בעדותו של איש מע"ם במשפט . כשנשאל העד 
איך נוהגים במקרים כאלה השיב : " או שאנחנו רושמים את שני האנשים כשותפים 
באותה עסקה או שאנחנו מבקשים מהמוכר שיוציא שתי חשבוניות מס , כל אחת על 
חצי המחיר " . עם זאת , בך המליץ לשר האוצר לקבוע בהקדם הוראות מתאימות , 
על - פי סמכותו בסעיף 821 ( ג ) . לצורך זה הורה להעביר עותק מפסק - 
הדין ליועץ המשפטי לממשלה . 
