הח"כים אמנון רובינשטיין ( שינוי ) ורן כהן ( רץ ) יזמו הצעת חוק לפיה 
תצא ישראל מרצועת עזה בתוך שנה ותעביר את החזקת השטח וניהולו לידי כוחות 
האו"ם או לידי נציגות פלשתינית מוסכמת בין הממשלה לתושבי עזה . שני הח"כים 
קובעים בהצעתם כי המשך השלטון הצבאי ברצועה גורם נזק מצטבר ובלתי הפיך לאינטרסים 
הביטחוניים , המדיניים והכלכליים של ישראל , מביא לרצח ופחד ברחובות הערים 
וגורם סבל וקורבנות בישוביהם . לדעתם , המשך שליטתנו ברצועה מגביר את השנאה 
בין העמים , פוגע בישראל ומרחיק כל מוצא של שלום . השניים מדגישים בהצעתם 
כי אין ביציאה מרצועת עזה משום תחליף להסדר מדיני בין ישראל והעם הפלשתיני . 
לדבריהם , לפחות שבעה ח"כים ממפלגת העבודה מוכנים לחתום על הצעת החוק , 
אם מוסדות מפלגת המפלגה יאפשרו זאת . קפידבינח"כים מהקואליציה ומהאופוזיציה 
מתחו אתמול בישיבת ועדת הפנים ביקורת חריפה על התייחסותה של הממשלה אל הבדווים . 
ח"ך עובדיה עלי ( ליכוד ) אמר שיש לתת לאוכלוסיה הבדווית יחס מועדף , 
ולהעניק לישוביהם מעמד של אזור פיתוח א , להקים מפעלי תעשייה ובתי ספר 
תיכוניים . הח"ך מרדכי וירשובסקי ( רץ ) קרא להעניק לאלתר מסגרת מוניציפלית 
עצמאית לישובים הבדווים ללא ממונים מבחוץ . ח"ך חוסיין פארס ( מפם ) קרא 
לשוויון זכויות וחובות של הבדווים והציע שחברי ועדת הפנים יסיירו באזורי 
הבדווים כדי לעמוד מקרוב על מצבם הקשה . ח"ך מיכה גולדמן ( מערך ) אמר 
שהוא בוש ביחסה של הממשלה לבדווים ובעוול שהיא גרמה להם . נציגי הבדווים 
שנכחו בישיבה קבלו על התייחסותה של הממשלה אליהם מאז קום המדינה . הם ציינו 
שמעברם של הבדווים ממצב של נוודים לחיים מודרניים רצוף בעיות קשות בתחומי 
החינוך , פיתוח התשתית והתעסוקה . הם הדגישו שלמרות שירותם של הבדווים 
בצה"ל והעובדה שהם ממלאים את כל החובות האזרחיות המוטלות עליהם , הם הציבור 
המקופח ביותר במדינה . לדבריהם ישנם מקרים שבהם בדווים שבנו את בתיהם בכספם , 
מנועים מלהתגורר בהם , והם ישנים תחת כיפת השמים , בשל היעדר תוכניות 
מיתאר ופתרון כולל לבעיות המוניציפליות . מנכ"ל משרד הפנים , דב קהת , 
אמר שמשרדו הגדיל את תקציבי הבדואים וכיום הם מופלים לטובה פי שניים מאשר 
המגזר היהודי . עם זאת אישר קהת כי אין די בכך כדי לצמצם את הפער שנוצר 
במשך עשרות שנים . יו"ר הוועדה ח"ך יהושע מצא ( ליכוד ) הבטיח לקיים סיור 
של חברי הוועדה בישובי הבדווים . הוא ציין כי הוועדה תקרא לממשלה להקצות 
תקציבים גדולים יותר לבדווים על מנת לצמצם פערים ולפתור את מעמדם המוניציפלי 
של ישוביהם . קפידבינועדת הכנסת החליטה לאשר את בקשתו של ח"ך צרלי ביטון 
לקרוא לסיעת היחיד שלו " הפנתרים השחורים " ( התנועה שנולדה בשכונת מוסררה 
בירושלים בשנות השבעים ושממנה צמח ביטון ) . כל חברי הוועדה תמכו בבקשה , 
למעט ח"ך תמר גוזנסקי ( חד"ש ) שכנראה עדיין לא סלחה לביטון על כך שנטש 
את חד"ש , שבשורותיה נבחר לכנסת ה21 . 
