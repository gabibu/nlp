מנהלת חדשה לפרוייקט מערכת הגנה נגד טילים בליסטיים הוקמה במשרד הביטחון . 
ההחלטה על הקמת המנהלת , המכונה " מנהלת חומה " , התקבלה לאחר ששר הביטחון , 
משה ארנס , קבע שיש לתת עדיפות לפיתוח פרוייקט החץ . החץ , המפותח במסגרת 
האס - די - איי ( תוכנית מלחמת הכוכבים של הממשל האמריקאי ) הוא טיל נגד 
טילים . במשרד הביטחון נוהגים להקים מנהלת בכל פעם שעוסקים בפרוייקט גדול , 
מאלה המכונים " פרוייקט לאומי " . בעבר הוקמה מנהלת לתוכנית מטוס הלביא 
וקיימת גם מנהלת לתוכנית טנק המרכבה . החץ אמור להשתלב במערכת הגנה כוללת , 
האמורה לספק לישראל הגנה מול איום הטילים הבליסטיים שבידי מדינות ערב . 
מערכת מסוג זה אמורה לכלול , בנוסף לטילי החץ , גם מערכות שליטה ובקרה 
מתקדמות , מכ"מים לטווח ארוך , וייתכן שגם מערכות נשק נוספות שיתמודדו 
עם האיום . בראש מנהלת חומה יעמוד עוזי רובין , איש משרד הביטחון . במנהלת 
ישתתפו גם אנשי חיל האוויר , והיא תפעל בתוך משרד הביטחון . מנהלת חומה 
תפעל מול גורמים ישראליים ולא מול גורמי החוץ האמריקאיים . רובין עמד בעבר 
בראש מנהלת כרמל במשרד הביטחון , שפועלת מול גורמים אמריקאיים בכל הקשור 
למעורבות ישראל באס - די - איי . מעורבות זו כוללת , בנוסף לפיתוח החץ , 
גם פיתוח סימולטור לבדיקת מערך הגנה מפני טילים המפותח על ידי תדיראן , 
ופיתוחו של תותח בעל מהירות לוע גבוהה מאד המפותח על ידי הקריה למחקר גרעיני 
בנחל שורק . לראש המנהלת הזו ימונה אהרון מוס , ששימש עד עתה כנציג מערכת 
הביטחון בוושינגטון לנושא האס - די - איי . קפידבינתפקידה של מנהלת חומה 
יהיה לגבש את תוכנית ההגנה של ישראל מפני טילים בליסטיים . תוכנית זו תגובש 
בהתאם להגדרת הצרכים המבצעיים בתחום זה שתיעשה על ידי חיל האוויר . המינהלת 
תתאם בין דרישות אלה לבין שלבי הפיתוח של מערכת החץ . מפתחי המערכת , מהנדסי 
התעשיה האווירית , יוזנו גם הם בדרישות המבצעיות של צה"ל , ובהתאם להן 
ימשיכו את הפיתוח . מקורן של הדרישות המבצעיות שיגובשו בצה"ל יהיה ניתוח 
האיום הצפוי במזרח התיכון והערכת סד"ך הטילים של מדינות ערב כפי שצפוי בעשורים 
הקרובים . כן תיעשה הערכה של סוגי הטילים שייאימו על ישראל , החל מטילים 
בעלי ראש נפץ קונבנציונלי , ראשי נפץ כימיים וביולוגיים וטילים גרעיניים . 
בין השאר תגובש גם רשימת האתרים בישראל שעליהם אמורה המערכת להגן . לרשימה 
זו תהיה השלכה ישירה על עלות מערכת ההגנה , משום שככל שיגדל מספר המטרות 
המוגנות כך יהיה מחירה של המערכת יקר יותר . עד לשלב הנוכחי מתמקד פרוייקט 
החץ בפיתוחו של הטיל בלבד . פיתוח זה נעשה על פי ההנחיות והאיפיון שנמסר 
לתעשייה האווירית על ידי מנהלת האס - די - איי . האמריקאים עדיין אינם מדברים 
במונחים של פיתוח מערכת הגנה כוללת מפני טילים בליסטיים . 
