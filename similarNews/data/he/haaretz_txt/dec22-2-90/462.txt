הוויכוח על התחממותו של כדור הארץ נקלע מדי פעם לאותו מבוי סתום העדר נתונים 
מדויקים באשר לשינויי טמפרטורה לאורך זמן . ההיסטוריה של מדידות מטאורולוגיות 
ברחבי העולם ארוכה רק באזורים מעטים מ001 שנה , ובמקומות רבים אין רצף של 
מדידות אפילו ב05 השנים האחרונות . הוויכוח על הנתונים מתייחס גם לצורת 
המדידה ונסוב על השאלה , האם יש בכלל משמעות למדידות של טמפרטורת האוויר 
כאשר מדובר בשינויים איטיים ; שכן , התנודות בטמפרטורת האוויר בין היום 
ללילה קיצוניות לעתים יותר מאשר בין עונות השנה , וההשפעות של מערכות מזג 
אוויר קצרות מועד מונעות , במקרים רבים , את גילויה של מגמה רב - שנתית 
ברורה . כדי לעקוב אחר המגמות הרב - שנתיות של שינויי האקלים , ובמיוחד 
כדי לענות על השאלה אם כדור הארץ הולך ומתחמם בשל הצטברות של גזי חממה ( 
בעיקר דו - תחמוצת הפחמן ומתאן ) באטמוספירה , נזקקים החוקרים למדידות 
עקיפות שבהן מתבטא השינוי בהדרגה ולאורך השנים . מסיבה זאת מבקשים החוקרים 
נתונים , השמורים בצי ארצות - הברית , על עוביה של שכבת הקרח מעל הים הארקטי . 
חוקרים רבים סבורים כי הנתון התורם ביותר להבנתם של שינויים ארוכי טווח 
הוא מדידת חומם של האוקיינוסים . המים , בשל חומם הסגולי הגבוה ונפחם האדיר , 
סופגים חום באיטיות ומשחררים אותו באיטיות . שינויים בטמפרטורת מי האוקיינוסים , 
אם זו תימדד לאורך שנים , יכולים להיות העדות הברורה ביותר לתהליך רב שנתי , 
וממדידות כאלה אפשר יהיה להסיק מסקנות באשר לקצב ההתחממות . קפמאבינאולם , 
מדידות של טמפרטורות מי האוקיינוסים כמעט שאינן מבוצעות , וגם במקומות 
שבהם נמדדת טמפרטורת המים , מדובר בטמפרטורה של השכבה העליונה באזורי חוף , 
טמפרטורה שאף היא מצטיינת בתנודות חריפות , יחסית , בשל תנאים מקומיים . 
מה שדרוש הוא מדידה של הטמפרטורה בעומק רב יותר אם כי לא בעומק רב מדי , 
שכן בעומק העולה על קילומטר אחד , טמפרטורת המים בכל האוקיינוסים אחידה 
כמעט ועומדת על כארבע מעלות צלסיוס . במבט ראשון נראית מדידה כזאת בלתי 
אפשרית , שכן הצבת רשת צפופה של מדי חום בעומק של יותר מ003 מטר מתחת לפני 
הים , כך שיתקבל כיסוי של כל האוקיינוסים , איננה מעשית . אולם , ניצול 
של תכונות הולכת הקול המיוחדות של האוקיינוסים הביא לתכנון ניסוי מיוחד במינו , 
שיאפשר מדידה מהירה ובו - זמנית של טמפרטורות האוקיינוסים , בהוצאה כספית 
קטנה , יחסית , ובמידת דיוק גבוהה . הניסוי אמור להתחיל בעוד שבועיים , 
אם לא יידחה בשל ההתנגדות העזה שמגלים ארגונים לשמירת איכות הסביבה דווקא , 
והשלב הראשון שלו יימשך תשעה ימים . מדידת הטמפרטורות בו זמנית בכל מרחבי 
האוקיינוסים מבוססת על שילוב של שלוש תכונות הייחודיות לאוקיינוסים . ראשית 
מבוססת המדידה על כושר הולכת הקול המעולה של המים : מים מסוגלים להוליך 
קול למרחקים עצומים והמהירות הממוצעת של הקול במים היא 006 , 1 מטר בשנייה , 
כמעט פי חמישה ממהירות הקול באוויר . התכונה הקובעת השנייה נובעת מכך שמהירות 
זאת אינה קבועה , והיא תלויה במגוון של גורמים מליחות , כיווני זרמים , 
צפיפות , הגוברת עם העומק , אבל בעיקר , חום המים . מים חמים יותר מוליכים 
קול מהר יותר . אם מודדים את מהירות הקול על - פני מרחקים גדולים באמת , 
יתבטא גם הפרש זעיר בטמפרטורת המים בשינוי בזמן ההעברה של הקול . התכונה 
השלישית המאפשרת את המדידה הגלובלית היא " מנהרת קול " בעומק האוקיינוסים . 
מנהרת הקול היא שכבת מים בעובי כמה מאות מטרים המצויה מתחת לשכבת מעבר , 
התרמוקלינה , ומעל לשכבת המים הקרים והצפופים שבעומק רב . מיקומה המדויק 
של מנהרת הקול משתנה באזורים שונים , אך אפשר למקמה , בממוצע , בעומק 
שמתחת ל003 עד 000 , 1 מטרים מתחת לפני הים . בשל תכונות פיסיקליות של שכבות 
המים שמעל ומתחת למנהרת הקול , אין גלי קול הנפלטים בתוך השכבה חוצים אותה 
כלפי מעלה או כלפי מטה , והאנרגיה שלהם מתפזרת למרחקים עצומים . התפשטות 
גלי הקול בתוך מנהרת הקול דומה לזו של אור הכלוא בתוך סיב אופטי , שאינו 
יכול לפרוץ בעד הדפנות , מוחזר מהן וממשיך לנוע מרחק רב בתוך הסיב . מומחים 
לזיאולוגיה ימית טוענים כי לווייתנים ויונקים ימיים אחרים משתמשים במנהרת 
הקול כדי ליצור קשר במרחקים המגיעים למאות רבות של קילומטרים , בעוד שעוצמת 
הקול שהם מפיקים אינה גבוהה במיוחד . צוללות המבקשות לנוע מבלי להתגלות 
בסונאר נוהגות לצלול מתחת לתרמוקלינה ( הקרויה בעגת הצוללנים " השכבה " ) 
, כך שקול המדחף שלהן לא יחצה את הגבול העליון של מנהרת הקול ולא ייקלט 
אלא במכשור המצוי אף הוא בתוך ה"מנהרה " . ד"ר וולטר מונק מהמכון האוקיינוגרפי 
" סקריפס " , בקליפורניה , המארגן את הניסוי , מבקש עתה לגייס תכונות 
אלה של מוליכת קול במים לצורך מדידת הטמפרטורה . בתמיכתן של שמונה מדינות 
ובסיוע סוכנויות ממשלתיות בארה"ב , כגון המשרד למחקרי הצי , האקדמיה הלאומית 
למדעים והמנהל הלאומי לאטמוספירה ואוקיינוגרפיה ( ) , תוכנן הניסוי המכונה 
" מהירות הקול " . מוקד הניסוי הוא ספינת מחקר קטנה שתעגון ליד האי הארד , 
אי השייך לאוסטרליה וממוקם בנקודת מפתח בדרום האוקיינוס ההודי . מיקום 
האי מאפשר ליזום מדידה בו - זמנית של מהירות הקול בכל חמשת האוקיינוסים , 
שכן הוא מצוי בנקודה שממנה אפשר , כביכול , למתוח קווים ישרים החוצים 
את כל האוקיינוסים . מן הספינה העוגנת יונמך למעמקי הים , לעומק של כ003 
מטר ( מתחת למיקום התרמוקלינה באתר הניסוי ) , רמקול תת - ימי ענקי שישגר 
פעימות קול חזקות , מעין צפירות קצרות , בעוצמת קול הנמוכה במעט מזו של 
מטוס גמבו ממריא . גלי הקול רבי העוצמה יהיו בתדר נמוך 07 הרץ הקרוב לגבול 
התחתון של כושר השמיעה האנושי . עוצמת הצליל של הרמקול מגיעה ל902 דציבל . 
על - פי כל החישובים יגיעו הצפירות שיושמעו בתוך מנהרת הקול גם אל החופים 
המרוחקים ביותר , כמו , למשל , חוף סן - פרנסיסקו , מרחק 81 אלף קילומטרים 
מהאי הארד . כדי לקלוט את הצפירות יוצבו לאורך החופים ובתחנות על ספינות 
מחקר מיקרופונים , שירדו אף הם לעומק מנהרת הקול ( בחלק מן התחנות יהיה 
צורך להוריד את המיקרופונים לעומק של 000 , 1 מטר כדי להימצא בתחום מנהרת 
הקול ) . באמצעות מערכת מדידה פשוטה , יחסית , אפשר יהיה לקבל מדידה 
מדויקת ביותר של משך הזמן שיידרש לגלי הקול לעבור מן הרמקול אל המיקרופונים ; 
נתונים אלה יירשמו כנתוני הבסיס . מטרת הניסוי בחודש הקרוב תהיה בעיקר 
לקבוע את אמינות המערכת ולבצע את כל ההתאמות הדרושות . אם שלב זה יעלה יפה , 
מקווים יוזמיו לפתוח בשורה של מדידות שתימשך 01 שנים , כאשר כל עלייה בטמפרטורה 
תתבטא בקיצור משך הזמן שיידרש לקול כדי לעבור מן הרמקול אל המיקרופונים . 
לדברי מונק , אם אכן נכונת התחזיות בדבר קצב ההתחממות של כדור הארץ , 
יראו המדידות כי משך הזמן שנדרש לקול כדי להגיע למיקרופון בסן - פרנסיסקו 
מתקצר כעבור שנה ברבע שנייה . הוא טוען כי שיטת המדידה המוצעת היא היחידה 
היכולה להניב תוצאות בעלות משמעות בתוך שנים אחדות . בראיון ל"ניו - יורק 
טיימס " אמר מונק : " קיימות הערכות לפיהן יידרשו 001 שנים של מדידות 
באטמוספירה כדי לאשר את קיום אפקט החממה בוודאות של % 59 " . לדבריו , מדידות 
של שינויי מהירות הקול באוקיינוסים יכולות להניב תוצאות כאלה בתוך 01 שנים , 
" וזהו הדבר שלו אנו זקוקים עתה " . קפמאבינמי שמתנגדים לניסוי הם שוחרי 
איכות הסביבה דווקא , על אף שהם מכירים בצורך החיוני בנתונים על התחממות 
כדור הארץ . לדברי ביולוגים ימיים לא מעטים עלול הניסוי לפגוע קשות ביונקים 
הימיים , ובעיקר בלווייתנים . זאת , כיוון שיצורים אלה מתבססים על תקשורת 
קולית והם בעלי אוזן רגישה , העלולה להיפגע כתוצאה מעוצמתן האדירה ( בקנה 
מידה תת - מימי ) של הצפירות המתוכננות . לדברי כמה מהם , יש עדויות כי 
יונקים ימיים התרחקו מאזורים רועשים לאורך חופי העולם ; אפילו הלווייתנים 
האפורים הנודדים לאורך חופי קליפורניה החלו מתרחקים מן החוף מול אזורי תעשייה 
רועשים . אל התביעה לבטל את הניסוי , או לפחות לדחותו עד שיוכח כי אין 
בו כדי להזיק ללווייתנים , הצטרף בשבוע שעבר הנציג המוביל של קבוצת הירוקים 
באוסטרליה , חבר הפרלמנט של טסמניה , בוב בראון . לדבריו , הסכנה הנשקפת 
ללווייתנים מן הניסוי " אינה פחותה מן הסכנה שבצלצליהם של ציידי לווייתנים 
יפאנים ונורווגים " . מונק סבור כי החששות שמביעים המתנגדים לניסוי מופרזים . 
עם זאת , הוא מבטיח כי הניסוי יתנהל בהדרגה ותוך כדי בקרה . 
