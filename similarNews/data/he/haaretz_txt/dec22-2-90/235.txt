מאז פורסמה התקנה המחייבת להסיע ילדים עד גיל ארבע במושב האחורי של המכונית 
כשהם מרוסנים בהתקני בטיחות , החל מ1 בינואר , מוצף משרד התחבורה פניות 
של הורים מודאגים . " זו תקנה של אשכנזים " , טוען חלק מהם , הרוצה לומר 
כי לא חשבו על אלה שיש להם יותר מילד אחד מתחת לגיל ארבע , שעליהם מטילה 
התקנה החדשה עול כלכלי כבד . הורים רחומים אחרים גורסים כי חיוב ההורים 
לרסן את ילדיהם עלול , רחמנא ליצלן , לשבש את חייהם . כיצד , למשל , 
יסתדרו אלה הנוהגים לקיים בבוקר סבב הסעות , כאשר כל הורה בתורו מסיע לפעוטון 
כמה ילדים ? מה יעשו הסבים והסבתות , שגם הם חפצים להסיע מדי פעם את הנכדים 
לטיול ? ועוד כהנה וכהנה טענות כבדות משקל . לכאורה , חלק מהטענות הוא 
כה מגוחך עד שאינו ראוי להתייחסות , אולם הכלל שלא כל - כך חשוב תוכן הדברים , 
אלא מספר האנשים האומרים אותם , פועל גם כאן . מלחשים באוזני כי הלחץ 
הציבורי נגד התקנה זרע זרעים , ובניגוד לעמדת מומחי המשרד , החל משה קצב 
להרהר במשיכת התקנה ובביטולה הגמור . קפמאפרקהתקנה קובעת כי " לא יסיע אדם 
במושב האחורי של רכב נוסעים פרטי ורכב פרטי דו - שימושי ששנת ייצורו 3891 
ואילך , ילד שטרם מלאו לו ארבע שנים , אלא אם כן הילד רתום בהתקן - ריסון 
מתאים לגילו ולמשקלו " . הקביעה החדשה היא למעשה הרחבה של תקנה קיימת משנת 
4891 , הקובעת כי " לא יסיע אדם במושב הקדמי של רכב מנועי ילד שטרם מלאו 
לו 41 שנים , אלא אם כן הילד רתום בהתקן ריסון המתאים לגילו או למשקלו " . 
תקנות כגון אלה , כמו גם התקנות המחייבות מבוגרים לחגור חגורת בטיחות או 
רוכבי אופנועים לחבוש קסדות מגן , עניינים שהם לכאורה בין אדם לבין עצמו , 
הן למרבה הצער מחויבות המציאות . מסתבר שהנטייה להדחיק , בנוסח " לי 
זה לא יקרה " , חזקה מההיגיון הבריא . סקרים מלמדים כי האחריות והדאגה המאפיינת 
הורים לילדים מעומעמת כשהם נוהגים במכונית . סקר שביצע בית - הספר לבריאות 
הציבור בבית - החולים הדסה בירושלים , מלמד כי במצב התחיקתי הקיים כיום 
רק % 32 מהתינוקות עד גיל שנתיים מרוסנים כראוי . ככל שגיל הילדים עולה , 
פוחת שיעור ריסונם : % 5 . 5 בגילאים שלוש עד ארבע שנים ורק % 3 בין הילדים 
הגדולים יותר , בגילאי חמש עד ארבע עשרה . מאז 4891 , כשנאסר על ילדים 
לשבת במושב הקדמי , חלה החמרה בפגיעות הקשות מהן סובלים ילדים בתאונות דרכים . 
התפלגות הנפגעים לפי מקום ישיבתם ( או עמידתם ) ראויה לתשומת לב מיוחדת : 
היפגעות תינוקות עד גיל ארבע במושב הקדמי ירדה ב%5 . 72 ( כפועל יוצא מהחובה 
לרסנם ) . לעומת זאת נרשמה עלייה מזעזעת של % 6 . 68 בכמות הפציעות הקשות 
והקטלניות מהן סבלו תינוקות היושבים במושב האחורי . גם בגילאי 59 נרשמה 
עלייה בפגיעות קשות בשיעור % 4 . 74 , וכן בגילאי 0141 : עלייה של % 08 . 
הסטטיסטיקה , חדה ככל שתהיה , לא משכנעת כמו מראה עיניים . מי שצפו בסרטי 
וידאו המתעדים ניסויי בטיחות של יצרני המכוניות , נדהמים בכל פעם מחדש לראות 
מה צפוי לילדים היושבים בלתי מרוסנים במושב האחורי . בתאונה במהירות 05 
קמ"ש , בובות הניסוי מושלכות לפנים ועוברות בין , או מעל , המושבים הקדמיים , 
מוטחות בעוצמה איומה בשמשה הקדמית ומתעופפות מחוץ לרכב , או פוגעות בלוח 
השעונים ונזרקות בחזרה לאחור כמו כדור על שולחן ביליארד . בחוברת הדרכה 
שהנפיק המינהל לבטיחות ממחיש דן לינק את גודל הסכנה : " במהירות 07 קמ"ש 
הכוח שבו מוטח נוסע ברכב אל חזית רכבו , דומה בעוצמתו לכוח הפועל על אדם 
הפוגע במדרכה לאחר שנפל מהקומה השמינית " . אפשר להתייחס בביטול אל טענות 
ההורים המתנגדים לתקנה , בעיקר משיקולים של עלות כספית ונוחות , אך עדיף 
להתייחס אל הטענות לגופן . משפחה מרובת ילדים ומעוטת אמצעים ( עד כמה שמשפחה 
שברשותה מכונית ממודל 38 נחשבת מעוטת אמצעים ) , יכולה לפנות לאגודת " יד 
שרה " , המשכירה התקני ריסון במחיר סמלי . מינהל הבטיחות השקיע באחרונה 
053 אלף שקל ברכישת 000 , 4 התקני ריסון , אותם מסר לאגודת יד שרה . אפשר 
גם לרכוש התקנים משומשים מהורים שאינם זקוקים להם עוד ואפשר , במקום לבטל 
את התקנה , לדאוג להטלת פיקוח על מחיר ההתקנים . עלותו של התקן ריסון מלא 
בישראל היא כ002 עד 053 ש"ח , תלוי בטיב ובתוצרת , בעוד שמחירם של התקנים 
דומים בחו"ל אינו עולה על 001 ש"ח . הורים המסיעים ילדים אל הגן או הפעוטון 
על - פי סבב הסעות , יכולים לפתור את הבעיה אם כל זאטוט יגיע להסעה עם התקן 
הריסון שלו . נכון שפירוק והרכבת המתקן גוזלים כמה דקות , אבל כך גם הכנת 
ארוחת בוקר או כריך לגן והלבשת סוודר , נעליים וכובע . אגב , התקנה מוגבלת 
למכוניות משנת 38 , שבהן יש נקודות עיגון לחגורות בטיחות במושב האחורי , 
כך שהרכבת התקני ריסון בהן אינה מסובכת כל כך . אפשר להתייחס אל הרכבת 
התקן ריסון כאל חלק מהטקס היומי ההכרחי . לפני היציאה מהבית כל הורה דואג 
לעטוף את ילדיו בשכבת בגדים שתגן עליהם מפני נזלת , או חלילה עיטוש קל שבקלים ; 
חיבור התקן ריסון יגן עליהן מפני מוות . קפמאפרקבכל פעם שחולפת על פני מכונית 
שבה עומדים ילדים במושב האחורי מנופפים לשלום , מצמידים את פניהם לשמשה , 
עושים פרצופים ומוציאים לשון אני מצטמרר למחשבה מה עלול לקרות . אין צורך 
בתאונה של ממש , מספיקה בלימת חירום או הטיית הגה חריפה , והפעוטים עלולים 
להתעופף בחלל המכונית . מראות אלה , כמו ההתנגדות הנמרצת שהורים מביעים 
לתקנה לריסון הילדים , מעלים רצון להטיל חובת רשיון הורות בצד רשיון הנהיגה . 
אין מנוס מלבקש משר התחבורה לדחות את הלחצים של המבקשים לבטל את התקנה , 
ובאותה הזדמנות גם לדחוק בו לחייב גם נוסעים מבוגרים במושב האחורי לחגור 
חגורות בטיחות . הזעם שמעוררות תקנות כגון אלה עם הפצתן , הוא כאין וכאפס 
לעומת הפחתת כמות ההרוגים בתאונות הדרכים . 
