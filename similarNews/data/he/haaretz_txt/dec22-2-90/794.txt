לפני כשבועיים , כאשר האזינו פקידים סינים בפנים חסרות - הבעה לפקיד זכויות 
האדם האמריקאי הבכיר ביותר שקרא להם לשחרר אסירים פוליטיים , נשמעו עדויות 
בבית - הדין בערכאה בינונית של פקין במרחק כמה גושי בניינים משם , במשפטם 
של שני צעירים שהיו פעילים בתנועה למען הדמוקרטיה . ריצרד שיפטר , עוזר 
שר החוץ לזכויות האדם , הגיע בדיוק במועד כדי לפתוח בדיאלוג על זכויות האדם 
לפני תחילת משפטם של המתנגדים היושבים בכלא מאז הדיכוי בכיכר טיאנאנמן ב4 
ביוני 9891 . אין כמעט ספק שהנאשמים במשפטים אלה יורשעו ויידונו לתקופות 
מאסר ארוכות . אבל בעוד שפקידים סינים מוכנים כעת להאזין לפקידים אמריקאים 
המדברים על זכויות האדם , צעד קדימה כשלעצמו , הם אינם מוכנים להניח לדיבורים 
אלה להשפיע עליהם כהוא - זה . " להחליף דעות על זכויות האדם זה דבר אחד 
ולהתערב בענייניה הפנימיים ( של מדינה ) באמתלה של זכויות האדם זה דבר 
אחר " , אמר לי זאושינג , דובר משרד החוץ , לאחר תום ביקורו של שיפטר . 
הוא הוסיף כי סין תסכים להמשיך בדיאלוג , אך אין לה שום תוכניות לשחרר 
את העצירים . במשך יותר משנה נראה היה שסין הקפיאה את מעמדם החוקי של מתנגדי 
4 ביוני . הם ישבו מאחורי סורגים מבלי להיחשב לעצירים רשמיים . אבל בנומבר 
קיבלו קרובי משפחה של כמה מהם הודעות על המאסר , שבהן נאמר כי האסירים מואשמים 
ב"התססה ותעמולה קונטר - מהפכניות " . לפחות שניים הואשמו בהסתה ובמרי , 
עבירה שעונשה גזר - דין מוות . מעבר להודעות אלו לא נאמר למשפחות דבר , 
עובדה שרק מחדדת את פחדיהן ותסכוליהן . בני המשפחות גם מתקשים למצוא עורכי - 
דין , שרק אחר מהם העז לסכן את הקריירה שלו במתן ייעוץ למתנגדים , כפי 
שסיפר אזרח סיני המכיר עורך - דין זה . לשיפטר נאמר שהמשפטים עדיין לא החלו . 
אבל פקיד בבית - הדין בערכאה בינונית בפקין אישר באמצע דצמבר , כי החל 
הדיון המשפטי בפרשת שני פעילי דמוקרטיה ידועים , זאנג מינג וזנג שוגואנג , 
שהועמדו לדין בשל התפקיד שמילאו בהפגנות כיכר טיאנאנמן . " הם לא הפכו 
ליברלים יותר לגבי מה שהם רואים כעבירות נגד השיטה הסוציאליסטית " , אמר 
טימותי גלאט , פרופסור למשפטים באוניברסיטת ניו - יורק , המתמחה בסין . 
" מנקודת מבט אידיאולוגית , אל תצפו ליחס טוב יותר לאנשים אלה . החוק 
מוסיף להיות נוקשה " . סיבה אפשרית אחרת לעריכת המשפטים כעת היא שסין מאמינה 
כי הזעם הבין - לאומי על הטבח בכיכר טיאנאנמן שכך . פקיד סיני אמר , כי 
ראה מסמכים חסויים שבהם מעלים בעלי דרגים בכירים בסין את הרווחים והיתרונות 
שהביא משבר המפרץ לארצם , בעיקר הסחת תשומת הלב מנושאי זכויות אדם בארצם . 
" בעוד שארצות - הברית צופה לקראת אפשרות של מלחמה , יכולה סין להסדיר 
בשקט את מצבה הפנימי " , אמר הפקיד . " קודם צפה העולם כולו בסין ולכן 
היא לא עשתה דבר " . נוסף על כך , מושבה הקבוע של סין במועצת הביטחון התגלה 
כאמצעי לחץ על ארצות - הברית במהלך משבר המפרץ . ואכן נראה שמעמדה הבין - 
לאומי של סין , מבחינה פוליטית וכלכלית כאחד , סבל רק נזקים מועטים לטווח 
ארוך . בעוד מלוות הבנק העולמי לא שבו לשיעורם הקודם , הסחר עם המערב נמצא 
בעלייה . בעשרת החודשים הראשונים השנה הסתכמו יתרות הסחר הכוללות של סין 
ב2 . 6 מיליארד דולר , לעומת גירעון של 6 . 6 מיליארד בתקופה המקבילה אשתקד . 
יתר - על - כן , היא השיגה שיא ביתרת הסחר שלה עם ארה"ב , שעמדה על 2 . 
1 מיליארד דולר באוקטובר , ואפשרי , אפוא , כי היתרה בסוף השנה בסחר האמריקאי - 
סיני תגיע לשיא של כ01 מיליארד דולר . סיבה אפשרית נוספת מדוע נערכים המשפטים 
רק עכשיו , היא שתשומת לבה של סין עצמה התמקדה קודם בעניינים אחרים . עד 
ספטמבר , כאשר אירחה סין את המשחקים האסיאתיים , היא היתה שקועה בהכנות 
מסובכות למשחקים אלה , שנועדו לפזר את צללי הדיכוי מ4 ביוני . " לפני 
המשחקים האסיאתיים היתה קיימת במידה רבה יותר תחושה מעורפלת בנוסח אנחנו 
לא יכולים לעשות את זה עכשיו , זה יפגע בנו " , אמר דיפלומט מערבי המוצב 
בפקין . " עכשיו אין לומר שהאווירה הבין - לאומית השתפרה כל - כך , אבל 
הם מרגישים שהם שולטים יותר במצב " . קפמאלידאולם כמה סינים אומרים שגם 
לאחר הצלחות בין - לאומיות באחרונה , כמו כינון יחסים דיפלומטיים עם סעודיה , 
סינגפור ואינדונזיה , הם מאמינים שמנהיגי סין ידאגו למנוע תגובה בין - 
לאומית חריפה חדשה נגדם . סטודנט סיני , שישב חודשים רבים בכלא לאחר הדיכוי , 
אמר כי לדעתו לא יהיו , ככל הנראה , הוצאות להורג , וכי גזרי הדין יהיו 
קלים יחסית חמש שנים או פחות . זאת לעומת גזרי דין של 51 שנים שהוטלו על 
מתנגדים לאחר דיכוי " קיר הדמוקרטיה " . " הם מרגישים אי - ביטחון רב " , 
אמר מדען בפקין . " כלפי חוץ הכל נראה מצוין , אך מבפנים הם עדיין מחזיקים 
אותנו חזק מאוד ברסן , אפילו יותר מאשר קודם " . 
