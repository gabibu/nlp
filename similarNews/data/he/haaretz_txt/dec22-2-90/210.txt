מבקרת המדינה , מרים בן פורת , תפרסם בימים הקרובים דו"ח מיוחד על פעילותה 
הכספית של סיעת ש"ס . גורמים בש"ס טענו אמש כי לא העבירו את כל הדו"חות הכספיים 
אל מבקרת המדינה . לטענתם , רובם הוחרמו על ידי המשטרה במסגרת חקירת פרשת 
דרעי . מעריכים כי מבקרת המדינה תתייחס בדו"ח המיוחד שתפרסם לנושא אי העברת 
כל החומר לעיונה , כפי שהתבקשה הסיעה . לפני מספר חודשים אישרה ועדת הכספים 
של הכנסת לסיעת ש"ס , חרף התנגדות המבקרת , לדחות את מתן דוחותיה הכספיים 
למבקרת המדינה . לוועדה הוברר כי לאחדים מחברי הכנסת של ש"ס ניתנו הלוואות 
בשיעור של כ04 אלף שקלים מכספי מימון המפלגות לצורך רכישת כלי רכב חדשים . 
סופר " הארץ " מציין כי הארכה שניתנה לש"ס לשם הגשת הדו"חות למבקרת המדינה 
פגה לפני שלושה חודשים . על - פי החוק ניתנת למבקר המדינה האפשרות לפרסם 
דו"ח בעניין , לאחר 21 שבועות מהמועד שניתן לסיעות להגיש את דו"חותיהן . 
מועד זה חל בימים הקרובים , לפיכך יפורסם הדו"ח בקרוב . 
