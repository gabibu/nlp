משרדי נסיעות ותיירות מדווחים על ריבוי מקרים של אי - פירעון חובות מצד ציבור 
הלקוחות . בשל כך בודקת עתה התאחדות סוכני הנסיעות והתיירות , בשיתוף עם 
יועצה המשפטי , אפשרות מעשית לטיפול בהמחאות החוזרות של ציבור הנוסעים באמצעות 
ההוצאה לפועל . על - פי התוכנית החדשה , יידרשו משרדי הנסיעות והתיירות 
המבקשים לקבל שירות כזה , לשלם 05 שקל לחצי שנה , ולשלם את ההוצאות הכרוכות 
בתיק כמו איגרות בית משפט ואת ההוצאות הקשורות בניהול התיק שגובים ההוצאה 
לפועל , או נותני שירותי גבייה חיוניים , כגון חברות המאתרות כתובות ושירותי 
שליחים . התאחדות סוכני הנסיעות והתיירות אף מפרסמת " רשימה שחורה " של 
שמות לקוחות שהמחאותיהם לא כובדו . רשימה פנימית זו מופצת בין משרדי הנסיעות 
והתיירות . כך למשל , על - פי הרשימה האחרונה מאמצע דצמבר , דיווח משרד 
בא - לי נסיעות , כי " המחאותיהם של אמנון צבן מחברת ץ . א הפקות ושל משה 
יוסף מחברת משה יוסף הפקות , לא כובדו " . התוכנית החדשה לטיפול בתיקי הוצאה 
לפועל תופעל על - פי התכנון , רק אם יצטרפו אליה לפחות 05 משרדי נסיעות 
ותיירות . 
