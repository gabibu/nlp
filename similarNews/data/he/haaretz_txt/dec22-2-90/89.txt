לך זה עתה לעולמו , עיצב את דמות " הארץ " כעיתון , אשר מספק לקוראיו 
את מירב הידיעות על המתרחש בארץ וברחבי תבל , ובאותה עת משמש במה לליבון 
הבעיות המתעוררות בעקבות המעשים והאירועים . בחמישים ואחת השנים שבהן ערך 
שוקן את העיתון , מילא " הארץ " את תפקידו בהתמדה ובעקביות , והיה לנדבך 
חשוב בעיתונות העברית ולגורם בעל משקל בחיים הציבוריים . מדינת ישראל נועדת 
על פי אמונתו של העורך המנוח לא רק להחזיר לעם היהודי את מולדתו , אלא 
גם לרכוש לו את מקומו המוכר בתוך משפחת העמים . לאומיותו היהודית היתה רחוקה 
מכל התנשאות מול פני " הגויים " , וגרסה הכרה בזכותו של המיעוט הערבי להישאר 
צמוד לארץ - ישראל , שהינה מולדת גם לדידו . מגילת העצמאות היתה בעיניו 
בחזקת חוקה , והוא לא נלאה מלהזכיר את הבטחתה לשוויון הזכויות של כל תושבי 
המדינה " בלי הבדלי דת , גזע ומין " . שוקן לא היה , בשנות הארבעים , 
בין אלה שביקשו לדחוק את הקץ , אך האמין ביכולתו של הישוב היהודי כאן 
בעזרת העם שבגולה להקים מדינה עצמאית ולקיימה . הוא שלל טרור יהודי כאמצעי 
להשגת מטרה זו , וראה בחיוב את מלחמת העצמאות ואת כל מלחמות המגן אשר בהן 
נאלצה ישראל לעמוד . כאשר ממשלת בגין - שרון סיבכה את ישראל במלחמת " ברירה " , 
לא היסס להתנגד לה . " הארץ " גילה חשדנות כלפי כל ניסיון להסתיר שגיאות 
וכשלונות של מערכת הביטחון מאחורי הפרגוד של פטריוטיזם מזויף . עיתון , 
לדעתו , אינו מתכחש לתחושת הסולידריות הישראלית אם הוא מסתכל תמיד בעין 
פקוחה , ולעתים אף בגישה ספקנית , על פעולות הממשלה , הרשויות השונות 
והכנסת . " הארץ " נאבק , תחת עריכתו , נגד כל גילויי שחיתות וכל שימוש 
בזבזני או שגוי במשאבי הכלל , ולא פעם נחל הצלחה במאבקים אלה . " הארץ " 
בעריכתו של שוקן , דגל בחירויות המחשבה , היצירה ואורח החיים . " הארץ " 
התפתח כעיתון בלתי תלוי , המממש מדי יום את מושג העיתונות החופשית ועומד 
על משמרתה . חופש הבעת דעות ותהיינה ביקורתיות כלפי הממסד על כל שלוחותיו , 
כאשר תהיינה דרוש לישראל כאוויר לנשימה . שוקן לא נרתע משום אמצעי לחץ 
פוליטי או כלכלי , בבואו לפרסם ידיעות ומאמרים אשר מן הראוי שהציבור ילמד 
את תוכנם . שוקן דגל בחירותם של הכוחות היצירתיים בכלכלה ובמשק ; בתקיפות 
רבה נלחם " הארץ " נגד הפרוטקציוניזם שרווח בשנים שלאחר קום המדינה , 
והתמיד במאבק נגד כל העדפה סקטוריאלית ונגד כל מדיניות של סובסידיות לענפי 
משק אשר אינם מסוגלים להתקיים בכוחות עצמם . חופש הדת והפולחן מגיע ליהודים 
לא פחות מאשר למוסלמים ולנוצרים . שוקן התייצב במלוא כוחו נגד השלטת הרבנות 
האורתודוקסית על חיי הפרט והציבור , סירב להכיר בזיהוי היהדות עם הפלג האדוק 
שבה , והוקיע את אלה שאינם שומרים מצוות אבל ממהרים להיכנע לסחטנות המפלגות 
החרדיות . הוא ראה במסורת הדתית חלק ממורשתו התרבותית של עם ישראל , אך 
סבר כי יש לחנך את הדורות הגדלים כאן להפנים את ערכי התרבות הכלל - אנושית , 
לצד מורשת זו . גישות עקרוניות אלה , שגרשום שוקן דבק בהן מתוך שכנוע פנימי 
עמוק , הינחו אותו בעבודתו כעורך " הארץ " . חבריו לעבודה יילכו בדרכו , 
והעיתון ישמור עליהן כעל מורה דרך לעתיד . 
