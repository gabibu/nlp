קאזרטה , איטליה ( מיוחד ל"ספורט הארץ " ) . כדי להיות מרגל טוב , לא 
מספיק להזמין מקום בטיסה הנכונה מהארלם , הולנד , לקאזרטה , איטליה . 
את זאת למד היטב אמש סטיב קפלן , עוזר המאמן של הפועל תל אביב , כדורסל . 
קפלן הקדים צאתו מהולנד לאיטליה , כדי לחזות בקאזרטה , יריבת קבוצתו ביום 
רביעי בגביע קוראץ , שאירחה במשחק צמרת את נטון טרוויזו . קפלן נחל מפח 
נפש , כאשר הגיע לקאזרטה בשעה היעודה , לפחות כפי שהוא סבר , וגילה כי 
המשחק הסתיים זה כבר . הועלתה השערה שקפלן הוטעה במתכוון על ידי האיטלקים , 
עימם תיאם את ביקורו במשחקם . אולם פטור בלא כלום אי אפשר , וקפלן יקבל 
היום את קלטת הוידאו של המשחק , כדי להסיק את המסקנות הדרושות להתמודדות 
בעוד יומיים . הפועל תל אביב יגיע לקאזרטה מחר . קאזרטה שהובילה את הטבלה 
האיטלקית עד למשחק אמש , נוצחה 9768 . שחקני בנטון הובילו גם במחצית , 
4483 , המשחק היה סוער וחם . את הנקודות : שקלפורד 81 , אספוזיטו 71 , 
דל אנגלו 61 , גיאנטילה 21 , טאליס פראנק 21 , ריזי 2 , דונאדוני 2 . 
