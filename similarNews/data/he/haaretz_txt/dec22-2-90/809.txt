פאריס ( מיוחד ל"הארץ " ) . גרמניה וצרפת פתחו באחרונה בדיונים ביניהן , 
סביב הנושא של מתן פיצויים לצרפתים , אשר ניזוקו בימי מלחמת העולם השנייה . 
הידיעות בנושא זה עוררו תקוות מרובות , בקרב משפחות יהודיות בצרפת , אשר 
איבדו את רכושן בימי מלחמת העולם השנייה , אולם בשלב זה , לא ברור מה הסיכויים 
הריאליים לזכות בכספי הפיצויים הללו . במלחמת העולם השנייה נרצחו במחנות 
ההשמדה כ08 אלף יהודים מצרפת . לא מכבר התפרסמו בעיתונות הגרמנית ידיעות , 
בדבר ניסיון צרפתי לזכות בפיצויי מלחמה מגרמניה , עתה , כאשר שתי הגרמניות 
אוחדו . אנשי משרד החוץ הצרפתי הסבירו כי מטרת המגעים הינה להשיג פיצויים 
על הפקעתו של רכוש צרפתי על - ידי הגרמנים בתקופת המלחמה , וכן פיצויים 
ל"קבוצות מסויימות של האוכלוסייה הצרפתית , אשר נפגעו מידם " . על - פי הערכותיהם 
של הצרפתים , חלק לא מבוטל מהרכוש הצרפתי , שהוחרם בתקופת מלחמת העולם 
השנייה , הגיע לידיהם של המזרח - גרמנים . כל ניסיון שנעשה בעבר לקבל פיצויים 
ממזרח - גרמניה נכשל . עם כינונו של האיחוד , וחיסול המשטר הקומוניסטי , 
מקווים הצרפתים כי ניתן יהיה ביתר קלות להגיע אל רכוש זה . המגעים בין שתי 
המדינות בנושא זה , החלו בתחילת חודש דצמבר 0991 , והם אמורים להמשיך בעתיד 
הקרוב . 
