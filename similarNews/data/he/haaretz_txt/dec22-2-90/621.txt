, עם שידוכן של שתי מערכות מתחרות , זו האירופית וזו האמריקאית , לרשת 
חובקת עולם . הסכם שיתוף הפעולה בין שתי רשתות ההזמנות הגדולות בתבל נחתם 
באמצע נובמבר , על ידי נשיאי שני הארגונים , בטקס שנערך בפאריס . הנהנים 
העיקרים מן המיזוג הזה יהיו משרדי הנסיעות ולקוחותיהם . כך , אפשר יהיה 
לזרז את הזמנת הטיסות , המלונות והרכב השכור , מכל אתר הקשור ברשת וללא 
צורך לדאוג לברר האם נותן השירות קשור עם המערכת האחת או עם האחרת . נשיא 
אמדיאוס , חוזה אנטוניו טאזון , הגדיר במהלך טקס החתימה את יעדי הרשת המשותפת 
כמתן שירות לכל העולם . המיזוג יקים למעשה את הגדולה ברשתות התקשורת העולמיות 
הפועלות שלא במסגרת ארגון אחד : לא פחות מ14 אלף מסופים קשורים כיום עם 
אמדיאוס , שעה שסייבר מחזיק בבסיס התקנות עולמי גדול עוד יותר : 58 אלף 
מסופים , המאפשרים גישה ישירה למערכת המידע וההזמנות . במקום בזבוז הזמן 
הקיים כיום , והנובע מהצורך להתקשר ממחשב הזמנות אחד למשנהו , יאפשר המיזוג 
לקבל את כל השירותים על גבי מסוף אחד , בגישה אחת . לקוחות יוכלו לקבל 
את מלוא המידע לגבי זמינות טיסות ומלונות בשאילתא אחת מה שאמור להקל במיוחד 
על סוכנויות נסיעות המתמחות בתיירות בין - לאומית . עם המיזוג , יאוחדו 
מערכי השיווק של אמדיאוס וסייבר באירופה , באפריקה ובמדינות מסויימות במזרח 
התיכון . בגרמניה , למשל , שחברת התעופה הלאומית שלה , לופטהנזה , חזיקה 
בנתח מניות משמעותי באמדיאוס , תשולב מערכת סייבר במסגרת גוף השיווק של 
אמדיאוס , סטארט . בעלי מניות אחרים באמדיאוס , דוגמת אייר פראנס , איבריה 
וסאס , יקבלו גם הם את האחריות למסופי סייבר במדינותיהם . בשלוש האמריקות 
ובאיים הקריביים יהיה התהליך הפוך . כאן , מחזיקה סייבר בעיקר השוק , 
ולפיכך היא שתעסוק בשיווק השירות המשותף . סייבר נוסדה בשנת 0591 , כאשר 
חברת התעופה אמריקן אירליינס החליטה למכן את מערך ההזמנות שלה . העיקרון 
לפיו הופעלה המערכת היה חיוב מקבל ההזמנה בעמלה מינימלית . עם השנים , 
התברר לאמריקן אירליינס כי עסקי ההזמנות שהתרחבו גם למלונות , השכרת רכב 
ושירותי תיירות נוספים מכניסים לה יותר כספים מאשר עסקי התעופה עצמם . 
סייבר התפתחה כמערכת אמריקאית בעיקרה כאשר בשנות השמונים מתנהלת תחרות עזה 
בינה ובין המערכת האירופית המקבילה , אמדיאוס , שהוקמה על ידי שורת חברות 
תעופה ביבשת הישנה . כדי לסבך עוד יותר את התמונה , הצטרפה לתחרות גם רשת 
אירופית נוספת , גליליאו , בה שותפות חברות תעופה לאומיות אירופיות אחרות . 
עתה נקבע , כי אמדיאוס וסייבר , המתחרים בעבר , ייקבעו כל אחד את עמלותיו 
באורח נפרד , תוך הבטחה כי במדינות האם של אמדיאוס יופחתו תעריפי סייבר 
באורח מהותי , ברגע שנתח ההזמנות המתבצע באירופה באמצעות המערכת האמריקאית 
יגדל מעבר ל%51 . בשני הצדדים הדגישו כי האיחוד קם " ללא מנצחים או מפסידים " 
בקרב בין רשתות ההזמנות . היו מי שנקבו כבר במעמד האיחוד בשמו של היריב 
העיקרי גליליאו , מערכת ההזמנות הממוחשבת האירופית השניה , שהקימוה בריטיש 
איירוויס , אליטליה , סוויסאייר וק - ל - ם . 
