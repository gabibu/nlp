מרחוק זה נראה כמו מחנה נופש . בלב אזור פרדסים , בכניסה לכפר - הס שבשרון , 
משלימים בימים אלה את אחד מיישובי הקרוואנים המיועדים לעולים . בסך הכל 
יהיו בשכונת הקרוואנים הראשונה 93 קרוואנים , מתוך המשלוח הראשון של 044 
שפורקו זה לא כבר באשדוד , שיכולים לאכלס כ052 עולים . כאשר נזכרים בפתרונות 
הדיור המוצעים כעת כדי לפתור את בעיות הדיור של העולים אוהלים או מחנות 
צבאיים נטושים נוצר הרושם שהקרוואנים המוצבים כאן הם מגורי פאר . כל קרון 
הוא בשטח של 54 מ"ר וכולל סלון , שני חדרי שינה , מטבח משוכלל יחסית , 
חדר אמבטיה וחדרון כביסה עם הכנה למכונת כביסה . בקרוואנים שמחברים כעת 
למים , לביוב ולחשמל , יש כבר הכנה לטלוויזיה ולטלפון . הקרוואנים נתפסים 
בציבור הרחב בארץ כמגורים זמניים ברמה נחותה . בארצות - הברית משמשים הקרוואנים 
לדורות אם התחזוקה שלהם נכונה . הקרוואנים שהובאו לארץ עשויים משלדת ברזל 
שעליה מבנה עץ מכוסה בפי - וי - סי . בארצות - הברית עושים מחומרים זהים 
בתי - פאר , לעתים של חמישה עד שבעה חדרים , ששטחם 061 מ"ר ולעתים אף 
002 מ"ר . הכינוי קרוואן הניתן לבתים אלה אינו כינוי גנאי . הקרוואנים בכפר - 
הס מוצבים על שטח שהוכשר מראש על - ידי משרד הבינוי והשיכון . המשטחים 
שעליהם הוצבו הקרוואנים הוכנו מחצץ . בשלב זה הקרוואנים עדיין נמצאים על 
פלטפורמה עם גלגלים שעליהם הוסעו מהנמל , אך בעוד ימים אחדים יגיע מנוף 
ענק שיציב אותם על בסיס התוכניות שהכינו אדריכלי משרד הבינוי : יחידות של 
ארבעה קרוואנים היוצרים מעין חצר פנימית למשחקי ילדים ולתליית כביסה . בתוכנית 
להקים בסמוך מקלט משותף לכלל דיירי המחנה . אחד מיבואני הקרוואנים מתייחס 
לביקורת שהושמעה כלפי יבוא הקרוואנים מצד שוחרי איכות הסביבה : " הקרוואנים 
נראים כמו חממות . כאשר ישתלו עצים בין הקרוואנים לא ניתן יהיה לראות אותם 
כלל . הבתים האלה משתלבים הרבה יותר טוב בנוף מאשר אם היו בונים כאן רבי - 
קומות " . לצד מחנה הקרוואנים שהוקם בכפר - הס , מקימים מחנות קרוואנים 
באתרים אחרים , מחנה עם 16 קרוואנים מוקם בינוב שליד נתניה , ומחנות אחרים 
מוקמים בדרום הארץ . בסך הכל ירוכזו 024 הקרוואנים בששה מחנות שונים , 
ועל הבסיס דרך הקמתם יחליטו לגבי המשך יבוא הקרוואנים לארץ . דבר אחד ברור , 
הקרוואנים הללו הם קרוואנים דה - לוקס לעומת הקרוואנים הבאים שיוזמנו על - 
ידי משרד הבינוי . המכרז החדש של המשרד הוא ל44 אלף קרוואנים , אך אלה 
יהיו כבר מסוג אחר . לא עוד קרוואן פאר אלא חצי קרוואן , שכבר זכה לכינוי 
מגורון . אלה יכילו את כל השירותים שמכילים הקרוואנים הנוכחיים , אך שטחם 
יהיה 22 מ"ר , כמחצית משטחם של הקרוואנים הנוכחיים . מחירם המשוער יגיע 
לכ000 , 9 דולר . ההחלטה במשרד הבינוי והשיכון מי זכה במכרז תתקבל בשבועות 
הקרובים . בסך הכל אמורים להגיע לארץ בחודשים הבאים 049 , 2 קרוואנים מסוג 
זה . במכרז של משרד הבינוי זכו שבע חברות וקבלנים , שכל אחד מהם ייבא 024 
קרוואנים . מרביתם מביאים אותם מארה"ב . המשבר הכלכלי שם הופך את יבואני 
הקרוואנים במידת מה למצילי הכלכלה האמריקאית . מפעל המקבל הזמנה לקרוואן 
אחד בשבוע כבר מרוצה . הזמנה של 024 יחידות היא בגדר חלום , והיצרנים האמריקאים 
מוכנים לעשות רבות כדי לזכות בהזמנה כזאת . האונייה " סי גרדיאן " , שעליה 
העמיסו את הקרוואנים בדרכם לארץ , היתה למרכז ההתעניינות . היה צורך להשקיע 
5 . 1 מיליון דולר בהתקנת מתקנים מיוחדים שיכילו את 044 הקרוואנים , ששטחם 
הכולל הוא כ02 אלף מ"ר ( לשם השוואה , שטחו של מגדל שלום בתל - אביב 
כ03 אלף מ"ר ) . האונייה יצאה לדרך לפני כחודש , אך לפני כשבוע , בעת 
שהגיעה לאזור כרתים , התקלקל אחד ממנועיה והיה צורך לגרור אותה לנמל אשדוד 
בעזרת גוררת . " סי גרדיאן " , שעליה הותקנו המתקנים המיוחדים , תוכל 
להפליג שוב רק בעוד כמה שבועות , כאשר יתקנו או יחליפו את המנוע שהתקלקל . 
בינתיים תעשה אונייה אחרת את הדרך מנמל בארצות - הברית עם כמות נוספת של 
קרוואנים . התחרות הקשה בין מי שביקשו לייבא קרוואנים נמוגה לאחר שהם זכו 
במכרז . מי שהתחרו בעבר , משתפים כעת פעולה יפה האחד עם השני . המניע 
הוא ברור לצמצם הוצאות . כך , למשל , מייצג עו"ד אחד , יגאל ארנון , 
את כל יבואני הקרוואנים בפני משרד הבינוי והשיכון . ששה מבין שבעת היבואנים 
מביאים את הקרוואנים מארצות - הברית . ארבעה מהם התארגנו והם פועלים במשותף 
בכל הקשור להבאת הקרוואנים לארץ , כולל חכירת אוניות : איש העסקים , רוני 
קליימן , הפועל ביחד עם חברת משולם לוינשטיין , חברת אס - גי - אס , בשליטתם 
של סמי סמסונוב ועמוס שמיע , חברת פרויקט לדיור , שבבעלות דיור שהיא בבעלות 
בנק הפועלים , הפועלת יחד עם איש העסקים עודד שוף . באופן חלקי פועלת במסגרת 
זו גם חברת מאליבו ( דרוקר בעבר ) הנמצאת כעת בשליטתו של יוחאי שניידר , 
שירד מהארץ . מאליבו הובילה ב"סי גרדיאן " עשרות קרוואנים , שיוצבו 
באזור אבן יהודה . את מלאכת ההובלה לארץ עושה חברת " איסונד " , בבעלות 
איש העסקים רמי אונגר וחברת הספנות אללוף . זה אחד המבצעים המורכבים ביותר 
שנעשו לצורך פתרון דיור לעולים . מאליבו תייבא בעתיד את מרבית הקרוואנים 
שלה ממובייל שבאלבמה . גי - אי - סי תייבא את הקרוואנים מיוסטון שבטקסס . 
חברת " ביטרומץ " , שבה שותף זק נאסר , שהיה עד לאחרונה בעל השליטה הפורמלי 
בבנק הבינלאומי הראשון , עם האחים אלקון , תביא קרוואנים דרך נמל אחר באלבמה . 
