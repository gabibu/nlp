התנהגותה המרגיזה של ירדן בתקופת המשבר במפרץ אינה צריכה להטעות . אם תעמוד 
למבחן הממלכה ההאשמית כחיץ אסטרטגי בין ישראל לעיראק , אפשר להניח כי לא 
תכזיב . כל עוד חוסיין אוחז ברסן השלטון בירדן , קרוב לוודאי שיודה לסדאם 
בנימוס על כל הצעה להציב כוחות בשטח הממלכה , אך יציע לדחות זאת למועד 
מאוחר יותר . אפילו אם תתחולל התנגשות מזוינת בין ישראל לעיראק , יעשה 
הצבא הירדני כל מיני תמרונים מרשימים , אך מאחורי הפירוטכניקה לא תהיה כוונה 
להתנגש עם ישראל , אלא להיפך : הוא ינסה להיראות כמסייע לעיראק אך יימנע 
מהתנגשות עם ישראל . לירדן יצר משבר המפרץ מצב חדש לכאורה . המלך סירב להתנתק 
מעיראק , לגנותה , ולהצטרף לקואליציה האזורית שהקימו האמריקאים . למרות 
הלחצים האמריקאיים לא הצטרף למאמץ להטיל על סדאם טבעת מצור שתכניעו ללא קרב . 
אף כי מאז ומתמיד נחשב חוסיין לגורם פרו - מערבי המונח בכיס . כאשר עמדה 
נאמנותו למבחן ברגע קריטי , ללא תקדים מנקודת הראות האמריקאית , התנהג 
המלך באורח בוגדני . במקום להתייצב לצדן של ארה"ב , בריטניה , צרפת , 
סעודיה , מצרים וסוריה , העדיף ליישר קו לכאורה עם גורמי שוליים מפוקפקים 
כאש"ף , לוב ותימן , כשלכל זה הצטרפה כניעתו של חוסיין ללחצי הפונדמנטליסטים . 
לנוכח עליית השפעתם של האחרונים והריבוי המדאיג של אירועים אלימים לאורך 
הגבול עם ישראל , קשה היה שלא להיתפס לדאגה חמורה . ממש כמו במאי 7691 , 
נראתה ירדן לפתע סוררת , חלשה ונכונה להשיל מעליה את חזותה כמדינת חיץ 
ולהיערך כמדינת עימות לכל דבר . מדוע נהג כך חוסיין , לא קשה להבין . סדאם 
מתנהג כבריון , ובוודאי הבהיר למלך המבוהל כי אם לא יצטרף אליו , יהי זה 
כאילו הצטרף לאויביו . איום כזה כמוהו כמשלוח ראש מגואל בדם של סוס על ידי 
הסנדק למאפיונר שסרח , ולכן נקט המלך פוזות שהפיסו את דעתו של הרודן העיראקי . 
באשר לוויתוריו של חוסיין לקנאים המוסלמיים , ברור גם כן שביצע נסיגה טקטית , 
בבחינת אם אינך יכול להביסם מוטב שתצטרף אליהם . אך בשני הנושאים לא בישרה 
הפוזה הירדנית שינוי של ממש בעמדה . לא רק לישראל יש קווים אדומים בירדן , 
כאלה יש גם לשלטון ההאשמי . יש גבול לוויתוריו לקנאים המוסלמים , ויש 
גבול למה שיעשה כדי שלא להתנגש בסדאם . ובשני המקרים הקו האדום שלו אינו 
רחוק מהקו האדום של ישראל . ביחסיו עם הקנאים המוסלמים יכול חוסיין לוותר 
בענייני ייצוג ונוכחות ציבורית , אך ייאלץ להפעיל כוח אם ינהגו השייך תמימי 
ואנשיו ביהירות שתלטנית כפי שנהגו ערפאת , חבש והאחרים בשנים 078691 . 
אין לדעת אם חוסיין עצמו קרא את כתביו של מקס ובר , אך אחיו , נסיך הכתר 
חסן , בודאי עילעל ב"פוליטיקה כמקצוע " כאשר היה תלמיד לכלכלה , לפילוסופיה 
ולמדע המדינה באוקספורד . המונופול על השימוש בכוח הוא , על פי ובר , 
צו הקיום של כל מדינה לא תנאי מספיק , אך בלי ספק תנאי הכרחי . בלבנון 
איבדה המדינה את עצמה לדעת משום שלא יכלה לפרוק את הצבאות הפרטייים מנשקם . 
בירדן יתחולל תהליך דומה ברגע שהתנועה האיסלמית תנסה להתחמש . במצב כזה 
יש להניח שחוסיין יפעל בתקיפות כדי לשרוד . באשר למתן רשות מעבר או לאפשרות 
של הצטרפות כוח ירדני למתקפה עיראקית נגד ישראל , שיקוליה של ירדן צפויים 
למדי . ירדן לא תתנדב לשמש שדה קרב יבשתי בין ישראל לעיראק ולא תסייע למסע 
צבאי עיראקי כנגד ישראל בשעה שכוחות אמריקאיים אדירים חונים בקרבת מקום , 
ובשעה שמזכיר המדינה מצהיר במפורש בפני ועדת יחסי החוץ של הסנאט כי ארה"ב 
תתייצב לצדה של ישראל אם זו תותקף . ירדן גם מודעת לחלוטין לחומרה שבה תראה 
ישראל כל חריגה בנושא זה . ב7691 וב3791 עמד חוסיין בפני דילמה קצת דומה 
לזו שהתהוותה מבחינתו עם פלישת עיראק לכוויית . במלחמת ששת הימים תקף את 
מתחם האו"ם בארמון הנציב בתקווה שישראל תראה בכך פעולה מוגבלת , בעוד שכלפי 
מצרים וסוריה יוכל לטעון שפעל בעוז . ישראל סירבה לקבל כך את הדברים , 
וחוסיין הפסיד את הגדה המערבית . ב3791 הפיק את הלקח והסתפק במשלוח חטיבה 
משוריינת לסוריה . זו נפרסה במרחק בטוח מקו האש , ולישראל ניתנו הבטחות 
מפורשות שירדן לא תילחם . אחד מבני משפחת המלוכה שח לי בפגישה במעונו בוואשינגטון , 
כי הצבא הסורי עשה מאמצים נמרצים לסבך את הכוח הירדני בקרבות עם צה"ל בגולן 
כדי לפתוח חזית ירדנית נגד ישראל , אך הירדנים לא מעדו , וסופם שיצאו מהמלחמה 
ללא פגע . במקרה של מלחמה בין ישראל לעיראק אפשר להניח בוודאות כי הצבא 
הירדני יקבל הוראות דומות . 
