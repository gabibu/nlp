המאמן הלאומי יעקב גרונדמן ידריך היום את נבחרת הנוער במשחק הבכורה שלה נגד 
יוגוסלוויה , בטורניר החורף הנפתח היום , בהצגה הראשונה בהרצליה ( 03 . 
41 ) . התפתחות בלתי צפויה זו באה עקב פטירת אביו של מאמן נבחרת הנוער 
אמנון רז . בצוות המנהל את הנבחרת היוגוסלווית גם המאמן ראסטיסלאב מאטיץ , 
הזכור לחובבי הכדורגל כמי שהדריך את הפועל תל אביב ושוחרר מתפקידו בצורה 
שלא הוסיפה כבוד לראשי המועדון ולמאמן . ועדת הנוער קיימה אמש ישיבה מיוחדת 
בשפיים . בעקבות פנייה של יו"ר ועדת הנוער נתן סלובטיק נענה גרונדמן לבקשה 
לסייע למחלקת הנוער . הוחלט , כי גרונדמן ידריך את הנוער בטורניר ובמשחקי 
היום , ומחר יסייע לו המאמן שלומי אדרעי . אתמול כבר שוחח גרונדמן עם שחקני 
הנוער באסיפה הראשונה שלו . בהתאחדות לכדורגל מתברכים עוד לפני שריקת הפתיחה 
של הטורניר שהצטמצם בהדרגה בגלל פרישה מאסיווית של נבחרות ממערב אירופה . 
מבחינה ארגונית אין הבדל גדול בכמות הנבחרות המשתתפות במשחקים , ונעשה 
מאמץ לא לפגוע בטורניר הנערך ברציפות זו הפעם ה - 51 . השנה היה הארגון 
קשה יותר בגלל המשבר במפרץ ואירועי האינתיפאדה . כמה נבחרות פרשו בעקבות 
לחץ של הורי הנערים ( בלגיה , גרמניה , שוייץ , איסלנד , פורטוגל , 
ליכטנשטיין ) אשר סירבו לאפשר לבניהם לצאת למדינת עימות הנחשפה בטלוויזיה 
באירועים קשים . דווקא מדינות מזרח אירופה הצילו את ההתאחדות לכדורגל , 
כאשר נחתו בארץ ובכך איפשרו את קיום המשחקים ומנעו את ביטול הטורניר . 
לשלוש נבחרות תהיה הופעת בכורה בטורניר : צכיה , יוגוסלוויה וטורקיה . 
נבחרות הנוער שובצו בשני בתים : בישראל עם יוגוסלוויה , רומניה והונגריה 
ואלופת אשתקד ברית המועצות , פולין וצכיה . המאמן אמנון רז אמר במסיבת עתונאים 
בתחילת השבוע , כי הטורניר ישמש בעיקר הכנה למשחקי קדם אליפות אירופה שבהם 
היו לישראל ( נוער ב ) תוצאות טובות עד כה : 20 על שוייץ ו - 11 עם טורקיה . 
