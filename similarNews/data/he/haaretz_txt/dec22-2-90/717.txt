. 21 . 02 , הגענו במסגרת בית ספרנו מקיף תל גיבורים , להרצאה בנושא " חינוך 
לחיי משפחה " , שהתקיימה באולם האירועים של מתנ"ס קריית שרת בחולון . על 
הבמה ישבו מר איתן אהרוני , מנהל המחלקה לחינוך העל יסודי בעיריית חולון , 
הרב נחימובסקי וד"ר אלי שוסהיים . לאחר דברי הפתיחה , שכל קשר בינם לבין 
הנושא " חינוך לחיי משפחה " היה מקרי בהחלט , החלה הרצאתו של הד"ר שוסהיים , 
שלוותה בשקופיות . לתמיהת הנוכחים עסקה ההרצאה בנושא ההפלות . חלקה הראשון 
של ההרצאה התמקד בהסבר ביולוגי על תהליך הרבייה וההריון , הסבר שהיה ברמה 
נמוכה ובעברית קלוקלת , אופיין בשטחיות וסבל מאי דיוקים מגמתיים . חלקה 
השני של ההרצאה עסק בהפלה הטבעית והמלאכותית ( כאן יש להזכיר את הנושא המקורי 
של ההרצאה : " חינוך לחיי המשפחה " ) . הסבר תהליך ההפלה הטבעית היה ביולוגי 
במהותו ואופיין באותה שטחיות שליוותה את החלק הראשון . מכאן והלאה החל הד"ר 
שוסהיים בהסבר מגמתי בנושא ההפלות המלאכותיות : השקופיות הפכו למזוויעות 
מתוך מטרה לזעזע את הנוכחים . לדוגמה , שקופית שתיארה את מראהו של העובר 
לאחר ההפלה צלוחית מלאה דם , שבתוכה צפים איברי העובר המבותר ; גולגולת , 
קטעי גפיים וחלקי גוף נוספים דבר מזעזע ומחריד לכל הדעות . השקופיות הוקרנו 
על מסך קולנוע באולם חשוך לגמרי , דבר שתרם להגברת הזעזוע . החלחלה גברה 
עם הצגת המכשירים הרפואיים : מכשירי ברזל קרים , שהוצגו תוך התלהבות הולכת 
וגוברת של המרצה . זה האחרון , שלף את המכשירים לפי גודלם מכיסיו ותיאר 
את חדירתם לצוואר רחם האשה , תוך כדי הדגשת גודלם , הכאב שהם גורמים והשלכות 
המעשה . לאחר מכן דאג המרצה להציג את המכשיר שמבתר את העובר . כל הדברים 
הנ"ל הוצגו בחוסר עידון מופגן ומכוון ; סיפורים וחוויות אישיות שימשו את 
המרצה להגברת הזעזוע והצבת הבעיה המוסרית בביצוע ההפלה תוך השוואה בין הפלה 
לרצח . המשך ישיר לשטיפת המוח המתוארת לעיל היה חלוקת עלונים ומדבקות של 
אגודת אפרת ( האגודה לעידוד הילודה ) , שד"ר שוסהיים מכהן , באופן תמוה 
ומקרי לגמרי , כיו"ר שלה . כאן נשאלות מספר שאלות : א . כיצד הרצאה מגמתית 
בנושא רגיש כל כך מקבלת אישור של המוסדות המופקדים על החינוך ? ב . מדוע 
לא הוצגו עמדות נוספות בנושא ? ג . כיצד ייתכן שהרצאה בנושא כה רגיש הוצגה 
בצורה גסה וברוטלית בפני צעירים וצעירות , שזהו הגיל הקריטי לגיבוש דעותיהם ? 
ד . מדוע לא נעשו נסיונות למנוע את המשך ההרצאה , כאשר באולם נכחו מר איתן 
אהרוני , מנהל המחלקה לחינוך העל יסודי בעירית חולון , וכן צוות מחנכים ? 
כמו כן היינו מבקשים לדעת האם קיים קשר בין ההרצאה לבין ההסכמים הקואליציוניים 
החדשים בין הליכוד לאגודת ישראל בעיריית חולון ? ! 
