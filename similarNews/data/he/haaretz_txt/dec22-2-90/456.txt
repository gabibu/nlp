שיטה חדשה לגילוי נגיף האיידס בדם מנצלת טכנולוגיה של שימוש בסמנים מגנטיים 
וסריקה בקרני לייזר . לדברי המפתחים , חברת התקשורת היפאנית " ניפון 
טלגרף אנד טלפון " , יעילה השיטה החדשה הרבה יותר מן השיטות המקובלות . 
היא פותחה בשיתוף עם מכון הבריאות היפאני , ויידרשו ניסויים נוספים במרפאות 
לפני שאפשר יהיה להשתמש בה כשיטת גילוי מקובלת . השיטה החדשה משתמשת בטכנולוגיית 
לייזר לגילוי קבוצות של חלקיקים מגנטיים ונוגדנים סינתטיים שנדבקו לתאים 
של נגיף האיידס אצל חולים . באמצעות מגנטים מצורפים החלקיקים המגנטיים שנצמדו 
לנגיפים , ולאחר מכן מגלה קרן הלייזר רק את אלה שהתחברו לנגיף . לדברי מפתחי 
השיטה , היא יעילה פי מאה ויותר משיטות אחרות , המבוססות על הצמדת אנזימים . 
