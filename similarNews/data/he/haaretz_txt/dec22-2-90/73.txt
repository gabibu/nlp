התזמורת הסימפונית ירושלים - רשות השידור מקיימת בסוף חודש דצמבר את " שבוע 
הליטורגיקה " , שבו מבוצעת מוסיקה דתית לא רק נוצרית בידי סולנים ומקהלות 
עם תזמורת . את התוכנית יזם גארי ברתיני , וגם השנה תישמר המסורת , בניצוחו 
של סרגיו קומיסיונה . המקהלה ההונגרית " כוראל " היתה אמורה להשתתף , 
בנוסף לשבוע הליטורגיקה , גם במיסת חג - המולד בבית - לחם , אבל ביטלה 
את בואה בגלל האירועים באזור . המתאמת המוסיקלית של התזמורת , אלכסנדרה 
מלמד , מציינת שגם " מקהלת מינסוטה " מארה"ב , שהיתה אמורה לבצע את 
" המיסה הגדולה " של באך , ביטלה את בואה . איש מהסולנים האורחים לא 
ביטל את השתתפותו . את מקומה של המקהלה ההונגרית בביצוע ה"סטבט מאטר " 
של רוסיני ( הערב ) תמלא המקהלה של האופרה הישראלית החדשה , שביצעה את 
היצירה לא מזמן עם התזמורת הסימפונית של ראשון לציון , בניצוחו של נועם 
שריף . הסולנים הערב יהיו : סיון רותם ( סופרן ) , קימבול וילר ( מצו - 
סופרן ) , ניל גנקינס ( טנור ) וגונתן בסט ( בס ) . וילר , גנקינס 
ובסט ישתתפו גם בביצוע הרקוויאם של מוצרט , עם מריון וורנט - מור ( סופרן ) 
, מקהלת הקיבוץ הארצי , מקהלת " מעיין " וזמרי קאמרן . שתי המקהלות 
ביצעו באחרונה את היצירה עם מקהלת " רינת " והתזמורת הסימפונית חיפה . 
יצירתו של מנחם צור " איכה " , לאלט ( מירה זכאי ) ותזמורת , תבוצע 
בפעם הראשונה בידי התזמורת הסימפונית ירושלים . לדברי מלמד , לטקסטים ביצירה 
אקטואליות רבה בימינו . " הביטה וראה את חרפתנו " , היא מצטטת . הביצוע 
הקודם והיחיד של היצירה היה ב4891 , בניצוחו של מנדי רודן . " אורטוריית 
חג - המולד " של היינריך שיץ תבוצע בראשונה בישראל בידי התזמורת הקאמרית 
הקיבוצית , והקנטוריי מרגנסבורג , בניצוחו של ליאור שמבדל . כן יבוצעו 
מוטט מס 6 של באך , מיסת " ההכתרה " , ק . 713 , של מוצרט , קונצרטו 
" החורף " מתוך " עונות השנה " של ויוולדי , עם הסולן מוטי שמיט ועוד . 
התעניינות הקהל ב"שבוע הליטורגיקה " היא רבה , ורוב הכרטיסים לכל הקונצרטים 
כבר נמכרו . 
