במשחק שהוקדם להערב ייפתח המחזור ה - 31 בליגה הלאומית בכדורסל . הפועל 
גליל עליון יארח ( 03 : 02 ) את מכבי חיפה , במאבק בין שתי קבוצות הלוטשות 
עיניהן למאבק על מקום 14 בסיום העונה . בסיבוב הראשון 29 - 89 לחיפה . החיפאים 
שואבים עידוד מנצחונם על הפועל תל אביב , שקטע את שרשרת הישגי האדומים . 
המאמן רני כהנא ניסה להחדיר בשחקניו בטחון ואמונה שאפשר לנצח גם בגליל . 
נצחון חוץ של החיפאים יעמידם בעמדה מצוינת למאבקי סיום הליגה . הגלילים 
ינסו להוכיח כי מפח הנפש שהיה מנת חלקם במחזור שעבר ברמת השרון , היה מעידה 
חד פעמית . למאמן מלי קצרין , חשוב לצאת למשחק הגומלין בחוץ , בשבוע הבא 
בסלוניקי עם נצחון ליגה מגביר מוראל . הגליל יתיצב למשחק בהרכבו המלא . 
לפני המשחק בין שתי הלאומיות , יוכל הקהל בכפר בלום להינות ממשחק צמרת בליגה 
העילית לנוער . במשחק מוקדם תארח קבוצת הפועל גליל עליון את נוער הפועל 
חיפה , בהתמודדות שתיקבע את העולה לגמר סל . 
