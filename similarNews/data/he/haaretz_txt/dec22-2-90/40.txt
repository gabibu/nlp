התפטרות שוורדנאדזה גורמת לטלטלה עזה בבריה"ם . זהו הנושא הכמעט יחיד בו 
עוסקים כל כלי התקשורת . עיתון הצבא " הכוכב האדום " הבליט את דברי חבר 
הסובייט העליון ויקטור אלקסניס שאמר כי הוא שמח על סלוקו של שוורדנאדזה ממשרד 
החוץ . הקולונל אלקסניס , העומד במרכז הסערה שפרצה סביב ההתפטרות , קרא 
להפעיל כוח כדי למנוטע את התמוטטות בריה"ם . אלקסניס התייחס להאשמותיו של 
שוורדנאדזה על היותו ריאקציונר : " אני עומד בפניכם כריאקציונר , נץ , 
ממזר . כן , כאשר פעוט מושלך אל האש , אני נץ . כאשר אישה בהריון מושלכת 
מחלון הקומה התשיעית , אני נץ . כאשר פושטים את עורו של אדם זקן בעודו 
בחיים , אני נץ כל זה קורה במסגרת הסכסוכים האתניים " . אלקסניס , ראש 
סיעת סויוז , השמרנית קיצונית , הטוענת לתמיכה של למעלה מ%02 מן הצירים , 
לחץ כבר מזמן להתפטרותו של שוורדנאדזה . הקיצונים מכנים את אלקסניס " הקולונל 
השחור " , כיוון שהוא מטיף לשימוש בכוח כדי להציל את בריה"ם מהתמוטטות . 
לפני שלושה שבועות הוא אמר כי ידרוש את התפטרותו של גורבצוב אם הקרמלין לא 
ינקוט פעולה תקיפה נגד הרפובליקות המתמרדות . אלקסניס מוצב ברפובליקה המתמרדת 
של לאטוויה , אולם מטיף לשימוש בכוח הצבא בלאטוויה ובמקומות אחרים , כדי 
להשיב את הסדר . " דם ישפך ברפובליקות הבאלטיות בעתיד הקרוב . הדרך היחידה 
להציל את המצב היא להשתמש בכוח הצבא במקום " . הרמטכ"ל הסובייטי , גנרל מיכאיל 
מוסאייב , שנאם בקונגרס צירי העם ביום ששי , דחה בנאומו את טענות שוורדנאדזה 
על הכנות להטלת דיקטטורה צבאית ואמר כי הצבא נאמן לגורבצוב ולא יחולל הפיכה . 
קפידבינבמושב קונגרס צירי העם השמיע אתמול ראש הק - ג - ב , ולדימיר קריוצקוב , 
נאום חריף בסגנון המלחמה הקרה בו האשים " סוכנים זרים " בחבלה זדונית 
בכלכלת בריה"ם . לטענתו שיגרו מדינות המערב סחורות פגומות לבריה"ם ומזון 
בלתי - ראוי לאכילה שיש בו סימני קרינה רדיואקטיבית . עוד טען כי ה"סוכנים 
הזרים " עודדו מהומות עדתיות וניצלו יריבות בין עמי בריה"ם כדי להרוס ולפורר 
את המדינה הסובייטית . קריוצקוב הבטיח כי הק - ג - ב יגן של שלמותה של המדינה 
הסובייטית . ראש עיריית לנינגראד אמר ביום שישי כי אזהרתו של שוורדנאדזה 
על כך שהמדינה צועדת לקראת דיקטטורה היא " רצינית להחריד " . " אני סבור 
שאזהרה זו היא יותר מאשר רצינית " , אמר אנאטולי סובצאק בפני אלפיים צירי 
הפרלמנט במוסקווה , בהצביעו על נסיונם של גורמים קיצונים בבריה"ם לפגוע 
בתומכי הדמוקרטיה . " פרוש הדבר הוא , שהעם אינו מאמין יותר לאפשרות של 
פתרון הבעיות באמצעים דמוקרטיים , ואני סבור שאם זה המצב , נותרה רק הדיקטטורה " , 
אמר סובצאק . לדבריו הכוחות הדוחפים לדיקטטורה הם פקידים שמרנים בכירים , 
בעיקר חברי המפלגה הקומוניסטית שעדיין נהנים מהשפעה עצומה בבריה"ם למרות 
הרפורמות שהנהיג גורבצוב . סובצאק אמר גם כי אם הרפובליקות לא יחתמו על הסכם 
כולל שיסדיר את קשרי הכלכלה ביניהן ב1991 , ייסגרו אלפי מפעלים בינואר . 
יצויין כי חלק מהרפובליקות מתעלמות מהמרכז וחותמות על הסכמים כלכליים בינן 
לבין עצמן . גם קבוצה של צירים רדיקאלים הביעה דאגה מההתפתחויות הפוליטיות 
האחרונות . " אנו שותפים לדאגתו של שר החוץ מן האפשרות של עצירת כוחות 
הדמוקרטיה במדינה ומסכנת הדיקטטורה " , אמר ויטאלי צלישב , שהקריא את הודעת 
הקבוצה . קפידבינהרמטכ"ל השוודי , גנרל בנגט גוסטאבסון , אמר אתמול בשטוקהולם 
כי הביון השוודי גילה בבריה"ם תנועות צבא העשויות להעיד על כוונה להטלת משטר 
צבאי . חמור ביותר מצבן של שלוש המדינות הבאלטיות . שר החוץ של לאטוויה 
שבא לקופנהאגן לרגל פתיחת משרד אינפורמציה לשלוש המדינות הבאלטיות , גילה 
לעיתונאים כי ממשלות ליטה לאטוויה ואסטוניה החליטו להחזיק מחוץ לגבולות בריה"ם 
לפחות שר אחד , במקרה של הטלת משטר צבאי ומעצר כל חברי הממשלה ופרלמנט . 
במקרה כזה ישמש השר דובר לחברי הממשלה הנתונים במעצר . 
