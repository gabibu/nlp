שלוש שנות האינתיפאדה הקהו מעט את חוד המאבק על זכויות האזרח בישראל שבגבולות 
הקו הירוק . טובי הלוחמים לחירויות הפרט הפנו את מרצם אל הפלשתינאים המתקוממים , 
וממילא , כאשר בני אדם נהרגים ונפצעים , בתיהם נהרסים והם נעצרים מינהלית , 
איש אינו נטרד מהגבלות חופש הביטוי והתנועה של אזרחי ישראל . על רקע זה 
בולטת במיוחד עתירה שהוגשה לבג"ץ לפני שבועות אחדים , המנסה לקעקע את אחד 
המבצרים הנוקשים של הביטחוניזם בישראל : חיפושי הצנזורה על גופם ובכליהם 
של נוסעים בנמל התעופה . העתירה חושפת מנגנון שלם של אכיפה וחדירה לצנעת 
הפרט של אזרחי ישראל , המזכיר בחשאיותו את ימי הסוד והסתר של ההגנה . משום 
מה , אולי כדי שהבריטים לא ישמעו , מופעלים החיפושים מכוח צו חוקי נסתר , 
שלא פורסם מעולם . וכמו בבדיחה הישנה על איש המודיעין , שעבודתו היתה 
סודית כל כך עד שגם הוא עצמו לא ידע מה הוא עושה , גם המחפשים בנמל התעופה 
אינם יודעים מי הסמיך אותם ומה עליהם לחפש בעצם . הנוהל מוכר היטב לישראלים 
רבים , ובמיוחד לפעילים בארגוני השמאל , בכל פעם שהם מגיעים כנוסעים לנמל 
התעופה בן - גוריון . כשהם מוסרים את דרכוניהם לביקורת , ושמם עולה על 
צג המחשב , קוראים להם אנשי הביטחון לחדר צדדי . אחרי חיפוש על גופם ופתיחת 
כל חפציהם האישיים נוטלים מהם הביטחונאים כל פתק , קלטת , ספר או מסמך , 
ומחזירים להם אותם כעבור זמן , מן הסתם לאחר שהועתקו במכונת צילום . זה 
מטריד , והם עלולים להחמיץ את הטיסה , אבל רבים מהם כבר התרגלו . קפמאליד4קשה 
להאמין שבעידן החיוג הישיר לחו"ל , הפקסימיליה ותקשורת המחשבים יטרח מישהו 
להבריח מידע מסוכן או סודי דווקא במזוודת הנסיעות שלו . אבל הקודקס של הביטחוניזם 
הישראלי , תקנות ההגנה לשעת חירום , עדיין מכיל שתי תקנות שהטעם לקיומן 
חלף עם הטכנולוגיה . אחת דנה בצנזורה על דברי דואר , והשנייה נושאת את 
הכותרת " צנזורה בנוסעים " . אלה נועדו להגן על ביטחון המדינה , על שלום 
הציבור ועל הסדר הציבורי באמצעות חיטוט בתכתובת האזרח ובכבודת הנסיעה . מהזיכרון 
עולים סיפורים על גיבורי הצנזורה הבריטית במלחמת העולם השנייה , שעל פי 
הפולקלור המודיעיני חשפו מרגלים גרמנים מסוכנים שהבריחו ידיעות בדיו סתרים 
בתוך מכתבים תמימים לכאורה . בשנות ה09 איש אינו משלה את עצמו עוד שכך ייתפסו 
מרגלים של ממש . אבל הסמכות החוקית בעינה עומדת , ומאפשרת לרשויות לחדור 
עמוק לנבכי פרטיותו של האזרח , והכל בשם אותם טעמי ביטחון נצחיים שאינם 
ניתנים לסתירה . מבין מנגנוני הצנזורה הרבים בישראל הידועה ביותר היא הצנזורה 
הצבאית על עיתונות ותקשורת . שמו של העומד בראשה , תא"ל יצחק שני , ידוע 
ומוכר לציבור , ומעלליה זוכים לא אחת לאזכור בעיתונים . אבל הצנזורה הצבאית 
היא גוף קטן הנותן שירותים רק לכלי התקשורת . האזרח הרגיל , אם לא יכתוב 
ספר בענייני ביטחון , לא נזקק למגע כלשהו עמה . הצנזורה לדואר ותברוקה , 
הפועלת כמחלקה במשרד הביטחון , ידועה הרבה פחות אך זרועותיה מגיעות לכל 
אזרח . בסמכות הצנזור לפתוח כל דבר דואר , לצנזר את תוכנו ואף להחרימו . 
הצנזורה פועלת על פי הנחיות השב"ך ומשטרת ישראל , ובעבר עסקה גם בפיקוח 
על מטבע חוץ . אנשים שמילאו תפקידים בכירים במשטרה ובשירות הביטחון אומרים 
שהגוף הזה אינו תורם דבר , ועצם קיומו התיישן מזמן . שר הביטחון הקודם , 
יצחק רבין , הבטיח לפני כשנתיים לבחון את חיסול הצנזורה הזו , אך דבר 
לא השתנה . משרד הביטחון נוהג כאילו מדובר בגוף ביון חשאי . כל בקשותי 
לראיין את הצנזור הראשי , חנן זילבר , הושבו ריקם . הצנזורה המופעלת על 
כבודת הנוסעים היא המעמיקה ביותר בחדירתה לפרטיות האזרח , כיוון שאינה מסתפקת 
בפרסום גלוי או בדואר , אלא היא מוסמכת לחטט בכל מסמך וחפץ ויהיה האישי 
והפרטי ביותר . האחריות לצנזורה זו לא ברורה , וגם אינה מפורטת גם בעתירה 
לבג"ץ שהוגשה נגד שר הביטחון ושר המשטרה . יש סימנים שונים שהצנזורה לדואר 
ותברוקה אחראית על המפשפשים בנמל התעופה : לפעילי שמאל מסוימים הוצע למסור 
את כל החומר הכתוב שבכוונתם להוציא לחו"ל לנציג הצנזורה לדואר בסניף דואר 
גדול בתל - אביב , ולקבל את החומר במעטפה חתומה עם עלייתם למטוס . " מעולם 
לא חסר אפילו נייר " , מספר אחד מהם . להגשת העתירה הנוכחית חברו שלושה : 
תקוה פרנס , ירושלמית המלמדת באוניברסיטת תל - אביב ופעילה במרכז לאינפורמציה 
אלטרנטיווית ובארגוני מחאה שונים ; בני ברונר , במאי טלוויזיה ישראלי המתגורר 
בהולנד ; שני אלה עברו את החיפושים על גופם . אליהם הצטרפה האגודה לזכויות 
האזרח . שלושה עורכי דין של האגודה מייצגים את העותרים : נטע זיו - גולדמן , 
יהושע שופמן ודן יקיר . שורשי העתירה מגיעים לשנת 3891 , כאשר האגודה החלה 
לטפל בתלונות של אזרחים שעברו חיפושים בנמל התעופה בבואם לישראל ובצאתם ממנה . 
לעתירה מצורף נספח עשיר בתכתובת , שעיקרה ניסיונות האגודה לברר מדוע ועל 
סמך מה נעצרו אותם אנשים בנמל התעופה , ותגובות חמקניות של השלטונות . הראשון 
שהתלונן על החיטוט היה הפרוף דניאל עמית , שחזר לישראל ביולי 38 מפאריס . 
עמית נלקח הצדה בידי שוטר במדים שחיפש בגופו ובחפציו . המסמכים שהחזיק 
ברשותו נלקחו , וכשהוחזרו נאמר לו שצולמו . הוא נדרש , וסירב , לחתום 
על טופס שכל המסמכים הוחזרו לו . אחרי עיכוב שנמשך כשעתיים הורשה ללכת . 
מבצעי החיפוש לא ידעו להשיב לשאלותיו של עמית , על סמך מה בוצעו בו המעצר 
והחיפוש . רב פקד לוזון ממחלקת המודיעין של המטה הארצי , האחראי לביקורת 
הגבולות , השיב לפניית האגודה כי עמית " עוכב לזמן קצר בלבד , לצורך חיפוש 
ובדיקת מסמכים שהביא עמו " . מקור הסמכות החוקית לחיפושים , ציין לוזון , 
הוא אותן תקנות הגנה לשעת חירום , הדנות ב"סמכויות הצנזור " . אחרי עמית 
הגיע תורה של ד"ר נגווה מחל , שנוסף על החיפוש גם היתה נתונה ליחס משפיל 
ולעלבונות . אנשי הביטחון בנמל התעופה סירבו לאפשר לה להודיע לקרוביה הממתינים 
בחוץ שיתאזרו בסבלנות עד שייגמר החיפוש . בפברואר 48 זכתה האגודה בפריצת 
הדרך המשפטית שלה ציפתה . יותר משנה לאחר פנייתה הראשונה של האגודה למשרד 
המשפטים השיבה לה רבקה לוי , עוזרת פרקליט המדינה . לוי ניתחה לאקונית 
את החיפושים שבוצעו בעמית , במחול ובאדם נוסף בשם נמני , וקבעה שכל החיפושים 
נעשו " מטעמים של ביטחון " . אבל לצד הקביעה המעורפלת חשפה לוי את המעיין 
הנסתר שממנו שואבים המחפשים את עוצמתם ואת סמכותם . תקנות ההגנה , בחלק 
הדן בצנזורה , מסמיכות את הנציב העליון ואת יורשו המודרני , שר הביטחון 
להוציא צו שיאסור להוציא או להכניס לארץ כל " תעודה , דמות , תמונות 
או חפץ אחר כל שהוא , שיש בהם משום רישום ידיעה " , אלא באמצעות הדואר . 
הדואר הממשלתי נראה למחוקק הבריטי , ככל הנראה , כערוץ נוח לבדיקות וחיפושי 
צנזורה . ב0691 ניצל שר הביטחון דאז , דוד בן - גוריון , את סמכותו החוקית 
וחתם על צו שאסר להכניס או להוציא מהארץ כל חומר " הנושא ידיעה " , אלא 
באמצעות הדואר . בצו נקבע שמותר להכניס ניירות ומסמכים ארצה גם לא בדואר , 
אבל רק בהיתר מהצנזור . הנסיבות שבהן הוחלט על חתימת הצו המחמיר לא ברורות . 
אבל בן - גוריון לא הסתפק בחומרת ההוראות שבצו . עצם קיומו הוסתר מהציבור , 
והוא לא פורסם מאז ועד היום . החשאיות הונהגה בחסות תקנות ההגנה , הפוטרות 
מפרסום ברשומות את הצווים שהוצאו על פיהן . רק מכתבה של עוזרת פרקליט המדינה 
חשף את קיומו של הצו , שמסר כל נוסע לישראל וממנה לחסדי הצנזור , שברצותו 
יאשר העברת חומר שלא בדואר , וברצותו יאסור . בעתירה לבג"ץ דורשים העותרים 
משרי הביטחון והמשטרה לנמק מדוע לא יבטלו את הצו החשאי מ0691 . " הצו שהוציא 
שר הביטחון " , כותבים העותרים , " הופך כל ישראלי הנוסע לחו"ל לעבריין . 
כל מי שיוצא מן הארץ נושא באמתחתו חומר כתוב : ספרים , כתבי עת , מסמכים 
משפטיים , יומנים , פנקסי כתובות . כולנו עוברים על החוק , אך רק לגבי 
מעטים הוא נאכף . על חוקיותו של צו תמוה זה ועל דרך הפעלתו ייסוב הטיעון 
המשפטי בעתירה זו " . העתירה מפרטת שורה של נימוקים לפסלותו של הצו , הפוגע 
בפרטיות הנוסעים לחו"ל ( בחדירה למסמכיהם האישיים ) , בחופש התנועה שלהם 
( העיכוב הממושך שבנמל התעופה ) , בחופש הביטוי ( צנזורה על מסמכים אישיים ) 
, ואף בכבודם של הנוסעים , " המוכתמים בכתם של חשודים " . היא מתנגדת 
גם לחיסיון שהוטל על תוכן הצו , " שרק לאחר מאמצים ניכרים הצליחה האגודה 
לעמוד על תוכנו , אם כי עד היום לא זכתה לראות עותק ממנו " . גילוי קיומו 
של צו הצנזורה החסוי משנת 0691 לא סיפק את האגודה . ברור היה שהחיפושים 
אינם מבוצעים בכל הנוסעים לארץ וממנה , אלא בקומץ נבחרים ששמם עולה במחשב 
ביקורת הגבולות . האגודה ניסתה לעמוד על השיקולים המנחים את מנגנוני הביטחון 
בבחירת המועמדים לחיטוטים בנמל התעופה , ולברר מי בוחר את החשודים ואיך 
אפשר לערער על קביעתו . אך כאן כבר נתקלה האגודה בחומת השו - שו . " הנוהלים " , 
כתבה שוב עוזרת פרקליט המדינה באוקטובר 48 , " הם נוהלים פנימיים ומסווגים , 
ועל כן אין באפשרותנו לסייע לך לקבל אותם " . ושוב בנובמבר 48 , " הנוהלים 
האמורים כוללים נוהלי עבודה פנימיים של גורמי הביטחון , ואלה מעצם טבעם 
מסווגים " . ב5891 נפגשו בכירי האגודה לזכויות האזרח עם המשנה ליועץ המשפטי 
לממשלה , יהודית קרף . עוד קודם לכן הובטח להם שהמעוכבים בנמל התעופה יורשו 
להודיע לקרוביהם על העיכוב . הפעם דרשו למנות גורם בכיר במערכת הביטחון , 
שיפקח על בחירת החשודים ברשימת המועמדים לחיפוש . לטענת האגודה , קרף 
הבטיחה שהעניין יסודר , אך דבר לא קרה . שנים אחדות עברו בשקט יחסי , 
עד שב8891 הגיע זרם חדש של תלונות מצד אנשי שמאל על חיפושים ועיכובים בנמל 
התעופה . מעניין האם הגברת החיפושים היתה פרי החלטה בדרג בכיר כלשהו , 
ואם היה לכך קשר לאינתיפאדה . התלונה הקשה ביותר היתה של חוקר תולדות עם 
ישראל , פרוף שמואל אטינגר , שנסע במאי 88 עם אשתו ובנו להלוויית בנו האחר 
שמת בחו " ל . אטינגר וקרוביו נבדקו שלוש פעמים : בצאתם מהארץ , בעלייתם 
למטוס אל - על בלונדון ובנחיתתם בישראל . הם עוכבו כשעה בכל פעם , נערך 
עליהם חיפוש גופני , ואיש לא הסביר מדוע . שוב ושוב נשאלו מדוע נסעו לחו"ל , 
ונאלצו לספר על האסון שפקד אותם . אטינגר הזועם פנה לשר המשטרה , לחברי 
כנסת ולמבקרת המדינה , וזעק : " נוהג זה של רשימות שחורות אינו נסבל בחברה 
דמוקרטית . ההסבר היחיד להכנסתנו לאותה רשימה מחשידה יכול להיות רק פעילותנו 
ומחאתנו נגד המשכת הכיבוש בגדה המערבית וברצועת עזה . אם אכן ( נכון ) 
חשדי שהכנסתנו לאותה רשימה קשורה בפעילותנו הלגיטימית בתחום הפוליטי , 
הרי התערבות גורמים הממונים על ביטחון המדינה בפעילות מסוג זה מסכנת את המשטר 
הדמוקרטי בישראל " . לתלונתו של אטינגר השיבה בלאקוניה ביורוקרטית לבנת משיח , 
עוזרת היועץ המשפטי לממשלה . " אבטחה הינה נושא סבוך ורגיש " , הסבירה . 
" סברתו של פרוף אטינגר שמחאתו הפוליטית היתה סיבת הבדיקה אינה נכונה כלל . 
בשם הרשויות הממונות על הנושא אנו מתנצלים אם פרוף אטינגר ובני ביתו נפגעו 
מהבדיקה הביטחונית " . זמן קצר אחרי נסיעת משפחת אטינגר , ביוני 88 , נעצרה 
בנתב"ג גם תקוה פרנס . היא נעצרה שוב חודשיים לאחר מכן , כשטסה לארצות 
הברית . מזוודתה הוצאה לאחר שהופקדה בידי חברת התעופה , כל חפציה נבדקו 
וכל חומר כתוב שנמצא בהם נלקח , לדבריה גם צולם , והוחזר לה . אחרי שובה 
מארצות הברית טסה פרנס לאוסטריה , ולמודת ניסיון ביקשה לקרוא לאחראי על 
הביטחון עוד לפני הפקדת המזוודות . אבל היא עוכבה שוב גם בביקורת הדרכונים , 
ופעמיים נוספות בטיסה חזרה , בעלייה למטוס בחו"ל ובשובה לישראל . חיפשו 
על גופה ובתיקיה , לקחו כל נייר כתוב , צילמו ( ככל הנראה ) והחזירו . 
במארס השנה טסה פרנס לגרמניה , קראה לאחראי על הביטחון , סיפרה לו על נתיב 
החיטוטים שהיא עוברת בדרך כלל וזכתה להפתעה נעימה : האחראי שאל כמה שאלות 
ושלח אותה לדרכה , ולהוציא עיכוב קצר בביקורת הדרכונים , חפציה לא נבדקו . 
אך כששבה לישראל עברה שוב את המישוש בגופה והפשפוש במטענה . בתלונה שהגישה 
בשמה האגודה לזכויות האזרח ביקשה פרנס לצאת מהרשימה המחשידה , או לפחות 
שיאמרו לה מה אסור לה להוציא לחו"ל . היא לא קיבלה תשובה עד שעתרה לבג"ץ . 
העותר השני , בני ברונר , הפגין יחס עקשני יותר כלפי אנשי הביטחון , ואף 
דרש לדעת מה הם בעצם רוצים ממנו . הוא נבדק בראשונה במאי 88 . שנתיים אחר 
כך , במאי 0991 , בא לבקר את משפחתו בישראל . כשנחת בנתב"ג והגיש את דרכונו 
לבדיקה ביקשו אותו אנשי הביטחון להתלוות אליהם לחדר צדדי . הוא הושאר בתחתוניו , 
גופו נבדק וכל מסמכיו הוחרמו , לרבות יומן הפגישות והכתובות . כשביקש 
מאנשי הביטחון להזדהות , לא השיבו . כששאל מדוע מחפשים אצלו , ענו לו : 
" תחשוב בעצמך " . " הם הפגינו כלפי יחס מתנשא לכל אורך החיפוש " , התאונן 
בתצהיר לבג"ץ . אנשי הביטחון ביקשו מברונר לחתום על טופס , שבו הצהיר כי 
אין ברשותו " חומר הנוגד את תקנות הצנזור " , וכי לא נגרם כל נזק לחפציו . 
אבל הביטחונאים סירבו לפרט מהן תקנות הצנזור . בטיסה חזרה לביתו בהולנד 
לא נבדק ברונר : היה חג השבועות , ואזור הבדיקות נראה שומם . ארבעה חודשים 
לאחר מכן , בספטמבר 09 , הגיע ברונר לישראל להכנת תחקיר לסרט טלוויזיה 
על פרוף ישעיהו ליבוביץ . כרגיל התבקש להתלוות לאותו אגף ידוע , " המוכר 
לי מן החיפושים הקודמים " . אך הפעם סירב לחתום על הטופס , אם לא יוסבר 
לו מהן תקנות הצנזור ואילו איסורים מפורטים בהן . איש מאנשי הביטחון לא 
ידע . רוני מרקו , איש ביטחון שהגיע למקום , הסביר לו שמדובר בחומר " נגד 
מדינת ישראל " . " למרות שהטלתי ספק , אם זו אמנם המשמעות של תקנות הצנזור 
העלומות , לא רציתי להאריך את התהליך וחתמתי " , כתב ברונר . כשהתנגד ללקיחת 
יומן הפגישות שלו אמר לו איש ביטחון שהזדהה כמוטי אילני : " אף אחד לא 
שואל אותך " . כששאל לתוקף הסמכות החוקית , הציצו אנשי הביטחון בתגי הזיהוי 
שלהם והקריאו לו רשימת חוקים המצוינים על התג : תקנות ההגנה העוסקות בצנזורה , 
החוק הדן במעצר וחיפוש , וחוק הטיס העוסק בביטחון התעופה האזרחית . בטיסה 
חזרה להולנד שוב נבדק . אנשי הביטחון טענו כי אין רשימות שחורות של נבדקים , 
אבל כשהגיע לביקורת הדרכונים הציצה השוטרת במחשב , ואמרה לאיש הביטחון : 
" יש לו פה הערה " . העותרים מבקשים מבג"ץ שיורה לשרים לנמק מדוע לא יחפשו 
על גופם ובחפציהם בנמל התעופה , ומדוע לא יימנעו מלהעתיק ולצלם את החומר 
הכתוב שהרי התקנות דנות בצנזורה ולא במעקב , ומטרתן למנוע העברת חומר מסוכן 
ולא לקרוא ביומני הפגישות של המעוכבים . " הסמכות להחרים אינה הסמכות לשכפל 
ולצלם . מעולם לא הוחרם חומר שהיה ברשות העותרים , והם מעולם לא הועמדו 
לדין " , לשון העתירה . " האם יומני פגישות אישיים ופנקסי כתובות מסכנים 
את ביטחון המדינה ? מתעורר החשש שנעשה שימוש בתוכנו של חומר זה כדי לעקוב 
אחר מהלכיהם ופעילותם של העותרים ושל אנשים שעמם הם נמצאים בקשר . לא לשם 
מטרה זו הוענקה הסמכות " . הדיון בבג"ץ יתקיים בסוף החודש הנוכחי . על המשפט 
לא הוטל חיסיון , והפרצה שהוא קורע בחומה האטומה של רשויות הביטחון תביא 
אולי לחשיפת אותו מנגנון חשאי המחטט בחפציהם של הנוסעים לחו"ל . ואולי ייצאו 
לאור סוף סוף גם תקנות הצנזור המסתוריות , שגם אוכפי החוק אינם יודעים מה 
טיבן , הקובעות מה אסור לנו לכתוב למכרינו מעבר לים . 
