ביום רביעי לפני כשבועיים וחצי גילתה משטרת באר שבע את גופתה של רחל ( לאה ) 
יעקוביאן ( לבית נאבל ) בחצר האחורית של הבית שבו התגוררה עם בעלה בפאתי 
אחת משכונות באר שבע . כחשוד ברצח נעצר הבעל מאיר יעקוביאן , בן 15 , 
שהיה עצור באותה עת בחשד של עשיית מעשים מגונים בבת של ידידה שלו . רחל , 
בת 13 , היתה אישתו השלישית ובני - הזוג נישאו בחודש אוקטובר 78 . חוקרי 
המשטרה אספו ראיות נסיבתיות רבות להחשדתו ברצח של הבעל , המכחיש כל קשר 
למעשה . הגופה התגלתה כשנה וחצי לאחר שרחל יעקוביאן נעלמה בנסיבות מסתוריות 
והוכרזה נעדרת . לאחר שמחפרון חשף את גופת הנעדרת פרצו ראש צוות החקירה 
המשטרתי , רפ"ק משה דהאן , ואנשי המשטרה שהיו במקום בקריאות שמחה . הם 
מיהרו לכנס מסיבת עיתונאים שבה פירטו את הישגם . החגיגה המשטרתית נמשכה 
גם אחרי שבמסיבת העיתונאים קם כתב מקומון מבאר שבע והזכיר לאנשי המשטרה , 
כי לולא החקירה שניהל בשנה האחרונה החוקר הפרטי דני פרץ מחברת החקירות 
מודיעין אזרחי , לא היתה המשטרה מגיעה לגופה גם במועד מאוחר זה . מסיבותיה 
שלה התעלמה המשטרה במשך כמעט שנה מעובדות ומרמזים שהיו יכולים להביא לפיענוח 
מהיר של התעלומה . מרבית התקופה , כמעט עד השלב הסופי של החקירה , ראו 
אנשי המשטרה בחוקר הפרטי ובאחיה של יעקוביאן טרדנים ודחו אותם בקש . המשטרה 
ביכרה להניח שהנעדרת ברחה מבעלה וחיה במקום אחר , עם גבר אחר , אף על 
פי שכבר בתחילת השנה הוצגו לפני החוקרים ראיות לכאורה ועובדות מחשידות רבות 
שיכלו להוביל רק למסקנה אחת שרחל יעקוביאן נרצחה ונקברה בחצר האחורית של 
ביתה . העיכוב במעצר החשוד ברצח היה יכול להביא לסילוק הגופה ולבריחתו 
מהארץ . למזלה של המשטרה הוא לא ברח . קפמאלידהכישלון הצורב בטיפול בפרשה 
מצדיק הקמת ועדת חקירה , רצוי חיצונית , כדרישת המשפחה , שתחקור את התנהגות 
המשטרה . האחריות לטיפול הכושל מוטלת אמנם על חוקרי המשטרה בבאר שבע , 
אך גם על קציני החקירות הממונים עליהם והמפקדים הבכירים באזור ; גם מכתבים 
למפקד המרחב וללשכת מפכ"ל המשטרה נענו בנוסח שגרתי , מתוך הסתמכות על 
עמדת החוקרים . ב21 ביולי 9891 נראתה רחל יעקוביאן בחיים בפעם האחרונה . 
באותו זמן חיתה בבית אביה אהרן בירוחם ( אמה נפטרה ב68 ) , לשם ברחה 
בגלל המכות שהוכתה מידי בעלה . מאיר יעקוביאן התקשר באותו יום לבית האב , 
שוחח עם אישתו בטלפון וביקש ממנה לבוא לשיחה אתו בבאר שבע . האב היה עד 
שמיעה לשיחת הטלפון . רחל התייעצה עם אביה אם לנסוע לפגישה היא רצתה לראות 
את בתה הפעוטה שנשארה אצל הבעל . האב יעץ לה לקבוע את הפגישה בתחנה המרכזית 
בבאר שבע . רחל נסעה לפגישה בתחנה המרכזית ומאז נעלמו עקבותיה . רחל יעקוביאן 
לא חזרה לבית אביה והאב ועשרת אחיה ואחיותיה היו משוכנעים כי היא התפייסה 
עם בעלה . בשבוע שלאחר מכן התקשרו האב והאחים מדי פעם בטלפון אל הבעל והתעניינו 
בשלומה של רחל . מדבריו הבינו שהיא בבית ושהכל כשורה . כעבור עוד שבוע , 
על - פי עדויות בני המשפחה , שינה מאיר יעקוביאן את גרסתו ואמר כי רחל 
ברחה עם גבר זר , אבל הוא אינו מודאג , וכי " בעוד שנה - שנתיים " היא 
תחזור אליו . הוא סיפר כי אכן פגש את אישתו ביום שנקבע בתחנה המרכזית והיא 
היתה עם גבר זר " דוד אלמקייס " . לדבריו , שוחח אתה ועם הגבר , ואז 
עלתה רחל יעקוביאן עם הגבר על אוטובוס אגד בקו 073 וברחה ממנו . לדברי בני 
המשפחה , מאיר אף אמר כי ניסה למנוע ממנה לברוח וביקש מאנשי אגד בתחנה 
להזמין משטרה כדי להעמיד מחסומים בדרכים . כשבועיים לאחר היעלמה של רחל 
הגיע בדואר מכתב לבית אביה . על המעטפה היה כתוב שם השולחת : " לאה ( 
רחל ) יעקוביאן , תל - אביב " , אבל חותמת הדואר העידה כי המכתב נשלח מבאר 
שבע ב98 . 7 . 32 . המכתב שנשלח כביכול על - ידי רחל יעקוביאן , בכתב 
ידה , ובראשו התאריך 98 . 7 . 61 ( ארבעה ימים לאחר היעלמה ) , פותח 
במלים " הורי היקרים שלום " . בשגיאות כתיב וסגנון היא מספרת שהיא מרגישה 
בטוב , שפגשה את מאיר בעלה בתחנה המרכזית והיתה שם עם דוד אלמקייס , שאותו 
היא מכירה זה חמישה חודשים . דוד הבטיח לה לקחת אותה לחו"ל מיד אחרי שיקבל 
את הגט מאישתו , אם שני ילדיו , ולהתחתן אתה אחרי שתקבל את הגט ממאיר בעלה , 
שאתו היא נמצאה בהליכי גירושין . עוד כתבה , כביכול , כי היא נמצאת בבית 
מלון עם דוד , כי אינה יכולה לנקוב בשם בית המלון , וכי ב98 . 7 . 72 היא 
נוסעת לחו"ל עם דוד . רחל כתבה שהיא אוהבת את מאיר בעלה ו"לא יודעת מה קרה 
לי שברחתי ממנו " . היא מספרת שהתקשרה אליו במוצאי שבת , אחרי שברחה , 
וביקשה שישמור על הילדה . עוד כתבה , כי שיקרה כאשר סיפרה להם כי בעלה 
היכה אותה . המכתב חתום : " רחל ודוד בעלי לעתיד " . בני המשפחה הבחינו 
שהמכתב לא נכתב בכתב ידה של רחל וגם לא בסגנון כתיבתה . היו בו הרבה סתירות 
ומוזרויות . למשל , הפנייה " להורי היקרים " . אמה של רחל , כאמור , 
לא היתה בין החיים . במכתב צוינו שמות כל האחים חוץ מאחד , אלי מדוע ? 
היא כתבה שהיא אוהבת את הבעל מאיר , אבל עומדת להתחתן עם החבר דוד . 
בני המשפחה היו משוכנעים שהחבר לא קיים , מאחר שגם הבעל וגם בני המשפחה 
שמרו את צעדיה . היא כתבה שהיא עומדת לעזוב את הארץ . לדעת בני המשפחה , 
לא היה סביר שתחליט לעזוב את ילדתה . ברישומי ביקורת הגבולות לא היתה 
עדות ליציאתה מהארץ . בני המשפחה חשדו שהמכתב נועד להטעות את המחפשים ואת 
המשטרה ולשרת את מטרותיו של הבעל בהתדיינות בבית - הדין הרבני . ואכן , 
בעוד שבחודש מאי 98 פסקו הדיינים בבית - הדין הרבני , לאחר שמיעת דברי 
האישה , כי הבעל ישלם לה ולבתה 007 שקלים לחודש , בדיון המכריע שהתקיים 
ב98 . 8 . 1 , בלא נוכחותה של רחל , נפסק כי האישה תיתן גט לבעלה , 
הבעל לא ישלם מזונות והילדה תישאר בחזקתו . הדיינים הסתמכו בעיקר על המכתב 
ש"הגיע " מרחל . בשלב זה בני המשפחה באו לכלל מסקנה כי לרחל אירע אסון וכי 
בעלה קשור לכך . חשדם גבר כאשר הוברר להם שבשבוע שלפני היעלמה התקשרה רחל 
בטלפון לקרובת משפחה בקריית גת והודיעה לה כי תבוא להתארח אצלה בשבת הקרובה . 
היא לא הגיעה . יוזמת הביקור הזאת היתה תמוהה נוכח ההחלטה לברוח עם המאהב , 
אלא אם כן הגרסה על המאהב הומצאה על - ידי מישהו במתכוון . ב98 . 8 . 82 
הגישו אחיה דוד נאבל ושתיים מאחיותיה תלונה רשמית על היעלמה במשטרת באר שבע . 
אז הוברר להם כי הבעל מאיר כלל לא הגיש תלונה בעניין זה עד אותו יום . 
האח מסר עדות מפורטת על התמיהות והחשדות . במשטרה הבטיחו לו ש"יהיה בסדר " . 
התיק נמסר לחוקר רס"ל נסים חורי . דוד נאבל עמד בקשר רצוף עם החוקר , 
הוסיף פרטים בעדות נוספת , וכיוון את החשדות כלפי הבעל מאיר . כאשר ביקש 
למסור עדות שלישית , עם פרטים חדשים , החוקר סירב לקבלה ואמר , לדברי 
האח , " אנחנו חוקרים בדרכים שלנו " . גם בהמשך , לדברי נאבל , דחה אותו 
החוקר בנימוק שלמשטרה יש כל הפרטים הדרושים . באחת הפעמים כאשר דוד נאבל 
הקים מהומה בתחנת המשטרה לנוכח אדישות החוקרים אמר לו קצין החקירות , לדבריו , 
שהוא אינו יכול להתלונן על רצח אחותו מפני שאין גופה . בני המשפחה פנו 
לעיתונים , לקציני משטרה וגם לעורך - דין , ששיגר מכתב למשטרה וביקש שתשפר 
את טיפולה במקרה . המשטרה דבקה בגרסתה שרחל יעקוביאן ברחה מרצונה עם גבר 
זר , שהיא כנראה בהריון , ואולי אף עוסקת בזנות בתל ברוך . למשטרה הגיע 
על כך מידע בעילום - שם , שאותו שתל לפי החשד מאיר יעקוביאן . באמצע 
ינואר 0991 שיגרו בני משפחת נאבל מכתב לגורמים בכירים במשטרה , בהם מפקד 
מרחב הנגב תנ"ץ שלמה אהרונישקי , והתלוננו על כך שהמשטרה מתעלמת מהם , 
שבניגוד למקובל לא פירסמה בכלי התקשורת תמונה של הנעדרת ובקשה לציבור לסייע 
באיתורה ( הודעה משטרתית כזאת פורסמה באיחור של שנה , בספטמבר 0991 ) , 
והדגישו כי הם חושדים שהיעלמותה של רחל קשורה באירוע פלילי . תנ"ץ אהרונישקי 
השיב כי בדק את תיק החקירה והתברר לו כי המשטרה נקטה את כל הפעולות המתחייבות 
מהמקרה . " סיבת ההעדרות ברורה לכם וצוינה במכתב שהושאר בידי הנעדרת , 
אך עם זאת אנחנו ממשיכים לפעול לאיתורה " . קפמאבינבפברואר 0991 פנו שוב 
בני המשפחה , באמצעות הלשכה לפניות הציבור למען האזרח , למשטרה הפעם ללשכת 
המפכ"ל הקודם דוד קראוס . המשפחה טענה שהיא אינה מקבלת שום מידע מהחוקר 
המשטרתי ושהחוקר ממאן לקבל מידע המצוי בידה . הרגשתם היא , כתבו , שהבעל 
מאיר יודע יותר ממה שהוא מספר ושסיפוריו נוגדים את ההיגיון . גם בלשכת המפכ"ל 
הסתמכו על עמדת החוקרים בבאר שבע ועל גרסאות הבעל . במכתב תשובה מ09 . 3 . 
51 ששלח ראש לשכת המפכ"ל , נצ"ם איתן כ"ץ , נאמר בין השאר : " הגברת 
יעקוביאן נהגה גם בעבר להעדר מביתה . יחידת המשטרה החוקרת , תחנת באר שבע , 
הגיעה למסקנה שהעדרותה היא העדרות מרצון . . . בנובמבר 9891 הודיע בעלה 
שהיא יצרה קשר טלפוני עמו והודיעה לו כי אין בכוונתה לשוב ולהיות עמו , 
מאחר שהיא חיה עם גבר אחר ואף נמצאת בהריון ממנו " . למשטרה לא היו באותה 
עת עדויות או ראיות בלתי - תלויות לעובדת העדרותה מרצון של רחל יעקוביאן 
או לעובדה שהיא חיה עם גבר אחר והרה לו . אלה היו גרסאות הבעל . בסוף חודש 
מרס 0991 , לאחר שבמקומונים בבאר שבע התפרסמו כתבות , ביוזמת המשפחה , 
על העדרותה של רחל יעקוביאן , נכנס לתמונה החוקר הפרטי דני פרץ , איש 
חברת מודיעין אזרחי בבאר שבע . לבקשת המשפחה הוא החל לחקור בנושא , ובהסכמת 
הממונים עליו עשה זאת בהתנדבות . . הוא התיידד עם מאיר יעקוביאן באמתלה 
שהוא מבקש לסייע לו במציאת אישתו . בשיחות שניהל עמו , ושאותן הקליט 
בחשאי , גברו חשדותיו בבעל . הסתירות בסיפוריו של מאיר יעקוביאן היו רבות . 
באחת השיחות שלף חבילת מכתבים ובתוכה שני מכתבים שהגיעו אליו כביכול מרחל 
לאחר היעלמה . בני משפחתה של רחל לא ידעו על דבר המכתבים האלה עד אותו זמן . 
רחל כתבה , כביכול , שהיא ברחה מהבית ושמאיר הוא בעל טוב . פרץ נוכח 
כי כתב היד וסגנון הכתיבה אינם של רחל , על - פי השוואה ראשונית עם דברים 
שכתבה בעבר . קפמאבינמאיר יעקוביאן סיפר לפרץ כי לא התלונן במשטרה על העדרות 
אשתו , מאחר שבני משפחתה התלוננו ומכיוון ששכר חוקר פרטי מחיפה כדי לאתר 
את רחל . בשיחות עם פרץ מסר כל פעם שם אחר של חוקר פרטי , שאותו לדבריו 
הכיר במילואים . עוד סיפר כי הוא מכיר את דוד אלמקייס , אבל בכל פעם תיאר 
אותו בצורה שונה ומסר מקום מגורים אחר שלו . פרץ בדק ומצא שאין תושב ששמו 
דוד אלמקייס במקומות היישוב שמאיר יעקוביאן הזכיר וכי אלמקייס היה שם משפחתה 
של אישתו השנייה לפני נישואיה . יעקוביאן סירב למסור את המכתבים שהגיעו 
כביכול מרחל , ושהמשטרה לא ידעה על קיומם , לבדיקה גרפולוגית כפי שהציע 
לו פרץ . באחת השיחות האחרונות שלהם הטיח פרץ במאיר יעקוביאן שהוא עצמו 
או מישהו בשליחותו כתב את המכתבים וכן שהוא יודע מה קרה לרחל . מאיר הגיב 
בעצבנות וסילק אותו מהבית . הוא סירב להצעתו של פרץ לעבור בדיקת פוליגרף 
ואמר כי יהיה מוכן לעבור בדיקה כזאת רק בצו של בית - משפט . לבסוף אף נסוג 
מהסכמתו לתנאי זה . עדויות נוספות שאסף פרץ ביססו את החשדות נגד מאיר יעקוביאן . 
אישתו השנייה של יעקוביאן סיפרה על מכות והתעללויות , ובכלל זה על חבל 
תלייה שהכין לה . שכנים העידו כי מאיר יעקוביאן נהג להכות את רחל ולפעמים 
היה גורר אותה בשערותיה לאורך הרחוב הביתה . היתה עדות של שכן שסיפר ששמע 
קולות חפירה בחצר האחורית של בית משפחת יעקוביאן בלילו של היום שבו נראתה 
רחל בפעם האחרונה בחיים . גם הריצוף החדש בחצר האחורית של הבית החד - קומתי 
עורר את חשדו של פרץ . הוא הבחין במשטח מוגבה מעט , בגודל 5 . 1 3 מטרים , 
בין עמודי הכביסה , שהיה עשוי ממרצפות בטון גדולות שתוחמו במסגרת בטון . 
בתשובה לשאלתו של פרץ אמר מאיר כי סידר את הגינה והחליט לרצף את משטח הכביסה . 
לפרץ הוברר כי מאז נעלמה רחל העתיק מאיר את מלונת כלב הזאב שלו , רקס , 
מחזית הבית אל החצר האחורית . הכלב שהיה קשור מאוד לגבירתו ניסה כל הזמן 
להגיע לנקודה מסוימת במשטח המרוצף . שלושה ימים לאחר שנכנס בעובי החקירה 
הודיע פרץ לממונים עליו בחברת מודיעין אזרחי : " יש לנו פה מקרה רצח . 
יש גופה שלדעתי קבורה מתחת למשטח המרוצף בחצר של מאיר יעקוביאן " . סוכם 
שפרץ נמנהל סניף החברה בבאר שבע , אשר דוידוביץ , קצין משטרה בכיר בדימוס 
ממרחב הנגב , ייפגשו עם קציני משטרה מתחנת המשטרה בבאר שבע ופרץ יספר על 
חשדותיו . ב09 . 3 . 62 זומנה פגישה מיוחדת במשטרת באר שבע . אנשי מודיעין 
אזרחי והאח דוד נאבל ישבו עם מפקד משטרת באר שבע , סנ"ץ איתן רצון , ועם 
קציני משטרה נוספים . אנשי מודיעין אזרחי הסבירו לקציני המשטרה מהם חשדותיהם 
והעלו בפניהם את כל הממצאים . הם ציינו אילו פעולות צריכה המשטרה לעשות . 
פרץ אמר לקציני המשטרה : " מאיר יעקוביאן הוא הרוצח והוא קבר את הגופה 
בגינה . אתם מפספסים תיק רצח " . אנשי מודיעין אזרחי והאח התרשמו שקציני 
המשטרה לא קיבלו את עמדתם והתייחסו בביטול לעובדות החדשות , בכלל זה העובדה 
שמאיר יעקוביאן היה בשעתו בטיפול פסיכיאטרי . גם החוקר חורי השתתף בפגישה . 
בכל זאת , כדי לרצות את המשפחה ואת החוקר הפרטי , הבטיח מפקד משטרת באר 
שבע כי החקירה תקבל עדיפות , תיעשה בדיקה גרפולוגית של המכתבים והשוואתם 
לכתבי יד של הנעדרת הנמצאים בתיק בית - הדין הרבני , הבעל ייחקר בפוליגרף 
ותפורסם תמונת הנעדרת בכלי התקשורת . נגבתה עדות נוספת מהאח , שהציע לחוקר 
לבדוק אם בכלל קיים אחד דוד אלמקייס , אב לשני ילדים הממתין לגט . אבל 
למרות הסיכומים הללו גם בחודשים הבאים סירבו חוקרי המשטרה לקבל מידיו של 
פרץ את חומר החקירה שהחשיד את מאיר יעקוביאן . החומר כלל הקלטות ותמלילי 
שיחות אתו ועם עדים רבים . דני פרץ ודוד נאבל היו לאחר ייאוש . באותו 
זמן קיבל פרץ ידיעה כי מאיר יעקוביאן מתכוון לעקור למקום אחר ולדירה חדשה . 
פרץ החליט להפעיל קשרים ופנה לידידתו עורכת - הדין תמר מזרחי , שהבטיחה 
לקשר אותו עם גורמים במשטרה . בחודש אוגוסט 09 היא זימנה את פרץ למשרדה , 
שם ישב קצין משטרה בכיר באזור . היתה זו פגישה לא רשמית . הקצין שמע 
את ההסברים לחשדותיו של פרץ והשתכנע . באמצע אוגוסט כונס שוב פורום קצינים , 
הפעם ממחלקתו של הקצין הבכיר . פרץ הרצה שוב על ממצאיו וחשדותיו , והם 
הסכימו לקבל ממנו את חומר החקירה . נראה היה כי הפעם החקירה בידיים טובות . 
בספטמבר 09 הודיע קצין המשטרה רפ"ק משה דהאן לפרץ שהוא מונה לראש צוות 
חקירה מיוחד בפרשה וביקש את סיועו . במהרה הוברר כי דהאן היה ראש צוות 
בלא צוות , בלא רכב ובלא אמצעים . כך החל לפעול צוות חקירה מיוחד שהורכב 
מקצין המשטרה ומהחוקר הפרטי דני פרץ . את כל הנסיעות לצורך החקירה הם עשו 
במכונית הגולף של פרץ ולמעשה פרץ הנחה את החקירה , הוביל את ראש הצוות המשטרתי 
לעדים ולאתרים , איתר בשבילו עדים ומספרי טלפון וסייע לו לגבות עדויות . 
הוא עידכן את הקצין במידע נוסף שהגיע אליו , על כך שראו את הבעל מאיר 
חופר בליל הרצח בחצר . למרות הכל עדיין לא החליט הקצין דהאן על חיפושים 
בחצר . ב09 . 11 . 81 נעצר מאיר יעקוביאן בחשד לביצוע מעשים מגונים בבתה 
בת ה41 של ידידתו . אז נכנסה החקירה להילוך גבוה . בהמשך הוחשד יעקוביאן , 
רשמית , ברצח אישתו . דהאן עשה חיפוש בביתו של החשוד , ושוב הוזעק החוקר 
פרץ לסייע בגילוי מסמכים , לרבות יומנים ולוח שנה שפרץ ידע כי יעקוביאן 
רשם בהם פרטים על פגישותיו כביכול עם רחל . בעת החיפוש ביקש פרץ מהשוטרים 
לחפור בחצר האחורית . כעבור כמה ימים הביאה המשטרה מחפרון למקום והחלה 
להפוך את רצפת הבית . אבל השוטרים חפרו במקום הלא נכון . ב09 . 21 . 21 , 
סמוך לצהריים , נחשף בעומק מטר וחצי ראש של אישה . פרץ צעק : " יש 
גופה " . החשוד ברצח שהיה במקום נלקח הצדה עם גילוי הגופה ומיד אחר - כך 
הוסע למטה המשטרה . החוקרים לא חקרו אותו בו במקום , אף כי יכלו להביאו 
לידי הודאה במעשה כשהיה המום ובוכה , כפי שהעידו אנשים שהיו במקום . 
הוא הוחזר למקום גילוי הגופה רק כעבור כשלוש שעות וטען אינו יודע של מי 
הגופה . ב09 . 21 . 81 , כאשר הוארך מעצרו בבית - המשפט בבאר שבע כחשוד 
ברצח אישתו , גילה נציג המשטרה עובדות מחשידות נוספות שהגיעו לידיעת המשטרה . 
אחת מהן : סמוך ליום שבו היתה רחל אמורה להיפגש עם בעלה בתחנה המרכזית 
בבאר שבע התקשר הבעל לחברתו מן הימים שלפני נישואיו לרחל וביקש ממנה שתחזור 
אליו , כי " רחל כבר לא תבוא " . נציג המשטרה סיפר בבית - המשפט כי יעקוביאן 
סירב להיבדק בפוליגרף כדי להוכיח את חפותו . בבית - המשפט הודה יעקוביאן 
כי הורה לבנו ( מנישואיו הקודמים ) לכתוב את המכתבים בשם רחל . השופט 
שהאריך את מעצרו ב51 ימים קבע , כי מחומר הראיות עולה לכאורה חשד שהחשוד 
רצח את אישתו . קפמאלידממשטרת מרחב הנגב נמסר כי " המשטרה פעלה לאיתורה 
של רחל יעקוביאן תוך בדיקת כל פירור מידע שיכול היה לסייע בפעולות האיתור . 
. . בחודשים האחרונים חלה תפנית בחקירת המקרה בעקבות גילוי ראיות מחשידות 
נגד הבעל . מפקד המרחב החליט על מינוי צוות חקירה מיוחד בראשו עמד רפ"ק 
משה דהאן . הבעל נעצר כחשוד ברציחת אישתו . בהמשך התגלתה גופתה של הנעדרת 
שנקברה בחצר הבית . מאז ההודעה של המשפחה על ההעדרות נחקר הבעל פעמים רבות , 
כך שאין שחר לטענה שבראשונה הוא נחקר רק לאחר מעצרו . מהחומר הראשוני שנאסף 
מאז ההודעה על ההעדרות לא עלה כל חשד פלילי . הרקע להעדרות נבע מסכסוך 
ממושך בין רחל לבין בעלה , ומטבע הדברים פעולות המשטרה התמקדו באיתורה . 
. . העובדה שההודעה על ההעדרות נמסרה למשטרה רק כעבור למעלה מחודש וחצי . 
. . הקשתה לא במעט על פעולות החקירה ועל גילוי מוקדם של ממצאים מחשידים 
הן בשטח הבית והן בהתנהגות הבעל . . . מה שמנחה אותנו כיום זו טובת 
החקירה והשלמת פעולות נדרשות , שיאפשרו העמדת החשוד לדין " . באגף החקירות 
במטה הארצי של המשטרה סבורים כי לא הכל היה בסדר בחקירת ההעדרות והרצח של 
רחל יעקוביאן . במטה הארצי מתכוונים לבדוק לעומק את הפרשה ולהסיק ממנה 
את המסקנות האופרטיוויות הנדרשות . 
