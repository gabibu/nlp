ביירות ( ע"ץ וע"ר ) . ראש ממשלת לבנון , עומר כראמה , הודיע אמש על 
הרכב ממשלתו . מנהיגי הארגונים הנוצריים השונים שנכללו בה הודיעו מיד על 
סירובם להשתתף בממשלה . בממשלת איחוד לאומי זו 03 חברים 51 נוצרים ו51 מוסלמים . 
היא כוללת בתוכה את היריבים העיקריים של מלחמת האזרחים בלבנון , כפי שנקבע 
בהסכמי טאיף . הממשלה הוקמה ארבעה ימים לאחר מינויו של כראמה , מוסלמי סוני 
בן 55 , כראש ממשלה במקומו של סלים אל - חוס . כראמה פירסם את רשימת השרים 
שלו לאחר ישיבה ארוכה עם הנשיא הנוצרי אליאס הראווי . בין חברי הממשלה המנהיגים 
של שלוש המיליציות הלבנוניות העיקריות סמיר געגע ( הכוחות הלבנוניים הנוצריים ) 
, נביה ברי ( המיליציה השיעית אמל ) וואליד גונבלאט ( המפלגה הסוציאליסטית 
הדרוזית ) . כן נכללו בה ארבעה מנהיגים של ארגונים פרו - סוריים . המיליציה 
הנוצרית לא נכללה בממשלתו הקודמת של חוס . " ממשלה זו חסרת כל איזון , 
ביחוד בתחום היצוג הנוצרי , ואנו מסרבים להשתתף בה " , הודיע מיד לאחר פירסום 
ההרכב אחד מראשי המיליציה הנוצרית , תאופיק הינדי . מפלגת הפלנגות , בעלת 
הברית העיקרית של המיליציה הנוצרית , הודיעה מראש כי היא מסרבת להשתתף בממשלה . 
שני ארגונים נוצריים אלה דרשו למעשה זכות וטו , דהיינו לפחות 01 שרים מקורבים 
להם , שכן הממשלה זקוקה לרוב של שני שלישים כדי להעביר החלטות . אולם הכוחות 
הלבנוניים והפלנגות מיוצגות כל אחת על - ידי שר אחד בלבד , ולפחות תשעה 
שרים נוצריים אחרים נחשבים כמקורבים לנשיא הראווי ביניהם גיסו , שר החוץ 
פארס בואיז , או עויינים למיליציה הנוצרית . יתר על כן , המיליציה הנוצרית 
מסרבת שמפקדי המיליציות הנוצריות הפרו - סוריות , כגון אלי חובייקה , או 
אסעד חארדאן , שניהם שרים , ייחשבו כנציגים של המחנה הנוצרי . נוסף על 
כך לא מיוצג בממשלה הזרם הפוליטי של הגנרל מישל עאון . 
