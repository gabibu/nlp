" הלכתם למסור את חברי הכפר בזדון לסוכנות - לשלטונות , ולא שקטתם עד שהפסידו 
עשרות אלפי לירות , וזה הכל על - ידי ערכאות מבלי רשות של בית הדין הרבני 
ובזה פניתם עורף לתורת משה . . . כל הדן בערכאות שלהן . . . הרי זה 
רשע וכאילו חירף וגידף והרים יד בתורת משה רבנו " . מכתב נזיפה חמור זה , 
הנראה כלקוח מעולמן של תנועות פונדמנטליסטיות קנאיות , נשלח לתושב המושב 
בית חלקיה לאחר שהעז לפנות לבית משפט אזרחי בתלונה על האגודה של המושב . 
מיד עם היוודע דבר התלונה במושב , נפתחה מערכת של השמצות , החרמות והתנכלויות 
לאותו חבר , ששיאה היה תביעתו של הרב המקומי " לבטל הגשת המשפט הנ"ל תיכף 
ומיד " . המתלונן נבהל וביטל את התביעה , אך גם כך לא חסך מעצמו את זעמו 
של הרב , שמבחינתו הממסד הישראלי והסוכנות היהודית המעבירה למושב תקציבים 
נחשבים למלכות זרה , שעירובה בבעיות המושב כמוהו כבגידה . החיים במושב 
בית חלקיה מתנהלים על - פי ההלכה : על התושבים להשתתף בשיעורי יהדות מדי 
יום , לנשים אין זכות הצבעה . עיתונים אין להשיג במקום , שלא לדבר על 
מקלטי טלוויזיה , שחל עליהם איסור חמור בשל " השלכות חמורות , כידוע מאנשי 
חינוך , על המשפחה וחינוך הילדים " , כלשונה של החלטת אסיפה כללית . המושב , 
סמוך לגדרה , הוא מן המושבים החרדיים הבודדים בארץ . הוא הוקם ב3591 , 
על - ידי תנועת פועלי אגודת ישראל , כאחד משרשרת יישובים דתיים של התנועה 
בתחום המועצה האזורית נחל שורק , ונחשב למקפיד יותר מכולם על אורח חיים 
דתי . חבר שמתקבל לאגודת המושב חותם על התחייבות לפנות אל הרב המקומי כסמכות 
בלעדית לפתרון כל בעיה , ולקבל את החלטתו " ללא הרהור או ערעור " . במידת 
הצורך מכנס הרב , שלמה הלוי פולק , " בית דין " של שלושה רבנים לדון 
במחלוקות שונות על פי דין תורה . הוא חותם על מכתביו בתואר " אב בית דין . 
אף כי אין לכך תוקף משפטי , חברי המושב מתייחסים אליו ביראת כבוד . בית 
חלקיה , כמו במרבית היישובים בישראל , מקבל מהסוכנות היהודית תקציבים ואמצעי 
ייצור . הסוכנות היא שחוכרת אדמה ממנהל מקרקעי ישראל ומעבירה את הזכויות 
למתיישבים באמצעות האגודה השיתופית בע"ם של המושב . הסוכנות חילקה את שטח 
המושב ל56 נחלות , כ05 דונם למתיישב , והיא חתומה על חוזה עם כל מתיישב 
על החכרת הנחלה . אולם , הסדר זה אינו תקף הלכה למעשה בבית חלקיה , שבומנהל 
את העניינים ועד המושב , הנשלט זה שלושה דורות בידי בני משפחת דובדבני ובידי 
הרב המקומי , הסר למשמעתם , לטענת אחדים מחברי המושב . קפמאבינלפני שנים 
רבות העניק הרב המקומי לוועד תואר " ז טובי העיר " , המקנה לו מעמד של " בית 
דין גדול . לבקשת הוועד הוציא הרב פסק הקובע כי הוועד רשאי לחלק את האדמות 
כראות עיניו , גם בניגוד למפת התכנון של הסוכנות היהודית . ב3691 התקבלה 
באגודה החלטה שעל - פיה הנחלות בבית חלקיה , בניגוד למושבים אחרים , אינן 
שייכות למתיישבים . בשנת 5791 , לעומת זאת , התקבלה החלטה שהעלה לדיון 
ראש הוועד , אשר מורה על חלוקת האדמות דווקא . בהתאם להחלטה מסרו 52 משפחות 
את אדמותיהן לעיבוד משותף , וויתרו על % 54 מהרווחים לטובת המעבדים . כיום 
מעובדות האדמות בעיקר על - ידי בני משפחת דובדבני ועל - ידי קומץ חקלאים 
נוספים , רובם חברי ועד . משפחת דובדני לבדה מעבדת כאלף דונם מתוך 565 , 
3 דונם השייכים לבית חלקיה . צבי דובדבני , יו"ר הוועד בעבר , וניר מלחי , 
חבר בוועד הנוכחי , מסבירים כי ההחלטה על העיבוד המשותף התקבלה באורח דמוקרטי 
ומרצונן של המשפחות . רבים מתושבי בית חלקיה הם מבוגרים ואינם מסוגלים , 
לטענתם , לעבד את אדמותיהם , אמר . חלק מקבוצת העיבוד המשותף מתפרנס 
מעבודות שאינן חקלאיות , מחוץ למושב , והעיבוד המשותף מהווה תוספת רווח 
לשני הצדדים . לטענת השניים , הדבר נעשה ביוזמתה ובהסכמתה של הסוכנות היהודית . 
ואמנם , מן הסוכנות נמסר כי ידוע להם על ההסדר וכי אינם רואים צורך להתערב 
בנושא . חברים במושב , לעומת זאת , מספרים כי חברי הוועד , ובראשם בני 
משפחת דובדבני , מאיימים על חלק גדול מהמשפחות שאם לא ימסרו את האדמות לקבוצת 
העיבוד המשותף , ינושלו מהן לגמרי . חבר אחר טוען כי רוב המשפחות אף אינן 
נהנות מן הרווחים . נציגי המושב מכחישים את הדברים , אולם אינם מוכנים 
למסור פרטים לגבי אופן חלוקת הרווחים . לכל מושב יש דרכים להפעיל לחצים על 
חברים המורדים במוסכמותיו , ומסתכסכים עם מוסדותיו או עם חברים אחרים . 
אולם , ביישוב דתי שבו אין הפרדה בין הסמכות הרוחנית לבין הסמכות המנהלית , 
הפרט חשוף ופגיע במיוחד . ב8891 התקבל למושב א"ש , חוזר בתשובה . עד 
מהרה הידרדרו היחסים בין בני משפחתו לבין מוסדות המושב , ולאחר שהחבר החדש 
ביקש לממש את זכותו החוקית ולעיין בפרוטוקולים של האגודה , הגיעה המחלוקת 
עד לוועדת בוררות של תנועת פועלי אגודת ישראל . " התנהגות זו של חיטוט בספרי 
האגודה הינו דבר שלא נעשה ולא ייעשה בקורות המושב " , נכתב בכתב ההגנה של 
ועד המושב . " מאז 3591 לא אירע דבר כזה . . . על אף היות הבקשה מוזרה , 
שונה ולא חברית , והחמור מכל , על אף היותה מנוגדת לדעת המרא דאתרא , 
הרי שאין לאגודה מה להסתיר . . . מהעובדה שהתובע מתעלם מדעת המרא דאתרא 
יוסקו המסקנות המתבקשות " . א"ש סיפר כי הוועד סירב למסור לו נחלה , ותבע 
דמי שכירות בסך 02 דולר לדונם . לדבריו , פנה לסוכנות אשר הורתה לאגודה 
למסור לו חלקה , אך הוועד הציע לו חלקות שאי אפשר לעבדן ואף עיכב באמצעים 
שונים את עלייתו על הקרקע . ניר מלחי וצבי דובדבני , שהיה יו"ר ועד המושב 
ואחיו הוא יו"ר כיום , הכחישו את הדברים וטענו כי מלכתחילה מסרו לידיו 
של א"ש את האדמה המגיעה לו . בסופו של דבר מונתה ועדת בוררות מטעם תנועת 
פא"י , על פי דרישתו של א"ש . במארס השנה פסקו הבוררים כי יש להעביר לרשותו 
את המכסות המגיעות לו , וכן השיתו על האגודה פיצויים וכיסוי שני שלישים 
מהוצאות הבוררות . בפסק הבוררות נמתחה ביקורת גם על א"ש , ש"תביעותיו הוגשו 
לוועד האגודה מתוך מגמה לקבל בדחיפות את המגיע לו , וזאת ללא כל התחשבות 
ברקמת היחסים העדינה הקיימת במושב אליו בא כנקלט חדש , וללא התייחסות למסורת 
רבת השנים הנהוגה במושב ביחס לעניינים שונים " . הוא נדרש לשלם שליש מהוצאות 
הבוררות . לאחר שוועד המושב סירב למלא אחר פסק הבוררות , ניתן לו תוקף 
משפטי , ביוני 0991 . ועד המושב , מצדו , עירער על הבוררות בפני הרב פולק . 
א"ש סיפר כי יו"ר הוועד , ישעיהו דובדבני , דרש מהרב ונענה להוציא צו 
לביטול כל ההליכים המשפטיים וההוצאה לפועל . על - פי תצהירו של א"ש לבית 
המשפט אמר הרב : " חוקי המדינה ? איננו מחויבים בהם בבית חלקיה . פה , 
בבית חלקיה , זה רק על - פי שולחן ערוך . אפשר לערער על פסק הבוררות גם 
בדין תורה " . דובדבני הודיע כי הוועד החליט שלא למלא אחר פסק הבוררות . 
בתגובה על הדברים אומר מלחי : " אנחנו חיים על - פי היהדות . אנחנו לא 
מתביישים בזה , להיפך . מי שטוב לו שיגור כאן . מי שלא שיילך לגור במקום 
עם בתי משפט ומחשבים . פסק הבוררות היה לא הוגן ומאוד מוזר , והוא לא מקובל 
עלינו " . אלא שהעימות לא נשאר בגדר מחלוקת , חריפה ככל שתהיה , על סמכויות 
בוררות ושיפוט , וההתנגדות לחבר החדש התפשטה , ככל הנראה , גם בקרב חברים 
שאינם קשורים ישירות בוועד . העיתונות המקומית החלה לגלות עניין בנעשה בבית 
חלקיה , והדברים התפרסמו במקומון יישובי השפלה , " במקום " . דומה שיותר 
מכל התעורר זעמם של חברי המושב בגלל החשיפה . א"ש מספר כיצד , כאשר נכנס 
לתפילה בערב שבת , קיללו והיכו אותו צבי ונחמן דובדבני וחבר המושב אליעזר 
דאובה . " השניים העיפו לי את המגבעת ואת הכיפה . אליעזר דאובה תפס לי 
בפאות והחל למרוט אותן בכוח אדיר . היה לי ברור שאם אזיז יד אחטוף מכות 
רצח . אחר כך לקח דאובה כיסא והחל להכות אותי בפנים . לא זזתי , עד שמישהו 
הוציא מידיו את הכיסא . אז הוא לקח שולחן תפילה ותוך כדי ריצה תקע לי את 
הפינה בבטן פעמים אחדות . עשרה חברי מושב עמדו מסביב ולא אמרו דבר " . צבי 
דובדבני , בתגובה : " אני אמרתי לו צא החוצה . אין לו מקום בבית הכנסת . 
לא ראיתי שהוא הוכה . הוא התיישב ונפלה לו המגבעת " . מלחי : " הכתבה 
היתה מאוד נגד המקום . כולם השתכענו שהוא לא צודק , והיה הרבה רעש . ביקשו 
ממנו לצאת . אחרי כמה דקות עברנו לבית כנסת אחר " . מאז אין א"ש מתפלל בבית 
הכנסת . הוא התלונן על ההתקפה במשטרת רחובות , אולם ההתנכלויות נמשכו , 
ואף כוונו נגד אישתו ונגד חברים בודדים שעמדו לימינו . במושב הוטל עליו 
חרם . " אנשים הוזהרו מלדבר אתי , אחרת יבולע להם " , סיפר . כאשר אישתי 
או אני נכנסים לצרכנייה , אנחנו כאילו לא קיימים . בני העשרה יורקים מולנו 
או מנסים להוריד אותנו במכונית מן הכביש . אישתי ואני התחלנו לקבל טלפונים 
מנערות ונערי ליווי , שטענו כי הזמנו אותם , כביכול . מישהו מהמושב התלונן 
במשטרה שאני מגדל צמחים נרקוטיים " . מלחי טוען שדווקא היישוב הוא הזקוק להגנה 
מפני החבר החדש . 
