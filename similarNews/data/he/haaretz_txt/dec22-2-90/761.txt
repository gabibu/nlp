בפגישה בין יו"ר איגוד הסוחרים בחולון , דב מיטלמן , ומנהלת מחלקת רישוי 
עסקים , חנה הרצמן , סוכם כי עדיף לכל מי ששוכר עסק , לפנות קודם למחלקת 
רישוי עסקים כדי לוודא שלעסק יש רשיון . בחולון יש מאות עסקים הפועלים ללא 
רשיון . רוב העסקים הללו הם חריגות בנייה ועוברים מיד ליד . דוגמה טיפוסית : 
חנות קטנה ליד קולנוע רינה . החנות הושכרה על ידי בעל הנכס . השוכר , 
שפתח במקום מעדניה , לא קיבל רשיון מפני שהחנות לא מופיעה כלל בתוכנית 
הבנייה . עיריית חולון הוציאה צו סגירה . השוכר ביקש מבית המשפט ארכה כדי 
לחסל את העסק ואכן סגר אותו לאחר כמה חודשים . שבוע לאחר הסגירה נפתחה החנות 
על ידי שוכר אחר , חייל משוחרר , ששילם עבור העסק לתקופה של שנתיים מראש . 
וכאן שוב חוזרת לתמונה מחלקת רישוי עסקים . דוגמה נוספת היא מבנה בשדרות 
דוב הוז , שיש בו חריגה בולטת מקו הבניין . במבנה היתה סטקיה שלפני כמה 
חודשים הוצא נגדה צו סגירה . יומיים לאחר הסגירה הושכר הנכס פעם נוספת . 
השוכרת שילמה לשנה מראש . דב מיטלמן אומר שאגף ההנדסה צריך היה לצאת עם 
בולדוזר ולהרוס את המבנה . לדבריו , צריך אגף ההנדסה להגיש תביעה נגד הקבלן 
ולא להרפות ממנו . אגף ההנדסה לא מטפל והנכס עובר מיד ליד במשך שנים . 
" אנשים משקיעים כספים בשכר דירה , בסחורה , במסים , ובסופו של דבר לא 
זוכים לקבלת רשיון ונדחים . אסור שיקרו דברים כאלה . אגף ההנדסה חייב לתת 
טיפול שורש . יש חריגה , טפלו בעבריין , לא בשוכר . היום קנס על הפעלת 
עסק ללא רשיון הוא אלף עד 000 , 01 שקלים . מי יכול לשלם את זה ? " מהנדס 
העיר , מיכאל גופר : " הבעיה היא ציבורית ומשפטית . אני מצפה מיו"ר איגוד 
הסוחרים שתשובותיו יהיו מעשיות יותר . שהשוכר יבדוק בעצמו אם ניתן לקבל 
רשיון לעסק . מי שמשקיע אלפי דולרים בשכירות , יכול לבדוק קודם . הדלת 
באגף ההנדסה תמיד פתוחה . עיריית חולון עושה כל שניתן כדי לעשות סדר ציבורי , 
אך הגשת תביעה ודיון משפטי מתמשכים שנים " . את תגובתה של חנה הרצמן , 
מנהלת רישוי עסקים , לא ניתן היה להשיג . 
