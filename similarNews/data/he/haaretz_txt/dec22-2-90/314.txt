אומרים שהתקציב הוא " תקציב של אי ודאויות " . ההיה אי - פעם תקציב שאינו 
של " אי ודאויות " ? תקציב הוא תחזית של הוצאות לשנה המתחילה כחצי שנה אחרי 
שמתחילים להכינה . בעולם שבו לא יודעים מה ילד יום איך יכולה להיות " ודאות " 
לגבי הצפוי בעוד חצי שנה עד שנה וחצי ? האם בעת הכנת תקציבי 867691 או 473791 
היתה " ודאות " באשר לצפוי באותן שנים , ואם כן , מה זה הועיל ? הבעיה 
הכלכלית של 1991 אינה " אי ודאות " . קיימת תחזית שאיננה גרועה , ואולי 
אף טובה , מהתחזית של מתכנני תקציב 190991 , שלא חזו משבר במפרץ הפרסי , 
התייקרות מדהימה במחירי הנפט ועלייה של כ003 אלף איש ( בשנה המתחילה באפריל 
0991 ) . ייתכן שבשנה הבאה ניגרר למלחמה בהיקף גדול , מספר העולים יהיה 
גבוה מ003 אלף המתוכננים , הסיוע מחו"ל יבושש לבוא והממשלה לא תמכור אף 
חברה ממשלתית אם להזכיר רק אחדות מה"אי ודאויות " הגורמות לרבים להטיל 
ספק במציאותיות של התקציב . באותה מידה ייתכן ההיפך , בכל הסעיפים הללו 
או במקצתם . אי אפשר לתכנן תקציב על סמך ההנחות הפסימיות ביותר , אסור 
לתכנן תקציב על סמך משאלות לב . יש לתכננו לפי הערכות הממוקמות בין הקטבים , 
למיטב שיפוטם של המתכננים . אם מתברר במהלך השנה כי המגמות חורגות מהתחזית , 
אפשר לתקן את התקציב . בעולם של " אי ודאויות " מותר להשתמש במכשיר של 
תקציב נוסף . אם השימוש במכשיר זה ייעשה כהלכה כלומר בעוד מועד ובליווי 
אומדן הכנסות אין בזה פגם . אם לא אי ודאות מהי הבעיה המרכזית של שנת התקציב 
הקרובה ? הבעיה המרכזית היא העדר היערכות למשימה החשובה ביותר של המשק והחברה . 
כדי לקלוט את 003 אלף העולים החזויים " בלבד " דרושה היערכות לא שגרתית , 
שהמשק והחברה עודם רחוקים ממנה מרחק רב . הביקורת על התקציב משקפת במידה 
רבה חיפוש אליבי למחדלי המדינה כולה . 003 אלף עולים חדשים פירושם תוספת 
אוכלוסין של ששה עד שבעה אחוזים במרוצת שנה אחת . התוספת עתידה להתמקם על 
תשתית בתחום הדיור , התעסוקה ושירותי החברה , המתוחה עד קצה גבול היכולת 
בגלל גל העלייה של 0991 . מדינות חזקות מישראל היו מתקשות לעמוד במשימת 
ענק כזאת ( ראה התבלטויות בגרמניה בנוגע למספר מהגרים קטן במונחים מוחלטים ) 
. כדי שאפשר יהיה לעמוד בה יש להכפיף לה את כל המשימות האחרות למעט אחת , 
ביטחון . אמנם נאמר פעם שישראל אינה יכולה להניף שני דגלים ביחד , אבל 
מאז גדלה והתעצמה , ותוכל להניף דגל נוסף על דגל הביטחון אך לא יותר מזה . 
מה פירוש הדבר באופן מעשי ? שבמשך תקופת החירום הצפויה כל עוד זורמים גלי 
ההגירה מברית - המועצות , יוכפפו על בסיס הסכמה כללית שתקיף קואליציה ואופוזציה 
וגם מעסיקים ועובדים כל המשימות בכל התחומים למשימה המרכזית של קליטת העלייה . 
להמחשת הנדרש בכל הרבדים , אפשר להביא דוגמאות מהרובד הכלכלי - חברתי : 
הדברת האינפלציה היא משימה חשובה , אך כיוון שהכנת תשתית דיור ושירותים 
בסיסיים ל003 אלף עולים נוספים או יותר מחייבת הוצאות שלא ניתן למצוא להן 
את הכיסוי הפיסקלי הרצוי , צריך להשלים עם האפשרות שהאינפלציה תעלה . הואיל 
וקצב יצירת מקומות עבודה חדשים אינו הולם את הדרוש , אין מנוס ממתן זריקת 
עידוד למגזר המייצא בצורת פיחות בשער החליפין , גם מבלי שהובטח מראש שכל 
הפיחות יהיה ויישאר ריאלי . ייעול המשק חשוב ביותר , אך ייתכן שבתקופה על 
קליטת עלייה נרחבת אין מנוס מהאטת קצב הייעול , כאשר התמורה היא הרחבת בסיס 
התעסוקה . ובמלים מפורשות : חשיפת התעשייה המקומית רצויה ודרושה , אך 
בטווח הקצר יש להאט את קצבה , כדי להימנע מלחץ על מקומות העבודה הקיימים . 
הקטנת עיוותי מסוי היא משימה חשובה לטווח ארוך , אך כאשר החיסכון במשק עשוי 
להיות מקור עיקרי למימון קליטת העלייה ( נוכח האפשרות שמקורות חוץ יכזיבו ) 
יש לדחות את תיקון העיוותים הללו למועד מאוחר יותר . ההישגים שהושגו בתחום 
החברתי ומתבטאים בחוקים סוציאליים ובחוקי עבודה מתקדמים ביותר הם לתפארת 
מדינת ישראל , אך אסור שיכבידו על ביצוע המשימה הלאומית העיקרית . לפיכך 
אין מנוס מביטול חוקים כאלה או מהשעייתם , אם יש בכך כדי להקל על תהליך 
קליטתם של עולים חדשים בארץ בכלל ובעבודה יצרנית בפרט . אין להוציא מכלל 
אפשרות כי גם אם יוכפפו כל היעדים למשימת קליטת העלייה , יתברר כי הינה 
מעבר לכוחנו אם לא נקבל סיוע נרחב מבחוץ . אבל דבר אחד ברור : אפילו ייווצרו 
התנאים הפוליטיים המתאימים להזרמת סיוע חיצוני נרחב , הוא יבושש לבוא אם 
לא יוכח , שישראל עצמה נרתמה בכל כוחה לביצוע המשימה . 
