תוכניות הפרסום החדשות של ישראל בצרפת לעידוד התיירות , הוקפאו עד למארס 
19 או עד תום המשבר במפרץ הפרסי , בהוראת שר התיירות , גדעון פת . ל " הארץ " 
נודע כי בהתאם לתוכנית , כאשר יסתמן פתרון לסכסוך בכוויית , יתקיים בפאריס 
מבצע בזק של פרסום חוצות למשך שבועיים בפברואר ובמארס . למאי ויוני מתוכנן 
מבצע דומה , לשבוע אחד בלבד . תוכנית פרסום רחבה יותר מתוכננת לסוף ספטמבר 
או באוקטובר - נובמבר . לפי דיווח מניו - יורק " חלה בחודש האחרון התעוררות 
והתאוששות מההלם שפקד את הקהילה היהודית עם פרוץ המשבר במפרץ . ויש זרם 
בלתי פוסק כמעט של קבוצות קטנות ובינוניות שמשותף להן רעיון הסולידריות עם 
ישראל " . המאפיין קבוצות אלה היא התארגנות מקומית מהירה סביב " משוגע לדבר 
עם תג מחיר מוזל במיוחד " . הקבוצות מגיעות לישראל לפרקי זמן קצרים , בין 
501 ימים . חברי הקבוצה אינם מסיירים באופן שגרתי בארץ , אלא עושים כל 
מאמץ לפגוש אישים וראשי ממשל בישראל . " התוצאה היא התחלת שינוי באווירה , 
תחרות חיובית בין הארגונים והקהילות , הרבה מכתבים ומאמרי מערכת בעיתונות 
היהודית מאלה שחזרו ורוצים לספר ולהסביר את משמעות וחשיבות הביקור , " 
נאמר בדיווח . התרבו המקרים שאל - על דחתה נוסעים שהתייצבו במסופי טרום - 
הטיסה ולא ביצעה את הבידוק הביטחוני , משום שלא כל בני המשפחה שטסים התייצבו 
לבדיקה . סגן מנהל סניף ישראל של אל - על , דן וילדר , ביקש מסוכני הנסיעות 
והתיירות להנחות את הלקוחות בהתאם , על מנת למנוע אי - נעימות לנוסעים ולהבטיח 
תיפעול שוטף ותקין של הבידוק לטיסות . 
