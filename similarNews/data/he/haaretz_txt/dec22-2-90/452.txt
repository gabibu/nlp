חלום השלמות של חיי המוסיקה היא מין מחנה קיץ שבו עושים את אנשים צעירים 
את מיטב המוסיקה בחיק הטבע , בהדרכת מבוגרים מהם , הטובים ביותר בעולם . 
כך היא טנגלווד באמריקה . היה זה רק עניין של זמן ומציאת האדם הנכון כדי 
שמוסד דומה יקום גם באירופה . האדם הנכון הוא הפסנתרן יוסטוס פרנץ , המקיים 
מאז 6891 את פסטיבל המוסיקה של שלזוויג - הולשטיין . למשך חודשיים , בקיץ , 
מתכנסים בארמון זלצאו , כשלושים ק"ם צפונית לקיל , 041 מוסיקאים צעירים 
ומדריכיהם כדי לעשות מוסיקה . הם מנגנים מוסיקה קאמרית , אך גם מהווים 
תזמורת מעולה . אותה תזמורת עבדה בזמנו עם ליאונרד ברנשטיין ( שקרא לזה 
" מוסיקה במיטבה " ) , סרגיו צליבידקה , גיאורג שולטי , יהודי מנוחין 
וכריסטוף אשנבך , עמו סיירה התזמורת במרכזים מוסיקליים חשובים באירופה . 
הכרטיסים לקונצרטים בזלצאו נמכרים בעשרה מארק , כדי להצדיק את הסיסמה " מוסיקה 
גדולה , מוסיקאים גדולים , מחירים אפשריים " . כל שנה מקימים את תזמורת 
שלזוויג - הולשטיין מחדש , לחודשיים של עבודה בתנאים של מחנה קיץ . ב1991 
יתקיים המחנה בין 1 ביולי ל01 בספטמבר , ויכלול עבודה עם יהודי מנוחין , 
מסטיסלב רוסטרופוביץ , ליאונרד סלטקין וכריסטוף אשנבך . שלושת האחרונים 
יסיירו עם התזמורת באירופה . החברות בתזמורת אינה מוגבלת לנגנים גרמנים . 
מדי שנה , בינואר ופברואר מסיירים מנהליה בעולם ומחפשים את מיטב הנגנים 
הצעירים ( עד גיל 62 ) . לתל אביב יגיעו ביום ששי , 8 בפברואר , שלושה 
נגנים ראשיים של תזמורות נודעות ויוסטוס פרנץ עצמו . הנבחרים מוזמנים לשלזוויג - 
הולשטיין כאורחי הפסטיבל , כולל כיסוי מלא של הוצאות טיסה ונסיעות , כלכלה 
ולימודים . המעוניינים רצוי שיהיו בעלי ניסיון של נגינה בתזמורת יוכלו 
להגיש את מועמדותם למבחנים בשאלון מפורט , שאפשר לקבל במשרדי " ארטיס " , 
רח בן יהודה 71 , טל 520956 . המועד האחרון למילוי השאלון והגשת המועמדות 
הוא 13 בדצמבר 0991 . 
