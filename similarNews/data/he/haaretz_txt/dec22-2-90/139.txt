01 בערב באוניברסיטת טיראנה . הפמסקת חשמל בשני מעונות עוררה את זעמם של 
הסטודנטים הלומדים מקצועות מכניים ומחצבים . זה כמה ימים הם התלוננו על 
תנאי הלימודים הגרועים שלהם . הם אפילו כתבו מכתב לראש הממשלה . תוך זמן 
קצר אילתרו הפגנה ברובע . התנועה התרחבה במהירות . צעירים אחרים מיהרו 
להצטרף אליהם . המשטרה הגיעה למקום ובעקבותיה כמה שרים ומנהיגי מפלגה . 
הסטודנטים היו נחושים בדעתם . הם דרשו לראות את רמיז עליה הנשיא . בסביבות 
03 . 10 בבוקר הוא הסכים להיפגש באוניברסיטה עם תריסר מהמפגינים . השיחה 
היתה קצרה . הם הסכימו יחד שיש צורך לארגן במהירות פגישה נוספת . כאשר 
חזרו נציגי הסטודנטים לחבריהם , שעדיין ניצבו מול השוטרים , כבר השתנתה 
הנימה . לדרישות הראשוניות היתוספו סיסמאות אחרות , שאפתניות בהרבה . 
הפרשה הפכה לפוליטית מוצהרת . הצעירים שהפכו מודעים לכוחם צעקו " אנחנו 
רוצים את הדמוקרטיה ! " ו"תחי הרב מפלגתיות ! " בשעה 00 . 20 ניסתה המשטרה 
לפזר את ההמון , פרצו התנגשויות קצרות . כוחות הסדר היו חמושים באלות , 
הסטודנטים עמדו בידים ריקות . כמה מהם נפצעו קל . אך תנועת המחאה לא נפסקה . 
אדרבא . בבוקר יום ראשון טילפנו אלי הסטודנטים . הם גם פנו לאינטלקטואל 
ידוע אחר , הקרדיולוג סאלי בארישה , שבו הם נותנים אמון מוחלט . הרובע 
היה חסום אבל הצלחנו יחד להיכנס לקריית האוניברסיטה . הצעירים ביקשו שנתערב 
אצל השלטונות כדי לשים קץ לדיכוי . בשעות הבוקר המאוחרות הם אירגנו הפגנה , 
ומנו קרוב ל0001 . הם רצו לצעוד במרכז העיר , המשטרה התנגדה . ב03 . 
21 פרצו התנגשויות חדשות שנמשכו לא יותר מחמש דקות . כמה נפצעו פצעים קלים , 
כ51 מהסטודנטים נעצרו . היה זה רגע מכריע לתנועה . הסטודנטים תהו , הם 
חשו עצמם מבודדים משאר חלקי האוכלוסייה . הם היו נחושים ונלהבים , אבל 
דרישותיהם היו מבולבלות . הם החליטו שצריך להגיע לדיאלוג עם השלטונות . 
לפיכך הם ביקשו מסלי בארישה לפנות לרמיז עליה למען שחרור העצורים . בשעה 
ארבע אחר הצהרים נפגש הרופא עם ראש המדינה במעונו הפרטי וזה נתן הוראה לשחרר 
את 51 הצעירים . היה זה מחווה מעודד . בארישה הסביר לו כי רק דיאלוג יאפשר 
להימנע מתוהו ובוהו . הסטודנטים היו מרוצים אבל רצו שוב להפגין . הרוחות 
היו משולהבות אצל השוטרים וגם אצל הסטודנטים . עימות היה בבחינת התאבדות . 
הצלחנו לשכנע אותם שלא לצאת להפגין . בערב יום ראשון נפגשתי עם מנהיגי 
הסטודנטים . סייעתי להם לנסח את המצע . הדיונים היו נלהבים . היו אלה 
רגעים אינטנסיוויים והיסטוריים , הייתי נרגש לא פחות מהם . לאחר האנרכיה 
והאלתור של השעות הראשונות התארגנה התנועה . הוקם ועד שמנה את נציגי הפקולטות 
השונות באוניברסיטה . היו אלה 03 צירים חסרי כל תלות במפלגה . עזאם שפנדי , 
יו"ר הוועד , הוא ידידי . כמוני מוצאו מצפון המדינה , הוא בן 32 ולומד 
משפטים . הסטודנטים נתנו בו אמון מוחלט . ללא ספק הוא היה היחיד שהיתה 
לו השפעה ממשית על ההמון . אני לא חושב שיש לו עתיד פוליטי אך כרגע הוא 
ממלא את תפקידו בשלמות . לראשונה בחייו הוא נאלץ לענוד עניבה . ביום שני 
ב8 בבוקר נמצאו 00050006 מפגינים בקרית האוניברסיטה . נציגי הוועד הסבירו 
את הטקטיקה שנוסחה בערב הקודם : לפתוח בדיאלוג , להעלות הצעות קונקרטיות . 
ביום שלישי היתה אמורה מליאת הוועד המרכזי לדון בדרישות הסטודנטים . לשלטון 
היתה ברירה ללכת בעקבות התנועה או לבחור בדיכוי נוסח טיינאנמן . לא יכולנו 
להוציא מכלל אפשרות דרך שנייה זו , שמפניה חששתי . האם מדינה כשלנו יכולה 
להשתנות מהר כל כך ? התפשטה השמועה שרמיז עליה מעוניין להיענות לסטודנטים 
שעמם נפגש בשעות אחר הצהרים המאוחרות . ב - 11 בדצמבר ב8 בערב נמסרה הידיעה 
ביומן " חדשות היום " בטלוויזיה . רמיז עליה קיבל את ההחלטה הנכונה . 
ניתן היתר לרב - מפלגתיות . כך התנתק הנשיא מאנשי הקו הנוקשה . התמרון 
שלו היה אינטליגנטי והוא הגדיל את אמינותו . בקרית האוניברסיטה , שם התאספו 
כמה אלפי סטודנטים עם מקצת הפרופסורים שלהם , יצאו הצעירים מגדרם מרוב 
שמחה . מעולם לא ראיתי חגיגה כה יפה וכה ספונטנית . אושר עמוק מילא את 
הצעירים והצעירות האלה . הם שרו , רקדו והתבדחו . כולם קראו סיסמאות כמו 
" הלאה הדיקטטורה " ו"תחי הדמוקרטיה " . יום רביעי ה21 בדצמבר . בטיראנה 
שררה אופוריה . הסטודנטים היו עדיין נרגשים , מלאי שמחה , קצת מטורפים . 
השלטונות הירשו להם להקים עיתון משלהם . חירות כזו היתה עדיין דבר מה 
שלא היה אפשר להעלות על הדעת שלושה ימים קודם לכן . אבל לא היו להם אמצעים 
פיננסיים להרפתקאה כזו . אורגנו מגביות . בכוונתם לפתוח חשבון בנק ולפרסם 
קריאה לסטודנטים בעולם כולו לבוא לעזרתם . התנועה לבשה מימדים שאיש לא קיווה 
להם . עדויות על תגובות אהדה זרמו מכל עבר . סיפרו שוועדות קמו בכל ערי 
האוניברסיטאות . אוכלוסיית טיראנה תמכה בסטודנטים . החיילים והשוטרים נשארו 
מאוד מאופקים ולא התערבו . מעולם לא הייתי מעלה בדעתי שכל זה יתרחש בצורה 
שלווה כל כך . בבוקר שלמחרת באה משלחת פועלים לקרית האוניברסיטה כדי להיפגש 
עם מארגני התנועה . הם רצו להצטרף אליה . אבל הצעירים יעצו להם ליטול יוזמה 
משלהם בבתי החרושת . למעשה , גם הסטודנטים וגם הפועלים , מלאכתם העיקרית 
עוד לפניהם . מה זו מפלגה , מה זה איגוד מקצועי , מה זו חירות ? לא בונים 
מפלגה בין לילה . הצעתי לסטודנטים לדרוש את דחיית הבחירות לפרלמנט האמורות 
להיערך ב01 בפברואר . כך יהיה להם זמן להקים ארגון משלהם ולצאת למערכת בחירות 
אמיתית . ביום חמישי , ה31 בדצמבר , באה משלחת סטודנטים למשרד המשפטים 
כדי לרשום את שם מפלגתם , " המפלגה הדמוקרטית " . כבר עכשיו ארצי אינה 
כשהיתה . 
