תחושה של שינוי היסטורי . קולו של מהפכן כריזמטי , פידל קסטרו , קרא בגלי 
הרדיו הקצרים למרי במשטר של בטיסטה . בוואשינגטון הגיע מסע יחסי הציבור 
שלו לשיא , ואפילו ראש הדסק הקריבי , ויליאם ויילנד , שרק כמה שנים קודם 
הודה שבטיסטה הוא אמנם בן - זונה , אבל הוא " בן - הזונה שלנו " , תמך 
בו . המשימה שהוטלה על השגריר האמריקאי החדש היתה לפקח על נפילת בטיסטה 
הדיקטטור . אבל על סף ההתמוטטות , געשה בהוואנה מסיבת סיום פרועה . מסעדות 
הפאר היו גדושות כל טוב , המופעים גסים ומפתים , הנשים שחומות וחסרות מעצורים 
ובתי הקזינו מלאים כסף ומהמרים . בסרטו החדש של סידני פולק מגיע לעיר התוססת 
אמריקאי חצוף וחף מידע ששמו גק ויל ( רוברט רדפורד ) , כשהוא נחוש בדעתו 
לעשות כסף גדול . " בזמן כזה אנשים עוברים למזומנים " , הוא דוחק במנהל 
הקזינו ( אלן ארקין ) , בן דמותו של המפרי בוגרט ב"קזבלנקה " . " זאת 
ההזדמנות לארגן את משחק חיי " . תוך כדי ארגון משחק חייו , מתאהב ויל ביפיפייה 
שוודית מהממת , הנשואה למהפכן קובני עשיר . לאחר שהוא מבריח עבורה מכשיר 
רדיו מאוניית המעבורת , הוא מנסה לפתותה . " מה אתה באמת יודע על קובה ? 
" דוחה אותו בובי דוראן ( לינה אולין ) בכובד ראש אידיאליסטי . " מי 
שולט פה ואיך לא להסתבך " , הוא משיב . מאוחר יותר הוא אומר לה : " את 
רוצה לשנות את העולם , בובי ? שני אותי " . והיא משנה אותו . רדפורד , 
שגילם ב"זיכרונות מאפריקה " וב"כאלה היינו " איזו משאת - נפש חמקמקה , 
נתבע פה לחזר אחריה בהחלטיות לא - אופיינית . משהיא נענית לו וחולמת על 
חיים משותפים , הוא משיב אותה באבירות גברית לחיק בעלה , כמו ב"קזבלנקה " . 
הרומנטיקה ב"הוואנה " קצת מפוספסת , אבל העיר עצמה קצבית ומרתקת . רדפורד , 
בחברת עמיתיו הגברים , טוב כתמיד . " אתה חושב שאכפת לי מהמהפכה ? " , 
הוא מתגונן בפני ראש אמ"ן הקובני , משנחשפים קשריו החשודים עם המהפכנית 
היפיפייה . " צריך שיהיה אכפת לך " , שואג הקובני , החש את הסכין האמריקאית 
ההולכת וננעצת בגבו . " כי האבא שלך לא נולד עם כסף וגם האבא שלי לא היה 
עשיר . יש לנו חיים טובים , גק , לך ולי , והאנשים האלה רוצים להרוס 
את כל מה שבגללו אתה נמצא פה : האוכל , הנשים , ההימורים , המופעים . 
הם חושבים שזו תרבות זרה לגמרי לאי הזה . מה אתה חושב " ? גק ויל אינו חושב . 
כרבים מאזרחי ארה"ב הוא מבקש ליהנות מעושרה מבלי לדעת מה קורה או לשלם מחיר 
כלשהו . תחושת הבעלות שחשה אמריקה כלפי קובה מודגמת בהתפרצות זעם של הגנגסטר 
היהודי , מאיר לנסקי , ראש העיר האמיתי של בירת השחיתות . " איפה המתקפה 
שעבורה שילמתי ? " הוא שואג על מנהל הקזינו . " שתוק ותקשיב אלי . זה 
מה שאתה הולך לעשות מחר : אתה הולך לאנשי בטיסטה ומסביר להם שאני מעוצבן , 
שיזיזו את התחת שלהם ושיתחילו להילחם או שהם יחזרו להיות כנופייה דפוקה 
של אוכלי בננות . תזכיר להם שיש באי הזה מערכת ביוב ראויה לשמה רק משום 
שאמריקה ניצחה פה ב98 את ספרד . אפילו לארמון של בטיסטה היה עד אז מחראה 
בחצר . והסיבה היחידה שבגללה יש לו צבא היא שאנחנו נתנו לו צבא , ומוטב 
שיתחיל להשתמש בו לפני שיחזור למכור שעועית ברחוב , כמו פעם . אנחנו המצאנו 
את הוואנה , ואם לא נוכל לשלוט בה נעביר אותה למקום אחר " . בטיסטה נמלט 
עם כל בני משפחתו וידידיו במטוס תובלה צבאי מלא זהב . סידני פולק מתאר ביעילות 
את בהלת האושר שתקפה את העיר משדווח על התמוטטות המשטר השנוא . הוואנה , 
כקובה כולה , נפלה בסופו של דבר כמעט ללא קרב . על הרציף נפרד גק ויל 
המאוכזב מאהבת חייו החטופה . הוא מבחין באחד מאנשי סוכנות הביון המרכזית , 
אף הוא בדרך הביתה . " מנצח או מפסיד ? " הוא חוקר אותו . איש הצללים 
האמריקאי עונה , " זה אף פעם לא נגמר . לכן אנחנו אף פעם לא מפסידים " . 
את לינה אולין , השוודית שמצליחה בהוליווד , משווים לגרטה גרבו ולאינגריד 
ברגמן . הכוכבת היפה , בת ה43 , ארוכת שיער וכהת עור , לא ראתה את " הוואנה " . 
" זו חוויה קשה לראות את עצמך חשופה על המסך " . לפני כשנה התגברה על היסוסיה 
ונכנסה לצפות ב"הקלות הבלתי נסבלת של הקיום " . היא חשה כמתוודה שסיפורה 
האישי דווח בצהלה לכל החוגגים במסיבה סוערת , וברחה מהאולם . כשכיכבה בסרטיו 
של אינגמר ברגמן , " פנים אל פנים " ו"אחרי החזרה " , לא איפשר לה הבמאי 
אפילו להתבונן במה שצולם באותו יום . " אני לא מבינה מה טכנאי הקולנוע עושים . 
אני לא מבינה כל מה שהם אומרים . אני חשה כמו שחקן קלפים שמנצח כל הזמן 
בלי לדעת מה הוא עושה . אם אתחיל לחשוב ולתכנן אתחיל לפחוד . אבל כשעבדתי 
עם רדפורד , ראיתי שהוא מודע מאוד למה שהוא עושה ביחס למצלמה , ושזה מסייע 
לו מאוד " . השמועות על יחסה הקר של אולין לרדפורד לא הועילו לסרט . " כשראיתי 
את כאלה היינו , הייתי צעירה מאוד . לא חשבתי עליו כעל שחקן . חשבתי שהוא 
נאה מאוד , שהוא כל - כך נהדר . אחר - כך ראיתי את אנשים פשוטים , ועבורי 
הוא בעצם האיש שביים את הסרט הזה " . דווקא עם פולק נוצרה כימייה מיידית . 
" פולק וברגמן יודעים הכל על הטכניקה , יותר מכל אחד אחר , אבל מה שבאמת 
מעניין אותם הם השחקנים . לפני שפגשתי את פולק ראיתי רק שניים מסרטיו , 
אבל התיידדנו מיד " . רדפורד מחזיר את אולין בסרט לזרועות בעלה , שאותו 
מגלם ראול גוליה : " עם ראול גוליה הופעתי רק בשתי סצינות . הוא בא וצילם 
ועזב . במשך ששה חודשים נמצאתי עם רוברט רדפורד , יום יום , על הסט . 
לכן היחסים בינינו נראו בסרט הרבה יותר עמוקים מהיחסים שהיו לי עם הדמות 
של בעלי . זה מוזר לחזור אל הגבר שבקושי הכרתי במקום להישאר עם רדפורד . 
גם אני רציתי שהתשוקה הגדולה תנצח " . 
