בון ( מיוחד ל"הארץ " ) . הקאנצלר הלמוט קוהל ידון בעוד עשרה ימים עם ראשי 
הממשלות של המדינות המחוזיות בגרמניה , בהיערכות גרמניה לקליטת אלפי יהודים 
סובייטים הנוהרים לברלין ולערים אחרות . דובר הממשלה בבון , דיטר פוגל , 
אמר בסוף השבוע שעבר כי אין מידע על המספר המדויק של היהודים שהגיעו לגרמניה 
בחודשים האחרונים . אולם עובדי משרד הייעוץ למהגרים יהודים בברלין אומרים , 
כי מדי יום מגיעים 001 עד 002 פליטים . לפי הערכות הקהילה היהודית בגרמניה , 
הגיעו מאז הקיץ כ000 , 3 יהודים סובייטים , שחלקם נשארו בברלין , וחלקם 
הופנו לערים שונות בחלק המזרחי של גרמניה . רבים מהבאים מצוידים בכתובות 
של מכרים וקרובי משפחה , המתגוררים בברלין או בערים אחרות . הנהירה הגוברת 
של היהודים מוסברת בכך שבסוף השנה הנוכחית עמד להיסגר משרד הייעוץ הפועל 
בברלין . אולם בינתיים הוחלט שהמשרד ימשיך לפעול , כדי לספק סידורים ראשוניים 
לפליטים , ובעיקר דיור . הפליטים היהודים מבריה"ם מצוידים באשרות של תיירים , 
המאפשרות להם שהות של שבועות אחדים בלבד . אך הם מביעים את רצונם להישאר 
בגרמניה בטענה שבבריה"ם הם סובלים מאנטישמיות וממחסור . בלחץ הקהילה היהודית 
בגרמניה נמנעה עד כה הממשלה בבון מלהחליט על " מכסה " לקליטת הפליטים . 
בינתיים גוברים בגרמניה הקולות התומכים בקליטת מספר גדול של יהודים . ראש 
ממשלת המדינה המחוזית ברמן , קלאוס וואדאמאייר , הכריז שלגרמניה יש חובה 
מוסרית לקלוט יהודים נרדפים . גם שורה של אישי ציבור אחרים , הביעו בימים 
האחרונים תמיכה בקליטת יהודים סובייטים בגרמניה . קפידבינשגריר ישראל בבון 
הכריז בינתיים פעמים אחדות , שאין להתייחס אל היהודים כפליטים , משום שמצפה 
להם מולדת . השגריר בנימין נבון אמר שיש להגביל את הקליטה בגרמניה ליהודים 
בעלי מוצא גרמני , או כאלה שיש להם קרובים החיים כאן . הממשלה בבון , שהתחמקה 
עד כה מלהכריע בנושא , נוטה יותר ויותר להפוך את קליטת היהודים בגרמניה 
לעניין של המדינות המחוזיות . היהודים הסובייטיים מקבלים דיור ארעי וסיוע 
ראשוני , וכמעט ודאי שהם יורשו להישאר בגרמניה לאורך זמן . כלי התקשורת 
בגרמניה מקדישים דיווחים רבים לבואם של יהודים סובייטים , ומציינים את התגובות 
השליליות לכך בישראל ובארגונים יהודיים בעולם . 
