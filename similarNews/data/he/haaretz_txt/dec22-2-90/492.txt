שני כללי כתיבה שהקפדתי עליה הקפד היטב יישברו לרסיסים בדברים שיובאו להלן . 
הראשון , הפגנת נימה דקיקה של אופטימיות . השני , נקיטת נימת - קול אדיטוריאלית , 
מטיפה , כמעט מותר לומר מתנשאת . ( אך מכיוון שלא תהיה זו אלא התנשאות 
על הממשלה , אין זו התנשאות לגובה רב מדי , ואני מקווה כי יסולח לי ) 
. ותחילה האופטימיות . על אף כל נבואות - הזעם וזעקות - השבר נראה כי 
לא תהיה שום " קטסטרופה " בקליטת המהגרים הרוסים . העסק יחרוק , ייאנק , 
ישמיע קולות זרים ומוזרים , אך לא יגיע לכלל משבר דרמטי או מוחלט . מהר 
יותר מכפי שנדמה ילמדו האנשים האלה כי אין להם על מי לסמוך זולת עצמם . 
ואז , כאשר ידעו כי אין להם מושיע מלבדם , הם ירקקו אל תוך כפות ידיהם 
ויתחילו להסתדר . ( בניגוד לאותה קלישאה מקובלת למדי , הגורסת כי אלה 
אנשים הרגילים שהשלטון דואג לכל ענייניהם ; שטויות , הם רגילים כי השלטון 
הוא מטרד שלומיאלי , שיש אמנם למלא לכאורה את רצונו , אך בעצם איש איש 
לנפשו . ובנקודה זו לפחות הם ירגישו כמו בבית ) . אין זו עליית מצוקה . 
בעצם אין זו עלייה כלל . זו תנועת הגירה . אנשים די דלים בציפיות ובאשליות , 
שהחליטו להימלט מארצם ולבנות לעצמם עתיד בארץ אחרת . חלקם , הקטן , כך 
מותר לקוות ולהניח , לא ימצא כאן את מקומו . הרוב כנראה יצליח . ( רק 
עניין אחד קצת מדאיב יש בכל האופטימיות הגואה הזאת : השר אריאל שרון יזכה , 
על לא עוול בכפו , שההצלחה תיזקף לזכותו ) . ועתה לעניין השני . בחלומות 
הבלהה הפוקדים אותי אני רואה " מיזוג " מלא של המהגרים הרוסים הללו בחברה 
הישראלית . מאות - אלפי אנשים נהפכים לישראלים , רחמנא ליצלן אותנו ואותם . 
אפשר אולי להמחיש את כוונת הדברים בדוגמה קטנה . ייאמר על המהגרים הללו 
מה שייאמר , ובוודאי יש בהם טובים יותר וטובים פחות , נדמה שאיש לא יכחיש 
שרובם ככולם מביאים עמם צמד תכונות - יסוד שהוחדרו בהם החדר היטב הן על - 
ידי מורשתם , מורשת היהודי הגולה , והן על - ידי המערכת התרבותית שממנה 
הם באים : רצון עז לעבוד וללמוד . והרי אלה בדיוק שתיים מן התכונות המגונות 
ביותר בעיני הישראלים . באותו חלום בלהה אני רואה גם כתב טלוויזיה גאה מראיין 
ילד רוסי בעוד כשנה , ובתום הראיון הקצר מסכם הכתב בעיניים בורקות : " רק 
שנה בארץ ואיש לא היה מבחין שמדובר בילד רוסי " . כלומר , הוא כבר אומר 
" סבבה " , הוא חצוף , עילג , אלים ובור . כלומר , הצלחנו . כלומר , 
הילד הזה " מזג " באופן בלתי - הפיך . זה הרגע שבו אני מתעורר שטוף זיעה . 
אשר על כן אני מבקש להציע לממשלתי , ובעצם למדינה , הצעה כמעט מעליבה : 
בלעו נא את היוהרה . בלעו גם את הפאטרנליזם ואת חדוות הקליטה ומיזוג הגלויות . 
אל תקלטו אותם , תנו להם רק את קרקע - המזון לקלוט את עצמם . אל תפזרו 
אותם בכל רחבי הארץ , אל תקימו להם אלפי שכונות קטנות בפאתי שכונות גדולות , 
כדי " שהשכנים יסייעו להם " . ולמען השם אל תכפו עליהם את אותה מטחנת 
ילדים ריקה , מרודה ועילגת הקרויה " מערכת החינוך הישראלית " . כי שם , 
בבתי - הספר הישראליים , תיפתח בפני הילדים הרוסים הדרך הקלה ביותר להתבולל , 
להתקבל , להתמזג ולהיבלע ( תרתי משמע ) דרך ההתפרעחות . . בקיצור , 
תנו להם , אפילו עודדו אותם , להקים ריכוזי אוכלוסייה רוסית . ליטל - 
קייב , ליטל - לנינגרד , ליטל - מוסקווה . תנו להם להקים את עריהם , כפריהם , 
מערכות החינוך והתרבות שלהם . יש ביניהם אלפי אקדמאים , שסיכוייהם למצוא 
עבודה בתחומי התמחותם שואף לאפס . מדוע שלא ייעשו מורים ? מורים לילדיהם - 
הם , בבתי - הספר שלהם , במיטב מסורת הלימוד שלהם ( מצדי אפילו ברוסית 
למשך כמה וכמה שנים . שום אסון לא יקרה אם ילמדו עברית רק בעוד כמה שנים ) 
. תנו להם את האחריות על עצמם . תנו להם ללמד זה את זה , להתגורר זה 
עם זה , ואפילו להתפרנס זה מזה . העניקו להם , כמובן , את מיטב הסיוע 
הממשלתי , אך הניחו להם מרחב מחיה לעשות בו כרצונם . בעיקר , אל תפריעו 
להם . מקובל להתגאות בכך שהמלה הראשונה שהם לומדים אצלנו היא " סבלנות " . 
הגיע הזמן שגם אנו נלמד אותה . סבלנות . לא יקרה אסון אם " מיזוגם " 
בחברה יארך חמש שנים , עשר , אפילו שנות - דור . כי אין לנו הרבה מה להקנות 
לקהילה הזאת . יש לנו בעיקר ללמוד ממנה . אנחנו , למה להכחיש , לא יכולים 
להציב בפניהם שום דגם לחיקוי . כל מה שאנחנו יכולים לייחל לו הוא שלא נפריע 
להם לייצר כאן דגם לחיקוי בשבילנו . ומי יודע אם אכן יתאוששו מהלם ההגירה , 
ימצאו את מקומם , וישמרו על הערכים שהביאו עמם , אולי - אולי יתרחש הנס 
ואנחנו " נתמזג " בהם . 
