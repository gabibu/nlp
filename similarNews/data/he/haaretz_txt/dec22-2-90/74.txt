" המסחר בעיר מוגבל למדי " , כותרת הנראית אקטואלית , אך היא למעשה שורה 
מתוך רשימותיו של עולה רגל נוצרי , ששמו מוריסון , שפקד את העיר ואת שוקיה 
בראשית המאה ה81 והעלה את רשמיו על הכתב . בתקופה העותמאנית , במאות ה6102 
לספירה , ביקרו בירושלים עשרות עולי רגל , שהעלו על הכתב את חוויותיהם 
והתרשמויותיהם מן העיר ומאורח חיי תושביה . מבחר מכתביהם מביא נתן שור 
במאמרו : " מראה פני העיר ואתריה בספרות עולי הרגל " בכת העת " אריאל . 
כמו - כן מביא שור אסופת התרשמויות העוסקת במראה חומת העיר , שוקיה , 
רחובותיה ובתי המגורים שלה . אלי שילר עבר על ספרו של א"ם לנץ , מ6781 , 
" נתיבות ציון וירושלים " , והוציא ממנו חומר רב ערך המתאר את העיר . קפמאבינהעיסוק 
בקברים הוא חלק נכבד מעיסוקיו של הארכיאולוג וההיסטוריון הישראלי . מתוך 
כך הוא גם מתנגש עם אנשי אתרא קדישא , אגודה שמטרתה לשמור על כבוד המתים . 
עיקר פעילות המחקר מתבטאת בחפירת קברים , הנחשפים באקראי תוך כדי פעילות 
פיתוח . באחרונה מצאו החוקרים שגם בבתי - העלמין החדשים ניתן למצוא מידע 
חשוב , במיוחד בכתובות ובפסוקי ההנצחה החקוקים על המצבות . לפני כמה חודשים 
יצא לאור ספרו של מירון בנבנישתי , העוסק בבתי העלמין של ירושלים ומוסיף 
נדבך בחקר קורות העיר . חלק נכבד ממלאכת המחקר בספרו של בנבנישתי עשה רמי 
יזרעאל , ובחוברת מתפרסם מאמר שלו , " בית העלמין היהודי בשיח - באדר " , 
המוסיף מידע על הקיים בספר . יזרעאל סוקר את הנסיבות המיוחדות שהביאו להקמתו 
של בית - העלמין הזה , את תולדותיו ומעמדו . את כתב - העת פותח מאמרו החשוב 
של ד"ר יאסיליוס צפריס על מנזר המצבה בירושלים " . מנזר עתיק זה , השוכן 
בעמק שמתחת לכנסת ולמוזיאון ישראל הוא מבנה ענקי , בעמק עטור עצי זית ומגדל 
פעמונים במרכזו . המנזר פתוח לציבור . במיוחד מעניינים אגפי המגורים של 
הנזירים , לרבות חדרי האוכל והמטבחים , וכמו כן הכנסייה , שלפי המסורת 
הנוצרית נבנתה במקום שבו גדל העץ שעליו נצלב ישו . בכנסייה רצפת פסיפס מהודרת , 
ועל קירותיה עדיין ניכרים שרידים של ציורי קיר צבעוניים . בהם מעניינים 
הציורים בני המאה ה21 , מן התקופה שהמנזר היה שייך לכנסייה הגיאורגית שברוסיה . 
בכנסייה התארח וחי אחד מגדולי משוררי גרוזיה בימים ההם , שתה רוסטוילי , 
שכתב את האפוס הגרוזיני הגדול " עוטה עור הנמר " . דיוקנו של רוסטוילי 
מופיע גם הוא בין ציורי הקיר . צפריס , המביא סקירה ראשונה מפורטת ומוסמכת 
על המנזר , היה בצעירותו נזיר במנזר הזה ואז גם למד ארכיאולוגיה באוניברסיטה 
העברית בירושלים . עתה הוא משמש כאחד החוקרים הבכירים ברשות העתיקות , 
ותחום התמחותו היא ארכיאולוגיה רומית - ביזאנטית . מאמר שלי המתפרסם בכתב 
העת עוסק בהצעה חדשה ומהפכנית לזיהוי מקור תוכניתם של ארבעת בתי - הכנסת 
הספרדים ברובע היהודי . ברור שבתי - הכנסת הללו נבנו תוך כדי ניצול שרידי 
מבנים שקדמו להם ועמדו בהריסותיהם עד למאה ה61 לספירה . אז רכשה הקהילה 
היהודית את החורבות מהרשויות העותמאניות ושיקמה אותן כבתי - כנסת . בדיקה 
של התוכניות מלמדת , שהמדובר בשרידי כנסייה ובפטיסטרין סמוך לה , שראשיתם 
בימי הצלבנים . מפת ירושלים הצלבנית , בת המאה ה21 , מראה במקום זה מבנה 
כנסייה . חפירה ארכיאולוגית בחצרות המבנים יכולה לסייע רבות לאישור התיזה 
הזאת . קפמאבינבחוברת גם תמצית מחקרו של הכומר הצרפתי , האב וינסאן , מגדולי 
הארכיאולוגים של ירושלים בשלהי המאה הקודמת ובראשית המאה הזאת . מחקריו 
ופרסומיו הם אבני פינה במחקר של ירושלים . רבים מסתמכים עליהם . ספרי מחקריו 
פורסמו לרוב בצרפתית , ועותקיהם היו יקרי מציאות ונחלת הטובות בספריות . 
בשל כך , החומר לא זמין , וטוב שפורסם כעת . המאמר סוקר את ביצורי העיר 
ואת רובעיה ומביא עדויות חשובות . כתב העת מסיים בשתי רשימות של העורך , 
אלי שילר . ל"חזקת העדות הנוצריות במקומות הקדושים בירושלים " יש חשיבות 
מיוחדת בימים אלה , כאשר הסטטוס - קוו בעיר מופר . המאמר עוסק בסדרי חלוקת 
הרכוש הדתי בין העדות לבין עצמן ומעמד הרכוש הנוצרי בעיר . ב"אבן בארמון 
הזכוכית " עוסק שילר במחלוקת סביב בית זיבנברג . מובא בקצרה סיפור המוזיאון 
שיזמו , חפרו ובנו תיאו ומרים זיבנברג , מתחת לבית מגוריהם במורדות הרובע 
היהודי סמוך לכותל המערבי . 
