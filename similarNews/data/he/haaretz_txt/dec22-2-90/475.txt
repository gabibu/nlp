הסתדרות עובדי האירוח האשימה בסוף השבוע את התאחדות המלונות , כי ניפחה 
בכוונה את מספר העובדים המועמדים לפיטורים בענף , כדי לקבל סיוע מהממשלה , 
באמצעות תוכנית ההשתלמויות לתקופת חופשות ללא תשלום . לדברי ששון אפרתי , 
המזכיר הארצי של הסתדרות עובדי האירוח , נרשמו רק 58 מועמדים לתוכנית ההשתלמות , 
בעוד שהתאחדות המלונות טענה כי אלפי עובדים צפויים לפיטורים . סמנכ"ל התאחדות 
המלונות , יעקב אבינתן , דחה את טענות אפרתי ואמר כי בתי מלון רבים , 
בעיקר הגדולים שבהם , לא העבירו עדיין את רשימות העובדים המועמדים לפיטורים 
שישתתפו בתוכנית ההשתלמויות , משום שהמתינו לחתימת הסכם בנושא עם הסתדרות 
עובדי האירוח . לדברי אבינתן כבר הוצאו עובדים לחופשות ללא תשלום , על מנת 
שישתתפו בתוכנית ההשתלמויות , אולם אי הצטרפותה של הסתדרות עובדי האירוח 
לתוכנית , מטרפדת את פתיחת הקורסים . הוא הוסיף וטען כי המשמעות המעשית 
של צעד זה תהיה פיטוריהם של העובדים האלה . 
