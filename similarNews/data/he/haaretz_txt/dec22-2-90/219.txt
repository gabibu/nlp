ץ " ) . לאחר פגרת חג קצרה תימשך היום תכנית סוף השנה הגדושה בליגה האנגלית , 
כאשר לשתי הנאבקות העיקריות על התואר ליוורפול וארסנל מצפים משחקים הנראים 
קלים , יחסית . ליוורפול , ביתרון 6 נקודות עם משחק חסר , תשחק היום במגרשה 
של קבוצת התחתית קווינס פארק ריינגרס , המדורגת לפני אחרונה . שני השערים 
שהבקיע בשבת רוני רוזנטל אינם ערובה לשיתופו בהרכב הפותח , כי אצל המנגר 
קני דלגליש לעולם אין לדעת . הדבר יוברר סופית רק לפני המשחק , בין היתר 
בהסתמך על כשירות השחקנים . בכל מקרה , ישראלים רבים העושים באנגליה , 
ביקשו לשריין להם כרטיסים למשחק הזה , בתקווה לראות את רוזנטל בפעולה . 
ארסנל חוזרת למיבצרה הלונדוני בהייבורי , כדי לארח את דרבי הלא מסוכנת . 
אחרי ה - 00 עם אסטון וילה בברמינגהאם , איבדה ארסנל עוד הזדמנות לצמצם 
את הפער , למרות שהציבה שיא חדש למועדון : 81 משחקים ללא הפסד . אסטון 
וילה תופיע בגודיסון פארק , כאשר בלמה דרק מאונטפילד נושא עימו זכרונות 
רבים מהופעותיו במדי אוורטון . הוא נעדר משלושת משחקיה האחרונים של וילה 
בגלל הרחקתו בנוריץ . סטיב סאטון , השוער בן ה - 92 , עשוי לקיים היום 
את הבכורה שלו בשער נוטינגהאם נגד ווימבלדון . לאחר סכסוך ממושך עם המנגר 
בריאן קלאף , חתם השוער על חוזה חדש לארבע שנים . השוער הצעיר מארק קרוסלי , 
ששיחק מראשית העונה , איכזב מאוד גם בהפסד 32 בשבת נגד סוגרת הטבלה , 
שפילד יונייטד . פיטר דאוונפורט אמור לשוב אחרי פציעה כדי להוליך את התקפת 
סנדרלנד בלונדון נגד המדורגת שלישית , קריסטל פאלאס , שיומרותיה בפיסגה 
גוברות . נוריץ שואפת לניצחון רביעי ברציפות , אבל תתקשה מאוד לעשות זאת 
דווקא במגרשה של מנצסטר יונייטד . טוטנהאם משחקת בקובנטרי , צלסי בלידס , 
שפילד יונייטד בלוטון ומנצסטר סיטי בסאותהמפטון . 
