בעוד שבועיים יפוג המועד שנקבע בין האוצר להסתדרות למציאת הסדר מוסכם על 
שינויים בחוק שכר - מינימום . מעבר לתאריך זה אורב למשק גל מחודש של עיצומים 
וזעזועים ביחסי העבודה , עד כדי שביתות ושיתוק מגזרים ציבוריים חיוניים . 
קצב הדיונים והתקדמותם לא מבשרים רגיעה למשק עם תחילת 0991 . חוק שכר - 
מינימום נחשב , מנקודת ראותו של האיגוד המקצועי , כאחד ההישגים המרכזיים 
שלו בעשור האחרון . קדמו לחקיקה ניסיונות ממושכים להגיע להסכם בין ההסתדרות 
למעסיקים הפרטיים . משאלה נכשלו , התגבשה בכנסת שדולה פוליטית רב - מפלגתית , 
שצידדה בקביעת רצפה לשכר במשק . הסכום היום הוא 240 , 1 שקל , והוא מתעדכן 
לסירוגין במלוא עליית - המדד השנתית ולכדי % 54 מהשכר הממוצע במשק . המיתון , 
העדר השקעות בתשתית , התגברות האבטלה וכן הסכם השכר האחרון במגזר הציבורי , 
החלישו במידה רבה את התמיכה הפוליטית בשכר - המינימום במתכונתו הנוכחית ; 
מתוך תקווה כי צמצום כלשהו במינימום המחייב את המעסיקים יאפשר להם להגדיל 
את מספר המועסקים , מה גם שהתברר כי המושג שכר - מינימום נעשה , במידה 
לא מבוטלת , למושג ריק מתוכן . הגדרת שכר לצורך זה מתייחסת לשכר הבסיסי , 
והיא לא כוללת תוספות קבועות למיניהן המשולמות לעובדים , כגון תוספת ותק 
ותוספות ייחודיות המושגות מכוחם של הסכמים מפעליים וארציים . בפועל , הכנסתו 
של עובד יכולה להגיע לפי שניים ושלושה משכר המינימום , כפי שאכן התברר במהלך 
המשא ומתן על הסכמים במגזר הציבורי . ההסכם האחרון לשנים 0929 נותן לבעלי 
שכר - מינימום תוספת בשיעור % 9 מעל לתקרת שכר - המינימום בשנה הראשונה ; 
בשנה השנייה היא תיבלע בבסיס החישוב . למעשה , ב1929 לא ייהנו מקבלי שכר - 
המינימום מהתוספת הנ"ל . הניסיון של האוצר לשנות את שכר - המינימום בדרך 
של חקיקה היה אחת העילות המרכזיות לשביתה הכללית במגזר הציבורי בראשית החודש . 
ראשי ההסתדרות קראו בכך תיגר על בית - המחוקקים הישראלי וביקשו מכוחו של 
מאבק איגודי להכריע את הוויכוח מחוץ לכותלי הכנסת . בחבילת ההסכמות שהביאה 
לסיום השביתה הכללית במגזר הציבורי נכללה פשרה , המגבילה את המשא ומתן בין 
הצדדים בנושא שכר - מינימום ל51 בינואר . מעבר לתאריך זה יהיה האוצר רשאי 
לשוב ולהניח על שולחן הכנסת את הצעתו המקורית וההסתדרות תוכל לחזור ולאחוז 
בנשק המאבק . המשא ומתן ביניהם נפתח רק בשבוע שעבר ; חודש כמעט הלך לאיבוד . 
הדחייה תורצה בשינויים האישיים בצמרת האוצר : הממונים על התקציבים ועל 
השכר עומדים לפרוש , ומודעי התקשה לכן להרכיב את צוות המשא ומתן . אבל בשבועות 
המבוזבזים חלה גם תפנית דרמאטית בעלייה . מקצב של מאות ביום החלו להגיע 
אלפים , מדיבורים על מציאת דירות , בתים טרומיים וקרוואנים , עברנו לדון 
באפשרות להקים מחנות אוהלים . בעוד הפוליטיקאים עסוקים בוויכוח אם יש להכריז 
על מצב חירום לאומי לנוכח הנחשול האדיר של העלייה , לתודעתו של כל ישראלי 
כמעט חודרת ההכרה שבפועל נוצר כבר מצב חירום לאומי , ומה שהיה נכון לפני 
שבועיים וחודש בטל ומבוטל . חייב לחול שינוי ברמת הציפיות והתביעות . ישראל 
קיסר וחיים הברפלד מתארים את המצב החדש כמהלך מסוכן שבו הממשלה מבקשת לשחוק 
את השכר , תוך כדי שימוש ציני בעלייה . הטיעון שלהם מתחזק עוד יותר לנוכח 
ההפקרות הכספית המתגלה בהוצאות למימון הקואליציה , העדר כל דוגמה אישית 
מצד הבכירים והחריגות החמורות מחוק מימון מפלגות בש"ס , שעליהן מצביעה מבקרת 
המדינה . במציאות הזאת אין כל קושי לשכנע מובטלים ועולים חדשים , שפניה 
של הממשלה ליצירת עיוות על חשבונם בלבד . הם מזהירים , כי הורדת שכר - 
המינימום תפגע בראש ובראשונה בעלייה , שכן המעסיקים , לרבות המעסיקים הציבוריים , 
ינצלו את הורדת שכר - המינימום כדי להעסיק כוח אדם אקדמאי בשכר - רעב ויגרמו 
בכך לבריחת מוחות . להוכחת התיזה הם מציינים , כי אפילו בענפים שנחשבו חלשים 
ביותר , כגון טקסטיל ומזון , המכרים כענפים עתירי עבודה זולה , חלה בשנה 
האחרונה התאוששות ממשית , דבר המוכיח ששכר - המינימום במתכונתו הנוכחית 
לא פגע בכושרם של ענפים אלה להשתקם ולהתחזק , עם גבור הביקושים המקומיים , 
ולהפנות את מוצריהם גם לשוקי חוץ . אם אמנם תימשך מגמת ההתאוששות , כפי 
שהיא מצטיירת מדו"חות בנק ישראל , קשה להעלות על הדעת שדווקא בעלי המקצועות 
האקדמיים מקרב העלייה החדשה יהיו הראשונים להיפגע . הביקושים החדשים עשויים 
ליצור דינמיקה שתווסת את רמת ההכנסה בשוק העבודה . בנוסף לכך אין עוד כמעט 
ספק , ששיעור העסקתם של ערביי השטחים ילך ויקטן , ובכך יצא ממעגל העבודה 
אלמנט מרכזי , שגרם לעבודה זולה ולרווחתם של ענפים עתירי עבודה . השינוייים 
שמציע עתה האוצר בחוק שכר - מינימום מתמקדמים הן בשיטה שונה לעדכון שכר - 
המינימום והן בהורדתו ביחס לעובדים חדשים לכדי % 08 מרמתו הנוכחית למשך ששת 
החודשים הראשונים להעסקתם . גם בהסתדרות כבר מתחילים להבין , שיש צורך 
חיוני להתאים את חוק שכר - מינימום לשעת החירום , וכי אם אמנם כחלק מהמאמץ 
הנדרש לקליטת עובדים חדשים , לתקופה מוגבלת , אין מנוס משינויים מסוימים 
כדי לאפשר לענפים נוספים לעלות על דרך המלך אין טעם לעלות על בריקדות . 
השבועיים שנותרו עד סיום האולטימום להשלמת המשא ומתן יוכיחו באיזה מידה 
מסוגלים הממשלה והאיגודים המקצועיים כאחד לפעול בהתאם למתבקש מהמצב החדש . 
