כ%04 מאנשי משמר הכנסת חסרים הכשרה צבאית כלוחמים . זאת קובע ח"ך יהושע 
שגיא ( ליכוד ) בחוות - דעת על אבטחת הכנסת שמסר ליו"ר הכנסת דב שילנסקי , 
בעקבות מעצרו של אחמד אבו - עריש , אזרח ערבי שלפני כשבועיים הצליח לחדור 
למתחם הכנסת . ח"ך שגיא מותח ביקורת חריפה על סידורי האבטחה סביב הכנסת . 
בתחום הציוד , הוא קובע , " קשה לתאר בשנות ה09 יחידה השומרת על היעד 
האטרקטיווי ביותר לכל חבלן ושוחר פיגוע , שלא תהיה מצוידת ומאומנת באמצעי 
תצפית יום ולילה , באמצעי ירי - לילה כגון יראור או מציין לייזר , שלא 
תתאמן בקרב - מגע ושלא תהיה בכושר דוגמת היחידות הקרביות של צה"ל והימ"ם . 
אינני חושב שציודה והמתקנים העומדים לרשותה מספיקים , ונראה לי שהיחידה 
אינה יכולה לעמוד בפני היעדים שהוקצו לה " . לדברי שגיא , גם מערכת הקשר 
העומדת לרשות אנשי משמר הכנסת היא גלויה וניתנת להאזנה על - ידי כל מי שיש 
בידו מקלט אף - אם . כן חושף ח"ך שגיא ליקויים בשערים ובגישות לבניין ומפרט 
שורה של המלצות . בהתייחסו לניסיון החדירה למשכן ב31 בדצמבר , מציין שגיא 
כי למיטב ידיעתו , עד לרגע שהגיע הערבי אל גיף המשמר ברחבת החניה , לא 
נערך חיפוש בכליו ; נוהלי המעצר אינם ברורים ואינם מתורגלים ; אין הוראות 
ברורות ותרגול ברור של בדיקת חשוד שנעצר שלא בכניסות הראשיות של הכנסת . 
שגיא קובע שכיום קשה לדבר על גדר חיצונית אמינה סביב המשכן , משום שעקב 
עבודות הבנייה של הבניין החדש ושל הגדר החדשה אין רציפות גידור . לדעתו , 
הגדר האלקטרונית החדשה איננה יעילה . הוא מציין כי הדרך לפתור את הבעיה 
היא בפריסת המערכת האלקטרונית לאורך הגדר הדקורטיווית . עוד מציין שגיא 
שמערכת הכלבים יש בה כדי להפחיד זרים , אך אין היא מהווה גורם מרתיע לחודר 
שזו כוונתו , ויש למעט בשערים סביב הגדרות מאחר ואלה מהווים נקודת - תורפה 
במערכת . 
