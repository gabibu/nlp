פאריס ( מיוחד ל"הארץ " ) . שלטונות ההגירה הצרפתיים הודיעו , כי מעתה 
ואילך לא יתנו עוד מעמד של פליט מדיני , לאזרחים תושבי פולין , הונגריה 
וצכוסלובקיה . הודעה זו באה עקב הדמוקרטיזציה שחלה במדינות אלה . הודעה 
זו מבטאת מדיניות שאומצה על - ידי שלטונות ההגירה , להגביל ככל הניתן את 
מספרם של המהגרים לצרפת , ובכלל זה את אלו שזכו להיתר שהייה של פליט מדיני . 
השלטונות הצרפתיים טוענים כי יותר ויותר אזרחי חוץ מנסים לנצל את האפשרות 
לקבלת מקלט מדיני בצרפת , לאו דווקא מסיבות מצוקה , הנובעת מאימת המשטר 
תחתיו חיו , אלא מתוך כוונה לשפר את מצבם הכלכלי . מאידך גיסא , קיים 
בצרפת רצון לשמור על המסורת רבת השנים , של מתן מקלט מדיני לפליטים פוליטיים . 
אלה המבקשים כיום לזכות במקלט מדיני , נאלצים לעבור דרך לא קלה , במהלכה 
עליהם להביא הוכחות לכך שסבלו מידיו של המשטר . כתב " לה מונד " , נתניאל 
הרצברג , ציין בתחקיר שפרסם באחרונה , כי קשה למצוא את ההוכחות הללו , 
שהרי אין כל סיכוי שרודן כזה או אחר , ידאג להמציא הוכחות לשלטונות הצרפתיים , 
על הסבל שעבר האיש המבקש את מעמד הפליט המדיני . עד לתחילת 9891 , פעל 
המוסד להענקת אשרות פליט מדיני ( אופר"א ) בחוסר יעילות . תיקי הפונים 
הלכו והצטברו . אולם הדאגה , שהחלה להתגבר בצרפת , סביב מספר המהגרים 
השוהים במדינה , הביאה לתגבורו של מוסד הזה , בכוח אדם ובאמצעים . התנאים 
הקשים החדשים , לקבלת מעמד פליט מדיני , הוריד את מספר המקבלים מעמד זה 
לכדי חצי . בשנת 0991 קיבלו 31 אלף איש אשרת פליט מדיני , מתוך 09 אלף 
פניות . בפאריס טוענים יודעי דבר , כי בין אלה שלא קיבלו את אשרת הפליט , 
נמצאים גם כאלה שבאמת ובתמים זכאים לה , אך ההחמרות החדשות לא איפשרו להם 
לזכות בה . השינויים האדמניסטרטיוויים שהתרחשו באופר"א , ייעלו את העבודה , 
והביאו לטיפול בתיקים רבים של מבקשים , שהמתינו לבירור בקשתם בין שלוש 
לשש שנים . כיום הצטבר מלאי של 001 אלף תיקים של פליטים , שבקשתם למעמד 
פליט מדיני נדחתה , אך הם נמצאים בצרפת כבר חמש או שש שנים , וקיימת בעיה 
קשה לגרשם . יש מועמדים לגירוש , שאין לאן לגרשם , משום שמולדתם טוענת 
שהם אינם מוכרים לה , וכן למשטרה הצרפתית יש קשיים טכניים בביצוע הגירוש , 
שמחירו יקר . מעבר לכך קיימת בעיה מוסרית בגירוש אדם , שכבר החל להתבסס 
במדינה , אחרי מספר שנים . השלטונות הצרפתיים חוששים מפני תגובת דעת הקהל 
העולמית אם יחלו בגירוש המוני של דחויי המקלט . מרבית מבקשי המקלט המדיני 
מגיעים ממאלי , זאיר , טורקיה , האיטי וסרי - לנקה . 
