יורק טיימס על ש04 שנה לאחר שהוחל במפעל פענוח המגילות הגנוזות , חלקים 
חשובים עדיין לא פורסמו ואין מאפשרים לחוקרים ומלומדים נגישות אל המגילות . 
העיתון מתייחס לפיטוריו של עורך המגילות הגנוזות התאולוג פרוף גון סטרנגל 
על ביטויים גזעניים נגד היהדות וישראל שהשמיע בראיון במוסף " הארץ " , ואומר 
כי תופעה נלעגת יותר היא העובדה שעד כה לא פורסמו הטקסטים של מחצית המגילות 
הגנוזות . אפילו צילומים של המגילות מוחזקים בסודיות על - ידי " קבוצה 
שבטית " של חוקרים הנמנעים ממגע עם עמיתיהם ומסרבים לפרסם את תוכנם . העיתון 
תוקף בחריפות את קבוצת החוקרים העוסקים בפענוח הטקסטים של המגילות ומאשימם 
ביחס מתנכר ומזלזל במלומדים וחוקרים חשובים שאינם שייכים לחוג הפנימי שלהם , 
המבקשים זה שנים נגישות לטקסטים לצורכי מחקר . " צילומים של הטקסטים " , 
אומר העיתון , " אוחסנו במרכז לכתבי יד עתיקים של התנ"ך בקליפורניה , 
אך חוקרים נאלצים להתרפס ולהתבזות כדי לראותם " . העיתון מדגיש כי ההשלכות 
של התנהגות זו הן קשות , מאחר שמדור שלם של היסטוריונים נמנעה גישה למגילות , 
שחשיבותן מכרעת למחקרים על הברית הישנה . " מורים נאלצים להעביר מיד ליד 
העתקים של המגילות בשיטת הזאמיזאט שהיתה נהוגה בברית המועצות לפני הגלאסנוסט " . 
העיתון דוחה את הסברי העורכים שניתנו לרשות העתיקות בישראל , כי בגלל מצבם 
הרעוע של המגילות מונעים נגישות אליהן , וכי הפצתם עלולה ליצור פירושים 
לא מדויקים שלהן . ניתן לאפשר נגישות אל המגילות , אומר העתון , בדרך שלא 
תפגע במצבם , או באינטרסים של מחזיקיהם . " יש לשבור את הסודיות האופפת 
את המגילות , כדי שהעולם ידע יותר על אותה תקופה היסטורית בלתי רגילה שבה 
נולדו שתי הדתות " . 
