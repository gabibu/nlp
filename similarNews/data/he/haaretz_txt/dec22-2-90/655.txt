נוהג מאז ימי הנשיא קלווין קולידג . הבירה הוצפה כולה בכרטיסי ברכה ובמתנות 
לחג המולד , שכן הפוליטיקאים ואנשי השדולות מצויים בעסקי הידידת . אבל 
בשולי העליצות העונתית היו רעד וחרדה . לעתים נדירות נראו השלום והרווחה 
שבירים כל - כך . מעולם לא צרו על ממשל בוש בעיות כה רבות מבית ומחוץ , 
שרבות מהן יצר הוא עצמו . ב81 חודשיו הראשונים כנשיא נראה בוש כבן טיפוחיה 
של אלת המזל , מונף לשיאים יוצאי דופן במשאלי דעת הקהל , שואב עידוד מכלכלה 
יציבה עדיין ומעולם משתנה שנראה כאילו הוא בוחר בדמוקרטיה . הוא היה הזוכה 
המאושר בהתמוטטות הגוש המזרחי , ונהנה מקריסת החומה בברלין ומהזינוק לקראת 
פרסטרויקה בברית - המועצות . אבל הזירה הבין - לאומית נעשתה מסוכנת בהרבה 
בחודשים האחרונים , כפי שהמחישה , בין השאר , התפטרותו של שוורדנדזה , 
נתון מוכר ומעורר אימון בעולמה הבוגדני של הפוליטיקה בברית - המועצות שקיים 
יחסים מיוחדים עם שר החוץ בייקר והיה בעל ברית חשוב בעימות עם עיראק . לבוש 
יש דאגות רבות יותר גם במפרץ הפרסי . שבועות ניסתה ארצות - הברית להפעיל 
לחץ מתמיד ורצוף על סדאם חוסיין לסגת לקראת ה51 בינואר . אבל כאשר אמר לויטננט 
גנרל קלווין וולר , סגן מפקד הכוחות האמריקאיים במפרץ , לכתבים , שהכוחות 
האמריקאיים לא יהיו מוכנים למתקפה ב51 בינואר , נראה היה שנשמטה הקרקע מתחת 
לדיפלומטיה זהירה זאת , שנבנתה על סכסוך צבאי העומד לפרוץ בכל רגע אם לא 
תכובד שעת האפס . אבל מדיניות החוץ של הממשל נראתה כמופת של משמעת ועקביות 
בהשוואה לטיפול בנושאי פנים . לפני כשבועיים היה הבית הלבן כמרקחה בגלל 
מחלוקת על מלגות לבני קבוצות מיעוטים , התלקחות שלה היה אחראי הממשל עצמו 
ברישולו . הכל החל בהודעה שהתקבלה כהחלטה קמצנית של משרד החינוך : קולגים 
ואוניברסיטאות המקבלים כספים פדרליים לא יורשו להעניק מלגות המיועדות אך 
ורק לסטודנטים בני קבוצות מיעוטים . השערורייה הסתיימה בתיקון מסובך , 
המאפשר שימוש בכספים פרטיים שיועדו במפורש לבני מיעוטים , אך לא בכסף שיועד 
להוצאות התפעול הכלליות של המוסד . הממשל גם כונן תקופת מעבר בת ארבע שנים 
לתקנות החדשות . בדרכה חשפה פרשה זאת את הפילוגים העמוקים בתוך הבית הלבן 
והמפלגה הרפובליקאית כאחד , בנושאים בסיסיים כמו זכויות אזרח ובעיקר בשאלה , 
מאיזה שלב הופכת שמירת מכסות לבני מיעוטים , כפיצוי על קיפוח ואפליה , 
להעדפה גזעית בלתי הוגנת . ניסיונו של הבית הלבן להגיע לפשרה סיפק תחמושת 
חדשה למבקריו של בוש , הטוענים כי לנשיא יש רק עניין חולף ואמונות יסוד 
מועטות בנושאי מדיניות פנים רבים . " אני חושב שהצרות האמיתיות הן בעורף " , 
אמר הציר ריצרד גפהארדט ממיסורי , מנהיג הרוב בבית הנבחרים , שרבים רואים 
בו מועמד אפשרי לנשיאות ב2991 . " אני לא חושב שקיימת תחושה של כיוון בשאלה 
לאן עלינו ללכת . קיימת ההתעסקות הזו באידיאולוגיה , פרדיגמות חדשות , 
מטריות רעיוניות , במקום לנסות לראות לאן חייבת המדינה ללכת , ולעשות 
דבר מה בנושא . אני חושב שאנחנו מפגרים מכל בחינה כמעט בתחום הכלכלי " . 
המושל מאריו קואומו מניו - יורק , גם הוא מועמד אפשרי לנשיאות , הביע 
דאגות דומות . " יש משבר כלכלי לאומי לטווח ארוך המסוכן למדינה זאת לא 
פחות מאשר סדאם חוסיין . אבל עד כה קיימת עדות מועטה לכך שוואשינגטון מוכנה 
להתמודד אתו " . אין זו רק מקהלה נוספת של דמוקרטים המנבאים תמיד שחורות . 
החדשות הכלכליות היו קודרות בימים האחרונים : הייצור התעשייתי ירד ב%7 . 
1 בנובמבר בעוד הכלכלה איבדה למעלה מרבע מיליון מקומות עבודה . ה"פדרל ריזרב 
בורד " הודה במצב הדברים וקיצץ בשיעור הריבית שהוא גובה מבנקים מסחריים . 
כך אותת שמיתון הוא כעת מקור דאגה גדול יותר מאינפלציה . אפשר שהסיבה היחידה 
לכך שאין מטיחים ביקורת רבה יותר בבוש בנושאי פנים היא הדאגה מפני המתרחש 
בזירה הבין - לאומית , כאילו היתה האומה שקועה בפעימות הלב המואצות שלה 
עד כי אין היא יכולה להתמקד בכאב המציק לה בבטנה . " הדרישה המצטברת בבטן 
ואינה זוכה לביטוי לחזור הביתה ולהתמודד עם הבעיות שלנו אנו תעלה על - 
פני השטח ברגע שהמצב במפרץ ייפתר " , אמר תומאס מאן , מנהל מדור לימודי 
מדע הממשל במכון ברוקינגס . הוא הוסיף , " חוסר הוודאות באשר לכיוון מדיניות 
הפנים מביך מאוד את הממשל הזה והופך אותו פגיע עוד יותר מכפי שהיה ממילא 
נוכח מגמת הירידה הכלכלית הקיימת כעת " . זו בעיה ישנה של בוש , המתוארת 
לעתים קרובות כעניין של העדר חזון . הוא יכול היה לתמרן ולעקוף את הבעיה 
במסע בחירות לנשיאות שסבב סביב סמלים וטקטיקות יותר מאשר סביב בעיות אקטואליות . 
זה גם היה נושא לבדיחות ברוח טובה בימים נינוחים יותר . כעת מתברר כי 
החיפוש אחר חזון מבית מביך ומטריד מאוד את מפלגתו . " אני מאמין שלאחר 
הנאום על מצב האומה נתחיל לראות שינוי משמעותי " , אמר ציר בית הנבחרים גרי 
לואיס מקליפורניה , יושב ראש הוועידה הרפובליקאית של הבית , בהתייחסו לנאום 
הנשיא בפני הקונגרס בסוף ינואר . " אני באמת חושב שהנשיא יחליף הילוכים 
ויתחיל לשתף את הציבור בדיעותיו בשאלה לאן צריכות להיות פנינו מועדות במגוון 
נרחב של בעיות פנימיות " . אבל אחרים היו אופטימיים פחות כאשר צפו במאבקים 
הפנימיים בבית הלבן , המשקפים מאבקים נרחבים יותר במפלגה המנסה להגדיר עצמה 
מחדש בעידן שלאחר רייגן . כמה שמרנים דיברו על " פרדיגמות " חדשות , 
בעיקר ארגון מחדש של תוכניות סעד כך שיאפשרו מידה רבה יותר של בחירה אישית , 
באמצעים כמו עידוד ניהול שיכונים בידי דיירים . אחרים חוזרים ומטיפים לבשורת 
צד ההיצע הישנה של קיצוצי מס , בטענה כי המיתון הנוכחי דורש חזרה לכלכלה 
של רייגן . אחרים מדגישים כי הממשל יצטרך לקיים את הסכם התקציב שלו עם הדמוקרטים 
ולהימנע מקיצוצי מסים גדולים . בוש , שלעתים כה קרובות מנסה להשביע את 
רצון כולם , יצטרך במהרה לבחור . אין מדובר רק בהתכתשויות הביורוקרטיות 
הרגילות הפורצות בשבועות שלפני נאום מצב האומה . הרוחות סוערות מאוד במפלגה 
הרפובליקאית . השמרנים לא שכחו את הקרב על התקציב ואת העובדה שהממשל אימץ 
כעת ללבו מסים גבוהים יותר , דבר שהוא בבחינת כפירה של ממש בעיני האגף הימני 
ביותר במפלגה . לחצים חזקים מאיימים לפרק את הקואליציה הרייגנית הישנה של 
אנשי התנועה השמרנית , חברים קבועים במפלגה הרפובליקאית ו"הדמוקרטים של 
רייגן " , כפי שהם מכונים , והם רק יתחזקו במחזור הבחירות של 2991 , כאשר 
תחזור המפלגה ותדון בנושאים פלגניים ומעוררי מרירות כל - כך כמו הפלות . 
תפעולו הפוליטי של הבית הלבן , שעליו מנצח גון סונונו שהראה יכולת מזהירה 
לקומם נגדו את הפוליטיקאים המקצועיים של וואשינגטון , אינו מקל על בוש את 
מלאכתו . 
