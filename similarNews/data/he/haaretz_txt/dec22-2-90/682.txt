פאריס ( ע"ר וע"ץ ) . המורדים מארגון " קונגרס סומליה המאוחדת " שולטים 
בכל רחובות מוגאדישו , ומקיפים את שדה התעופה הצבאי , בו נמצא כעת הנשיא 
מוחמד סיאד בארה , שניסה לדבריהם להימלט ללא הצלחה . " סיאד בארה איננו 
יכול להימלט בשום פנים ואופן " , נאמר בהודעה מטעם ארגון המורדים , שפורסמה 
אתמול בלונדון . בהודעה נאמר כי אנשי הארגון כבר השתלטו על הרדיו והטלוויזיה 
של סומליה , וכי מספר הקורבנות גבוה מאוד , אולם עדיין אינו ידוע . קרבות 
עזים עדיין מתחוללים במוגאדישו , במיוחד סביב מחנות הצבא . דובר המורדים 
הוסיף כי הלחימה נמשכת תוך אבידות רבות . על פי ידיעה אחרת מתבצר בארה בבונקר 
ליד שדה התעופה , ומנהל משם את ההתנגדות למורדים . התקשורת הרגילה עם סומליה , 
מדינה ענייה בקרן אפריקה , נותקה . 
