מנהל תיכון בויאר בירושלים , צבי גלאון , תקף אתמול את הצעת השר זבולון 
המר , לבטל את החופש הגדול בעל - יסודיים ולקיים לימודים במחזורים , כדי 
להתמודד עם קליטת התלמידים מבריה"ם . " שר החינוך שלף משהו והופיע בתקשורת . 
זה פופוליזם . מס - קומיוניקיישן אדיר " , אמר . גלאון אמר בכנס חירום 
של התאגדות המנהלים בעל - יסודיים , במקוה - ישראל כי המר למעשה ריענן תוכנית - 
מגירה ישנה , שהגיש למשרדו לפני שנים , מומחה למבנים בחינוך , לפיה ניתן 
לנצל את המבנים של בתיה"ס , 21 חודשים בשנה . בכנס הוחלט לפתוח בעיצומים 
נגד משרד החינוך , בגלל אי - שיתופם של המנהלים בקבלת החלטות בתחום החינוך 
ובגין אי יישום טבלת השכר החדשה למנהלים , הכלולה בהסכם השכר הקיבוצי שנחתם 
לפני שנה וחצי . בשלב ראשון , לא ידווחו המנהלים למשרד החינוך על מספר 
התלמידים שיגשו לבחינות הבגרות ועל סוגי הבחינות בהן ייבחנו , דבר העלול 
לשבש קשות את בחינות הבגרות בקיץ . כן נשקל ניתוק מגע מהמפקחים של משרד החינוך 
ומניעת מידע מהם גם בעניינים הקשורים בקליטת העולים . המנהלים טענו שהצעת 
המר לפתרון בעיית הקליטה בבתי הספר , היא " דוגמה טרייה " , כהגדרת אחד 
מהם , לאופן בו המשרד מתעלם מהם . מנהל התיכון המקיף ברמת השרון , מנחם 
שריד טען : " משרד החינוך מסתפק רק במלל ולא עושה מאומה לקליטת העלייה . 
המשרד אינו עוסק בנושאים הבוערים . הוא מדבר עם עצמו " . קפידבינהמנהל אהרון 
בר - עוז אמר : " מי שקולט את העלייה במדינת ישראל הם קודם כל בתי הספר 
וזאת ללא תוספת מנגנון , ללא כספים , ללא ספרי - לימוד וללא ציוד . כל 
מנהל ( בעל - יסודי ) קולט כ002 עולים . אבל מי מקבל את ההילה ? משרד 
החינוך " . מנהל הגמנסיה העברית , אריה רוגל , שהוא יו"ר התאגדות המנהלים , 
טען : " לא היה מצב כזה ששר חדש ומנכ"ל חדש מתעלמים מאתנו התעלמות מוחלטת " . 
רוגל ציין כי למרות פניות ההתאגדות לשר החינוך , לא הוזמנו נציגיה אליו 
עד היום . סגן יו"ר ההתאגדות , דב רוזנפרב דיבר על " זלזול הצמרת הבכירה 
של משרד החינוך במנהלים וניסיונה להפוך אותם לפקידי - רשות " . בן - עמי שמר 
אמר כי המנהלים לא הפכו רק לפקידים של משרד החינוך , כי אם גם ל"רבי - שרתים " 
של הרשויות המקומיות . " אנחנו הפכנו להיות המייצגים של מחדלי משרד החינוך 
והרשויות המקומיות ואנחנו בולעים את כל הכעס של ההורים , התלמידים והמורים " . 
הדוברים הדגישו כי ניהול בית - ספר על - יסודי המונה 002 , 1000 , 2 תלמיד 
וצוות של עשרות מורים ואנשי מקצוע אחרים , הוא במושגים ישראליים , ניהול 
מפעל גדול . חרף זאת , אין המנהלים מתוגמלים בהתאם ומשרד החינוך אינו מתחשב 
בדעתם . מקום נרחב הוקדש לדיון בסחבת שנוקטים משרדי החינוך והאוצר במו"ם 
על יישום מבנה השכר החדש של המנהלים . לדברי רוגל , נאמר בהסכם הקיבוצי 
שנחתם במאי 98 , כי תוך שלושה חודשים , ייושמו ההמלצות בנוגע לטבלת השכר 
החדשה למנהלים . הטבלה חושבה לפי שכר דיפרנציאלי , הנקבע בהתאם לדרגת ההשכלה 
של כל מנהל , סוג בית הספר שהוא מנהל ומספר התלמידים הלומדים אצלו . הכנסת 
טבלת השכר החדשה , טען רוגל , תבטל את הנוהג הקיים , לפיו מחושב שכר המנהל 
לפי 42 שעות הוראה . מדובר במשרה שהמנהל נאלץ לקזז לעצמו היום מסל השעות 
של בית הספר , לעתים על חשבון שעות הוראה במתימטיקה או במקצועות אחרים . 
רוגל הגדיר את השיטה הקיימת " שחיתות " , וטען כי היא גורמת למאבק מתמיד 
של המנהלים במורים הזקוקים לשעות האלה להוראה . בכנס הוחלט לקרוא לארגון 
המורים העל - יסודיים שהתאגדות המנהלים מסונפת אליו , להיאבק ליישום טבלת 
השכר החדשה של המנהלים . 
