שע72פבמוזיאון על שם בן ארי בבת ים נפתחה השבוע תערוכת צילומים בת ארבעה 
משתתפים . מיכל היימן , צלמת עיתונות , משתמשת בצילום הכותרת בה מתוארים 
גיבורי הכתבה , ובתצלום פורטרט , לצד כותרת המשנה שלקוחה מגוף הראיון עצמו . 
היימן מלקטת את הצילומים הנבחרים ומגדילה אותם , כך שהתוצאה הסופית מזכירה 
פורמט של צילומי פרסומת לקולנוע . ההגדלה המוגזמת מפקיעה את הצילומים מהשימוש 
המקורי והן נגאלות והופכות ליישות חדשה . מרגלית מנור הצפינה למשכן האמנות 
בעין חרוד . המבנה , שמשמר באופן מופלא את מיטב האדריכלות של שנות ה - 
05 , הוא חומר מגרה לתיעוד עבורה . היא מצלמת פינות ופרטי אדריכלות , 
מגדילה את הצילומים והופכת את האינטימיות לכוח מריטטיבי . רותי גורן משתמשת 
בטכניקת הפוטו - מונטאז ליצירת סביבה קולאזית , מלאת הפתעות . היא מצלמת 
אנשים , פרטי גוף , חלקי צעצועים , תצלומים ממוסגרים , ומפעילה אותם 
כיחידה אחת על במה דמיונית . צירופים חלומיים לצד ניגודים קשוחים הופכים 
את התמונה הכללית לקשה ומעיקה . עליזה אורבך נצמדת בצילומיה לזאנר הצילום 
התיעודי . הזדקנותם המואצת של הוריה הביאה אותה אל קיבוצי עמק יזרעאל והגליל . 
היא צילמה את המייסדים , החלוצים , אלה שהגיעו לכאן לבנות ולהיבנות , 
והצילומים מדגישים את אחיזתם בעבודת כפיים עד הרגע האחרון . הם האמינו 
בלב שלם כי עבודת האדמה תגאל את העם ותקשור אותו לארצו , ולפיכך כפו על 
עצמם משטר עבודה קפדני . אורבך מנסה לתאר את גיבוריה באופן טבעי בסביבתם 
האותנטית , במקום העבודה או בביתם . 
