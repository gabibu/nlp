הבדרן האמריקאי בוב הוף , אחד הכוכבים הגדולים של עולם השעשועים , אשר 
הופיע לפני חיילים אמריקאים מאז מלחמת העולם השניה , ישעשע את הכוחות האמריקאים 
במפרץ הפרסי בימי החג הנוצריים של סוף דצמבר . אבל במאמץ להפיס את הסעודים , 
הופעתו תהיה מוגבלת . אל הוף יצטרפו בין השאר זמר הקאנטרי ארון טיפין , 
וכוכב הבייסבול האמריקאי גוני בנץ . הסידורים לשעשע את החיילים במדבר הסעודי 
עוררו חילוקי דעות בין סעודיה לצרפת , כאשר הסעודים החליטו לאסור קונצרטים 
של כוכב הרוק הצרפתי , אדי מיטשל . הסעודים ביקשו מלכתחילה להטיל הגבלות 
על פעילויות זרות , שאינן מתיישבות עם המסורות הדתיות שלהם . קולניותם 
של פונדמנטליסטים איסלאמיים גברה בשבועות האחרונים , והם מבקרים את נוכחות 
הכוחות האמריקאיים על אדמת סעודיה . שר ההגנה של צרפת , זאן - פייר שוונמון , 
אישר את הידיעות על האיסור הסעודי , ואמר , כי הנשיא בוש ביקש באופן אישי 
מן המלך פאהד להרשות להוף להתהלך בין החיילים האמריקאיים , ולשוחח איתם . 
פאהד דחה את הבקשה . הבית הלבן נמנע מלהגיב על הדברים האלה , והסתפק בהערה 
שלהוף תהיה " הופעה מוגבלת " בסעודיה . הוא יערוך אחר כך קונצרט מלא בבחריין , 
ושם תצטרף אליו גם הזמרת מרי אוסמונד . 
