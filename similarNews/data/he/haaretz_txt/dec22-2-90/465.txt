תחילת השבוע עדיין עומדת בסימן חופשת חג המולד ותחילת השנה החדשה , שהצטרפו 
לחופשת החורף באירופה ובצפון אמריקה . החופשה שיתקה את הפעילות המדינית 
בעולם כולו כמעט , כולל מדינות לא - נוצריות . בימים האחרונים שרר בתחום 
חדשות החוץ יובש קשה . הודות לברית המועצות , שבה מושרשת עדיין המסורת 
של אי - ציון חג המולד , סיפק הכינוס החצי - שנתי של קונגרס צירי העם את 
החדשות העיקריות בשבוע החולף . אפילו יו"ר הפרלמנט הסובייטי , , נבהל 
מעודף הדמוקרטיזציה ונעל את הכינוס בטרם הספיקו הצירים להצביע על הצעת חוק 
חשובה , שהפכה בהינף הקולמוס של לוקיאנוב לחוק שריר וקיים . רק באמצע השבוע 
ישובו המדינאים לעבודתם , ועד אז רוב האירועים הצפויים הם במדינות העולם 
השלישי . לאחר בריה"ם ומזרח - אירופה , שנתנו את האות לפתיחת מירוץ הדמוקרטיזציה 
התהליך החשוב של השנה החולפת מזדרזות גם מדינות אחרות לנהוג כך . באלבניה 
התהליך צובר תאוצה , וגם השבוע צפויות הפגנות על רקע התארגנות מהירה של 
האופוזיציה לקראת הבחירות הרב - מפלגתיות הראשונות הצפויות בפברואר . משטר 
רב - מפלגתי הוא שם המשחק גם באפריקה , שם הוכרז בשבוע שעבר על פלוראליזם 
במוזמביק וזאמביה . בחוף השנהב כבר נערכו הלכה למעשה בחירות רב - מפלגתיות 
לנשיאות ולפרלמנט הארצי . היום ייערכו שם בחירות רב - מפלגתיות למועצות 
מקומיות , לראשונה מאז קיבלה חוף השנהב את עצמאותה מצרפת , לפני כ03 שנה . 
חוף השנהב כיום היא מהמדינות המובילות בתהליך הדמוקרטיזציה באפריקה השחורה , 
למרות שעד כה היתה זו מפלגת השלטון של הנשיא שזכתה ברוב מוחץ . התהליך הדמוקרטי 
בולט במיוחד במדינות אפריקאיות בעלות משטרים מארקסיסטיים . אחת מהן היא 
קונגו , שבה הוחלט על רפורמות פוליטיות מרחיקות לכת . בבראזרוויל צפויה 
מחרתיים הכרזה על ממשלת מעבר , לקראת בחירות רב - מפלגתיות . בעבר נקבע 
יחס המערב כלפי מדינות העולם השלישי על - פי כיוון המשטרים שם נטייה לשמאל , 
כמו בקונגו , היתה הופכת מדינה זו בעיני המערב ל"גרורה סובייטית " ; ואילו 
נטייה לימין או " פרו - מערביות " , כמו בחוף השנהב , היתה מזכה את המדינה 
המאושרת בסיוע נדיב . כיום , עם היעלמות החלוקה הבין - גושית , הופכת 
הדמוקרטיזציה לאחד הקריטריונים החשובים בסיווג מדינה לצורך הענקת סיוע , 
בעיקר מצד הקהילה האירופית . קריטריון זה מיושם במיוחד לגבי מזרח - אירופה , 
אך גם לגבי אפריקה . מחר , אגב , תעבור נשיאות הקהילה מידי איטליה ללוקסמבורג , 
לאחר תקופה של חצי שנה . לוקסמבורג המדינה הקטנה ביותר בקהילה האירופית 
תשאף ללא ספק להידוק האיחוד האירופי ולפתרון מהיר של המכשולים השונים המונעים 
איחוד מוניטארי , כשלב ראשון לקראת איחוד פוליטי . התהליך הדמוקרטי נהפך 
עם תחילת שנות ה09 לתהליך המרכזי , או לפחות המועדף , המביא לחילופי משטר . 
הכוח המניע הוא התמורות העולמיות , אולם הגורם המועדף היא המעצמה הדמוקרטית 
המובילה , שכיום נותרה בעצם המעצמה היחידה ארה"ב . בארה"ב התהליך הדמוקרטי 
הוא מרכז השיטה , אולם גם בו יש חריגות שאינן עולות בקנה אחד עם התפתחות 
דמוקרטית נאותה . בבחירות האחרונות שנערכו לקונגרס האמריקאי , ניצלו הדמוקרטים 
את הרוב שלהם בבתי המחוקקים הלאומיים והמדינתיים לצורך שרטוטם מחדש של הגבולות 
למחוזות הבחירה תהליך שנעשה כל עשר שנים בצורה שסייעה להנצחת הרוב הדמוקרטי . 
ביום חמישי , לאחר חופשת החורף הארוכה , מתכנס הקונגרס ה201 של ארה"ב , 
כאשר על הפרק בראש ובראשונה המצב במפרץ לקראת ה51 בינואר תום מועד האולטימטום 
של מועצת הביטחון לעיראק . לנוכח המשבר במפרץ , מתגבש באחרונה קשר חשוב 
בין שלוש מדינות גדולות ודומיננטיות באזור : פקיסטאן , איראן וטורקיה . 
לכל אחת מהן אינטרסים שונים , לעתים מנוגדים . איראן היא מדינה מוסלמית 
קיצונית , ואילו טורקיה נאבקת בשיטות דראסטיות בחוגים המוסלמיים ושואפת 
לחזק את תדמיתה החילונית כדי להצטרף לאירופה . בפקיסטאן הובסה בנאזיר בוטו 
החילונית ועלה הימין , הזוכה לתמיכת הצבא . אולם לשלוש המדינות הללו עניין 
בולט בהחלשת עיראק . פקיסטאן שיגרה כוחות לקואליציה הבין - לאומית , טורקיה 
סגרה את צינור הנפט החשוב , ואיראן הכריזה כי לא תסכים לשום ויתור טריטוריאלי 
לעיראק בכוויית במסגרת פשרה כלשהי . בשבת ייפגשו שרי החוץ של שלוש המדינות 
באיסלאמבאד , לשיחות על שיתוף פעולה אזורי . אחד התהליכים המרתקים של דמוקרטיזציה , 
הפעם באמריקה הלטינית , יתרחש ביום א הבא במסגרת הסיבוב השני והמכריע על 
נשיאות גואטמלה . לראשונה מזה 93 שנה יאפשרו הבחירות העברה אזרחית מלאה 
של הנשיאות . הגנרל אפרן ריוס מונט , השליט הצבאי לשעבר , היה המועמד 
המוביל , אולם כבר לפני הסיבוב הראשון נאסר עליו להתמודד . לאחר שבסיבוב 
השני לא זכה איש מהמועמדים ביותר מ%05 מהקולות , עלו לסיבוב השני שניים 
בלבד : . שניהם תומכים בכלכלת שוק חופשי ונחשבים לפרו - אמריקאים . אם 
ייבחר סראנו , תהיה זו התפתחות רבת - משמעות : מועמד זה הוא פרוטסטנטי . 
כך עשויה גואטמלה להיות המדינה הראשונה באמריקה הלטינית מבצר הכנסייה הקאתולית 
שבה ייבחר נשיא פרוטסטנטי . אולם הקבוצות הפרוטסטנטיות בדרום - אמריקה 
רחוקות מאוד מהתזיסים של מרטין לותר . בהשראת קבוצות פונדמנטליסטיות בארה"ב 
גיבשו הפרוטסטנטים באמריקה הלטינית קו ימני - קפיטאליסטי שנהיה נוח מאוד 
לאנשי הצבא ולבעלי ההון , השליטים האמיתיים של המדינה . הכנסייה הקאתולית , 
לעומת זאת , נעשתה בדרום היבשת למגינת העניים ונתפשת כבעלת נטיות שמאליות , 
בנוסח " תיאולוגיית השחרור " , כפי שבא הדבר לביטוי בהאיטי , שבה זכה 
הכומר בבחירות לנשיאות . 
