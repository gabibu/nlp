עוד לא נדמו הדי חגיגות חצי היובל למוזיאון ישראל . עוד לא יבשה הדיו על 
סקר " סיכום פעילות המוסדות הציבוריים לאמנויות הבמה והמוזיאונים בישראל " 
לשנת 98891 , שמתוכו אפשר ללמוד שבשנה הנסקרת התקיימו במוזיאון ישראל 004 , 
164 ביקורים , שהם כעשירית מכלל הביקורים ב431 מוזיאונים בישראל , במקום 
השני אחרי מוזיאון יד ושם . והנה המוזיאון בצרות . האינתיפאדה המתמשכת ומשבר 
המפרץ , שהוא הפגיעה הקשה בתיירות באזור , הורידו באופן דרסטי את מספר 
המבקרים במוזיאון . הגירעון הולך וגדל , והמוזיאון בסכנת סגירה . אמנם 
שר החינוך , זבולון המר , הודיע לעיתונות באמצעות דוברו שהשיג משר האוצר , 
יצחק מודעי , שני מיליון שקל לפתרון הבעיות הדחופות , אבל זה לא יציל 
את המוזיאון . זה לא יציל אותו , מפני שמה שהסקר על סיכום פעולות התרבות 
מלמד הוא שאנחנו חיים במציאות מעוותת . לא ייתכן שמוסד תרבותי יכניס שבעים 
או שמונים אחוזים מתקציבו בעצמו , מדמי כניסה וביקורים . אפשר לטפוח לעצמנו 
על השכם על כך שכל - כך הרבה אנשים הולכים למוזיאון , אבל הטפיחה הזאת מספיקה 
עד לרגע שבו מתערבת המציאות : יש ירידה במספר הביקורים , והמוזיאון יהיה 
בסכנת התמוטטות . זה לא יציל את המוזיאון מפני שכל התפיסה מוטעית : למדינה 
אין כסף ואין גם רצון אמיתי שהיה מוצא את הכסף , לא מדובר בכל - כך הרבה 
לתמוך ממש באמנות . על כן היא מפזרת את תמיכותיה ובעצם אומרת למוסדות האמנות : 
" תסתדרו בעצמכם " , ונותנת מה שיש לה . המוסדות חורקים שיניים ומסתדרים . 
זאת הצרה שלהם . כשמתברר שיש בעיה ולהחזיק מוזיאון לאומי רב - תחומי כמו 
מוזיאון ישראל זה עניין יקר אם רוצים לשמור על איכות ברמה בין - לאומית 
קודם כל באים בטענות אל מנהלי מוסדות האמנות ודורשים מהם לצמצם ולפתור את 
הבעיות . זה מה שקרה במוזיאון תל - אביב . כאילו שהם אשמים במשהו . בוודאי , 
גם הם אשמים במשהו , אבל בעיקר אשמה השיטה . בסוף מבטיחים להם סיוע חירום . 
הגיע הזמן שמישהו יישב ברצינות ויחשב כמה עולה להחזיק מוסדות תרבות ברמה 
בין - לאומית בישראל . אולי צריך להגדיר מספר מוסדות שהמדינה חייבת כן , 
חייבת לתמוך בהם במלואם . יש כמה מדינות בעולם שבהם הכניסה למוזיאונים 
הלאומיים היא חינם , ולכן המוזיאון אינו תלוי במספר הביקורים כדי לשמור 
על רמתו . אם זה בלתי אפשרי ואני משוכנע שראש מינהל התרבות אבנר שלו יכול 
להסביר לי למה אז צריך בדחיפות להגדיל את התמיכה הקבועה במוסדות מן הסוג 
של מוזיאון ישראל . זה לא עניין של קביעת קריטריונים . מוזיאון כמוהו יש 
רק אחד . המוזיאון הזה צריך להיות מסוגל לתפקד בשימור ובהקמת אוספים ברמה 
הלאומית בלי תלות באינתיפאדה , במשבר במפרץ ובמספר הביקורים . שלא כמו 
התיאטרונים שגם להם מגיעה תמיכה הרבה יותר גדולה ממה שהם מקבלים הוא יישאר 
כשאנחנו כבר לא נהיה פה . אם יסגרו את המוזיאון , זה לא יעלה פחות . במוזיאון 
העיקר הוא שימור האוסף והעבודה המחקרית . התצוגות והקהל זה בונוס חשוב אבל 
לא הדבר הכי חשוב . זה רק יהרוס נכס תרבותי , ואי אפשר יהיה להקים אותו 
מחדש . ומה שלא ייעשה עכשיו כמו בכל עניין תרבותי רישומו ההרסני באמת 
יתברר רק בעוד שנים . לכן לא מספיק למצוא עוד מיליון ( או שניים או חמישה ) 
לתמיכה בתרבות . צריך לבנות את כל מערכת התמיכה בתרבות מחדש . נכון , 
אפשר לחיות בלי זה , ובעוד כמה מאות שנים אף אחד אפילו לא יידע שכך חיינו . 
