מתלמידי הקורס , שהרקע האקדמי שלהם משקף פחות או יותר את זה של כלל התלמידים . 
בלשוב הוא ד"ר לפיסיקה שעסק בלימוד ובמחקר באוניברסיטת קישינב מזה 91 שנה , 
בחוג למכניקה תמורתית . פלציק וקוברסקי הן בעלות תואר שני במתמטיקה מהטכניון 
בווילנה . פלציק , בת 82 , ללא ניסיון בהוראה , התקבלה בזכות גילה הצעיר 
והכישורים המבטיחים שלה להשתלבות מהירה במערכת החינוך . לדברי נסון , חוסר 
ניסיונה בהוראה בבריה"ם עשוי לעמוד דווקא לזכותה בארץ , שכן שיטת החינוך 
וההוראה בישראל כה שונה מהסובייטית , עד שלעתים מוטב לבוא ללא ניסיון . 
הבדלים אלה הם הגורמים , במקרים רבים , לכישלון בקליטת עולים בעלי ותק 
רב בהוראה בארץ , אומר מנהל הקורס . שיטת החינוך הסובייטית , המתמקדת בתחומים 
טכניים תוך זניחת תחומי המדע התיאורטיים , בניגוד למקובל במערב ובישראל , 
היא רק קושי אחד . רבים מהתלמידים והעולים שכבר השתלבו בחינוך בארץ מציינים 
את בעיית המשמעת כאבן - הנגף העיקרית בקליטה מוצלחת בהוראה . בעיות משמעת 
אינן קיימות כלל בבריה"ם , שם מתמודדים המורים רק עם העברת חומר הלימוד 
לתלמידים ולא במאבקי כוח עמם . עוד הבדל בשיטת ההוראה : בעוד כאן מושם הדגש 
על שיתוף פעולה בין התלמיד למורה ועל לימוד עצמי , בבריה"ם מושתתת ההוראה 
על פרונטליות ושינון חומר . העולים נזקקים אפוא להתרגל , בנוסף לקשיי השפה 
ולבעיות המשמעת , גם לשינוי בשיטת ההוראה ובדיסציפלינה . 
