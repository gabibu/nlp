מקורביו של ראש ישיבת פוניבז , הרב הישיש אליעזר מנחם שך , הביעו אמש זעם 
על הרבי מלובביץ , מנחם מנדל שניאורסון , והאשימו אותו בניהול מסע הסתה 
נגד הרב שך , עקב הביקורת שהטיח נגד דברי הרב שך , שטען כי אי - קיום המצוות 
עלול להביא תוך זמן קצר לשואה נוספת . " רחמנא ליצלן לומר שהשואה באה , 
משום שעם ישראל חטא במשהו , והקב"ה עשה עמו חשבון . כל שסבלו בשנות השואה 
קדושים וטהורים הם . מיהו זה שיכול לעשות חשבונותיו של הקב"ה ? " , אמר 
הרבי מלובביץ בתגובה על דברי הרב שך . בביטאונו של הרב שך , " יתד נאמן " , 
נטען כי הביקורת על דבריו של הרב בכלי התקשורת היא " דברי הבל ורעות רוח , 
העומדים בסתירה ליסודות אמונתנו " . הביטאון החרדי הדגיש , כי " מנהיג 
לובביץ מסייע למסע ההסתה של השמאל נגד הרב שך " . תנועת " חמדת " , אגודה 
למען חופש מדע , דת ותרבות , הגישה תלונה למשטרה נגד הרב שך , בטענה שבדבריו 
נגד הציבור החילוני , עבר לכאורה עבירה של הסתה לאלימות . יו"ר תנועת " חמדת " , 
פרוף הלל שובל , אמר שדבריו של של הרב שך הם דברי הסתה ובלע , הגורמים 
להתפרצויות אלימות של קבוצות חרדיות קטנות נגד אזרחים , המהווים רוב במדינה . 
כזכור , בין הרב שך ( 39 ) והרבי מלובביץ ( 98 ) , שוררת יריבות עמוקה 
ורבת שנים . במערכת הבחירות לכנסת ה21 , הורה הרבי מלובביץ לחסידי חב"ד , 
לתמוך בבחירות במפלגת אגודת ישראל , כדי לפגוע בהצלחתה של תנועת " דגל 
התורה " , שהוקמה ביוזמתו של הרב שך . 
