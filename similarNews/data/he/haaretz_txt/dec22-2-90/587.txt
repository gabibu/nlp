מכבי תל אביב חזר אתמול לישראל לאחר מסע ארוך בן 31 יום באירופה , במהלכו 
שיחק בטורנירים המסורתיים של חג המולד במדריד ובפאריס . הישגי הקבוצה במסע 
היו מאכזבים , שני ניצחונות בלבד בחמישה משחקים , עם תבוסות נגד ספליט 
וריאל מדריד . אולם המטרה העיקרית של המסע המתיש היתה גיבוש הקבוצה , ויישומן 
של כמה שיטות בהרכבים שונים . מכיון שכך , לתוצאות המשחקים חשיבות משנית , 
לדברי החוזרים . יעקב אדלר , עוזר המאמן במכבי , סיכם אמש את המסע : 
" שיחקנו נגד יריבות קשות , בנסיעה ארוכה ומתישה . ראינו , למדנו ויצאנו 
מחוזקים יותר מהמסע " . אדלר התייחס גם לחוסר היציבות של השחקנים , ולתנודות 
הקיצוניות במשחקה של הקבוצה : " מבחינה מקצועית נסיק את המסקנות הדרושות . 
עשינו דברים שבגביע אירופה אי אפשר לעשות . ניסינו הרכבים והשתפשפנו " . 
המאמן צבי שרף הוסיף : " חזרנו מאוכזבים מהתוצאות , אך מעודדים מהיכולת 
של הורטון והנפלד " . הטענה העיקרית היא לגבי העייפות המצטברת של השחקנים . 
לדעת אדלר , עומס המשחקים הרב בשבועיים האחרונים לא יפגע במכבי תל אביב 
בהמשך דרכו בגביע אירופה , בעיקר בזכות נסיונם של השחקנים . הזדמנות לבחון 
את השפעת העייפות או הגיבוש שהושג בטורנירים תהיה כבר ביום חמישי . מכבי 
תל אביב יארח ביד אליהו את קינגסטון מאנגליה , בגביע אירופה לאלופות . 
אדלר , שצפה ביריבה המיועדת , דחה את ההנחה כאילו יעלו שחקניו בבטחון עצמי 
מופרז נגד קינגסטון , והזכיר כי ספליט ניצחה את קינגסטון רק בהארכה . " מי 
שמזלזל באנגלים , עושה חטא נוראי " , ציין אדלר , והוסיף כי יכולתו של 
הרכז האנגלי המצויין אלטון בירד מדאיגה אותו מאוד . ההכנות למשחק יחלו כבר 
היום . לצד קלטות הוידאו ממשחקיה של קינגסטון המצויות בידי מכבי , תקיים 
הערב הקבוצה אימון ביד אליהו . מחר יתקיימו שני אימונים מסכמים . קינגסטון 
תנחת הערב בישראל , ומנמל התעופה יגיעו ראשי המשלחת למסיבת עיתונאים משותפת 
עם אנשי מכבי בתל אביב . קפספבינהפועל ירושלים נוצח אמש גם במשחקו השני בטורניר 
קריסטל פאלאס בלונדון . הירושלמים התמודדו במשחקי הדירוג התחתון , ונוצחו 
8809 בידי זאלגיריס קובנה . 
