הנהלת הפועל תל אביב הציעה לדרור קשטן את תפקיד המאמן בעקבות התפטרותו של 
המאמן אריה ( בזה ) בזרנו . בינתיים ממשיך משה סיני בתפקיד מנהל - שחקן . 
היום יתברר אם קשטן ייענה להצעה . בזרנו נימק את צעדו בכך שהיה נתון בלחצים 
רבים שנבעו ממצב הקבוצה וכי חפץ לשמור על שמו הטוב כמאמן . " לפני המשחק 
נגד מכבי חיפה ביקשתי מהשחקנים שינצחו למעני . ידעתי שהפסד יביא להתפטרותי . 
אחרי המשחק החלטתי לא להמשיך " , אמר בזרנו . הוא ציין כי כמה עיתונאים 
לא נהגו כלפיו בהגינות ופעלו מתוך אינטרסים אישיים . " הפועל ת"א קבוצה 
עם רגישות גבוהה . קשה לעבוד בה כשאין הצלחות " , סיכם בזרנו . לאחר התפטרותו , 
קיבל המאמן מכתב מיו"ר הקבוצה , יוסי שפרלינג , שהביע צער על ההתפטרות , 
אך ציין , כי בזרנו ימשיך לקבל את שכרו עד סיום העונה , אלא אם יאמן בקבוצה 
אחרת . 
