אני לא רואה בזה אסון . צריכים להפסיק עם הבכי ולצאת מהאוירה של " גדר 
טובה " ועיירות פיתוח . הגיע הזמן שראשי היישובים בצפון יפסיקו להציג את 
עצמם כמסכנים . בזה הם מכים את עצמם . יוצאת להם תדמית של ישובים מסכנים , 
וככה אי אפשר למשוך אוכלוסיה . במקום זאת , עדיף שיציגו את הפן היפה 
של הצפון תעשיות הייצוא ויתרכזו רק בזה . לא ההטבה עצמה היתה חשובה לי . 
הרגיז אותי שעושים אפלייה בין תושבים באותו אזור . נקבע עיקרון אחיד לכולם 
ודרשתי שיחילו את זה גם על תושבי כפר הורדים ובסופו של דבר בעקבות פסיקת 
בג"ץ הממשלה נאלצה להחזיר לתושבים כספים רטרואקטיווית ארבע שנים . לו 
לא היתה משולמת ההטבה לכל מובן מאליו שלא הייתי תובע אותה לתושבי כפר הורדים . 
עכשיו משבוטלה ההטבה אני לא בוכה על כך . לצפון יבואו גם בלי ההטבות . 
מי שבא להשתקע בצפון לא עושה זאת בגלל הנחה של כמה עשרות שקלים בחודש במס 
ההכנסה . זו הטעות של ראשי עיירות הפיתוח . מי שבא לכאן בא בגלל שפה הרבה 
יותר יפה והרבה יותר נוח מאשר במרכז הארץ ובתל אביב . מה שיחזיק את האנשים 
בצפון ויביא רבים אחרים מהמרכז להצטרף אליהם זה לא ההטבה , אלא התחושה שהם 
חלק מהמדינה הזו . היום למרבה הצער הם לא מרגישים כך . הם מנותקים מהמרכז 
בגלל כבישים משובשים וצרים שמאריכים את הדרך , ומשום שעליהם לשלם תעריפים 
גבוהים יותר עבור התקנת טלפון וכיוצא באלה . התושבים בודאי יסלחו לממשלה 
על ביטול ההנחות במס ההכנסה אבל בתנאי שאת הכסף הזה הממשלה תשקיע בחזרה בגליל , 
בסלילת כבישים מהירים שיקצרו את המרחק בין הצפון למרכז הארץ , שתעריפי 
הטלפונים יהיו שווים , ושהחיוג לצפון וממנו לא יהווה קושי כמו לחייג למדינה 
מעבר להרי חושך . נמאס כבר מהאיומים . כל בוקר אני מתעורר ושומע ממישהו 
אחר איום חדש . הגיע הזמן שנפסיק לאיים ונתחיל לעבוד . מה שמגיע לנו זה 
מקסימום ביטחון בגבול ואת זה צה"ל עושה די בסדר בעזרת רצועת הביטחון בדרום 
לבנון . מה שצריך לעשות עכשיו זה להכפיל את הייצוא . היום % 2 מהאוכלוסיה 
עושה % 8 מכלל הייצוא הישראלי . היום מסתכם היקף הייצוא השנתי של למעלה מ001 
מפעלים בצפון בכ008 מיליון דולר ואני מקווה שבעוד שנתיים נעבור את המיליארד 
דולר . הבעייה היא שאלה שיושבים בירושלים ומקבלים את ההחלטות כל אלה רוצים 
להתפרנס מלעזור לנו . שיעשו גם בירושלים וגם בתל אביב תעשיות ייצוא , שבמוגרבי 
בתל אביב יקימו פארק תעשיות ייצוא ואז יהיה טוב לכל עם ישראל , ואז יצטרכו 
לקחת פחות מיסים מכולם . החוק לעידוד השקעות הון הוא טעות בכך שהוא לא מאפשר 
את אותם תנאים לכל תעשיות הייצוא ללא הבדל היכן שהם מוקמים , גם אם זה במרכז 
הארץ ואני לא פוחד מתחרות . המטרה צריכה להיות אחת הגדלת הייצוא . אנחנו 
צריכים פנתרים , אבל פנתרים בעבודה ולא כאלה שעושים מהומות . המלחמה של 
פרוספר אזרן לא צריכה להיות על הנחה במס בעזרת פנתרים אלא על ידי כך שיעזור 
בכך שהמסעדות בצפון יהיו מעולות , ושאנשים יעבדו בתעשייה , ושיוקמו עוד 
מפעלים , ויסללו כבישים ויחוברו טלפונים . אם יעשה את זה אני בטוח שהתושבים 
יודו לו על כך יותר מאשר אם יצליח לשמר איזושהי הטבת מס שתתברר כבטלה בששים 
מבחינת התושבים אם ייעשו שאר הדברים שאמרתי . 
