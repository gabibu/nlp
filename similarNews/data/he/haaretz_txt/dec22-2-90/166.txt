אולם הנכנסים בנמל התעופה ע"ש בן - גוריון מזכיר באלה הימים את אליס איילנד 
בימי ההגירה הגדולים לאמריקה . עם הפקלאות המאולתרות , המזוודות הקשורות 
בחבלים , מצטופפים האלפים , נשים , זקנים , ילדים , קבוצות קבוצות וממתינים 
לעבור את מחסום הביורוקרטיה הראשון : הרישומים , החותמות , מילוי הטפסים . 
אז הם ירדו מאניות משא ונוסעים שעשו דרכן שבועות רבים . כיום הם באים ברכבת 
אווירית במטוסי סילון מהירים . יש משהו שלא השתנה בין אליס איילנד , כפי 
שהכרנו אותו מהסרטים הדוקומנטריים של התקופה , לבין אולם ההמתנה בלוד . 
והוא המבט בעיניים , מבט תועה ועצוב האופייני למי שבא לארץ לא נודעת ולא 
יודע מה העתיד צופן לו בחובו . השוני בין אז להיום , בין שם לפה , הוא 
בכך ששם , אחרי שגמרו את סידורי הכניסה היה כל אחד לנפשו . ויזת הכניסה 
היתה הדבר היחיד שממשלת ארה"ב עשתה למען המהגרים . בעוד שכאן , הם מצפים 
שהממשלה תסדר אותם , תאכיל אותם , תלמד אותם עברית , תיתן להם דיור ותספק 
להם עבודה . ככל שבאים יותר , כך הם משולים ללה קרה הנכנסת לתוך הר - געש 
כבוי . לבה שבבוא היום תרתח ותפרוץ . כי בקצב שהם באים 005 , 1 ביום , 
000 , 08 בחודשיים הקרובים , חצי מיליון ואולי מיליון תוך שנה הולך ומתברר 
כי ישראל אינה ערוכה לקלוט אותם . אין אדם בישראל שלא שואל בחרדה : איך 
נעמוד במשימה הזאת ? אם נכונה ההערכה שלצורך קליטתם דרושים 04 מיליארד דולר , 
לא הציגה לנו הממשלה בינתיים שום דרך איך בדעתה להשיג סכום אדיר כזה , 
או איך נעמוד בקליטה של עולים כה רבים בזמן כה קצר . " מרגע שהחל גל העלייה 
הגדול , החל החיפוש הבלתי נלאה אחר שעיר לעזאזל " , אומר איש הליכוד , 
ח"ך מיכאל קליינר . דבר המעיד שגם בליכוד מבינים שכאשר איש זורק את האבהות 
לרעהו , סימן שהפוליטיקאים הממונים על העלייה מריחים כישלון קולוסאלי באוויר . 
ובאמת כפי שהדברים נראים עתה , המשימה נראית מעל כוחנו . התוכנית הכלכלית 
של שר האוצר , המתוארת על - ידי חבריו למפלגה כ"אוסף גרוטאות " , אין בה 
לענות על צורכי הקליטה . ההיפך מכך : יש בה אלמנטים מרגיזים כגון הפגיעה 
בפנסיה והמיסוי על הפרשות המעביד לקרנות הפנסיה היוצרים אנטגוניזם בין היישוב 
הוותיק לעולים החדשים . איומו של מודעי " נכניס ידינו לכיסי האזרחים " , 
עומד בניגוד משווע לבזבוז הנורא בדרג הפוליטי : שיחודי קואליציה במאות 
מיליוני דולרים , חיי פאר ולוקסוס של הדרג הפוליטי , עודף שרים וסגני שרים 
ושורה של מעשים הגובלים בשחיתות ציבורית . כל אלה מוציאים מהאזרחים הוותיקים 
את החשק להקריב יותר מדי מנוחותם . אחד הדברים היותר קשים הוא בכך שהממשלה 
שביד כה קלה מכה בפנסיה , יכלה לגייס הרבה מאוד כסף , אילו מימשה למשל 
את נכסיה הרבים . הפרטת החברות הממשלתיות יכלה להכניס מיליארדים . אלא 
שהדרג הפוליטי לא שש להיפרד מהחברות שהפכו עמדות כוח לראשי הליכוד , הצוברים 
קולות במרכז הליכוד על ידי מינויים המוניים בחברות אלה . בדיקה שעשו בנקים 
מראה שלא יהיה קל לקבל הלוואות מבנקים בחו"ל . גם בגלל שהם שוקעים בהלוואות 
גדולות למזרח אירופה וגם בגלל חשש הבנקים , שהגיבוי האמריקאי לישראל שהיה 
תמיד ערבות הכי טובה לכל בנק בעולם הולך ומתרופף . האכזבה הגדולה מכולן 
היא שהיהודים בתפוצות רבים מהם צאצאיהם של באי אליס איילנד לא נחלצו לסייע 
לישראל בגדול . אולי משום שהתאכזבו מאתנו , ואולי משום שלא היה מי שיצית 
וילהיב אותם להתגייס להצלת יהודי רוסיה . יש היום רק דרך אחת לקלוט את העלייה 
הגדולה , והיא להשיג סיוע גדול , בממדים שלא ידענו , מאמריקה ומאירופה . 
אך כדי להשיג זאת צריכה ליפול הכרעה בשאלה מה יותר חשוב : השטחים או העלייה ? 
מה ייתן לנו יותר ביטחון ? המשך החזקת השטחים או הגדלת אוכלוסיית ישראל ? 
ברור היום שהמשך החזקת השטחים לא רק הופך אותנו מוקצים מחמת מיאוס בעולם , 
אלא גם גורם מצב שאיש אינו רוצה לעזור לנו . וגם הסיוע הקיים יילך ויקטן 
במשך הזמן . רק אם ניכנס למשא ומתן עם נכונות לפשרה ולוויתורים , יש סיכוי 
שיזרום אלינו סיוע מאסיווי שיאפשר לנו לקלוט את ההגירה הגדולה הזאת . אך 
כדי לעשות זאת דרוש שינוי במדיניות , והחלטה דרמטית ואמיצה שאנו מוכנים 
להקריב את השטחים לטובת העלייה . וכדי לקבל החלטה כזאת דרוש מנהיג שהוא 
משכמו ומעלה , והמוכן לקבוע סדר עדיפויות חדש למדינת ישראל . מנהיג , 
שלמרבה הצער , כה בולט בהעדרותו . הקטסטרופה , רבותי , רשומה על הקיר . 
