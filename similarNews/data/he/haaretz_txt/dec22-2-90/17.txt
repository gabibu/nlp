בהלת הטוטו של השבוע החולף , כאשר הפרס המצטבר הגיע ליותר ם - 6 מיליון 
שקל , חשפה מחדש את כוח המשיכה האדיר הטמון בניחושי הכדורגל והבליטה את 
חיוניותם כמקור יניקה שופע לקידום הספורט הישראלי . יותר ם - 02 מיליון 
השקלים , שזרמו לקופת המועצה להסדר ההימורים , נשאבו גם מכיסי רבים שאינם 
נמנים דרך קבע עם המחנה הגדול של חובבי הכדורגל הקנאים או המהמרים הכפייתיים . 
ואף שאולי אינם יודעים בדיוק מה טיבו של הפועל טירת הכרמל , או מה ההבדל 
בין הפועל אשדוד לעירוני אשדוד לא פסח בימים האחרונים גם עליהם בולמוס מילוי 
הטורים . כאשר סימון סתמי של 1 , או 2 מעורר חלומות על עושר אגדי , ומאפשר 
לרבים לשגות כל סוף השבוע באשליות , מה הפלא שכמעט כל משתתף משוכנע , כי 
יהיה במוצאי שבת מיליונר עם שותף אחד או שניים , במקרה הגרוע ביותר והבוקר 
כבר יוכל לתכנן סיור סביב העולם , לרכוש וילה בסביון , לקנות מכונית יוקרתית , 
לפרוע חובות ולדאוג לעתיד הנכדים . המציאות טופחת , כמובן , על פני חלק 
הארי של מהמרי הטוטו . אך העובדה הבלתי מעורערת היא , כי תמיד יש מי שנהנה 
מתעשיית - החלומות הזו ; אם לא המהמרים , לפחות מוסדות הספורט , אגודות 
ויחידים , המשוועים לסיוע כספי שבלעדיו אין כיום שום סיכוי להגיע להישג 
כלשהו . דבר זה כלשעצמו מחייב לא רק לטפח בחיבה את הטוטו , ולא רק לשמור 
עליו מכל משמר , אלא בעיקר להיזהר מניסויים מסוכנים שסופם קטלני . היתה 
זו בהחלט בשורה נעימה , כאשר יו"ר מועצת ההימורים אריה זייף אישר בשבוע 
שעבר , כי לפי שעה " הוחזרה למגירה " התכנית להגדיל את מספר המשחקים בטופס 
הטוטו ם - 41 ל - 51 . וטוב שכל אלה , אשר תמכו ברעיון והיו משוכנעים , 
כי שינוי כזה יבטיח הכנסה נוספת , הגיעו בעוד מועד למסקנה שאין זה בהכרח 
כך . לפני שנים רבות , בגלגולו הראשון , היו בטופס הטוטו הישראלי 21 משחקים 
בלבד . אחרי כן היתה תקופת שגשוג , מבחינת ההכנסות והפרסים , בה השתרש 
המושג " לעשות 31 " כלומר , להתעשר בין - לילה . מי שהחליט , כי דרוש 
יותר מזה , מתוך שיקול מוטעה שקל מדי לנחש 31 , וכי אין זה הבסיס הרצוי 
להבטחת פרסים מצטברים וקוסמים יותר , משלם עתה את המחיר ; ליתר דיוק : 
כבר חודשים רבים . סביר מאד שגם המצב הכלכלי החמור תרם חלקו לנסיגה התלולה 
בהכנסות טוטו - 41 , כשעל סמך מאזן - ביניים שפורסם באחרונה מסתמן פיגור 
של 02 אחוז לגבי התקציב שתוכנן . יש אומרים , כי הירידה מאז ספטמבר גדולה 
אף יותר , ואם יצליח הטוטו לגייס השנה רק ך - 042 מיליון שקל במקום 003 
המיליונים הצפויים פירושו שהספורט הישראלי יקבל כמה עשרות מיליונים פחות 
מכפי שהיה אמור לקבל . מיותר להוסיף מה משמעות הסיוע המוקטן בתקופה של קופה 
ריקה וגרעונות שאין להם סוף . הכל מחפשים דרכים לשיפור המצב , אבל יהיה 
זה מישגה חמור אם יתפתה מישהו להאמין , כאילו תוספת משחק בטופס תשמש ערובה 
להכנסה מוגדלת . אמנם , בגלל הקושי הטבעי הגדול יותר לנחש 51 , יהיו כמובן 
" נפילת " ופרסים מצטברים רבים יותר , שיגבירו את הפיתוי . אבל הטוטו 
אינו רשאי לסמוך על חגיגות חולפות או על מי שמכנים המהמרים הכבדים , המשקיעים 
את רבבות השקלים שלהם בכל מקרה . חשוב הרבה יותר להשאיר את הטוטו מפעל הימורים 
עממי , המוני , מתאים לכל כיס כפי שהוכח לא פעם , כאשר גם עקרות בית , 
קשישים מבתי אבות , תלמידי בתי ספר וסתם עוברי אורח ניצבים בסבלנות בתורים 
ארוכים בתחנות הטוטו , הפתוחות כבשבוע שעבר עד השעות הקטנות , כדי לעמוד 
בלחץ הבלתי פוסק של כל החולמים להתעשר . טוטו - 51 יהיה הרפתקה מיותרת , 
כמו הרבה שינויים וניסיונות כושלים בתחום ההימורים . הטוטו - תיקו היא 
דוגמה מאלפת כיצד מחמיצים הזדמנות נפלאה למשוך ציבור חובבי כדורגל לשעשוע 
חדש , פופולרי מאד בחו"ל , שלא נקלט משום שהוא מציע פרסים נמוכים וגם מפני 
שאינו מובן די הצורך . השקעה אדירה ירדה לטמיון . מעטים מגלים עתה עניין 
בהגרלות הפיס , בגלל שינויי תקנון תכופים ותמורה דלה . גם הלוטו יגלה ככל 
הנראה , במוקדם או במאוחר , כי תוספת שלושה מספרים ( ם - 24 ל - 54 ) 
תשיג בדיוק ההיפך מכפי שמצפים מארגניו . טוטו - 41 במתכונת הקיימת מצליח , 
בין היתר , גם בזכות כוחו של הרגל . הוא היה ונשאר מכשיר חיוני ביותר 
לספורט הישראלי , ויהיה זה חוסר אחריות להמר בו על זעזוע . גם כך מחיר 
הטור יקר מאד ( 58 אגורות ) , בהשוואה למה שמקובל באיטליה או באנגליה , 
למשל , שם אפשר למלא בהשקעה דומה טורים רבים פי כמה . העלאה נוספת של 
מחיר הטור או מעבר לטוטו - 51 , לשם הגדלת ההכנסה , עשויים להיראות לכאורה 
פתרונות הולמים בעת מצוקה כספית אבל לטווח הרחוק טמונה בהם סכנה מוחשית 
גוברת לפגיעה קשה ביותר , עד כדי גרימת נזק בלתי הפיך , לעצם קיומו של 
הספורט הישראלי אף בהיקף הקיים . 
