לומר לארצות - הברית שבתמיכתה בוועידה בין - לאומית הפרה את הכללים ושברה 
את היחסים המיוחדים עם ישראל ואינה ראויה עוד לאמון ; שהיא גרורה של הקואליציה 
הערבית ומתנכלת ליהודים . אבל הם אינם מעזים . מפני שחזקה עליהם מצוות יהודי 
ארצות - הברית לבל יחמירו את היחסים עם ממשלו העוין של גורג בוש , ובעיקר 
מפני שזה יאשש את טענות האופוזיציה . הרי כל מנהיגיה יטיחו באוזני הממשלה 
את ה"אמרנו לכם " אמרנו לכם שמדיניות זו מובילה לבידוד בין - לאומי ולגינוי 
מדיני וללחץ אמריקאי ולטינה או"מית . בברירה בין מתן פומבי לרגשות התסכול 
כלפי ואשינגטון לבין הודאה במרשם המדיני של האופוזיציה , מעדיפה הממשלה 
להתאפק כלפי חוץ . היא מביעה מעט אכזבה וזעם מעמדת ארצות - הברית , ובוחרת 
לעשות את הבלתי - יאומן לנמק את עמדת ואשינגטון ואפילו לסנגר עליה . לא 
במפורש , אבל במרומז . כפי שעשה , למשל , שר החוץ דוד לוי . הוא הסביר 
שלשום ביומן גלי צה"ל , שאמנם האמריקאים טעו במועצת הביטחון , אבל למעשה 
הם רצו להקל ולשכך ולרכך ולתקן , ורק הנסיבות במפרץ הפרסי מנעו מהם ללכת 
עד הסוף . זה נימוק המסבר את האוזן , אבל אינו ראוי ליפול על אוזניים קשובות . 
מפני שהאמת הפוכה . לא התלות בקואליציה האנטי - עיראקית מכתיבה לארצות - 
הברית להשלים עם התביעה לוועידה בין - לאומית , אלא המצב הכפוי במפרץ הפרסי 
מנוצל על - ידי ואשינגטון לכינון מסגרת מדינית המאוסה בעיני ישראל . האמריקאים 
מנצלים את המשבר כדי לכפות על ישראל ועידה בין - לאומית במסווה של אונס 
מדיני . זה כל ההבדל , והוא מכריע . בעטיו לא יוכל שמיר להניח את החלטת 
מועצת הביטחון בערימת מסמכי הארכיון שאין בהם חפץ . גירוש ארבעת המחבלים 
מהחמאס יהיה הצעד האחרון בכיוון זה , ואם יהיה צורך בזקיפות קומה לאומית 
יוסיפו עוד אחד בשבועות הקרובים , וזה סוף הדרך . הממשלה מגיעה בגירושיה 
לדרך ללא מוצא . שום רצח בסכין לא יוביל בחודשים הקרובים לגירוש , מפני 
שהממשלה לא תעז . ממש כפי שלא תרשה לעצמה גם להוציא להורג איש מראשי הטרור 
הפלשתינאי . להיפך , מועצת הביטחון מיסדה הן את שיגור השליח הקבוע מטעם 
האו"ם לדיווח על מצב הפלשתינאים בשטחים , הן את רעיון הוועידה הבין - לאומית 
שהושב לעת עתה במונחים של כדורסל על הספסל , אך נמצא במקום . סיום המשבר 
במפרץ ימזג שתי שאיפות אמריקאיות : הרצון למלא אחרי משאלת השותפים הערבים , 
שכבר הביעו שביעות רצון מהחלטת מועצת הביטחון , והשאיפה שנקטעה עם המשבר 
ללמד לקח את ממשלת הליכוד . כתום המשבר יחמקו שמיר ולוי מלהאזין לסרטי - 
הקול בהם הבטיחו שהחלטת מועצת הביטחון אינה שווה את הנייר עליו נכתבה וארצות - 
הברית פעלה לצמצם את מרכזיותה של הוועידה הבין - לאומית . בזקיפות קומתם 
הלאומית נראה אותם מסכימים לכינון ועידה בין - לאומית , שתהיה , אולי , 
מועצת הביטחון עצמה . חבל רק שזה ייעשה תוך כרסום במעמדה הבין - לאומי של 
ישראל ובסיוע שהיא מקבלת מארצות - הברית . שנת 0991 נועדה להיות אחת הקשות 
אך המפוארות בתולדות מדינת - היהודים . גם בעיצומו של המשבר במפרץ הפרסי 
יכלה ישראל להביא חלקים ניכרים מהעולם הנוצרי להתפעם נוכח חזון שיבת - ציון 
המתרחש לנגד עיניו ברכבת האווירית מברית - המועצות . זה לא היה סוחט רק 
דמעות אלא גם דולרים , ולא 004 מיליון בלבד אלא מיליארדים . אך הליכוד מעדיף 
ארץ - ישראל שלמה עם חלק מהיהודים המצויים , על פני חלק מארץ - ישראל עם 
כל היהודים המעוניינים . לא רק בנקים וארגוני נוצרים חדלו לסייע . גם יהודי 
אמריקה אינם מתגייסים למשימה , שנחשבה עד כה לקונסנסוס לאומי מובהק . 
