יורם גלובוס צמח בבית - קולנוע קטן , בקריית מוצקין . היום הוא נשיא חברת 
" מטרו גולדווין מאייר " שסמלה המסחרי , האריה השואג , מסמל אולי יותר 
מכל דבר אחר את הוליווד . ביום שני בערב ארגנו לו אולפני ג . ג . מסיבת 
הפתעה מצולמת בנוסח " חיים שכאלה " . האולפן הקטן שבירכתי דיזנגוף היה ריק 
למדי . אולי נשמרה הידיעה על מסיבת ההפתעה בדיסקרטיות מופרזת . ראש עיריית 
קרית מוצקין , שמחה מילר , העניק לגלובוס תעודת הוקרה . המחנכת מבית - 
הספר היסודי סיפרה שלא חשה בשום השפעה שלילית של הסרטים , שלא תמיד התאימו 
לגילו , על התלמיד הצעיר . הקולנוע היה בגנים של גלובוס : אביו היה בעליו 
של בית - הקולנוע " אורות " בקריה , והילד עסק במכירת כרטיסים ובהקרנת 
כתוביות התרגום . הוא ידע לדקלם על - פה את " שבע כלות לשבעה אחים " , 
נישק את נשיקותיו הראשונות לצלילי המקרנה בחדר האפלולי שמעל לאולם , צילם 
סרטים בחצר הבית . הזיכרון המרכזי שהעלה עם חבר ילדות , על הסרטים שצילמו 
בחצר , היה הפלקט שעליו היו רשומים הקרדיטים , בגדול . כן , גלובוס אוהב 
ומזדהה עם " סינמה פרדיסו " , שהקרנתו סגרה את קולנוע " אורות " . גדי יעיל , 
יהודה ברקן , יהורם גאון , עודד תאומי ובועז דוידזון היו במרואיינים , 
ובין הראיונות הוקרנו קטעים מסרטים שגלובוס היה מעורב בהפקתם : " סאלח 
שבתי " , " מבצע יהונתן " , " קזבלן " , " לופו " , " אסקימו לימון " , 
" פורטונה " , " מלכת הכביש " ו"כץ וקרסו " . לגלובוס היה תפקיד מהותי 
בקידומו של הסרט הישראלי העממי . האם המסחריות של סרטים אלה היא שהביאה 
אותו לצמרת הוליווד ? אולי יש מניע עמוק יותר שקושר בין סיפורו של סאלח 
שבתי לבין חברת הסרטים הגדולה שנוסדה על - ידי מהגרים יהודים ממזרח - אירופה . 
הבוס של גלובוס , האיטלקי זאן קרלו פרטי , שלח ברכה בווידאו , שאת האנגלית 
הרצוצה שבה הבין , כנראה , רק בעל השמחה . לימוזינות לא חנו מחוץ לאולפני 
ג"ג ביום שני בערב , אבל על קולנוע " תל - אביב " שממול התנוססה הכרזה 
הענקית של " רוקי 5 " , וגם סטלונה שלח ברכה מצולמת ובה הביע שמחה על שיתוף 
הפעולה המסחרי והאמנותי עם גלובוס עד כה . ברכות בווידאו שיגרו גם כל ראשי 
האולפנים הגדולים של הוליווד , במיומנות טקסית ובפרגון אמריקאי משופשף . 
מנחם גולן הוזכר פעמים רבות . הוא הביא לבר - מצווה של גלובוס ספר על תיאטרון 
ובו ברכה : " מחכה לך כקונוקורנט " . " אתם כבר לא קונקורנטים " , אמר 
שילון . גלובוס העדיף לנסח את זה אחרת : " גולן פשוט אוהב יותר חופש ממני , 
ויעשה הכל בשביל קולנוע . אני תמיד אהבתי אותו , והוא תמיד יאהב אותי " . 
