קבוצת קינגסטון , אלופת אנגליה , יריבת מכבי תל אביב מחר בבית הגמר נחתה 
אמש באיחור , ונציגיה הגיעו הישר למסיבת העיתונאים במלון הילטון בתל אביב . 
האנגלים באו לכאן כדי לנצח , אם לצטט את מאמנם קווין קיידל : " ראיתי 
את מכבי בוידאו במישחק נגד לימוז . קבוצה גדולה , אבל באנו לתל אביב לחפש 
הצלחה למרות שאנחנו אנדרדוג . יכולתנו טובה לפחות כמו כל יתר היריבות " . 
קפטן הקבוצה מרטין קלארק אמר , כי אין זה משנה מבחינתו נגד מי ישחק ; הוא 
שואף תמיד לנצח . כוכב הקבוצה הוא אלטון בירד , הרכז הנמוך בן ה - 33 , 
ששיחק בעבר נגד מכבי תל אביב במדי קריסטל פאלאס . " קינגסטון טובה כיום 
מקריסטל פאלאס . יש לנו שחקנים מנוסים באירופה ובין - לאומיים " . בירד 
הוסיף : " חבל שאין לנו באנגליה אולם עם 000 , 01 מקומות . במשחקי ליגה 
באים רק ך - 000 , 1 צופים ולמשחקים בין לאומיים 000 , 3 " . המאמן קיידל 
הוסיף : " יש לנו שחקנים מהירים מאד . אם נצטרך לרוץ , נרוץ " . קיידל 
מנה שלוש בעיות המטרידות אותו אצל מכבי : " הביתיות , הכוח הפיסי של הקבוצה 
והעובדה שהיא עלולה להיות מסוכנת מאד " . האנגלים יתאמנו הערב ב - 03 . 02 , 
שעת המשחק ביד אליהו , ויקיימו אימון גם מחר בבוקר . קפספבינמכבי תל אביב 
חזר אמש ביד אליהו לשיגרת הפעילות שלו בארץ . המכבים קיימו אימון ראשון 
בהיכל במסגרת ההכנות למשחקם הביתי מחר נגד קינגסטון . ניכר כי לקחי הטורנירים 
האחרונים בהם נטלה הקבוצה חלק , במדריד ובפאריס , נלמדו ולפחות חלקם יושם 
אמש באימון . מכבי סבל במשחקים באירופה מרפיון מתחת לסל ומאחוזי קליעה נמוכים . 
לפחות בשני משחקים , נגד ריאל ונגד ספליט , הפכה הנחיתות הזו לתבוסה . 
באימון , שלא היה קשה במיוחד , שמו המאמנים צבי שרף ועוזרו יעקב אדלר 
את הדגש בנושא הקליעות . לאחר החימום ההתחלתי חולקו השחקנים לארבע שלשות , 
כאשר כל שתי שלישיות שיחקו ביניהן במשחק על סל אחד . שרף תירגל שלישיה 
של " נמוכים " , שהיתה צריכה לזרוק לסל מאיזור הקשת , נגד שלישיה של " גבוהים " 
שקיבלה הוראה לעשות סלים על ידי חדירות לאיזור הסל . מיד אחרי המשחקונים 
עברו השחקנים לתרגל זריקות ממצבי קליעה שונים , בעמדות סטטיות . סידרת 
הקליעות הסתיימה במטווח מקו העונשין , נקודה נוספת הטעונה שיפור , לגביה 
כבר התבטא שרף אחרי הנצחון על לימוז : אני לא מכיר שום דרך לשפר את קליעות 
העונשין , חוץ מלעמוד ולזרוק " . האימון התנהל באוירה קלילה , כאשר וילי 
סימס טורח לשעשע את חבריו באחת ההפוגות , תוך שהוא עושה עצמו שדר רדיו המתאר 
את האימון מהספסל . כל שחקני הקבוצה נטלו חלק באימון , כולל מרסר , גמצי 
וליפין שלא היו בקו הבריאות והחלימו , ונראה כי מכבי יתיצב בהרכבו המלא 
ביום חמישי . היום תקיים הקבוצה את שני האימונים האחרונים שלה למשחק . ב - 
01 בבוקר יהיה האימון הראשון , וב - 00 . 81 השני , שניהם ביד אליהו . 
