לונדון ( מיוחד ל"הארץ " ) . הסופר הבריטי סלמן רושדי הביעה תמיכה פומבית 
באסלאם , והתכחש לחלקים מספרו " פסוקי השטן " . הסופר הבריטי , המסתתר 
מאז שהאיאתוללה חומייני הוציא לו פסק דין מוות , חתם על הצהרה בכתב בפני 
קבוצה של חוקרים מוסלמים , ברשות תת - השר המצרי מוחמד עלי מאגוב , העומד 
גם בראש ועדת המומחים האסלאמיים במצרים . " אני לא מסכים עם הצהרה כלשהי 
בספר פסוקי השטן , המושמעת בידי מי מהדמויות המעליבה את הנביא מוחמד או 
מטילה ספק באסלאם או תוקף את הקוראן או דוחה את אללה " , נאמר בהצהרה . עוד 
נכתב בהצהרת רושדי כי " הוא מאמין כי אין אלוהים מלבד אללה ומוחמד הוא נביאו 
האחרון " . רושדי נולד כמוסלמי , אך טען בעבר כי הוא אתאיסט . ההצהרה בת 
ארבעת הנקודות פורסמה בידי האגודה האסאלמית לקידום הסובלנות הדתית בבריטניה . 
פרנסיס דסוזה , העומדת בראש הוועדה הבין - לאומית להגנת רושדי אישרה את 
נכונות ההצהרה . היא אמרה כי רושדי אינו מתכחש לכל הספר , אלא רק לאותם 
חלקים העלולים להיחשב כעלבון לאסלאם . בהצהרה הוא מתחייב גם שלא לפרסם את 
הספר בכריכה רכה , ולא לאפשר תרגומים עתידיים של היצירה . דסוזה אמרה כי 
נדרשו מספר חודשים כדי לארגן את הפגישה , וכי קודם להצהרה זאת נחתמו מספר 
הסכמים בין רושדי לבין עיסאם אל - עיסאווי , מוסלמי מתון העומד בראש האגודה 
האסלאמית לקידום הסובלנות הדתית . דסוזה מקווה שההצהרה תאפשר את ביטול עונש 
המוות , ורושדי יוכל לצאת ממחבואו . רושדי כבר התנצל , אבל איראן חידשה 
את הצו המורה על רציחתו . 
