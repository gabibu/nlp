ההמתנה לקראת תאריך היעד של ה51 בינואר , בו יפוג האולטימטום של מועצת הביטחון 
לעיראק , גורמת לעצבנות בבורסות האירופיות . בפרנקפורט ובלונדון ירדו אתמול 
שערי המניות על רקע העדר קונים , כשמדד דקס מגיע לרמתו הנמוכה ביותר בשלושת 
החודשים האחרונים . בוול סטריט נרשמו גם כן ירידות שערים עקב המצב הכלכלי 
המעורער . בהונג קונג , לעומת זאת , עלתה מעט הבורסה , על רקע ספקולציות 
של סוחרים מקומיים . הבורסה של טוקיו עדיין סגורה לרגל חגיגות ראש השנה האזרחית . 
לאחר שעות אחדות בהן נסחרו המניות בוול סטריט ללא מגמה מוגדרת , החלו ירידות 
שערים . המצב הכלכלי בארה"ב הביא להיצעים לא גדולים , אולם הביקוש היה 
קטן בהרבה . אי הוודאות באשר למשבר המפרץ החריפה את האווירה השלילית . ההיצעים 
באו לידי ביטוי בעיקר במכירות חוזים צמודי מדד דאו גונס , על רקע נפח המסחר 
המצומצם . גם בשוק האג"ח הקונצרניות היו אתמול ירידות שערים , למרות הקיצוץ 
שביצעו כמה בנקים בריבית הפריים . הבורסה של טוקיו לא נפתחה אתמול עקב חגיגות 
השנה החדשה . הבורסה תיפתח רק מחר . הבורסה של הונג קונג סיימה את יום המסחר 
בעליות שערים קלות . מחזור העסקות היה נמוך ביותר . ספקולנטים מקומיים , 
אשר מעריכים כי המשבר במפרץ ייפתר בסופו של דבר בדרכי שלום , הזרימו ביקושים 
לא גדולים , והביאו לעליות השערים . למרות זאת העריכו סוחרים כי שערי המניות 
לא ישתנו בצורה מהותית בשבועיים הקרובים ( עד ל51 בינואר ) , וכי גם היקף 
המסחר צפוי להיות קטן מהרגיל . מדד פיינשל טיימס הוסיף וירד אתמול , ביום 
מסחר דל באירועים . פתיחה רגועה בוול סטריט מצד אחד , ואי - נכונות מצד 
סוחרים רבים להשתתף במסחר , הביאו לעודפי היצע קטנים , שגררו את הירידות . 
הסוחרים עדיין חוששים מהתפתחות מלחמתית במפרץ הפרסי . מניות הנפט היו בין 
המניות הבודדות שהיה להן עודף ביקושים , והן נסחרו בעליות שערים . דאגה 
מהמצב במפרץ הפרסי וגל מכירות מצד מנהלי קרנות זרים הביאו לנפילת מדד דקס 
בעוד % 3 . 2 . המדד ירד ב%8 . 01 בעשרת ימי המסחר האחרונים , ועומד כעת 
על רמתו הנמוכה ביותר מאז תחילת אוקטובר . הירידות החדות היו בשעה הראשונה 
של המסחר , ואחר כך חלה התייצבות . סוחרים רבים אמרו כי לא ייכנסו באופן 
פעיל למסחר עד ל51 בינואר התאריך בו יפוג האולטימטום שנתנה מועצת הביטחון 
לעיראק לצאת מכוויית . 
