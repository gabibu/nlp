( ע"ר ) . מנהיג הפלנגות , סמיר געגע , אמר אתמול כי ממשלת לבנון החדשה 
מהווה מכשול לשלום . " הצורה בה הורכבה הממשלה תפגע בתהליך השלום " , אמר . 
הפלנגות טענו כי הממשלה החדשה שמונתה ביום שני נמצאת בשליטת קבוצות פרו - 
סוריות . געגע קרא לוועדת הליגה הערבית , שהביאה בשנה שעברה לחתימה על הסכם 
טאיף , להתערב בדחיפות " כדי להציל את ההסכם לפני שיהיה מאוחר מדי " . 
בהסכם נאמר כי בלבנון תוקם ממשלה מאוחדת בה יהיה שוויון בין המוסלמים לנוצרים . 
ראש הממשלה החדש , עומר כראמה , הקים את הממשלה בניסיון לפשר בין ראשי 
המיליציות במדינה . אולם געגע אמר כי האופן בו נבחר כראמה בידי הנשיא הראווי , 
ודרך מינוייה של הממשלה , מהווים פארסה תיאטרונית . געגע טען כי הממשלה 
החדשה " אינה לבנונית , אינה מאוזנת , ומלאה בשרים מושחתים " . הוא הוסיף 
כי ינסה למנוע ממנה לקבל רוב בפרלמנט . 
