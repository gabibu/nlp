פחות מעשרים אחוזי הצלחה היתה אתמול מנת חלקן של שלוש הנבחרות הישראליות 
ביום הראשון של טורניר החורף המפעל המסורתי הבין לאומי בכדורגל לנוער ולנערים 
שהחל בפעם ה - 51 . הנציגה הבכירה שלנו , נבחרת נוער ב , נחלה מפלה קשה 
ונכנעה 15 ליוגוסלוויה שבהופעתה הראשונה בישראל הסבירה מדוע היא נמנית עם 
הצמרת האירופית . נבחרת נערים ב , ששולבה בטורניר רק בימים האחרונים בעקבות 
פרישת איסלנד , נכנעה 02 לפולין . רק נבחרת נערים א גרמה מעט קורת רוח 
כאשר נפרדה בתיקו 11 משוודיה החזקה . המבקיע הקבוע של הנערים , יניב עופרי , 
הישווה גם אתמול . לבד מיוגוסלוויה הרשימה גם נבחרת הנוער של הונגריה , 
שגברה 30 על רומניה . שתי ארצות נוספות משתתפות לראשונה : נבחרת הנערים 
של טורקיה ניצחה את רומניה 10 ; נבחרת הנוער של צכיה נוצחה 02 ע"י פולין . 
הטורניר יימשך היום . בשבת תהיה מנוחה לכל הנבחרות . 
