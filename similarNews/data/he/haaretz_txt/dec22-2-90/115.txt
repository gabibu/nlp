ניו יורק ( רויטרס ) . עונת החגים לא הביאה שמחה רבה לוול סטריט ולרוב 
הבנקים הגדולים בארה"ב , כאשר אנשי מקצוע שציפו בעבר למענקים נדיבים לקראת 
סוף השנה יכולים לקוות עתה רק שיוכלו לשמור על משרותיהם למרות הקיצוצים של 
חג המולד . ביום שלישי הודיע הבנק הגדול ביותר בארה"ב , סיטיקורף , כי 
יקצץ ב000 , 8 משרות בשנתיים הקרובות , לאחר מבול של פיטורים שנעשו באחרונה 
בבנקים להשקעות ובחברות ברוקרים . " כיום אתה פוגש באנשים רבים שפוטרו מעבודתם " , 
אמר אחד המומחים שטען כי הוא עצוב משום ששני שותפים קרובים איבדו את משרתם 
ביום שלישי . " הם עושים זאת לפני חג המולד כיוון שאינם רוצים לתת מענק 
לחג " . שלא כמו בשנים קודמות , רבים מאלה שמפסידים כיום את מקומות עבודתם 
הם ברוקרים ובנקאים מבוגרים שמאחוריהם שנות שירות ארוכות . " מספר הפיטורים 
מדהים " , אמר סטיבן פוטר , מנהל בחברה לגיוס כוח אדם ראסל ריינולדס אסוסיאייטס , 
בציינו כי גם פקידים בכירים אינם חסינים בפני פיטורים , כמו אותו אדם שעבד 
בחברה 81 שנים וקיבל לפחות 5 . 1 מיליון דולר בשנה עד שאיבד את משרתו . בנקים 
להשקעות וחברות ברוקרים בוול סטריט קיצצו בכ000 , 05 משרות מאז נרשם שיא 
בתעסוקה בענף בשנת 7891 , כאשר העסיקו 000 , 262 עובדים . על פי הסטטיסטיקה 
של הפדרל דפוזיט אינשורנס ירדה התעסוקה בענף הבנקאות ב000 , 21 והגיעה ל000 , 
615 , 1 ברבעון השלישי של השנה . מאז היו קיצוצים נוספים . נוסף על החלטתו 
של הסיטיבנק להפחית את הדיווידנדים שלו , לקצץ במשרות ולמכור נכסים , הודיע 
צייס מנהטן כי יקצץ ב000 , 5 משרות . " ענף הבנקאות משקף מה שאפשר לראות 
במשק כולו . כלכלנים רואים מיתון קל וקצר . בנקים מהדקים את החגורה " , 
אמרה דוברת בסאיי - בי - איי . ולמרות שענף הביטוח מעסיק יותר משני מיליון 
עובדים , יש לאחרונה ירידה בהעסקה בתחום התאונות וכמה חברות צמצמו בשקט 
במספר העובדים . לדוגמה , חברת אטנה לייף אנד קזואלטי הודיעה באוקטובר שתצמצם 
ב006 , 2 משרות לאחר ארגון מחדש . מומחים מציינים כי כאשר כל ענף השירותים 
הפיננסיים מקצץ במקביל , מנהלים בכירים שהיו עשויים במצב רגיל לעבור מבנקאות 
להשקעות לבנקאות מסחרית , במצב של היום אין להם לאן לפנות . " שנות התשעים 
הראשונות יהיו קשות מאד " , אמר גורם בוול סטריט . " קשה למצוא עבודה " . 
בינתיים , רבים מאלה הנשארים בוול סטריט יזכו במענקים נמוכים יותר , וגם 
הם יהיו ברובם במניות ולא במזומנים , כאשר החברות מנסות למנוע עריקות . 
סוחרים ומומחים אומרים כי האווירה ברוב החברות מתוחה . בכירים בענף ניירות 
הערך צופים קיצוצים נוספים של 000 , 04 משרות בוול סטריט . " לדעתי יש מידה 
רבה של חוסר פעילות " , אמר ויליאם לפבר , סגן הנשיא הבכיר בחברת אדבסט , 
והוסיף כי הרפיון בשוקי הכספים , קשייו של ענף הבנקאות והתחזיות לשפל כלכלי 
הביאו לקיצו את " החיפוש אחר סיפוק מיידי " כפי שהיה בשנות השמונים . 
