לבין " היום הקובע " , 51 בינואר , שאמור לגזור את גורלו של המזרח - 
התיכון ואת דמותה של המערכת הבין - לאומית הרבה מעבר לאזור ולנושא המחלוקת 
הכווייתית . העולם כולו צופה בחרדה ובנשימה עצורה להכרעה ומנסה לחזות את 
השלכותיה לטווח המיידי ולטווח הרחוק . שלא כבהתחלה , המחלוקת אינה מפרידה 
רק בין שני המחנות הנצים , האמריקאי והעיראקי , אלא היא הולכת ומחריפה 
בתוך המחנות . ככל שמתקרב מועד ההכרעה הגורלית , גוברת המבוכה משום שמתברר 
שאין כאן ברירה בין פתרון טוב לרע , אלא בין שתי הכרעות גרועות והרות סכנות 
נוראות . ההכרעה על מלחמה פירושה , מבחינת עיראק , הרס תשתיתה הצבאית והתעשייתית , 
מספר רב של קורבנות וסבירות גבוהה להתמוטטות המשטר הנוכחי . יש בתחזית 
זו סיבה מספקת להכרעה אמריקאית לפתוח במלחמה . אולם מחירו של ניצחון כזה 
עלול להיות גבוה , לא רק בטווח המיידי אלא הרבה מעבר לו , בממד המרחב והזמן . 
עיראק עלולה לממש את איומיה ולהשתמש בכל סוגי הנשק שברשותה כדי לגרום אבידות 
כבדות בנפש לצבאות - הברית ולהצית את בארות הנפט תבערה שאת ממדיה הכלכליים 
והאקולוגיים קשה לחזות . אפשר להאמין לסדאם שיפתח גם בהתקפה על ישראל במגמה 
לערער את משטרי מצרים , סוריה וסעודיה , על ידי המרדת עמיהן נגד ממשלותיהן 
" הבוגדניות " . ייתכנו הפיכות צבאיות וליבוי הקנאות הפונדמנטליסטית ברחבי 
העולם האיסלמי נגד הכופרים , ואף שיסוי העולם השלישי נגד האימפריאליזם השנוא . 
התרחשויות כאלו עומדות בניגוד מוחלט לציפיות ולצרכים של יציבות המערכת הבין - 
לאומית למען התגברות על הבעיות הכלכליות , תוך שיתוף פעולה בקנה מידה עולמי . 
שכרו של הניצחון הצבאי עלול לצאת אפוא בהפסד חברתי , כלכלי ופוליטי , 
שקשה לאמוד את השלכותיו ההיסטוריות . מכאן הנטייה המתחזקת להסכים לפשרה 
כלשהי . קפמאבינמהנאמר לעיל על תוצאות המלחמה הצפויות לעיראק , ברור שסדאם 
יעדיף פשרה , ולו תוך נסיגה מרחיקת לכת מכוויית . כל פשרה שתשאיר את משטרו 
ואת כוחו הצבאי שלם , יוצג על ידו כניצחון מזהיר לבדו מול עולם ומלואו . 
עוד זכורה התלכדותו הנלהבת של העם המצרי סביב נאצר המובס במלחמת ששת הימים . 
סדאם יוכל להציג את נסיגתו כקורבן זמני " למען פלשתין " בחינת צעד אחד 
אחורה למען שני צעדים קדימה בבוא המועד , מה גם שצעד כזה עלול לפורר את 
הברית בין ארה"ב לבנות בריתה , שיאלצו את הנשיא בוש להשלים עם הפשרה שלא 
באשמתו . אכן , לטווח הקצר זו תהיה הכרעה רצויה ובעלת סיכויים להתממש . 
אולם ייתכן שזה יהיה לטווח קצר מאוד . הנשיא בוש יוכל לשוב הביתה עם חייליו , 
מגיני המדבר " , ולבשר לעמו , כצמברלין בשעתו : " הבטחנו שלום לדורנו " . 
אולם כעבור זמן לא ארוך יוכל סדאם להציג את תביעותיו כהצעות " בדרכי שלום " 
שאין לסרב להן לשכניו שלמדו את הלקח : מגן המדבר התגלה כמגן של נייר , 
ושום נשיא אמריקאי לא יוכל להקהיל פעם נוספת בקריאת " זאב , זאב " , את 
צבאות העולם . תרגיל כזה אפשר לעשות פעם בימי דור , ובוודאי לא אחר כישלונו 
הקודם . זוהי תחזית מדאיגה ליחסי הכוחות ולהיערכות הגושים בין מדינות האזור 
שאינה מבשרת מימוש התקוות לסדר עולמי חדש שישמור על זכויות כל העמים וימנע 
תוקפנות והשתלטות על ארצות חסרות מגן . קפמאבינשתי התחזיות זו של המלחמה 
וזו של פשרה מעוררות חרדה אמיתית ומוצדקת בישראל . מלחמה שתפסיק מיידית 
את העלייה הגדולה ותסכן ריכוזי אוכלוסיות בטילים כימיים שעלולים לגרור תגובה 
אפוקליפטית שאת סופה מי ישורנו , ופשרה שתהפוך את סדאם למנהיג העולם הערבי . 
הודעות ההרגעה החלולות בנוסח " אנו מוכנים וערוכים לכל האפשרויות " , אינן 
משכנעות איש . ההתלבטות העקרה בין פרופיל נמוך לפרופיל גבוה היא מחוסרת 
כל ממשות . אין אלו שתי אופציות שתלויות בשיקול דעתנו ובהכרעותינו , אלא 
שני מצבים שנמצא את עצמנו בתוכם בעל כורחנו . אם תפרוץ מלחמה , סדאם לא 
יניח לנו , ואם ארה " ב תחליט על פשרה , לא נוכל " לשנות פרופיל " כדי 
להפר אותה . האם פירוש הדבר שנגזרנו לנו והננו נידונים לציפיית אין - אונים 
למה שיקרה , ללא עצה וללא תושייה להשפיע על גורלנו ? לא בהכרח . קפמאבינאין 
דבר המאפיין יותר את התעוותותה של החשיבה המדינית בישראל מהעובדה שכל הדיונים 
והשיקולים מתנהלים במישור הצבאי גרידא . כך הבאנו " סדר חדש " ללבנון , 
כך אנו מטפלים באינתיפאדה , וכך גישתנו לתרומתנו לפתרון משבר המפרץ . 
איש אינו חולק על כך שישראל חייבת לעשות הכל לשם הגנתה בכל מצב . אולם " הכל " 
איננו מתמצה בכלי - נשק ובאמצעים צבאיים בלבד . הרי מכל מלחמותינו יכולנו 
ללמוד שאין פתרון צבאי לבעיותינו המדיניות . והנה חרף כל הניסיון ממשלת 
ישראל רואה את חזות הכל בפתרונות צבאיים ואיום בכל יוזמה מדינית , לא רק 
של גורמים חיצוניים , אלא אף של עצמה . משבר המפרץ הוא סיכון חסר תקדים 
לעתידה של ישראל ואתגר לתושייתה ליוזמה מדינית מהפכנית בת - יכולת להפוך 
את הקללה לברכה . במה דברים אמורים ? עתה ברור לכל שאם תפרוץ מלחמה , הקלף 
החשוב של סדאם ( שאיננו מזלזל באמצעים מדיניים ) יהיה הפלשתינזציה של המלחמה 
שתתנהל כביכול לא למען כוויית , אלא למען " שחרור ירושלים " . תרגיל זה 
עלול לערער את נחישותן ואולי את עצם יכולתן של רוב ואולי כל הארצות הערביות 
לשמור אמונים לברית עם ארה"ב . מאידך גיסא , אף במקרה של פשרה , הסולם 
שסדאם ידרוש כדי להצדיק את נסיגתו יהיה הסוס הפלשתיני . הבעיה הפלשתינית , 
בניגוד לאשליות חסרות השחר של ממשלת ישראל , תעמוד אפוא במרכז הזירה בכל 
התפתחות אפשרית . מכאן המסקנה הבלתי נמנעת למהותה ולמשמעותה של היוזמה הישראלית 
הדרושה כדי להקדים תרופה למכה : לא לנסות להרוויח זמן , לא לצפות לסיום 
המשבר , שעלול רק להחמיר את מצבנו , אלא לעשות את הדבר הבלתי צפוי ביותר : 
להציע פתיחת מו"ם מיידי עם אש"ף ודווקא עם אש"ף על נסיגה ישראלית מהשטחים 
ועל הקמת מדינה פלשתינית בהם . הצעה נועזת זו , שאין אפשרות לסרב לה מצד 
הפלשתינאים , תשים קץ מיד לאינתיפאדה , תוציא את ישראל מבדידותה , שעלולה 
להפוך לטבעת כיתור במקרה של מלחמה , ותהווה תרומה ישראלית אדירה לחיזוק 
החזית האנטי - עיראקית . אילו היתה לישראל ממשלה לאומית ראויה לשם זה , 
ממשלה בעלת תבונה , מעוף ואחריות לאומית היסטורית , היא יכלה לשנות את 
מצבנו מן הקצה ועד הקצה . מהיגררות למלחמה איומה ואו כפייה בין - לאומית 
של פתרונות ללא תמורה , ללא שלום וללא ביטחון , להשתלבות באזור , לאהדה 
ולסיוע בין - לאומי מקביל לשתי המשימות : לקליטת העלייה ההמונית לישראל 
ולפתרון בעיית הפליטים ושיקומם ופיתוחה של המדינה הפלשתינית הצעירה . התפייסות 
היסטורית זו תפתח אפשרויות מעשיות לשיתוף פעולה אזורי עם ארצות ערב לפיתוח 
מקורות המים וחלוקתם , מפעלי תיירות וכו , שיביאו פריחה ושגשוג לאזור כולו . 
הקלף הפלשתיני , שנמצא כיום בידיו של סדאם , יכול וצריך להפוך לקלף ישראלי . 
זהו המוצא הישראלי שתלוי בנו , ובנו בלבד , כדי להפוך את הקללה לברכה . 
