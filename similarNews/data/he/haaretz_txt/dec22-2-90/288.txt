שר האוצר , יצחק מודעי , לא השתתף אתמול בדיון שבו השמיעו הח " כים מכל 
הסיעות ביקורת חריפה על הצעת התקציב לשנת 1991 , שהניח שלשום על שולחן הכנסת . 
העדרותו עוררה מורת רוח רבה בקרב הח"כים מהאופוזיציה . כמה מהם קבלו על 
כי איש משרי הממשלה אינו טורח לשמוע את ההערות וההשגות שיש להם על הצעת התקציב 
החדש . החכי"ם משה שחל ( מערך ) , יאיר צבן ( מפ"ם ) ורן כהן ( רץ ) 
אף הפצירו ביו"ר התורן , מרדכי וירשובסקי , להפסיק את הישיבה , במחאה 
על ששר האוצר וסגנו , יוסף עזרן , לא טרחו להגיע למליאה . שחל אף הזכיר 
כי בימי כהונתו כסגן יו"ר הכנסת הוא הפסיק כמה ישיבות מאותה סיבה . וירשובסקי 
התלבט כיצד להגיב , כאשר היו באולם שמונה חכי"ם בלבד , והודיע כי אם תוך 
51 דקות לא יתייצבו לדיון שר האוצר או סגנו , הוא יפסיק את הישיבה . שניות 
ספורות לאחר מכן , נכנס עזרן לאולם , והתנצל על שאחר . את ההצגה גנב איש 
השכונות אלי בן - מנחם ( מערך ) . הוא ציין כי משפחה בת חמש נפשות , 
הצריכה להתקיים משכר המינימום , אינה מסוגלת אפילו לקנות שתי מנות פלאפל 
ובקבוק שתייה קרה ליום , כי לשם כך היא זקוקה ל004 , 1 שקלים בחודש . הוא 
שלף במפתיע מנה פלאפל , ובקבוק שתייה , והחל לנגוס מהפיתה . " אני בטוח 
ששר האוצר לא אוכל פלאפל . אני אוכל פלאפל " , אמר בן - מנחם . היו"ר התורן , 
שבח וייס ( מערך ) , התרעם על התנהגותו של חברו לסיעה : " יש לי בקשה , 
אנחנו כבר רגילים לכל מיני תרגילים ופעלולים , אבל לאכול פה , אני חושב 
שזה קצת מופרז " . אבל בן - מנחם התעקש : " תן לי לאכול , אני רעב " . 
ח"ך צרלי ביטון ניסה לעודד את בן - מנחם : " תשתה שהאוכל יירד " . וייס 
התרגז : " אסור לך לאכול פה . אני לא מסכים לדבר הזה " . אבל בן מנחם 
נראה שבע רצון מהצלחת התרגיל : " מאה אחוז , תן לי רק לשתות קצת , כדי 
שהאוכל יירד מהגרון . עוד ביס אחד ואני מפסיק . לא אכלתי ארוחת צהרים בגלל 
הפלאפל הזה " . וייס רתח מזעם : " אני מבקש לא לנצל את הריסון שלי " . 
מאוחר יותר הודיע וייס כי מבדיקה שערך הסתבר לו שכבר היו מקרים בעבר , 
שבהם ח"כים הצטיידו בעלותם לבמה בלחם , חומץ , יין , לבן וביצים , ולכן 
ביקש למחוק מהפרוטקול את ההערות הקשות שהשמיע כלפי בן מנחם . קפידבינלאחר 
שנרגעו הרוחות מהתרגיל של בן - מנחם , השמיעו ח"כים אחרים את דבריהם . 
יו"ר ועדת הכלכלה , שושנה ארבלי - אלמוזלינו ( מערך ) , אמרה כי יש לשלול 
מכל וכל את אישור התקציב , המטיל את עיקר העומס הנדרש לקליטת העלייה על 
מעוטי היכולת והשכירים . לדבריה , אין בתקציב תשובה לאבטלה , והוא רק 
יגדיל את הפער החברתי . סגן שר האוצר לשעבר , יוסי ביילין ( מערך ) , 
הביע צער על כי נתן את ידו להפיכת סל הקליטה שמקבלים העולים לכסף מזומן 
אשר יוכלו להוציאו כרצונם , משום שהסל הפך למקור לא אכזב לקיצוצים , עד 
כי עתה לא יוכלו העולים להתקיים ממנו . הוא קרא לבטל את הקיצוץ בסל הקליטה . 
גרשון שפט ( התחיה ) יצא נגד מסע הפרסומים של הממשלה בנושא קליטת העלייה , 
וטען כי זוהי הוצאת כספים לריק . " במקום ההוצאות על הפרסומים , על ראש 
הממשלה היה לקחת את רסן השלטון לידיו , ולעמוד בראש המערכה לרתימת הציבור 
לקליטה " , אמר . יואש צידון ( צומת ) קרא להקים בדחיפות רשות לקליטת עלייה , 
ולא להסתפק בקבינט לקליטה . חיים אורון ( מפ"ם ) טען כי מקומו של ספר 
התקציב הוא בארכיון המדינה , כי שימוש אין בו , וזהו תקציב " אוצר - בלוף " . 
לדעתו , התקציב הוא תוצאה של ממשלה הכלואה באילוצים הקואליציוניים של מתן 
כספים יחודיים ומימון שכרם של 33 שרים וסגניהם . רפי אדרי ( מערך ) אמר 
כי אין בתקציב מרכיבים מינימליים המצביעים על ניסיון אמיתי להתמודד עם הבעיות 
האמיתיות של המדינה . הוא צופה כי תוך שנתיים יהיה משבר כלכלי חמור , אשר 
לא ידענו כמותו בעבר . אלי דיין ( מערך ) טען שהממשלה מגלה אטימות משוועת 
לבעיות החברתיות הקשות של עולים ותיקים . יו"ר ועדת העבודה והרווחה , אורה 
נמיר ( מערך ) , קראה למודעי לקחת את התקציב חזרה , ולהביא לכנסת תקציב 
התואם לגודל השעה . אברהם בורג ( מערך ) אמר שהתרומה הגדולה ביותר שמודעי 
יכול לתרום לפתרון המשבר ולקליטת העלייה , היא התפטרותו . נאוה ארד ( 
מערך ) ציינה כי בכוונתה לפעול בוועדת הכספים לסיכול תוכניתו של מודעי בשל 
התיקון בחוק ביטוח הסיעוד , שיפגע בקשישים . אברהם פורז ( שינוי ) אמר 
כי קשה מאד לבוא לציבור בתביעה להדק את החגורה , כאשר הוא רואה את הפזרנות 
חסרת הבושה של הממשלה . היום ימשיכו הח"כים להגיב על התקציב , לקראת הבאתו 
לאישור בקריאה ראשונה . 
