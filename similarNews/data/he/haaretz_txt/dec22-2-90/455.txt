בסקנדינוויה חוגגים את מקבילו המקומי של הכריסמס , ה"יל " . מקורם של 
החג ושל השם הוא בימים שקדמו לדת הנוצרית היה זה חג פגאני שנחוג לכבוד 
התחדשות השמש . החל באחד בדצמבר מתחילה רוח התזזית של קניית תשורות לחג 
היול . באזורים המסחריים גדושים הרחובות באלפי אנשים הנושאים בידיהם שקיקים , 
שמתוכם מבצבצת תשורה עטופה בנייר צבעוני ומעוטרת סרטים מסולסלים . ימי היול 
הם חגם הגדול של הסוחרים . המכירה בדצמבר שקולה כנגד שלושה חודשי מכירה 
רגילים . אמנם כל אחד יודע כי שבוע לאחר ערב היול יהיה אפשר להשיג את הסחורות 
בחצי ממחירן , אך מעטים יתפתו להמתין עד לתחילת המכירה הכללית ב2 בינואר . 
שלושת ימי החול שבין 72 ל03 בדצמבר הם ימי " המרת המתנות " כשאלפים שקיבלו 
מתנות לחג מבקשים להמירן מסיבה כלשהי , אם משום שהנעל לוחצת או צבעי חלוק - 
הבית אינם תואמים את טעמו של מקבל המתנה . ההמונים שגדשו את אולמות חנויות 
הכל - בו שבים כדי להמיר את המתנה בסחורה אחרת . שלושת ימי ההמרה הם ימי 
הבלבול הגדול והטרדת הזבנים . כרגיל , חייב בעל הסחורה להציג את שובר 
התשלום , המזכה אותו ברכישת סחורה אחרת במחיר השווה למחיר ששולם בעד המתנה 
הלא רצויה . אין שואלים שאלות מדוע מבקש בעל הסחורה להמירה . יש בעלי חנויות 
המפרסמים בעיתונים ובחלונות - הראווה הבטחה לתת כסף מזומן בעד הסחורה המוחזרת , 
ובכך מגדילים את היקף מכירותיהם . 
