במצב רוח מרומם הגיעה בספטמבר אשתקד דפנה דעואל למשרדי מועדון הים התיכון 
ברחוב אבן - גבירול 83 , בתל - אביב . דעואל ( 72 ) מתל - אביב , העוסקת 
בפרסום , רכשה חבילת נופש למועדון הים התיכון בכפר פלמי שבטורקיה . כעבור 
שלושה שבועות , בעת שהותה בכפר , השתנה מצב רוחה של דעואל והיא נתקפה דאגה . 
הסיבה : תוך כדי פעילות ספורטיווית אירעה לה בכפר תאונה . פרקליטה של דעואל , 
עו"ד דני חבה , הגיש לבית משפט השלום בתל - אביב תביעה נגד מועדון הים 
התיכון . החברה בישראל , המפעילה את המועדונים באילת ובאכזיב , היא לה 
קלוב מדיטראנה ישראל בע"ם " . פרקליט החברה , עו"ד גד נשיץ , ביקש למחוק 
את התביעה על הסף , בין היתר , בגלל טענה של העדר יריבות . הוא נימק זאת 
בכך , שאין גוף משפטי הנושא את השם " מועדון הים התיכון " . מקום התאונה 
איננו בישראל ולכן , טען , בית משפט ישראלי אינו מתאים לשמיעת תביעה זאת . 
הוא הדגיש כי החברה הישראלית ( " מדיטראנה ישראל בע"ם " ) משמשת רק כסוכנת 
של חברת " לה - קלוב מדיטראנה אס - אי " , שמרכזה בפאריס . קפמאבינהשופט 
חיים אילת החליט באחרונה לדחות את הבקשה למחוק את התביעה על הסף . השופט 
קבע כי מדובר באותה חברה וכי אדם מחוץ אינו אמור להתמצא בענייני ניהול פנימיים 
כאלה . גם מכירת הכרטיס , כתב השופט , אינה מצביעה על סוכן לא קשור , 
המוכר כרטיסים לאירועים בשביל גופים אחרים . " הרי לא יעלה על הדעת " , 
כתב השופט , " שמישהו יקנה נופש במשרד החברה בתל - אביב שלא למועדוני 
החברה " . השופט התיר לפרקליט התובעת לתקן את כתב התביעה , ובמקום שם הנתבע 
הראשון , " מועדון הים התיכון " , נרשמה נתבעת חדשה : " לה קלוב מדיטראנה 
ישראל בע"ם " . עתה ימשיך להתנהל המשפט בשאלה אם התובעת זכאית לפיצויים . 
אם ישיב על כך בית המשפט בחיוב , יהיה עליו להכריע בשאלת גובה הפיצויים 
שיש לפסוק לטובת התובעת . הניסיון שעשו כאן נציגי מועדון הים התיכון בישראל , 
להסתתר מאחורי טענה משפטית של העדר יריבות , אינו הראשון . החברה התגוננה 
בדרך דומה בתביעה שהוגשה לפני כשלוש שנים לבית משפט השלום בהרצליה , ופסק - 
הדין בה ניתן לפני כשנה ויותר . מדובר בבני - זוג שרכשו חבילת נופש לסקי 
בכפר הנופש בווילאר שבשווייץ . גם הפעם רכשו בני הזוג את הכרטיסים במשרדי 
מועדון הים התיכון שברחוב אבן - גבירול . עילת התביעה היתה פציעתה של האישה , 
ששברה את רגלה . היא הורדה מהמדרון בעזרת אלונקת סקי ושבה לישראל ורגלה 
מגובסת . בפתח פסק - הדין קבעה השופטת , מרים דיבון , שהכפר בווילאר מנוהל 
על - ידי החברה הצרפתית , אולם אין בכך כדי לפטור את הנתבעת מחבותה כלפי 
אנשים אשר נרשמים באמצעות החברה הישראלית לשהייה בו . עוד קבעה השופטת , 
כי בצדק טען פרקליט התובעים , עו"ד פנחס גרון , שהחברה הישראלית מהווה 
סניף של מועדוני הים התיכון , בין היתר , משום שבחוברת הנמסרת לרוכשי חבילות 
הנופש כתוב " המדריכים שלנו " , והכוונה למדריכים בחו"ל . בנימוקיה קבעה 
השופטת , כי התובעים בחרו לתבוע רק את הנתבעת , שאותה הם מכירים כי עמה 
ערכו את ההסכם , וזכותם לעשות כן , שכן גם היא בעלת דברים ישירה אתם . 
על - פי ההסכם בין הצדדים אחראית הנתבעת לכך שהמדריכים בכפר בשווייץ ינהגו 
כלפי התובעים במיומנות ובאחריות , לשון השופטת . השופטת מבססת את נימוקיה 
באשר לשאלת החבות של החברה הישראלית על חוק השליחות . לאחר שהשופטת דיבון 
התגברה על המכשול המשפטי ( שאלת היריבות ) , היא דנה בשאלת אחריותו של 
המדריך . בעניין זה קבעה השופטת , כי " לא צריך להיות מומחה ברזי הגלישה 
כדי לומר שהתנהגותו של המדריך היתה חסרת - אחריות ורשלנית ביותר והיה עליו 
לדעת כי אין לתובעת את הידע והמיומנות להחליק במדרון תלול אחרי שעמדה כל 
הבוקר קפואה על מקומה ולא התאמנה עם חברי הקבוצה . מדריך הדורש מן התלמיד 
לבצע תרגיל מתקדם מבלי שלימדו תחילה שלב אחרי שלב , מתרשל בתפקידו כמדריך " . 
קפמאבינהשופטת קבעה שעל הנתבעת לפצות את התובעים בסך % 07 מנזקיהם . היא 
לא פסקה את מלוא הפיצויים , הואיל וגם התובעת התרשלה , ורשלנותה היתה " רשלנות 
תורמת " . החברה חויבה לשלם לבני - הזוג סכום כולל של 31 אלף ש"ח , וזאת , 
לאחר ניכוי של % 03 . מוסר השכל : אם תבקר באחד מאתרי הנופש של מועדוני 
הים התיכון , תיפצע , חלילה , ותתבע את החברה בישראל , אתה עלול להיתקל 
בטענת הגנה , שהחברה בישראל אינה הכתובת המתאימה לתביעה שלך . 
