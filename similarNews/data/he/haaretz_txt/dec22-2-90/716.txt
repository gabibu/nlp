באחד הבקרים החולונים שטופי השמש , בשעה לא מוקדמת , פסע לו טרי פייגינס , 
עלמת חן על זרוע ימין , ברחוב סוקולוב ההומה אמהות ועגלות תינוקות . פייגינס 
מלמל משהו על מזג האוויר המצוין , ומי שהיפנה מבט לאחור יכול היה להבחין 
ששחום העור לבוש טרנינג שעליו שם מאמן הקבוצה . מילא באימונים , מילא במשחקים , 
אבל גם בסוקולוב באמצע היום ? קפאות התרגיל , שעשה אבי הלל לראשי קבוצתו 
כדי להשיג שחרור , עורר השבוע הדים רבים בבת ים . כדרורים הקפיד להדגיש 
כי הסיפור הופיע בלעדית ב"ספורט שתי ערים " , אבל שימו לב למה . מסתבר , 
שכתב ספורט בת ימי זריז ידע על הפרשה , ומסר אותה לעיתונו , הסיפור לא 
הופיע משום מה באותו עיתון . הכתב החרוץ בירר , ומה גילה ? אחד מכתבי 
העיתון משמש כסוכנו של הכדורגלן , והוא שמנע את פרסום הפרשה . עוד סקוף 
של כדרורים . קפאות טלי קליין , הכוכבת הבלונדית של אליצור חולון , חגגה 
יומולדת והביאה עוגת ענק לאימון הקבוצה . באימון עצמו לא השתתפה קליין עקב 
פציעה בבירכה , מה שלא פגם בשמחה הכללית . את גילה של קליין לא יגלה כדרורים , 
רק נספר , שכל החברות הטובות הניפו את טלי 32 פעם על כסא שנמצא במקרה בסביבה . 
קפאות לאחד מאימוני הקבוצה הגיעה אורחת מוכרת , אורלי גרוסמן , שהגיעה 
ממכללת קונטיקט לסדרת אימונים של הנבחרת הלאומית . אורלי הגיעה לאימון , 
החליפה חוויות עם הבנות , קשקשה על האימונים והלימודים במכללה והתעניינה 
בתוצאות המשחקים עד כה . כדרורים שם לב שאייל עדיין צמוד לאורלי , ואם 
לגלות סוד אחד מאוד כמוס , אז נספר שיש מה שנקרא סיכוי סביר שאורלי תחזור 
ותשחק בעונה הבאה בחולון . קפאות אומרים על אלי נעים , מזכיר הפועל חולון , 
שהוא הקמע הסודי של לזרוס . לזכותו של נעים , יאמרו המאמינים , שלזרוס 
עדיין לא הפסידה כשהוא צפה במשחקיה . למשחק מול קריית מלאכי הגיע נעים , 
ולפני שריקת הפתיחה " הבטיח " לחברו , יו"ר לזרוס , אהרן נשיא , נצחון 
2 : 0 . בסיום 3 : 1 ללזרוס , ונעים אפילו לא התנצל : " גם 3 : 1 זה 
שני שערים הפרש " . קפאות נבחרת הנשים הלאומית בכדורעף המריאה השבוע לטורנירי 
חג המולד ברחבי אירופה , ובשורותיה חמש שחקניות מהפועל בת ים . ארבע מהשחקניות 
" הבטוחות " התאמנו במרץ והתכוננו לנסיעה . הצעירה ביותר , קרן אויגמן 
היתה " על תנאי " ונראתה מתוחה מאוד . בסוף היא נסעה , והצמוד , אלון 
גרינברג , השכים ללוות אותה לשדה התעופה . קפאות כדורגלני הפועל בת ים חגגו 
בשבוע שעבר עם מאמן הקבוצה , רמי חימו , את בת המצווה של ביתו , מאיה . 
ההופעה לאירוע היתה מלאה , כולל חברי הנהלה , כולל פצועים , ועל במת 
הריקודים התנועעו במרץ בני המשפחה וכל שחקני הקבוצה . הגוקר באותו ערב היה 
כהרגלו המגן קשר , גבי לסרי , שלא הסתפק בהפגנת ביצועים על רחבת הריקודים 
ועזר לזמרים לשיר . קפאות אלכס שפרינגר , פרשן מדור הספורט של " שתי ערים " , 
הוא מאמן הפועל קריית מלאכי בזמנו הפנוי . בשבת התארח אלכס עם קבוצתו בלזרוס 
ונוצח 1 : 3 . בסיום התגודדו כמה מאוהדי קריית מלאכי והיפנו קריאות זעם 
לעברו של שפרינגר . מי שמיהר להגן על המאמן החולוני היה חולוני אחר , האוהד 
הוותיק , רוני מזרחי , ששאל את האוהדים מהקרייה מתי לאחרונה היתה קבוצתם 
במקום השני בליגה לפני שהגיע אלכס לקבוצה . איש מהמקהלה הרועמת לא ענה . 
קפאות לאותו משחק הגיע יו"ר צפרירים , אברהם עזרא , כאשר באותה שעה התמודדה 
צפרירים במסגרת גביע הטוטו בחיפה . לשואלים ענה עזרא שבא לחזות במשחקו של 
הצפריר , יוסי עמרני , המשחק כיום בקריית מלאכי . עמרני אמנם הבקיע , 
קבוצתו הפסידה , ועזרא לא נראה מודאג במיוחד . 
