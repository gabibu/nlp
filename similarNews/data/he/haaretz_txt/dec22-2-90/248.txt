לאחר שלוש שנים לאינתיפאדה עוצרים אישים וחוקרים פלשתינים לסיכומי - ביניים 
של הצלחות וכישלונות . פייסל אל - חוסייני אמר , בראיון לעיתון " אל - 
חיאת " המופיע בלונדון , כי ה"עובדה שהכרחנו את הישראלים להקים מחדש את 
המחסום בינינו לבינם " היא ההישג הגדול ביותר של האינתיפאדה . קודם לכן 
היו הנושא הכלכלי ושאלת מיהו יהודי בראש סולם העדיפויות , אמר אל - חוסייני , 
אולם אנו " כפינו " על דעת הקהל הישראלית להציב את הנושא הפלשתיני במרכז . 
עוד " הצלחה גדולה , בעיניו , היא " העובדה שהבאנו לפילוג , וכמעט 
להתנגשויות , בחברה הישראלית " , והוא כולל בכך גם את נפילתה של ממשלת האחדות . 
אולם גם הוא , כאחרים , אינו יכול להתעלם מההשפעות השליליות , מבחינת 
העולם הערבי , שהיו עד כה לאינתיפאדה . לבד מהכישלון בבניית תשתית ממסדית 
עצמאית , מצביע אל - חוסייני על כינון ממשלה " ימנית חזקה " בישראל , 
על החלטת ארצות - הברית להפסיק את הדו - שיח עם אש"ף ועל " הפירוש המוטעה " 
של עמדת אש"ף בעניין משבר המפרץ . פרופסור ואליד חאלדי , מהאישים הידועים 
בקהילת האקדמיה הפלשתינית בארה"ב , הידוע בתמיכתו באש"ף , לא התייחס בסלחנות 
לעמדתו של ערפאת במשבר המפרץ . בסימפוזיון שנערך באחרונה בלונדון קבע חאלדי , 
כי ערפאת , " אשר חשב כי ניצל מהמחבת הלוהטת של הנשיא הסורי אסד , נפל 
למשרפה של סדאם חוסיין " . הוא מנה ארוכות את " הנזקים החמורים " שגרמה 
עמדה זאת לפלשתינאים והזהיר כי אש"ף ישלם בעצם קיומו אם ימשיך במדיניות ההתערבות 
בעניינים הבין - ערביים . באותו סימפוזיון התגלה בדו"ח ששלחו גורמים פלשתיניים 
בכוויית , כי ירח הדבש בין עיראק לבין אש"ף הסתיים , וכי ההנהגה העיראקית 
אוסרת כיום על הארגון לטפל בעשרות אלפי הפלשתינאים בכוויית , שמצבם הולך 
ומחמיר מיום ליום . יוסוף עבדה , שחי עם משפחתו בכוויית מאז 1691 והצליח 
לברוח , קובע כי המקום הבטוח היחיד לפלשתינאים הוא הגדה . ד"ר עאדל מסק , 
רופא ופסיכולוג פלשתיני , קובע כי האינתיפאדה גרמה פגיעה נפשית קשה בקרב 
הגיל הרך . הדבר עולה , בין היתר , מאחד המחקרים שבדק 051 ילדים בגילאי 
0121 . % 06 מכלל הנחקרים נהגו לברוח מבתי - הספר והעדיפו משחקים אלימים 
על - פני צפייה בתוכניות ילדים בטלוויזיה . מרבית הנחקרים התגלו כבלתי ממושמעים , 
עוינים ונוטים להתפרצויות . במחקרים אחרים , המוזכרים בדבריהם של אישים 
פלשתינים בגדה וברצועה בראיונות בעיתונים ערביים המופיעים באירופה , נאמר 
כי רמת החינוך ירדה באופן משמעותי בשלוש השנים האחרונות , מאז תחילת ההתקוממות . 
לבד מסגירת מוסדות ההשכלה הגבוהה עקב המאורעות , מתברר כי מרבית הסטודנטים 
מעדיפים עיסוקים פוליטיים על - פני התרכזות בלימודים . רבעי אל - מדהון , 
חוקר פלשתיני המסתמך על דיווחים פנימיים , קובע כי הירידה בהכנסה הלאומית 
בגדה וברצועה , כתוצאה מההתקוממות , הגיעה ל%52 . כל הניסיונות להינתק 
מהתלות הכלכלית בישראל ולהקים תשתית כלכלית עצמאית נכשלו . ניסיונות אלה , 
אומרים האישים הפלשתינים , לא חרגו מגדר " משאלות לב " ונתקלו בהעדר 
" תוכנית אסטרטגית בדוקה ומוסכמת ובחוסר נכונות מצד אנשי עסקים מקומיים 
להצטרף " למאמץ הלאומי . לכך יש להוסיף את הפסקת התמיכה של 57 אלף פלשתינאים 
מהגדה ומהרצועה שעבדו בכוויית . עובדים אלה נהגו להעביר למשפחותיהם מדי 
חודש יותר מעשרה מיליוני דולרים בסך - הכל . במקביל העביר הממשל הכווייתי 
לגדה ולרצועה בשנתיים האחרונות כ001 מיליון דולר , שחלקם הושקעו בפיתוח 
ובהקמת פרויקטים . הפסקת הסיוע רק הרחיבה את שכבת העניים , שהלכה וגדלה 
בשלוש שנות ההתקוממות . פלשתינאים אחרים , ובכללם עזמי בשארה מאוניברסיטת 
ביר - זית , גורסים כי , בפועל , הניסיון להינתק מישראל , לאורך הקו 
הירוק , נכשל . זאת ועוד , ניסיון זה נידון מלכתחילה לכישלון . " איך 
ניתן לשמור על ביטחון הפנים אם רוצים להינתק ממנגנוני הביטחון של הכיבוש ? 
" הם שואלים , וקובעים כי החברה הפלשתינית לא הוכשרה לנהל את ענייניה 
לבדה . הם גם מעלים שאלות במישורים חשובים נוספים , כמו המערכת המשפטית , 
תוך כדי סלידה זהירה מהגל הגואה של הוצאות להורג של " משתפי פעולה על - 
ידי בית דין שדה מהפכני " . 
