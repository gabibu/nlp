פקין ( ע"ר וע"ץ ) . עוזר מזכיר המדינה האמריקאי לזכויות האדם , ריצארד 
שיפטר , עזב ביום ששי את סין אחרי ביקור של חמישה ימים . הוא נפגש עם מתנגד 
משטר סיני שנעצר בשנה שעברה בעקבות ההפגנות למען דמוקרטיה . כך מסר תושב 
מערבי בשנחאי . לדבריו , עוזר מזכיר המדינה נפגש בשנחאי עם מתנגד המשטר , 
איש אקדמיה , ביום חמישי . שלטונות סין יודעים כנראה על הפגישה , למרות 
שסביר להניח שלא אישרו אותה , הוסיף התושב המערבי . דיפלומטים אמרו כי 
אינם מעוניינים בפרסום זהותו של האיש מחשש לביטחונו . עוד לא נתקבלה תגובה 
ממשרד החוץ הסיני . שיפטר שוחח על זכויות האדם עם ראש עיריית שנחאי , זו 
רונגי , שסירב להזעיק את הצבא כדי לדכא את ההפגנות בעירו בשנה שעברה . 
בניגוד לרונגי , תמכו שלטונות הבירה פקין בהנהגה המרכזית כאשר הצבא טבח 
במפגינים ב4 ביוני 98 . מאות ואולי אלפים נהרגו . שיפטר הגיש לשלטונות סין 
רשימה של 051 אסירים פוליטיים וביקש את שחרורם . דובר משרד החוץ ושיפטר 
אמרו כי השיחות היו מועילות , אולם הסינים לא הבטיחו דבר . פקידים במחלקת 
המדינה הביעו שביעות רצון מהשינוי שחל בגישה הסינית . " זה כבר לא הנוסח 
הישן של אל תדחפו את האף שלכם לעסקים שלנו " , אמר אחד הפקידים . אולם דובר 
משרד החוץ הסיני , לי זאוקסינג , אמר ביום חמישי לכתבים על ביקורו של שיפטר , 
כי אינו מסכים לשימוש במונח " מתנגדי משטר " לגבי אלה שנעצרו אחרי ההפגנות 
למען דמוקרטיה . " הם עבריינים " , אמר והוסיף כי לא ידוע לו על הרשימה 
שהגיש שיפטר . הוא גם הבחין בין חילופי דעות בנושא זכויות האדם לבין " התערבות 
בעניינים הפנימיים באמצעות נושא זכויות האדם " . דיפלומט מערבי אמר כי הסינים 
מבקשים להראות , בכל מחיר , שוואשינגטון אינה יכולה ללחוץ על סין בנושא 
זה . קפידבינסין סירבה ביום ששי להתייחס להתפטרותו המפתיעה של שר החוץ הסובייטי , 
אדוארד שוורדנאדזה , באומרה שמדובר ב"עניין פנימי " של בריה"ם , אולם 
הביעה את נכונותה לשיפור היחסים עם מוסקווה . " על המקרה נודע לנו מהעיתונות 
הזרה , עוד אין בידינו כל הפרטים " , מסר דובר משרד החוץ הסיני והוסיף " נמשיך 
לפתח את יחסי הידידות עם בריה"ם " . העיתונות הסינית הזכירה בקצרה , בעמודים 
הפנימיים , את הידיעה על ההתפטרות . רק היומון בשפה האנגלית " ציינה דיילי " , 
המיועד לתושבים הזרים בסין , פרסם את ההודעה בהבלטה תחת הכותרת " שוורדנאדזה 
מתפטר כמחאה נגד הדיקטטורה " . 
