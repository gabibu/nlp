שבתאי ברכה הוא בעליו של מכון רישוי לרכב , " טכנו - טסט " , וכן של מוסך 
סמוך , באזור התעשייה בטירת הכרמל . המכון והמוסך שוכנים על מגרשים שנחכרו 
ממנהל מקרקעי ישראל . משרד התחבורה דרש מברכה שוב ושוב כי יפריד הפרדה 
פיסית , מנהלית ומשפטית מוחלטת בין המכון למוסך , וכן דרש גישה וכניסות 
נפרדות . עקב דרישות אלה , ומכיוון שמכון הרישוי פעל בתנאי צפיפות שהקשו 
מתן שירות לציבור , ביקש ברכה לחכור מגרש סמוך מהמנהל . היחידה לאזורי פיתוח 
ולהקצאת קרקע לתעשייה במשרד התעשייה והמסחר המליצה במאי 4891 למנהל להקצות 
לברכה את המגרש בלא מכרז פומבי . המלצה זו הסתמכה , בין השאר , על מדיניות 
המנהל , המעוגנת בהחלטת מועצת מקרקעי ישראל משנת 5691 , כי קרקעות לתעשייה 
ולמלאכה , וכן ( לפי סעיף 01 להחלטה זו ) קרקעות להרחבת מפעלים קיימים , 
ישוחררו מחובת מכרז פומבי , אם ימליץ על כך שר התעשייה והמסחר או המשרד 
הנוגע בדבר . בספטמבר 5891 בוטלה המלצה זו , בנימוק שהמגרש המבוקש נתון 
לדיון בוועדת התכנון ואינו ניתן להקצאה . אך במקום זאת הומלץ לאפשר לברכה 
להשתמש בשטח בהרשאה לשנתיים , ובגמר התכנון להחכיר לו אותו . עם זאת , 
הודגש כי אין בהמלצה זו משום התחייבות וכי תוקפה לחצי שנה בלבד . באפריל 
6891 אישר המנהל לברכה להשתמש במגרש לשנה אחת , לצורך חניית מכוניות . 
בנובמבר אותה שנה נערך עמו חוזה הרשאה , ולפיו הותר לו להשתמש במגרש לחנייה 
עד אפריל 7891 . בינואר 8891 ביקש ברכה להחכיר לו את המגרש לתקופה נוספת 
של יותר משנה , אך המנהל השיב כי תוקף חוזה ההרשאה פג וכי המגרש הנדון 
יוקצה על - פי המדיניות הקיימת : על - פי מכרז או , לחלופין , על - סמך 
פטור ממכרז ואישור של המנהל , לאחר קבלת המלצה מהמשרד הממשלתי הנוגע בדבר . 
במארס 9891 פירסם המנהל מכרז להחכרת המגרש . בין הניגשים למכרז היה גם 
שבתאי ברכה . ואולם מכרז זה בוטל בגלל פגם מהותי שנפל , לדעת המנהל , 
בהמלצות שהיו תנאי להשתתפות בו . ביולי 9891 פורסם מכרז שני . ברכה עתר , 
באמצעות עו"ד יעקב טל , לבית - המשפט הגבוה לצדק , לחייב את המנהל להחכיר 
לו את המגרש בלא מכרז , משום שהוא בעל זכויות בשני מגרשים סמוכים , או 
לחלופין לקבוע כי הוא הזוכה במכרז הראשון , שכן הוא היה המציע היחיד שקיים 
את כל תנאיו ( בג"ץ 98356 שבתאי ברכה , " טכנו - טסט " , נגד מנהל מקרקעי 
ישראל , הממונה על מחוז הצפון ואח ) . עתירה זו אוחדה עם עתירה אחרת , 
שהגיש מימון בן - חיים , שטען נגד ביטול המכרז הראשון . לדעת עותר זה , 
הוא ענה על כל תנאי המכרז , השתתף בו כדין והציע את המחיר הגבוה ביותר . 
לדבריו , הוא אף קיבל המלצה של היחידה לאזורי פיתוח במשרד התעשייה והמסחר 
ואינו צריך להיענש על ליקויים ביחידה זו , שבגללם איחרה המלצתה להגיע לוועדה 
( בג"ץ 090173 ) . נשיא בית - המשפט העליון , מאיר שמגר , והשופטים גבריאל 
בך ותיאודור אור קיבלו את עתירתו של ברכה , ביטלו את ההחלטה לקיים מכרז , 
והחזירו את העניין לדיון מחודש במנהל , כדי שיחליט אם אין מקום להקצות 
את המגרש לעותר לפי סעיף 01 להחלטה מ5691 . לעומת זאת , דחו את עתירתו 
של בן - חיים , אף כי ציינו כי אין בכך כדי למנוע ממנו להשתתף במכרז על 
חלקה אחרת באותו אזור תעשייה , שכן שאין לו צורך חיוני דווקא במגרש הנדון . 
המנהל טען בדיון בבג"ץ , כי " כאשר קיימים כמה גורמים המעוניינים לחכור 
את המגרש ( ויש לזכור שכיום יש חמש הצעות שעדיין לא נפתחו ) אין כל סיבה , 
כלכלית או מנהלית , שלא לפרסם מכרז , ויזכה בו המרבה במחיר . כוחו של 
שיקול זה גובר עוד יותר כאשר המדיניות הנוהגת אצל המשיב הראשון היא לפרסם 
מכרזים , ולהעניק פטורים רק כחריג לכלל , הכל על - מנת לנסות ולשווק את 
קרקעות המדינה במחיר הטוב ביותר " . השופט שמגר , שכתב את פסק - הדין , 
דחה טענה זו . " הכלל הוא אכן כי קרקע תוקצה בדרך של מכרז , אלא שהרחבת 
מפעלים ומוסדות קיימים היא חריג מוכר ורלוונטי , המעוגן מפורשות בסעיף 
01 הנ"ל של החלטת המנהל " , כתב . " אם אכן מסתבר כי מפעל פלוני זקוק באופן 
חיוני לשם תפעולו הנאות לחלקה הצמודה לשטח שנמצא כבר בחזקתו , ואשר איננה 
חיונית במידה דומה לאף גורם אחר , אין הצדקה לכך שבעל המפעל יידרש להתחרות 
בתנאי מכרז עם צדדים מעוניינים נוספים , שאין להם אותו צורך חיוני אשר 
אותו הוא מוכיח " . שמגר ציין כי העותר ביקש להקצות לו את המגרש במשך שנים . 
אמנם לא ניתנה לו הבטחה מפורשת בעניין זה , אך היה ברור מהעובדות שהוצגו 
כי גורמי התחבורה הממלכתיים רואים יסוד לבקשת ההקצאה , מכירים בצדקתה ואף 
ממליצים עליה . אף שעתירתו של בן - חיים נדחתה , מתח השופט שמגר ביקורת 
חריפה על ההמלצות הסותרות שנשלחו מהיחידה לאזורי פיתוח במשרד התעשייה והמסחר 
ומיועץ שר התעשייה אורי שני אל מנהל מקרקעי ישראל בעניינם של הניגשים למכרז . 
" כנראה , היד האחת במשרד אינה נועצת ביד האחרת קודם למתן ההמלצה לאזרח , 
ובכך מתגלה נוהג פגום ביותר " , כתב שמגר . 
