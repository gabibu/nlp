השפיטה בישראל מתבססת זה כמה שנים על חוק יסוד שחוקקה הכנסת . על רקע זה 
בולט חריג מוזר , יצור כלאיים של חוקי המנדט הבריטי ושל החוק הישראלי . 
זהו בית - המשפט הצבאי בלוד . בית - משפט זה , שהוקם מכוח תקנות ההגנה 
( שעת חירום ) 5491 , מוסמך לדון בכל עבירה על תקנות אלה , כלומר עבירה 
ביטחונית שנעשתה בתחום ישראל . הבעיה היא שאף כי ערכאה משפטית זו הוגדרה 
בתקנות ההגנה " בית - משפט צבאי " , ומכאן שהיא בית - משפט לכל דבר , אין 
היא כפופה לכללים שהותוו בחוק יסוד : השפיטה , התשל"ח4891 . על - פי החוק , 
" שופט יתמנה בידי נשיא המדינה לפי בחירה של ועדה לבחירת שופטים " . ואולם 
את שופטי בית - המשפט בלוד ממנה הרמטכ"ל . חוק היסוד קובע כי " בענייני 
שפיטה אין מרות על מי שבידו סמכות שפיטה , זולת מרותו של הדין " . אבל בית - 
המשפט בלוד נתון , על - פי תקנות ההגנה , למרות הרמטכ"ל . שכן הרמטכ"ל 
הוא שממנה את השופטים , וכן יש לו סמכות על - פי התקנות , לבטל פסקי - 
דין של בית - המשפט הצבאי , לבטל דיון ולהורות על דיון מחודש אם אין התוצאה 
של פסק - הדין מוצאת חן בעיניו . בנוסף על כך , השופטים הם אנשי צבא והם 
גם אינם חייבים להיות משפטנים . יתרה מזאת , חוק היסוד קובע כי " לא יוקם 
בית - משפט או בית - דין למקרה מיוחד " . ואילו בלוד מכוננים את בית - המשפט 
מחדש לכל עניין . באחרונה נעשה ניסיון מעניין לערער על זכות קיומו של בית - 
המשפט הצבאי בלוד . בערעור שהגיש עו"ד אביגדור פלדמן לבית - הדין הצבאי 
לערעורים על פסק - דין של בית - המשפט בלוד , טען כי בית - משפט זה בוטל , 
למעשה , על - פי חוק יסוד : השפיטה , או לחלופין שאין שיפוטו עולה בקנה 
אחד עם העקרונות החוקתיים בדבר עצמאות שיפוטית . אב בית - הדין לערעורים , 
אלוף בן - ציון פרחי , והשופטים אל"ם גבריאל בך ( שופט בית - המשפט העליון ) 
ואל"ם עודד מודריק , דחו את טענתו . בפסק - הדין נאמר כי חוק יסוד : השפיטה 
מבחין בין שני סוגים של גופי שפיטה : בית - משפט , שנקבע בחוק כבית - משפט , 
ורשויות אחרות בעלות סמכויות שפיטה , ובהן " בית - דין אחר " . בניגוד 
לדעתו של עו"ד פלדמן , כי הערכאה הפועלת בלוד היא " בית - משפט " כפי 
שהוגדרה בתקנות ההגנה לשעת חירום , שלושת השופטים סבורים כי מדובר ב"בית - 
דין אחר " , ובתור שכזה אין בכינונו , בדרכי פעולתו ובשופטיו דבר העומד 
בסתירה להוראות חוק היסוד . השופטים מייחדים כמחצית מתשעת עמודי פסק - הדין 
כדי להסביר מדוע אין מדובר בבית - משפט במובנו הרגיל . תמצית טענתם היא 
כי בכל שלבי החקיקה שקדמו לחוק יסוד : השפיטה , ראו בבית - המשפט הצבאי 
גוף העומד מחוץ למערכת בתי - המשפט הרגילים . חוק היסוד עצמו לא נועד לשנות 
את מהותו של גוף שיפוטי כלשהו , ובכלל זה לא את מהותה של הערכאה הפועלת 
בלוד , הקרויה " בית - משפט " , אך היא למעשה " בית - דין " . המסקנה 
היא כי " חוק היסוד לא נפח במוסד השיפוטי הקרוי " בית - משפט צבאי " רוח 
חדשה , וגם לא גרם לו שתיפח רוחו " . אשר לטענת המערער כי אפילו מדובר ב"בית - 
דין " הרי דרך פעולתו סותרת את הוראת חוק היסוד כי אין להקים בית - דין 
למקרה מיוחד , טוענים השופטים כי אין בית - המשפט הצבאי בטל מהעולם אחרי 
כל דיון , אלא רק הרכבו משתנה . בעניין זה הם מודים כי הנוהג של הרמטכ"ל 
לכונן בכל פעם את בית - המשפט הצבאי באמצעות " כתב מינוי " הוא בבחינת 
" פרקטיקה לקויה " , והדרך הנכונה בעיניהם היא שהרמטכ"ל ימנה רק את נשיא 
בית - המשפט ושופטיו באמצעות " כתב הרכב " . אשר לטענה בעניין אי - תלותה 
של הערכאה בלוד , נאמר בפסק - הדין כי חוק היסוד מקנה גם לשופטי בית - המשפט 
הצבאי אי - תלות " מהותית " . את סמכותו של הרמטכ"ל להתערב בהכרעות ערכאה 
זו , מכנים השופטים : " השפעה תיאורטית עקיפה " אשר " אין בכוחה לגרום 
לבטלות המוסד מעיקרא " . בעניין זה הם גוזרים גזירה שווה ממעמדם של בתי - 
הדין הצבאיים . המחוקק הקנה לשופטים בבתי - דין אלה הגנה של " אי - תלות 
מהותית " , אך גם איפשר לרמטכ"ל להתערב בהחלטותיהם . מכאן שהמחוקק לא ראה 
בסמכות זו של הרמטכ"ל פגיעה של ממש באי - תלותם של השופטים . למרות שלל 
הנימוקים של בית - הדין הצבאי בדבר זכות קיומו של הגוף השיפוטי בלוד , ראוי 
בהחלט לברר את הסוגיה בפורום אחר , בין במשרד המשפטים ובכנסת ובין בבית - 
המשפט העליון . קשה להשתכנע כי חוק יסוד : השפיטה יכול לחול ולא לחול בעת 
ובעונה אחת על בית - משפט כלשהו . והרי בהוראות המעבר שאישרה הכנסת ב4891 , 
קבעה כי " בית - משפט ובית - דין שהוקמו לפני תחילתו של חוק יסוד : השפיטה , 
רואים אותם ואת הסמכויות שניתנו להם כאילו הוקמו וניתנו על - פיו " . קשה 
גם להאמין שסמכותו של הרמטכ"ל להתערב היא " השפעה תיאורטית עקיפה " . עצם 
השתייכותם של השופטים למערכת הצבאית ומינוים בידי הרמטכ"ל , אינם מבטיחים 
שייעשה צדק . על אף פסק - הדין , נותר רושם מעיק כי אין בית - המשפט הצבאי 
בלוד אלא שריד אנכרוניסטי של המשטר הצבאי בימי המנדט , שמדינה דמוקרטית 
יכולה וצריכה להתקיים בלעדיו . 
