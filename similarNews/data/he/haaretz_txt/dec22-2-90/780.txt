ביום שני , ערב ראש השנה האזרחית , עמדה בפני חובב המוסיקה הברירה : ללכת 
להיכל התרבות כדי לשמוע את דניאל ברנבוים מנגן את " וריאציות גולדברג " 
או לנסוע לירושלים ולשמוע את ראדו לופו מנגן את הקונצרטי של בטהובן . שבוע 
לפני כן היתה הברירה בין הפסנתרן אנדרס שיף באולם נוגה ביפו לבין הפילהרמונית 
עם לוצנו בריו והבריטון תומס המפסון . למה קורה מבחר כזה דווקא עכשיו ? 
התשובה היא בלוח השנה . בתקופה של חג המולד וראש השנה האזרחית מתמעטים הקונצרטים 
באירופה . אמנים שאין להם בעיה לבוא לישראל וטוב לדעת שיש עוד כאלה שמחים 
לבוא דווקא עכשיו . לא בכל יום קורה שראדו לופו ודניאל ברנבוים נמצאים בארץ 
ביחד . כיוון שאנחנו בשנת ה002 למות מוצרט , נזכה לקונצרט מיוחד מיצירות 
מוצרט לשני פסנתרים . תחילה חשבו שקונצרט מיוחד זה ייוחד ליצירות וואגנר , 
אבל הצבעה של הנגנים ( בניגוד למה שנכתב כאן אתמול איש מהם לא נמנע ) 
לא איפשרה זאת . לדברי הנהלת התזמורת העובדה שברנבוים מקיים קונצרט מיוחד 
מיצירות מוצרט מעידה שהוא אינו כועס . 
