הצעת החוק לבחירה ישירה של ראש הממשלה צוברת תמיכה ואהדה בקרב חברי - כנסת 
ואנשי אקדמיה . היא מגדילה במקצת את הסיכוי לממשל יציב ויעיל יותר , תוך 
שמירה על ייצוגיות יחסית בכנסת . משום כך לא ברור מדוע דווקא בימים אלה 
יצאו ח"כים , בראשות ח"ך שמעון שטרית , בהצעה אחרת לשינוי שיטת הממשל , 
המתיימרת להציג אלטרנטיווה להצעה הנדונה בכנסת . הצעתם עלולה לגרום להחמצת 
שעת הכושר , ואין בה שום פתרון לתחלואי השלטון בישראל ; היא אף מקלקלת 
את הקיים . לפי הצעה זו , ראש המפלגה הגדולה ביותר יהיה באופן אוטומטי 
ראש הממשלה , אלא אם כן תצליח מפלגה אחרת להקים ממשלה . בחירה אוטומטית 
זו מותנית בכך שהמפלגה הגדולה ביותר תקבל לפחות % 04 מקולות המצביעים , דהיינו 
שיהיו לה לפחות 84 מנדטים בכנסת . לא קיבלה שום מפלגה את האחוז הדרוש , 
ייבחר ראש הממשלה באמצעות רוב מוחלט בכנסת , גם אם יידרשו כמה סיבובי בחירה . 
השינויים ששיטה זו מציעה רק פוגמים , ואין היא מתקנת מאומה במה שטעון 
תיקון . פגמיה מתגלים כמעט בכל ההיבטים : בהיבט הדמוקרטי , בהיבט ההגינות , 
ובעיקר מבחינת ההתמודדות עם הבעיות החמורות של השיטה הנוכחית . ההיבט הדמוקרטי . 
כל משטר דמוקרטי הידוע לנו מתנה את סמכותה של הרשות המבצעת בקבלת אמון מפורום 
מוסמך : או אמון העם בבחירות ישירות , או בהצבעת אמון של הרשות המחוקקת 
שנבחרה בדרך פופולרית . השיטה המוצעת , שלפיה ראש המפלגה הגדולה ביותר 
מתמנה אוטומטית לראש ממשלה , מזמינה מצבים שלמקבל המינוי לא יהיה לא אמון 
העם ולא אמון הכנסת . אם המפלגה הגדולה ביותר תקבל 84 מנדטים ולא יעלה בידה 
להקים ממשלה , ומאידך לא יימצא רוב לממשלה חלופית , תכהן ממשלת מיעוט שרוב 
העם הצביע נגדה . ואין זו רק בעיה פורמלית המעסיקה משפטנים ותיאורטיקנים , 
שכן ממשלת מיעוט כזו תצטרך להכריע בנושאים הגורליים השנויים במחלוקת של 
שלום ומלחמה , עתיד השטחים וכו . אין צורך לתאר את משבר הלגיטימיות וקריסת 
הקונסנסוס הלאומי אם תעמוד בפני הכרעות כאלה ממשלת מיעוט . היבט ההגינות . 
חישובי הבוחר ישתנו ללא הכר בשיטה המוצעת : במקום להצביע למפלגה או למועמד 
הקרוב לדעותיו , הוא יצטרך להצביע למפלגה אשר מסוגלת לקבל % 04 מן הקולות 
ולצאת מהבחירות כגדולה ביותר . במלים אחרות , הוא יצטרך להצביע לאחת משתי 
המפלגות הגדולות . תומכי רץ , שינוי ומפם , למשל , ייאנסו להצביע למפלגת 
העבודה , ומצביעי המפד"ל , התחיה וצומת לליכוד . יוצא אם כן שכל המפלגות 
הציוניות הקטנות והבינוניות הנוקטות עמדה נחרצת בשאלות חוץ וביטחון ייעלמו 
מן המפה הפוליטית הישראלית . קפמאבינומי בכל זאת יישאר ? אילו מפלגות לא 
יינזקו ? המפלגות החרדיות והערביות . הן מעוניינות בעיקר בנושאים הדתיים 
והקהילתיים הצרים שלהן , ולכן ייפגעו מעט יחסית , אם בכלל . את אי - ההגינות 
של השיטה אפשר לראות בצורה דרמטית בכך שמפלגה כמו המפד"ל , שהיא בעלת עמדה 
ברורה בנושאי חוץ וביטחון , תיעלם , בעוד שדגל התורה תצא ללא פגע . המסקנה 
העגומה היא ששיטה זו נותנת פרס למפלגות לא - ציוניות ואנטי - ציוניות לשון 
אחרת , לאותן מפלגות שחלקן בקלקולים הפרלמנטריים אינו מן הקטנים ומענישה 
את אותן המפלגות הדבקות באידיאולוגיה ציונית כזו או אחרת . יש במפלגות הגדולות 
כאלה המוכנים לבלוע אפילו את האי - צדק הקשה הזה כדי לחסל את המפלגות הקטנות 
ולזכות בקולותיהן . אך למרבה האירוניה עשויה מזימתם להיכשל . מאחר שהמפלגות 
הגדולות אינן מקבלות יותר משליש הקולות , הן יהיו זקוקות לכל קול מהמפלגות 
הקטנות כדי לעבור את מחסום ה%04 , ולא סביר להניח שאמנם יקבלו תמיכה טוטלית 
כזו . כאשר יתברר שאין המפלגות הגדולות מגיעות לאחוז זה וההכרעה תעבור לכנסת , 
בוחרי המפלגות הקטנות ירגישו שוב חופשיים בבחירות הבאות להצביע למפלגתם . 
יוצא שהשיטה המוצעת משבשת אפילו את המטרה של הפחתת מספר המפלגות . היבט 
התמודדות עם הקלקולים . עיקר ייעודה של השיטה שמציעים ח"ך שטרית וחבריו 
הוא לתקן את המעוות בשיטה הנוכחית . למעשה , היא מהווה הזמנה לסחיטה פרלמנטרית , 
עריקות ושלמונים . אף בר - דעת פוליטי לא יתרשם מהקביעה הפורמלית שפלוני 
הוא ראש הממשלה , אם הצד השני יוכל להדיחו באמצעות יצירת קואליציה . בפועל , 
לאחר הבחירות הכל נשאר פתוח כפי שהוא היום . יתרה מזו , המחיר תמורת הצטרפות 
לקואליציה ירקיע שחקים מכיוון שההצטרפות תהיה כה קריטית . לא מדובר רק ביצירת 
גוש חוסם או בתמיכה פסיווית , אלא בהקמת ממשלה מתפקדת לכל דבר כאשר האלטרנטיווה 
המאיימת היא ממשלת מיעוט של המפלגה היריבה . דומני שהשיטה המוצעת תהיה מובנת 
יותר אם ננסח אותה כפי שהיא באמת : ראש הממשלה יהיה ראש אותה מפלגה שתצליח 
להקים קואליציה . נקודה . לא הצליחה שום מפלגה להקים קואליציה , יהיה 
ראש הממשלה ראש המפלגה הגדולה ביותר . ואם בכל זה אין די , הרי העברת הבחירה 
בראש הממשלה לכנסת במקרה שאין לשום צד % 04 היא מרשם בדוק לכיעור פוליטי . 
בהווה , ובעתיד הנראה לעין , אין סבירות גבוהה שמפלגה כלשהי תשיג % 04 
מן הקולות . על כן יש לצפות שההכרעה בדבר קביעת ראש ממשלה תיפול בכנסת 
וכנראה לא בסיבוב הראשון . במקרה כזה כל חבר - כנסת הוא מכתיר ממשלות בפוטנציה . 
כל עריק הוא מלך . סחיטה , שחיתות וביזיונות לא רק אפשריים , אלא צפויים . 
ומכיוון שייעלם אפילו הגורם המייצב של החלטת הנשיא על מי להטיל את הרכבת 
הקואליציה , ומכיוון שהמחיר לתמיכה במועמד זה או אחר יאמיר מסיבוב לסיבוב , 
תסריט של מעין אנרכיה פרלמנטרית , שוק של קניות ומכירות חסר - רסן , אינו 
בגדר חלום פרוע . לו היתה שיטה זו האפשרות היחידה , הייתי מוכן להשלים בחירוק 
שיניים עם השיטה הנוכחית , על אף כל מגרעותיה . 
