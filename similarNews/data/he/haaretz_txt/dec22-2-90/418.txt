האחים המוסלמים פותחים גני ילדים בסיוע כספים של אש"ף , גובים מההורים מחצית 
הסכום הנדרש בגנים פרטיים , ובמקרים רבים מעניקים לילדים ארוחות חמות . 
הם משתלטים על בתי ספר וקבוצות ספורט ועל ספריות ציבוריות , וגורמים הקצנה 
דתית לתלמידים בגילאי 31 ומעלה . אלה חלק מהנתונים על העמקת פעולתה של התנועה , 
הכלולים בנייר - עמדה שיגיש לשר החינוך מנכ"ל החברה למתנ"סים , ד"ר דב 
גולדברגר . נייר העמדה הוכן בעקבות כנס שערך גולדברגר בימים אלה לעשרות 
ראשי רשויות מקומיות , מנהלי מתנ"סים ואנשי חינוך ערבים . משתתפי הכנס טענו 
כי פעילות האחים המוסלמים דומה לפעילותה של רשת " אל המעיין " של ש"ס במגזר 
היהודי . ראש מועצת בקה אל גרבייה עד לאחרונה , גלאל אבו - טעמה , אמר : 
" אתם מפקירים אותנו לסחף הקיצוני של האחים המוסלמים " . ראש מועצת גיסר 
א - זרקא , עיז אל - דין עמאש , אמר כי האחים המוסלמים פותחים לא רק גני 
טרום חובה , אלא גם חוגים להשכלת יסוד ולשעורי עזר לילדים ולבני נוער . 
" הילדים שלנו , שעד היום זרקו אבנים בכביש החוף , כי לא היה להם משהו 
אחר לעשות , הולכים עכשיו אליהם , בשביל לא להשתעמם " . דברים ברוח דומה 
על התרחבות פעילותה של התנועה במערכת החינוך הערבית , השמיעו גם נציגי יישובים 
ערבים אחרים , כמו שפרעם , סכנין וערערה . לדברי הנציגים הערבים , מנסים 
האחים המוסלמים להגיע להורים באמצעות הילדים . עבד עואד , תושב תמרה המקורב 
לאחים המוסלמים , טען כי " תופעת ההתקרבות לדת " , כהגדרתו , התחזקה מאוד 
בשנתיים האחרונות אצל בני נוער ערבים , מפני שהאחים המוסלמים מספקים מענה 
לתלמידים בסוגיות המטרידות אותם , כמו הבעייה הפלשתינית ובעיות חברתיות . 
" אין להם דרך אחרת אלא האיסלאם " , אמר עואד . " בתמרה , כל יום אני 
רואה לפחות 51 בני נוער ( נוספים ) שהיו מכורים לסמים קשים ומאז שנעשו 
דתיים , הם נגמלו מזה . היום יש אבטלה . במקום לשבת על הברזלים ולעשות 
מעשים לא טובים , הם הולכים למסגד , ושם האחים המוסלמים מרצים בפניהם איך 
צריך לחיות " . באשר למחירים המוזלים בגני הילדים של האחים המוסלמים , ציין 
עואד כי בתמרה פועל רק גן אחד כזה ( לעומת יותר מ02 גנים פרטיים ) . ההורים 
משלמים 04 שקל לילד , לעומת 08 שקל בגן פרטי . לדבריו , בכפרים אחרים כמו 
כפר - כנא , התנועה חזקה יותר . בכפר זה הוקמה על ידם מרפאה פרטית , והתושבים 
משלמים עבור הטיפול סכום סמלי בלבד . התנועה מאפשרת לתושבי היישובים הערבים 
להחליף ספרים בספריותיה ללא תשלום . עואד דחה את הטענה שאש"ף הוא אחד ממקורות 
המימון של התנועה , וטען כי משאביה באים מקרן תרומות של ערביי ישראל . 
