התמונות של גייסות הצבא האמריקאי , הנערך בערב הסעודית לקראת עימות צבאי 
אפשרי עם צבא עיראק , מעוררות מראות מימי מלחמת העולם השנייה , מהתקופה 
שבין השנים 2491 ו5491 , עת חנו חיילי ארצות - הברית בבריטניה . במדבר הסעודי 
נמצאים היום כ004 אלף חיילים אמריקאים . בבריטניה התמקמו , לקראת שעת ה"שין " 
של פלישת בעלות הברית לנורמנדי באביב 4491 , יותר ממיליון וחצי חיילים על 
ציודם הקרבי המלא . חניית צבא אדיר זה במשך תקופה ארוכה למדי בכל תקופת 
ההמתנה לקראת פתיחת החזית השנייה נגד גרמניה במערב , וגם לאחריה , בסך 
הכל למעלה משלוש שנים יצרה לא מעט בעיות מטרידות . לימים היא השתקפה בספרי 
זיכרונות שכתבו בריטים ואמריקאים , ובספרי מחקר רבים . והיו מי שביקשו 
לשקף את תחושתם של בריטים רבים , ותיארו את נוכחות הצבא האמריקאי בארצם 
כ"פלישה הגדולה אל הממלכה המאוחדת " . העברת הכוחות לבריטניה ומיקומם על אדמתה 
למשך תקופה ארוכה חייבה דיונים , תוכניות וצפנים , צוותי הכנה , מערך 
לוגיסטי , מתקנים למגורים ולאימונים , קווי אספקה , והשקעת משאבים אדירים . 
ההחלטה לשגר צבא אמריקאי לאיים הבריטיים נפלה בעקבות משא ומתן שניהלו ממשלות 
צרציל ורוזוולט , עם הצטרפותה של ארצות - הברית למלחמה לצידן של בעלות הברית , 
למחרת ההתקפה על פרל הרבור . מכאן ואילך התפתחה בקרב האמריקאים והבריטים 
כאחד התחושה , שהיטיב לבטא נשיא ארצות - הברית בשיחת טלפון טרנס - אטלנטית 
מן הבית הלבן בוואשינגטון לצרציל בלונדון : " עתה כולנו באותה הסירה " . 
גם אם במשך הזמן ירבו הרוטנים בקרב הבריטים בגין הקשיים והטרדות שיתעוררו 
כתוצאה משהייתם הממושכת של הגייסות האמריקאיים על אדמתם , יש לציין כי דעת 
הקהל הבריטית ידעה להעריך את גודל הקורבן של אותם חיילים שחצו את האוקיינוס 
כדי להילחם נגד גרמניה הנאצית . למן ההתחלה היה ברור לשני הצדדים כי נוכחותם 
של החיילים האמריקאים בבריטניה תעורר אצל שני הצדדים שדים רדומים , שמקורם 
בזכרון הקולקטיווי של שני העמים . אם רק מעטים מבין הבריטים זכרו , למשל , 
את מסיבת התה של בוסטון ( 3771 ) , הרי כל ילד אמריקאי ידע את מועד הכרזת 
עצמאותה של ארצות - הברית מעלה של בריטניה , 4 ביולי 6771 . שעה שרק בודדים 
מקרב הבריטים הטילו ספק בכורח המלחמה נגד גרמניה , הרי ערב המתקפה היפאנית 
על פרל הרבור עדיין הביעו % 58 מן האמריקאים התנגדות להתערבותה של ארצם במלחמה . 
זה לא הפריע לאי - אלה אמריקאים , זמן רב לפני הצטרפות ארצם למלחמה , 
להתנדב לללחום בשורות הצבא הבריטי . בקרב אמריקאים רבים , שאולי הפריזו 
בהערכת חלקה של ארצם במאמץ המלחמתי של מעצמות ההסכמה נגד גרמניה ובעלות בריתה 
במלחמת העולם הראשונה , שרר ביטחון שרק על - ידי מעורבותה של ארצם תובס 
גרמניה . שלושה שבועות לפני פלישת גרמניה לבריה"ם כתב הנספח הצבאי האמריקאי 
בלונדון , הקולונל ריימונד לי , ביומנו : " אינני רואה כיצד תוכל האימפריה 
הבריטית להביס את גרמניה בלי עזרתו של אלוהים או של הדוד סאם " . הן הצבא 
האמריקאי והן שלטונות בריטניה הכינו חוברות הדרכה לרגל השינוי בחיי הארץ . 
האמריקאים ניסו להכין את חייליהם לצפוי להם בארצו של אלביון . הבריטים 
הדריכו את התושבים כיצד לנהוג באורחיהם . ב"מדריך הקצר לבריטניה " שהוציא 
הצבא האמריקאי לחייליו הוא ביקש מהם לזכור , שמלחמת העצמאות ושאר העימותים 
הצבאיים שהיו לארצם עם בריטניה קרו מזמן , וכי יש לשכוח אותם ולזכור שבהווה 
נלחמות ארה"ב ובריטניה נגד אויב משותף : גרמניה הנאצית . עוד הזהירו את 
חייליהם , שלא יפגינו בקול את זעזועם לנוכח דברים שבהם ייתקלו בבריטניה : 
" אתם באים לבריטניה מארץ שבה ביתכם עודנו בטוח , האוכל בשפע והאורות 
דולקים . . . חישבו לפני שאתם משמיעים בקול את הפתעתכם נוכח הבירה החמה 
שנוהגים הבריטים לשתות , תפוחי האדמה המבושלים הקרים , או טעמן של הסיגריות 
הבריטיות . אם האזרחים הבריטים נראים מרושלים ובגדיהם דלים , אין זה משום 
שהם אינם אוהבים בגדים יפים או אינם יודעים ללבוש אותם . זכרו שגם הביגוד 
בבריטניה הוא ברשימת המוצרים שבקיצוב . . . אל תשמיעו הערות על תבוסות 
הבריטים במלחמה זו " . " פגוש את האמריקאים " היה שמו של אחד המדריכים שחילקו 
השלטונות הבריטיים לאזרחיהם : " הזהות בין שתי לשונותינו עלולה בקלות להטעות , 
כי שתי ארצותינו ושני עמינו זהים הם . אך עלינו לצפות לכך שהאמריקאים שונים 
מאיתנו . אחרי ככלות הכל , אבות אבותיהם ביבשת אמריקה לחמו בתעוזה כדי 
להשיג מאיתנו את עצמאותם . . . אמריקה היא חו"ל , וגם אם האמריקאים אינם 
בדיוק זרים לנו , הרי הם בוודאי אינם אנגלים " . קשה היה לבריטים להתרגל 
לכמה מצורות ההתנהגות של החייל האמריקאי המצוי . הבריטים לא אהבו אותו שיכור 
ומשתולל , גם אם הכירו חיילים שיכורים ומשתוללים מבני עמם . שעה שהשפה 
הבריטית נוהגת לתאר דברים בלשון המעטה והיא נשמעת מינורית , התקשו לבריטים 
להתרגל ללשון ההגזמה האמריקאית ולהרגל לדבר בקול רם ולהתנהג ברעשנות . המפגש 
היום - יומי בין החיילים האמריקאים למארחיהם הבריטיים , אנשי צבא כאזרחים , 
היה כרוך בלא מעט קשיי תקשורת לשונית . הבריטים סברו שלשונו של שקספיר 
סורסה בפי היאנקים ללא הכר . החייל האמריקאי , שהורגל לאומצות הבשר הענקיות , 
התקשה להסתגל למנות המזון בקיצוב שהונהגו בבריטניה בזמן המלחמה . החיילים 
גם התקשו להסתגל למחסור בגלידה , שכמעט לא יוצרה בבריטניה בשל הקיצוב בחלב . 
לא קל היה לשלטונות הבריטיים להבטיח בזמן קצר ובתנאי מלחמה מגורים נאותים 
למספר כה גדול של חיילים זרים . אורחיהם הרבו להתלונן על תנאי הסניטציה 
הירודים במחנות הצבא שבהם שוכנו . חיילים ששוכנו בלית ברירה בטירות , בארמונות 
ובבתים פרטיים הותירו אחריהם לעתים חורבן . אחד המדריכים הבריטיים , " פגוש 
את צבא ארצות - הברית " , הכין את האזרחים , שבעת ההיא טרם חיו בארצם שחורי 
עור , כי בשורות הצבא האמריקאי משרתים חיילים שחורים . " יש לזכור שהשחורים , 
המהווים את החלק השנים - עשר של האומה האמריקאית , הם צאצאיהם של עבדים . 
זיכרון העבדות , שעודנו טרי , השאיר משקע פסיכולוגי הן אצל השחורים עצמם 
והן בקרב הרבה אזרחים לבנים . . . אל כל אמריקאי שחור המגיע לבריטניה 
יש להתייחס על בסיס של שוויון מוחלט . זכור , לעולם אין לקרוא לשחור כושי " . 
ואמנם , נושא החיילים השחורים בצבא האמריקאי עורר בעיות גדולות . הללו 
סבלו ממדיניות ההפרדה הגזעית שעדיין היתה נהוגה בחלקים גדולים של החברה האמריקאית , 
והשתקפה היטב גם בצבא . החיילים השחורים מילאו בדרך כלל את התפקידים הקשים 
והמשפילים ביותר . ההפרדה הגזעית וההשפלות לא הפריעו לחוגים השמרניים הבריטיים , 
אך הם זעזעו חלקים אחרים בדעת הקהל הבריטית . השלטונות היו בדילמה : הם 
חששו , שאם יפגינו יחס של שוויון כלפי החיילים השחורים יעורר הדבר עימותים 
עם האמריקאים , וסכסוכים בין החיילים הלבנים לשחורים . עם זאת ידעו , 
שאם ינהגו על פי מדיניות ההפרדה הגזעית האמריקאית , יעוררו נגדם חלק מן 
האוכלוסיה הבריטית , ועוד יותר את זעמם של בני המושבות הבריטיות באימפריה 
שהשתתפו במאמץ המלחמתי . בנייר עבודה ממשלתי בריטי , שנשא את החותמת " סודי 
ביותר " , אפשר היה לקרוא , בין השאר : " אם נכנס לבעלת חנות חייל צבעוני , 
עליה לשרת אותו , אולם עליה לומר לו שהיא לא היתה רוצה שיבוא אליה פעם 
נוספת . אם אשה יושבת בקולנוע ולידה מתיישב חייל צבעוני , עליה לעבור מיד 
למקום אחר . אם אשה הולכת בצד אחד של המדרכה ומולה בא חייל צבעוני , עליה 
לעבור לצד השני של המדרכה . אם אשה עורכת קניות בחנות ונכנס חייל צבעוני , 
עליה לעזוב את החנות מיד עם סיום קניותיה , ואם היא עדיין עומדת בתור , 
עליה לעזוב מיד את החנות . לאשה לבנה אסור , כמובן , לקיים קשרים עם 
חיילים צבעוניים . בשום אופן אין להזמין חיילים צבעוניים לביתה של אשה לבנה " . 
בסופו של דבר הכריעו השלטונות הבריטיים לטובת מדיניות ההפרדה הגזעית . הם 
תדרכו את חייליהם ואת האוכלוסיה האזרחית , בעיקר את הנשים , לשמור מרחק 
מן השחורים . הנחיותיהם היו רוויות דעות קדומות . מדריך בריטי בשם " הערות 
על קשרים עם חיילים צבעוניים " טען כי השחורים נהנים בארצות - הברית משוויון 
מלא , והסביר את מדיניות ההפרדה בכנסיות , בבתי הספר , באוטובוסים ובבתי 
הקולנוע בכך , שרוב השחורים הם פשוטים מטבעם , ו"אם הם נהנים מחירות - 
יתר וממגע - יתר עם לבנים , זה גורם להם לאבד את הראש " . גם מדריך זה קרא 
לנשים הלבנות בבריטניה " לא לקיים קשרים עם גברים צבעוניים , לא לטייל 
עמם , לא לרקוד עמם ולא לשתות עמם " . לחיילים נאמר : " חיילים לא צריכים 
לקיים קשרי ידידות קרובים אתם ( עם הצבעונים ) , לא ללכת אתם לקולנוע 
או לבאר . הרצון שלכם להיות ידידותיים . . . עלול להוביל למצבים בלתי 
נעימים " . עם הנחיות כאלו , אין פלא שבתי הזונות בבריטניה קבעו ימי ביקורים 
נפרדים לחיילים הלבנים והשחורים . האמת היא שנמצאו בעלי תפקידים בריטיים , 
גם אם מעטים , שהסתייגו מהנחיות אלו , וביקשו לא לאמץ בבריטניה את המדיניות 
האמריקאית כלפי השחורים . גם בקרב העם הבריטי היו שהזדעזעו ממדיניות ההפרדה 
הגזעית והתקוממו נגדה . צעירה מסאפוק , שעבדה בקנטינה באחד המחנות , סיפרה 
מזועזעת על קבוצות חיילים אמריקאיים לבנים , חמושים בסכינים ובתערים , 
שהיו יוצאים ל"מסעות ציד - כושים " . " הרשויות של האמריקאים הלבנים העלימו 
עין מפעולות אלו , וכאשר דיברנו על כך עם המפקד , נאמר לנו לא להתערב ולעסוק 
רק בעניינינו . הרגשנו חסרות אונים ולא יכולנו למנוע מעשים מחרידים אלה 
שהתרחשו בארצנו " , אמרה . נושא אחר , שהרבה אף הוא להעסיק את הבריטים ואת 
מפקדי הצבא האמריקאי , היה קשריהם של החיילים האמריקאים עם הנשים הבריטיות . 
סביב החיילים היאנקים נרקמו מיתוסים והכללות רבים על היותם כמעט - אנסים 
או מפתים מושלמים . פשעיהם של אנסים ומעלליהם של מפתים אמריקאים יצרו תדמית 
שלילית לחיילים האמריקאים כולם . אין תמה שנשים בריטיות התלוננו כי החייל 
האמריקאי המצוי התייחס לכל אשה מתחת לגיל חמישים כאל בת זוג פוטנציאלית למיטה . 
מפקדי הצבא האמריקאי והשלטונות הבריטיים עמלו קשה כדי להזהיר , אלה את חייליהם 
ואלה את אזרחיותיהם , מפני מחלות מין . בקריקטורה שהתפרסמה בעיתון שהופצו 
בקרב החיילים האמריקאיים אפשר היה לראות חייל אמריקאי מחבק נערה ליד קיר , 
שמעליו נמחקה אות הנצחון ובמקומה נרשמו האותיות כלומר מחלות מין . חלק 
מן הקשרים בין חיילים אמריקאים לנשים בריטיות הסתיימו בנישואים . נשים 
בריטיות שביקשו אחרי המלחמה להצטרף אל בן - זוגן בארצות - הברית נתקלו בקשיים 
ביורוקרטיים רבים , בכל האמור בהשגת דרכונים ואשרות כניסה . נשים בריטיות 
נאלצו להשיב בשאלון של שלטונות ההגירה של ארה"ב , האם הן או מי מבני משפחתן 
ישב אי - פעם בכלא או היה קומוניסט . חיילים אמריקאים רבים הותירו אחריהם 
גם זיכרונות נעימים , במיוחד אצל הזאטוטים . הללו , שרבים מהם חיו בזמן 
המלחמה בלא גברים בביתם או בשכונתם , מצאו בחיילים העליזים חברים למשחק . 
לימים יספרו רבים כי הילדים הבריטים היו האומללים ביותר כאשר נקראו החיילים 
האמריקאים לצאת למלחמה , להצטרף לפלישת בעלות הברית בנורמנדי , או כאשר 
שבו לבתיהם בארצות - הברית בתום המלחמה . חיילים אמריקאים ומפקדיהם , שהתכרו 
בדרך כלל הרבה יותר מחבריהם לנשק הבריטים , נהגו לעתים בנדיבות כלפי משפחות 
בריטיות שאירחו אותם בבתיהם והעניקו להם הרגשת בית , משפחה וחום . היו 
כאלה שהתחלקו עם משפחות אלו במנות המזון שלהם או קנו עבורן מן הקנטינות של 
הצבא האמריקאי . בזיכרונות רבים תוארו חיילי ארה"ב כ"סנטה קלאוס " של חג 
המולד . הדתיים מקרב הבריטים התרשמו לחיוב מכך שרבים מקרב החיילים נהגו 
לבקר בכנסייה בימי א ומועד . חנייתם של הכוחות האמריקאיים בבריטניה בזמן 
מלחמת העולם השנייה תפסה מקום חשוב בתולדות שתי הארצות ושני העמים . ברור 
שהאנשים הנוגעים בדבר התייחסו לקורות יחסים אלה על פי ניסיונם וחוויותיהם . 
אולם , בסיכומו של דבר , המלחמה המשותפת נגד גרמניה הנאצית היא כנראה 
זו שהביאה נער בריטי לומר : " הם ( האמריקאים ) מעולם לא היו סתם הם 
ובמהרה הפכו לאנחנו " . ומלח אמריקאי הכריז : " יכולתי לתלות את כובעי 
בכל אחד משני צדי האוקיינוס האטלנטי ולומר אני שוב בבית " . 
