ישראל אינה צריכה לדרבן את ארצות - הברית ללחום בעיראק . אבל ירושלים חייבת 
לתדע את ואשינגטון מה יהיה מחיר התפשרותה האפשרית עם בגדד . גורג בוש חייב 
להביא בחשבון שכל הסדר שאינו תבוסה עיראקית יצייר אופקים קודרים מנקודת המבט 
הישראלית . רצוי שהנושא יעלה בהקדם על סדר היום הישראלי - אמריקאי . מיותר 
להמתין לפקיעת הסבלנות הרשמית של הקהילה הבין - לאומית , ב51 בינואר 1991 . 
שכן על הפרק עומדת לא רק הידיעה המובנת שסיום המשבר במפרץ יחדש במרץ את 
התהליך המדיני במזרח התיכון , אלא שהוא ייתקל בישראל אחרת . יש לכך משמעות 
מיוחדת , דווקא מפני שמומחים בירושלים מעריכים כי סיכויי המלחמה האמריקאית - 
עיראקית פחתו לשיעור של 05 : 05 , ואפילו רק 06 : 04 . בהעדר הכרעה בעיראק , 
ובעטיו של המשבר , ישתנו לבלי הכר גם פני הסכסוך הישראלי - פלשתיני . קודם 
כל בתפיסת ההתגוננות . היועץ לביטחון לאומי לשעבר , זביגנייב בזיזינסקי 
כבר הציע שארצות - הברית לא תתרגש ממאמצי עיראק לבנות עוצמה גרעינית . אין 
היא מסכנת את חופי אמריקה ולא כדאי לצאת בגללה למלחמה , ואילו במשבר הנוכחי 
אפשר לאיים על סדאם בפצצות אטום ישראליות . קפמאבינהמומחה האמריקאי הנודע 
לביטחון ולצמצום החימוש והנשק הגרעיני , פול ניטצה , הגיב ב"לוס אנגלס 
טיימס " , שטעות להשתמש עתה באטום הישראלי כאיום על עיראק . זה ישחק לידי 
סדאם . אך גם הוא סבור שאחרי המשבר חייב העניין לעלות על סדר היום האמריקאי , 
וזה מבשר קשיים לישראל . אם יסתיים אפוא הסכסוך במפרץ בפשרה מסוכנת , תשלם 
ישראל מחיר כבד בהוצאת השד הגרעיני מבקבוקה . מה שהיא תיארה עד כה כאפשרות 
עמומה , הפך כמעט ללחם חוק בפי כל מדינאי בעולם . בתודעה הבין - לאומית 
תיזכר ירושלים כמי שאיימה על בגדד ובצרה בגורל הירושימה ונאגאסאקי . זה עול 
כבד שישראל נושאת בו , בשל אמירתו הנחוצה של יצחק שמיר כי אם תותקף תגיב 
ב"מכה איומה " . הסובייטים ( בפה מלא ) והאמריקאים ( בחצי פה ) והישראלים 
( באין ברירה ) עושים אפוא שימוש בהרתעה הישראלית הקשה נגד עיראק , אבל 
אם לא יממש המערב את הציפיות מעצמו , רק ירושלים תשלם את המחיר . מי יבטיח 
שוואשינגטון לא תיטפל לדימונה , ושלא יציבו לישראל מארבים ומלכודות בבואה 
לבקש סיוע נוסף כתום המשבר ? על זה כדאי להידבר עם האמריקאים בעוד האזור 
רותח , כשהאיום העמום של הגרעין הישראלי מרחף על הזירה ויש בו צורך , בטרם 
ירד בחזרה למרתף . אמריקה גם חייבת להביא בחשבון , שאחרי יישוב המשבר לא 
תהיה עוד עמדת ישראל כבעבר . אפילו לא מחלוקותיה הפנימיות . מרכזיותו של 
הסכסוך עם הפלשתינאים קיבלה תפנית . יותר אנשים שאינם שוללים הקמת מדינה 
פלשתינית לא יסתפקו עוד בהסכם עם אש"ף והחמאס . האמריקאים המלווים את המערכת 
הפוליטית בארץ , לא יתפלאו למצוא בה נצים ויונים הטוענים שכל הסדר חייב 
לכלול את סוריה ואו עיראק . השימוש שעשה סדאם חוסיין בישראל כבת - ערובה 
לטיליו והתמיכה המזעזעת של הפלשתינאים בו יצרו מצב חדש . מעט המתונים בליכוד , 
ורבים מהיונים , אינם רואים עוד ביאסר ערפאת ובפייסל חוסייני את הנציגים 
היחידים של הפלשתינאים . הצעתו של א . ב . יהושע , לנהל את המשא ומתן 
עם הליגה הערבית היא חלק מאותה תחושה . קפמאבינלפי דיווח מוואשינגטון , 
ייתכן שעוזר שר החוץ האמריקאי , דניס רוס , יגיע בתחילת ינואר לישראל . 
הוא רוצה לבדוק באיזה שלב יימצא הסכסוך הכרוני במזרח התיכון בבוקר שלמחרת 
יישוב המשבר במפרץ הפרסי . זו תהיה ההזדמנות הנכונה לחלץ הבהרה אמריקאית , 
שהצדדים למשא ומתן אינם יכולים להיות הישראלים והפלשתינאים בלבד . כל ממשלה 
גם בראשות היונים תתקשה להתמקד בהסכם עם הפלשתינאים בלבד , בלי שארצות - 
הברית תמגר את מי שנשיאה הגדיר כהיטלר מהמזרח התיכון . 
