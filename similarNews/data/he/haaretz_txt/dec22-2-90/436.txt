נבחרת הנוער של ישראל התאוששה מההפסד הצורב 15 ליוגוסלוויה בפתיחת טורניר 
החורף ושיפרה את סיכוייה להתמודד על המקום השלישי . ישראל גברה שלשום בקרית 
אליעזר 10 על הונגריה ושער הנצחון של שי הולצמן החזיר לו ולחבריו חלק נכבד 
מיוקרתם האבודה ואת הבטחון ביכולתם . יוגוסלוויה האימתנית איבדה נקודה ראשונה , 
לאחר שנפרדה בתיקו 22 מרומניה שהשיגה נקודת בכורה . יוגוסלוויה מקדימה 
עתה בנקודה את הונגריה וישראל , ושני המשחקים היום יקבעו את הדירוג הסופי 
בטבלה . ליוגוסלווים יספיק תיקו , כדי להישאר בראש הטבלה , בזכות הפרש 
שעריהם המצויין . ההונגרים חייבים לנצח , כדי לא להיות תלויים במשחק ישראל 
רומניה . נצחון ישראלי היום בהרצליה יבטיח לה את המקום השני . קיים סיכוי 
קלוש שישראל תהיה ראשונה אם יוגוסלוויה לא תנצח , אך במקרה כזה דרוש לישראל 
ניצחון אסטרונומי על רומניה וזה לא נראה סביר . בבית ב נחלה אלופת אשתקד 
ברית המועצות הפסד 01 לצכיה במשחק הראשון שלה בטורניר הנוכחי . הרוסים זקוקים 
לנצחון בהפרש שני שערים כדי לעלות למקום הראשון , לפולין יספיק תיקו כדי 
להישאר בפיסגה . בטורניר הנערים עלתה טורקיה לראש , למרות שסיימה בתיקו 
22 עם שוודיה . הטורקים נהנו מהפסד פולין 01 לרומניה . שתי הנבחרות הישראליות 
נערים א ונערים ב נפרדו בתיקו 00 בלוד . תוצאה זו מחמיאה לנערים ב ואיכזבה 
את נערים א . 
