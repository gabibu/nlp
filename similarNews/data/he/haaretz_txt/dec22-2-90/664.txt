העלייה מבריה"ם יוצרת שינוי כה משמעותי בחברה הישראלית , עד כי כל אחד מאתנו 
מחויב לבחון מחדש את האמיתות שלו ואת סדרי העדיפויות שלו . הברכה הגדולה 
של יציאת רוסיה עלולה להפוך לאפיזודה אם ניכשל בתהליך הקליטה ואם שערים אחרים 
ייפתחו . כדי להצליח בקליטה , אנו זקוקים לאשראי בהיקף של כמה עשרות מיליארדי 
דולרים . לא נקבל אשראי כזה בלי ביטחונות ממשלתיים בארה"ב ובאירופה , ולא 
נקבל ביטחונות בהיקפים כאלה בלי תהליך מדיני . נכון , התהליך המדיני לא 
דרוש לנו רק למען הקליטה . אנו זקוקים לו כדי לחוש ביטחון רב יותר , כדי 
להשתחרר ולו חלקית מן המועקה הכלכלית הכבדה של הוצאות הביטחון , כדי לשוב 
אל משפחת העמים שממנה אנו מוקעים כמעט . אבל הצורך החדש מאפיל על קודמיו . 
אפשר להעלות מיסים בחמישה אחוזים ולקצץ בהוצאות המשרדים בשני אחוזים ולהעלות 
את המע"ם באחוז אחד , ואפילו בשניים , אך אין בכך כדי לענות על האתגר העצום 
שבפניו אנו נמצאים . בלי הון עתק אנו עלולים , חלילה , להחמיץ את ההזדמנות 
הגדולה ביותר שניתנה לנו בעשרות השנים האחרונות להגשמת הציונות . ועוד , 
לאחר שסירבה ממשלת הליכוד להצעת מזכיר המדינה האמריקאי להפגיש משלחת ישראלית 
עם משלחת פלשתינית בקהיר , נדמה היה שארה"ב נוקטת מדיניות של " יקיזו הצדדים 
זה את דמו של זה עד שישובו אלינו וישתמשו בטלפון שלנו " . אולם היום ברור 
כבר כי מיד לאחר תום המשבר במפרץ , תבוא אלינו ארה"ב , בראש הקואליציה 
החדשה , ותתבע מאתנו להיענות לתביעות מסוימות כדי שהסכסוך הישראלי - ערבי 
לא יהיה גורם פוטנציאלי להתפרצות אלימה באזור רגיש זה של העולם , וכדי שארה"ב 
לא תסתבך שוב בצורך במעורבות מאסיווית . תפקידנו יהיה למנוע את הניסיון 
להכתיב לנו הסדר כזה או אחר , ורק יוזמה ישראלית סבירה תוכל לעשות זאת . 
בעייתה העיקרית של ישראל היא הביטחון . הקושי " לסמוך " על הערבים , 
החשש פן הסכם שלום לא יכובד ואז נמצא מולנו אויב כאשר שטחנו מצומצם יותר . 
החשש פן גם אם נגיע לשלום עם הפלשתינאים , עדיין יימשך האיום הצבאי של 
מדינות ערב . בעייתם העיקרית של הפלשתינאים היא העדר יכולתם לממש את זכותם 
להגדרה עצמית . הליכוד ניסה לגשר על הבעיות הללו באמצעות רעיון האוטונומיה , 
במטרה להפוך פתרון זה להסדר קבע . להסדר שכזה אין ולא יהיה שותף . המערך 
טווה את האופציה הירדנית - פלשתינית , אולם בקיץ 8891 התנתקה ירדן מכל עניין 
בשטחים המוחזקים . הצעת " עזה עכשיו " גובשה ע"י ד"ר יאיר הירשפלד מאוניברסיטת 
חיפה ועל ידי , כדי לענות על האינטרס הלאומי הישראלי תוך מציאת שותף פלשתינאי 
להסדר בשלבים הבאים : א . במפגש בין משלחת ישראלית למשלחת פלשתינית יתקיים 
מו"ם על הסדר ביניים שבמסגרתו תוקם מדינה פלשתינית בעזה , ואילו ביהודה 
ובשומרון תוקם אוטונומיה פלשתינית ברוח הצעות ממשלת בגין מסוף שנות ה07 . 
ישראל תעמוד על כך שהמדינה הפלשתינית תהיה מפורזת , שיובטחו בה הסדרי ביטחון 
הולמים לישראל ( שיט חיל הים לאורך החופים , מרחב חופשי למטוסי חיל האוויר 
וכו ) , ושיתאפשר לאזרחים הישראליים בחבל קטיף להמשיך ולחיות באזור . במסגרת 
פתרון כזה יקבלו הפלשתינאים עזרה בין - לאומית כלכלית מאסיווית לשיקומה של 
עזה , לפתיחת נמל עזה כנמל עמוק מים , ולשיקום אוכלוסיית הפליטים . ישראל 
תקבל עזרה כלכלית מאסיווית למימון קליטת העלייה . כבר בתחילת המו"ם תידרש 
המנהיגות הפלשתינית להוכיח את יכולתה למנוע מעשי אלימות . ב . מדינת עזה 
תתחייב לפעול למען השגת שלום בין ישראל למדינות ערב , היא תשתתף בהמשך המו"ם 
לשלום באזור ואף תוכל לשמש מקום שבו ייערכו השיחות . ג . רק לאחר השגת שלום 
עם מדינות ערב ( לפחות עם סוריה , ירדן ועיראק ) תוענק גם לתושבי יהודה 
ושומרון האפשרות לקבוע את עתידם באמצעות משאל עם . בעקבות משאל העם ייפתח 
מו"ם עם משלחת פלשתינית על גבולות ביטחון , הסדרי ביטחון והסדר לגבי האזרחים 
הישראליים ביהודה ובשומרון . ישראל תעמוד על אחדות ירושלים בריבונותה ועל 
היות הירדן גבול ביטחון ( פירוז השטח שממנו תיסוג ישראל ) . הצעת המדינה 
הפלשתינית בעזה בנויה על קונסנסוס רחב מאוד : ישראל מוותרת על אזור שאין 
לה אליו זיקה היסטורית , שאינו מוסיף לביטחונה , ואשר יש בו יותר מ007 
אלף פלשתינאים . הפלשתינאים מממשים מיד את זכותם להגדרה עצמית בעזה , והופכים 
לבעלי האינטרס הגדול ביותר להשגת שלום עם מדינות ערב האחרות . לאחר שיושג 
שלום עם מדינות אלו , ייקל על ישראל לקיים מו"ם במטרה להגיע להסדר מדיני 
קבוע ביהודה ובשומרון . 
