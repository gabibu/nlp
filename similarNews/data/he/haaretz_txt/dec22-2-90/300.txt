הפעם , והוא זה המשדר מן הכנסת מדי יום שני אחר - הצהריים . אבל לערוץ 
הראשון , שאינו מפרגן משום - מה לערוץ השני וחושש לאבד את הבכורה , עדיין 
יש , בניגוד לאחרון , זכות הבחירה והעריכה . זכות זו עוררה עליו לא פעם 
את זעמם של פוליטיקאים , שרים וח"כים . הללו טענו שב"מבט " וב"מוקד " 
קיים סולם עדיפויות לא צודק . התלוותה לכך קנאה באלה ש"מבט " ביכר במופגן 
והם הפכו פופולריים ביותר . יוסי שריד כבר אמרתי ? אלא שחלק מן הטענות והביקורת 
אינו מוצדק תמיד , ומקורן ברגשות - קיפוח שנבחרי האומה חשים במיוחד משום 
שהם מאמינים שאין כמותם מוצלחים באור הזרקורים . הערוץ השני מצדו מנסה לפצות 
את עצמו על האיסור , לפי שעה , לשדר חדשות . זאת ועוד , נסים משעל מנסה 
גם הוא להוכיח את עצמו , על אף שהוא פועל במסגרת מוגבלת . שידור ישיר מבית 
המחוקקים מעורר בעיות רבות , וטומן בחובו אי - אלו סכנות . כמספר המצדדים 
בשידורים אלה , כך מספר המתנגדים לו . ברוב הפרלמנטים בעולם קיימים איסורים 
ומגבלות חמורות , כגון האיסור לצלם את היציע , או לבצע צילומי תקריב ( 
קלוז - אף ) . כן אסור לצלם הפרעות ומהומות באולם , וחובתה של המצלמה 
במצב כזה לעבור לצילום מרוחק . נוסף על כך אסור לצלם מליאה ריקה . במקומות 
שבהם מחמירים במיוחד , כמו באנגליה , שם התר רק לא מזמן שידור ישיר מן 
הפרלמנט , המצלמות חייבות להיות סטטיות , ויש לצלם רק את הנואם , ללא 
מראה של האולם . על רקע זה הוקמה אצלנו ועדה אד - הוק , שחבריה היו הח"כים 
שרה דורון , אמנון רובינשטיין וחיים רמון . היא אימצה כמה איסורים והגבלות 
כאלו , משום שראתה את הנולד , והיתה מודעת לכך שהטלוויזיה מדרבנת וגם יוצרת 
התנהגות תוקפנית של המצולמים . הסייגים שהציבה מטרתם שלא לעודד גימיקים , 
הפרעות , ושפע של קריאות ביניים , כדי שלא ייווצר מצב שיינתן פרס לח"כים 
המשתוללים כמעט בקביעות כדי למקד את תשומת לב הצלמים . יש גם מי שטוען 
שנוצרה בעצם תמונה מעוותת של הכנסת בתקשורת , וכי יש שם לא רק " הצגות " 
מעין אלו , אלא גם דיונים מעניינים וח"כים בעלי כושר רטורי לא מבוטל . 
אם אכן הניסיון יצליח , קיימת כוונה להכניס את המצלמות גם לוועדות , שם 
נעשית העבודה האמיתית של הכנסת . שידור ישיר , אף שהוא עושה יותר צדק עם 
הכנסת , מעניין פחות מן התמצית המובאת ב"מבט " . בעת השידור הראשון , 
ביום שני השבוע , התנהל הדיון על הצעת תקציב המדינה , והנאומים בו היו 
ארוכים ומייגעים . שלא כדרכם מיהרו חברי הכנסת לאולם המליאה , והתפוסה 
באולם , שלרוב הוא כמעט ריק , היתה מלאה . אפילו כמה שרים הטריחו את עצמם 
והגיעו לדיון , אם כי סביב שולחן הממשלה בלטו הכסאות הריקים אל מול ערימות 
הקרטונים הלבנים שאצרו בתוכם את ספר התקציב . שאלה שהזמן יענה עליה היא , 
האם ישפרו השידורים הישירים גם את מראה ורמתה של הכנסת . קרוב לוודאי שבכנסת 
תהיה עכשיו מודעות רבה למצלמות , ואלו דרכן שאינן מבליטות דווקא את צדדיהם 
היפים של בני האדם . אפשר היה להיווכח בכך בעליל בעת הוויכוח על התקציב , 
כאשר סיעת המערך בחרה בהתנהגות מקוממת ממש , של צריחות וצעקות שלא לעניין . 
עם הזמן ניווכח האם יתחילו חברי הכנסת לנהוג כגנטלמנים , או שאווירת השוק 
תימשך . המודעות למצלמות טומנת בחובה גם סכנות . הן עלולות להסיט את העניין 
מנושאים חשובים באמת אל הופעתם של הח"כים ולהתנהגותם . בחלקם מפעם יצר המשחק , 
והם יעשו הכל כדי להיראות ולבלוט . המצלמות גם אינן אובייקטיוויות , ולמרות 
המגבלות הן ימשיכו לאהוב אנשים מסוימים ולא להחמיא לאחרים . לעומת זאת , 
נוכחותן של מצלמות באולם המליאה עשויה לגרום לח"כים לשנן את החומר שלהם 
בייתר רצינות , והשרים המשיבים לשאילתות גם הם יחושו אחריות רבה יותר , 
לא רק כלפי עמיתיהם אלא גם כלפי הצופים הבוחרים בעתיד . אלא שהצופים עלולים 
להתרגל להצגה השבועית שוודאי לא תהיה הטובה ביותר בעיר , ואז יחזרו הדברים 
למסלולם . התיאוריות הרבות בנושא השידור הישיר עלולות גם הן להתנפץ . עובדה 
שהשידורים מפרלמנטים אחרים לא גרמו לשינויים דרסטיים . 
