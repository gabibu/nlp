ידווחו על הפסדים או ירידה ברווחים . מומחים בענף המחשבים מאמינים כי אחרי 
השפל הנוכחי הביקוש יעלה בשנת 1991 , אולם רק למכשירים קטנים וזולים בעלי 
עוצמה רבה יותר . הם מקווים כי השילוב של תוכנות חדשות , שווקים חדשים ומחירים 
נמוכים יותר יפתו צרכנים בארה"ב בה השוק חלש זה יותר משנה , ובאירופה , 
בה החלה ההאטה רק באחרונה . הנהנים העקריים מהתאוששות בשוק יהיו כנראה המחשבים 
האישיים , במיוחד המחשבים הנישאים , והמגזרים המבטיחים רווחים בשל הגברת 
התפוקה במערכות קיימות , כמו תוכנה ושירותים . לרוע המזל מבחינתם של היצרנים , 
כל אלה הם שווקים בהם הרווח השולי צר והתחרות קשה . למחשבי מיינפריים ומיני - 
מחשבים , שבאופן מסורתי היו נושאי הרווחים הגבוהים בענף , נכונו זמנים 
קשים . " שוק המחשבים הבינוניים יהיה שוב קשה מאד " , אומר דניס אקסטון , 
מומחה אלקטרוניקה במריל לינץ בלונדון . הוא אופטימי יותר באשר לשוק מחשבי 
המיינפריים , הנשלט בידי חברת יבם . " הגורם הקובע במיינפריים הוא הרווחיות 
ולא המחזור , וסוג זה של מחשבים עדיין רווחי ביותר " . המדד לחוזקה או לחולשתה 
של טכנולוגיית המידע הוא נפח ההזמנות למוליכים למחצה אותם שבבים זעירים 
הנמצאים בכל מוצר אלקטרוני , החל בשעונים וכלה במחשבי על . חברת דאטהקווסט 
העוסקת בחקר שווקים מעריכה כי הזמנות השבבים יעלו בשנת 1991 ב%5 , לעומת 
ירידה של % 5 בשנת 0991 . ביפין פארמר , העומד בראש המשרד של דאטהקווסט בלונדון , 
אמר כי הגידול במוליכים למחצה יתאפשר בשל ההתאוששות בענפי המחשבים והטלקומוניקציה 
והביקוש החזק של יצרני מכוניות , המעלים את רמתם של הרכיבים האלקטרוניים 
במכוניות בניסיון לשפר את היעילות בצריכת הדלק . אולם מגמת המעבר למחשבים 
קטנים יותר תימשך . מחשבים נישאים מכונות הפועלות על סוללות שאנשי עסקים 
ברחבי העולם לוקחים איתם לכל מקום הפכו קטנים יותר ובעלי עוצמה גדולה יותר 
בשנת 0991 . חברת קומפאק מיוסטון הכריזה בשנת 0991 על המחשב הראשון בגודל 
מעטפה עם דיסק קשיח . חברות טושיבה ואן - אי - סי מיפאן לא פיגרו אחריה . 
אלה הן שלוש החברות הגדולות בשוק , אולם בשנת 1991 צפויה תחרות מצד יבם . 
" המחשבים הנישאים יזכו לגידול יפה " , אמר אקסטון . " אלה יהיו מוצרים 
אסטרטגיים . ייתכן שנראה מהפכה חדשה במחשבים האישים " . בשנת 9891 היתה האטה 
בביקוש למחשבים אישיים , שגרמה לירידות מחירים , בעיקר בסוגים הזולים יותר . 
מומחים הגדילו באחרונה את תחזיותיהם לגבי מחשבי אפל מארה"ב , בשל הגידול 
בביקוש לדגמי מקינטוש הזולים של החברה . " הם מוכרים הרבה מעבר לציפיות " , 
אומר צארל וולף , מומחה בבנק פירסט בוסטון . המחשבים היקרים בשוק המכונות 
המבוססות על המיקרו - מעבדים 683 ו684 של חברת אינטל נאבקים במחסור בתוכנה 
המסוגלת לנצל את מלוא הביצועים שלהם , אבל מצב זה ישתנה באמצע שנת 1991 . 
המחשבים האלה יאמצו שלוש מבין חבילות התוכנה הפופולריות ביותר 1 - 2 - 
3 של לוטוס , וורדפרפקט של חברת וורדפרפקט ודיייז של אשטון - טייט , והביקוש 
להם יגבר . בן רוזן , היו"ר של קומפאק ואחד ממייסדיה , הנחשב למורה הלכה 
בענף , אמר כי הזמינות של התוכנות תהווה תמריץ עצום לדגמים היקרים של שוק 
המחשבים האישיים . אולם יש עדיין עצבנות בענף בשל המצב הכלכלי בעולם . 
" אנחנו נמצאים כבר במצב של מיתון בענף המחשבים האישיים בארה"ב " , אומר 
רוזן , " והשווקים ביפאן ובבריטניה גם הם במצב האטה " . אולם אירופה תביא 
למוכרים את הישועה בשנת 1991 . בשנים האחרונות סייעו המכירות באירופה למוכרים 
האמריקאים להתקיים . בשנת 9891 באו % 17 מהרווחים נטו של יבם מאירופה , 
פיצוי על הפסדי החברה בארה"ב . מה שמניע את הביקוש באירופה הוא השוק היחיד 
עליו הכריזה הקהילייה האירופית לקראת שנת 2991 . " התנופה של 2991 היא 
המניעה את המכירות באירופה " , אומר פארמר מדאטהקווסט . " החברות משקיעות 
בטכנולוגיה של מידע על מנת להשיג יותר יעילות בפעולותיהן " . מומחים מאמינים 
גם כי מחויבותה של גרמניה לשקם את גרמניה המזרחית לשעבר תשמור על כוחה של 
אירופה , וענף האלקטרוניקה ירוויח מכך באופן מיוחד . משום כך ממהרות חברות 
המחשבים בעולם למלא תפקיד חשוב יותר באירופה . כיום מחצית מהכסף שהוצא על 
מוצרי מחשב באירופה משולמת למוכרים אמריקאים , אולם היצרנים היפאנים פועלים 
במרץ להגדיל את נתח השוק שלהם , שהוא כיום פחות מ%01 . 
