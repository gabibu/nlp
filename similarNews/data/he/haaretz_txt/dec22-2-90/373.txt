השבוע יצאו אל החופש מנחם ליבני , שאול ניר ועוזי שרבף , אסירי עולם , 
שנחונו פעם , ופעם נוספת ופעם שלישית . לכאורה פרשת המחתרת היהודית היא 
פרשה סגורה , אבל לא ממש עד הסוף : גם היום , שבע שנים אחרי המעצרים 
הראשונים ביום העצמאות תשמ"ה , עדיין נותרו כמה קשרים שלא הותרו , חידות 
שלא פוענחו עד תום . מאיר אינדור הוא דמות ססגונית ועתירת פעילויות בשורות 
גוש אמונים , אך בהחלט שנוי במחלוקת . האח של מאיר , יוסי , לשעבר תושב 
עופרה , מפורסם הרבה פחות . כמה שבועות לאחר המעצרים הראשונים , ביוני 
4891 , פירסמה המשטרה את תמונתו של יוסי אינדור , כמבוקש בגין חלקו בפיגוע 
בראשי הערים . עד עצם היום הזה לא נעצר אינדור , ואף לא נחקר , למרות 
שלמשטרה היתה יותר מהזדמנות אחת להניח עליו את ידה ( אנשי משטרה זיהו אותו 
יותר מפעם אחת בירושלים ) . לאינדור מייחס השב"ך שותפות בפיגוע בכרים חלף , 
לשעבר ראש עיריית רמאללה , ובניסיון הפיגוע באיברהים טוויל , ראש עיריית 
אל - בירה , שבו נפצע קשה סולימן חירבאווי , חבלן המשטרה שניסה לנטרל את 
מטען החבלה שיועד לטוויל . זהותם של אנשי החוליה הזאת היתה בגדר נעלם עבור 
השב"ך עד שהצליח להשיג הסכם עם יהודה עציון . ההסכם שכונה בזמנו " הסכם 
הפתקים " קבע שעציון ואנשי השב"ך ירשמו על פתקים נפרדים את שמות האנשים 
שהשתתפו בהתנקשות בראשי הערים , שזהותם טרם היתה ידועה באותה עת . אם השמות 
בשני הפתקים יהיו זהים , השב"ך יהיה רשאי לעצור את האנשים הנ"ל ; אולם 
אם לא תהיה חפיפה בשמות , יניח אותם לנפשם . ביום ששי אחד של חודש מאי 48 , 
בשעות הצהריים , רשם עציון על פתק את השמות שלו . הפתק הופקד בידי ליבני 
עד מוצ"ש , ונשמר מקופל בכיס חולצתו . בפרק הזמן הזה הצליח השב"ך , בדרך 
עורמה שאנשיו סירבו לפרטה במשפט , להעתיק את השמות מהפתק . כך נודעו לו 
השמות החסרים . במוצ"ש החליפו השב"ך ועציון פתקים , והשמות , כמובן , 
נמצאו זהים . בעקבות זאת נעצרו חגי סגל ויצחק נוביק , שהודו לאחר - מכן 
בשותפות בחוליה שפגעה בכרים חלף , ואשר ניסתה לפגוע באיברהים טוויל , ונשפטו 
לשלוש שנות מאסר . יוסי אינדור , האדם הנוסף בפתק המועתק של עציון , 
לא נעצר . הוא נמלט ומצא מסתור במקומות שונים ומשונים , גם בחיק הטבע . 
אוריאל בן עמי , לשעבר כתב " דבר " , עשה לעצמו מנהג קבוע . בכל פעם שכינסו 
ראשי המשטרה מסיבת עיתונאים , בכל נושא שהוא , הציג להמשאלה בעניינו של 
אינדור . פעם אחת נפלה המשטרה בפח . המפכ"ל אז , דוד קראוס , אמר לבן 
עמי שאינדור לא מבוקש . במסיבת עיתונאים אחרת , כמה ימים מאוחר יותר , 
אמר לו בר - לב שאינדור מבוקש . בן עמי שחקר שנים את סיפור אינדור חוזר 
ואומר היום , כי מקור משטרתי בכיר ומהימן אישר לו שאינדור פעל בשירותה 
של זרוע ביטחון אחת . מקור דומה גם אישר לבן עמי שאינדור היה בידי המשטרה , 
או השב"ך , בלילה שבו יצאו אנשי המחתרת למלכד את האוטובוסים במזרח ירושלים , 
ולאחר מכן שוחרר . לחברים במחתרת היהודית גרסה שונה . הם וגם הציבור שממנו 
באו אינם מחרימים את אינדור , וזו לדבריהם ההוכחה החותכת ביותר לחפותו 
מכל שמץ של הלשנה או הסגרה . לדבריהם , אינדור לא נעצר משום שהשב"ך לא 
היה מסוגל להוכיח את אשמתו . סגל ונוביק לא הזכירו את שמו של אינדור בהודעותיהם . 
על בסיס הפתק של עציון בלבד לא ניתן היה להביא להרשעתו של אינדור ; מה 
עוד שעציון , כותב הפתק , לא היה נוכח בפעולה עצמה , אלא רק ניהל אותה 
מרחוק . עציון אמנם כתב את שמו של אינדור בפתק אבל לא שייך אותו לחוליה 
כזאת או אחרת . אילו הצליחה המשטרה לעצור את אינדור בימים הראשונים , ייתכן 
שגם הוא היה מודה כפי שנהגו חבריו . אבל משחלפו חודשים והוא נעלם כאילו 
בלעה אותו האדמה , העריך השב"ך שגם אם ייעצר הודאה במעשה לא יוציאו ממנו , 
ולכן ויתר . יכול מאוד להיות שהאמת מסתתרת בין שתי הגרסאות . באמצעותו 
השלים אולי השב"ך כמה פרטים ועשה הצלבות , אולם אינדור לא היה , כפי הנראה , 
סוכן של ממש שהפיל את כל הרשת , משום שלשב"ך היה מידע מוקדם וללא קשר 
אליו על התוכנית למלכד את האוטובוסים , ימים רבים לפני שבוצע ניסיון המלכוד . 
זנב שני שהותירו אחריהם אנשי השב"ך הוא תעלומת האדם השלישי . בחוליה נוספת 
שהשתתפה בפיגוע בראשי הערים היו חברים גם זאב פרידמן המכונה " זמביש " 
מקריית ארבע , כיום מזכ"ל אמנה , ואורי מאיר , איש רמת מגשימים שברמת 
הגולן . מאיר היה הנהג של החוליה . הוא הסיע את זמביש ושותפו לביתו של 
הד"ר אחמד חמזה נתשה בבית לחם . השניים נתקלו בנביחות רועמות של כלב ששמר 
בחצר בית נטושה . הם מיהרו להיכנע לספיקות שכירסמו בהם ממילא באשר לכדאיות 
הפעולה כולה , וחזרו לקריית ארבע . זמביש ואולי גם מאיר צופנים עד היום 
בקרבם את זהות האדם השלישי . שאלת קיומה של סמכות רוחנית , שייתכן שהעניקה 
גיבוי לפעולות המחתרת , היא הסוגיה השלישית שלא התבהרה די צורכה עד עצם 
היום הזה . קריאה מדוקדקת את הודעות הנאשמים , פרוטוקול המשפט ומהלכי החקירה 
של השב"ך , כולל העדויות במשפט הזוטא של המחתרת , מאפשרת ליצור חלוקה ברורה 
בין שני סוגי פעולות , שלהן חיפשו המבצעים אישור הלכתי ומוסרי . היו רבנים 
שהנחו את אנשי המחתרת בפרשת הר הבית , תוכנית שנועדה על - פי השקפתו של 
יהודה עציון לקדם את הגאולה ולקרב את בניין מלכות ישראל . עם הרבנים שנתנו 
את ברכתם לתוכנית הר הבית ועם אחרים התייעצו אנשי המחתרת גם בקשר לפעולות 
הפיגוע בראשי הערים או הרצח במכללה האיסאלמית . שמותיהם של הרב משה לוינגר , 
שחתנו עוזי שרבף נידון למאסר עולם על הרצח במכללה האיסלמית , ושל הרב אליעזר 
ולדמן , שאף חתנו , מנחם נויברגר , היה בין העצורים , עלו מיד עם המעצרים 
הראשונים . שני הרבנים , חובה לציין , לא הועמדו לדין , אך נחקרו על 
ידי השב"ך . לוינגר נעצר באותם ימים בצו שופט , ושהה בתא המעצר 21 יום . 
לאחר שחרורו אמרו בפרקליטות המדינה כי לא היו די ראיות כדי להעמידו לדין . 
אף ולדמן נחקר ממושכות אך לא נעצר . החוקרים קיבלו מושג ראשון על מעורבותו 
של הדרג הרבני במחתרת באמצעות מסמך הרבנים שכתב מנחם ליבני בכלא . ליבני , 
לפי חגי סגל בספרו " אחים יקרים " , סבר ש"יהיה קידוש השם גדול אם יקומו 
רבנים ויגידו נכון , אנחנו היינו בעד " . באותו מסמך תיאר ליבני את האווירה 
ששררה בקריית ארבע מיד לאחר הרצח בבית הדסה , ונקב בשמותיהם של המשתתפים 
בפגישה שהתקיימה מיד לאחר הלווייתו של אלי הזאב : " הרב דב ליאור , הרב 
ולדמן , הרב לוינגר , הרב יועזר אריאל , יוסי כרמל , זאב פרידמן , אלי 
שיץ וכנקפתמונה1 , 03פאנשים נוספים " . " הרבנים " , כתב ליבני , " הביעו 
דעה חד - משמעית שיש להרתיע את האוכלוסייה המקומית ; ונוכח חולשתה של הממשלה , 
והרגשת הנוכחים שהממשלה הפקירה אותם , הוצע שפעולת ההרתעה תבוצע על - ידי 
המתיישבים . הועלו מספר דעות בקשר למהותה , והוחלט בתמיכת הרבנים פה אחד 
שיש לבצע פעולת פיגוע המוני בנפש , כדי להרתיע את האוכלוסייה הערבית ואת 
אשף מלבצע פעולות שונות בעתיד . . . " . עוד כתב לבני : " בהמשך נפגשתי 
עם הרב לוינגר והבעתי בפניו את דעתי , שלביצוע משימה זו יש לבחור באנשים 
טהורי מידות , יראי שמיים ויראי חטא . . . " . ובמקום אחר : " הרב 
ולדמן פנה אלי לאחר הישיבה וביקש להיות שותף ( אישית ) בפיגוע , אולם 
סברתי שהדבר בלתי אפשרי . . . דיווחתי לרב לוינגר על היעדים שנבחרו ( 
ראשי הערים , נ"ש ) והוא התנגד להם בתוקף , וטען שיש לבצע פיגוע המוני 
כדי להרתיע ולהתריע מפני פיגועים נוספים ; לכך התנגדתי בתוקף מכמה סיבות " . 
מסיפור ההתנקשות בראשי הערבים עבר ליבני לתיאור רצח אהרון גרוס , הפיגוע 
במכללה האיסלמית , התוכנית לתקוף את הקמפוס בביר זית שבוטלה ופעולת האוטובוסים . 
וכך סיפר על ויכוח שהתעורר בינו לבין שאול ניר לאחר הפיגוע במכללה האיסלמית : 
" אני התנגדתי לביצוע פעולות אלו כשיטה . . . מפני שחשבתי שזו חובתה 
של הממשלה . שאולי פנה לרב לוינגר וטען שאני מושך אותו בעניין . הרב לוינגר 
תמך כללית בקו של שאולי וביקש שאעזור לו , או לחלופין , שלא אמנע ממנו 
מלבצע את הפעולות האלו בעצמו . שאולי סיפר לי שפנה לרבנים נוספים ושהם 
תומכים בעניין . . . " . ולדמן , על - פי הספר " אחים יקרים " , הודה 
לאחר מעשה כי השתתף בפגישה שתיאר ליבני , אך הבהיר כי ביקש ממנו להודיע 
לו מראש לכשתתגבש תוכנית פעולה , אך לא לשם נטילת חלק בה , אלא על מנת 
להניא את ליבני וחבריו מביצוע פעולה בלתי שקולה . " ליבני " , כותב סגל , 
" מקץ חודשים אחדים נטה להודות באפשרות שטעה בשעתו בהערכת מידת נחישותם 
של הרבנים " . הזדמנות אחרת שבה הוזכר שמו של הרב ולדמן , היתה במהלך עדותו 
בבית המשפט של מי שמכונה " ישראל " , ראש הצוות הירושלמי של השב"ך שחקר 
את אנשי המחתרת היהודית . " ישראל " סיפר על פגישה שאירגן השב"ך בין הרב 
ולדמן לבין חתנו , מנחם נויברגר , אחד העצורים : " היה חסר לנו ועדיין 
חסר לנו האדם השלישי בפיגוע בראשי הערים . זימנו את מנחם נויברגר על מנת 
לנסות ולברר האם הוא האדם השלישי , הואיל והוא הודה שהיה משויך לאירוע זה . 
. . ואז באותו מעמד גילה לנו נויברגר , שכבוד הרב ולדמן היה שותף בידיעה 
פוזיטיווית על תכנון הפיגוע באחמד נתשה ובראשי הערים , ונתן את ברכתו 
לתוכנית . . . " . גם במקרהקפמאליד4זה טענו לאחר מעשה המעורבים בעניין 
שלא הובנו נכונה . נויברגר טען שלא אמר בדיוק את מה שייחס לו " ישראל " , 
ואילו ולדמן הכחיש את שיוחס לו . התוכנית לפיצוץ הר הבית , שממנה נסוגו 
בסופו של דבר אנשי המחתרת , היתה העניין השני , שבקשר אליו התקיימו התייעצויות 
עם רבנים . גם כאן המקור הכמעט יחיד הוא מסמך הרבנים של ליבני . " במרוצת 
הזמן " , כותב ליבני , " התגבשו בעניין זה ארבע דעות בשיחותי עם הרבה אנשים 
וביניהם רבנים רבים " . ההתנגדות להסרת " השיקוץ " נתמכת בעיקר על - ידי 
חוגי רבנים המקורבים לישיבת מרכז הרב , ומתבססת על הטיעונים הבאים : אין 
לגעת בהר הבית מחמת קדושתו , הממשלה תבנה מחדש את " השיקוץ " בכספה , 
יש סיכון גדול של מלחמה כוללת עם עמי ערב , ישנו חוסר הבנה בסיסי של העם 
לערכי הקודש והמקדש במובנם העמוק , הרוחני והמעשי . " התנגדות הושמעה 
על - ידי רבנים שונים : הרב צבי יהודה קוק שתק , הרב לוינגר התנגד , 
הרב צבי טאו מדבריו השתמע שהתנגד , הרב צוקרמן התנגד , הרב אבינר התנגד , 
הרב ולדמן התנגד . הרב ליאור התנגד , אולם תמך בתקיפות בפעולות ציבוריות 
אחרות למניעת חרפת איסור יהודים על הר הבית והעברת השליטה במקום לידי הווקף . 
דעה שנייה שתמכה בהסרת השיקוץ ללא היסוס וללא כל הסתייגות , נבעה בעיקר 
מרבנים שעוסקים בתורת הקבלה : הרב שרעבי זצ"ל , הרב מרדכי עטיה זצ"ל וישועה 
בן שושן . אחד מהאנשים שפנינו אליהם פנה לרב עובדיה יוסף , ולדבריו קיבל 
תשובה חיובית בעניין " . חוק ההתיישנות על פשע מסוג הפיגוע בראשי הערים חל 
עתה גם על אירוע זה , עשר שנים לאחר התרחשותו . אינדור והאדם השלישי לא 
יועמדו עתה לדין , גם אם יודו במעשיהם . בעניין הרבנים , יישמר הסוד 
אולי זמן רב יותר , שכן על פי כמה גרסאות היו רבנים מעורבים גם בהיתר לרצח 
במכללה האיסלמית . 
