הח"כים אמנון רובינשטיין ( שינוי ) ורן כהן ( רץ ) יזמו הצעת חוק לפיה 
תצא ישראל מרצועת עזה בתוך שנה ותעביר את החזקת השטח וניהולו לידי כוחות 
האו"ם או לידי נציגות פלשתינית מוסכמת בין הממשלה לתושבי עזה . שני הח"כים 
קובעים בהצעתם כי המשך השלטון הצבאי ברצועה גורם נזק מצטבר ובלתי הפיך לאינטרסים 
הביטחוניים , המדיניים והכלכליים של ישראל , מביא לרצח ופחד ברחובות הערים 
וגורם סבל וקורבנות בישוביהם . לדעתם , המשך שליטתנו ברצועה מגביר את השנאה 
בין העמים , פוגע בישראל ומרחיק כל מוצא של שלום . השניים מדגישים בהצעתם 
כי אין ביציאה מרצועת עזה משום תחליף להסדר מדיני בין ישראל והעם הפלשתיני . 
לדבריהם , לפחות שבעה ח"כים ממפלגת העבודה מוכנים לחתום על הצעת החוק , 
אם מוסדות מפלגת המפלגה יאפשרו זאת . 
