רבאט ( ע"ץ ) . שתי מפלגות האופוזיציה במרוקו , " האסתיקלאל " ו"האיחוד 
הסוציאליסטי של הכוחות העממיים " , הגישו שתי שאלות דחופות לסדר היום לראש 
הממשלה , בדבר המהומות האחרונות שאירעו במדינה . בשאלה הראשונה דורשות שתי 
המפלגות לדעת מה מספר ההרוגים והפצועים שנפגעו בהפגנות בפאז , טנגיר ובשאר 
ערי מרוקו . בשאלה נאמר כי הממשלה הודיעה בשבוע שעבר לפרלמנט כי " תפרסם 
ברגע שתדע , את הנזקים שנגרמו בפאז וביתר המקומות , בתחום החומרי והאנושי " . 
על - פי ההודעות הרשמיות , נהרגו בפאז חמישה אנשים ו721 נפצעו . אולם האופוזיציה , 
ארגוני העובדים והארגונים הפועלים למען זכויות האדם , הטילו ספק במספר 
זה ואמרו כי הוא גבוה בהרבה . בשאלה השנייה אמרו שתי המפלגות כי הממשלה טענה 
שמעצמות זרות , אמצעי תקשורת ומפלגות אחדות קשורות בארגון האירועים . שתי 
המפלגות דרשו מהממשלה לפרסם מי הן המדינות הזרות הללו , לאיזה אמצעי תקשורת 
התייחסה הודעת הממשלה , ולאלו מפלגות היא התכוונה . 
