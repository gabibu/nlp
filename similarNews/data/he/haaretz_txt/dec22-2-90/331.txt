האם ייתכן , עקרונית , קיום יקומים נוספים בצד היקום שבו אנו חיים ? האם 
ייתכן שהיקומים יתנגשו זה בזה כדי ליצור יקומים חדשים במהלך תהליך פגישתם ? 
האם ניתן לפתור , במקרים מסוימים , את בעיות הכבידה שעמן התמודד אלברט 
איינשטיין ללא הצלחה ? שאלות אלה ואחרות יעסיקו קבוצת חוקרים מישראל ומארה"ב 
המתכנסת היום בירושלים לכנס בן שבוע , במסגרת המכון ללימודים מתקדמים באוניברסיטה 
העברית , בנושא " תורת הכבידה בשני ממדים ומשטחים אקראיים " . שטח המחקר 
הזה הוא צומת לבעיות מעניינות במתמטיקה ולבעיות של מצב מעובה : דינמיקה 
של בועות סבון או כדורית דם בגוף מזכירה גם התנהגות של משטחים אקראיים . 
למעשה , היו תופעות שהתגלו תחילה בכדוריות דם ורק אחר כך הבינו כי הן קשורות 
בכבידה בשני ממדים . הוועדה המדעית של הכנס כוללת את פרוף שמואל אליצור ואת 
פרוף סורין סלומון . מתאם בית - הספר הוא פרוף צבי פירן . הקרן הדו - לאומית 
למדע ישראל - ארה"ב , התומכת בכנס , הוקמה על ידי ממשלות ארה"ב וישראל . 
עד כה תמכה הקרן בכ009 , 1 מחקרים , בהשתתפות כ000 , 4 מדענים מישראל ומארה"ב . 
עד לפני שנים לא רבות היתה ההנחה הרווחת בפיסיקה כי החומר בנוי מחלקיקים 
אלמנטריים נקודתיים שעוברים אינטראקציות מגוונות . בסתיו 4891 הועלתה השערה 
שלפיה החלקיקים האלמנטריים אינם נקודות אלא מיתרים העוברים אינטראקציה מטיפוס 
אחד בלבד . תורת המיתרים אמורה לכלול באופן מאוחד את כל החלקיקים והאינטראקציות 
המוכרות . אין זו הפעם הראשונה שבה מתמודדת הפיסיקה עם האתגר שבניסוח מערכת 
חוקים כוללנית אחת להסבר כל תופעות הטבע . איינשטיין עצמו בילה את השנים 
שלאחר ניצחון תורת היחסות שלו במאבק להוכחת תורת השדות המאוחדים , שאמורה 
היתה לאחד את כל הכוחות המוכרים בטבע . " אלוהים אינו משחק בקוביה " , 
היתה אמרה שטבע אינשטיין בהקשר הזה . במהלך הניסיון להציע פתרון מאוחד לבעיות 
המבנה הבסיסי של החומר , שבו החוקרים ונתקלו בבעיה קשה במיוחד תורת הכבידה . 
הכוכבים במסילותיהם , כמו גם אבני האינתיפאדה , מצייתים כולם לחוקי התורה 
הזאת . בראשית המאה הציע איינשטיין תורת כבידה שהיתה בגדר תיקון לתורת ניוטון . 
תורת היחסות הכללית היוותה אמנם שיפור לחוקים הניוטוניים , אולם היא אינה 
סגורה ואינה כוללת את כל התופעות הפיסיקליות המוכרות . טובי הפיסיקאים ניסו 
לשדך את תורת היחסות הכללית עם תורת הקוונטים כדי לחזות באמצעותם את התופעות 
ברמת חלקיקי האטום , אך ללא הועיל . תורת המיתרים מנסה להציג תורה מאוחדת 
של כל הכוחות בטבע יחד עם תורת כבידה מוגדרת , ובו בזמן היא מבקשת להתמודד 
עם בעיות שאיש לא העז להעלות עד עתה . מדוע , למשל , חייב מספר הממדים 
ביקום להיות ארבעה בלבד ? במהלך הדיון בבעיה , מתבררת האפשרות התיאורטית 
לפיה יש ליקום יותר מארבעה ממדים כאשר הממדים הנוספים עשויים להיות קטנים 
בגודלם מגרעין האטום . בשנה האחרונה חלה התקדמות רבה בעיסוק בתורת המיתרים . 
תורת היחסות הפרטית של איינשטיין לימדה אותנו את האפשרות שבתהליך ההתנגשות 
בין שני חלקיקים , עשויים להיווצר חלקיקים רבים נוספים . למדנו שאנרגיה 
עשויה להפוך לחומר , בה במידה שחומר עשוי להפוך לאנרגיה . הדעת רגילה פחות 
למחשבה שלפיה אין סיבה לקיומו של יקום אחד בלבד , וייתכן , עקרונית , 
שהתנגשות בין שני יקומים תוליד יקומים חדשים . פרוף אליעזר רבינוביץ , מן 
האוניברסיטה העברית , מסביר כי מי שמנתח תורת כבידה בשני ממדים מניח קיומם 
של מרחב ושל זמן . המשטח הסגור ביותר והכללי ביותר , כשהוא מנותח בממד 
מרחב אחד , הוא מעגל . אלא שאם לנתח את ההיסטוריה של המעגל כפונקציה של 
הזמן , הרי שהוא עשוי לקטון , לגדול , להיות תוצאה של התאחדות של שני 
מעגלי אם , או להתפצל לשני מעגלי בן , כפי שמעגל חגורת המותניים של מכנסיים 
מתפצל לשני מעגלים החובקים כל אחת רגל בודדת . הקו שמשרטט המעגל במשך הזמן 
( הממד השני ) הוא משטח . תורת הכבידה מאפשרת , תיאורטית , יצירת כל 
משטח . למרות זאת , מתברר כי אין הסתברות שווה להיווצרות כל משטח . תורת 
המיתרים מעסיקה כיום את הפיסיקאים במרכזי המחקר הטובים בעולם . אל הכנס 
בירושלים מגיעים מרצים מפרינסטון , ששניים מהם החלו את עבודתם על התיאוריה 
במולדתם , בריה"ם , וחוקרים מצרפת . מנהל בית - הספר הוא פרוף דוד גרוס , 
מאוניברסיטת פרינסטון . 0203 משתתפים צפויים להגיע מכל המוסדות האקדמיים 
בארץ , ו53 ממיטב המוסדות בעולם . למרות המצב המתוח באזור , לא הודיע 
לפי שעה איש מהמשתתפים על ביטול בואו . בעשור האחרון מופתעים החוקרים מההתקדמות 
בהבנת תורת הכבידה של איינשטיין . ההתקדמות הזאת חלה בהבנה של עולם חד - 
מרחבי וחד - זמני . קיימת אפשרות תיאורטית להיווצרות יקומים נוספים . תורת 
גרוויטציה בשני ממדים היא קופסה שחורה , שמהצד השני שלה נובעת התורה המאוחדת 
בארבעה ממדים . בדרך אתה מוצא אפשרות שעולם אחד יתפצל לשניים או לשלושה 
עולמות ויחזור להיות עולם אחד . הפרופסור רבינוביץ מסביר כי בעבר לא חשב 
איש כי קיימת אפשרות של היווצרות יקומים נוספים , כל שכן הוכחה ניסויית 
לקיומם . עכשיו , הוא אומר , יש תורה המאפשרת היווצרות תיאורטית של עולמות 
כאלה . אם יחסית אלינו , ובמקביל לנו , יש יקומים נוספים , אומר רבינוביץ , 
זה שינוי חריף במחשבה האנושית . לא רק שהאדם אינו מרכז היקום , וכדור 
הארץ אינו מרכז כזה , והשמש אינה מרכז אלא שהיקום שלנו אף אינו יחיד במינו . 
הבעיה היא איך לבדוק ולהוכיח את קיומן של היקומים האחרים . " אני לא יודע 
איך לצפות יקום נוסף אלא אם ניפגש בו " , מודה רבינוביץ . מי שנמצא באזור 
הפגישה ירגיש בה , משום שיחול שינוי בתצפיות שלו . במקום שבו לא היה דבר , 
יהיה פתאום משהו . " אולי יהיה צופה שיהיה עד ליצירת יקום חדש , כמו 
מי שהיה אולי עד ליצירת היקום שלנו " . בעיה מרכזית בהקשר הזה היא השאלה 
מה גודל הקבוע הקוסמולוגי הקובע את ממד העולם ואת צורתו . מההבנה המקובלת 
לגבי כבידה אפשר היה לצפות כי גודל היקום יהיה 01 בחזקת מינוס 33 . ממדי 
גרעין האטום , לצורך ההשוואה , הם 01 במינוס 31 . בפועל , כמובן , היקום 
שלנו אינו כזה . לא היינו יכולים להיות קיימים ביקום כזה , שכן איננו יודעים 
לבנות חומר או חיים ביקום כל - כך קטן . החוקרים מקווים כי תורה המאפשרת 
קיום יקומים נוספים תוכל להסביר את הגודל שבו אנחנו קיימים בפועל . הפרופסור 
רבינוביץ מבהיר כי עם כל ההתקדמות בהבנת העולם בשני ממדים , יש עדיין דרך 
ארוכה עד לפתרון הבעיות הרחבות בארבעה ממדים . 
