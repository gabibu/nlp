בשנה החדשה המתחילה הבוקר קיימות שתי אפשרויות : או שתהיה מלחמה במפרץ או 
שלא תהיה . אם תהיה מלחמה , קיימות שתי אפשרויות : או שהאמריקאים ינחיתו 
מכת - מחץ על עיראק או שיפתחו בפעולה הססנית ומוגבלת , שתביא עליהם כבר 
בימים הראשונים אבידות רבות , תקים סערה בארה"ב ותגרום פיצוץ במחירי הדלק 
בעולם . במקרה של פלף , או שבוש ייאלץ להתקפל בלחץ דעת הקהל שלו , ובכך 
יקנה לסדאם מעמד של דמות בין - לאומית חזקה , או שיפנה אלינו בבקשה שחיל 
האוויר שלנו יטפל בתשתית הצבאית של עיראק . במקרה זה , או שניענה ונקריב 
ממיטב בנינו , אף על פי שהשאירו אותנו מחוץ לקואליציה , או שלא ניענה ונישאר 
עם סדאם אטומי לשנה הבאה . במקרה של מלחמה , או שעיראק תשגר טילים על ישראל 
או שלא . אם תשגר טילים כימיים , או שתתפוס אותנו בלב ערינו כשערכות הגז 
שלנו ארוזות יפה בקרטונים , או שהטילים יפגעו בשטחים בלתי - מיושבים . 
בשני המקרים ישראל תעמוד בפני שתי אפשרויות : או להתאפק ולספוג בשקט את 
המכה או להכניס שינוי באמירתו של דן שומרון ש"לא נהיה הראשונים להפעיל נשק 
גרעיני " . אם לא תפרוץ מלחמה , השאלה תהיה איך לא תפרוץ : האם משום שהצבא 
האמריקאי עדיין לא יהיה ערוך לכך או מפני שהעולם הדמוקרטי , הנאור והחזק 
לא ייתן לו . במקרה הראשון , איום המלחמה יידחה מחודש לחודש , כמו אוברדרפט 
בבנק , כשהוא גורם אי - יציבות בעולם . במקרה השני , בוש יידחף להגיע 
לפשרה עם מי שהיה בעיניו גרוע מהיטלר . בפשרה , או שיבוא הקץ להגמוניה 
העולמית של ארה"ב או שאמריקה תוסיף להיות שוטר העולם וישראל תהיה המחיר של 
ההתפייסות עם סדאם . ואז ממשלת הליכוד תיאלץ להחליט : או שתסכים להיות 
המחיר או שתנסה לעשות לסדאם מה שהאמריקאים היו רוצים לעשות לו ולא העזו . 
בחלק הצפוני של כדור הארץ קיימות שתי אפשרויות : או שגורבצוב יוסיף לשלוט 
או שייפול . אם ייפול , או שהצבא ייטול לידיו את השלטון ויחזיר משטר דיקטטורי 
למדינה או שתשתרר בה אנרכיה מוחלטת . אם הצבא יתפוס את השלטון , או שיסתפק 
בשמירה על הסדר הפנימי , תוך כדי הגבלת חירויות הפרט , או שירצה להחזיר 
את הגלגל לאחור ולהשיב את מדינות מזרח אירופה לחיק המעצמה שהתפרקה . במקרה 
זה , או שצפויה שפיכות דמים רבה או שיתחדש העימות עם המערב , או שניהם 
גם יחד . אם הצבא הסובייטי יתמקד בעשיית סדר בפנים , או שיצליח בכך או 
שלא ישלוט במצב , כשכל הרפובליקות פורשות מבריה"ם ומכריזות על עצמאות . 
ואז , או שתהיה מפה עולמית חדשה , עם רוסיה כמדינה חדשה , קטנה ועצמאית , 
ורפובליקות סביב לה , או שחלק מהרפובליקות המוסלמיות יקימו , עם איראן 
ואפגניסטן , גוש איסלמי פונדמנטליסטי גדול מעצמת - על חדשה בעולם . בשני 
המקרים המציאות היחידה שאין בה שתי אפשרויות היא תחזית הרעב הנורא הצפוי 
במה שהיה פעם גן - העדן הסוציאליסטי . בסין , או שתהיה כלכלה חופשית או 
שלקחי המאורעות בבריה"ם יביאו להידוק חישוקי הקומוניזם . בקובה , או שקסטרו 
ישלים את השנה ה13 לשלטונו או שיברח למקסיקו לכתוב את זיכרונותיו , בעוד 
קובה שבה לחיק הקפיטליזם . בארה"ב , עם % 01 מהבנקים על סף פשיטת - רגל , 
או שייבלם המיתון הקשה או שיתפתח לשפל . במקרה זה , או שאמריקה תסתגר 
בתוך עצמה בבדלנות נוסח 19 ותשאיר את העולם לצרותיו , או שתטיל מסים כבדים 
על יבוא ותגרום מפולות - שרשרת ביפאן , בבריטניה ובגרמניה . ישראל תהיה 
אחד הקורבנות השוליים כשיקוצץ לה הסיוע . בסביבתנו הקרובה : או שהמלך חוסיין , 
התלוי על בלימה , יוסיף להחזיק מעמד או שבוקר אחד נתבשר שהוא ומשפחתו , 
יהלומי הכתר והחשבונות הממוספרים , מצאו מקלט בווילה בפרברי לונדון . 
במקרה זה , או שהגיהאד האיסלמי ישתלט על ירדן , תוך כדי מלחמת דמים עם 
אש"ף , או שממשלת הליכוד תסבך אותנו בניסיון להגשים את חלום שתי גדות לירדן . 
בביתנו , או שיומטר סוף - סוף הגשם או שתימשך הבצורת . או שתהיה אינפלציה 
של % 81 או של % 54 . במקרה זה , או שמודעי יישאר על כנו ויפרוץ לכיסינו , 
או שיזרוק בוקר אחד הכל ויתפטר מתפקידו , בטענה שלא זכה לגיבוי . קליטת 
העלייה או שתצליח או שתיכשל . במקרה זה , או שיהיו מהומות בין ותיקים לעולים , 
עד לסף מלחמת אזרחים , או שהמרירות תתנקז בצורת התחשבנות פוליטית עם הליכוד 
בקלפי . או שדרעי יועמד לדין או שלא בשני המקרים , חייה ומותה של הממשלה 
יוסיפו להיות תלויים בתרח מבני - ברק . ממשלת אחדות או שתקום או שלא תקום . 
אם תקום , או שהמערך יהיה שוב זנב לליכוד או שהליכוד יעלה ויגדל , משום 
שהשעירים לעזאזל החביבים עליו , המערך ופרס , יעמדו שוב לרשותו , להטיל 
עליהם את אשמת כישלונותיו . או שהתחזית הנ"ל תתגלה כפיליטון במהלך השנה או 
שתתאמת . במקרה זה קיימות שתי אפשרויות : או ש1991 תהיה שנת קטסטרופה להרבה 
עמים או שתהיה שנה של אי - ודאות ומעבר לימים טובים יותר . חבל שאי - אפשר 
לקפוץ היישר ל5991 ! 
