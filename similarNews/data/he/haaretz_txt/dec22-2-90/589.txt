, היא אחת מבין כמה יצירות מאותה תקופה , שבהן מושם הדגש , באמצעות תזמור 
מבריק וצבעוניות מהממת , על אסוציאציה חזותית , ולא על תוכן מוסיקלי עמוק . 
גם מי שאינם מכירים את התמונות של בוטיצלי יכלו ליהנות הנאה מרובה מעושר 
הגוונים התזמורתיים שאותם הבליט סטנלי ספרבר בצורה וירטואוזית . הכנר האמריקאי 
פטר זזופסקי הופיע בעבר פעמים מספר עם התזמורת הסימפונית חיפה . הפעם בחר 
להשמיע את הקונצרטו מאת דבוזק , שלא זכה לפופולריות כמו הקונצרטו לצלו של 
אותו מלחין . זזופסקי הוא כנר בעל צליל חם ואינטליגנציה מוסיקלית גבוהה . 
הוא אינו שואף לפרשנות אישית בכל מחיר , אך מצליח לדלות מן המוסיקה את 
הראוי להדגשה , תוך שמירה קפדנית על הפרופורציות . בביצוע יצירתו המפורסמת 
של רימסקי - קורסקוב " שחרזדה " התעלתה התזמורת עם מנצחה , סטנלי ספרבר , 
על עצמה . זו יצירה מפורסמת וקלה לקליטה , אך קשה למדי לביצוע ורצופה 
בעיות טכניות לנגנים ולמנצח . ספרבר הצליח לסחוף את הנגנים ואת הקהל בביצוע 
מרתק ומלהיב . 
