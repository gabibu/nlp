כאן חיים כמו על לוע של הר - געש . מצפים להתפרצות האלימה ועד אז ממשיכים 
בחיי היום - יום . אם כי המתח הבלתי - פוסק , שיש בו עליות וירידות קיצוניות , 
גורם לנו למין קהות - חושים . אבל תמיד יש מה שמקפיץ אותנו מתוך האדישות 
העייפה . תמונת השבוע אינה דווקא של מבקרת המדינה , מרים בן - פורת אשה 
חכמת - לב ואמיצה , שכל מי שהתנגד בשעתו לבחירתה , ראוי שיאכל את כובעו 
במפגש עם יו"ר הכנסת דב שילנסקי המחייך , כשהיא מכניסה לפיו ממש את המלים 
" נפיק לקחים " . תמונת השבוע היא של התינוקת הערבייה הפצועה בבית החולים . 
אין זו אפילו עוד שאלה מוסרית , על פרצופנו הנשקף מן המראה , שהרי טרם 
ידועה זהות המתנקשים , אלא עניין אנושי טהור , שכמו שכחנו את משמעותו . 
והנה אסירי המחתרת , החוגגים את שחרורם בפתח כלא מעשיהו . נשים וגברים 
בפנים מתלהטות ורוח מתלהמת , בפרצי שנאה פנאטיים , כנגד הכלבים השמאלניים , 
ודומה שהפער אינו ניתן כבר לגישור , למרות העמדות הפנים ואהבת - ישראל 
לכאורה . הכל חוזר לחברון ולהר - חברון , המצטיירים כמקום מקולל וכערש 
השנאה . שאלתו של סולימאן חירבאווי , שנתעוור איפה הצדק , המשפט והלחצים 
הפוליטיים נשארת ללא מענה באווירה המחושמלת , שכל ניצוץ עלול להבעיר אותה 
לאש אוכלת יושביה . ואכן , עמוס עוז , בראיון עם ירון לונדון , עם צאת 
ספרו החדש " המצב השלישי " , מדבר על הרעלת ההיסטוריה , שלפי עוז חודרת 
גם לרקמות אינטימיות של החיים , וירושלים שלו אינה עוד " מקום לבני - אדם " . 
עוז , תמיד שחקן , מסרב לשתף פעולה עם הגישה הפשטנית של לונדון , המזהה 
את הסופר עם הדמות המרכזית בספר ומנסה לדלות פרטים אוטוביוגרפיים . עוז 
אינו משחק הפעם את המשחק הזה . מנסה לשמור על ריחוק וחושש מפני חדירת הרחוב 
לחייו האינטימיים של הפרט . אבל זה משחק אבוד . אויביו של עוז אלה שגם 
אם אינם קוראים את ספריו , יודעים מראש שזה זבל כבר משחיזים ציפורניים 
ועטים . וכמו רק מראהו בלבד , מעורר יצרים אפלים שלא ממין העניין . השבוע 
הוא גם שבוע נוסף של עולים , וגודי לוץ יוצאת בעקבותיהם בחיפוש נואש אחרי 
דיור . תוהה היכן נעלמים האלפים האלה מדי יום . ישנו גם תיאטרון רוסי מרשים , 
" גשר " , בכתבה של לינה צפלין , החושפת את מה שמאחורי האיפור . ישנו 
גם יהודה פוליקר זמר שאני אוהבת המכניס אותנו למצב - רוח מיוחד . ושלמה 
ניצן משעשע כתמיד . הנחמה היחידה הר - הגעש עדיין לא התפרץ , וההרעלה 
חודרת ומחלחלת , אבל באיטיות יחסית . 
