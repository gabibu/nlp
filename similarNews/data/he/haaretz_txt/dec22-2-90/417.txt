סערה פרצה אמש בליכוד בעקבות פרסום כתבה ב"יעד " , עיתון האקדמאים של הליכוד . 
בכתבה הופיעו האשמות חריפות שנגעו לאופי ניהול הכספים של הליכוד . בכתבה 
ב"יעד " מואשמת המערכת הכספית של הליכוד בבזבוזים חסרי תקדים , שהובילו 
את הליכוד לגירעון של 03 מיליון שקלים . העיתון מאשים פעילים הקרובים למערכת 
הכספית בקבלת טובות הנאה אישיות . העיתון קרא לשינוי מבנה המערכת הכספית 
והחלפת כל ראשי המערכת האירגונית - כספית : גזברי הליכוד , השר אהוד אולמרט 
ומנחם עצמון , ומנכ"ל הסיעה אשר קדוש . העיתון מזהיר כי הליכוד לא יהיה 
ערוך לבחירות הבאות בגלל חובותיו התופחים , ועקב העובדה ששום חברה כלכלית 
לא תסתכן במתן שירותים לגוף עם צורת ניהול כזאת . גורמים רשמיים בליכוד סירבו 
להגיב על הדברים החמורים שנכתבו כלפי אישים מרכזיים בליכוד . בצמרת הליכוד 
קראו אתמול להקמת ועדת חקירה פנימית לבדיקה יסודית של המערכת הכספית בליכוד , 
הנמצאת בקריסה מוחלטת בחודשים האחרונים . 
