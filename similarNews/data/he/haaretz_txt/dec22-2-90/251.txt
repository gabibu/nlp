מאז קום המדינה היתה בישראל מדיניות יזומה לעידוד החיסכון ; מדיניות זאת 
נעלמה כמעט בעשור האחרון . בשיעור החיסכון בישראל , שהיה בין הגבוהים , 
חלה באחרונה ירידה ניכרת . בשנים 18915891 היווה החיסכון הפרטי % 22 מכלל 
ההכנסות במשק , ובשנים 68919891 ירד שיעורו ל%7 . 51 . באותה תקופה חלה 
אמנם ירידה בגירעון הממשלתי , מ%5 . 4 לעודף של % 2 . 1 . אולם , על אף 
הקשר הקיים בין החיסכון הפרטי לזה הציבורי , אין להגזים בהשפעת השינויים 
בחיסכון הציבורי על החיסכון הפרטי . בדיון הציבורי ובמדיניות הממשלתית מצהירים 
על הצורך בצמצום , או במניעת עלייה ברמת החיים , בשנים הקרובות , שבהן 
יהיה צורך להקדיש מאמץ מרבי לקליטת עלייה . אפשר יהיה להשיג זאת רק על - 
ידי גידול החיסכון . על החשיבות הכמותית של משתנה זה ניתן לומר , כי אם 
נצליח להעלות את שיעור החיסכון הלאומי ב%2 מההכנסה , נוכל לחסוך חמישה מיליארד 
דולר בהזדקקות לאשראי חוץ בחמש השנים הקרובות ; ולהיפך ניאלץ ללוות חמישה 
מיליארד דולר נוספים אם ירד החיסכון ב%2 . על רקע זה יש לבדוק את המדיניות 
המוצעת בתחום החיסכון ולשאול מהי השפעת המדיניות על החיסכון ומהו ההיגיון 
הכלכלי הפנימי של המדיניות . נקבע , כי מס ההכנסה על מרכיבים רבים של החיסכון 
קופות גמל , קרנות השתלמות , תוכניות חיסכון , אג"ח ממשלתי ואג"ח של 
חברות מסחריות יהיה % 02 מהרווח הריאלי , כאשר המניע העיקרי הוא האחדה . 
צריך להדגיש מיד שההאחדה איננה מתחשבת בכך שחלק מהתוכניות זוכות בהטבות 
נוספות , שחלק מהתוכניות מוגבלות באפשרויות ההשקעה ושעל חלק מהחוסכים בתוכניות 
מוטלות מגבלות במשיכת כספים , כלומר , הן כופות חיסכון לטווח ארוך . למרות 
הטענה על מסוי אחיד , המדיניות המוצעת מתייחסת רק אל חלק מהחיסכון הלאומי . 
אין היא מתייחסת לחיסכון בדיור , לחיסכון בנכסים ולחיסכון המושקע ישירות 
בעסקים או במקרקעין , על - ידי עצמאים או בחברות . בחלק החיסכון המושקע 
ישירות על - ידי בעלי עניין , המדיניות מעלה את שיעור המס הרחק מעבר ל%02 . 
קפמאבינעל תוכניות חיסכון ועל פיקדונות צמודים בבנקים הוטל מס , ובמקביל 
הוקטנו חובות ההפקדה באוצר . כתוצאה אין הכבדת מס משמעותית בתחום זה . 
ההכבדה היא על מוסדות פטורים ממס , כגון אוניברסיטאות . הורדת שיעור המס 
על אגרות חוב עסקיות ( הקרויות אגרות רפורמה ) הקלה על חברות לגייס הון . 
לעומת זאת , הטלת המס על פקדונות בלתי צמודים לזמן קצר כרוכה בעומס אדמיניסטרטיווי 
לא מוצדק ובעלויות שיוטלו על הציבור בלא גביית מס משמעותית . סך החיסכון 
בקופות גמל מגיע , בסוף 0991 , לכ05 מיליארד שקל . זהו המקור העיקרי לחיסכון 
לטווח ארוך בישראל , וכאן גם הפגיעה המרכזית בחיסכון . הצעת החוק הטילה 
מס על הריבית בחיסכון זה וביטלה כל תמריץ להשקעה בקופות גמל . לחוסך מרצון 
( שלא במסגרת ההטבות הסוציאליות ) בקופות הגמל כדאי יהיה להשקיע את כספו 
בקרנות הנאמנות , שם יש לו גמישות רבה בכניסה וביציאה , או בהעברת השקעה 
מקרן לקרן . הפגיעה בחיסכון כתוצאה ממסוי זה היא רבת פנים . חיסכון לטווח 
ארוך עדיף מנקודת הראות של השוק ; הוא מאפשר אשראי נוח להשקעות ולדיור . 
הקטנת מספר החוסכים לטווח ארוך תייקר , יחסית , הון השקעות לטווח ארוך 
ולמשכנתאות , ואין זה תהליך רצוי במשק המעוניין בהשקעות . מעבר לכלי חיסכון 
לזמן קצר מגדיל את אי היציבות בשוק ההון ומקשה על תפקודו . מעבר מחיסכון 
לתצרוכת הוא מהיר , יחסית , כאשר מדובר בחיסכון לטווח קצר לעומת חיסכון 
חוזי לטווח ארוך . כלומר , ביטול העידוד לחיסכון לטווח ארוך יביא להסטה 
לכיוון החיסכון לטווח קצר ולירידה בסך החיסכון . גם השפעת המסוי לכשעצמה 
מקטינה חיסכון . הממשלה היא גייס ההון הגדול במשק לטווח ארוך . ייקורו של 
אשראי זה ייקר במידה משמעותית את עלותו של גיוס מקורות לממשלה . קפמאבינהטבות 
לחיסכון למטרות פנסיוניות מקובלות בכל העולם , ויש להן הצדקה גם בעיני חסידי 
השוק החופשי . הטבות אלה באות לקזז , במידה חלקית , את השפעתו השלילית 
של מס ההכנסה על החיסכון , וכן להקטין של שוק הנובע מהאחריות שמגלה החברה 
לקשישיה . ההטבות במסגרת זאת מעודדות , כמובן , חיסכון . גם המדיניות 
המוצעת נותנת הטבות מס לחיסכון הפנסיוני , אך יש למדוד אותה במושגים של 
השינוי לעומת המצב הקיים . המדיניות המוצעת בחוק פוגעת קשות גם בבעלי הכנסות 
נמוכות . פגיעה זאת בוטלה בהסכם עם ההסתדרות , אבל ביטולה מחייב עלות משמעותית 
נוספת , שמקורותיה אינם ברורים . המדיניות הנוכחית מרחיבה , מצד אחד , 
את הגדרת ההכנסה שממנה מחשבים הפרשות סוציאליות ומצד שני , מנמיכה את התקרות 
המותרות לפנסיה . כלומר , ברמות הכנסה נמוכות , יחסית , אנשים שרק חלק 
מהכנסותיהם מבוטחות בפנסיה יוכלו להפריש סכומים נוספים ולזכות בהקלות מס . 
זהו תיקון צודק לכשעצמו ; השאלה היא , כמה מהם יהיו מוכנים להגדיל חסכונותיהם , 
גם כאשר יזכו בהטבת מס . בהכנסות שמעל ל009 , 4 ש"ח יביא החוק להקטנת ההטבות 
בתחומי הכנסה שבהם נעשה חלק משמעותי מהחיסכון , ולפיכך יפגע בחיסכון . יתר 
על כן , ברמות הכנסה שמעל 009 , 4 ש"ח , ההסדר המוצע מביא לפגיעה משמעותית 
בהכנסה הפנויה של הציבור , ובמקביל , בגלל העדר תיאום בין תקרת מס הביטוח 
הלאומי ותקרת ההטבות הסוציאליות , ייווצר תחום הכנסות שבו המס השולי האישי 
על השכיר יגיע ל%16 , ועל העצמאי יתקרב ל%07 . החשבון פשוט : המס השולי 
הוא % 3 . 64 ; ההיטל של % 5 הוא % 3 . 2 ; שיעור הביטוח הלאומי % 53 . 5 ; 
מס על הפרשה לפנסיה % 7 . סך - הכל : % 59 . 06 . התוצאה תהיה זעזוע ביחסי 
העבודה . הגילום יהיה יקר ביותר : כל תיקון בנטו של 001 שקל יעלה למעביד 
למעלה מ003 שקל . מובן שאחוז שולי גבוה כזה יפגע בתמריצים לעבוד . לפיכך , 
בכל מקרה יש למנוע מצב שבו תקרת ההפרשות לפנסיה נמוכה מהתקרה של הביטוח 
הלאומי . השיטה שבה מציעים לתת עתה את ההטבות הסוציאליות פגומה מכמה בחינות . 
השיטה היא הטבת מס בכניסה לתוכנית הפנסיה או הגמל , מס על הריבית ופטור 
ביציאה . השיטה המקובלת בעולם הינה פטור ממס בכניסה לתוכנית , פטור על 
הריבית ומס ביציאה . ועדות ציבוריות שעסקו בנושא , ועדת אשר וועדת שישינסקי , 
הציעו את העיקרון המקובל בעולם . השיטה המוצעת פגומה בכך שהיא נותנת הטבה 
יחסית גבוהה לבעלי הכנסות גבוהות , שמבחינתם הפטור משמעותי יותר ( בגלל 
שיעור המסוי הגבוה ביותר המוטל עליהם ) , ומעודדת משיכת כספים במועד המוקדם 
ביותר המותר . כלומר , היא פגומה מבחינה כלכלית וחברתית . פחות מכל מתקבלת 
על הדעת המדיניות בנוגע לקרנות הפנסיה . לפי המדיניות החדשה , לא חל שינוי 
בזכויות הגמלאי , לא חל שינוי בהפרשות לקופת הפנסיה והממשלה גובה מס מהקרנות . 
מתן גושפנקה להסכם כזה על - ידי המחוקק פירושו אישור של גידול משמעותי בגירעון 
קרנות הפנסיה . האם כוונתו של המחוקק היא שזכויות הגמלאים ייפגעו בעתיד ? 
שיוטל תשלום נוסף על השכירים ? על המעבידים ? או שמשלם המסים ישלם את 
ההפרש ? שוב גדל אי הביטחון של העובד בסקטור העסקי , לעומת הסקטור הציבורי , 
שבו נשארת התחייבות המדינה לפנסיה ללא שינוי , כאילו גילמה המדינה את המס 
על קרנות הפנסיה לעובדיה . לסיכום , מדובר כאן ברפורמה במס שעיקרה הכבדת 
מס בנושא החיסכון . יש בהכבדה יישור קו מסוים , אבל גם הכנסת עיוותים חדשים , 
ולכן יש לשקול אותה מחדש . הרפורמה מוצעת בתקופה שבה יש חשיבות ציבורית 
עליונה להגדלת החיסכון . אין לקבל את טענת המציעים שהכבדה במס על החיסכון 
איננה מקטינה חיסכון . יתר על כן , לדעת מציעיה , הרפורמה איננה מביאה 
להגדלת ההכנסות ממס ; נראה , שלאחר ההסכם עם ההסתדרות , היא אף תביא להקטנה 
משמעותית בהכנסות אלה . מכאן שדחיית הרפורמה תהיה כרוכה בהקטנת הגירעון 
בתקציב , הקטנה שיש לברך גם עליה בתקופה זאת . 
