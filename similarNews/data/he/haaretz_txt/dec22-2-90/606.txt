אלף שקלים על הבוררות " , אמר . " הכתבות שהוא מפרסם בעיתונים מקשות עלינו 
לגייס הלוואות בבנקים . " . בחודשים האחרונים , מספרים בבית חלקיה , פונה 
משלחת של המושב לעשרות רבנים חרדים בבקשה לפסוק " דין רודף " על א"ש . 
הוצאת פסק דין רודף תתיר לכל אחד לפגוע בו באופן פיסי , עד כדי הריגה , 
על מנת לעצור בעדו . אין זה המקרה הראשון מסוגו בבית חלקיה . ידוע על משפחה 
אחת לפחות שנאלצה לעזוב את המושב לאחר שהוטל עליה חרם . חבר מושב נוסף , 
שחושש להזדהות , מנודה זה למעלה מעשר שנים , לאחר שהתריע בפני הסוכנות 
היהודית על החכרת שטחי אדמה לאדם מחוץ למושב , בתוקף תפקידו כחבר ועדת הביקורת 
בבית חלקיה . צעד זה נעשה בניגוד לחוק , ואגודת המושב נקנסה . " מאז 
איש לא מדבר אתי " , הוא מספר . " אני נחשב מלשין . לא קוראים לי יותר 
לעלות לתורה " . בשעתו גרם לו הוועד , לטענתו , נזקים משקיים קשים באמצעים 
שונים , כגון סחבת בהעברת טרקטור לקציר או מניעת מים . לפני כחודש , סיפר , 
הטמין אחד מבניו של חבר ועד בקופסת התפילין שלו פתק : " מהיום שמך ערפאת " . 
משפחתו התחננה בפניו שלא יתראיין . לאחר שחברים התלוננו בפני הסוכנות היהודית 
ויחידת ההונאה של משטרת מחוז המרכז , הקפיאה הסוכנות את כספי הביסוס . מחלקת 
ההתיישבות של הסוכנות בדקה ומצאה כי שלוש משפחות שאינן מתגוררות במושב קיבלו 
כספי ביסוס מן הסוכנות על סמך דיווחים כוזבימעל הוצאות . המתלוננים טוענים 
כי היתה זאת בדיקה שטחית וכי בעלי משקים קיבלו מן הסוכנות מאות אלפי שקלים 
על סמך דיווחים כוזבים . לטענתם , כ53 משפחות שאינן עוסקות בחקלאות דרשו 
וקיבלו כספי ביסוס תמורת תפעול המשק ורכישת ציוד חקלאי . כעשר משפחות 
מתוכן אינן מתגוררות כלל בבית חלקיה , ולמרות זאת קיבלו כספים כהון חוזר 
למימון עונה חקלאית במשקיהם . הצהרות חלקאים מסוג זה עוברות דרך אגודת המושב , 
ונדרשת חתימת האגודה לאישור ההצהרה . לסוכנות אמר הוועד כי הצהרותיהם של 
שלושת בעלי המשקים שאינם מתגוררים במושב אושרו בתום לב . הוועד התחייב להחזיר 
את הכספים , המתסכמים בכ21 אלף שקל . נציגי המושב טוענים כי התרשמו שהסוכנות 
עצמה מעוניינת להעביר את הכספים לידי החקלאים . ואכן , לפני שלוש שנים , 
על - פי דרישת תורמים שסירבו לממן את חובות המושבים , החליטה הסוכנות באופן 
חד - צדדי להתנתק ממושבים ותיקים שלא הצליחו עד היום להגיע לעצמאות כלכלית . 
היא הודיעה ל091 מושבים , ביניהם בית חלקיה , כי תעביר לרשות החקלאים 
את יתרת כספי הביסוס המגיעים להם מתקציב הסיוע . ייתכן שבלהט " מכירות 
החיסול " , לא הקפידה הסוכנות על בדיקת ההצהרות , וכספים זרמו ללא ביקורת 
מספקת . מנהל המחלקה להתיישבות , משה קוסטרינסקי , אומר כי כל אחד מן 
היישובים נבדק וכי לא ניתנו כספים אלא לאחר הצגת קבלות , אולם לסוכנות אין 
מערכת של בקרה שוטפת ולכן רמאותתיתכן תמיד . יו"ר הוועד נמצא בשירות מילואים 
בעת כתיבת הכתבה . אשתו ואחיו ביקשו לדחות את פרסום הכתבה עד לשובו , וסירבו 
להפנות אותי לחברי ועד אחרים . בסופו של דבר הסכימו להפנות אותי למלחי . 
מלחי , הסתבר , הוא חבר בוועד שבועות אחדים בלבד . לפגישה עמו הגיע גם 
צבי דובדבני , אחיו של יו"ר הוועד ויו"ר לשעבר . השניים הודיעו שהם נפגשים 
אתי שלא על מנת להגיב על הדברים , אלא על מנת להביא לביטול הכתבה . במהלך 
השיחה סירבו לספק נתונים מדויקים כלשהם , בטענה שאין הם מעוניינים להתדיין 
מעל דפי העיתון . 
