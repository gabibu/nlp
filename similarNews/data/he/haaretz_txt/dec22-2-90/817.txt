ח"ך אריה גמליאל ( ש"ס ) מתח אתמול ביקורת חריפה ושלוחת רסן על מבקרת המדינה 
מרים בן - פורת , בעקבות פרסום דו"ח על ש"ס הכולל חשדות למעשים פליליים . 
גמליאל טען בהצעה לסדר היום כי ש"ס נרדפת עד חורמה זה למעלה משנה ע"י שלושה 
גורמים עויינים , מבקרת המדינה , המשטרה והעיתונות אשר חברו יחד כדי להוקיע 
את ש"ס ולשפוך את דמה . הוא טען כי מבקרת המדינה היא זרוע של המשטרה וכי 
היא מנסה לזרות חול בעיני הציבור . לדבריו , זו דרך של הסתה ולא של ביקורת 
עניינית . הוא התרעם על כך שהדו"ח נמסר לעיתונות לפני שנמסר לסיעת ש"ס . 
גמליאל ציין כי יו"ר הכנסת איננו יכול להיות בובה של מבקרת המדינה ולקבל 
את הקנס בסך 61 . 1 מליון שקלים שהטילה המבקרת על ש"ס . החכי"ם חגי מירום 
( מערך ) ומרדכי וירשובסקי ( רץ ) , שאף הם הגישו הצעות דחופות לסדר 
היום בנושא דו"ח הביקורת על ש"ס , ביקרו בחריפות רבה את סיעת ש"ס . וירשובסקי 
אמר שש"ס התנהגה כלפי הממשלה שבה הם חברים , כאל ממשלה זרה שיש לקשור נגדה 
ולהונותה . לדבריו ש"ס פעלה בצורה המתאימה יותר למאפיה . הוא קרא לגורמים 
הרשמיים לתת תשומת לב לממצאי המבקרת בדבר כספים שש"ס שילמה לבחורים צעירים , 
הנהנים מפטור משירות צבאי משום שתורתם אמנותם והתברר כי פוליטיקה היא אמנותם . 
חגי מירום ציין שמבקרת המדינה הגישה כתב אישום נגד סיעת ש"ס כולה . מי 
שקרא את ממצאי הדו"ח חשכו עיניו . לדבריו אפילו שר המשפטים דן מרידור , 
שיבח את הדו"ח שהכינה המבקרת ומשרדו כבר מטפל בממצאיו . בתום דברי השלושה , 
ביקש שר הפנים הרב אריה דרעי את רשות הדיבור : " להטיח נגדנו האשמות כאלה , 
זו צביעות והסתה , משום שגם במערך ובליכוד מצאה המבקרת , לפני שנתיים , 
ליקויים חמורים בעניין השימוש שנעשה בכספי חוק מימון מפלגות , אבל אף אחד 
לא תבע אז להדיח את ראש הממשלה , או ממלא מקומו " . לבסוף הוחלט ברוב של 
22 נגד 81 להסיר את ההצעות מסדר היום . קפידבינדבריהרב אליעזר מנחם שך על 
כך שהשואה התרחשה בשל ההתרחקות מן הדת גונו בחריפות רבה ע"י שבח וייס ( 
מערך ) ודדי צוקר ( ר"ץ ) . וייס דיבר בהתרגשות רבה על כך שהרב שך הפך 
את היטלר לשליחו של אלוהים . " האלוהים של הרב שך הוא אל נוקם . הוא הפך 
את הוורמאכט האס - אס והגסטפו לצבא ה . איש לא העלה את בני השטן האלה לדרגה 
כה גבוהה של שליחות הסטורית , גם לא מכחישי השואה " . הוא האשים את הרב 
שך שהוא כופר בעיקר וכי אלוהי שך אינו אלוהיו . סגן שר הבינוי והשיכון הרב 
אברהם רביץ ( ממקורביו של הרב שך ) ביקש להשיב בשם הממשלה ודיבר בהתרגשות 
רבה . " הרב שך השמיע דברי מוסר ותוכחה כלפי תלמידיו בין כתלי הישיבה , 
אבל אתם ( אמר בפנותו אל מגישי ההצעות לסדר ) בורים ועמי ארצות , כלל 
לא הבנתם את דבריו וכוונותיו , ברשעות או בטפשות . האם הרב שך טיהר את 
החיה הנאצית ? האם ראש הישיבה הישיש שאיבד את כל משפחתו בשואה , מצדיק 
את מעשיהם של הנאצים ? כל כוונתו היתה לדבר על משמעות השכר והעונש ולהשמיע 
דברי כיבושין וחרדה . הוא התריע בשער , כפי שעשו כל מנהיגי ישראל בעבר " . 
קפידבינח"ך מרדכי גור ( מערך ) , הכשיל הצעה של הח"כים יוסי ביילין וחגי 
מירום ( מערך ) לתקן את המועד להצבעת אי - אמון בחוק יסוד : הממשלה . 
ההצעה שהציג ביילין נועדה לאפשר פער של 84 שעות בלבד בין הגשת הצעת אי - 
אמון לבין קיום ההצבעה וכן לאפשר הגשת הצעת אי - אמון בעת הפגרה , בפער 
של 69 שעות ממועד הגשתה ועד להצבעה , על מנת לאפשר לח"כים השוהים בחו"ל 
לשוב ארצה . אולם באורח מפתיע , אחרי ששר המשפטים דן מרידור הביע את התנגדות 
הממשלה להצעת החוק והציע להסירה מסדר היום , הוברר שדווקא איש מפלגת העבודה 
מרדכי גור , הכשיל את אישורה . תוצאות ההצבעה היו שקולות ( 14 מול 14 ) 
אולם בשל הימנעותו של גור מהצבעה , היא נפלה . גור הסביר את הצבעתו בשיקולים 
עקרוניים . בסיעת המערך הביעו מורת רוח על הצבעתו . קפידבינהאופוזיציה ניצלה 
עד תום בלבול וחוסר הבנה בין הח"כים מן הקואליציה , כדי להעביר לדיון בוועדה 
את ההצעה לסדר שהעלה עמיר פרץ ( מערך ) , לגבי מסע הפרסום של משרד האוצר 
בעניין התוכנית הכלכלית . פרץ האשים את מודעי שחתם על הסכם עם משרד הפרסום 
" דחף " הנמצא בבעלות מקורבי הליכוד , על מאות אלפי דולרים לפני שקיבל 
אישור מוועדת הכספים . סגן שר האוצר הרב יוסף עזרן , ביקש להסיר את ההצעה 
מסדר היום . אולם נציגי הקואליציה , שסברו לתומם כי על מנת להסיר את ההצעה 
עליהם להצביע בעד , לחצו בהצבעה האלקטרונית על הכפתורים הירוקים . כתוצאה 
מטעותם הושג רוב של 62 חכי"ם בעד העברת הנושא לוועדה ורק 21 הצביעו בעד הסרת 
הנושא מסדר היום . ראשי הקואליציה זעמו . שר התחבורה משה קצב ביקש לקיים 
הצבעה חוזרת , אבל יו"ר הישיבה שבח וייס , דחה את הבקשה והאופוזיציה חגגה . 
