בודפשט ( מיוחד ל"הארץ " ) . נשיא בריה"ם , מיכאיל גורבצוב , נחל אתמול 
נצחון יוקרה חשוב , כאשר בקישינב הודיעה ממשלת מולדאוויה , כי תציית לצו 
הנשיאותי , תבטל את החוקים המפלים לרעה את המיעוטים , ותפזר את הכוחות 
הבלתי - סדירים . בגורלו של הצו בעניין מולדאוויה ראו רבים מיבחן , האם 
גורבצוב מסוגל לתת תוקף לסמכויותיו הנרחבות . לעומת זאת טרם באה על פתרונה 
המחלוקת בעניין תרומת הרפובליקות לתקציב הסובייטי המרכזי . בעניין זה מתחו 
רבים מנציגי השלטון המרכזי ביקורת חריפה על נשיא הפדראציה הרוסית , בוריס 
ילצין , אשר בימי הדיון על התקציב שלדברי גורבצוב כשלונו עלול למוטט את 
בריה"ם ולהשאיר ללא תקציב את צבאה יצא לביקור בן שלושה ימים ליאקוטיה . 
יאקוטיה , שהיתה עד כה אזור אוטונומי , הכריזה לפני ימים מספר על עצמאותה 
וריבונותה , ובעת ביקורו הכיר ילצין בעצמאות זו והכריז , כי הפדראציה הרוסית 
תחתור לקשרי ידידות עם יאקוטיה , המבוססים על שוויון וכיבוד העצמאות . שר 
ההגנה הסובייטי , המרשל דמיטרי יאזוב , פירסם צו , המתיר לקצינים ולחיילים 
סובייטים " באזורים טעוני סכנה " לשאת נשק אישי גם מחוץ למחנות הצבאיים . 
בהודעה לא פורטה רשימת " האזורים המסוכנים " אך בהנמקת הצו נאמר , כי 
בזמן האחרון היו חיילים ובני משפחותיהם קורבנות של מעשי - אלימות ואיומים . 
קפידבינגורבצוב , אמר בראיון לעיתון יפאני , כי התפטרותו של שר החוץ , 
אדוארד שוורדנאדזה , אינה סופית וכי המשך כהונתו " תלוי בו ובי " . בניגוד 
לדברים אלה דיווחו עיתונים סובייטיים על צנזורה שהופעלה נגד פירסום כתבה 
בטלוויזיה הסובייטית על שר החוץ המתפטר וצוות עוזריו . " דומה , כי אפילו 
הזכרת שמו של שוורדנאדזה נאסרה בכלי התקשורת האלקטרוניים בבריה"ם ; ואם 
כך , מי יתן אמון בהצהרות , שלא יחול שינוי במדיניות החוץ הסובייטית ? 
" , שאל העיתון " קומסומולסקאיה פראוודה " . עוזרו של שר החוץ , טימורז 
סטפאנוב , אמר בראיון ל"קומסומולסקאיה פראוודה " , כי צוות עוזריו של שוורדנאדזה 
" חי בתחושה מזה שנה , כי שר החוץ יתפטר " . לדבריו , שוורדנאדזה " מיצה 
את כל האפשרויות ולא היו עוד ברשותו אמצעים , כדי להשפיע על ההתפתחויות . 
מעניין " , הוסיף , " כי על שוורדנאדזה נמתחה ביקורת בגלל נושאים , שבזכותם 
קיבל גורבצוב פרס נובל לשלום " . דובר משרד החוץ ויטאלי צורקין הודיע , כי 
שוורדנאדזה לפי שעה לא יעניק ראיונות לשום עיתון . בניגוד לדבריו האמורים 
של גורבצוב הכריז צורקין , כי החלטתו של שר החוץ להתפטר היא " סופית ובלתי 
ניתנת לשינוי " . קפידבינמשטרת מוסקווה סלקה אתמול בסיוע דחפורים את מצבור 
הפחונים , קרטונים ואוהלים מן המגרש הגדול שבין הככר האדומה , חומות הקרמלין 
ומלון " ראסיה " . חסרי דיור וערירים ממוסקווה , מאות פליטים שנמלטו מארמניה 
ואזרבייגאן , ובני מיעוטים ממדינות " חגורת האיסלם " , השתכנו מאז הקיץ 
האחרון במחנה האוהלים והפכו למטרד ו"אטרקציה " לתיירים . מחלונות בית המלון 
" ראסיה " צלמו תיירים את פעולת פינוי חסרי הדיור . הפינוי מתפרש כעדות 
נוספת לקו הקשוח של השלטונות . 53 מן התושבים של " עיר האוהלים " נעצרו 
בשעות המוקדמות על - ידי משטרת משרד הפנים , ולאחר מכן הגיעו דחפורים ומחצו 
את המבנים המאולתרים שהוקמו מקרשים , קרטונים ויריעות פלסטיק . " עיר האוהלים 
היתה מחאה פוליטית מצד האנשים הפשוטים " , אמרה סווטלאנה סדיח , שהתגוררה 
שלושה חודשים בצריפונים , כדי לקדם את דרישתה להגירה . 
