" אני הולך בגלל חוסר המזל שפקד את הקבוצה . היה תענוג לעבוד איתכם ואני 
בטוח שתצליחו עם או בלי מאמן , כי אתם קבוצה טובה " , אמר אתמול אריה בזרנו , 
מאמן הפועל תל אביב שהתפטר , בדברי פרידתו מן השחקנים . בזרנו הגיע לאיצטדיון 
בלומפילד לפני תחילת האימון ובשיחה קצרה מאוד , שבה נכחו המנהל משה סיני 
והמנכ"ל קובי סידי , נפרד מן השחקנים ואיחל להם הצלחה . הקפטן יעקב אקהויז 
הודה בשם השחקנים לבזרנו על עבודתו והביע צער על כך שהוא נאלץ לעזוב את הקבוצה . 
המנהלשחקן משה סיני , שלא נשא דברים , יצא מיד לאחר מכן עם כדורגלניו לאימון 
כושר בפארק הירקון . האימון , שכלל ריצה ותרגילי כושר בלבד , נמשך 04 
דקות ולווה בגשם טורדני . יו"ר הפועל תל אביב , עו"ד יוסי שפרלינג , שהגיע 
בסוף האימון , אמר כי נכון לעכשיו אין חדש בקשר למינוי מאמן במקום בזרנו . 
סיני סירב להשיב לשאלות בנושא זה . אגב , בזרנו , המעדיף לאמן מאשר להמשיך 
לקבל שכר בלא שיעבוד בהפועל תל אביב , מנהל משא ומתן עם קבוצה מן הליגה 
הארצית . 
