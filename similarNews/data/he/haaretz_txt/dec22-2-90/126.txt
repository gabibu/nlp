עולים באזור באר - שבע , שבעוד כשנה , כאשר יסתיימו חוזי השכירות וכששוב 
לא יעמוד לרשותם הסל שאותו הקציב עבורם משרד הקליטה , ייאלצו להתמודד עם 
המציאות הישראלית האמיתית . עולים שהגיעו לבאר - שבע קודם - לכן כבר נתקלים 
בסירובם של בעלי - דירות לחתום על המשך חוזה שכירות , על רקע הצטמקותו של 
סל הקליטה בשנה השנייה בכ%04 , ורבים מהם עדיין מחוסרי עבודה . אספות המחאה 
של העולים בבאר - שבע הפכו לאחרונה לעניין שבשגרה . באר - שבע , שקלטה 
עד לשנות ה07 עשרות אלפי עולים , עומדת נבוכה וחסרת - אונים לנוכח האוהלים 
שקמו בן - לילה בגן הציבורי הגדול , גן - הראשונים , מול משרד הקליטה . 
מחנה האוהלים החדש עורר את סקרנותם ואהדתם של פוליטיקאים וסתם תושבים , 
שבמשך יום אתמול לא פסקו מביקוריהם . גם ח"ך חיים אורון הגיע כדי לראות 
את האוהלים הראשונים של גל העלייה 09 . בהפגנת המחאה ביום ה , מול רחבת 
העירייה , נראה גם ראש העירייה יצחק רגר נבוך וחסר - אונים , ובפיו אין 
בשורה . במפגש עם העולים האריך רגר בדברים על פעילותו למען שחרורה של יהדות 
בריה"ם , וחזר ואמר למאזיניו " אתם לא לבד " , אלא שהעולים ציפו להשמיע 
ולשמוע דברים אחרים . " ראש העיר שיקר לנו . הוא הבטיח שישמע אותנו " , 
צעקו המיליטנטים שבין המפגינים . באופן ספונטאני החליטו שלושה מבין מארגני 
ההפגנה ללון בפארק , ומאותו לילה מצטרפים אליהם עוד ועוד עולים במצוקה . 
קפידבינאחד משלושת המתנחלים הראשונים בפארק הוא הבמאי מיכאל וורקנוב ( 45 ) 
, שעלה לפני שנה עם אשתו ושני ילדיו . וורקנוב העיד שהוא מועסק בחצי משרה 
כמחלק תה באולפן , ומשכורתו 006 שקל לחודש . בבאר - שבע , שבה רשומים ך 
005 , 3 דורשי עבודה , נקלטו 912 עולים חדשים כעובדי - ניקיון בעירייה . 
דובר העירייה אמר אתמול כי העירייה אינה יכולה לקלוט עולים נוספים . דוד 
שורק , יו"ר התאחדות יוצאי בריה"ם , ובא - כוח הפורום הציוני למען יהודי 
בריה"ם בנגב , אמר כי המצב בבאר - שבע חמור , ועובדה היא שהעולים בעיר 
נאלצו לאחוז בנשק שביתת השבת . יחד עם זאת , ציין שורק , אין עדיין , 
נכון להיום , עולים בבאר - שבע ללא קורת - גג . אלא שבתוך ימים מעטים יחל 
לפוג תוקף חוזי השכירות של ראשוני העולים , ואז תשתנה התמונה מקצה לקצה . 
בדצמבר אשתקד הגיעו לבאר - שבע כ001 משפחות עולים , והמכסה החודשית מאז 
הלכה וגדלה . סביר להניח כי מספר העולים שלא יימצא עבורם פתרון דיור בשנתם 
השנייה בבאר - שבע יגדל ביחס דומה . שכר חודשי עבור דירה ממוצעת של שלושה 
חדרים בעיר יכול להגיע ל005 דולר . " מובן שיש גם דירות ב053 דולר " , 
אומר גרגורי קסלר , סטודנט לרפואה ממארגני המאהל , " אבל מאין יהיה לי 
או לעולים אחרים לשלם סכום כזה בכל חודש כשלרובנו אין עבודה קבועה , ומשום 
כך על משכנתא לרכישת דירה אין מה לדבר . מוכרחים למצוא אפילו פתרון זמני , 
כי בשבועות הקרובים עומדים להיזרק לרחובות מאות עולים " . דוד שורק , המטפל 
בעולים רבים , יודע לספר שמתווכים בעיר מתעקשים לגבות את שכר הדירה חצי 
שנה עד שנה מראש , מה שהופך השכרת דירה לבלתי - אפשרית כמעט לחלוטין . קפידבינלדברי 
שורק , 06 החדרים ששכרה חברת עמידר במלון נאות - מדבר ( 4 כוכבים ) בבאר - 
שבע מהווים פתרון לעולים שהגיעו לפני שלושה חודשים , אך לא ל"בוגרי סל הקליטה 
הראשון " . שורק טוען כי לא נעשים די מאמצים למצוא פתרונות זמניים על - מנת 
לעבור את החורף . בוועדה המחוזית לתכנון ובנייה אושרה אתמול תוכנית הצבתם 
של 005 , 2 מגורונים כפולים ( 000 , 5 יחידות דיור ) בפאתי העיר . משרדי 
השיכון והפנים רואים בקרוואנים אלה פתרון זמני , ומנהל מחוז הדרום של משרד 
השיכון , אריה בר , מדגיש כי מדובר בתקופת - מעבר של עד חמש שנים ולא יותר . 
ואילו דוברת משרד הקליטה , אידה בן - שטרית , אמרה כי המושג זמני , כפי 
שרואה אותו שר הקליטה יצחק פרץ , מתייחס אך ורק לאוהלים . " השר מאמין 
כי הגיע הזמן להתחיל בהכנת תשתיות להקמת אוהלים ואת המשאבים האמיתיים להפנות 
לדיור - קבע , ולא לבזבזם על דיור - ביניים כמו הקרוואנים " , אמרה הדוברת . 
בתחילת החודש הוציא משרד הקליטה הנחיה להפנות לדיור ציבורי רק משפחות בנות 
שלוש נפשות ומעלה . מסתבר כי בבאר - שבע ישנן מספר רב של משפחות חד - הוריות 
הנופלות בין הכיסאות . פקיד בכיר במשרד הקליטה טוען כי ברוב המקרים מדובר 
בנשים צעירות יחסית , שנטשו את בעליהן בבריה"ם כדי לעלות לארץ . דברים אלה 
מאשר דוד שורק , ומוסיף מצדו כי " בבאר - שבע ישנן עשרות משפחות של עולים 
רעבות ללחם " . ואמנם , איש כבר לא מתרגש לראות בימי ששי עולים רבים ממתינים 
בפאתי השוק העירוני לשעת הסגירה כששקיות ניילון ריקות בידיהם , כדי לאסוף 
את הפירות והירקות שהושלכו . קפידבין ( ע ) . בהפגנה אתמול הגיעו מאות 
עולים למשרד הקליטה המחוזי , מול גן - הראשונים , כשכרזות בעברית וברוסית 
בידיהם . וורקנוב אחז במגאפון , ותבע מהממשלה להגביל את גובה שכר הדירה 
לעולים ולזוגות צעירים . בקהל היו גם מחוסרי דיור מתנועת האוהלים , שפינו 
את המאהל שלהם מאותו גן לפני מספר חודשים , ודובר התנועה , נסים קמחי , 
פנה אל העולים ואמר : " פינו אותנו מהאוהלים כאן בכוח . אנחנו מזדהים 
אתכם . חיזקו ואימצו . עוד השבוע נצטרף אליכם למאהל כאן " . יו"ר התאחדות 
עולי בריה"ם , אפרים ( פימה ) פינבלום , טען כי " במקום לייבא קרוואנים , 
אפשר במהירות ובזול לסגור קומות - עמודים בבתים קיימים ולהפוך אותן לדירות " . 
על כר הדשא במקום הוקם דוכן החתמה על עצומה לחברי הכנסת . בין המחתימות , 
מריאנה וקסלר , שעבדה שמונה שנים בהוראה בקייב ועלתה לישראל לפני קרוב 
לשנה . כיום היא עוברת הכשרה להוראה כוללנית במכללת - קיי בבאר - שבע . 
בין השאר אמרה : " אנו תובעים מהכנסת לבטל את הדרישה להביא ערבים למקבלי 
משכנתאות , כי קשה לנו למצוא ערבים , וכן תובעים אנו להגביל את גובה שכר 
הדירה . ידוע לנו על דירות רבות בבעלות ממשלתית בבאר - שבע ובנגב שעומדות 
ריקות . אנו דורשים לתת אותן לעולים , ואנחנו מוכנים לשפץ אותן בעצמנו " . 
ראש העירייה רגר טען כי ההפגנה היא תוצאה של הסתה מכוונת מצד אנשי מועצת 
הפועלים ופעילי מפלגת העבודה . מלשכת ראש העירייה נמסר שאנשי מועצת הפועלים 
הסיעו במכוניותיהם את מארגני ההפגנה והמאהל , וסייעו להם בציוד להקמת המאהל 
ולקיום ההפגנה , כל זאת כדי לנגח את העירייה שבשליטת הליכוד . עוד נמסר 
מלשכת ראש העירייה שלעולים ניתן סיוע בכל תחום אפשרי , אך הדיור הוא באחריות 
הממשלה , וידה של העירייה קצרה מלהושיע בתחום זה . מזכיר מועצת פועלי באר - 
שבע , יצחק כהן - צדק , אמר כי המועצה אכן מסייעת לעולים ככל יכולתה , 
אך הכחיש כאילו היתה הסתה של העולים להפגין , וטען כי העירייה היא זו שמשסה 
את העולים במועצת הפועלים . תושבי שכונת נוה - נוי בבאר - שבע קיימו אתמול 
בבוקר הפגנה בחזית משרדי המחוז של משרד הפנים , שם דנה הוועדה המחוזית בבקשה 
לאשר הקמתה של שכונה בת 000 , 7 יחידות - דיור בקרוואנים ליד שכונתם . התושבים 
מתנגדים למה שהם מכנים " גטו " ו"מעברה " , ותובעים בנייה של מגורים סבירים 
לעולים . לערב הם נדברו להיפגש עם נציגי ארגוני העולים מבריה"ם ולדון אתם 
בנושא . 
