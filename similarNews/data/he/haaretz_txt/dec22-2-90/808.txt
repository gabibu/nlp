מה שמעציב יותר מכל בדו"ח המיוחד של מבקרת המדינה על ניהול משק המים , הוא 
שלמרות חריפותו ללא - תקדים אין בו , בעצם , כל חדש . במגירותיו של נציב 
המים הצטברה בשנים האחרונות ערימה עבה של דו"חות , מחקרים ותוכניות . כולם 
זעקו במלוא העוצמה : אסור להמשיך במדיניות המים הקיימת , שמטרתה לשאוב 
עוד ועוד מים ולהזרימם לשדות החקלאים , בלי להתחשב בפוטנציאל . המשך המדיניות 
הישנה , התריעו , ימיט על ישראל אסון הידרולוגי , יפגע בפיתוח המדינה 
ויוריש שממה לדורות הבאים . אבל נציב המים , צמח ישי , כפי שמעיד הדו"ח 
החדש , לא רק שהתעלם מההתרעות החוזרות ונשנות , אלא אף קיבל החלטות שהחמירו 
את המחסור . בשנה שעברה , מול מקהלה אחידה של מומחים שאמרו : די לשאוב , 
החליט ישי להקצות לחקלאים מים מעל ומעבר לממוצע הרב - שנתי . מים חדשים 
לא באו , ובסופו של דבר החליט ישי , בסוף 0991 , על קיצוץ בהול במכסות 
לחקלאים , אבל זה היה מאוחר מדי : הזרעים נזרעו וגידולים חשובים נפגעו . 
" החלטת הנציב היתה הרת - אסון " , קובעת מבקרת המדינה . הנימה החוזרת 
שוב ושוב בדו"ח היא " אמרנו לכם " . אמרנו לכם בדו"ח המבקר מ7891 , שקבע 
כי משק המים לא נוהל בצורה ההולמת את האחריות הדרושה לכך . הנציב התעלם . 
אמרנו לכם בתוכנית האב למשק המים שהכינה תה"ל ב8891 , שהעזה לראשונה להצביע 
על הקיצוץ הדרוש במכסות המים לחקלאות . הנציב גנז את התוכנית . אמרנו לכם 
בסדרה ארוכה של ישיבות ותזכירים בפורומים הפנימיים של משק המים . הנציב 
ועוזריו רגזו , תקפו את ה"פרופסורים " ויתר " מעוררי הפאניקה " , וקיבלו 
החלטות הפוכות . המדיניות הרשמית של משרד החקלאות ונציב המים , האוחזים 
במשק המים , היתה ונותרה לשמור על כמות המים המסופקת לחקלאים , ולעזאזל 
כל היתר . למבקרת המדינה , מרים בן - פורת , ויועצה ההנדסי , רם גביזון , 
העוסק זה שנים בביקורת משק המים , לא נותר בדו"ח החדש אלא לצרף לכל הממצאים 
הקודמים את תוצאות המשבר הנורא של השנתיים האחרונות , ולחזור כמעט בייאוש 
על המסקנה החד - משמעית : משק המים נהרס בגלל הסבסוד העמוק של מחירי המים 
לחקלאים , והקצאתם לשדות על - פי מכסה מנהלית ולא בדרך כלכלית של היצע , 
ביקוש ומחירי שוק . רק הנהגת מחיר כלכלי למים , שיקשור את עלות הפקתם 
ונדירותם למה שמשלם החקלאי , תבטיח שהמים ישקו את הגידולים שכדאי לגדל בישראל , 
ולא ינוצלו לגידולים בזבזני מים וחסרי ערך למשק כמו הכותנה . תירוצים נוסח 
" שלחנו את המתיישב להפריח שממה וצריך לדאוג לו " , שהצדיקו את סבסוד המים 
בגלל " יישובי הספר והפיתוח " , חייבים להיכנס למחסן ההיסטוריה . המשך הפקדת 
המשאב היקר והחשוב ביותר של המדינה בידי החקלאים , קובע הדו"ח , יביא להמשך 
הניצול הבזבזני של מים לצרכי הרגע והשעה תוך משכון העתיד . הגיעה העת , 
מסכמת המבקרת , למסור את המים לגוף ממלכתי מקצועי וחסר פניות . " המשבר 
במשק המים אינו תוצאה של גורמי טבע , אלא מעשה ידי אדם " , מסכם הדו"ח , 
שאינו מותיר ספק מי יצר במחדליו את המשבר . 
