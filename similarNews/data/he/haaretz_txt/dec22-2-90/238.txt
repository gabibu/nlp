כמו אצל אגתה כריסטי , גם ב"ראש משוגע " ( מהערב , בהפקה של התיאטרון 
הקאמרי , על במת " צוותא " ) מתבצע רצח , וכולם חשודים . אבל אצל אגתה 
כריסטי מבצע הרקול פוארו את מלאכת הבילוש ומצביע על הרוצח בסוף הסיפור . 
ב"ראש משוגע " , מאת פול פורטנר , בבימויו של דן רונן , הדברים קורים 
קצת אחרת . " ראש משוגע " הוא שמה של מספרה יוקרתית בניהולו של יוקי לוי 
( רמי ברוך ) . ליזה בדש , העוזרת לו במספרה ( ענת וקסמן ) היא חתיכה 
אופנתית במיני שחור , העסוקה ארוכות בטיפוח ציפורניה . ארבעה לקוחות פוקדים 
את המספרה : המתווך יוסף פפו ( ששי סעד ) , אישתו המצועצעת של איש עסקים 
עשיר , גב אקרמן ( רולנדה שגרן ) , ושני גברים נוספים , שבסוף מתגלים 
כאנשי משטרה , המפקח בר - זוהר ( יוסי גרבר ) , ועוזרו קובי ( אבי טרמין ) 
. אז מתרחש הרצח . פסנתרנית מפורסמת בשם סופיה זלצמן , הגרה בדירה שמעל 
המספרה , נרצחת בדקירת מספריים בצווארה . יוקי לוי אינו חובב נשים , ובפרט 
אינו חובב את שכנתו המוסיקלית . יש לו מניע לרצח , וגם למתווך פפו , שהכיר 
את הנרצחת ויש לו יחסים עם בדש . גם לבדש היתה מערכת יחסים עם הנרצחת , 
וגם לה יש מניע . שלושתם לא היו על הבמה בזמן המשוער של הרצח , וזוהי רק 
ההתחלה . לעזרתם של מפקח בר - זוהר , ועוזרו קובי , מגויס בשלב זה הקהל . 
האורות באולם נדלקים , ומפקח המשטרה משחזר בעזרת הקהל את מהלך האירועים , 
לפני , בזמן ואחרי הרצח . הקהל מוזמן לחקור את הנפשות הפועלות , ולתקן 
אותם כשהם לא " מדייקים " . הקהל גם מחליט , בהצבעה , מי הוא הרוצח . 
לשלושת החשודים יש מונולוג וידוי מוכן . הבמאי דן רונן מספר שעבד עם השחקנים 
על כל האפשרויות שעלול הקהל להעלות . הדיאלוג בין הקהל לשחקנים כולו אלתור . 
רונן ראה שתי הפקות של המחזה , בבוסטון ובוואשינגטון , ועבד בסדנאות שהתנהלו 
שם בנוגע להפעלת קהל . " אם הקהל לא מופעל בהצגה מהסוג הזה ונשאר פסיווי , 
אז ההצגה היא כישלון . אנחנו נותנים לקהל לגיטימציה להישאר קהל , אבל 
גם להתערב קצת " . את החזרות האחרונות הם עשו לפני קהל של תלמידי בית - ספר , 
מורים וחיילים . " הצגה מסוג כזה חייבים לנסות בחזרות עם קהל . פחדנו 
מהקהל הישראלי , שיכול להיות ספונטני מדי , או לצפות שישעשעו אותו , להשאר 
פסיווי ולא לשתף פעולה " . החששות התבדו , לדברי רונן . בחזרה שהתקיימה 
בפני קהל מעורב של חיילים ומורים , עלתה חיילת אל הבמה והתקשרה אל ביתה 
של גב אקרמן , כדי לאמת פרטים מסוימים בעדותה . מישהו ענה לה בצד השני 
והזים את חשדותיה . חייל אחר התעקש לבדוק את תכולת פח האשפה שהוציאה ליזה 
בדש החוצה . מישהו התעקש לחקור דווקא את המפקח בר - זוהר . מי אמר ששוטר 
לא יכול להיות רוצח ? 
