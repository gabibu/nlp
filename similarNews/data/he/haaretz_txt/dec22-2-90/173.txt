שלושת ימי " הוועידה המייעצת " של הקונגרס האפריקאי הלאומי הסתיימו ב61 
בדצמבר בנימה של הסכמה עממית . 05 אלף איש קיבלו בתרועות חמות את אוליבר 
טמבו , נשיא אי - אן - סי , באיצטדיון כדורגל בין סוואטו ליוהנסבורג . 
" הגיע הזמן שבני ארצנו הלבנים ישלבו את ידיהם בידינו כדי להיאבק באפרטהייד " , 
אמר האיש הזקן ששב מגלות בת 03 שנה , ועורר את התלהבותם של המוני הצעירים 
במקום . גם ליושב ראש אי - אן - סי , נלסון מנדלה , היה רגע התהילה שלו , 
כאשר הודיע כי ארגונו משעה באורח חד - צדדי את השתתפותו בקבוצת העבודה המשותפת 
לממשלה ולקונגרס הלאומי האפריקאי , שהוקמה לאחר פגישת מנדלה ודה - קלרק , 
ב2 במאי . לא היתה יכולה להיות הודעה משמחת יותר לצעירים שהצטופפו ביציעי 
האיצטדיון . גילם של % 73 מהשחורים הדרום אפריקאים נופל מ41 שנים ושל % 35 
נופל מ12 ; גילם הממוצע של ראשי אי - אן - סי עולה על 07 . אוליבר טמבו 
הוא בן 37 , נלסון מנדלה בן 27 , וולטר סיסולו בן 87 ואלפרד נזו בן 56 . 
פער הדורות עמוק . הצעירים ביותר מכבדים אמנם את גיבורי הדורות הקודמים , 
אבל אינם מוכנים לקבל את כל מטען השיקולים וההיסוסים הפוליטיים שלהם . 
הם רוצים הכל , ועכשיו . באכזבתם על העדר תוצאות לשיחות בין אי - אן - 
סי לממשלה , הם אומרים שהמנהיגות ויתרה ויתורים רבים מדי , ודוגלים בגישה 
תקיפה ונחרצת יותר כלפי המשטר . מסר זה הובהר היטב בכנס , שכן ההנהגה הפוליטית 
של התנועה נתקלה בהתנגדות קשה מצד חברים מהשורה . בנאום הנעילה שלו לא גלש 
מנדלה לביקורת עצמית , אבל הניח למרירות לבצבץ . " התבטאתם בכנות " , 
אמר לכ006 , 1 צירים , " והעליתם הצעות חיוניות לשיפור אי - אן - סי " . 
מנדלה הודה בקיומם של " חולשות ומשגים , שכמה מהם היו חמורים " . בדיונים 
ביטאו הנציגים " הסתייגויות רציניות מן הדרך שבה ניהלנו את השיחות , השעיית 
המאבק המזוין , האלימות , הזנחת חיילינו שעליהם רובץ עול שחרור ארצנו ושיטת 
אזורי המולדת " . ההכרזה המסכמת , שאותה קרא בפני הוועידה כריס האני , ראש 
המטה הכללי של האגף הצבאי של הארגון " אומחונטו ווה סיזווה " ( חנית האומה ) 
, היתה תקיפה ביותר . " סבלנותנו כלפי המשטר מגיעה לקיצה " , מזהיר המסמך . 
" אנו רוצים בהסרתם המיידית של המכשולים העומדים על דרך המשא ומתן . לא 
נהסס לבקש מהוועד הלאומי הפועל להשעות את השיחות " עם הממשלה . החלטות 
שונות הצביעו על גישה דומה . הוועד הפועל , המונה 53 חברים , הגוף העליון 
בקונגרס האפריקאי הלאומי , הקציב למשטר זמן עד ה03 באפריל 1991 לשחרור האסירים 
הפוליטיים , התרת שובם של הגולים , ביטול חוקי הדיכוי והפסקת המשפטים הפוליטיים . 
זהו אולטימטום רציני , ואם לא ייענה , הוא עלול להביא ל"נתק בתהליך המשא 
ומתן " . על אף מאמצי ההנהגה להשיג הסכמה בדבר הצורך " להעריך מחדש את כדאיות 
המשך העיצומים הבין - לאומיים " , לא שינו צירי הוועידה את התנגדותם לכך . 
שעות ספורות לפני שהחליטה הקהילה האירופית להסיר את האמברגו על ההשקעות , 
החלטה שנכנסה לתוקפה מיד , החליטה ועידת אי - אן - סי על תמיכה ב"המשך 
העיצומים הקיימים " . החלטה זאת היא ללא ספק פגיעה במשמרת הישנה של אי - 
אן - סי . ליגת הצעירים ו"אומחונטו ווה סיזווה " הצליחו לשכנע את הוועידה , 
לאחר מסע נמרץ מאחורי הקלעים . הצעירים ו"הצבאיים " אינם חשים כי הם משדרים 
על אותו גל עם הנהגה מתונה מדי לדעתם . הם דחו באורח ספונטי כמעט את מסמך 
העבודה " ניהול תקופת המעבר " , המייעץ ללמוד את האפשרות לבטל באורח הדרגתי 
עיצומים , על - פי קצב פירוקו של האפרטהייד . הדיונים היו לא אחת סוערים . 
האגף הקיצוני יותר תקף בחריפות את ההנהגה בשל ויתורה החד - צדדי על המאבק 
המזוין , בלא שהשיגה ויתור משמעותי של הצד שכנגד . הם גם השיגו החלטה שלא 
ייעשו שום ויתורים לממשלה בכל הקשור למערכות הגיוס של הארגון בכלל ולגיוס 
לאגף הצבאי שלו בפרט , צעדים שלדעתם מתיישבים עם ההסכם שנחתם בפרטוריה ב6 
באוגוסט , להשעיית המאבק המזוין . ככל שהדבר יכול להיראות פרדוקסלי , הפער 
ההולך ומתחדד בתוך הארגון לא החליש אותו ; נראה שהכל השיגו את רצונם : 
לא רק האגף הקיצוני , שהצליח להעביר את החלטותיו ולהביא להצגת אולטימטום 
בפני הממשלה , כמו גם לאלץ את הוועד הפועל להביע חרטה מסוימת , באמצעות 
מנדלה , אלא גם ההנהגה הפוליטית שכן , היא השיגה את המנדט הדרוש ללגיטימיות 
שלה בלי לערוך בחירות כלליות בתוך הארגון ותוכל להמשיך בשיחות על חוקה חדשה 
עם השלטונות . 
