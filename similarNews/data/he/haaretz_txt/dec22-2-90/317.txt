היה פיליף גילון לפתע לעורכו של עיתון מחתרת . אולי לא " מחתרת " במובן 
המקובל של המלה , שהרי גילון יוצא מדי יום ד בערב אל סניף הדואר הסמוך ומפיץ 
בגלוי 004 עותקים של " הורנט " ( הצרעה ) למנויים בארץ , 02 למנויים 
בארה"ב ו02 למנויים באנגליה . בכל זאת , זה שינוי מהפכני מן השנים הארוכות 
שבהן שימש כעיתונאי ממוסד של " גרוסלם פוסט " . הקריירה העיתונאית של גילון 
החלה לפני יותר מ03 שנה , זמן מה לאחר שעלה לישראל מדרום אפריקה . שנתיים 
בקיבוץ בדרום הארץ ומגורים בשכונת אפרידר באשקלון הכשירו את עורך - הדין 
גילון לתפקיד של כתב " מעריב " ו"גרוסלם פוסט " בדרום . כך סיקר כ"סטרינגר " 
לשני העיתונים את תקופת הפידאיון הסוערת ואת חבלי התפתחותו של חבל לכיש . 
עם המעבר לירושלים ב1691 , הצטרף גילון אל מערכת ה"פוסט " . מאז ועד לפני 
כשנה עסק בעיתון בשורה ארוכה של תפקידים : עורך ספורט , מראיין , כותב 
כתבות ומבקר שנון של תוכניות רדיו וטלוויזיה , מדור ששימש לו זירה גלויה 
להבעת דעות . רובן הטיחו ביקורת נוקבת בשלטון , מכיוון שמאלי מובהק . 
בכל אלה התמיד גם בחוזה מיוחד ב21 השנים שחלפו מאז פרישתו לגמלאות באופן 
רשמי . לא תמיד בנחת , לא תמיד בהסכמה מלאה עם עורכיו , אך לעולם מתוך 
חופש ביטוי מלא . החופש הסתיים בינואר , עם חילופי השלטון ב"פוסט " . כמובן 
מאליו לגמרי , הצטרף גילון אל גל הפורשים הגדול מן העיתון , שגיל רובם 
כמחצית שנותיו , במחאה על הפוליטיזציה של ה"פוסט . כמעשה אחרון בעיתון , 
פירסם גילון הספד על עצמו . ברוח ההספד העצמי המפורסם של אי . אם . פוסטר , 
כתב גילון בין השאר : " אחד מתפקידי בעיתון היה לכתוב הספדים על נשים 
וגברים שהכרתי , אהבתי והוקרתי . . . לא הכרתי ממש את גילון , אבל תמיד 
אהבתי והערכתי אותו . . . גילון לא הסכים מעולם עם אלה שייללו כי העולם 
שופט את ישראל בסטנדרט כפול , בגלל רצונו שישראל תנהג יפה יותר מאומות אחרות . 
הוא תמיד עמד על כך שישראל היא שצריכה לכפות על עצמה את הסטנדרט הגבוה ביותר " . 
אחר כך שיבח קצת את גילון , ונפרד מקוראיו במלה " שלום " , על כל משמעויותיה . 
תחושתו האמיתית היתה כי משהו מת . ההספד הביא בעקבותיו גל תגובות , ו021 
מכתבי קוראים שהגיעו לשמו . אלה יהיו מאוחר יותר לקהל המנויים הראשוני של 
" הורנט " . רכון על שולחן גדול בביתו , שעליו מונח " גרוסלם פוסט " מגולגל , 
מספר גילון את סיפורו . במענה לתמיהה על גיליונות ה"פוסט " הפזורים בביתו , 
הוא מסביר כי הוא עדיין מקבל את העיתון במסגרת תנאי הפנסיה , ובכל פעם 
מתרגז מחדש . הוא נוטל גיליון ומשליך אותו בכעס אל הרצפה , כביטוי מוחשי 
לדעתו על המוצר החדש . אחר כך הוא מרים ומיישר , פותח בעמוד מאמר המערכת 
הנושא את הכותרת " אנשי כנסייה נגד ישראל " , ומתרגז בקול על הרוח הפרנואידית 
החדשה , בנוסח " העולם כולו נגדנו " . רוח זו בדיוק הביאה אותו להחלטה 
להוציא את " הורנט " . זמן מה אחרי הפרישה מן ה"פוסט " השתעשע עם עמיתיו 
הפורשים ברעיון לפתוח עיתון חדש . משהכזיב המשקיע המובטח , פנה כל אחד 
לדרכו . גילון החליט שבמקום לשבת בבית ולבכות , יעשה דבר מה . היו לו 
כ004 שקל , ו021 קוראים שכתבו מכתבים כנקודת זינוק . גם השם בא מן המוכן . 
בתקופת לימודיו ביוהנסבורג , הוציא לאור עם חבר , לואי פינוקס ( שהיה 
עם הזמן ליו"ר הסוכנות ) עיתון סטודנטים אנטי - ממסדי שנקרא " הורנט " , 
עם רמז ברור לעקיצה הרעה . גם המוטו שבראש העיתון בא מנבכי העבר . פעם , 
כילד , שמע את קולונל גוסייה ווגווד אומר בנאומו : " החירות היא כמו 
פרח , והאמת היא הגנן שלה " . מזה שמונה חודשים מתנוססת אמירה זו בראש הגיליון 
של " הצרעה " . מתחת למוטו מובא שמו של העורך וכתובתו ומחיר המנוי , 01 
שקלים לארבעה גיליונות . תמורתם מקבלים המנויים מדי שבוע שלושה דפי פוליו 
מודפסים בלייזר , הכוללים מאמרים פרי - עטו , כתבות של כותבים - אורחים , 
ואת מדור ביקורת הטלוויזיה שהועתק לכאן , ומשמש שוב זירה לביקורת המדיניות 
והחברה בישראל . הכל ברוח " שמאלנית " בלתי - מוסתרת . בניגוד לרבים מעמיתיו , 
אין גילון נבהל מן המלה " שמאלן " . כך הוא מגדיר את עצמו ואת רבים מעמיתיו 
לשעבר ב"פוסט " . גם את מאגר המנויים חיפש , בין השאר , בקרב השמאלנים 
המוצהרים . היום מתהדרת רשימת המנויים גם בשמות מוכרים , כמו השופט חיים 
כהן ( שגם תרם מאמר ) ; המלונאי המעורה בפוליטיקה יקותיאל פדרמן , שפירסם 
ב"הורנט " מאמר שדחה ה"גרוסלם פוסט " ; הנשיא לשעבר אפרים קציר ; אייבי 
נתן ועוד . יש , כמובן , גם תגובות מורכבות יותר , כמו שופט המנוי על 
העיתון מתוך חברות , אך אוהב דווקא את ה"פוסט " בגלגולו החדש . יש גם דחיות 
של ממש . תוך שהוא נובר בערימת דואר שזה עתה הגיעה , שולף גילון שתי הזמנות 
חדשות למנויים מחיפה ומכתב מהרצליה המבקש במפגיע להפסיק לשלוח לו את " הורנט " . 
במצבו הנוכחי , העיתון מכסה את הוצאותיו . מודפס על המחשב הביתי , מאויר 
באיורים קריקטוריסטיים על - ידי הבת הציירת עטורת - הפרסים , ומודפס בבית - 
דפוס בלייזר , הוא נראה גם כעיתון מחתרת , רחוק עדיין מן החזון של עורכו . 
החזון הוא מעין " ניו - סטייטסמן " שמאלני , ליברלי , שנון . עיתון 
שיענה על צרכיו של קהל קורא אנגלית " שאינו מסתפק במה שנותנים לו " ( 
הנאמר תוך נפנוף בגיליון ה"פוסט " בהבעת מיאוס ) , ויביא אל העולם קול 
דובר אנגלית האומר גם מה לא בסדר בפוליטיקה ובמוסר הישראליים . גילון אינו 
בטוח כלל שיצליח במשימתו , ועדיין הוא נפעם מקיומם של 004 המנויים . שלא 
כדרכם של אנשים מבוגרים , קל יותר לדבר עם גילון על העתיד מאשר על העבר . 
אלא שקיומו של עיתון " הורנט " כביטוי מחאה מחייב גם אמירה או שתיים על 
העבר המפואר יותר של ה"פוסט " . גילון מתאר את ה"פוסט " של ימי העבר כעיתון 
ציוני , פוליטי , ליברלי וסוציאליסטי , מושגים המעוגנים בתזכיר ההקמה 
של חברת " פלשתיין פוסט " , החברה - האם של העיתון . הוא מספר בהערכה על 
פנחס לבון , שלא השתמש בכוחו נגד העיתון , שתמך בבן - גוריון בפרשה המפורסמת , 
ומדבר בכעס על שמעון פרס , שלא מנע את נפילת העיתון . בנימה שאינה נטולת 
חיבה מציין גילון כי " דייוויד גרוס ולואי רפפורט , שהם מאוד ימניים , 
ודאי סבלו נורא בעיתון במשך כל השנים " . היום הפך גרוס לעורך העיתון ורפפורט 
לעורך הלילה . הבעיה הגדולה , לדבריו , היא הזהות המוחלטת שבה תופשים 
העורכים החדשים את המשוואה " ממשלהמדינה " , בלא יכולת להפריד בין השתיים 
באורח ביקורתי . ב"פוסט " החדש ודאי לא יכול היה להופיע הקטע הבא שכתב גילון 
ב"הורנט " , כרב - שיח בין המלאכים בשמים לבין הבוס שלהם . הנושא הוא הקומיקאים 
הנבחרים שלו על כדור הארץ , הישראלים . " הבוס " נענה , ומספר להם בפרצי 
צחוק כי יום אחד רצח ערבי בניו יורק יהודי אחד . את היהודי קברו בירושלים , 
ומיד בתום הלוויה יצאו כל תלמידיו לפרוע בערבים . " לא מצחיק " , אמרו 
המלאכים . " רק רגע " , אומר הבוס , " תסתכלו מה ראו בטלוויזיה למחרת 
היום ! אתם רואים את האיש הזה המטפל בקבר ? ערבי ! וזה עוד לא הכל . 
אתם יודעים באיזה תאריך אירעו כל ההתפרעויות האלה ? ממש בליל הבדולח " . 
וכולם מאוד צוחקים , כולל גילון , במין ריחוק אינטלקטואלי . 
