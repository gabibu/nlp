יורש העצר הירדני , הנסיך חסן , טען אתמול כי ישראל מנסה להקים אזור חיץ 
ביטחוני חדש בשטחים , בין האזרחים הערבים והנוכחות הציונית , על - ידי 
יישובם של עולים מבריה"ם . מקורות ירדניים רשמיים מסרו כי רבת - עמון מתגברת 
את אמצעי הביטחון לאורך גבולה עם ישראל , מחשש שישראל עלולה לתקוף את עיראק 
תוך מעבר כוחותיה בטריטוריה ירדנית . " ירדן תגן על אדמותיה ולא תשמש פרוזדור 
מעבר לאיש " הדגיש הנסיך חסן . הצבא הירדני ביצע אתמול תרגיל של פינוי 
פצועים בעת מלחמה באחד הכפרים הסמוכים לגבול . התרגיל נערך במסגרת תמרוני 
הכוננות של הצבא הירדני . מקורות ערביים לא הוציאו מכלל אפשרות כי תרגילי 
הכוננות בצבא הירדני נערכים בתיאום עם עיראק , שכן הצבא העיראקי עוסק באחרונה 
בתרגילי הג"א מרחביים ובתרגילים אחרים . המקורות הצביעו גם על ביקורו האחרון 
של ראש ממשלת ירדן בדמשק , שנועד להשיג תיאום בין שתי המדינות נוכח " איומי 
התוקפנות הישראלית " , מסרו עיתוני עמאן . דובר צבאי ירדני הודה אתמול , 
בשידור ברדיו מונטה - קרלו , בקיום ריכוזים וכוננויות , אך הגבילם לנושא 
ההתגוננות האווירית . הדובר ציין כי נעשות הכנות לקידום אפשרות של מתקפה 
ישראלית על שכנותיה , במקרה שתפרוץ מלחמה במפרץ . אמצעי התקשורת הירדניים 
הבליטו אמש במיוחד את ההצהרות החוזרות ונשנות בבגדאד , שלפיהן כוויית היא 
המחוז ה91 של עיראק , וכי אין להעלות על הדעת אפשרות של ויתור על אדמה עיראקית 
ריבונית . בקהיר נמסר אמש כי החל ממחרתיים תפעיל רשות השידור המצרית תחנת 
שידור כווייתית , שתשדר שלוש שעות בערב . התחנה תפעל בפיקוח מצרי מלא , 
אך מרבית עובדיה יהיו כווייתים . קפידבינדובר צבאי של אש"ף דיווח על ריכוזי 
כוחות ישראלים בגבול לבנון ועל הצבת טילי קרקע - קרקע ארוכי - טווח באזור 
זה מסרה סוכנות הידיעות של אש"ף . המקור סיפר כי ריכוזי הכוחות הם חלק 
מהכנות הצבא הישראלי לאפשרות שישראל תמלא תפקיד במשבר המפרץ . הדובר הוסיף 
כי הכוחות הישראליים תוגברו גם בגבול עם ירדן . לדבריו , אם תפרוץ מלחמה 
במפרץ , " מתכוונים הכוחות הישראלים לתקוף את עיראק , לפלוש לחלק מירדן 
ולפתוח במתקפה נגד לבנון והפלשתינים שבארץ זו " . הדובר קרא למדינות ערב 
לנהוג בעירנות . קפידבין " אם וכאשר ארה"ב תימצא במלחמה עם עיראק ותידרש 
לעזרה , צריך לזכור כי לישראל יש מסורת של יחסים קרובים מאוד לארה"ב " , 
אמר ביום ששי הרמטכ"ל , רב אלוף דן שומרון , בהרצאה במועדון המסחרי והתעשייתי 
בתל - אביב . עם זאת אמר שומרון , כי ישראל אינה חברה בקואליציה שבראשה 
עומדת ארהב . " סדאם חוסיין מרכז את עיקר כוחותיו בכוויית ובדרום עיראק . 
בימים האחרונים הוא ביצע ניסיונות לשיגור טילי קרקע - קרקע , ואני לא אתפלא 
אם גם בזמן הקרוב הוא ישגר שיגורים נוספים גם לטווחים ארוכים , כדי להוכיח 
את יכולתו ולשדר את נכונותו להילחם . יחד עם זאת , צריך לזכור שהאינטרס 
האמיתי של סדאם חוסיין הוא להימנע ממלחמה " , אמר הרמטכ"ל . בהתייחסו לירדן 
אמר הרמטכ"ל כי קשה לדעת אם ירדן היא בת ברית של עיראק או גרורה שלה . " האינטרס 
הירדני הוא ששום כוח לא ייכנס לירדן , וזאת הסיבה לתגבור כוחותיה בגבול 
עם ישראל בימים האחרונים " . לדברי שומרון , ירדן טועה בהערכתה שלישראל 
כוונות לפרוץ לתחומה ולכבוש שטחים . " הדיבורים על כך שאנו מרכזים כוחות 
בגבול ירדן פשוט אינם נכונים , ואני מניח שירדן תראה שאין דבר כזה ותבין 
שהסכנה שלה היא לא מכיוון ישראל , אם היא תצליח כמובן לשמור על כך ששום 
גורם חיצוני לא ייכנס לירדן " . בסוף השבוע אמר שומרון כי התרגיל רחב - ההיקף 
שביצעה ירדן נועד למטרות הגנה בלבד . מקורות בישראל מעריכים כי הירדנים 
נרגעו בעקבות מסרים מישראל , שלפיהם אין כל כוונה מצד ישראל להיכנס לשטח 
ירדן . בהשיבו לשאלה בדבר יכולתה הגרעינית של ישראל אמר הרמטכ"ל כי לישראל 
יכולת להגיב ביד קשה , אך היא לא תהיה הראשונה להשתמש בנשק גרעיני . הרמטכ"ל 
קבע כי לעיראק יכולת לירי טילים על ישראל גם ללא התרעה , אך יכולת הנזק 
של טילים אלה מוגבלת . לעומת זאת , יכולת התגובה של ישראל חריפה ומכאיבה 
מאד . לכוח האמריקאי יכולת להכריע , אמר שומרון , אך לסדאם אפשרות להוציא 
שפנים נוספים מהכובע עד מועד האולטימטום ב51 בינואר . אפשר שהוא יסכים לסגת , 
אך תוך שמירה על כוחו הצבאי ועל השפעתו . " אנו עוקבים בעירנות אחר הנעשה 
בירדן . אנו רוצים לחיות בשכנות טובה עם מדינה זו , שעמה יש לנו הגבול 
המשותף הארוך ביותר , ולכן יש לנו עניין מיוחד בכל המתרחש בה " כך אמר 
ראש הממשלה יצחק שמיר בשיחה עם שר התחבורה האמריקאי , סמואל סקינר . בהתייחסו 
למהלכים האחרונים במפרץ הפרסי אמר שמיר שישראל תומכת במדיניות ארה"ב בכל 
הקשור למפרץ , וכי ישראל מוכנה תמיד לכל התפתחות . קפידבינשר החוץ העיראקי , 
טארק עזיז , אמר בראיון לעיתון ספרדי כי אם ארה"ב לא תתקוף את עיראק עכשיו , 
במוקדם או במאוחר תעשה זאת ישראל . לדבריו , הנהירה של יהודי בריה"ם לישראל 
היא סיבה פוטנציאלית למלחמות חדשות . טארק עזיז אמר כי אם תפרוץ מלחמה במפרץ , 
יהיה זה מרחץ דמים . עיראק מסוגלת להתייצב מול צבא ארה"ב , שכן היא צברה 
ניסיון צבאי רב במלחמת שמונה השנים נגד איראן , אמר . בראיון לטלוויזיה 
הספרדית אמר סדאם חוסיין כי תל - אביב תהיה המטרה הראשונה של עיראק , אם 
היא תותקף . קפידבין " אם ארה"ב רוצה למנוע בעתיד משבר חמור יותר ממשבר המפרץ , 
עליה לדרוש מהמדינות הערביות , החברות בקואליציה נגד עיראק , להכריז באופן 
חד משמעי על הפסקת מצב המלחמה עם ישראל " , אמר ביום ששי שר החוץ , דוד 
לוי . לוי אמר כי ארה"ב צריכה לזכור שישראל לא תסכים שיכפו עליה הסכם שלום 
שרק יחלישה . ישראל חזקה , והיא מוכנה לשבת לשולחן הדיונים ואף ליטול סיכונים . 
שר החוץ אמר את הדברים בכנס בנושא משבר המפרץ , שנערך במסגרת " הבמה לבירורים 
מדיניים ע"ש משה דיין " במלון רמת אביב . בכנס השתתפו גם ח"ך יצחק רבין 
וח"ך יגאל הורביץ . לוי הדגיש כי הפסקת המלחמה עם מדינות ערב היא תנאי ראשון 
למשא ומתן . " עם הדיונים לפתרון הבעיה הפלשתינית - ישראלית חייב להתקיים 
משא - ומתן בין ישראל לבין מדינות ערב . לא ייתכן שמזרח ומערב יפתרו את 
בעיותיהם בדרך של שיחות , ואילו מישראל תישלל זכות זו אך ורק משום שארצות 
ערב מעונינות לחסלנו " , אמר . שר הביטחון לשעבר , ח"ך יצחק רבין , אמר 
כי הוא שמח שישראל היא שחקן ספסל במשבר המפרץ , וכי טוב שלא משתפים את ישראל 
בהחלטות כלשהן במסגרת הקואליציה שהתגבשה במשבר המפרץ . לטענתו , אין לעוצמה 
גרעינית משקל כלשהו במשבר זה . כראיה לכך ציין כי ארה"ב , שללא ספק היא 
המעצמה הגרעינית הגדולה בעולם , אינה מתכוונת כלל - וכלל להשתמש בנשק גרעיני 
על אף שמבחינת פריסתו של הצבא העיראקי באזורי מדבר לא - מאוכלסים , שימוש 
בנשק גרעיני טקטי לא יגרום לפגיעה באוכלוסייה אזרחית . " במקרה של פגיעת 
טילים עיראקיים בישראל , אל לנו להגיב תגובה אוטומטית , אלא לשקול היטב 
את צעדינו כדי שלא ניפול למלכודת שיציב לנו סדאם חוסיין . כל תגובה ישראלית 
פזיזה יכולה לסבך אותנו במלחמה עקובה מדם עם יותר ממדינה ערבית אחת . אני 
חושש כי כל פתרון מדיני של משבר המפרץ עלול לבוא על חשבונה של ישראל " , 
אמר . ח"ך יגאל הורוביץ הזהיר שבקרוב תפנה תשומת הלב המדינית לעבר ישראל , 
ומדינות העולם , ובראשן ארה"ב , ידרשו מישראל ויתורים בנושא הפלשתיני , 
וישראל תעמוד בפני שתי ברירות : האחת להיכנע ללחץ העולמי והשנייה להיקלע 
למצוקה כלכלית כתוצאה מסנקציות של המערב . בעת שכזו , אמר , דרוש לעם 
ישראל מנהיג דינאמי , שילהיבה ויעזור להוציאה מן המשבר החיצוני והפנימי 
שבו היא מצויה . " לצערי , לא עומד בראשות הממשלה מנהיג כזה " , אמר . 
