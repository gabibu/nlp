חציו הראשון של הערב היה מאכזב למדי . בביצוע הקטעים המוכרים מהתקליט הראשון 
ניכרה עייפות מסוימת . הצליל המלודי הענוג , שאיפיין את הלהקה היה רפוי 
מדי . חטיבת - הקצב לא היתה דינמית דיה , והסקסופוניסט ניצן עין - הבר 
מיעט לפתח רעיונות . בחלקו השני של הערב חזרו אנשי הלהקה לאיכויותיהם . 
עין - הבר חזר לתפקידו כ"פרונט - מאן " , דורון רפאלי ( תופים ) ניגן נגינה 
חושבת ומלאת נשמה , איתי שימרון ( בס ) הרבה בקווים ארוכים ויצירתיים , 
ומנחם זיבצינר ( גיטרה ) הפגין מעברים רגישים ונקיים מתפקידו כחלק מחטיבת - 
הקצב לתפקידי סולו ולדואטים עם הסקסופון . הקטעים החדשים שהושמעו לימדו על 
כיוון מבטיח , הכולל לחנים פחות מלודיים , מגע רוקיסטי אגרסיווי של חטיבת - 
הקצב , סולואים גזיים יותר של הסקסופון וגישה פתוחה יותר בעיבודים , המותירה 
פתח נרחב יחסית לאלתורים . הזמרת שירלי יובל , שהתארחה בשלושה קטעים , 
הפתיעה במיוחד במגעה הגזי הבוטח בביצוע " ניקוי יבש מדמוין " מתוך " מינגוס " 
של גוני מיטשל . 
