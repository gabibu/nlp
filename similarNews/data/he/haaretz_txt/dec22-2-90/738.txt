בעולם הנשמות , מתברר , יש יעילות וסדר מרשימים . מסור את שמך ושם הוריך 
ומיד תישלף נשמתך המתוייקת מספריית הנשמות והמידע עליה יועבר במהירות שיא 
אל חנה יקואל , המתקשרת בין עולם הנשמות לעולמנו הגשמי . יקואל , חולונית , 
עקרת בית לשעבר , סבתא לשניים , אשה נאה וחמה , טרודה בדרך כלל בחיי 
היומיום , אבל כשהיא עוצמת את עיניה ומסתכלת עליך , היא יכולה לומר לך 
דברים על עצמך , שאת חלקם גם אתה תופתע לגלות . אפשר , ואפילו רצוי , 
להיות סקפטי , אבל במהלך שיחה עם יקואל הסקפטיות הולכת ומתפוגגת . היא 
פשוט מספרת את מה שקרה לה , ואת חוויותיה מהעולם שמעבר . לא נלהבת , לא 
מנסה להוכיח שהיא צודקת , אדישה למדי לאפשרות שלא תאמין לה , ואפילו מעין 
מתנצלת שפתאום יום אחד כל המיסטיקה המשונה הזאת נחתה עליה , בלי שהיא עצמה 
האמינה או רצתה בכך . לפני חמש שנים רשמה אותה בתה לחוג לאסטרולוגיה . התגובה 
הראשונה שלה היתה : " מה אני צריכה את כל השטויות האלה ? " שלוש שנים 
היא ישבה בחוג וכאשר נשות החוג התחילו לערוך סיאנסים , לקחה את התיק שלה 
והלכה הביתה . אחרי כל סיאנס מסרו לה החברות בחוג ד"ש מנשמה ששמה משען , 
עד שלפני שנתיים נכנעה יקואל והחליטה לבדוק מי זה המשען הזה שדורש בשלומה : 
" בפעם הראשונה שנגעתי בכוס , חטפתי מכת חשמל . עלי שום סיפורים לא היו 
עובדים , אבל הזרם שקיבלתי כן עבד . לא האמנתי שזה קורה . אני , שהייתי 
המקטרגת הראשית של כל הדברים האלה , הייתי האדם הכי מופתע " . מאותו יום 
והלאה היה ברור שמשען , רוחו של פרקליט מהמאה ה - 41 , בחר ביקואל כבת 
שיחה מועדפת . מאז יצרה יקואל קשר גם עם נשמות שמזדהות בשם תמורה ומפנה , 
והחיים הזעיר - בורגנים שלה קיבלו תפנית לא צפויה . " ברגע שאני רוצה 
להיות איתם בקשר , אני עוצמת את העיניים . אבל רק כשאני רוצה . הם אף 
פעם לא מטרידים אותי , לא מפריעים לי בלילה או משהו כזה . אני לא שומעת 
קולות , אני מקבלת מידע דרך התודעה ומרשה לתודעה להגיד לי מה קורה . אז 
אני יכולה לומר דברים , שגם אני לא יודעת אותם " . יקואל יוצרת קשר עם הנשמות 
מהסלון בביתה , בין הוידיאו לפסלי הברונזה . " לא צריך חושך " , היא אומרת , 
" ולא אורות אדומים ולא לבוש מיוחד . אני מתקשרת איתם בסלון ובמטבח " . 
יקואל מתעבת את המלה " רוחות " , וגם המלה " נשמות " אינה נראית לה הולמת . 
היא מעדיפה לדבר על ישויות ומסבירה : " נשמות נמצאות בתוך גוף פיזי , 
בתוך חומר , ושייכות לעולם שלנו . ואילו היישויות שייכות לעולם מעבר , 
אין להן גוף פיזי מגביל " . ליקואל אין ספק שיש חיים אחרי המוות . " הנשמות 
שלנו מתגלגלות מיליוני פעמים , עד שהן מגיעות בסוף לרמת התפתחות כה גבוהה , 
שהן לא חוזרות לעולם הזה , אלא לעולם של נירוונה , לאינסוף , למה שהדתים 
מכנים גן עדן . אלה חיים ללא קשיים , ללא תסכולים , ולכן אין שם מין או 
אלימות , כי אין צורך לפרק את התסכולים " . אז זה טוב וגם רע , כי בכל 
זאת יקואל אומרת שאין שם מין , גם אוכל אין ובכלל לא ישנים . יקואל ממשיכה : 
" כל העולם הזה הוא הצגה , עולם של לימוד . לנשמה יש מסלול משלה ויש 
סיבה לכך שהיא נמצאת כאן . נשמה מממשת חיים בתוך החומר . זו נשמה שרוצה 
להתפתח , לפתח את המודעות שלה ולהגדיל את עצמה . יש אמת אחת שהיא נצחיות 
הנשמה " . " יש מכסה קבועה של נשמות . יש כמה מיליארדים של נשמות שמסתובבות , 
חלק קטן בעולם שלנו וחלק בעולמות אחרים . העולם שלנו נחשב לבית הספר הכי 
חשוב , כאן הן לומדות בצורה החזקה ביותר , כאן צפויה להן ההתמודדות הקשה 
ביותר . אנחנו לא מודעים למספר האנשים שהיו ביבשת האבודה באנטלנטיס . חלק 
מהנשמות באות משם " . לדברי יקואל , אדם סובל מבעיה מסויימת כתוצאה מאירוע 
שקרה לו בגלגול הקודם או בזה הנוכחי . הבעיה יכולה לנבוע , למשל , בגלל 
לידה ראשונה טראומטית . הכוונה היא ללידת הנשמה , ולא ללידת הגוף ; כלומר , 
לאירוע שהתרחש , כנראה , לפני מיליוני שנים . אם זו היתה לידה טראומטית , 
הנשמה תהיה נשמה חרדה וגם הפחתת מספר שעות עבודה , למשל , לשם הרגעת החרדה 
לא תעזור . יקואל עוזרת לאנשים לפתור את בעיותיהם הארציות בגלגולם הנוכחי . 
" אצלי המיסטיקה היא שימושית , אני משתמשת במידע שאני מקבלת לטובת בני 
אדם , כדי לעזור לאנשים לשפר את חייהם . כשאדם מבין את הנצחיות שלו , 
הפחד שלו מתפרק . האויב מספר אחת של האנושות הוא הפחד " . הפסיכולוגים לא 
יתלהבו מזה , אבל יקואל משתמשת במונח " פסיכואנליזה " לשם תיאור מעשיה . 
" מה שאני עושה , זה מסע אל תוך הנשמה , מסע אל האדם להכרת עצמו . אני 
יכולה לספר על הגרעין של האדם , על היחס שלו עם הסובבים אותו , מאיפה הוא 
בא , מאיזה תקופה הוא בא , על אירועים טראומטיים שהיו לו בגלגולים קודמים , 
על בעיות שיש לו , על מגבלות שלו ולמה הוא כאן . צריך לטפל במגבלות ולא 
להתעלם מהן . אדם צריך להבין שכמו שהוא אינו יכול להתעלם מכך שיש לו רגליים 
קצרות , הוא צריך גם לקבל את העובדה שיש אצלו דברים באופי שהוא אינו אוהב . 
צריך לבדוק איך מטפלים בהם הכי יפה , לעדן אותם . למשל , הגיע אלי אדם 
שהוא עו"ד והוא שונא את מה שהוא עושה . אני ראיתי שמה שהוא היה רוצה באמת , 
זה להיות פריק שדג דגים , או מישהו שחי בטבע . אני עובדת על עקרון של 
עזרה , של התמודדות עם קשיים , נותנת לאנשים כלים כדי לשפר את חייהם . 
אי אפשר לשנות את בסיסי האופי של האדם , אבל את התפיסה ואת התכונות הנגזרות 
מהאופי אפשר לשנות . שום גורל אינו מתערב במעשיך . האופי שלך הוא הגורל 
שלך . הכל צפוי והרשות נתונה , אף אחד לא מנחית עליך דבר . היו אצלי שני 
פסיכולוגים קלינים שאמרו לי שמה שהם עושים תוך שנים , אני עושה בשלוש שעות . 
פרופסור לפיזיקה שהיה אצלי ודיבר דרכי עם היישויות על בעיות פילוסופיות , 
אמר לי שאני מדברת על תורת הקוואנטים , ואני הרי קיבלתי שש במתימטיקה . 
ברגע שהוא יצא מכאן , לא זכרתי בכלל מה אמרתי לו , אבל הוא מאוד התלהב . 
התחלתי להאמין בזה רק בגלל פידבקים שאני מקבלת . זה לא מתפספס אף פעם . 
זו שפה , כמו שיש לרופאים ולמתימטיקאים שפה משלהם , גם למטפיזיקה יש שפה 
משלה . כשהתחלתי להתקשר עם היישויות , קיבלתי הוכחות . יצאו ממני תשובות 
על שאלות שלי לא היתה שום דרך לדעת אותן . שאלנו על בעיות פילוסופיות , 
קיבלתי תשובות שלא כתובות בשום מקום . יצאו מהפה שלי דברים מאוד יפים על 
מחשבה , רגש , אני עליון , דברים יפהפיים , לא בשפה שלי , לא בתחביר 
שלי . דברים כמו הגיון זה כלב השמירה שאינו מאפשר לעוף . חמישים אחוז 
מהדברים שאמרתי לא הבנתי בכלל . מאיפה זה יכול לבוא ? " אני לא קראתי , 
למדתי רק 21 שנות לימוד , לא הלכתי אף פעם לחוגים או להרצאות . הייתי 
מזכירה ועקרת בית . אני אשה בינונית פלוס ותמיד הייתי בקשר עם אנשים שהם 
בינוניים פלוס . הדברים שיצאו ממני לא היו שלי . גם אני שאלתי מאיפה זה 
בא בהתחלה . חשבתי שאני נורא חכמה , אבל אלה לא דברים שלי . אלה עוצמות 
של ידע שבאו מיישויות קודמות " . יקואל טוענת כי לכולנו יש כוח מיסטי : " הדבר 
תלוי ברצון שלנו . זה כמו תחנה ברדיו שצריך לדעת איך לכוון אותה . זה שום 
דבר יוצא דופן , אני רק כלי תקשור , לא מדיום " , היא מדגישה , מנסה להימלט 
מהמוזרות שנדבקת אליה מכורח עיסוקה הלא שגרתי . " מדיום בשבילי זה מידה 
במכנסיים שאני לובשת . אני מעדיפה את המלה מתקשרת . מדיום נשמע כמשהו שלא 
מהעולם הזה " . יקואל מעבירה הרצאות ומקיימת חוג למיסטיקה . " אני מלמדת 
את כל החומר שאני קיבלתי מהיישויות על תהליך יצירת הנשמות , המבנה האנגרטי 
בקוסמוס , המנגנון המכני של הלידה , מוח גשמי ומוח רוחני , התחברות עם 
המקור וכיצד הגיעו אנשים לכדור הארץ " . אז כיצד הם באמת הגיעו ? על פי יקואל 
היו פעם שני כוכבים והם , מה לעשות , התפוצצו בחלל . על שני הכוכבים חיו 
שני סוגי אנשים ; האחד פרימטיבי והשני מתוחכם . הם התפזרו בינינו , כאן , 
על כדור הארץ . ישראל אינה מסומנת על המפה ולכן אין לדעת עם איזה זן אנחנו 
נמנים . לאוסטרליה , למשל , הגיעו הפרימיטיבים . כחלק מעיסוקיה הרצתה 
יקואל בכנס פאראפסיכולוגיה ומיסטיקה שהתקיים לפני שבוע באילת . היא נתנה 
ארבע הרצאות , שלוש שעות כל אחת . האולמות שבהם הרצתה יקואל , כך מדווחים , 
היו מפוצצים . חוש ההומור וכושר הניסוח שלה מסבירים חלק מכוח המשיכה שלה . 
בנוסף לכך , העובדה שהיא לא נשמעת פנאטית , לא מנסה לשכנע אותך ובסך הכל 
מזכירה את השכנה ממול ( זאת הנחמדה ) , מוסיפה אמינות רבה לדבריה . " 000 , 
2 איש נסעו לאילת במיוחד בשביל הכנס " , היא אומרת . " אני נסערת כל פעם 
מחדש כמה אנשים מתעניינים במיסטיקה . ההרצאות היו על מיסטיקה ופראפסיכולוגיה . 
בדרך , שעתיים לפני ההרצאה , שאלתי מה זה פאראפסיכולוגיה . קראתי פעם , 
לא זכרתי . הכל , בעצם , נראה לי אותו דבר . לא יודעת מה זה , אז אמרו 
לי מה זה " . קשה שלא להשתכנע מכנותה של יקואל . דווקא חוסר היומרנות וההבנה 
שהיא טוענת לו , מצליח להמיס כמעט כל ניצוץ של חשדנות . וההסבר של יקואל 
פשוט : היא אינה מבינה בכל התחומים המוזרים האלה , הנשמות שמדברות דרכה , 
הן אלו שמבינות . " הקהל היה מרותק בהרצאות , אבל תמיד יש כמה חכמולוגים . 
אז אחד מהקהל פנה אלי וביקש הוכחות . אמרתי לו : אין לך מה לעשות ביום 
שישי בערב ? יש דיסקוטקים , יש מסעדות . חסר מה לעשות באילת ? לא נראה 
לך ? אל תבוא . וחוץ מזה כשירון לונדון מראיין בטלוויזיה , גם אז אתה 
מבקש הוכחות ? אם אתה לא מאמין , תקבל את מה שאני אומרת כסיפור אגדות יפה . 
אני לא מנסה לשכנע , אין לי עניין בשכנוע . אני יודעת שאותי אי אפשר היה 
לשכנע . אני יותר מדי זוכרת את הצד הסקפטי שלי . ההגיון לא תופש את המיסטיקה . 
רק אדם טיפש מסיק מסקנות . מה שמסיקים היום מפריכים מחר . מה זה הגיון ? 
זוהי הדרך הקצרה ביותר בין הנחת יסוד למסקנה " . בניגוד למרבית עסקני גלגולי 
הנשמות , שאצלם אין אדם שלא היה בגלגוליו הקודמים אלכסנדר מוקדון או איזה 
כלב מלכותי , יקואל מספרת שבגלגולה הקודם היתה ילדה שנהרגה בפוגרום . " אין 
חשיבות " , היא אומרת , " אם היית מפורסם או אדם רב כוח ובעל השפעה בגלגול 
הקודם . מה שחשוב הוא אם היית נשמה מאושרת או לא . למשל , בטהובן היה 
בעל נשמה אומללה . הוא היה יצור ערירי ואומלל , עני וחירש . אפילו את 
היצירות שלו הוא לא היה מסוגל לשמוע . ועובדה שעד היום ילדים מקלללים אותו 
בכל העולם , כשהם נאלצים לנגן בשיעורי פסנתר את המוזיקה שלו . הוא נתן 
לאחרים , אבל הוא לא קיבל כלום , זו היתה ההתמודדות שלו . אדם יכול להיות 
סנדלר או מרכזנית עם נשמה מאושרת . אסור לשפוט לפי התפקיד או הפרסום . 
זה לא מה שמשנה " . יקואל אינה רואה בקוראי הקפה למיניהם ומגידי העתידות 
את עמיתיה למקצוע : " אלה באים ואומרים לך מה היה בעבר , מספרים לך שכדאי 
לך להתחתן עם בחור מסוים , שתהיי עשירה ותלדי שמונה בנים . הם לא מספרים 
לך שום דבר על עצמך . המיסטיקה שלי ושל הקבוצה שאני עובדת איתה היא אחרת . 
מדובר בהכרת הנשמה שלך , במסע פנימה אל עצמך . הדבר הקשה ביותר הוא להיפגש 
עם עצמך " . " לא . אני יודעת שאני נורמלית . הייתי תמיד אשה בינונית עם 
יותר מדי רגליים על הקרקע . ישבתי שלוש שנים בחוג לאסטרולוגיה וראיתי שאנשים 
מאוד לא משוגעים עוסקים בזה " . " אני יכולה לראות את העבר , אני לא מתעסקת 
עם העתיד . אם האדם יידע את העתיד שלו , הוא ירגיש שאין טעם לבחירות שלו . 
נניח שאנשים יידעו שצפויה מלחמה בארץ , הם יקומו ויברחו מכאן . אז הם 
לא יתמודדו עם מה שצפוי להם בגלגול הנוכחי , עם המטרה בגללה הם כאן . מה 
שאני עושה הוא להרחיב את האפשרויות של האדם , לתת לו קשת של אופציות " . 
" בני המשפחה שלי אינטילגנטים . הם לא שוללים את מה שהם לא יודעים . 
אני גם לא עושה מזה עניין . עם החברות שלי אני לא מדברת על זה , אנחנו 
מבלות , צוחקות , הולכות לקניות . הן לא כל כך יודעות מה אני עושה , 
ואני לא מנסה לשכנע אותן " . " אני עקרת בית שמתמודדת עם סיטואציות , עם 
תסכולים . החיים שלי מורכבים רק מעשרה אחוז מיסטיקה . חשוב לי גם להיפגש 
עם חברות , לשחק קלפים , לבלות את הבילויים השבלונים . אני נדבקת לחיים 
קטנים ונורמלים עם שטויות וצחוקים . אני זקוקה להם . כיום קל לי יותר להתמודד 
עם השיט של החיים , אבל המיסטיקה לא הפכה אותי לחנה אחרת . טוב לי יותר , 
אני יותר נינוחה מפעם , פחות חרדה . אין לי חרדות פנימיות , אבל אני 
כן חרדה ממלחמות , מטילים גרעיניים ומתאונות " . " את זה אני יכולה לומר 
רק על פי המפה האסטרולוגית , כי היישויות לא מתעסקות בעתידנות . עכשיו 
לא תהיה מלחמה . יש חשש לעליית מתח ואלימות בקיץ 1991 . בקרוב תהיה קטסטרופה 
אקולוגית , אבל אגן הים התיכון יהיה מוגן יחסית . אבל רק יחסית " . 
