תיאור היהדות כמחלה הוא סטריאוטיף אנטישמי ידוע , אולם גם בתוך היהדות 
השתמשו במחלה כמטאפורה בניתוח מצבו של העם היהודי והיהדות בשלבים שונים 
של ההיסטוריה . מאמר מאלף של חוקר האנטישמיות פרוף שמואל אלמוג , העוסק 
בנושא זה , פותח את הכרך החדש של השנתון " יהדות זמננו " . כדי להמחיש 
את דמותה הרצויה של הציונות בחר אף הרצל עצמו לצטט קטעים משיר של היינה , 
משורר שהיה חביב עליו במיוחד , הפותח במלים : " בית - חולים ליהודים 
חולים ועניים , לבני אדם אומללים בשלישית , מחמת שלושה פגעים רעים שדבקו 
בהם : עוני , כאב - גו ויהדות . הגרוע מבין השלושה הוא הנגע המשפחתי בן 
אלף השנים " משמע היהדות . הרצל השתמש במטאפורה של היינה , אף על פי 
שהוא האיש שטבע את הסיסמה " הציונות היא השיבה ליהדות " , מציין אלמוג , 
הבוחן את השאלה במאמרו . השימוש בתיבה " מחלה " אינו צריך להפתיע את 
מי שמכיר היטב את הביוגרפיה של שני האישים , היינה והרצל . שניהם היו ידועי 
חולי מצעירותם והשאירו מידע מפורט על מחלותיהם . אלמוג כותב כי יש רגליים 
לדבר ששניהם חלו במחלות מין בימיהם חולי מביש ומסוכן שלא היה לו מרפא . 
" אם המטאפורה על היהדות כמחלה נשמעה להם מתאימה , היה זה בוודאי משום 
שהיהדות גרמה להם סבל , אולי בדומה לייסורים שסבלו ממחלותיהם " , מעריך 
אלמוג . הרצל ונורדאו , שהתעמתו ביניהם על דרכה של הציונות , הנחילו לנו 
את " צרת היהודים " כביטוי למצבם האובייקטיווי של היהודים , ובעקיפין 
גם לסבלם המיוחד . עם זאת , אלמוג מדגיש כי שני המנהיגים הציונים הללו 
היו שותפים ביסודם לתקווה , כי פתרונם לצרת היהודים ישחרר את היהודי גם 
מן הסבל האישי הכרוך ביהדותו . בניגוד להיינה , כותב אלמוג , לא היה ספק 
בלבו של הרצל כי " החולה " היהודי עשוי להירפא . לא בכדי נחשב הרצל למטורף 
כאשר הציע את תרופתו ליהדות . בווינה , בסוף המאה שעברה , לא האמינו בכושר 
לרפא את תחלואי החברה . האופנה בחוגי הרפואה אמרה שמוטב לא להתערב בתהליכי 
הטבע . מכך יובן , אולי , מדוע דיבר הרצל בזכות הרפואה הטבעונית , שתרפא 
את מחלת היהדות באמצעות הושבת החולה על הקרקע , במדינה משלו . נקודת המוצא 
שלו , כותב אלמוג , אינה קיבוץ היסטורי , כי אם היהודים כיחידים . הרצל 
דבק בתפיסה האינדיווידואלית של הלאומיות , זו שרווחה בדרך - כלל בקרב היהודים 
הליברלים . היהודים שללו את הלאומיות האורגנית , שמנעה מהם השתייכות מלאה 
לעמי הרוב או את הזכות לבחור כרצונם את הזהות הלאומית שלהם . הרצל , מסביר 
אלמוג , השתמש בדימוי של מחלה כי היהדות העיקה עליו , והוא סבר שניתן להשתחרר 
ממנה מכוח ההחלטה והמעשה של הנוגעים בדבר . המחלה , הזקנה והמוות לא היו 
עוד בגדר תופעות הפוקדות את האדם בתור יחיד כל אלה נתפסו כתהליכי ניוון 
המפוררים את החברה והתרבות . העדים המובהקים ביותר לכך קמו מקרב היהודים 
עצמם , ולדעת אלמוג אין כל תימה בכך : יהודים דימו להכיר את עצמם ואת סביבתם 
הקרובה היטב מכל אחד אחר . עם התרבות האירופית ספגו היהודים המודרנים גם 
את המשקעים האנטישמיים . הם בלטו בין מאבחני המחלות החברתיות ובין מבקרי 
התרבות השלטת . כאשר קמה תנועה כנגד חדירה יתרה של השפעה יהודית לחברה האירופית 
נמצאו גם יהודים ויהודים - לשעבר שהתריעו על כך . אלמוג מציין , כי הדברים 
שאמר הרצל על היהדות כמחלה אינם נדירים בתולדות הציונות . יש עדויות לרוב 
על התייחסות ליהדות כאל אנומליה , לא רק מבחינת יחסי רוב ומיעוט , אלא 
בתור הוויה רוחנית ונפשית . אף על פי כן , מסכם אלמוג , דרך המלך של 
הציונות היא הפשרה בין שני קטבים היהדות כמחלה או האנטישמיות כמחלה . מאמרו 
של יעקב אריאל עוסק בשורשי היחס הדו - ערכי של הפונדמנטליסטים האמריקאים 
כלפי היהודים . הוא מתמקד בארנו קלמנס גבליין , מהמנהיגים הבולטים של הדור 
הראשון להיווצרות התנועה האוונגליקנית בארה"ב , בשנות השמונים של המאה הקודמת , 
שיחסו ליהודים היה מורכב ודו - ערכי . הוא כלל נימות אנטישמיות בצד נימות 
של תמיכה , וביטוי לכך יש גם כיום בתמיכה הפוליטית של אוונגליקנים במדינת 
ישראל ולעומתה הטפותיהם הפומביות , שבהן נאמר " אלוהים אינו מאזין לתפילתם 
של יהודים " . נקדימון רוגל , חוקר תולדות היישוב , חושף פן נוסף בלתי 
ידוע על יצחק טבנקין בפרשת הגנת תל חי . הוא קובע שבכל מאורעות הגליל העליון 
בחורף תר"ף לא הצפין טבנקין מעבר למושבה מגדל וכי לא השתתף בהגנת תל - חי . 
מרדכי בראון כותב על הרוויזיה שהיסטוריונים שונים ניסו להכניס בהיסטוריוגרפיה 
של מלחמת תש"ח וראשית המדינה . המקרה המובהק ביותר של יומרה רוויזיוניסטית 
כזאת , על - פיו , הוא ספרו של שמחה פלפן " הולדתה של ישראל מיתוסים 
ומציאות " , שראה אור באנגלית בניו יורק ב7891 . ניסיון דומה עשה ד"ר 
אורי מילשטיין בעבודתו המונומנטלית על אותה מלחמה . בראון מנתח את המעלות 
והמגבלות של הרוויזיה ההיסטוריוגרפית ומציין כי על ההיסטוריון להביא בחשבון 
שעצם העשייה והאופן שבו התקבלו ההחלטות היו כרוכים במידה רבה של אי - ודאות . 
כך , למשל , השאלה מדוע נמנעה ישראל מכיבוש הגדה המערבית בשלהי מלחמת 
תש"ח תישאר ללא מענה מוסמך . האם הדבר לא נעשה משום שבן - גוריון הניח 
שהמעצמות לא יניחו לישראל לבלוע את יתרת ארץ - ישראל , או שמא הוא העדיף 
להשאיר את השטח הזה , על מאות אלפי הפלשתינאים שבו , לשלטונו של עבדאללה . 
לדעת בראון , ההישג הגדול ביותר שההיסטוריון יכול להשיג הוא להעמיד את 
עצמו במקומם של אלה שביצעו את מהלכי ההיסטוריה . 
