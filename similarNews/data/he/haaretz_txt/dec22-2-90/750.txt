אחרי שבמשך השבוע שעבר הייתי חבר זמני בא . ן . ה ( אגודת נפגעי השפעת ) 
והצלחתי להחלים בעזרת המלצה רפואית של ירושלמי , סדרן הטניס מהקאנטרי שהמליץ 
על טיפול בבצל מרוסק , הרגשתי בריא וחזק לסיקור השבועי . הלילה הנבחר היה , 
כמובן , בין שני לשלישי ושלא תחשדו בי בכוונות לא טהורות , שמא , רחמנא 
ליצלן , אני מאלו שחוגגים את הכריסמס או הסילבסטר ( אף פעם לא הבנתי את 
ההבדל ) ; הכל בזכות רצון טוב לעשות חסד אחרון עם הסוזוקי שלי , שבדיוק 
באותו לילה הפסיקה להיות סלבריטי ( מודל 09 ) ועברה למעמד של משומשת . 
היה חשוב בשבילה להעביר את הלילה בחנייה הומה ולא לבד מתחת לעמודים אצלי 
בבית . המקום הנבחר הוא מועדון בלרי ( רחוב האורגים 5 באיזור התעשיה בחולון ) 
. טיפסתי בזריזות במדרגות , עברתי במסדרון עם מראות על הקירות ובדקה לחצות 
נכנסתי פנימה . הזמר עמי חלף שר שם : " אל תשליכוני לעת זיקנה " ( נשבעתי 
אמונים לסוזוקי ) ובדיוק בחצות הכריז : " הזוג שמתנשק עד סוף הסלואו , 
יקבל בקבוק שמפניה " . מסלואו עברו לסמבה תוססת . החברה מהשולחנות עברו 
לצד השני , לרחבת הריקודים , כולם שלושים ומשהו , לבושים טיף - טוף . 
גידי , האופנאי מקומיסר המשיך לאכול וחיים הספר דווקא רקד בישיבה . פתאום 
נכנסה ענת , כיום מורה לספורט בבית ספר בעיר , נשואה ואם לתאומים , ובעבר 
הקרוב ידידה טובה שהזכירה לי חופשה נהדרת באי היווני מיקונוס . סובבתי תפנים , 
התרכזתי במלצרית אביטל לינדה ( 81 ) מפתח תקוה , גבוהה , בלונדינית , 
חטובה ויפה ( יותר מדי יפה מכדי שתסתכל עלי ) . אני ביקשתי בירה בשביל 
להרטיב את הגרון וביקשתי ניחומים במניו . הארוחה הגיעה כמו שהישראלים אוהבים . 
הכל ביחד . שניצל ענק בצלחת גדולה , שכבר בביס הראשון השאיר בי טעם של 
עוד , ופטריות בשמנת , קצת חריפות בשביל ספרדי משתכנז שכמותי ; קערה עם 
סלט חסה וירקות חתוכים קטן , עם שמן וחצי לימון ועוד פלטת סלטים . הכל 
טרי מאוד , טעים ומומלץ . החלקתי בירה נוספת , פתחתי כפתור במכנסיים והיה 
לי את הכבוד לשוחח עם בעל המקום , רוני חביב ( 92 ) , חתיך חולוני רווק , 
שכבר יצא קבוע עם אקס מלכת היופי ( החולונית ) וכמעט התחתן עם מישהי אחרת , 
לא פחות יפה . לטעמו של חביב , מבחורות לא תבוא הפרנסה ( רק הוצאות ) 
ולפני שבועיים הוא פתח את בלרי , מקום שעובד בימי שלישי וסופי שבוע . 
" קהל היעד 03 פלוס והכוונה לתת להם גוד טיים . מקום שאפשר לרקוד ולאכול 
טוב ולעשות שמח על רמה " , כמו שהוא אומר . נגמר תשדיר השירות ועברנו למלצריות 
( כולן תפוסות ) . כל כך יפות שבא לבכות . ביקשתי חשבון : שניצל ענק 
עם תוספות 02 שקלים , הטעם 9 במדד אלירם . סלטים 8 שקלים ( 8 ) , 
בירה גדולה 6 שקלים ( 8 ) . השעה היתה כבר 03 . 2 ואז הלכתי בלי לומר 
שלום למלצריות ( פחות כאב לב ) ודימיתי שלפחות הסוזוקי שמחה לקראתי . 
