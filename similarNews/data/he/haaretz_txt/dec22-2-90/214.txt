ועדת החקירה של מינהל הספנות במשרד התחבורה תחקור את הטענה , לפיה המלחים 
שטבעו על המעבורת " אלטוביה " היו כבולים בידיהם . בתשובה לשאלת " הארץ " 
אמר יורם נחשול , סגן מנהל מינהל הספנות , כי ייבדק כל פרט הקשור לאסון . 
שלשום ערכו צוללנים סקר הכנה לקראת חילוץ המעבורת מקרקעית הים . הצוללנים 
בדקו את תנוחת כלי השיט במים והאם שוררים תנאי ראות סבירים . אתמול בבוקר 
התברר שהים סוער , ומבצע חילוץ המעבורת יסכן את חיי האנשים . המנוף הצף 
" דוד " , שבבעלות חברה פרטית , עמד מאז שלשום בכוננות לחילוץ . כאשר 
מזג האוויר יאפשר , יתבצע החילוץ בנוכחות נציגי ועדות החקירה האמריקאית 
והישראלת . נחשול אמר כי ועדת החקירה של משרד התחבורה התפצלה לתת - ועדות 
שמסוגלות בו בזמן לתחקר ישראלים ואנשי צוות אמריקאים . בנוסף , שכרה הוועדה 
את שירותיו של המהנדס יוסף רום , לשעבר מהנדס ראשי של חיל הים . ועדת החקירה 
האמריקאית עובדת בתיאום עם הוועדה הישראלית , ממטה עורף שהוקם בחיפה . שני 
ימאים אמריקאים , אחרוני הניצולים באסון טביעת המעבורת " אלטוביה " , שוחררו 
אתמול מבית החולים רמב"ם " בחיפה . עם שחרורם של שני המלחים , המשרתים 
על סיפון נושאת המטוסים " סרטוגה " , לא נותרו בבתי החולים נפגעים מאסון 
זה . קפידבינהחיפושים אחר גופתו של המלח האמריקאי , שנספה באסון , לא חודשו 
אתמול עקב הים הגועש . במפרץ חיפה . על - פי עדויות , הימאי נמצא על סיפון 
המעבורת שטבעה . הצוללנים שמשו מן הים את גופותיהם של המלחים , לא הצליחו 
לאתר שלשום , עד לשעות הערב המאוחרות , את גופת הנעדר . החיפושים אחריו 
נמשכו בכל מקום אפשרי , במעבורת השקועה במעמקים . עתה ממתינים שהגופה תצוף 
לחוף במפרץ חיפה . מנכ"ל חברת " העוגן " , מיכאל שוהם , שהמעבורת " אלטוביה " 
בבעלותה , אמר אתמול כי צוללנים בדקו את הספינה השקועה על קרקעית מפרץ חיפה . 
לדבריו , גילו הצוללנים כי הספינה שלמה לחלוטין ואין בה כל בקיעים . הים 
הסוער לא איפשר לאנשי צוות ההצלה להעלות את הספינה על פני המים . עתה ממתינים 
להתבהרות מזג האוויר ולים שקט , כדי להציף את הספינה על פני המים . בתשובה 
לשאלה , אמר שוהם כי חברת " העוגן " ממשיכה לתת שירותי - ים לצי הששי 
באמצעות הספינה " כרמלית " . לדבריו , בגלל מזג האוויר הקשה והים הגועש 
התבצעו אתמול רק הסעות דחופות בים , בעוד שרוב הימאים לא ירדו אל החוף . 
דובר הצי השישי בשגרירות ארה"ב בתל - אביב מסר , כי בעקבות האסון לא שונו 
תוכניות השהייה של מלחי ה"סרטוגה " וביקורי הימאים לחופשות חוף בישראל . 
