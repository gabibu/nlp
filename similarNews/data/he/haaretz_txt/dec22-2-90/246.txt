האסון הגדול במפרץ חיפה מיקד את תשומת הלב הציבורית לאפשרות של טביעת כלי 
שיט קטנים . מעבר לצער ולכאב על אובדן חיי אדם , מן הראוי לנסות לעמוד 
על הסיבות האפשריות לטביעת ספינת הנוסעים " אל - טוביה " . יאמר כבר בהתחלה : 
כלי שיט , במיוחד כלי שיט המשיטים נוסעים בשכר , נמצאים בישראל בדרגת 
בטיחות גבוהה ביותר . אם נשווה את רמת הסיכון של המשתמש באוטובוס , במטוס 
או בספינה , אני סבור שניקוד הבטיחות של הספינה יהיה הגבוה ביותר . בניגוד 
לאוטובוס , שבו צריך הנהג לתמרן בתוך תנועה סואנת ולפעול לבדו , ובניגוד 
לטייס שכל טעות אנוש שלו בהמראה או בנחיתה הינה פטאלית , הרי שספינה מהסוג 
האמור " סובלת " טעויות אנוש אבל הן אינן הופכות בהכרח לאסונות . בכלי 
התקשורת פורסם , בין השאר , כאילו " הצטופפות הימאים האמריקאים בירכתי 
הספינה גרמה להתהפכותה " . הסבירות לכך היא נמוכה ביותר . מקצוע ההנדסה הימית , 
שהוא אחד ממקצועות ההנדסה העתיקים בעולם , קובע כי לכל גוף הנמצא במים 
שני מרכזים : מרכז הכובד ומרכז הציפה . כל עוד מרכז הציפה נמצא מעל מרכז 
הכובד , הספינה יציבה . כאשר מרכז הציפה זז ימינה או שמאלה , הספינה תקבל 
הטיה , וברגע שמרכז הכובד יהיה מעל מרכז הציפה של הספינה , סביר כי הספינה 
תתהפך . הספינה " אל - טוביה " נבנתה בארץ . בישראל , החתומה על אמנות 
בין - לאומיות לבטיחות החיים בים , אין לבנות כלי שיט ללא הגשת תוכניות 
מפורטות וחישובי יציבות בצדן . מהנדס של מנהל הספנות בודק את התוכניות והאישורים , 
רמתם האישית הגבוהה של אנשי מנהל הספנות והניסיון הבין - לאומי העצום , 
מקטינים את הסבירות לטעויות . קפמאפרקלאחר הבנייה עורכים לכלי השיט בדיקת 
כושר שיט בים . במידה שאכן נעשתה טעות בתכנון , היא מתגלה בדרך כלל . 
בבדיקות וחישובים אלו לוקחים בחשבון את התנאים הקיצוניים ביותר , כלומר 
במקרה שלנו , שכל הנוסעים מצטופפים בדופן אחת , כאשר הספינה נמצאת עם הדופן 
לגלים . מקדם הבטיחות הוא גבוה ביותר . אחת לשנה צריכה הספינה , על ציודה , 
לעבור בדיקת כשירות על - ידי מנהל הספנות , ועל - פי הפרסומים של מנהל 
הספנות , בדיקה כזאת אכן נערכה . תכנון כלי השיט לוקח בחשבון הפלגה במזג 
אוויר קיצוני ואופייני לאזור שבו הספינה אמורה לפעול . את תנאי מזג האוויר 
ששררו במפרץ חיפה בליל ששי , קשה לכנות סערה . רוח במהירות 03 קשר בתוך 
מפרץ חיפה אינה בעייתית במיוחד לצוות כה מיומן , כפי כפי שהיה על " אל - 
טוביה " . קפמאפרקובאשר לגלים שהתפתחו בתוך המפרץ . לפי גרסה אחת הם הגיעו 
לגובה של חצי מטר , ולפי גרסה אחרת מטר וחצי . גלים בגובה זה אינם בעייתיים 
במיוחד לכלי שיט כמו " אל - טוביה " , ולבטח לא גרמו להפיכתו . את הקשיים 
של משיט ספינה מיומן במזג אוויר כזה , אפשר לדמות לקושי לנהוג במכונית במזג 
אוויר חורפי וגשום . אני מוציא מכלל אפשרות שהספינה התהפכה כתוצאה מהצטופפות 
הנוסעים . הסברה שהיתה כאן תקלה טכנית או חבלה נראית לי הרבה יותר . 
אין ספק כי רק לאחר שתימשה הספינה מהים , נדע במדויק את הסיבות . בינתיים 
אפשר להעלות כמה השערות על סמך מקרים קודמים . התקלות הטכניות האופייניות 
במקרים כאלה הן חדירת מים לספינה , או תקלות באיתור ושאיבת המים . מים 
עלולים לחדור דרך ציר המדחף , דרך פתחי השירותים , או במקרה חמור יותר , 
דרך ריתוך שנפתח או דרך חור שנפער כתוצאה מתאונה או במקרה של חבלה . למים 
הנמצאים בגוף הספינה , גם בכמות מועטה , השפעה מעבר לעובדה שהם מורידים 
את יכולת הציפה של הספינה . לתופעה זו , הנקראת " אפקט המים החופשיים " 
השפעה קטלנית על כלי השיט . נניח שבכלי שיט כמות מסוימת של מים , המרוכזת 
במקום אחד בחלק התחתון של הספינה . הטיית כלי השיט כתוצאה מגל , גורמת 
לתזוזת המים בפרק זמן קצר ביותר לעבר הדופן , תוך העברת מרכז הכובד של הספינה . 
הסכנה הגדולה טמונה במהירות הטיית מרכז הכובד ובאפקט התאוצה שאי אפשר להשתלט 
עליו . השאלה שצריכה להישאל היא : האם ידע משיט הספינה על חדירת מים לספינה ? 
הפתאומיות שבה אירעה ההתהפכות מעידה על כך שהמשיט לא ידע על כניסת מים , 
או שכניסת המים היתה מהירה כל - כך שלא השאירה זמן אפילו להודיע במכשיר 
הקשר . לצערי , הוראות החוק בנושא גלאים האמורים להצביע על כניסת מים לספינה , 
וכן ההוראות המתייחסות למידור כלי השיט על - מנת להקטין את אפקט המים החופשיים , 
אינן מספקות . קפמאפרקאפשר להניח , כי הספינה " אל - טוביה " טבעה מצירוף 
של מספר גורמים : חוסר שליטה על ציבור הנוסעים אשר הצטופפו בחלקה האחורי 
של הספינה , יחד עם כניסת מים לספינה , והטיה חזקה כתוצאה מגל גרמו להתהפכות 
הספינה . משיית הספינה מהמים יחד עם תיחקור יסודי של כל המעורבים , יביאו 
בוודאי לתשובה מוסמכת . עצם העובדה ששלוש ועדות חקירה של מנהל הספנות , 
הצי הששי והמשטרה בודקות את הנושא , תאפשר תשובות מדויקות . דומה כי 
זהו האסון הימי הגדול ביותר שאירע בישראל . יחד עם זאת , יש לזכור , כי 
נפח התנועה הימית ותדירות האסונות מעידים כי השיט בישראל בטוח . 
