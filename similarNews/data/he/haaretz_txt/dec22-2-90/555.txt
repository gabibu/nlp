בואנוס איירס ( ע"ר וע"ץ ) . מנהיגי הדיקטטורה הצבאית בארגנטינה , שנאסרו 
בעוון פגיעה בזכויות האדם , שוחררו בשבת בערב אחרי שנשיא ארגנטינה , קרלוס 
מנם , חנן אותם . כך מסרו סוכנויות הידיעות . מרבית מקבלי החנינה ריצו 
פחות משבע שנות מאסר , מתוך תקופות ארוכות שנפסקו להם על אחריותם ל"מלחמה 
המלוכלכת " בין השנים 67913891 . בתקופה זו הדיקטטורה הצבאית דיכאה באכזריות 
אנשי מחתרת שמאלנים ומתנגדי משטר . הודעה רשמית על החנינה צפויה מאוחר יותר . 
החנינה עוררה תגובות נזעמות של ארגונים לזכויות האדם ושל חתן פרס נובל לשלום , 
פרז אסקיבל , שגינה את " העדר העונש למענים " . " המענים יצאו לחופשי " , 
אמרה נשיאת ארגון האמהות של כיכר מאי , ארגון של אמהות שבניהן נעלמו בתקופת 
שלטון הגנרלים . " המאבק יימשך כמו בעבר . מנם הוא פאשיסט המשרת את ארה"ב , 
הוסיפה נשיאת הארגון , הבה בונאפיני . האמהות , המכונות " מטורפות " 
בפי הגנרלים , ממשיכות מאז 7791 לערוך הפגנה מדי יום חמישי בשעה 03 . 51 
בכיכר מאי , שמול ארמון הנשיאות . הן נושאות תמונות של הנעדרים ודורשות : 
" להוציא את הצדק והאמת לאור " . תגובה מרירה במיוחד באה מפי מנהיגות ארגון 
האמהות של כיכר מאי , אשר עמדו בראש המאבק לחשיפת האמת על ימי " המלחמה 
המלוכלכת " . הן אומרות , " החנינות הן מעשה של השתתפות בפשע . נובע מהם 
בוז כלפי זכות העם לחיות בצדק . הן מסכנות את עתיד ארצנו ; את חייהם של 
תושביה ואת בטחונם " . הנשיא לשעבר אלפונסין , תיאר את החנינה כ"יום המביש 
ביותר בתולדותינו " . 
