פקין ( ע"ץ ) . האיש מספר אחד בסין , דנג קסיופינג , בן ה68 , הופיע 
אתמול בציבור בפעם הראשונה אחרי ששה חודשי היעדרות , כאשר הגיע לקלפי בפקין 
כדי להצביע בבחירות מקומיות . בהודעת סוכנות הידיעות הסינית נאמר כי דנג 
" צעד במרץ " אל הקלפי בהוארנטאנג שברובע זוננאנהאי , מושב השלטון במרכז 
פקין . הופעתו האחרונה בציבור של המנהיג הסיני היתה ב3 ביולי , שעה שביקר 
בכפר האולימפי בחברת רעייתו , זואו לין , חודשיים וחצי לפני פתיחת משחקי 
אסיה . משרד החוץ הסיני הכחיש בסוף החודש שעבר שמועות בדבר מצב בריאותו הלקוי 
של המנהיג הקשיש . " החבר דנג קסיופינג מרגיש טוב . כל בר - דעת מבין 
שאדם בריא אינו צריך להיות בבית - חולים " , אמר סגן שר החוץ , לי זאוקסינג . 
השמועות בדבר בריאותו הלקויה של דנג נפוצו בחודש נובמבר עקב היעדרותו הארוכה 
מהזירה הציבורית . באופן רשמי הוא גימלאי מאז נובמבר אשתקד , עם זאת נמסר 
כי הוא מארח " ידידים ותיקים של סין " . 
