. מדרום ל " תוכנית ל " , ברחוב ש"י עגנון , הולכת ונבנית שכונת מגורים 
חדשה , תחת השם " כוכב הצפון " . שלטי הפרסומת מכנים אותה " הצפון הקרוב 
ביותר " . מיקומה של השכונה בקצהו הצפוני של רחוב אבן - גבירול מקרב אותה 
למרכז העיר יותר מכל מתחרותיה . למי שתקוע בפקקי התנועה בכניסות לתל - אביב 
וביציאות ממנה זהו יתרון , המחפה במידת מה על הקרבה לשדה התעופה , למאגרי 
הדלק , לבניין מכבי - אש ולצירי תנועה סואנים . שורה של מגדלי מגורים צומחת 
במהירות בשטח , רובם בני 89 קומות . אחד , גבוה יותר , מתנשא לגובה של 
3141 קומות . הבניינים תוכננו בידי אדריכלים שונים ונבנים בידי חברות שונות , 
אך שולטים בהם אפיונים דומים . קווי המתאר המקובלים של קוביות מגורים נשברים 
במגדלים אלה באמצעות מרפסות גג , הבולטות ממישורי הבניין ונשענות על קורות 
אלכסוניות או ישרות . גם הקומות העליונות חופשיות יותר בארגון גושיהן ובמקצבן . 
פנטהאוזים אלה , ברוב הבניינים , הם " דופלקסים " , כלומר דירות דו - 
קומתיות כעין קוטג כפרי בקומה השמינית , שלצדו גינת - גג . מראה זה של 
גזעי בנייני - מגורים שגרתיים , שבראשם צומחות תפרחות מגוונות של מאסות 
קטנות ועצבניות , אופייני לרבי - קומות רבים שנבנו בשנים האחרונות . בניגוד 
לשכונות שהוקמו לפני עשור ויותר , הבניינים כאן אינם ניצבים על עמודים והשטח 
שמתחת להם אינו מגרש חניה מרוצף באספלט . בחלקו התחתון של הבניין מרוכזים 
חדרי מכונות , מקלט וכו . שטח החניה מוצנע מתחת לפני הקרקע . חזיתות הבניינים 
אחידות למראה , אך ניכר מאמץ לגוון באמצעות מערכות שקעים ובליטות ובאמצעות 
תליית המרפסות הפתוחות לא אחת מעל השנייה , אלא כשהן מוסטות לסירוגין ומרוחקות 
שתי קומות זו מזו . עיקרון זה מונע אפשרות לסגירת המרפסות בתריסול , ומקנה 
לחזית מקצב מורכב יותר . מאמץ הגיוון מתגלה גם בעיצובן של המרפסות עצמן , 
שאינן מלבניות אלא בצורת חצאי משושים , טרפזים או בעלות קווים מעוגלים . 
בהשוואה לבניינים בני יותר מעשור שבקצהו המזרחי של רחוב ש"י עגנון , ולבנייניה 
של " תוכנית ל " משנות ה07 , ניכרים כאן מאמצים להפקיע את הבניין מהאנונימיות 
והסטנדרטיות הישנות . זהו סוף עידן התריסולים והזוויות הישרות . קווי המתאר 
עשירים ודרמטיים יותר ; הסביבה המיידית ופיתוח המגרש זוכים ליותר תשומת - 
לב ; ואת מקום הטיח הצבעוני של הבניינים הישנים , שהפך אפור - דהוי בשל 
העשן והפיח , תופסים עתה ציפויי אבן נסורה ומוזאיקת קרמיקה לבנה . במגדלי 
המגורים החדשים הנבנים בשולי העיר יש הד גם לבתים המשותפים היוקרתיים של 
מרכזה . הם מדגישים את המותרות והפאר , ופונים לקהל המסוגל לרכוש דירה 
במחיר שבין חצי מיליון למיליון ש"ח ומעלה . בתמורה מבטיחים לו אביזרי נוחות 
וקרבה לעיר . אבל ככל שיוקמו יותר בניינים כאלה , ובצפיפות גוברת , יהפכו 
השכונות היוקרתיות הללו לאנונימיות יותר . פעם היו הפרברים משכנם של העניים 
שלא היה בידם לרכוש דירה בעיר , או משכנם של העשירים שבנו להם וילות בבקשם 
שלווה ושקט כפרי . שכונות רבי הקומות , ההולכות וסוגרות עכשיו על העיר 
מצפון , מציבות מודל חדש של בנייה פרברית צפופה וגבוהה , המשופעת במרכזי 
קניות יוקרתיים , מועדוני ספורט ונופש ושטחי גינון רחבים יחסית ; מודל 
זה אינו שונה במהותו מפרברי השינה המקובלים . זהו ביטוי נוסף להתרחבותה 
של העיר המודרנית , שאינה מצליחה לפזר במקביל גם את מוקדי העיסוק , המסחר 
והתרבות . 
