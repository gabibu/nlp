מנכ"ל משרד הפנים , דב קהת , הורה אתמול לבדוק באופן יסודי את מינהל הכספים 
ב22 רשויות מקומיות , שחרגו מתקציביהן לאחר שכוסו גירעונותיהן במסגרת ההסדר 
עם הבנקים . במקומות שהבדיקה תצביע על חריגות גדולות ולא מוצדקות מהתקציב , 
ישקול משרד הפנים לפזר את המועצות , ולמנות תחתן ועדות קרואות . בהסדר 
שנעשה בקיץ האחרון עם הבנקים , כוסו מרבית גירעונותיהן המצטברים של כ081 
רשויות מקומיות , באמצעות הלוואות נוחות ארוכות טווח והגדלת מענקים . כמו 
כן , העניקה המדינה אשראי לרשויות אלה . היקף הגירעונות שכוסו במסגרת הסדר 
זה היה כ5 . 1 מיליארד שקלים . כתנאי להסדר התחייבו הרשויות שנכללו בו לא 
לחרוג שוב מתקציביהן , ובחלק מהן תוקן גם בסיס התקציב לשנה זו . למרות 
זאת , מהדו"חות הכספיים האחרונים שהוגשו למשרד הפנים עולה כי כמה רשויות 
חרגו מתקציביהן במאות אחוזים . קהת הינחה את רואי החשבון , שמונו לבדוק 
את מינהל הכספים ברשויות , להגיש את ממצאי הבדיקה תוך חודש . קפידבינמשרד 
הפנים סירב למסור באלו רשויות מדובר , אך נראה כי מרביתן ממגזר ערי הפיתוח 
בהן נתיבות , ירוחם , דימונה , חצור הגלילית , עכו , טבריה , מגדל , 
וכן מהמגזר הערבי והדרוזי . מקור בכיר במשרד הפנים מסר כי להערכתו שר 
הפנים ייאלץ לפזר את מועצותיהן של לפחות חמש רשויות . לדבריו , בחלק מהרשויות 
תבוטל עצמאותן של המועצות , והן יאוחדו עם אלו של יישובים סמוכים ( כעת 
נבחנת , למשל , האפשרות לסיפוחה של מגדל לטבריה ) . קהת הורה אתמול ליועץ 
המשפטי של משרד הפנים , עו"ד יחזקאל לוי , להשלים תוך 03 יום הצעת חוק 
ששר הפנים יביא לאישור הממשלה והכנסת , ואשר לפיה תוטל האחריות על החריגות 
מהתקציב על ראש הרשות המקומית וגזברה , והם יואשמו בעבירה פלילית . ממשרד 
הפנים נמסר כי חקיקה זו היא פועל יוצא של הסדר הבנקים , והיא נועדה למנוע 
עד כמה שאפשר יצירת גירעונות חדשים . מנכ"ל המשרד קרא לכל הספקים המתקשרים 
עם רשויות מקומיות לוודא כי הרשות מתחייבת לשלם להם במסגרת אפשרויותיה הכספיות 
ועל - פי תקציבים מאושרים . דובר מרכז השלטון המקומי , יעקב ברדוגו , אמר 
בתגובה כי המרכז לא יתן גיבוי אוטומטי לרשויות שהגזימו בחריגותיהן התקציביות . 
אולם , לדבריו , הגירעונות החדשים במרבית הרשויות נגרמו מאי - השלמת הסדר 
הבנקים לגביהן בעניין פריסת חובות קודמים . בשל כך החובות גדלים , ומונעים 
מאותן רשויות לתפקד כראוי , ואף לשלם משכורות לעובדים . במרכז השלטון המקומי 
האשימו אתמול את הממשלה בהיווצרות חלק מהגירעונות ברשויות , מאחר שמשרדיה , 
ובעיקר החינוך והרווחה , אינם מעבירים את חלקם במימון השירותים הממלכתיים 
ברשויות . עוד נטען כי הממשלה הטילה על הרשויות המקומיות את הקליטה הישירה 
של העולים , מבלי שדאגה להגדיל את תקציביהן בהתאם . 
