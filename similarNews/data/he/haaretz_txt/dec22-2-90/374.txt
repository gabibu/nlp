להיות בווארשה בימים שבין סיבוב הבחירות הראשון לנשיאות פולין לבין הסיבוב 
השני פירושו להימצא לפתע היכן ? בפלאנטה אחרת ? הרי זו קלישאה חבוטה , 
ובכל מקרה לא מדויקת . פלאנטות כאלה עשויות להתגלות במקומות שונים בעולם , 
כולל המזרח התיכון . אז צריך למצוא הגדרה אחרת למקום התמוה הזה , וכמה 
שלא אטרח ייתכן שלא יימצא לי תיאור טוב מזה הלקח מתוך מחזהו הסאטירי המפורסם 
של אלפרד זארי , " המלך א " . כידוע , מחזה זה מתרחש " בפולין , כלומר 
בשום מקום " . אז זהו , בשום מקום ( שהוא גם במקרה תרגומו המילולי של המושג 
" אוטופיה " ) . רמזים ל"המלך אובו " אפשר היה למצוא בכמה וכמה מאמרים 
בעיתונות הוורשאית . מחזהו של זארי , שתחילתו במהתלה אכזרית של תלמיד תיכון 
הנאנק תחת עולו של מורה שנוא , ומחליט להתנקם בו בעזרת הצגתו על הבימה במלוא 
תועבתו וטיפשותו , מציג את הדמות המיתית של העריץ בן ימינו : תאב השלטון , 
נבער מדעת , מרוצה מעצמו עד בלי די . יתרונו בכך שנתיניו פחותים אפילו 
ממנו : מטומטמים יותר , עיוורים יותר , נפחדים יותר . היו דברים מעולם . 
תוצאות הבחירות בסיבוב הראשון העלו לעיני הפולנים מחדש את האפשרות ששליטם 
החדש , הראשון שנבחר בבחירות חופשיות מקץ שנות שעבוד קומוניסטי , יהיה 
מין מלך אובו חדש : אדם מגוחך בתכלית , נבער מכל דעת , תאב שלטון לשמו . 
היו כבר מלכים כאלה בתולדותיה בנות האלף של פולין , כשם שהיו בתולדות כל 
עם אחר . השליט החדש , נשיא לפי התואר הרפובליקאי שלו , עלול להיות בבחינת 
חזרה אל הימים שמלפני הקומוניזם במובן הגרוע ביותר של ריאקציה : חזרה את 
הטיפוס הזה של שליט אוטוקרטי חסר עכבות ומעצורים , קפמאליד4תאוותן ובור , 
שכלי שלטונו הן צעקות , עלבונות וקללות . אובו , לשם תזכורת , פותח 
את דבריו על הבימה בקריאה מהדהדת לכל אורך הגרוטסקה הזאת : ! שהוראתה 
" חררא ! " . השאלה היא : מיהו אובו החדש ? ( וזו אמנם היתה כותרת המאמר 
הראשי בעיתון ורשאי חדש שעורכו הוא דובר הממשלה לשעבר , יזי ארבאן , ושמו 
ניה ! " כלומר " לא " ! ) . לכאורה , התשובה ביחס לזהותו של אובו בדמותו 
החדשה , ברוח זמננו , היא פשוטה . שמו מגיע מכל הכיוונים : נישא בפי 
כל הבריות , מושמע השכם והערב מעל גלי האתר , ונשקף מן הטלוויזיה . זהו 
סטניסלב , המכונה " סטאן " על דרך הקיצור האנגלו - סאקסי , טימינסקי . 
הוא המנצח האמיתי של סיבוב הבחירות הראשון , אף שזכה בפחות קולות משקיבל 
לך ולנסה . הגם שהפסיד בסיבוב השני , התופעה שלו היא הסימפטום המשמעותי 
ביותר של כל מערכת הבחירות הקרקסית הזאת , של מצבה הנוכחי של פולין , ואולי 
של מזרח אירופה כולה . טימינסקי האלמוני , הנראה כגולם , המפריח כזבים 
וסתירות גלויות , הצליח לדחוק את רגליו של תדיאוש מזובייצקי , ראש הממשלה 
לשעבר . היתה זו השפלה מאין כמוה בשביל מזובייצקי , להיות מובס על - ידי 
מועמד שחודש לפני הבחירות לא ידע איש אפילו את שמו . ואז , כשמתגלה דבר 
או שניים על אודות טימינסקי , מתגלה אותו מחזה אבסורד , שאפילו אלפרד זארי 
רב - הדמיון לא היה מסוגל להגותו . מהדורת - טימינסקי של מלך אובו היא מציאות 
העולה על כל דמיון . סטניסלב טימינסקי הוא בן 14 , ככל הידוע יליד אחד מפרוורי 
וארשה . לפני כעשרים שנה הצליח להגר מן הארץ מוכת - הקומוניזם לקנדה . 
בכיסו היו אז עשרה דולרים . מששב למולדתו כעבור שנים הריהו " מיליונר " . 
מה בדיוק ממדי רכושו ואיך הגיע אליו כל זה , ודברים רבים אחרים , הם 
בבחינת נעלמים . גרוע מזה : בעניין זה מסר טימינסקי בהזדמנויות שונות תשובות 
סותרות . עם זאת ידוע שזמן מה אחרי שהיגר לקנדה הוא נסע לפרו , שם יצא 
לחבל האמזונס וחי בין האינדיאנים . חוויה זו שינתה את ה"פילוסופיה " של 
חייו , כפי שהוא מספר . הרושם שלי הוא שטימינסקי קרא איזה רומן , אולי 
הרומן האחרון של ורגס יוסה , הסופר הפרואני שבעצמו היה מועמד לנשיאות בארצו , 
וגנב כמה פרטים ביוגרפיים מתוך " הדברן " שלו . ועוד תעלומה : מי בדיוק 
כתב את ספרו הפרוגרמטי , שיכולים לרכוש רק אלה שחותמים למענו ? שם הספר 
עצמו , " כלבים קדושים " , מעורר אי - נוחות . תכניו , ככל שאלה מצוטטים 
לרוב בעיתונות ואף מפי טימינסקי עצמו , מצביעים על התמהונות הגמורה של האיש : 
תערובת של דברי אמונה קאתולית יוקדת עם קטעי מיתוסים אינדיאניים , ותוכניות 
כלכליות שיסודות של ליברליות ימנית קיצונית מתרוצצים בהם יחד עם רעיונות 
כמו - מרקסיסטיים ( הלאמת רכוש ) . הכל עושה רושם של יצירה שעל - ידה 
ה"מיין קאמפף " הוא בבחינת הרצאה בהירה והגיונית לעילא . ובכן , היות 
שהפולנית הקלוקלת שבפי טימינסקי אינה בדיוק לשון שניתן לכתוב בה משפט כלשהו , 
יש לספר מחבר - משנה , איש שירותי הביטחון הקומוניסטיים לשעבר . עובדה 
זאת , וכמה אחרות שכמותה , גרמה להתגבשות הדעה שטימינסקי הוא שליח ועושה 
דברו של הק - ג - ב שעודנו מעוניין לתקוע מקלות בגלגלי הדמוקרטיזציה הפולנית , 
או לפחות לשים אותה ללעג ולקלס . אינטלקטואלים פולנים רבים שפגשתי משוכנעים 
שכך הדבר , אך עלי להודות שזו טענה הנראית לי כפאראנואית - פולנית ותיקה , 
ואין לה קשר עם המציאות הנלעגת של הק - ג - ב כיום . אבל מה אני יודע ? 
הכל אומרים , וזה בוודאי נכון , שתופעת סטאן טימינסקי כשלעצמה אינה חשובה 
כל כך , שהוא ייעלם מן הזיכרון תוך זמן קצר . מה שיישאר , לעומת זאת , 
הוא קהל הבוחרים שלו . העיתונות הפולנית מלאה וגדושה בניתוחי הקהל הזה 
ומניעיו השונים : מאיסתו במלחמה בצמרת בין שני פלגי סולידריות , והניתוק 
המתמשך בין ה"אליטה " הפולנית באשר היא ובין העם וצרכיו . בלתי נמנעת היא 
גם ההתייחסות למיתוסים שמגלמים שקריו השונים של טימינסקי : מיתוס ההגירה 
המצליחה , עניין העדרות בשנות המאבק והאשליות שהוא הצית וכיבה . ועוד גורמים 
משחקים לטובת " סטאן " , שפעולתו הראשונה כמועמד לנשיאות היתה עלייה לרגל 
אל מזבח האם הקדושה בצנסטוחובה , המקום הקדוש ביותר של הקתוליות הפולנית , 
וכריעת ברך ליד איקונת " המדונה השחורה " . כל זה יכול היה להצטייר כדוגמה 
נוספת , אם גם הבולטת מכולן , לאי - בגרותו הפוליטית של הציבור הפולני , 
שלמעלה מארבעים שנות קומוניזם ועשר שנות פורענות שקדמו להן לא היו עשויים 
להתקינו כראוי לקראת הוויה לאומית דמוקרטית בנוסח המערבי . תופעת טימינסקי 
היא , בין השאר , עדות נוספת לתבוסתה המוחלטת של האליטה האינטלקטואלית , 
המרוכזת ומסוגרת רובה ככולה במחנהו של מזובייצקי . ואמנם , המחנה הזה , 
האירופי לעילא ולעילא , מכה עכשיו על חטא הניתוק מן העם , על חטא ה"היבריס " 
שלקה בו כביכול . חיזיון זה של חזרה מאוחרת מדי בתשובה מזכיר במשהו את ההתפכחויות 
מעת לעת של השמאל הישראלי לנוכח המציאות החברתית והפוליטית בארץ . בכלל , 
כנרמז , קריאת העיתונות השופעת , האינטליגנטית , המצוינת בדרך כלל , 
של מחנה האינטליגנציה , מזכירה לישראלי שוב ושוב אנלוגיות ישראליות מן 
ההיסטוריה של שלוש - עשרה השנים האחרונות בחברה הישראלית . אך זהו נושא 
לעצמו , שאני מאזכר כאן שוב ושוב כדי להצביע על המורשת הנסתרת , ולפעמים 
הלא - נסתרת , המקשרת את שתי התרבויות הפוליטיות שלכאורה רחוקות זו מזו 
תכלית ריחוק . גם בעיתונות הפולנית מצאתי בימים האחרונים את הציטטה מדברי 
ברכט על כך ש"צריך לפטר את העם " לפי טענת האינטלקטואלים הרגוזים , ציטטה 
סארקסטית שעוקצה מופנה כלפי אומריה . אך המצב הפולני עגום עוד יותר ממה שעשוי 
להצטייר מתוך תופעת טימינסקי . הבעיה היא שלפני שקם המלך אובו הפולני , 
קם מי שאינו רחוק כל עיקר מדמותו של המלך אובו המקורי הנשיא שנבחר . לך 
ולנסה עצמו הוא מעין מלך אובו חדש . בתקופה האחרונה התברר כי הוא מין עריץ 
אנכרוניסטי שחינוכו הפוליטי לקוי במידה יתרה , שלא לומר נעדר כליל . הופעותיו 
במערכת הבחירות , נאומיו טעוני ההסתה וגילויים שונים אחרים של אישיותו החלו 
להלך אימים על אנשי האינטליגנציה . עצם היחלצותו למאבק נגד עמיתו לשעבר , 
מזובייצקי , היתה סימן לתאוות שלטון שתבונתה מוטלת בספק . יש שכתבו כי 
הוא האשם בכל , כולל תופעת טימינסקי . ולנסה עצמו הציב לו כאידאל את המרשל 
פילסודסקי , דמות נערצת על הפולנים , אך גם היא אנכרוניסטית ביחס לאתגרי 
ימינו . הלאומנות הנאיווית משהו של ולנסה , יחד עם תוכניותיו המעורפלות 
בתחומי הכלכלה והרפורמות החברתיות השונות , עושות את הנשיא הנבחר שתחומי 
אחריותו רק עומדים להיקבע בחוקה שעדיין לא נכתבה ( והיא אמורה להיכתב בהשראתו ) 
לפרובלמטי , בלשון המעטה . מובן שולנסה עדיף על טימינסקי . בחירתו של 
האחרון היתה עושה את הדמוקרטיה הפולנית הנולדת ללעג ולקלס בעיני העולם כולו , 
ואנשי האינטליגנציה דיברו על " חרפה לאומית " כבר לאחר תוצאות הסיבוב 
הראשון שבו רשם הצלחה בולטת . אך הבחירה הסופית , של המנהיג המפורסם והמפוקפק , 
אף שהיא עדיפה על הבחירה ביריבו המגוחך , עדיין רחוקה מלהיות מקור לגאווה . 
נראה שעוד ימים רבים תהיה פולין אחוזה בחיבוקו האימתני של המלך אובו . 
