פאריס ( מיוחד ל"ספורט הארץ " ) . מכבי תל אביב פתח אמש את הופעתו בטורניר 
חג המולד הקצר בפאריס , בהפסד לפאוק סלוניקי 2819 . הצופים באולם היפה 
בברסי חזו ביכולת לא טובה של של מכבי , שלא הצליח לסגור את הקלעים היוונים . 
במחצית החזיקו המכבים מעמד והיא הסתיימה ביתרון זעיר לסלוניקי 4414 . שחקני 
פאוק , בהם מיודענו קן בארלו , הסתדרו היטב עם משחק ההגנה של מכבי ת"א , 
והגדילו את יתרונם במחצית השניה . אחוזי הקליעה של מכבי , שהיו גרועים 
בטורניר באמצע השבוע במדריד , לא השתפרו גם הפעם . דורון גמצי , אולי 
בגלל עייפות מצטברת , סיים את המשחק עם 4 נקודות בלבד , בדיוק כמו נדב 
הנפלד שממשיך לאכזב . מאידך שמרו שחקני החיזוק של הקבוצה על רמה טובה . 
רויאל קלע 23 נקודות , והורטון סיים עם 21 נקודות ועשרה ריבאונדים . קורפס 
היה הבולט בשחקני פאוק , לאחר שקלע 92 נקודות , בהן 7 סלי שלוש . את תשומת 
הלב משך קן בארלו שהיה טוב , וסיים את המשחק עם 12 נקודות ו - 11 ריבאונדים . 
בארלו אמר בסיום : " אין זה נצחון אישי שלי על מכבי ת"א . זה נצחון של 
כל הקבוצה . למכבי ספסל טוב והוא חייב לנצלו , ולהשתפר בהמשך הדרך רויאל 
23 , מרסר 21 , הורטון 21 , דניאל 11 , גודס 5 , הנפלד 4 , גמצי 4 , 
סימס 2 . במשחק אחר בטורניר התמודדה לימוז , שנהנתה מעידוד קולני של הקהל 
המקומי , עם ראוולי סאו פאולו . הצרפתים למודי הכשלונות בעת האחרונה הצליחו 
לנצח 911011 . הקלעים הבולטים שלהם היו : אוסטרובסקי 23 נק , ברוקס 92 . 
שתי המנצחות ייפגשו היום בגמר הטורניר . מכבי וסאו פאולו יתמודדו על המקום 
השלישי . מחר תחזור הקבוצה המכבית לארץ , לאחר שבועיים של טורנירים באירופה . 
ביום חמישי ביד אליהו מכבי מול הקבוצה האנגלית קינגסטון בגביע אירופה לאלופות . 
