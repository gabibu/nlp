פאריס ( מיוחד ל"הארץ " ) . שר ההגנה הצרפתי , זאן פייר שוונמן , שבא 
אתמול לבלות את חג המולד עם הכוח הצרפתי השוהה בסעודיה , ביטל פגישה שתוכננה 
לו עם שר ההגנה הסעודי , סולטן אבן עבד אל - עזיז , וזאת במחאה על החלטתם 
של הסעודים שלא לאפשר את הופעתו של הזמר הצרפתי הפופולארי אדי מיטשל בפני 
החיילים הצרפתיים . מפקדי הצבא הצרפתי בסעודיה ניהלו בשעות יום אתמול מגעים 
מאומצים לשכנע את השלטונות הסעודיים לאפשר את קיום המופע בפני 000 , 6 החיילים 
השוהים על אדמת סעודיה . כל המאמצים עלו בתוהו והפרשה כולה יצרה מתח רב 
בין הסעודים לבין הצרפתים . אדי מיטשל , שבא שלשום במיוחד לסעודיה כדי להופיע 
בפני החיילים הצרפתיים , נאלץ לבטל את הופעתו בהוראת השלטונות הסעודיים . 
השלטונות הסעודיים טענו כי הופעתו של מיטשל עלולה לפגוע במסורת המוסלמית 
של המדינה . ההחלטה עוררה כעס רב ואכזבה בקרב הכוח הצרפתי , זאת משום שקודם 
צאתו לסעודיה קיבלו הרשויות הצרפתיות היתר של הסעודים להביא את הזמר . מיטשל 
הגיע עם צוות של כ02 איש ושלושה טון ציוד . הפרשה גרמה לסערה בצרפת וכל כלי 
התקשורת דיווחו עליה בפתח מהדורות החדשות . חיילים צרפתיים טענו בפני כתבים 
כי הם נאלצים לבלות את חג המולד במדבריות סעודיה הרחק ממשפחותיהם בתנאים 
קשים כדי להגן על סעודיה , והנה הסעודים גומלים באופן שכזה . אמצעי התקשורת 
בצרפת הזכירו כי להקת " סמבול סקס " הספרדית הורשתה להופיע בפני חיילים 
ספרדיים על ספינה סמוך לחופי סעודיה על אף שזמרות הלהקה מופיעות בחצאיות 
מיני . בסעודיה שוהים כעת יותר מ000 , 6 חיילים צרפתיים ועד ה51 בינואר יגיע 
מספרם לכ000 , 01 איש . 
