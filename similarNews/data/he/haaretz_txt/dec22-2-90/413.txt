( ע ) . אתמול העיד בפני בית המשפט המחוזי בתל אביב עמי פופר , המואשם 
ברצח שבעה ערבים ופציעת עשרה בצומת גן הוורדים בראשון לציון . פופר ענה במשך 
שעתיים לשאלות התביעה והשופטים חיים שטיינברג , דוד בר - אופיר ואדמונד 
לוי . לפני מתן עדותו ביקש הנאשם כי הוריו ובני משפחתו יעזבו את אולם בית 
המשפט . לדבריו , היה תלמיד מצטיין בבית הספר . הוא התגייס במחצית 78 , 
ובדצמבר 88 שוחרר מצה"ל בגלל אי התאמה . כששוחרר החל לעבוד בעבודות מזדמנות 
והחליף מקומות עבודה לעתים קרובות . לשאלת סניגורו על חוסר עקביותו , השיב : 
" כשאני נתקל בערבים אני הופך למישהו אחר " . חייו השתנו , לדבריו , כשהכיר 
את חברתו הנוכחית ב21 באוגוסט 88 . עד אליה , סיפר פופר , כשמערכת היחסים 
היתה מקבלת צביון אינטימי , היה עולה לנגד עיניו סיפור האונס שחווה בנערותו . 
אולם עם חברתו הנוכחית המצב היה שונה בשל טראומה מינית שחוו שניהם . פופר 
תיאר בפני בית המשפט את הבדיקה הפסיכיאטרית שעבר . לדבריו , כשהגיע לבית 
החולים לחולי נפש אברבנאל , התקבל על ידי רופא שישב עם רגליים מורמות על 
השולחן ושאל אותו : " כן , מה יש לך להגיד מר פופר ? " הנאשם אמר לבית 
המשפט : " אני לא משאית זבל שלוחצים על כפתור והכל נפתח " . כשנשאל על התקיפה 
המינית שעבר , אמר בקול נסער : " הרגשתי שאני חייב לגמור עם הסיוט הזה . 
בלילה אני שומע איך צוחקים עלי " . התובעת , עו"ד דורית שפירא , שאלה את 
פופר פרטים על האירוע בגן הוורדים . בין היתר , ביקשה פרטים מזהים על הערבי 
שתקף אותו מינית , והתאמת תיאורו לאדם שראה בצומת גן הוורדים . " הוא 
קצת יותר גבוה ממני , יש לו שיער שחור ופרצוף ערבי " , השיב הנאשם . פופר 
נשאל עוד לפרטים על הנשק . בעדותו חזר והבהיר כי עניין הנקמה " יושב לי 
בראש שש שנים " . לדבריו , ידע מראש כי יהרוג . " החלטתי להשתמש בנשק 
בשבת , כשישבתי עם חברתי אצלי בחדר . רציתי לסגור את הסיוט הזה , להעיף 
אותו ממני " . בחודש הבא יעבור עמי פופר בדיקה פסיכיאטרית . ישיבת בית המשפט 
הבאה נקבעה ל01 בפברואר . 
