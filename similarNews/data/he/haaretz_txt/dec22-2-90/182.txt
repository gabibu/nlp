בחג המולד מתהדרת יפאן באשליה הגדולה ביותר של דמיונה למערב . " חג המולד 
הראשון " , " סנטה קלאוס בא לעיר " והמנגינות המתקתקות של " חג מולד לבן " 
מושמעים בחנויות הכלבו הגדולות , כמו גם באלפי החנויות המשפחתיות ובתי הקפה . 
מדפי החנויות מלאים בממתקי חג מולד העטופים עטיפות מרהיבות . בשנה שעברה , 
למשל , איחלה חנות הכל - בו " מארוי " לצופים בפרסומת טלוויזיונית : 
" מארוי ( על משקל מרי ) כריסמס " . וברופונגי , צומת העסקים בו נפגשים 
מזרח ומערב , ישב סנטה קלאוס ענק מפלסטיק ממולא אוויר ליד גורד שחקים , 
כשילדים צוהלים רצים בין רגליו . השנה רוכב סנטה ברכבת התחתית של טוקיו . 
בפרסומת בתחנת רכבת הוא נראה שקוע עד צווארו באמבט חם יפאני . בפרסומת 
אחרת נראה סנטה בעל הזקן הלבן הגדול מקריח , כשעל ראשו כובע סקי והוא מרכיב 
משקפי שמש , כמו היפי מזדקן . הוא משמש פרסומת למצלמת וידיאו יפאנית קטנה . 
אבל רק אחוז אחד מכלל האוכלוסייה ביפאן הם נוצרים . השאר הם ברובם אתיאיסטים 
מוצהרים או בודהיסטים על הנייר , המקיימים כמה טקסים חיצוניים בלבד . מתבקשת 
השאלה למה צריכים יפאנים את חג המולד ? יפנים אוהבים לומר לזרים " יש לנו 
טקסי לידה שינטואיסטים , חתונות נוצריות והלוויות בודהיסטיות " והם יכולים 
להוסיף לא אחת במבוכה ביישנית " אתם חושבים שזה מוזר ? " . כן ולא , ישיבו 
מרבית הזרים . האנתרופולוגית היפאנית הידועה , צייה נקאנה , השוותה פעם 
את החברה היפאנית למדוזה , ואמרה " אין בה כלל עצמות אבל יש בה סדר פנימי " . 
נקאנה ניתחה את מבנה החברה היפאנית אך בה במידה יכולה היתה להתייחס ליכולת 
האמורפית של תדמיות התרבות לשאול , לחקות ולספוג השפעות מבחוץ , תוך שמירה 
על מה שהן רואות כזהות העצמית היפאנית . שכן חג המולד ביפאן אינו חג מולד 
כפי שהוא מוכר במערב . למשל , לא את " המשיח " של הנדל משמיעות תזמורות 
ברחבי יפאן במהלך חודש דצמבר העליז , אלא את הסימפוניה התשיעית של בטהובן . 
בניגוד למערב , חלוקת מתנות חג המולד ביפאן מיועדת בעיקר לילדים . בסעודת 
חג המולד אוכלים תרנגול ולא תרנגול הודו . יש להבין נהגים רבים ביפאן על 
רקע ממדי הבית היפאני . הבית הקטן בדרך כלל , המצויד בתנור מיקרוגל קטן , 
הופך ארוחה גדולה של תרנגול הודו לבלתי אפשרית . כך איפוא את עוף חג המולד 
חותכים לפני שמכניסים לתנור . האפייה עצמה היא חידוש ביפאן , וכך יש סבירות 
שמשפחות יזמינו ארוחה מ"קולונל סנדרס קנטקי פרייד ציקן " או יקנו מנות מוכנות 
מחנות כל - בו או אטליז . הארוחה עצמה אינה חייבת לכלול בשר עוף . פיצה 
מספיקה בהחלט . אבל חשוב שיאכלו אותה בסכין ומזלג , לא במקלות אכילה . 
אולם החידוש המעניין ביותר של חג המולד ביפאן קשור באווירה . לצעירים מסוף 
שנות ה02 שלהם עד אמצע שנות ה03 , אמור חג המולד להיות האירוע הרומנטי של 
השנה , על כל פרטיו ודקדוקיו . על פי " חוק היפוכי התרבות " , כיוון 
שערב חג המולד במערב אמור להיות אירוע משפחתי שקט וערב השנה החדשה הוא אירוע 
רועש , ביפאן ההיפך הוא הנכון . את יום השנה החדשה מבלים עם המשפחה ובערב 
חג המולד לוקחים צעירים את בנות זוגם לפגישה יקרה , או לפחות שותים עם 
ידידים בקוריפה , סעודת חג מולד . אירוע זה הפך לסמל חברתי ביפאן . אם 
יש לך עם מי לצאת בערב חג מולד הרי זה " גינגל בל " . ואם אין לך קוראים 
לכך " סינגל בל " , לבד בבית . לצורך היציאה הזו של השנה , אתה חייב להיות 
בעל מכונית או לפחות בעל גישה אליה . אם באותו ערב אין לך ברירה אלא ברכבת 
התחתית , ותר על כל הרעיון , כי לעולם לא תתגבר על ההשפלה . אם שפר מזלך 
וברשותך מכונית פאר זרה ב - אם - וו , מרצדס או פורשה , יש סיכוי שהנערה 
תהיה שלך לנצח . ביפאן יש לאמצעי התקשורת השפעה ישירה על אופנות ומגמות . 
מגזינים לצעירים כוללים דרך קבע " מדריכי פגישות " עם הוראות " איך 
לזכות בלבבה " . סוג זה של " מסלול היציאות " ( כלומר לוח זמנים בלוויית 
הפירוט מה יש לעשות ומה לא בכל שלב ) , המבטיח הצלחה למי שרוצה להרשים 
צעירה , הוא מקור דאגה וחרדה לגברים צעירים . מסלול ערב חג המולד דורש 
ארוחה במסעדה יקרה , ואחריה משקה בבאר מערבי או במועדון גאז . אך מה שאמור 
להרשים במיוחד את הנערה , היא סצינת פיתוי המעלה חלומות על נסיעות לחו"ל . 
למשל באתר ביוקהומה הנשקף מעל המספנות והאניות . מקום אחר הוא מסעדה בראש 
גג בציבה , הנשקפת על נוף מפרץ טוקיו והנוף המרהיב של דיסנילנד הפופולרי 
גם הוא , כיוון שהוא זר ולפיכך אקזוטי . אם המחזר הוא בן מזל , הוא עשוי 
לסיים את הלילה בחדר מלון עם הצעירה . אבל עליו להמר מראש על סיכוייו בערב 
זה , שכן בתי המלון הם בעלי תפוסה מלאה החל מסוף אוקטובר . בערב זה נותנים 
צעירים לצעירות מתנות יקרות ששווין נע מ03 אלף עד 001 אלף יאן . ( כ522057 
דולר ) . מומלץ לצעירים לתת מוצרים מיובאים בעלי תווית יוקרתית , והנחשק 
ביותר הוא תכשיט מטיפני . אך יש סימנים כי אירועים אלה יוצאים מכלל שליטה . 
במאמר שפורסם לא מכבר , העריך העיתון " מייניצי שינבון " כי פועלים צעירים 
מוציאים 002 אלף יאן בממוצע על הפגישות שלהם בערב חג מולד , וזה סכום גדול 
אפילו ביפאן . לצעיר יפאני שמדגיש כי אינו נוצרי , יש ביקורת על צריכה 
מופלגת זו . " לצעירים יפאנים אין ביטחון עצמי , ולכן הם תוהים איך הם 
צריכים לנהוג או לבלות עם נשים צעירות . הם לא יכולים למצוא דרך מקורית 
משלהם לעשות דברים , כך שהם תלויים באמצעי התקשורת . אמצעי התקשורת כמעט 
מאלצים אותם לעשות דברים כאלה " . אישה בגיל העמידה המלמדת יוגה גילתה סבלנות 
רבה יותר . בצחוק מתגלגל אמרה : זו חגיגת יום הולדת גדולה , לא ? זו 
חגיגת יום ההולדת של ישו . כולם יכולים ליהנות ממנה , בכל רחבי העולם " . 
