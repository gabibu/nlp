מנהלי מחלקות בבית החולים וולפסון טוענים שהעולים החדשים חולים יותר מתושבי 
מדינת ישראל . בינתיים , עד שלעולים יהיו מגורי קבע , קשה לבסס הנחה זו 
על נתונים מספריים . ד"ר יהושע וייסבורט , מנהל בית החולים וולפסון , מנמק 
זאת ברמת הטיפול הירודה ברוסיה . הציוד הרפואי שם מועט וישן מאוד , בעיקר 
בפריפריות . החינוך לרפואה מונעת לוקה בחסר וכן תנאי ההיגיינה אינם מספיקים . 
בנוסף , שעור הזקנים מבין העולים גבוה מהממוצע בארץ . קרדיולוג , עולה 
חדש , שסירב להזדהות , אישר בפני מנהל מכון הלב בוולפסון , פרוף יחזקאל 
דישון , את מה שאמרו רבים מהעולים החדשים שהגיעו לטיפול : ברוסיה לא מצנטרים 
חולים מעל גיל 04 . הקרדיולוג גם סיפר שברוסיה הוא שימש כקרדיולוג יחיד 
באיזור בו התגוררו למעלה ם - 004 אלף נפש , והאמצעים הטיפוליים שלו היו 
מאוד דלים . ד"ר וייסבורט מתרעם על משרד האוצר ומשרד הבריאות : " הם חושבים 
שקירות בתי החולים עשויים מגומי , הצוות עם יכולת שכפול והמיטות נפתחות . 
אחרת אין לי כל הסבר לתרדמת ראשי המשרדים האלה , שכלל לא נערכים לקליטת 
עשרות אלפי העולים שהגיעו ויגיעו . הרי גם אם הם לא היו יותר חולים מהממוצע , 
הם נזקקים לשירותי הבריאות של בית החולים וכבר עכשיו נוספו אלפי עולים לאיזור 
שלנו " . 
