" וודאי שברצוני להשאיר את הפועל תל אביב בליגה ואפילו לעלות לפליי אוף 
העליון . זו משימה קשה , אבל אני מאמין בשחקנים ובמה שעשו בשנים האחרונות . 
הרבה תלוי בתוצאות החודש הקרוב , אז נדע לאן פנינו מועדות " כך אמר אמש 
שמעון שנהר , המאמן החדש של הפועל תל אביב , בתום אימון הבכורה שקיים בבלומפילד . 
אחר כך הוסיף : " זו אגודה שכל מאמן רוצה לאמן בה " . אתמול בשעה שלוש 
אחר הצהרים , ללא שיחת הכנה עם השחקנים ואחרי תקתוק המצלמות , חזר שמעון 
שנהר , לבוש בגד אימון שחור שבלט על רקע האדום שמסביב , לאמן לאחר שנה 
של שביתה מאונס אחרי פיטוריו מהפועל באר שבע . משחק הליגה הראשון שלו בהפועל 
ת"א יהיה בשבת בבאר שבע . על היחסים המקצועיים שישררו בין המנהל משה סיני , 
לבין המאמן שמעון שנהר , ביקשו לפסוח , לא להתייחס . שנהר : " מאוד 
נהניתי בפגישתי עם סיני . שמעתי את תפיסתו ואת גישתו . התעודדתי בשיחותי 
איתו ועם ההנהלה . אנחנו יודעים בדיוק היכן אנו עומדים " . המנהל - שחקן 
משה סיני , שסירב גם אתמול לדבר עם עיתונאים , הסכים להצהיר רק זאת : 
" שמעון שנהר הוא מאמן הפועל ת"א עם כל הסמכויות שבעולם . מעבר לזה איני 
יכול לומר שום דבר נוסף " . באימון השתתפו 12 שחקנים . חלקו הראשון הוקדש 
לכושר גופני בהדרכת מאמן הכושר מוטי גמליאל , תחת עיניו המפקחות של שמעון 
שנהר , שאמר לאחריו : מצאתי אוירה טובה . הניצחון בשבת הביא תמורה . 
האימון היה ענייני ושקט " . עיקר הבעיה של הפועל ת"א לדעת שנהר : " רק שלושה 
שחקנים שותפו כמעט בכל המשחקים . כאשר אין שלד קבוע זהו שורש הבעיה . 
יש לדאוג ליציבות בהרכב " . לכך הוא מצרף את הכרטיסים הצהובים והאדומים הרבים 
שספגו שחקנים רבים , וכן את פציעות שחקני מפתח בקבוצה . בתום האימון ערך 
שנהר פגישת היכרות עם השחקנים , בה נכחו גם חברי ההנהלה ובראשם היו"ר יוסי 
שפרלינג . שנהר הירצה את עיקרי תוכנית העבודה שלו לכל השבוע . היום יהיו 
שני אימונים , אחד מהם יוקדש לחולית ההתקפה ; מחר שני אימונים , אחד מהם 
יוקדש להגנה . בכל אלה ישתתפו גם שחקני הקישור האופנסיביים והשוערים . על 
המשחק בבאר שבע , הקבוצה ממנה פוטר , אמר : " אין משחק קל בליגה שלנו , 
אבל ניתן לנצח כל קבוצה . אין הבדלי רמות גדולים בכדורגל הישראלי " . שנהר 
סיפר , כי כבר ביום ראשון לפני שמונה ימים פגש את אנשי הפועל ת"א , אך 
הפגישה לא הולידה דבר . על עתידו בקבוצה אמר : " ברצוני לעבוד בלי להתחייב . 
קבענו שבפרק זמן מסויים במשך העונה נשב ונדבר אם אמשיך לעבוד גם בעונה הבאה " . 
בין השחקנים הורגשה אוירה אופטימית . מוריס זאנו הותיק אמר : " ההרגשה 
טובה . אנחנו , השחקנים , אשמים במצב אליו הגענו . עם שנהר אני מקווה 
שנצליח יותר " . אלי כהן המחלים מניתוח , ולא השתתף באימון , הוסיף : 
" מהצד זה נראה טוב " . מי שלא היה שותף לאימון ולאוירה היה הבולגרי קראסימיר 
קואב , שאיבד מקומו בסגל ויחזור כנראה לבולגריה בשבוע הבא . הוא אמר במרירות : 
" אני עוזב , כי אולי אינני מספיק טוב כדי לשחק פה . אני חוזר לבולגריה 
כדי לשחק " . את האכזבה היחידה אתמול סיפקו אוהדי הקבוצה . רק ך - 03 מהם 
הטריחו עצמם לבלומפילד לראות את המאמן החדש באימון הבכורה שלו . 
