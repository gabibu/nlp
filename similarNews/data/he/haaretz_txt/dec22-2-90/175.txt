בהידרדרות אל התפרקות ואו מלחמת - אזרחים ביוגוסלוויה מובילות סרביה , קרואטיה 
וסלובניה , החזקות בשש הרפובליקות ( ושני אזורים אוטונומיים ) של הפדראציה . 
השבוע היה תורה של סלובניה , המפותחת והעשירה בכולן . במשאל - עם אושרר , 
ברוב של % 08 , החוק שנתקבל בפרלמנט הסלובני , המתיר לרפובליקה להכריז 
על עצמאותה מיוגוסלוויה . הצבא הפדראלי , הכוח העיקרי לשמירת אחדותה של 
המדינה , שכ%57 מקציניו סרבים , הודיע מראש שיפעיל כוח נגד כל ניסיון פרישה . 
בסרביה , הרפובליקה הגדולה והדומינאנטית בפדראציה , נערכו הבחירות החופשיות 
הראשונות לפני כעשרה ימים , וב%56 מהקולות זכתה , שלא כביתר הרפובליקות , 
המפלגה הסוציאליסטית ( קרי קומוניסטית ) , בראשותו של סלובודן מילוסביץ . 
יותר מהזדהות אידאולוגית , משקפות התוצאות תודעה לאומנית , שכן בסרביה 
נחשבים הקומוניסטים לנושאי דגל הלאומנות . בשבוע שעבר נתקבל בפרלמנט של 
סרביה תיקון לחוק הפלילי המטיל מעתה עונשי מאסר בגין עבירה של " ביקורת 
על המדינה הסרבית ומנהיגיה " ; ביטויי טוטליטריות מסוג זה אינם מגבירים כמובן 
את רצון יתר הרפובליקות לדור בצוותא במדינה שבה סרביה היא המרכיב הדומינאנטי . 
במקביל למבחן הכוח עם סלובניה , צפוי בקרוב לסרביה ולממשלה הפדראלית עימות 
גם עם קרואטיה , הרפובליקה הימנית ביותר ( ובעלת עבר של שיתוף פעולה עם 
הנאצים ) . הפרלמנט הקרואטי מכין עתה תיקון לחוקה שיעניק לנשיא הרפובליקה , 
פרניו טודזמן , סמכות מלאה על הכוחות המזוינים בה וזכות לפטר את הממשלה 
ולשלוט במקומה . ראש ממשלתה הפדראלי של יוגוסלוויה , אנטה מרקוביץ , יכול 
לזקוף לזכותו את ההישג המרשים של הורדת האינפלציה מ%000 , 2 ב9891 ל%8 בחודש 
נובמבר השנה . הוא הזהיר בפרלמנט הפדראלי בנוסח גורבצוב שאם לא יאפשרו 
לממש את תוכנית הרפורמות שלו , חזויה ליוגוסלוויה או התפוררות מוחלטת או 
גלישה לדיקטטורה . מלים תקיפות , אך הן בוששו להגיע לאוזני האזרחים : 
מילוסביץ אסר על הטלוויזיה בבלגראד ( שהיא גם בירת סרביה וגם בירת יוגוסלוויה ) 
לשדר את הנאום . 
