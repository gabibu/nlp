הכל מתחיל בערב שגרתי בטיילת של בת ים . מחוגי השעון מורים על 03 . 01 . 
פתאום נעצרת מכונית ב . ם . וו 98 וחוסמת את דרכה של המכונית האחרת , ב . 
ם . וו . גם היא , מאותה שנת ייצור . נהג המכונית החוסמת שולף אקדח 
ויורה באחד מנוסעי המכונית הנחסמת . אחר כך מתפתח מרדף לאורך הרחוב , ממש 
כמו בסרטי הפעולה הטובים ; שניים רודפים ושניים נמלטים . לא מתחשבים במקום 
ובשעה ולא שמים לב לאנשים שנאספים סביבם . המרדף נמשך אל תוך הים בחוף הסי 
פאלאס , עד שבסוף שניים מהם , רודף ונרדף , כמעט טובעים . התסריט הזה 
אינו שאוב מסיפוריו מריו פוזו ( " הסנדק " ) וגם לא מבוסס על אחד ממעלליו 
של אל קפונה . זה קרה בבת ים ב - 03 באוגוסט 98 , ערב של סוף הקיץ בטיילת , 
מול מסעדת קונטיקי . הדמויות המרכזיות , רובן מבת ים , מופיעות בימים 
אלה בבית המשפט המחוזי בתל אביב ; ארבעה נאשמים וארבעה עדי תביעה . כתב 
האישום הוא על קשירת קשר לבצע פשע ועל נסיון לרצח . גירסת המשטרה לאירועים 
באותו ערב מופיעה בכתב האישום שהגישה פרקליטות מחוז תל אביב ב - 2 בפברואר 
09 לבית המשפט המחוזי בתל אביב . הנאשם הראשון והעיקרי הוא חיים בן שמעון 
( 52 ) , המתגורר ברחוב בלפור בבת ים . בן שמעון נמצא במעצר מאז ה - 
41 בינואר 09 . הנאשם השני הוא שלמה פיס ( 42 ) , תושב יבנה . פיס נתון 
במעצר מאז ה - 01 בינואר 09 . שני הנאשמים הנותרים , רחל קרנץ ( המכונה 
" בובה " ) ואורן מרציאנו , נעצרו ימים אחדים לאחר מעצר השניים הראשונים , 
אולם שוחררו בערבות מאוחר יותר . רחל ( בובה ) קרנץ , שבקרוב ימלאו לה 
02 , היא חברתו לחיים של בן שמעון והשניים מתגוררים , או ליתר דיוק , 
התגוררו בעבר , באותה הדירה ברחוב בלפור 52 בבת ים ( שכן בן שמעון בילה 
בתא המעצר באבו כביר במרוצת השנה האחרונה ) . אורן מרציאנו ( 22 ) מתגורר 
גם הוא ברחוב בלפור . בכתב האישום נטען כי ב - 03 באוגוסט 98 , בשעה 03 . 
01 בערב , בסמוך למסעדת קונטיקי בבת ים , נפגשו חיים בן שמעון וחמיס כולאב 
( נאשם חמישי בפרשה שמשפטו הופרד ראה מסגרת ) ותכננו לרצוח את אהרון סיווה 
( המכונה ריקו ) ואנדרי רומאנו ( המכונה אנדי ) . אחר כך , גורסת התביעה , 
נסעו ארבעת הנאשמים ברכבו של בן שמעון והגיעו מספר דקות מאוחר יותר לאיזור 
המסעדה , כשהם מצוידים באקדח . בזמן שנסעו להביא את האקדח , נותר חמיס 
באיזור המסעדה והמתין לבואם של סיווה ורומאנו , כשברשותו סכין . כשהגיעו 
סיווה ורומאנו למקום במכונית ב . ם . וו נהוגה בידי אבי קיקו ( המכונה אפטו ) 
כשסיווה יושב במושב שליד הנהג ורומאנו יושב במושב האחורי עצר אותם חמיס 
ועיכבם עד לבואם של הנאשמים , כשהוא עומד ליד דלת המושב בה ישב סיווה . 
זמן קצר לאחר מכן הגיע בן שמעון למקום ועצר את רכבו במקביל לב . ם . וו , 
באופן שחסם את דרכה . בן שמעון , שלמה פיס ורחל קרנץ ירדו מהרכב . אורן 
מרציאנו עבר למושב הנהג במכונית החוסמת , כשבכוונתו , על פי גירסת המשטרה , 
להסיע את הרכב לפינת רחוב סמוכה ושם להמתין לשלושת הנאשמים האחרים , לאספם 
ולהימלט איתם מהמקום . שלושת הנאשמים , לפי התביעה , ניגשו לב . ם . וו . 
חיים בן שמעון נשא אקדח , הכניס את ידו מבעד לחלון שמשת דלת הנהג וירה 
לכיוונו של סיווה שתי יריות , שאחת מהן פגעה במותנו . כשנשמעו היריות נמלט 
מן המקום מרציאנו , שנהג ברכב החוסם של בן שמעון . לפי כתב האישום נמלטו 
סיווה ורומאנו מן המכונית מיד כשהחלו היריות . בן שמעון ופיס רדפו אחרי 
סיווה , כאשר במהלך מרדף זה המשיך בן שמעון לירות באקדח לכיוונו , ואילו 
חמיס רדף אחרי רומאנו כשבידו סכין . לבסוף הצליחו רומאנו וסיווה ( למרות 
פציעתו ) להימלט מרודפיהם . לטענת התביעה ניסו ארבעת הנאשמים בעזרת חמיס 
לגרום למותם של סיווה ורומאנו . הארבעה מואשמים בקשירת קשר לביצוע פשע ( 
עבירה על סעיף 9941 לחוק העונשין שדינה שבע שנות מאסר ) ובנסיון לרצח ( 
עבירה על סעיף 503 לאותו חוק , שדינה 02 שנות מאסר ) . בכתב האישום מגוללת 
הפרקליטות את השתלשלות האירועים באותו ערב , כפי שהתבררה מחקירת עדים מרצון 
ושלא מרצון ; עדותם של האחרונים הושגה בדרכים מתוחכמות על ידי התביעה . 
מן החקירות שערכה המשטרה נחשפה מלחמת כנופיות מסועפת , שנערכה על פי הקודים 
המיוחדים לעולם התחתון . כל עבריין בתחילת דרכו לומד שאסור להלשין על עבריין 
אחר בכל מחיר , וכמעט בכל איזור מועד לפורענות אפשר לראות כתובות קיר בנוסח : 
" מוות למלשינים " , או בניסוח פיוטי יותר : " למלשינים אל תהיי תקווה " . 
אחד הסנגורים במשפט מסביר : " אפילו אם ניסו להרוג אותך , אתה לא תלך 
להלשין במשטרה . הם גומרים את החשבון ביניהם לבד . מי שמלשין הוא מניאק 
ואין לו כבוד בעולם התחתון " . יודעי דבר מספרים על המקרה : " מדובר בסכסוך 
בין שלוש כנופיות , שתיים מבת ים וכנופיה נוספת של ערבים מיפו . שתי הכנופיות , 
זו של חיים בן שמעון וזו של חמיס כולאב , חברו יחד כדי לעשות " כיפה אדומה " 
לראש הכנופיה השלישית , אהרון סיווה , שבא עם עוד שניים מהחברים שלו " . 
" כיפה אדומה " בעגה של העולם התחתון , פירושה להטמין מלכודת לפתאים . 
הזאב הרשע מתחפש לכיפה אדומה טובה וחיננית , וכשהכל נראה ורוד הוא או החברה 
שלו מתנפלים על הטרף ומכלים בו את זעמם . חיים בן שמעון ושלמה פיס נעצרו 
על ידי כוחות המשטרה הרבים שהוזעקו למקום המרדף . אגב , האקדח עצמו לא 
נמצא עד היום . ייתכן שצלל לקרקעית הים . השניים שוחררו לאחר מעצר של 84 
שעות מהסיבה הפשוטה , שאיש לא התלונן נגדם . הם מסרו גירסאות מעניינות 
על אירועי אותו לילה . פיס טען כי ישב במסעדת קונטיקי וכששמע אנשים צועקים , 
ירד לחוף כדי לראות מה קורה . לדבריו , הוא בסך הכל ניסה להציל אדם טובע , 
את בן שמעון . פיס : " אנשים צעקו בחוף למטה שמישהו טובע , וכולם פחדו 
להיכנס . אני עברתי קורס מצילים ונכנסתי למים . היצלתי אותו , הוצאתי 
אותו מתוך הים ולקחתי אותו לשתות מים ולשטוף את הפנים " . כשנשאל מה עשה 
בבת ים באותו ערב , אמר פיס כי בא לבקר ידידים וידידות שלו שמתגוררים בעיר . 
פיס , אגב , התגורר בעבר בבת ים . גם בן שמעון סיפק גירסה מקורית . הוא 
טען כי רב עם " בובה " , חברתו , שתה הרבה בירות , היה שיכור וירד לים . 
כשנשאל היכן ראה את פיס לראשונה באותו ערב , ענה : " אני חושב שהוא בא 
להציל אותי " . שבוע מאוחר יותר , ב - 7 בספטמבר 98 , הוזמנו אנדרי רומאנו 
ואהרון סיווה לחקירה במרחב איילון . גם כאן סיפקו השניים גירסאות מעניינות . 
רומאנו אמר שהוא לא מבין מה רוצים ממנו , , וטען כי באותו ערב ישן בביתו 
עד 03 . 7 ואחר כך יצא לשחייה לילית בבריכה שבשכונת רמת הנשיא , אותה סיים 
ב - 03 . 11 באותו ערב . הוא הכחיש כל קשר לפרשה . גם סיווה הכחיש כל קשר 
לפרשת הירי ואת הנסיון להרגו ; " לא נסעתי לשום מקום , הייתי בבית ולא 
שמעתי יריות " . אבל חוקרי המשטרה היו משוכנעים שאין אמת בעדויות אלו , 
וניסו להבהיר את הפרשה באמצעים אחרים . ב - 61 בינואר 09 , יומיים לאחר 
שהחשוד העיקרי , חיים בן שמעון , נעצר שוב , התקיימה שיחה עם אהרון סיווה 
במשרדו של פקד מוטי אבידן ממפלג התשאול . בשיחה השתתף חוקר נוסף בשם אפרים 
ברכה . המטרה היתה לגרום לסיווה להגיש תלונה במשטרה על נסיון לרצח נגד בן 
שמעון , אולם הם לא השיגו אותה . שבוע מאוחר יותר , ב - 22 בינואר , הגיעו 
אבידן וברכה לדירתה של משפחת סיווה ברחוב הרב מימון בבת ים , בה מתגורר 
אהרון סיווה עם משפחתו . הם ניהלו שיחה ארוכה עם אהרון ואמו בנסיון להשפיע 
עליו שוב להגיש תלונה במשטרה נגד חיים בן שמעון אולם גם הפעם מבוקשם לא 
עלה בידם . שתי השיחות הוקלטו באמצעות מכשיר הקלטה זעיר שאחד החוקרים נשא 
על גופו , והקלטות התקבלו כעדות של התביעה נגד הנאשמים , לאחר שסיווה סירב 
להעיד . יומיים אחר כך , ב - 42 בינואר 09 , נחקר במשטרה גלאל אבו טביח , 
חברו של חמיס . גלאל ( 12 ) , ערבי תושב יפו , עבד כפועל במוסך לחלקי 
חילוף במשרד הרישוי בחולון . בחקירתו סיפר גלאל את קורות אותו ערב וכן את 
האירועים שקדמו לו . אגב , גם כעד תביעה במשפטו של חמיס כולאב וגם כעד 
תביעה במשפט הנוכחי נגד בן שמעון ושלושת האחרים , חזר בו אבו טביח מן הדברים 
שאמר במהלך חקירתו במשטרה . הוא טען בבית המשפט שהוא מכור חזק לסמים וביום 
בו השוטרים לקחו אותו לחקירה הוא בלע שלושה כדורי היפנודרום ועישן גרם של 
קוק פרסי ולכן לא היה אחראי למה שאמר . נגד גלאל , שמסר במשפטו של חמיס 
עדות אחרת מזו שמסר למשטרה , הוגש כתב אישום בשל מתן עדות שקר . חוקר המשטרה 
שגבה ממנו את העדות טען בעדותו כי גלאל לא היה נתון תחת השפעת סמים כשנחקר 
במשטרה , והוא ירד לפרטים שרק אדם מפוכח יכול למסור . גלאל אבו טביח סיפר 
לחוקריו כי כחודש לפני האירוע בחוף בת ים סיפר לו חברו חמיס כולאב , שהסתכסך 
עם סיווה ורומאנו מבת ים . " הוא אמר לי שיש לו שניים מתפלספים . נסענו , 
אני וחמיס , באוטו שלי לראות אותם , הגענו לבת ים למרכז , איפה שריקו 
( סיווה ) גר , וראינו את ריקו ואנדי ( רומאנו ) עומדים ליד הירקות 
שמה . אז קראנו להם , הם באו אלינו , אנחנו ירדנו מהאוטו ואז ריקו ואנדי 
התחילו להתפלסף עלינו . ריקו אמר ככה ואנדי אמר ככה , שהם יכולים לעשות , 
יענו , כאסח " . לטענתו של גלאל הם הזמינו את השניים לסולחה לאכול כנאפה 
מתוקה ביפו , אבל , בעצם , התכוונו לטפל בהם שם . סיווה ורומאנו נענו 
להזמנה והארבעה נסעו ליפו . " חמיס ואני תכננו שנגיע ליפו יחד איתם , 
נארגן את החברה ביפו וניתן להם מכות . הגענו ליפו לחנות בשם מוטראן , שמוכרת 
כנאפה ובקלאווה , עצרנו שמה , ירדנו מהרכב ונכנסנו לתוך המסעדה והזמנו 
ארבע כנאפה וארבע שתייה . החברה שהיו מתוכננים לבוא ולתת את המכות לריקו 
ולאנדי , היו מוכנים בחוץ , חמיס יצא החוצה וארגן אותם " . ברגע האחרון , 
לדברי גלאל , שכנע אותם חסן כחיל , שהוא גיסו של חמיס , לא לעשות לסיווה 
ורומאנו " כיפה אדומה " . גלאל : " אחר כך יצאנו מהמסעדה ואמרנו להם : 
אתם רואים , יכולנו לעשות לכם כיפה אדומה , אבל אנחנו לא מניאקים , לא 
עושים דברים כאלה . ואז ריקו אמר לנו : סליחה אם זרקנו מלה לא במקום ואנחנו 
מצטערים . אמרתי לריקו ואנדי : אתם , אל תשלחו אנשים לאיים . אם אתם 
רוצים לאיים אז תגידו בפנים , לא דרך אנשים . ריקו אמר : לא נכון , מניאק 
בנזונה מי ששולח אנשים . אמרתי לריקו סבבה ונסגר עניין " . בחקירתו סיפר 
גלאל כי נהג להסתובב יחד עם חמיס באיזור בת ים , ובמיוחד באיזור מסעדת קונטקי . 
באותו ערב , אמר גלאל , הם הגיעו לבת ים בערך בעשר בערב . גלאל : " הגענו 
לקונטיקי בבת ים , ראינו את חיים בן שמעון עומד בצד השני . חמיס אמר לי 
לעצור ואמר לי שהוא רוצה לדבר עם חיים בן שמעון . בן שמעון עמד על יד האוטו 
שלו . באוטו היו בובה קרנץ ואורן מרציאנו , בן שמעון היה מחוץ לאוטו , 
הדלת לידו היתה פתוחה והוא נשען עליה . אחרי חמש דקות חמיס בא אלי ואמר 
לי שחיים מחכה לריקו ואנדי והוא רוצה לירות בהם . ואז חמיס אמר לי שהוא 
נשאר ורוצה לראות . אמרתי לחמיס : אני הולך להסתובב רבע שעה ואני אחזור 
אליך . השארתי את חמיס בקונטיקי והלכתי להסתובב עם חברה שלי . הסתובבתי 
קצת ברחוב בלפור , חזרתי עם חברה שלי לחוף , ראיתי שיש בלאגן שלם ושמה 
היתה משטרה . כשראיתי את הבלאגן , אז עמדתי עם הרכב ליד הקונטיקי קצת יותר 
קדימה , החברה שלי ירדה והלכה הביתה ואני באתי לחצות את הכביש כדי לראות 
מה הולך בחוף . פתאום בא לי אבי קיקו ( אפטו ) עם אוטו אדום , אומר לי : 
התחילו לדפוק לי יריות באוטו , ירו לי באוטו שתי יריות , סיווה ורומאנו 
פתחו את הדלתות וברחו לחוף . אפטו אמר לי שחיים בן שמעון ירה על האוטו שלו 
ואמר שחיים רדף אחריהם עם כלי . שאלתי את אפטו אם סיווה נפצע , אז הוא 
אמר לי : אני לא יודע עוד , ואז הוא נסע . הלכתי לחוף לראות מה קרה , 
ראיתי שוטרים רצים על החוף , התחילו להגיד שאנשים ברחו . אני שמעתי שאנשים 
ברחו , אז יצאתי והלכתי לאוטו שלי , נסעתי עם האוטו לעשות סיבוב במקום 
ואז בובה עצרה אותי ואמרה לי שחיים עצור ובוא נלך ונביא לו בגדים . היא 
נכנסה לרכב ואמרה לי : בוא נחפש את הב . ם . וו שמרציאנו לקח אותה איתו . 
היא אמרה לי את זה כי המפתחות של הבית שלה נמצאים באוטו . עשיתי סיבובים 
לחפש את מרציאנו ואז באחד הסיבובים אספתי את חמיס ליד איזה רמזור . חמיס , 
איך שנכנס לאוטו , אמר שיש בלאגן , חיים ירה על אנדי וריקו ובובה קפצה 
ואמרה : מה איכפת לכם , בוא נלך לחפש את מרציאנו . מרציאנו חיכה בביתם 
של בן שמעון ובובה , היא עלתה , לקחה בגדים יבשים לבן שמעון וירדה חזרה 
עם מרציאנו " . בהמשך עדותו במשטרה סיפר גלאל כי הסיע את בובה קרנץ ואורן 
מרציאנו לתחנת משטרת בת ים כדי לראות את חיים בן שמעון ולהביא לו את הבגדים . 
בדרך הם עצרו לקנות לו פיצות וסיגריות . גלאל : " אחר כך נסענו , אני 
וחמיס , בחזרה הביתה . בדרך דיברנו על זה וחמיס אמר שהוא לא יודע אם ריקו 
נפגע , כי הוא צעק אי אי אי וברח " . יום קודם לכן , ב - 32 בינואר , נעצר 
חמיס כולאב . בחקירה שעבר כולאב ב - 32 וב - 42 בחודש , הוא " זימר " 
לחוקריו פרטים שעד אז טרם ידעו עליהם . כולאב , כיום בן 12 , עבד אז בבית 
דפוס ביפו , עיר מגוריו . ביום הראשון לחקירתו סיפר כי היה מסוכסך עם אנדרי 
רומאנו . " הסכסוך היה , שאנדי היה מדבר עם חבר שלי בשם חסן . היה אומר 
לחסן שלא ילך עם החברה שלו היהודיה , למה אסור לערבי ללכת עם יהודיה . 
חסן בא וסיפר לי את זה והיה אומר לי שאנדי מלכלך עלי , זורק עלי מלים לא 
יפות בשכונה שלו בבת ים " . מנקודה זו בעדותו ממשיך חמיס כולאב לתאר את האירועים 
שכמעט הובילו ל"כיפה אדומה " , שהוא וחברו גלאל אבו טביח תכננו לעשות לאנדי 
וריקו ביפו . התיאור מקביל לתיאורו של גלאל . ביום השני לחקירתו סיפר חמיס 
את הפרטים שחוקריו קיוו לשמוע ממנו : " ישבנו , אני וגלאל , ליד הקונטיקי 
בבת ים ואז חזרנו לרכב של גלאל ואני ראיתי את סיווה ורומאנו ואת אבי קיקו 
שנהג , הם נסעו ב - ב . ם . וו של קיקו . כשראיתי אותם , התרגזתי על סיווה 
ורומאנו . לי היה אולר בכיס ואז חיים בן שמעון בא לקונטיקי . ניגשתי אליו 
לרכב ואמרתי לו : הנה סיווה ורומאנו מסתובבים פה . אני רוצה לציין שלבן 
שמעון היה סכסוך עם סיווה , הוא אמר לי שסיווה דקר אותו " . חמיס המשיך 
לספר בעדותו : " בן שמעון אמר : לי יש קטע עם סיווה , לך יש קטע עם רומאנו , 
בוא נטפל בהם . אז כשראיתי אותם נוסעים בכביש של חוף הים הרמתי להם את 
היד וקראתי לקיקו שנהג . ברכב היו סיווה ורומאנו . הם עצרו בצד , אני 
ניגשתי אליהם , דיברתי עם סיווה ורומאנו ורציתי לדקור אותם והסתכלתי לראות 
אם בן שמעון מגיע . הכוונה היתה להוריד אותם לחוף ואז לדקור אותם ולטפל 
בהם , אבל הם נשארו ברכב . בן שמעון הגיע וחסם אותם . הוא ושלמה פיס ירדו 
מהרכב וגם בובה ירדה מהרכב לפני כן . מרציאנו היה צריך לחכות בפינה ולקחת 
את האוטו . אז בן שמעון ניגש לחלון של אבי קיקו וירה ירייה אחת , שלמה 
פיס עמד לידו , ואז רומאנו פתח את הדלת והתחיל לברוח . שמעתי עוד ירייה 
והמשכתי לרדוף אחרי רומאנו . סיווה גם פתח את הדלת והתחיל לברוח , בן שמעון 
ופיס רדפו אחריו . לא ראיתי אחר כך לאן בן שמעון רדף אחרי סיווה . אני 
המשכתי לרדוף אחרי רומאנו ולא הצלחתי לתפוס אותו , הוא ברח לכיוון הים . 
כשלא הצלחתי לתפוס אותו , חזרתי חזרה וראיתי את המשטרה במקום . אני ראיתי 
את גלאל והלכתי אליו לאוטו , שם ישבה בובה . אנחנו ראינו את חיים בן שמעון 
עצור וגם שלמה פיס היה עצור " . ביום שלישי השבוע התקיים דיון נוסף בתיק 
בבית המשפט המחוזי בתל אביב . עד לדיון זה דבקו הארבעה במיוחד שני הנאשמים 
העיקריים , בן שמעון ופיס בגירסה הראשונה שמסרו במשטרת בת ים בליל האירוע . 
בדיון השבוע הפתיע עו"ד דרור מקרין , סניגורו של חיים בן שמעון , וטען 
בשם מרשו , כי הוא חוזר בו מן הכפירה המוחלטת בסעיפי כתב האישום . עוד 
טען כי גם בן שמעון וגם כולאב היו מסוכסכים עם סיווה , כל אחד מטעמו שלו . 
מקרין בבית המשפט המחוזי : " ביום המקרה נפגשו בן שמעון וחמיס כולאב וטיכסו 
עצה , כיצד ניתן להרחיק את סיווה , לגרום לו להבין שמוטב לו להניח להם 
ולעזוב אותם לנפשם . הוסכם ביניהם שיש צורך בהרתעתו , ובן שמעון אמר לחמיס 
כי יש ברשותו אקדח " . עו"ד מקרין הודה בעבירות של איומים , החזקת נשק בלא 
רשיון ויריות בשטח בנוי , אך טען כי היריות נורו כדי להפחיד את סיווה ולא 
כדי להרגו . מקרין : " הנאשם טוען כי הוא מיטיב לירות ואף צוין לשבח בשירותו 
הצבאי על כך . אילו רצה לפגוע בריקו , היה עושה זאת על נקלה " . הוא טען 
עוד בשם בן שמעון , כי בובה ומרציאנו לא ידעו על התוכנית שלו ושל חמיס לפגוע 
בסיווה וברומאנו , וכי פיס כלל לא היה ברכב . שלב עדי התביעה במשפט עומד 
להסתיים בקרוב , עד כה נשמעו 41 עדי תביעה . בדיון האחרון , שנערך ביום 
שלישי השבוע , נחקר חמיס כולאב , עד התביעה המרכזי , שהובא לשם כך מבית 
הסוהר . בקרוב צפויות עדויותיהם של עדי ההגנה , ביניהם ארבעת הנאשמים החשודים 
בנסיון לרצוח את אהרון סיווה ואנדרי רומנו . 
