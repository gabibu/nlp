במשרד החקלאות ובחוגים ממשלתיים אחרים , כמו גם במערכת האקדמית , מופעל 
לחץ על נציב המים צמח ישי לפרוש מתפקידו , בעקבות הדו"ח יוצא הדופן בחומרתו 
של מבקרת המדינה על ניהול משק המים בישראל . שר החקלאות רפאל איתן ייפגש 
היום עם ישי , כדי לדון עמו על ממצאי הדו"ח , המטילים על נציב המים אחריות 
כבדה לגירעון ההידרולוגי העצום שהצטבר בשנים האחרונות . בשיחה יעלה איתן 
את האפשרות שישי יפרוש מתפקידו בתוך שבועות אחדים . בדו"ח שלה מצביעה המבקרת , 
מרים בן - פורת , על הניהול הכושל של משק המים במשך 52 שנה כגורם להידלדלות 
מקורות המים . נציב המים , קבעה המבקרת , אחראי להחרפה הנוספת במצב , 
בכך שהקצה מכסות מים לחקלאים מעל לכמות הזמינה , ובניגוד להמלצות מומחים . 
גם כאשר החליט לקצץ במכסות , נעשה הדבר באיחור , תוך גרימת נזק כספי לחקלאים , 
שכבר עיבדו את אדמותיהם וזרעו בהן . הגירעון בשלושת מאגרי המים העיקריים 
של המדינה הכינרת , מאגר ההר ומאגר החוף מגיע לפי הדו"ח ל6 . 1 מיליון 
מ"ק מים , ולכך יש להוסיף גירעון במאגרי - מים אחרים . ירידת המפלסים גורמת 
לירידה באיכות המים ולפריצת מים מלוחים למי התהום . " בירידה אל מתחת לקווים 
האדומים נטלה על עצמה נציבות המים הימור מסוכן ביותר . אם ימליחו שדות השאיבה 
במאגר ההר , תיגרם פגיעה קשה וחסרת תקנה באספקתם של מי השתייה לאוכלוסייה 
וייגרם נזק חמור לכלכלת המדינה " , מתריעה המבקרת . קפידבינאתמול נמנע השר 
איתן מלומר במפורש כי יפעל לפיטוריו של נציב המים . איתן ציין שתקופת כהונתו 
של ישי תוכננה מלכתחילה להסתיים בקיץ הבא . בהתייחסו לדו"ח המבקרת , אמר 
איתן כי הממצאים עוסקים בתקופת כהונתם של שרי החקלאות הקודמים לו , ולא 
בהווה . לדבריו , משרד החקלאות החל ליישם עקרונות הכלולים בדו"ח עוד לפני 
פרסומו . כדוגמא הצביע על החלטת המשרד להקים מנהלת - מים מורכבת מאנשי מקצוע 
בלתי - תלויים ובראשה פרוף דן ברסלבסקי , שתפעל ללא קשר לנציבות המים . 
איתן ציין כי מאז שנכנס לכהונתו תמך בביטולו ההדרגתי של הסבסוד למחירי המים . 
לדבריו , סיכם עם האוצר שבתוך שבע שנים יבוטל הסבסוד כליל . הוא הטעים 
שמאז שהוא שר חקלאות הוחלט על קיצוץ במכסות בשיעור של עשרות אחוזים . " אם 
לא ננקוט מיד בצעדים דראסטיים , נהיה צפויים למחסור במי - שתייה לאוכלוסייה " , 
הזהיר איתן . שר החקלאות מסר שאם תימשך עצירת הגשמים , תופנה כל כמות המים 
השפירים לשימוש ביתי בלבד , ולא יותרו מים מסוג זה לשימוש חקלאי . לדבריו , 
ידון מחר עם שר האוצר , יצחק מודעי , בהפניית תקציבים להשבת מי - שפכים 
ולהכוונתם לשטחים חקלאיים , וכן להקמת מתקנים להתפלת מי - ים . איתן הודיע 
כי ביום חמישי הבא יגובשו תקנות המגבילות את השימוש במים במשקי הבית . כפי 
שפורסם אתמול ב"הארץ " , התקנות יאסרו השקאת מדשאות ביום ובלילה ושטיפת מכוניות 
באמצעות צינורות , ויחייבו מוסכים לשטיפת מכוניות להשתמש במים ממוחזרים . 
כן יוארך בשנה נוספת תוקפה של התקנה האוסרת מילוי בריכות פרטיות . קפידבינשר 
החקלאות לשעבר , ח"ך פסח גרופר , החבר בוועדת המים של הכנסת ונמנה עם הלובי 
של החקלאות הפרטית , תקף אתמול את דו"ח המבקרת , בקבעו ש"לא טעינו במדיניות 
המים שניהלנו " . לדבריו , " כתיבת דו"חות זה הכי קל . קשה בהרבה להתמודד 
עם המציאות . מי שהחליט על פיזור האוכלוסייה ולהביא מים מרחובות לנגב , 
כדי שלא תהיה שם שממה , זה לא החקלאים או שרי החקלאות , אלא ממשלות ישראל " . 
גרופר טען ש"הדו"ח והחגיגה סביבו פוגעים במגזר שלם " . " אני מצטער על 
שמבקרת המדינה , המבקרת את שרי החקלאות מאז משה דיין ועד היום שמונה שרי - 
חקלאות במספר לא דיברה עם אלה מביניהם שיכולים להגיב " , אמר אתמול שר החקלאות 
לשעבר ח"ך אברהם כץ - עוז ( מערך ) בתגובה לדו"ח המבקרת . כץ - עוז הוסיף : 
" כשכותבים דו"ח ביקורת כל - כך חריף , מן הראוי שגם שופט ישמע את מי 
שהוא מאשים . שרי החקלאות היו אחראים מטעם הממשלה על החקלאות , ההתיישבות , 
ופריסה לאומית ציונית , ובתוקף זה עסקו בפיתוח פוליטי על - פי החלטות הממשלות 
השונות בראשות המערך או הליכוד . הממשלות האלו החליטו למשל על הקמת יישובים 
במנרה , אביבים , דובב , משגב - עם , רמת - הגולן , גוש - עציון , 
חבל - הבשור , הנגב , או ימית . השתמשו בכלים חקלאיים כדי ליצור עובדה 
פוליטית , מבלי לחשוב כמה זה עלה . הציונות המדינית נקבעה על - פי יעדים 
מדיניים ולא על - פי יעדים כלכליים . מוצדק לחלוטין לסבסד את משק המים על - 
ידי המדינה " . 
