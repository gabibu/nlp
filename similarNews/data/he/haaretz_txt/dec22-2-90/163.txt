כמו בשיר העממי על עשרת הכושים הקטנים שמספרם קטן והולך עד שאיש מהם לא נותר , 
כך מצטמקת והולכת מצבת אסירי המחתרת היהודית בכלא הישראלי עד שתהיה ריקה 
לחלוטין , החל ממחר , עם שחרורם של האחרונים שבהם , אסירי העולם מנחם 
לבני , עוזי שרבף ושאול ניר . זו היתה פירמידה הפוכה שהתכווצה במהירות בלתי 
אופיינית להליכי הצדק המוכרים : במקור , הוגשו כתבי אישום נגד 82 נאשמי 
המחתרת היהודית ; בהיפתח המשפט נותרו על ספסל הנאשמים 02 בלבד ( האחרים 
הגיעו לעסקאות טיעון נפרדות , שהסתיימו בעונשי מאסר קצרים שחפפו , בדרך 
כלל , את תקופת מעצרם ) ; בתום משפט זוטא התנהל משפט נגד 71 ; על ה71 
נגזרו עונשי מאסר שונים , ומתוכם המתיק נשיא המדינה את עונשם של 21 ; על 
שלושה גזר בית - המשפט מאסר עולם , אך הנשיא הרצוג התערב שלוש פעמים וקצב 
( מונח חלופי למלה קיצר ) את תקופות מאסרם ל42 שנים , 51 שנים ו01 שנים . 
השלושה משתחררים מחר , לאחר שריצו , כמקובל , שני שליש בלבד מעונשם . 
אלת הצדק הישראלית תביט מחר במראה ותסמיק מבושה : היא נוצחה על - ידי שדולה 
פוליטית יעילה ועל - ידי עורף ציבורי נסער . לאנשים שנמצאו אשמים ברצח שלושה 
צעירים ערבים במכללה האיסלמית בחברון אגב , צעירים חפים מכל פשע נעשתה 
קפיצת הדרך בבית הסוהר , ובתום שש שנים ושמונה חודשים הם יוצאים לחופשי . 
חבריהם למחתרת , שהורשעו על עבירות אחרות ( בהן התנקשות בראשי ערים פלשתינאים , 
מלכוד אוטובוסים ערביים בירושלים , קשר לפיצוץ המסגדים על הר הבית ) , 
שכחו מזמן את טעם הסורגים . אחד מהם הוא עיתונאי פעיל , שני מנהל את תנועת 
ההתיישבות של גוש אמונים , האחרים פנו איש לביתו והם חברים מכובדים בקהילתם . 
גם כשכל חברי המחתרת עוד היו בכלא , הם נהנו מזכויות יתר : שומריהם הסיעו 
אותם לטיולים ולטבילה בים , האגף שבו נכלאו המה מבקרים ולרשותם עמד טלפון 
ציבורי שממנו נהגו לנהל שיחות באופן חופשי . לבני , שרבף וניר , המשתחררים 
מחר , בילו בחודשים האחרונים בלימוד תורה בישיבות מחוץ לכלא . תנאי המאסר 
הנוחים , ההקלות בעונש ושחרור הרוצחים מחר , לאחר תקופת מאסר כה קצרה , 
באו משום שאלה האחראים על תוקפו של שלטון החוק במדינה מעלו בתפקידם . נמנים 
עליהם הנשיא , חיים הרצוג , ראש הממשלה , יצחק שמיר , שרי המשפטים למן 
משה נסים , דרך אברהם שריר ויצחק מודעי וגמור , אבוי , בדן מרידור , 
שתמך בהצבעה בכנסת בחוק חנינה לאסירים ( אם כי היה חמור מקודמיו ביחסו לנאשמי 
המחתרת ) . מצטרפים אליהם עשרות חברי - כנסת , רבנים וראשי ציבור ממחנה 
הימין , שלא הבינו כי המאמץ שעשו כדי לחון את " הבחורים הטובים " מהמחתרת 
מקעקע את שלטון החוק , מפלה בין דם לדם ועושה פלסתר את עקרונות הצדק שעליהם 
מבוססים החיים במדינות מפותחות . לדרך שבה מסתיימת מחר פרשת המחתרת היהודית 
יש משמעות אחת , שתכרסם ותלך בתשתית שעליה מתקיימים החיים כאן : היא מוכיחה 
שעבריינות אידיאולוגית משתלמת , שהיא נבדלת מפשיעה רגילה , שהחברה הישראלית 
סלחנית אליה . היום זו עבריינות ימנית - דתית , מחר זו תהיה עבריינות בעלת 
צבע רעיוני , או פוליטי , אחר . העיקרון נקבע : ישנו פשע מיוחס , פשע 
שהחברה הישראלית אינה מוקיעה ברצינות , אלא מתחשבת בו , מבינה אותו , 
אולי בתוך עצמה מזדהה אתו . התקדים שנקבע ביחס לנאשמי המחתרת היהודית ינסר 
בתוכנו ימים רבים . המחתרת היהודית קמה על רקע מה שנראה בעיני חבריה כהכרח 
בל יגונה : הם חשבו שעליהם להילחם את מלחמתו של הציבור היהודי בארץ בגילויי 
המרי הפלשתיניים . הם האמינו שהמדינה נכשלה במשימה זו ושעליהם להורות לה 
את הדרך . תחושות כאלו , שרווחו לפני שש ושבע שנים , חזקות פי כמה עתה . 
במקום אור אדום שמציבה אימת הדין בפני כל אדם סביר , מהבהב עתה אור ירוק 
ברמזור הפשע האידיאולוגי : הכל מותר , ובכלל זה מעשי רצח , כדי לשרת את 
המטרה שבה מאמינים . הסלחנות שגילתה החברה הישראלית לפשעים שביצעו נאשמי 
המחתרת , מעורבותם של האישים הבכירים ביותר במדינה בתהליך המתקת דינם של 
הנאשמים , הפער המשווע בין חומרת מעשיהם למידת העונש שריצו בפועל , סיכול 
כוונתו של בית - המשפט באמצעות סמכות החנינה שבידי נשיא המדינה ( שעליו 
יצא קצפו של נשיא בית - המשפט העליון , מאיר שמגר ) כל אלה הם גילויים 
של טירוף המערכות שבו אנחנו לפותים . מחר , כאשר מנחם לבני , עוזי שרבף 
ושאול ניר ייצאו מהכלא , יהיה על מדינת ישראל להרהר בתוגה במשמעות הכוללת 
של צמיחת המחתרת היהודית , תגובת הציבור לפעולותיה ואחריתו של התהליך השיפוטי 
שהוחל עליה . יש להניח שבמקום זאת ייערכו לאסירים המשתחררים חגיגות ניצחון . 
