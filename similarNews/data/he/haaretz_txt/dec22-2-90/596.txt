הניסיון הראשון של ד"ר ואלרי גולנד , מורה לפיסיקה שעלה באחרונה לארץ מבריה"ם , 
ללמד צברים היה מביך . גולנד , מורה לפיסיקה בן 04 , ניסה להסביר לתלמידים 
בתיכון בקריית - אונו , כיצד לפתור תרגיל בפיסיקה . " התלמידים הבינו 
הכל , אבל אני לא הבנתי כלום ממה שהם דיברו . הם דיברו מהר ובסלנג . מלה 
אחת נכנסה במלה השנייה " . התנסות זו , שארכה כ51 דקות , נעשתה במסגרת עבודה 
מעשית ( פעמיים בשבוע ) , הכלולה בקורס בן שנה להכשרת מורים - עולים להוראה 
בחטיבות - ביניים בישראל . בקורס , הנערך בסמינר הקיבוצים , עוברים הכשרה 
03 מורים למתימטיקה ולפיסיקה כולם , למעט אחד מרומניה , יוצאי בריה"ם . 
בה בעת נערך בסמינר הקיבוצים קורס להכשרת 62 מורים לחינוך גופני מבריה"ם 
להוראה בישראל . כ005 , 6 מורים מבריה"ם הגיעו לארץ עד אוקטובר ( כ%5 מכלל 
העולים ) . עד סוף דצמבר יגיע מספרם לכ000 , 9 . לדברי המשנה למנכ"ל משרד 
החינוך , בן - ציון דל , האחראי על קליטת העולים במערכת החינוך , למעלה 
מאלף מהם לומדים בימים אלה בקורסי הכשרה מיוחדים בסמינרים ובמכללות . משרד 
החינוך , לדבריו , פותח עוד ועוד כיתות חדשות להכשרת מורים - עולים , 
אולם יש פער גדול בין מספר המבקשים להתקבל אליהן ומספר המקומות . קפמאבינבמשרד 
החינוך מעריכים כי כ%02 מהמורים - העולים הם מורים למתימטיקה , כ%5 לפיסיקה 
וכ%6 . 3 לכימיה ולביולוגיה . בבריה"ם עבד גולנד במחלקה למתודיקה של הוראת 
הפיסיקה באוניברסיטה ולימד פיסיקה בתיכון . בשלוש השנים שלפני עלייתו לארץ 
הקים בית - ספר ערב פרטי לתלמידים מחוננים . כישוריו של גולנד מסבירים 
מדוע מקווים במשרד החינוך שהעלייה מבריה"ם תפתור את המחסור החמור במורים 
טובים למקצועות המדעים . הליברליזציה שידעה בריה"ם בשנים האחרונות התבטאה 
גם במערכת החינוך . בבריה"ם נהוגות 11 שנות לימוד חובה , ועד לפני שנים 
אחדות הסתיימו הלימודים לבגרות בכיתה י . לכן , החומר במדעים שלומד תלמיד 
כיתה ט בבריה"ם מתקדם יחסית לחומר הנלמד בכיתה ט בישראל . זו אחת הסיבות 
לכך שרבים מהתלמידים מבריה"ם מתבלטים בשיעורי המדעים בישראל , חרף קשייהם 
בעברית . בכיתתו של גולנד יש מורה נוסף לפיסיקה שהוא בעל תואר שלישי , ד"ר 
אלכסנדר שמילביץ ( 83 ) , שעלה לא מכבר מאודסה . גם הוא לימד פיסיקה 
באוניברסיטה ובתיכון . שמילביץ אינו פוחד מהתמודדות עם תלמידים צברים . 
חששותיו נעלמו הודות למורה לפיסיקה בקורס , חנה לוי , שלימדה את הכיתה 
טרמינולוגיה עברית למושגים בפיסיקה . לוי ומורה אחרת , המלמדת מתימטיקה , 
הן עולות ותיקות יחסית מרוסיה , ויחד חיברו בשביל העולים מילון רוסי - 
עברי למונחים מקצועיים בפיסיקה ובמתימטיקה . משתתפי הקורס בסמינר הקיבוצים , 
כמו בסמינרים אחרים , משתלבים בלימודים אחרי חצי שנה באולפן . במהלך הקורס 
הם מתקיימים ממלגה חודשית בסך 044777 שקל , ומקבלים הוצאות נסיעה . עקב 
השביתה במשרד הקליטה לא קיבלו התלמידים עד השבוע , את הכסף המגיע להם לדצמבר . 
מישהו בסמינר מספר כי אחד העולים פתח השבוע את ארנקו והראה שנותרו בו רק 
שקלים אחדים לנסיעה הביתה לגבעתיים . גולנד , שמילביץ וחבריהם לכיתה לומדים 
את החומר במתימטיקה ובפיסיקה הנדרש בתוכנית הלימודים הישראלית . החומר והרמה 
דומים לאלה שבבריה"ם , אומר שמילביץ . הוא מנתץ את המיתוס שהתלמידים הסובייטיים 
עולים על הישראלים במקצועות המדעים , וגם העובדה שרוב התלמידים שם מקבלים 
דיפלומה ( תעודת - בגרות ) בתום לימודיהם אינה מרשימה אותו . " ברוסיה 
% 09 מהתלמידים מקבלים דיפלומה , אבל רק % 02%03 מהם יודעים מה שצריך . השיטה 
בישראל , שלא כולם נבחנים בבגרות , יותר טובה " . עם זאת סבור שמילביץ , 
חסיד השיטה האליטיסטית בחינוך , שיש לפתוח כאן יותר בתי - ספר למצטיינים 
במדעים , הקשורים לאוניברסיטאות , כדוגמת אלה הקיימים ברוסיה . " אנחנו 
לא צריכים לדבר על שוויון " , הוא אומר . " כל אחד צריך ללמוד במקום שמתאים 
לפוטנציאל שלו . כולם יכולים ללמוד יחד עד כיתה ט . זה מספיק . אחר כך 
צריך לעשות שינויים " . בישראל אין עושים זאת במידה הראויה , לדעתו . מספר 
התלמידים בכיתה ממוצעת בישראל מדהים אותו . " איך אפשר ללמד 04 תלמיד בכיתה " , 
הוא שואל . " בכיתה צריכים לשבת עד 03 תלמיד " . גם השכר למורים בישראל 
נמוך מדי , לטענתו . אלה גומנובסקי ( 53 ) , מורה למחשבים ולמתימטיקה 
מטשקנט , היא מהמצטיינים בקורס . במסגרת הכשרתה צפתה בשיעורים בתיכון עירוני 
א בתל - אביב . " אני יותר פוחדת מעצמי אם אוכל או לא אוכל ללמד בעברית 
ולא מהתלמידים " , היא אומרת . " הצברים שונים מהילדים ברוסיה . הם יותר 
חופשיים . זה גם טוב כי החופש מעניק להם אפשרות לחשוב בחופשיות , וגם 
רע כי יותר קשה לעבוד אתם ולמצוא את הכיוון המתאים לכל אחד " . גומנובסקי 
מצדדת בשיטה הישראלית בהוראת מתימטיקה השונה מזו שבבריה"ם ולפיה התלמידים 
בכיתות הנמוכות מחולקים להקבצות לפי רמתם , ובכיתות הגבוהות לפי יחידות - 
קושי לבגרות . " זה טוב כי זה עוזר להם להתקדם בקצב שלהם , וזה יותר נוח 
למורה , כי הוא יכול ללמד כל קבוצה ברמה מסוימת " , היא אומרת . בבריה"ם 
לימדה מחשבים בכתות יא - יב , בבית ספר למחוננים . התלמידים בבריה"ם , 
אומרת גומנובסקי , לומדים באותן כיתות ללא הבדל מה רמתם . " זה באמת 
קשה " , היא מודה . הביקורת שלה על שיטת הלימוד הישראלית מתמקדת בשיעורי 
הבית . " לא לוקחים הביתה מחברות , רק מבחנים ובחנים . לנו בבריה"ם היתה 
חובה לקחת את המחברות הביתה , לפחות פעם בשבועיים " , היא אומרת . גומנובסקי 
מתגוררת עם בעלה ובנה בן ה21 ברעננה . בעלה , מהנדס מכונות , עובד היום 
כמכונאי בבית - דפוס . הבן מתמודד " מצוין " , כהגדרתה , עם הלימודים 
בבית הספר . השיחה איתה גולשת שוב ושוב לקרע שחל בחייהם . " יש דיכאון " , 
היא אומרת . " הייתי אתמול בחיפה וראיתי כל - כך הרבה עולים חדשים במצב 
לא טוב . אין עבודה . כמה משפחות גרות בדירה אחת . זה עצוב " . שיעור בטרמינולוגיה 
עברית במתימטיקה . המורה מבקשת מסשה ביידר , מורה למתימטיקה בן 03 מאודסה , 
לגשת ללוח . הוא קצת מתבייש , אך לבסוף עושה כבקשתה . השולחן שלידו יושב 
סאשה יחיד במינו . כל ארבעת המורים למתימטיקה היושבים שם , לרבות הוא עצמו , 
הם בני משפחה אחת . אמו ולריה ביידר ( 15 ) , רעייתו רינה ( 92 ) 
ואביה פיוטר בייגלזימר ( 95 ) . בני הזוג ביידר ואביה של רינה גרים בבית - 
שאן , שם קיבלו דירה מעמידר . הם באים לסמינר שלוש פעמים בשבוע , נסיעה 
של שעות אחדות . ולריה גרה בנתניה . הקושי בעברית משותף לכל בני המשפחה , 
אבל מצבם של הצעירים נראה טוב יותר מזה של ההורים . 03 שנה הכין בייגלזימר 
תלמידים לבגרות במתימטיקה , ועכשיו השפה מקשה עליו מאוד . הוא עדיין מקווה 
שיצליח לרכוש אותה . ולריה ביידר לימדה מורים הוראת מתימטיקה . גם היא 
אינה חוששת מחומר הלימוד , אלא מדלות העברית שבפיה . רינה ביידר מעידה 
כי החששות שלה ושל בעלה לגבי עתידם בארץ קטנים לעומת חרדתם לעתיד הוריהם . 
