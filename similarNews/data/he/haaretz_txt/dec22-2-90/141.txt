בניגוד לציפיות חל השבוע גידול מדהים במספר היהודים מבריה"ם , שהגיעו לארץ 
בסוף השבוע . הדבר נובע בראש ובראשונה מהחשש שבקרוב צפויה סגירת שערים . 
" יש לנו הרגשה קשה , שההתנגדות הגוברת בתוך הממשל הסובייטי לשלטונו של 
גורבצוב עלולה להשפיע על מדיניות ההגירה " , אמר לי שלשום פעיל יהודי , 
בשיחת טלפון מלנינגרד . " אנשים עושים כל מאמץ כדי להקדים את יציאתם , 
מחשש שמחר יהיה מאוחר מדי " , חיזק את דבריו אריה גורודצקי , יו"ר הארגון 
הציוני של יהודי בריה"ם , בשיחה ממוסקווה . אין ספק שהתפטרותו של שר החוץ 
הסובייטי , אדוארד שוורדנדזה , טרפה את קלפיהם של חוזי השחורות בארץ , 
בהגבירה את הבהלה בקרב היהודים ובהמריצה אותם לברוח במהירות ממוסקווה , 
מקייב , מלנינגרד ומאודסה . רבים החליטו שלא להמתין לכרטיסי טיסה או למועד 
טיסתם , שנקבע לעוד שבועות ספורים , והם יוצאים בכל דרך אפשרית לשלוש תחנות 
המעבר שהקימה הסוכנות היהודית בווארשה , בודפשט ובוקרשט . בסוכנות לא היו 
ערוכים לגידול המדהים במספר היהודים שהגיעו לתחנות המעבר החל מיום רביעי 
שעבר . בתיאום עם משרד התחבורה וחברת אל - על הגדילו במהירות את מספר הטיסות , 
ובמשך שלוש יממות נחתו בלוד 12 מטוסים עמוסי עולים . גורם בכיר בסוכנות 
אמר כי " אילו ניתן היה להגדיל את מספר הטיסות מעבר למה שנעשה , אין ספק 
שהיה אפשר להביא לארץ בסוף השבוע עוד כמה מאות עולים " . גם משרד הקליטה 
נערך במהירות בסוף השבוע כדי לשכן את העולים , שהגיעו אחרי כניסת השבת , 
בבתי מלון הסמוכים לנמל התעופה . הנהירה ההמונית לתחנות המעבר איננה נובעת 
רק מהאי - ודאות השוררת בבריה"ם לגבי עתידו של גורבצוב , אלא גם משינויים 
מהותיים שהנהיגה הסוכנות , שנשמרו עד כה בסוד . השינויים נעשו לאחר מאבק 
ממושך שניהלה הסוכנות עם הגוף הממשלתי המטפל ביציאת היהודים . ראשי הגוף 
הממשלתי התנגדו בתוקף שליהודים , היוצאים ברכבות ובאוטובוסים מבריה"ם בדרכם 
לתחנות המעבר , תינתן אשרה ישראלית עוד בעת שהותם במוסקווה ובלנינגרד . 
חששם היה שהשלטונות הסובייטיים לא יראו זאת בעין יפה ויערימו קשיים . 
בדיעבד הוברר שהדבר מאיץ את קצב היציאה . ההסכם שחתמה הסוכנות עם חברת 
עמילי מכס פרטית מקל אף הוא על העלייה . בעבר התעכבה יציאתם של רבים בשל 
נוהלי המכס המסורבלים בברית המועצות , ואילו עתה חל שיפור ניכר בקצב משלוח 
המטענים באוניות . יתרה מזו , הסוכנות החליטה להגביל את כמות המטען שכל 
משפחת עולים רשאית לשגר לארץ , ל000 , 1 ק"ג בלבד . עד לאחרונה לא היתה 
כל הגבלה בכמות המטען , ומשפחות העמיסו את כל תכולת ביתם . כמו - כן החליטה 
הסוכנות לעודד את היהודים היוצאים לוותר לחלוטין על שיגור מטען . כל משפחה 
שהסכימה לכך , מקבלת בהגיעה לישראל פיצוי כספי של 000 , 1 דולר לרכישת 
מוצרי חשמל . כיום , כ%05 מן העולים מוותרים על מטענם , וכך מקוצרים הליכי 
יציאתם . השינוי הדרמטי במספר היהודים חל זמן קצר אחרי שדווח ממוסקווה על 
סימני היסוס בקרב היהודים השוקלים עלייה , בשל קשיי התעסוקה והדיור בישראל . 
ראש המחלקה להסברה בהסתדרות הציונית , עוזי נרקיס , הביע בתחילת השבוע 
חשש שבעוד חודשים אחדים יתבטא הדבר בירידה במספר העולים . יו"ר הנהלת הסוכנות , 
שמחה דיניץ , שלל הערכה זו , והצטרף להערכתו גם ראש מחלקת העלייה בסוכנות , 
אורי גורדון . ואכן , באה המציאות ואישרה את הערכותיהם . גורם בכיר בסוכנות 
אמר שלשום : " אני מעריך שהחודש יסתכם מספר העולים ב0323 אלף לעומת 62 
אלף בחודש שעבר , ובינואר יגיעו כ04 אלף עולים . אני מוטרד מאוד כיצד נתארגן , 
אם ממדי העלייה יגיעו ל07 אלף בחודש " . הבעיה העיקרית היתה ועודה אפוא 
קליטת העולים בארץ , המחסור בתעסוקה ובדיור והעדר תוכניות לטוות ארוך . 
חבל שבימים אלה , כשכל הגורמים האחראים חייבים לטכס עצה כיצד להבטיח קליטה 
סבירה , עסוקים יו"ר ועדת השרים לקליטה , אריאל שרון , ושר הקליטה , 
הרב יצחק פרץ , ב"מלחמות היהודים " , וראשי משרד הקליטה מחרימים את ישיבות 
הקבינט במקום לגבש תוכנית לקליטת 004 אלף עולים בשנה הקרובה . 
