הודעתו של היועץ המשפטי לממשלה , יוסף חריש , בשבוע שעבר כי אישר את טיוטות 
כתבי האישום שהכינה פרקליטות המדינה נגד הבנקים והבנקאים בעניין ויסות המניות , 
אינה סוף פסוק בסחבת הנמשכת שנים בנושא זה . בגלל סחבת זו , אין הציבור 
שנפגע ממפולת המניות יכול להגיש תביעות נזיקין , שכן חלפו יותר משבע שנים 
מאז ההתרחשות . הגשת כתבי האישום עדיין מתעכבת , יותר משבעה חודשים אחרי 
החלטת בית - המשפט הגבוה לצדק להורות ליועץ המשפטי לממשלה להכריע אם יש חומר 
ראיות לכאורה להעמדת הבנקים , הבנקאים ורואי החשבון לדין . יש אפוא מקום 
לתזכורת על השתלשלות הפרשה , ובמרכזה החלטת בג"ץ . התמוטטות שערי המניות 
הבנקאיות בבורסה בתל אביב ב6 באוקטובר 3891 , אילצה את הממשלה להתחייב לפדות 
את המניות הללו בעתיד על פי ערכן ערב סגירת הבורסה . התחייבות זו , בסך 
9 . 6 מיליארד דולר , היתה מחיר כבד לממשלה ולציבור . בדין - וחשבון שפירסם 
מבקר המדינה , יצחק טוניק , ב13 בדצמבר 4891 , המליץ על חקירת הפרשה . 
על פי המלצה זו , החליטה הוועדה לביקורת המדינה של הכנסת , ב7 בינואר 
5891 , על הקמת ועדת חקירה . בראש ועדה זו עמד שופט בית - המשפט העליון , 
משה בייסקי , וחבריה היו שופט בית - המשפט המחוזי בירושלים , ורדימוס 
זילר , והפרופסורים הירש , סרנת ופרידמן . על ועדת בייסקי הוטל לחקור 
" את כל העובדות והגורמים שהביאו לוויסות המניות הבנקאיות , מתחילת הוויסות , 
ולמשבר במניות אלה שאירע בחודש אוקטובר 3891 " . ב61 באפריל 6891 הגישה 
הוועדה את הדין - וחשבון שלה , ובו תיארה את תופעת הוויסות , הצביעה על 
האחראים והמליצה המלצות אישיות ומוסדיות . ועדת בייסקי סברה כי לכאורה עברו 
הבנקים , והפועלים מטעמם , כמה עבירות פליליות בתהליך הוויסות . העיקריות 
שבהן היו : איסור מימון . סעיף 931 ( א ) לפקודת החברות ( נוסח חדש ) 
התשמ"ז3891 קובע כי " לא תיתן חברה לשום אדם במישרין או בעקיפין סיוע כספי . 
. . לשם קניית מניותיה , או בזיקה לקנייה כזו , שנעשתה או שיש לעשותה " . 
הבנקים הפרו , לכאורה , הוראה זו , משום שנתנו הלוואות ללקוחותיהם לצורך 
רכישת המניות שלהם עצמם . עבירות בניירות ערך . סעיף 45 לחוק ניירות ערך , 
תשכ"ח8691 , קובע כי זו עבירה לעשות אחד מאלה : " ( 1 ) הניע או ניסה 
להניע אדם לרכוש או למכורקפמאליד4ניירות ערך , ועשה זאת באמרה , בהבטחה 
או בתחזית . . . שידע או היה עליו לדעת שהן כוזבות או מטעות , או בהעלמת 
עובדות מהותיות ; ( 2 ) השפיע בדרכי תרמית על תנודות השער של ניירות ערך " . 
לכאורה עברו הבנקים על הוראות אלו הן משום שרכשו מניות בנקאיות לצורך 
מניפולציה בשעריהן , כלומר לגרום את עליית ערכן , והן שנתנו ללקוחותיהם 
ייעוץ מטעה , ולעתים אף כוזב . התניית שירות בשירות . סעיף 7 לחוק הבנקאות 
( שירות ללקוח ) התשמ"א1891 , קובע כי " לא יתנה תאגיד בנקאי מתן שירות 
בקנית שירות אחר או נכס ממנו או מאדם אחר שהתאגיד ציין , אלא אם קיים קשר 
עסקי סביר בין השירות המבוקש לבין קיום התנאי " . סעיף 01 לחוק זה קובע 
כי הפרת איסור זה היא עבירה פלילית שקנס בצדה . לכאורה , הפרו הבנקים איסור 
זה משום שהתנו אשראי ללקוחותיהם ברכישת מניות בנקאיות . עקב ממצאים אלה , 
כתבה הוועדה : " נראה לנו שראוי היה שהיועץ המשפטי לממשלה יבחון את אותן 
עובדות הכלולות בדו"ח שיש בהן כדי להצביע לכאורה על הפרת החוק על - ידי בודדים 
או על - ידי תאגידים , ויחליט אם יש לנקוט בנושא זה צעדים מתאימים " . 
באשר לאחריותם של רואי החשבון של הבנקים , כתבה הוועדה כי " אחד התפקידים 
העיקריים של רואי חשבון הוא חשיפת פעילות בלתי - תקינה . בנושא הוויסות 
אין מדובר בפעולה מקרית חד - פעמית , אלא בפעילות שנמשכה במשך שנים ארוכות 
ואשר היתה כרוכה בתנועות כספים שהסתכמו במאות מיליוני דולרים . העובדה שפעילות 
זו לא נחשפה , מחייבת בדיקה יסודית של מה שאירע בעניין זה " . הוועדה המליצה 
כי " היועץ המשפטי לממשלה יעיין בחומר , ישלימו על - ידי בדיקה נוספת , 
וישקול אם יש מקום לצעדים משמעתיים או משפטיים בעניין זה " . דו"ח ועדת 
בייסקי , שנחתם ב61 באפריל 6891 , הועבר ליועץ המשפטי , פרוף יצחק זמיר . 
היועץ זמיר מינה צוות במשרד המשפטים והטיל עליו לבחון את ההיבטים הפליליים 
בפעילות הבנקים ונושאי התפקידים בהם . הצוות הגיע למסקנה כי יש לפתוח בחקירת 
משטרה , ואיתר אחת - עשרה עבירות שעברו לכאורה גורמים המעורבים בפרשת הוויסות . 
עבירות על חוק ניירות ערך , פקודת החברות , חוק הבנקאות , חוק העונשין 
( בעיקר עבירות מנהלים ) , ועבירות על חוק הפיקוח על המטבע . הצוות העביר 
את המלצותיו ליועץ המשפטי לממשלה יוסף חריש , שהתמנה במקום זמיר , וזה 
אימץ אותן והורה למפכ"ל המשטרה לחקור בעניין . החומר הועבר למשטרה במחצית 
השנייה של 6891 . במשטרה הוקם צוות חקירה מיוחד לבדיקת ההיבטים הפליליים 
שבדו"ח בייסקי . בתום בדיקה , הגיע הצוות למסקנה שאין מקום לפתוח בחקירת 
משטרה . נימוקי הצוות היו כי בעבירות מסוימות אין עניין לציבור בפתיחת חקירה , 
עבירות אחרות הן טכניות גרידא , לגבי אחרות חלפה תקופת ההתיישנות , ואילו 
ביתר המעשים אין לראות עבירה אפילו לכאורה . ראש אגף החקירות אימץ עמדה 
זו , והעבירה לעיון הצוות במשרד המשפטים . הצוות לא קיבל את עמדת המשטרה 
והודיע לראש אגף החקירות כי אכן ראוי לפתוח בחקירה בעבירות מסוימות . ראש 
אגף החקירות חלק על עמדת הצוות , והמחלוקת הועברה להכרעת היועץ חריש . 
לאחר כמה דיונים , הורה חריש , במכתב מיום 01 ביוני 8891 , לפתוח בחקירה 
בכמה נושאים . עקב הודעת היועץ המשפטי לממשלה כי הורה על חקירה זו , ביטל 
בית - המשפט הגבוה לצדק עתירה שהגיש ח"ך מרדכי וירשובסקי נגד חריש ונגד 
המשטרה על שאין פותחים בחקירה פלילית . צוות משטרה חדש חקר בעניין כמה חודשים , 
ובגמר החקירה המליץ להכין כתבי אישום נגד כעשרים נאשמים . ההמלצה הועברה 
לפרקליטות , וזו הכינה טיוטות של כתבי אישום . החומר הונח מחדש לפני היועץ 
המשפטי לממשלה . כחצי שנה לא טיפל חריש כלל בחומר . הוא נימק זאת ב"רצון 
לשמור מרחק לשם צינון מדברים שהיה בהם ניסיון להשפיע על הטיית המאזניים " . 
לאחר שניגש לבחון את השאלה , הגיע ב21 בנובמבר 9891 לכלל מסקנה כי אין 
להעמיד לדין את הבנקים והבנקאים ששמותיהם פורטו בטיוטות כתבי האישום . 
באשר לרואי החשבון , החליט למסור את עניינם לבדיקת לשכת רואי החשבון ולהכרעתה . 
חריש ציין בהחלטתו כי " ספק בידי אם יש בחומר הראיות לגבי הבנקים והבנקאים 
כדי לבסס את כל יסודותיהן של העבירות המיוחסות בטיוטות כתבי האישום , כנדרש 
במשפט הפלילי " . בנוסף על כך קבע כי אין " עניין לציבור " בהעמדת הבנקים 
והבנקאים לדין . ראשית , משום ש"על מעשים אלה כבר נתנו עושיהם את הדין בפני 
ועדת בייסקי . אמנם , במישור המינהלי והציבורי , ולא במישור הפלילי והעונשי . 
נתינת הדין לפני הוועדה הביאה על הנוגעים בדבר סנקציות חמורות עד מאוד 
של הדחה ועקירה ממקצוע הבנקאות . אם גם לא הרי סנקציות אלה כהרי דרכי הענישה 
המקובלים במשפט הפלילי , הרי רישומם על הנוגעים בדבר קשה ומכאיב " . שנית , 
" לא מן המידה הוא לחזור ולנהוג בחומרה עם הגורמים הפרטיים העסקיים ולהיפרע 
מהם נוספות על רשלנותם לאחר שכבר נפרעו מהם , ואפילו חמורות , אם כי במישור 
אחר , וזאת כאשר בידוע הוא כי היו אבות נוספים לאותה מכשלה קשה אשר ויסות 
שמה , והם יצאו מנוקים מכל סנקציה " . בכך התכוון חריש לרשויות המדינה , 
משרד האוצר , הממונים על שוק ההון , בנק ישראל , הפיקוח על הבנקים , 
הרשות לניירות ערך והבורסה . כל אלה ידעו על פעולות הבנקים , אך החשו , 
והניחו לתופעה להתרחב ולהסתבך . שלישית , " הנורמות הפסולות כבר הוקעו , 
נקבעה אחריותם של הנוגעים בדבר ואף הם הוקעו , הודחו וננקטו נגדם צעדים 
חריפים , שיש בהם ענישתם וגם משום הרתעת הזולת " . כיוון שכך , שלא נותרה 
אלא התכלית של הצהרה על אחריות האשמים בפלילים והענשתם , " אין אני רואה 
עניין ציבורי לשוב ולהביא על הציבור , הן את ההוצאה והן את הטרדה והיגיעה 
שבגילול יריעת פרשת הויסות לאחור , אך רק להשיג אותה תוצאה עונשית מסתברת " , 
קבע חריש . באשר לרואי החשבון , הבחין חריש בין אחריותם הפלילית לבין האחריות 
המקצועית שלהם . בעניין האחריות הפלילית סבר היועץ המשפטי לממשלה כי אין 
אינטרס ציבורי להעמידם לדין , מאותם שיקולים שהעלה לגבי הבנקאים . לעומת 
זאת , קבע כי על מועצת רואי החשבון לקבוע אם לא הפרו את חובות המקצוע . 
הוא קרא למועצה להביא בחשבון את העובדה כי " שלא כבנקאים ונושאי משרה 
מסוימים שהודחו בשל קביעותיה של ועדת בייסקי , נשארו רואי החשבון איש על 
כנו , ולא נגרע כל מאומה ממעמדם המקצועי . אם פגמו איפוא בעשיית שליחותם 
לא בדין הוא שיהיו מופטרים מכל וכל " . בסוף 9891 הוגשו שלוש עתירות לבית - 
המשפט הגבוה לצדק נגד החלטת חריש שלא להעמיד את הבנקים , הבנקאים ורואי 
החשבון , לדין פלילי . נשיא בית - המשפט העליון , מאיר שמגר , והשופטים , 
אהרן ברק ושלמה לוין , קיבלו את העתירות והפכו את החלטת חריש על פיה . 
בפסק דין המשתרע על 07 עמודים , מתח השופט ברק ביקורת חריפה על קביעתו 
של חריש כי אין " עניין לציבור " בהעמדת הבנקים והבנקאים לדין , וציין 
כי היא לוקה ב"חוסר סבירות מהותי " . ברק שאל : " אם רעידת האדמה שפרשת 
הוויסות גרמה לא גוררת אחריה העמדה לדין , מתי יהא צידוק להעמדה לדין של 
בנקים ובנקאים המבצעים לכאורה עבירות בקשר לניירות ערך ? " השופט ברק 
דחה את נימוקיו של חריש אחד לאחד . לגבי טענת חריש כי החשודים כבר נתנו 
את הדין במישור המינהלי והציבורי , הזכיר ברק כי הבנקים עצמם לא נענשו , 
לא בהדחה ולא בעקירה . באשר לבנקאים , ציין ברק כי " הסתפקות בסנקציה 
הציבורית - מינהלית , אין בה אותו מיצוי דין המתבקש כלפי חשודים שהגדילו 
להזיק לחברה , ואין בה אותו אפקט מרתיע שהוא חיוני להמשך תפקודה של החברה . 
נהפוך הוא , יש בה , בהסתפקות זו , משום הזמנה לעבריינים פוטנציאליים 
ליטול את הסיכון בעתיד " . באשר לטענת חריש כי אשמת הוויסות אינה רובצת רק 
לפתחם של הבנקים והבנקאים אלא גם לפתחן של הרשויות הממלכתיות , קבע ברק 
כי " חלקם העיקרי של נושאי המשרות השלטוניות היה בכך שלא מנעו את תופעת 
הוויסות " . ואולם " אין כל אפשרות להעמיד ברמת אחריות שווה את מי שלא מנע 
את התופעה ואת מי שיצר אותה וגרם להתרחשותה " . ברק אף קבע כי אמנם נושאי 
המשרות השלטוניות ידעו על התופעה בכללותה , אך " מכאן ועד לידיעת העבירות 
הפליליות שבוצעו , הלכה למעשה , הדרך רחוקה " . לגבי המשקל שייחס חריש לעובדה 
שחלף זמן רב מאז שנעשו העבירות , הזכיר ברק כי ליועץ המשפטי לממשלה חלק 
בכך , שכן הוא דחה במודע את הכרעתו בעניין מתוך " רצון לשמור מרחק לשם 
צינון " . השופט ברק אף ציין כי " פרשת הוויסות והמשבר שנגרם בעקבותיה 
גרמו לזעזוע כה ניכר בחברה הישראלית , עד כי עבור הזמן , שעליו עמד היועץ 
המשפטי , אין בו כדי להחליש את רישומם של האירועים , אין בו כדי להפחית 
מחומרתם , ואין בו כדי להצדיק את אי - מיצוי הדין עם האחראים להם " . קפמאבינהשופט 
ברק כתב כי החלטת חריש גרמה נזק ניכר לערכים ולאינטרסים שהמשפט הפלילי בא 
להגן עליהם . " מבצעיה של הרפתקה שהיוותה כישלון עסקי בקנה מידה אדיר 
אשר לפחות במציאות הישראלית קשה למצוא לו אח ורע ( דו"ח בייסקי עם 622 ) 
ואשר במהלכה בוצעו לכאורה , תחת מעטה של חשאיות , שרשרת של עבירות פליליות , 
אינם נושאים באחריות פלילית . הלקח ההרתעתי אינו נלמד . כוחו של המשפט 
הפלילי לכוון את ההתנהגות החברתית נפגע . אמון הציבור ברשויות השלטון מתערער . 
התנהגות , שהיתה לה השפעה הרסנית על חיי המשק והחברה נשארת ללא תגובה 
עונשית הולמת . נזק זה אינו שקול כלל ועיקר כנגד התועלת הצומחת לאינטרס 
החברתי והפרטי , באי העמדתם של בנקאים ובנקים לדין " , כתב ברק . השופט 
ברק קבע כי החלטת חריש חסרת סבירות גם משום שהתעלם מהעובדה כי ועדת חקירה 
ממלכתית ראתה " עניין ציבורי " בהעמדה לדין . אמנם המלצותיה של ועדה 
כזאת אינן מחייבות , אך אין היועץ המשפטי לממשלה רשאי להתעלם מהן . ברק 
התייחס בפסק הדין לממדי הטעות שבהחלטת חריש . " החלטה זו אינה בלתי סבירה 
סתם . לא נפל בה חוסר סבירות קל . ההחלטה היא בלתי סבירה באופן מהותי 
ועל כן נפגמת היא על פי כללי תורת שיקול הדעת המינהלי . משנפל בה פגם הפוסל 
אותה במישור המהותי , ממילא קמה סמכותנו להכריז על כך , ולצוות על ביטול 
ההחלטה " . פסק הדין ניתן ב01 במאי 0991 . חריש הגיב מיד בהודעה לעיתונות 
כי הוא " מכבד את החלטת בג"ץ וישקול את כובד משמעותה " . אבל מאז לא נמסרה 
כל הודעה נוספת . ב41 בנובמבר , כחצי שנה אחרי מתן פסק הדין של בג"ץ , 
הגיש אחד העותרים , עו"ד אורי גנור , עוד עתירה . הוא ביקש מבג"ץ לחייב 
את חריש לנמק מדוע לא יחליט לאלתר אם יש חומר ראיות לכאורה המצדיק את העמדת 
הבנקים והבנקאים לדין . רק בשבוע שעבר הודיע משרד המשפטים כי הכנת הטיוטות 
של כתבי האישום הושלמה , וכי חריש אישר אותן . גם כעת לא ברור מתי יוגשו 
לבית - המשפט . 
