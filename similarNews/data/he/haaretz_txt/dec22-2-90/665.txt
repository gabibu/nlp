כפתרון האפשרי היחיד למשבר המפרץ , אך מי שחושב כך אינו נותן את דעתו על 
התפקיד שיכולה למלא האופוזיציה הפנימית בעיראק . התעלמות כזאת אינה מותירה 
דרך אחרת לבד ממלחמה , ברגע שיוכיח האמברגו את כישלונו . היא מתעלמת מהגורמים 
הפנימיים שהניעו את סדאם חוסיין לפלוש עתה לכוויית , כפי שהניעו אותו בזמנו 
להכריז מלחמה על איראן . מבחינה כלכלית היה סדאם חוסיין נתון לפני הפלישה 
לכוויית במבוי סתום : ההכנסות הלאומיות , שרובן באו מן הנפט , לא כיסו 
למעלה מ%06 מצורכי המדינה . השיעור האמיתי היה נמוך עוד יותר , בגין שאיפתו 
המוצהרת של סדאם חוסיין לקנות לעצמו שיעור קומה , לא רק אזורי אלא גם עולמי . 
המשטר מיצה את כל האפשרויות לערוך מחדש את לוח הזמנים של פירעון חובות החוץ 
שלו , ועמד בפני שוקת ריקה ; מאגר התחבולות אזל , כפי שמעיד ניסיונו הכושל 
( באביב 0991 ) למכור ליפאנים את האי מגנון העשיר בנפט תמורת 081 מיליארד 
דולר . למצב כלכלי זה היו השלכות חברתיות חשובות : האצת האינפלציה הביאה 
לירידה קשה ברמת החיים . העלייה באבטלה , שהוחרפה על - ידי שחרור החיילים 
לאחר תום מלחמת איראן , באה בד בבד עם התפשטות השחיתות והעבריינות . בהקשר 
כזה העמיד גורל הצבא בעיה חסרת פתרון בפני המשטר העיראקי . מה לעשות באותם 
מיליון איש המגויסים זה שמונה שנים נגד איראן ? להחזיר אותם לחיים האזרחיים 
וכך להציף עד לרוויה את שוק העבודה ? להחזיק אותם במסגרת גוף צבאי נטול 
מטרה ? לנוכח ההידרדרות במצב הכלכלי היוו חיילי הצבא הסדיר איום פוטנציאלי 
רציני על יציבות המשטר , כפי שהראו המהומות שחוללו כמה מאות חיילים נגד 
כוחות הסדר בתחנה על דרך אל נאהדה , בבגדאד , ב71 וב81 ביולי 9891 . ולבסוף , 
על אף השימוש בנשק השמדה , נשארה הבעיה הכורדית בעינה . פתרונה תלוי 
בהיענות ללא סייג לשאיפות הלאומיות הדמוקרטיות של העם הכורדי , שברור כי 
אין דרך ליישבן עם אופיו העריץ של המשטר . בעבר ספגה התנועה הכורדית תבוסות 
צבאיות קשות , וחזרה והוכיחה את כושר החיות האדיר שלה , אבל הפעם נשאר 
הפוטנציאל הצבאי שלה כמעט ללא פגע : תנועה זו , שכוחותיה מחופרים ומבוצרים 
בגבולות עיראק , מוכנה לשוב ולפעול , וקיומה רובץ על המשטר כאיום מתמיד . 
על אף הדיכוי האכזרי ביותר ( חיסולים , עינויים , שימוש בנשק כימי , 
לקיחת ילדי מתנגדים כבני ערובה ) מוסיפה התביעה הדמוקרטית להתקיים , ובה 
טמונה התשובה האמיתית היחידה . רוח החירות הנושבת בעולם , הטלטלות בכמה 
מדינות שכנות , עלייתן של שכבות חברתיות חדשות שאין להן כל חלק בתהליך קבלת 
ההחלטות חיזקו באחרונה דרישה זאת ואילצו את סדאם חוסיין לדלות מדמיונו תחבולות . 
כך אפוא הציע , ערב הפלישה לכוויית , חוקה חדשה שתכונן פלורליזם מדומה , 
שבמסגרתו לא תהיה בעצם זכות קיום לכל האופוזיציה העיראקית , בגלל סעיפים 
האוסרים על פעילות פוליטית של מפלגה או יחיד כלשהם שלא השתתפו ותמכו במאמץ 
המלחמתי נגד איראן . נוכח סתירות אלה נאלץ סדאם חוסיין לבחור בין שתי אפשרויות . 
האחת היא , לוותר על חלק מסמכויותיו המוחלטות ולהתיר מראית - עין של דמוקרטיה . 
זו אינה אפשרות קבילה בעיניו , גם בשל שיגעון הגדלות שלו וגם בשל החולשה 
המבנית של משטר שאינו עומד אלא על אדם אחד ויחיד . השנייה היא , לברוח 
קדימה לתוך הרפתקאה צבאית , בהשתלטו על עושרה של כוויית כדי לפתור את המשבר 
הכלכלי ולדחות את הפתרונות הפוליטיים . קפמאבינחולשותיה של האופוזיציה העיראקית 
נובעות מתנאי המחתרת הנכפים עליה , אך גם מהפילוגים בתוכה . אולם , טועים 
אלה המתעלמים מהתפקיד המהותי שיכולה האופוזיציה וחייבת למלא בהפלת המשטר . 
הפתרון הפנימי היחיד שהעלו עד כה האסטרטגים המערביים , הפיכה צבאית , 
נחשב לבעל סבירות נמוכה , ודבר זה מוביל בהכרח לבחירת האופציה של התערבות 
צבאית זרה . אבל גישה זאת מתעלמת מהאפשרויות שהיה פותח בתוך הצבא העיראקי , 
ואפילו בתוך מפלגת הבעת , פתרון מדיני של אופוזיציה מאוחדת ומתוגברת על - 
ידי תמיכה בין - לאומית . יהיו אשר יהיו הפילוגים הפנימיים בה , אופוזיציה 
זאת החל במפלגה הקומוניסטית העיראקית וכלה בזרמים האיסלמיים מאוחדת ברצונה 
להפיל את המשטר . יעד משותף זה הניע את הכוחות המרכיבים אותה להגביר , 
מאז הפלישה לכוויית , את חשיבתם המשותפת , המתמקדת זה שנה במאמצים להוסיף 
לנקודות ההסכמה בין כל הגופים החברים באופוזיציה ולחבר תוכנית דמוקרטית . 
ההתקדמות שהושגה בדרך זו עומדת על סף ביטוי מוחשי עם חתימה על הסכם מצע 
משותף שאמור להרגיע את אלה החוששים מתוהו ובוהו שלאחר סדאם " . כך אפוא , 
גם אם ההימור על האופוזיציה נראה מסוכן , והפתרון שהיא מציעה דורש זמן , 
זהו ההימור היחיד שימנע כעת מלחמה . בחירה בדרך המלחמה תאלץ את העם העיראקי 
להתגייס ולצאת נגד התוקפן הזר . קיימת סכנה שהדבר יביא לפריצת התנגשויות 
שייצאו מכלל שליטה ויערערו את יציבות האזור לטובת כוחות ריקאציוניים שכוחם 
עולה , וישוו שוב לסדר הבין - לאומי הגיון של עימות . בחירה כזאת מעלה 
איום של אלימות רבת צורות וכוללת , שאף אחת מהמדינות המעורבות לא תצא ממנה 
בשלום . ובאורח פרדוקסלי , היא עלולה לחזק ולשרש את העריצות . הדרך היחידה 
למנוע אסון כזה שתעלה בקנה אחד עם האינטרסים של מדינות האזור ושל העולם היא 
בחירה בפתרון פנימי . התנאים לפתרון כזה הם , בין היתר : דרישה לנסיגת 
כוחות עיראק מכוויית ולנסיגת הכוחות הזרים מהמפרץ , שמירה על בידודו הפוליטי 
של סדאם חוסיין בקהילה הבין - לאומית , יישום החלטות האו"ם , בעיקר בנוגע 
לאמברגו , בתנאי שעיצומים אלו יפגעו במשטר ולא בעם העיראקי . 
