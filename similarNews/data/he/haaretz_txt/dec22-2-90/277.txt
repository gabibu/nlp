סופיה ( ע"ץ ) . בראשונה מאז תום מלחמת העולם השנייה , חגגה בולגריה 
רשמית את חג המולד . נשיא הרפובליקה זליו זלב וראש הממשלה החדש דימיטר פופוב 
השתתפו בקתדרלה אלכסנדר נבסקי , במיסת חצות , שגם שודרה ישירות בטלוויזיה . 
למרות המחסור הכללי השורר בבולגריה , נערכו אתמול קונצרטים פומביים וחגיגות 
עממיות רבות ברחבי המדינה . החוגגים נמנו לרוב עם איחוד הכוחות הדמוקרטיים , 
שהוא הכוח הפוליטי הראשי במדינה , מלבד הקומוניסטים לשעבר . בתיאטראות 
סופיה הוצגו במיוחד מחזות הקשורים לחג המולד , ובתי הקולנוע היו מלאים מפה - 
לפה בהקרינם סרט אמריקאי על חיי ישו . אלפי נהגים ניצבו במשך 801 שעות בתור 
לתחנות הדלק , כדי להשיג את 02 הליטרים הדרושים לטיולים המשפחתיים לרגל 
החג . כדי לסעוד כראוי , נאלצו הבולגרים לרכוש את המצרכים בשווקים הפרטיים . 
בשווקים אלה הבשר והיין יקרים פי 4 או 5 מהמחירים הנהוגים בחנויות הממשלתיות 
הרשמיות . 
