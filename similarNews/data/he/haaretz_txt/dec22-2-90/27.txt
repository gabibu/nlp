סוף - שבוע , עמד בסימן של אפוקליפסה עכשיו . דצמבר ממשיך בעקשות להיות 
בהיר וחם , עד שמביאים בנוסטלגיה עדות ויזואלית מן הארכיון מפעם שירד כאן 
גשם , וכמו גם משמיים מענישים אותנו . התחזיות בתחומים אחרים מדכאות ממש 
באותה מידה . ברית - המועצות לפני אנרכיה , מסוכנת מאוד למערב , לפי פרוף 
אגורסקי . הכוחות האמריקאים במפרץ עדיין אינם מוכנים למלחמה , וסדאם מתגלה 
לאו - דווקא כמשוגע , אלא כמי שעלול להוציא מדעתו את העולם כולו . וכאן 
פרשת דותן מכה בהלם , ופוגעת בעצבים רגישים . שניים , אל"ם ( מיל ) 
יעקב ריכטר , ואל"ם ( מיל ) יאיר שמיר , מציגים שתי גישות . ריכטר שכלתני 
וללא אמוציות , מנסה לקעקע את המיתוס של " הטובים לטייס " , וטוען שנפגעו 
אלה שהאמינו בססמה הרומאנטית . המסקנה הידוק הבקרה . לעומתו יאיר שמיר , 
אמוציונאלי יותר , חש עצבות אדירה , ורואה אסון לכל המערכת . מן היומן 
הקודר , המבשר - רע , אל סוף - שבוע בידורי לכאורה , ומתברר שהכתבות אומצו 
כמעט כלשונן על ידי האגף - הסגור . הנה הם סגני השרים , על לשכותיהם החדשות 
שיעלו מיליונים למדינה , כמו לעג לרש , מתחת לקריאה למאמץ לאומי בנוסח 
הגינגל של הליכוד בבחירות , עוברים הישר לאגף - הסגור , המעלה הפעם את"הפסטיפאחס " 
על משקל הפסטיגל . רעיון מצחיק שגם מבוצע כהלכה . ישנו גם פסח גרופר ובנו 
יונתן הישר מן המערב הפרוע . ורק סגן השר אפרים גור , שקשה לדעת מה היינו 
עושים בלעדיו נעלם כלא - היה . האגף הסגור גם מאכלס את דוד ויונתן של הפוליטיקה , 
הלא הם יוסי שריד ובני בגין , בשיר אהבה מרטיט לבבות . עניין מבחיל למדי . 
ירון לונדון עושה מאמץ ניכר להתמתן , אבל אינו שולט בעצמו בראיון עם הפסל 
עזרא אוריון . והרגשה הוא משחק את עצמו . אד קוץ , ראש עיריית ניו - 
יורק לשעבר , חבוש בראשו מפגיעת אבן , הוא מרואיין מקצועי וגם אוהד ישראל , 
ואנחנו הרי צמאים לעידוד כלשהו . קיטל ממשיך להחמיץ את ביקורת העיתונות , 
ויש מה לבקר . דורון נשר מנחם אותנו , שאין רע בלי טוב , וההכנסה היחידה 
של המדינה , הזקוקה לתוכנית כלכלית חדשה , כדי לממן את המודעות והגינגל 
הקוראים למאמץ לאומי כרגיל של הדפוקים תהיה מן הכספים שדותן יחזיר בע"ה 
מהכספות בשווייץ . קרן האור היחידה הם העולים הבאים בהמוניהם , בשידור 
המדווח על הדראמה בשדה התעופה בן - גוריון . אלא שגם כאן אורבת קטסטרופה . 
אם כי במחלוקת בין הרב פרץ לשר אריאל שרון הצועד בחולות לצד הבניינים בכתבה 
של חנן עזרן , הנראית כתשדיר - שירות לשרון לראש - ממשלה , אני עדיין , 
למרות הכל , בעד שרון . הנחמה היחידה , שלפחות סוף - שבוע ימשיך במתכונת 
הרגילה , ללא שינויים דראסטיים , משום שאין כמו הרגל ותמיד עלול להיות 
רע יותר , ואנו צפויים עוד לשקוע בדיפרסיה גרועה מזו שאנו נמצאים בה עכשיו , 
וזה כמעט בלתי - אפשרי . 
