אינני חושב שיש סכנה של חזרה מיידית לדיקטטורה . אינני חושב שגורבצוב הוא 
איש המשוחרר מספיק ממעצורים , המסוגל לעשות מה שנחוץ כדי לנהל דיכוי מקיף 
של רפובליקות מורדות . שום דבר מחוץ לדיכוי מקיף וברוטאלי לא יוכל לעבוד . 
אם יאבד משטר גורבצוב את יכולתו לנהל את הארץ , אז תתפתח אנרכיה עקובה מדם , 
ומתוך האנרכיה הזו עשוי לצמוח כל דבר : מלחמת אזרחים , דיקטטורה , כל 
מיני סוגים של אסונות . זה מה שמדאיג אותי , לא הרעיון של גנרל רוכב על 
סוס לבן לתוך הקרמלין , אלא הסכנה של התמוטטות כל סמכות . התמוטטות כזאת 
אינה רק אפשרות , היא - היא הכיוון של המאורעות בבריה"ם . זו השעה ה11 
למיכאיל גורבצוב . אם לא ישים קץ לאמביוואלנטיות הזו , התוצאה הסבירה תהיה 
התמוטטות הסמכות המרכזית במהלך החודשים הבאים . אבל ספקולאציה על תסריטים 
ספציפיים היא ביטול זמן . לעולם אין אתה יכול לחזות מראש דרך ספציפית של 
גלישה אל תוך התהום . : שוורדנאדזה צודק . הפיכה שקטה אמנם מתחוללת . 
הימין נע לעמדת כוח , ומכריח את גורבצוב לבחור , והוא בחר ללכת איתם . 
אם הם ינצחו , אנחנו נראה הגבלות גדולות על החרות בבריה"ם , והידרדרות 
ביחסי החוץ , בצירוף הגברה של הפעילות הצבאית . הסובייטים יעמידו מכשולים 
להשלמת הסכמים לצמצום הנשק , ולהחלתם . התקציב הצבאי הסובייטי יגדל , 
לא יפחת . הפרסטרויקה חוסלה כבר לפני זמן מה . היא השיגה את מטרתה פירוק 
משטר טוטליטארי אבל לא העמידה במקומו שום תחליף . עכשיו עומדות לפני בריה"ם 
שתי אופציות . לדעתי , האופציה הריאליסטית היחידה היא דמוקרטיה . אבל 
גורבצוב והאנשים אשר סביבו אינם יכולים להסתכן בדמוקרטיה , מפני שסקרי דעת 
הקהל מראים , כי רק מיעוט קטן מתייצב לצידם , פחות מ%02 . לכן הם עלו 
על דרך הדיקטטורה , שעיקרה שלטון באמצעות כוח , כדי לקיים על כנה את בריה"ם . 
דמוקרטיה תשליך אותם מן השלטון , ותוביל להתפרקות הקיסרות הסובייטית . 
אבל זה , לכל היותר , פתרון זמני . כינון חוק וסדר , רצוי כאשר יהיה , 
לא יפתור אף אחת מבעיותיה האנדמיות של המערכת , שיצרו מלכתחילה את המשבר 
הנוכחי . : שוורדנאדזה נפל קרבן לאופוזיציה הריאקציונרית הגוברת נגד הרפורמות 
של גורבצוב מבית ומחוץ . הבה לא נטעה לחשוב , שזו היתה מדיניות החוץ של 
שוורדנאדזה ; היא היתה המדיניות של גורבאצוב . הקואליציה האנטי - רפורמיסטית 
של אנשי צבא , בוסים מפלגתיים , אינטלקטואלים ואחרים לא היתה מכוונת רק 
נגד שוורדנאדזה . אל נא תטעו : הם מבקשים את ראשו של גורבצוב . השגו ההיסטורי 
של גורבצוב הוא זה שהוליך את רוסיה לראשונה באלף שנותיה אל האפשרות של דמוקרטיה . 
אבל כוחות הדמוקרטיה נשארים אי בים ענקי של מסורות אוטוריטאריות . הדרך 
אל דמוקרטיה יציבה ברוסיה או בבריה"ם עומדת להיות ארוכה מאד לא שנים אחדות , 
אלא אולי עשרות שנים . במרוצת הדרך , האפשרות של חזרה לדיקטטורה , או 
אפילו של עריצות , תהיה תמיד נוכחת . מה שאמר בעצם שוורדנאדזה הוא , שהזאבים 
עומדים בשער , והאלטרנטיווה לגורבצוב היא הריאקציונרים , הרוצים לעצור , 
או אפילו להסב אחור את שעון הרפורמה . כוחות הדמוקרטיה והרפורמה , הצריכים 
להתלכד סביב גורבצוב , מסתתרים בשיחים , ולוחמים אלה באלה . שוורדנאדזה 
התייצב , כדי להזהיר שזה תסריט לאסון . 
