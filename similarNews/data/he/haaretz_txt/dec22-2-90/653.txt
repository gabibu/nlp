ביממה . בנמל התעופה ובתחנת הרכבת מחכים להם בעת נחיתת כל מטוס וליד כל 
רכבת . בעלי המכוניות הפרטיות מגיעים מצוידים במספר הטלפון של משרדי הסוכנות 
היהודית בבודפשט , והמספר עונה תמיד . מיד אחר כך יוצאים לקראתם אנשי 
הסוכנות ומעבירים אותם אל מעון - המעבר שבו הם ממתינים עד להמראת מטוסם לישראל , 
מלווים שוב באנשי הסוכנות . מעברם של העולים בבודפשט , בדרכם מברית המועצות 
לישראל , פועל כמכונה משומנת . אך הוא מטיל עומס רב גם על מי שאינו מעורב 
במישרין באירגונו . אפילו עובדות הניקיון והסבלים בנמל התעופה קיוו בליל 
חג המולד כי לא יהיו שם הרבה יהודים . רק במידה גדושה של רצון רע אפשר לטעון 
כי גילו בכך רגשות אנטי - יהודיים . על - פי רוב , שיתוף הפעולה מצד העובדים 
המקומיים החל באנשי המכס בנמל התעופה ועד לטבחים ולעובדי הניקיון במעון - 
המעבר הוא מופתי . לדברי אנשי הסוכנות , הם אף מגלים מסירות מעוררת התפעלות 
לעבודתם . אולי הם מרחמים על מאות האנשים חסרי - הבית , שהחליטו לצאת מארצם 
עם מזוודה בודדת ביד ; ואולי פועלת כאן איזו נקיפת מצפון קולקטיווית מאוחרת 
על מה שאבותיהם או אבות - אבותיהם החמיצו לעשות למען הצלת היהודים , כאשר 
הללו גורשו למחנות ההשמדה . מדי יום מתקבלות בבודפשט הודעות על מספרם הצפוי 
של היהודים הממריאים במטוסים ויוצאים ברכבות . על - פיהן נקבע האומדן של 
מספר המטוסים שיידרשו להטסתם ארצה . אם העולים ממריאים רק למחרת בואם לבודפשט , 
הם מועברים למעון - הלילה , שם עומדים לרשותם יותר מ003 מיטות ; אם הם 
מגיעים בבוקר וממריאים באותו ערב , הם מבלים במעון - היום . מיקומם של 
המעונות נשמר בסוד . הבדיקות הביטחוניות קפדניות . לא כל אחד רשאי להיכנס , 
ושמעתי עיתונאי הונגרי , שהתפאר באוזני חבריו המתפעלים לאחר ביקור במעון : 
" האישור לביקורי התקבל היישר מירושלים " . העולים מגיעים מבריה"ם כשברשותם 
תעודות - מסע לחסרי אזרחות , לא דרכונים . שהותם בהונגריה מעבר למעבר 
ממטוס למטוס או מרכבת לרכבת מחייבת אותם , להלכה , להצטייד בוויזה הונגרית . 
בהתחשב במספר העוברים , זה היה יכול להיות עניין די יקר . אבל השלטונות 
ההונגריים המרכזיים יצאו גם בעניין זה לקראת הישראלים , והסכימו להסתפק 
במכתב - ערבות של הסוכנות , שהעולים אכן יעזבו את שטח הונגריה . קשיים 
נגרמים רק לבעלי המכוניות הפרטיות : כדי שהללו יעבירו את מכוניותיהם עד 
לנמל פיראוס , חייבים לצייד אותם לא רק בוויזות הונגריות , אלא גם ביוגוסלוויות 
ויווניות . יש במחנה פינת צעצועים לילדים , הניתנים כשי מארגוני צדקה יהודיים 
ולא - יהודיים . בפינה מיוחדת אפשר להכין אוכל לתינוקות . פועל גם מזנון , 
אבל הוא מיועד בעיקר לעובדים המקומיים . לעולים אין כסף הונגרי , ומלבד 
זה , הם מקבלים אוכל חם וטעים למדי . העולים יושבים , מהלכים , מתקהלים 
בקבוצות , אוכלים , עולים לקומה העליונה ושוב יורדים לקומת הקרקע , מציצים 
לגינה וחוזרים ממנה . העייפות נותנת בהם אותותיה . רבים מהם מבלים כבר 
ארבעה - חמישה ימים בדרכים : מטביליסי למוסקווה , ישיבה על המיטלטלים במוסקווה 
בציפייה למטוס לבודפשט , וכאן הציפייה המעצבנת למטוס לישראל . הם יודעים 
על הארץ לא מעט . יודעים שמצב הדיור קשה ומצב התעסוקה קשה יותר , או אולי 
להיפך ? וגם על בעיות ביטחון ושירות בצבא . ציפיות מופרזות אין להם , 
גם לא יומרות , וכנראה שגם לא אשליות . " אני מהנדס , אבל אני יודע שבשנים 
הראשונות אצטרך לעבוד עבודה פיזית . אולי לשטוף רצפות " . הילדים והצעירים 
פחות מודאגים . רבים עד כדי להפתיע יודעים קצת עברית : חודשים לפני קבלת 
היתר ההגירה כבר למדו עברית בקורסים . עושים רושם שבעוד שלושה - ארבעה חודשים 
יהיה דיבורם שוטף . הם אומרים כי השירות בצבא אינו מפחיד אותם : " לפחות 
אילחם בשביל הארץ שלי " . יש בהם מעין פטריוטיות מרעננת . האם היא כנה ? 
הרי ידוע מה היה שיעור הנושרים , כל עוד היה לאן לנשור , אבל הללו בבודפשט 
נשבעים בנקיטת חפץ : " פנינו אך ורק לישראל . היינו עולים לישראל גם אילו 
יכולנו להגר לאמריקה " . גבר לבן - שיער ונמוך קומה , עטור בכל כך הרבה עיטורים 
צבאיים , מציג עצמו : יעקב יוסיפוביץ פרלוב . מלנינגרד . בן 67 . ב1491 
היה יכול להתפנות מן העיר , אך סירב : " גורלי יהיה כגורל עירי " . הוא 
נשאר בלנינגרד במשך כל 009 ימי המצור , ואחר כך יצא לחזית . היה זמר בלהקה 
צבאית מפורסמת . " בנעורי היה לי קול טנור חזק ויפה " . אחרי המלחמה היה 
מנהל בית - חרושת . את ברית המועצות הוא עוזב בצער . למען הילדים והנכדים . 
למען עתידם . בניו של יעקב יוסיפוביץ יושבים סביבו . הנכדים משחקים בפינת 
הצעצועים . הוא קורא לאחד מהם . הילד עוזב את הצעצועים ובא מיד . " לא 
היה רע , אבל נדמה לי שבין יהודים יהיה לי יותר טוב " , אומר הילד . . 
השאלה פוגעת בגאוותו של הסב : " הילדים וגם הנכדים שלי קיבלו חינוך אינטרנציונליסטי 
אמיתי . הם לא מביישים אותי " , אומר החייל הוותיק , הצועד לחיים חדשים . 
