סכסוך חריף התגלע באחרונה בין ראשי העדות הנוצריות לרשויות השלטון בישראל , 
על רקע חיוב העדות בתשלומי מיסים שונים על הרכוש הרב שלהן בארץ . ראשי 
העדות התארגנו והם מתכוונים לעתור בעניין זה לבג"ץ . עו"ד אברהם סוכובולסקי 
מתל - אביב , המייצג את העדות הנוצריות בנושאי מקרקעין ונכסים , מסר כי 
גם בעבר נשלחו להן הודעות תשלום מרשויות המדינה , אולם הם התעלמו מהן ובדרך 
כלל לא שילמו החשבונות , וכל הליכים משפטיים לא ננקטו . אבל עתה נתבעות 
הכנסיות הנוצריות לשלם ארנונה , ואפילו מס מעסיקים . סוכובולסקי טוען כי 
לפי החוק העותומני , שלא שונה עד היום , כנסיות משוחררות ממס מכל סוג שהוא . 
גם לפי " אמנת מיטלין " מ3091 , שהוכרה במשפט הבין - לאומי הפרטי , 
שוחררו הכנסיות ממס . אולם מדינת ישראל פועלת לפי הפרשנות של פסקי דין 
אנגליים , לפיה שלטון אינו מחויב לרשת אמנות שחתם שלטון שקדם לו . הכנסיות 
מחזיקות גם בפירמאן טורקי שאישר להן פטור ממיסוי , ולטענתן פירמאן זה תקף 
עד היום . לטענת סוכובולסקי , מדינת ישראל מכירה בתוקפו של פירמאן זה , 
אולם בדעה כי הוא פוטר את הכנסיות מתשלומי מיסים שאינם קיימים כיום , אבל 
אינו פוטר אותן משורה של מסים שחוקקו ממשלות ישראל . סוכובולסקי ציין כי 
הכנסיות לא נהנות מכל תקציב ייחודי מקופת המדינה ומכל תמיכה ממשלתית אחרת , 
אבל הן תורמות להכנסות ממטבע חוץ בזכות התיירות הצליינית המגיעה לארץ , 
ולכן ראוי שהמדינה תפטור אותן ממס . סוכובולסקי הדגיש כי מצבן הכלכלי של 
חלק מהכנסיות הורע באחרונה מאוד , בשל ירידה בתרומות והשפל בתיירות . הדבר 
מאלץ חלק מהכנסיות לממש נכסים שבבעלותן . 
