מכון גתה , המייצג בארץ את תרבותה של גרמניה היום , אינו חושש מהעלאת השאלות 
הקשות ביותר בתולדות גרמניה . הכוח של תרבות גרמניה בא לידי ביטוי גם בהתייחסות 
לפרקים קשים בתולדות המדינה והעם הגרמנים , באמצעות סרטים , סימפוזיונים 
ותערוכות . הקהל הקבוע של מכון גתה אינו בהכרח זה שחשיפת נושאים כאלה משנה 
עבורו משהו . זהו קהל הקשור לגרמניה של העבר או ההווה , בדרך רגשית או 
מתוך עניין לשמו . תערוכה של אמן ישראלי אינה חלק קבוע בתוכנית המכון , 
אך כשמדובר באמן כתומרקין , המוטרד ויוצר בהשראת אחת הדמויות המרתקות והמאפיינות 
את התרבות הגרמנית וקורותיה , הרי זוהי תערוכה חשובה עבור המכון , וחשובה 
גם בראייה כוללת של מצבים אנושיים . את חיבורו המעולה " יצירת האמנות בעידן 
השכפול " כתב ולטר בנימין ב6291 , אבל זהו ספר חובה לכל יוצר ולומד . 
העניין הוא לא רק בדמותו או במשנתו , אלא גם במותו חסר הערך , כסמל לכאוס 
שאיפיין את התקופה שבה לא היה סיכוי לקיום של אדם במקום בו בחר לחיות או 
אליו ניסה לברוח . תומרקין , כדרכו , נכבש למצב אנושי - קיומי - פוליטי 
מסוים ועוסק בו , על כל היבטיו , החל ברישומי דמויות , ועד לפסלים ומתווים 
לפסלים , ההופכים אותו ואותנו לנוכחים במעמד הבלתי נסבל של פורט - בו , 
בליל ההתאבדות של בנימין , ב92 ביוני 0491 . המקום במכון גתה אינו מותאם 
לתערוכות , אך העבודות המוצגות מחייבות התייצבות מול כל אחת מהן , בקרבה 
ממשית . במעמד פתיחת התערוכה דיבר נתן זך על ולטר בנימין , ועל תרבות העקורים 
ממצע תרבותי אחד לאחר . מוסיקאים גרמנים שרו משירי ברכט והשמיעו מוסיקה 
שהלחינו לטקסטים של משוררים בני התקופה . הקהל ששאל את תומרקין " למה דווקא 
ולטר בנימין " קיבל תשובות רבות מאוד לשאלתו . אם מצליחים להתעלם ממוסיקת 
הזוועה הבוקעת מאולם השמחות בקומה הראשונה של בית אסיה , אפשר להתייחד עם 
התערוכה ועם כל הקיים מאחוריה . קפמאפרקתומרקין , כמו עוד כמה אמנים היוצרים 
בארץ , מעורב מאוד בהתרחשויות מקומיות ועולמיות . נורה פרנקל היא דוגמה 
הפוכה . היא יוצרת שחיה ופועלת כאן , אבל היא שקועה בעולמה האישי , העובר 
שינויים שאינם בהכרח מקבילים להתרחשות בציור כאן או בכלל . פרנקל היא ציירת 
רבת כוח , ביצועיסטית דייקנית ועקשנית לנושאים ולשפה המשמשים אותה . היא 
דוגמה מעולה לכך שבארץ זו יכולים אנשים לחיות , למרות שהם אינם כאן כלל . 
בעבר היא ציירה דמויות אגרסיוויות , מרחפות - בועטות בנשמת המסתכל . הגופות 
המצוירות בועטות בעצמן בעוצמת הצבעים ואבחות המכחול , וסערת הנפש שלה הובילה 
לא פעם למבנים פרועים על הבדים , שהיו בכל זאת אנושיים ומכאיבים מאוד . 
נורה פרנקל של היום היא עדיין אותה סערת רוחות חושנית , אבל גיבורי התרבות 
שלה הם אובייקטים : כלי פורצלן צבעוניים , מסננות וקומקומים מרחפים במשטחי 
הבדים הצבעוניים , כאילו היו חלליות מאוישות . מקבוצות רישומים גדולי מידות 
היא עברה לציורי צבע דשנים ויפים מאוד . התערוכה שלה היא הוכחה לקיומו הטוב 
והנמשך של הציור , גם כשהנושא הוא כלי הבית היום - יומיים . אזכורי ציירים 
כמאטיס ומילטון איוורי מסייעים למקם את קבוצת הציורים הזאת מקום טוב בתולדות 
הציור . זוהי אחת התערוכות הראשונות בסדנאות האמנים שאינה מוקדשת לאמני - 
הבית . מתלווה אליה קטלוג מרשים , שעובדת היותו כולו באנגלית מצערת . 
