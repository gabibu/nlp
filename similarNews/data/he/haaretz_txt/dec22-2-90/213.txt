" הסוכנות היהודית פועלת בימים אלה להגדיל את קצב העלייה וקיבולת תחנות 
המעבר שהיא מנהלת במזרח אירופה ליותר מ05 אלף עולים בחודש " . כך מסר אתמול 
יו"ר ההסתדרות הציונית שמחה דיניץ בישיבת ההנהלה הציונית . הוא אמר כי אווירת 
אי היציבות בבריה"ם מביאה לגלים של אנטישמיות , בעיקר ברפובליקות המוסלמיות , 
והדבר משפיע , על קצב העלייה . הוא דיווח כי הסוכנות היהודית החלה בימים 
האחרונים , לגבש תוכנית ממלכתית כוללת שתוגש בקרוב לקבינט הקליטה ולממשלה , 
הכוללת רעיונות חדשים להתמודדות עם גל העלייה , ולמציאת פתרונות הולמים 
לעולים בתחומי הדיור והתעסוקה . דיניץ שלל את הצורך להזדקק לאוהלים ואמר , 
כי אם הממשלה תבצע בקצב מהיר את כל החלטותיה בנושא הקרוואנים והמגורונים 
והן בענין פתרונות הביניים בבתי מלון , מחנות צה"ל וקיבוצים , לא יהיה 
צורך באוהלים . ראש המחלקה לחינוך תורני , יצחק מאיר , אמר , כי הגיעה 
השעה שהמגביות יגייסו את היהדות הדתית שחלקים גדולים ממנה אינם תורמים למגבית . 
לפי הצעתו , אחוז מסוים מהכספים שיאספו בקרב יהדות זו , יופנו לקליטתם 
הרוחנית של העולים בארץ , ולהענקת חינוך יהודי עבורם . הוא אמר , כי בציבורים 
גדולים ביהדות ארה"ב טרם חדרה ההכרה שמיליון עולים מבריה"ם בדרך לישראל . 
דיניץ הגיב בשלילה על הצעה זו , ואמר , כי יש סכנה בגיוס כספים כשקיימת 
התניה שייעודו רק לציבור מסוים . היו"ר החדשה של ועידת הנשיאים של הארגונים 
היהודיים בארה"ב , שושנה קרדין , היתה אתמול אורחת ההנהלה הציונית . אליה 
נלוו היו"ר היוצא , סימור רייך , ומנכ"ל ועידת הנשיאים , מלקולם הונליין . 
משטרת נתב"ג מגבירה את פעולות הפיקוח שלה על תנועת הנוסעים עקב גל העלייה 
מבריה"ם . שוטרי הנמל החלו גם להדק את הפיקוח על נהגי מוניות , כדי למנוע 
פעולות שידול ורמייה . השוטרים נאלצים לדחות מבקרים רבים המבקשים להיכנס 
לבית הנתיבות , לקבל את פני העולים . קפידבינמשטרת נתב"ג נאלצה לא אחת לאתר 
קשישות וקשישים שאיבדו את דרכם , לאחר שיצאו מבית הנתיבות . במקרה אחד , 
קשישה כבת 08 איבדה את דרכה והחלה לצעוד לכיוון לוד . מפקד משטרת נתב"ג 
נצ"ם אלי יערי , אמר אתמול כי כדי להתגבר על עומס התנועה של העולים החדשים 
הוחזרו ליחידה שוטרים , שהושאלו ליחידות אחרות . אתמול נערך מפגש בין חברי 
ועד הפעולה של שכונת נוה - נוי שבבאר שבע שבפאתיה מתכנן משרד השיכון להציב 
005 , 2 קרוואנים , לבין יו"ר התאחדות עולי בריה"ם דוד שורק , במטרה לרתמו 
למאבקם . שורק אמר לחברי ועד הפעולה , כי הוא ינסה להידבר בנושא זה עם 
הגורמים האחראיים , במטרה לשכנעם לפזר את מסת הקרוואנים על שני אתרים נוספים . 
הנציגים הגיעו להבנה , שיש לפעול אצל גורמי הממשלה ועיריית באר שבע , 
לפיזור הריכוז הגדול המתוכנן של העולים בין שכונות העיר , כדי שהדבר יאפשר 
קליטה חברתית נאותה של העולים וימנע יצירת מעין " גיטו רוסי " ענקי אחד , 
על ההשלכות השליליות של ריכוז גדול כל כך של עולים במגורים זמניים וקטנים . 
בשכונת נוה נוי גרות כ056 משפחות בווילות ובבתים פרטיים ודו - משפחתיים . 
בסוף השבוע שעבר נודע לתושבים על כוונת משרד השיכון להציב לידם 008 , 3 
קרוואנים דו - משפחתיים ולשכן בהם כ000 , 7 משפחות עולים מברית המועצות . 
תושבי השכונה מחו בהפגנות נגד ההחלטה . אתמול נשלחה משאית עם אוכל ובגדים 
מטעם הקיבוץ הארצי ומפ"ם למאהל האוהלים שהוקם בסוף השבוע שעבר מול משרד הקליטה 
בבאר שבע . העולים ברכו על המשלוח , אך ביקשו להדגיש כי האוכל והבגדים 
שסופקו על ידי תושבים רבים אינו עומד בשלב זה בראש סולם העדיפויות . כלכלן 
מאוקריאנה שביקש שלא להזכיר את שמו מחשש שיאבד לו מקום עבודתו הנוכחי כסבל , 
דיבר בשמה של קבוצת עולים גדולים ואמר , כי בקרב הקבוצה ישנה צעירים רבים 
שביכולתם לשפץ דירות עזובות בכוחות עצמם , והוסיף כי יש בבאר שבע מספר רב 
של דירות כאלה השייכות לעמידר . לא ניתן היה לקבל אתמול אישור לדבריו , 
מ"עמידר " . בוריס פולישר , פנסיונר בן 07 שעלה לפני חדשיים , אמר כי ליושבי 
האוהלים בבאר שבע נוספה כעת קבוצה חדשה ובה עולים שזה מקרוב באו , שאין 
ביכולתם לשכור דירה . בקבוצה זו נכללים לרוב עולים יחידים ופנסיונרים . 
כדי לחזק את דבריו הוסיף פולישר , כי לו ולאשתו תקציב חודשי של 511 , 1 
שקלים , שאתם עליו להתקיים ולשלם דמי שכירות הנעים בסביבות 053 דולר לחודש 
ויותר . 
