העלאת המע"ם היא דבר פסול מעיקרו , משום שאין ספק שזה מס רגרסיווי . זה 
מס על צריכה , המוטל כמעט על כל המצרכים והסחורות במשק . הוא מוטל על הציבור 
כולו , כאשר עולם העסקים בעצם אינו נפגע , כי מי שמשלם את המס מקזז את 
התשלום מהחיובים שלו . העלאת המע"ם תגרום להכבדת הנטל על השכבות החלשות 
דווקא , כי הן צורכות את המצרכים המינימליים למטרות קיום , והם שיצטרכו 
לשלם מס גבוה יותר . השכבות המבוססות יוכלו לצמצם צריכה . לגביהן , זאת 
תוספת תשלום שאין בה עול מיוחד . בעקבות העלאת המע"ם עולים מחיריהם כמעט 
של כל המוצרים במשק , למעט פירות וירקות . ההעלאה תביא גם להגדלת הוצאותיה 
של הממשלה . לפיכך , ההכנסה נטו של הממשלה מהעלאת המע"ם היא שולית , בעקבות 
הגדלת הוצאותיה בשל העלאת המע"ם . זה לא מקור הכנסה במובן האמיתי , כי כאמור 
העלאת המע"ם תגרום להעלאת האינפלציה , ותגרום לגלגול ההעלאה על התקציב . 
כמו - כן , העלאת המע"ם תשפיע על העלמות המס . ככל שהמע"ם גבוה יותר , 
הוא מגדיל את הפיתוי להעלמות הכנסה . הדרך הבטוחה ביותר למצוא מקור הכנסה 
אמיתי הוא לגבות מס אמיתי . אם הממשלה תיישם את ההצעות שהונחו לפניה במלחמה 
בהון השחור , ובגביית מס אמת , היא תוכל להגדיל הכנסותיה בדרך הנכונה והיחידה . 
חוץ מזה , מודעי יכול להגדיל ההכנסות באמצעות ביטולי פטורים והטבות במסים . 
זו אמנם דרך קשה יותר , אך היא יותר צודקת ויותר שוויונית . 
