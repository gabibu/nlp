יש מוצארט ויש מוצארט , והפעם הביא בארנבוים , שלא כצפוי , בגישה ריאליסטית , 
ולא אידיאליסטית . הוא הצליל את פרקי הפתיחה והסיום בקונצרטו של בן ה12 
כדיאלוג בוטה ומתנצח עם העולם האדיש והמתעלם ; ושילב בו מעין הערות פילוסופיות 
על הבלות העולם והתשוקות האישיות . הפרק השני , בו פיתח מוצארט , ובעקבותיו 
בארנבוים , קינה אישית למעלה של יופי על - אנושי , ובעצם גם הארציות של 
הפרקים א וג , היוו יחדיו הכנה נכונה ל"שירת האדמה " ( 9091 ) של מאהלר 
( 06811191 ) . " שירת האדמה " , מוסיקה מן הפיוטיות , הטהורות והמזעזעות 
ביותר , שנכתבה בידי מלחין גדול המודע להתקרבות מותו , מסבירה את עצמה 
לחלוטין לא רק בצליליה אלא אף במלותיה , שאותן ראוי לקרוא לפני ההאזנה . 
תמצית רעיונותיה המרובים שמחת החיים ויגון המוות , והקץ האישי לעומת נצחיות 
העולם ויופיו . התזמורת , שלנגינתה רצוי להוסיף עוד פה ושם מידות של שקיפות , 
איזון ועידון , לינדה פיני , שזימרה בקולה המרשים מעומק לבה ועוררה סימפאטיה 
( לעתים חסרו קצת דיוק ריתמי וכמות צלילית ) , ובייחוד לואיס גנטילה ( 
33 ) , שכל מלה וצליל בזמרתו שיקפו לחלוטין את המוסיקה ומטרותיה , הצליחו , 
בהדרכת בארנבוים ובהשראתו , להכניס את המאזינים לעומק היצירה ולנושא הערב 
פסימיות אופטימית . 
