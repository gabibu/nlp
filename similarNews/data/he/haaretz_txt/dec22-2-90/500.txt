ביירה ( ער ) . מוזמביק ואנגולה נאבקות עדיין לסיום מלחמות האזרחים הארוכות 
המתחוללות בארצותיהן , בעודן עורכות שינויים מפליגים במדיניות ממשלותיהן 
לקראת כינון משטר רב - מפלגתי . שתי המושבות הפורטוגזיות לשעבר , הסובלות 
ממלחמת גרילה כמעט מאז עצמאותן ב5791 , חייבות לסיים את הלחימה כדי לבנות 
מחדש את כלכלתן ההרוסה ולהרחיק את איום הרעב . באזור הכפרי הדרומי של אנגולה 
ובחבלים הצפוניים המבודדים של מוזמביק מאיים הרעב על כמעט ארבעה מיליון תושבים . 
מדינות אחרות , המוכנות לתת סיוע , נרתעות מלהגישו כל עוד לא יוחזר השקט 
לאזור . ובעוד חרפת רעב מאיימת על התושבים , הטרור נמשך . הרדיו הפורטוגזי 
בלואנדה שבאנגולה הודיע כי שלושה אנשים נפצעו בפיצוץ שאירע בליל יום חמישי 
בשדה התעופה של העיר . משערים שארגון אוניטה הנתמך בידי ארה"ב אחראי לפיגוע , 
אך הטלוויזיה באנגולה הכחישה את הדבר . שתי הממשלותף במוזמביק ובאנגולה , 
נטשו זה מכבר את הקו המרקסיסטי הנוקשה שאפיין אותן בעבר והן חותרות בשנה 
זו להשיג הסכמי שלום באמצעות משא ומתן עם המורדים . ממשלת מוזמביק , שאימצה 
חוקה המבטיחה משטר רב - מפלגתי והצליחה להנהיג כלכלת שוק חופשי , חתמה החודש 
על הסכם להפסקת אש חלקית עם המורדים , לאחר שלושה סיבובי שיחות ישירות ברומא 
מאז חודש יולי . ממשלת אנגולה , המתכננת גם היא להנהיג משטר רב - מפלגתי , 
מנהלת עתה שיחות ישירות עם המורדים הנתמכים בידי ארה"ב . סיבוב ששי של 
שיחות אמור להתקיים בפורטוגל בינואר . עיקר חילוקי הדעות במשא ומתן בין 
הממשלה והמורדים של ארגון אוניטה סובבים סביב השאלה , האם ניתן להנהיג משטר 
רב - מפלגתי לפני ששני הצדדים יפסיקו את הלחימה . אוניטה האשים את הממשלה 
בהשהיה מכוונת וטוען שהשינויים לא הרחיקו לכת עד שיצדיקו הפסקת אש . הארגון 
דורש כי בטרם יוסכם על הפסקת אש יזכה להכרה רשמית כמפלגה פוליטית , וייערכו 
בחירות מיידיות . 
