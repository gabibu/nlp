אחת ההחלטות החשובות שהתקבלו השנה בתחום התחבורה היתה לאחד את מדרגות המס 
המוטל על רכב פרטי עד נפח 000 , 2 סמ"ק . ההחלטה עדיין לא הותירה את רישומה 
על צי הרכב הפרטי , אך סביר להניח כי יהיו לה השלכות על התפלגות כלי הרכב 
בישראל בעתיד . אולם להחלטה החשובה של השנה אין נגיעה ישירה למכוניות , 
אופנועים או כלי תחבורה פרטי אחר , אלא לרכבת בכלל ולרכבת הפרוורים בפרט . 
אישור השקעה ראשונית בגובה 005 מיליון ש"ח ברכבת פרוורים עשוי להשפיע השפעה 
של ממש על איכות החיים של כל אזרח במדינה . רכבת פרוורים לא תפתור את כל 
הבעיות , אפילו לא את מרביתן , אך היא יכולה להפוך את התנועה משולי הערים 
אל המרכזים לדבר הנעשה כלאחר יד , עניין שאינו כרוך בהשקעת אנרגיה נפשית , 
בתחבולות לבחירת דרכים עוקפות או שעות תנועה נוחות . לא בכדי בחר משה קצב , 
הנוהג לשחק בקלפיו באופן מחושב , להטיל את כל כובד משקלו על נושא פיתוח 
הרכבת . מצד אחד הוא מצא רכבת מנמנמת , שכמעט כל מעשה שייעשה בה ייחשב 
לטובה . מצד שני הוא גילה שהממשלה , שאינה מוכנה להפנות מתקציבה את הדרוש 
לתשתית הכבישים , אינה מתקשה להקצות כסף לפיתוח הרכבת , כל עוד מקורו בתקציב 
הפיתוח של רשות הנמלים . והממשלה ממילא אינה יכולה לעשות שימוש בתקציב זה . 
אם קצב יצליח להפיח חיים ברכבת ישראל , הוא ייזכר בהסטוריה כשר התחבורה 
שביצע את אחד המהפכים התחבורתיים החשובים ביותר . אם מסיבות כאלה ואחרות 
יתקעו מקל בגלגלי הפרויקט , לא ייזקף דבר לחובתו . לאחר שאושר התקציב לרכבת 
הפרוורים אמר קצב , ספק ברצינות ספק בצחוק , בשיחה עם עיתונאים , כי 
בשנתיים הקרובות הם יוזמנו להרבה גזירות סרט בתחנות רכבת , גשרים ומסילות 
חדשות . ההסטוריה כבודה במקומה מונח , אך את יבול יחסי הציבור אפשר לקצור 
גם בהווה . האמור אינו מפחית מחשיבות העניין ולא בא כדי לפגוע בזכויותיו 
של שר התחבורה . מי שקדם לו בתפקיד לא טרח לנער אבק אפילו מקרון רכבת אחד . 
רווחים פוליטיים מעשייה ציבורית הם לגיטימיים , אלא שמתעורר חשש שאווירת 
" ההימור הבטוח " מקהה משהו מחדות התפקוד של משרד התחבורה . רכבת הפרוורים 
באזור חיפה , בין תל אביב לנתניה ובין תל אביב לרמלה - לוד , אמורה להתחיל 
לפעול באוגוסט 2991 . פחות משנתיים ממועד ההפעלה עדיין לא נקבעו קווים מנחים 
ברורים מעבר לתוואי ולתדירות הרכבות . קרונועי רכבת הפרוורים יכולים לנוע 
כאחוזי תזזית בין נתניה לתל אביב , אך אם הם לא יהיו חלק ממערך תחבורתי 
משולב , איש לא ישתמש בהם . תדירות הרכבת ומשך הנסיעה בקווים השונים חייבים 
כבר היום לקבוע , למשל , את קווי האוטובוסים החדשים שיוליכו את הנוסעים 
אל הרכבת וממנה . פקידים במשרד האוצר המתדיינים עם פקידי משרד התחבורה מביעים 
תמיהה על שאנשים מסוימים עוסקים ברכבת הפרוורים ואחרים עוסקים בקואופרטיווים 
לתחבורה , ותיאום אין . מנכ"ל המשרד , יעקב אבן , אמור להיות האיש המופקד 
על התיאום , אולם לשם המחשה , עד היום לא התקיים דיון של ממש בנושא טעון 
חומר נפץ כמו מדיניות התעריפים בקווים מקבילים לרכבת ולאוטובוסים , כמו 
הקו בין תל אביב לחיפה . אין זה מונע ממנכ"ל המשרד לשלוף מהמותן תשובה כי 
התעריפים ברכבת יהיו תמיד זולים מתעריפי הנסיעה באוטובוס בקוים מקבילים . 
תמהני . אפילו מנכ"ל רשות הנמלים והרכבות , שאול רזיאל , טוען כי רכבת 
הפרוורים לא תתמודד עם קווי האוטובוסים בתחום המחירים אלא תמשוך נוסעים בזכות 
הנוחות ומשך הנסיעה הקצר יותר . לדבריו , יש להתייחס לקרונועים כלנסיעה 
ב"מחלקה ראשונה " : יקרה אך נוחה יותר . באחרונה הושמעו טענות גם בנוגע לסוג 
הקרונועים שעומדת הרכבת לרכוש בעלות של 001 מיליון דולר . השאיפה להפעיל 
רכבת פרוורים מהר ככל האפשר דוחה את המעבר לרכבת המופעלת בחשמל לעשור הבא , 
ובינתיים יש להצטייד בקרונועים המופעלים במנוע דיזל . רוב הקרונועים החדישים 
בעולם מופעלים בחשמל ולכן צומצם מגוון האפשרויות . מכל מקום , רכבת פרוורים 
היא הפרויקט התחבורתי החשוב ביותר שיתבצע בשנים הקרובות . לבד מהשיפור באיכות 
החיים תהיה לו השפעה על הפחתת תאונות הדרכים וחיסכון של מיליוני שעות ומיליארדי 
שקלים המתאדים כיום בפקקים . 
