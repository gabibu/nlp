ניקוסיה ( ע"ר ) . שליט עיראק , סדאם חוסיין , תקף אתמול את הנשיא בוש 
ואת מלך סעודיה פהד , בנאום שהשמיע במשך 02 דקות לרגל השנה החדשה . בשידור 
זה לא ביטא סדאם ולו פעם אחת את שמה של כוויית . בשידור הטלוויזיה אמר סדאם , 
כי הטוב והרע נאבקים ביניהם על השליטה בעולם . " בעימות זה , אלה שבגדו 
בתורתו של ישו הנוצרי נלכדו במלכודתו של השטן מארת אלוהים עליהם " , אמר 
סדאם . הוא טען שבוש בגד בתורתו של ישו הנוצרי באותה דרך עצמה אשר בה בגד 
יהודה איש קריות בישו . עוד אמר כי פהד מלך סעודיה , המופקד על שמירת האתרים 
המקודשים ביותר לאיסלאם , ראוי לכינוי " הבוגד של שני המסגדים " מכיוון 
שהניח לכוחות זרים לחדור לממלכתו . הימנעותו של סדאם מלנקוב בשמה של כוויית 
61 יום בלבד לפני כניסתו לתוקף של האולטימטום אשר נקבע על ידי האו"ם מתפרשת 
על ידי משקיפים כהמשך התגרותה של עיראק בהחלטות מועצת הביטחון . קפידבינבגדאד 
( ע"ר וע"ץ ) . שר ההגנה העיראקי , הגנרל סעדי עבאס , הכריז אתמול כי 
צבא עיראק מוכן מעתה להגיב על כל תוקפנות . " הכוחות המזויינים העיראקיים 
מוכנים עתה היטב ויבעירו את האדמה מתחת לרגליהם של התוקפנים , ברגע שיפתחו 
במעשי איבה נגד עיראק " , אמר השר במברק ברכה ששיגר אל סדאם חוסיין , לרגל 
השנה החדשה . הגנרל עבאס , שנתמנה בראשית החודש לעמוד בראש משרד ההגנה , 
הוסיף כי " היוזמה העיראקית מה21 באוגוסט מהוווה בסיס איתן לשלום ולדו - 
שיח רציני " . דיפלומטים אמרו אתמול בבגדאד , כי רק אדם אחד בעיראק יודע 
אם המדינה תציית להוראת מועה"ב הנשיא סדאם חוסיין . ההנהגה העיראקית נקטה 
בשבת צעד בלתי רגיל , והכחישה שמועה שנפוצה בבגדאד , שלפיה מארגנת מפלגת 
הבעת הפגנה בסביבות ה01 בינואר , שבמהלכה יקראו התושבים לנסיגה מכוויית 
ולשלום . השמועות אמרו כי סדאם ייכנע אז לרצון העם ויוציא את כוחותיו מכוויית . 
בהודעה של ההנהגה נדחו שמועות אלה ותוארו כ"פרי דימיונם של גורמים משוחדים " . 
קפידבינשר ההסברה העיראקי , לטיף גאסם , אמר כי עיראק מטילה על ארה"ב את 
האחריות לכישלון מהלך הדו - שיח בין שתי המדינות . " עיראק תהיה מוכנה 
בכל עת להתחיל בדו - שיח זה על בסיס של כבוד הדדי " , אמר השר . הוא תקף 
קשות את ארה"ב על שצבאה " חילל את אדמות מכה הקדושות ופגע בנשים ערביות 
באונית השלום " . לדבריו , כבוד המשפחה הערבית זועק וקורא לכל האומה הערבית 
לצאת ולהלום " בעושקים האימפריאליסטים " . עוד תקף את סעודיה ואמר כי משפחת 
המלוכה הסעודית " יצרה בעצמה את הבעיה כפרובוקציה " וכי לעיראק לא היו 
מעולם תביעות נגד סעודיה . בתשובה לשאלת המראיינת , כתבת רדיו " מונטה - 
קרלו " ברבת עמון שבאה לצורך הראיון לבגדאד , אמר לטיף גאסם כי עיראק מוכנה 
" להתחשב על בסיס אנושי ואיסלאמי ולאפשר למשפחת האמיר א - סבאח לקבור את 
בני המשפחה בבית הקברות בכוויית " . קפידבינבתוך כך פנתה מצרים למזכיר האו"ם 
בבקשה לפתוח " במהלך אחרון " כדי לשכנע את עיראק , באמצעות פניה לכל מדינות 
העולם ולעם העיראקי , להעדיף את הפתרון בדרכי שלום . שרי החוץ של מצרים , 
סוריה וסעודיה יקיימו ביום ששי בריאד את פגישתם הרביעית על המשבר במפרץ , 
אמר אתמול מקור במשרד החוץ המצרי . שרי החוץ , שארצותיהם חברות בברית האנטי - 
עיראקית , דחו החודש פגישה שתוכננה לדיון בנושא זה . יחות החירום האחרונות 
על המשבר נערכו בקהיר ב4 בדצמבר . : שרי הקהילייה האירופית מקיימים קשר 
טלפוני ביניהם בימים האחרונים כדי לקבוע אם יש להיפגש עם שר החוץ העיראקי , 
טארק עזיז . לפני ימים מספר החליטו שרי החוץ , שלא ייפגשו עם עזיז , 
כל עוד לא נפגש עם מזכיר המדינה האמריקאי , על פי הצעת הנשיא בוש . אולם 
עתה נראה , שהאמריקאים כלל לא ייפגשו עם העיראקים לפני ה51 בינואר , בשל 
הוויכוח על מועדי הפגישה . שרי החוץ של צרפת גרמניה ואיטליה סבורים שזהו 
מצב חדש , ובנסיבות אלה מותר לקהילייה האירופית לנקוט עמדה משלה , השונה 
מעמדת האמריקאים . מכל מקום הם סבורים שאין לפסול פגישה כדי לשמוע את עמדת 
עיראק . לעומת זאת אומרת בריטניה שאין להניח לעיראקים להתחמק מן הפגישה 
עם האמריקאים , ואל לאירופה להתערב בשלב זה . שר ההגנה הבריטי , טום קינג , 
אמר אתמול כי הוא סבור שנשיא עיראק מנסה להיחלץ מן המשבר באמצעות " בלוף " , 
אך זה לא יועיל ויהיה עליו לעזוב את כוויית או להסתכן בתבוסה במלחמה . קינג 
נשאל ברדיו , אם הוא שותף להרגשתו של הנשיא בוש כי סדאם עשוי לסגת לפני 
ה51 בינואר . " עלינו להאמין כי בסופו של דבר יגבר ההגיון " , אמר קינג 
לבי - בי - סי . " אינני סבור כי הוא מטורף . אני סבור כי הוא אדם המחשב 
היטב היטב את צעדיו , ואני חושב כי הוא מנסה להיחלץ באמצעות בלוף " . 
