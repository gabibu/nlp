במבט ראשון לא נראה שום דבר חריג בדירתו הבת ימית של הפאראפסיכולוג חנן אברהם 
( 35 ) . אין שם נברשות מתנדנדות ולא נשמעות צרחות מקפיאות דם . אפשר 
לומר שהדירה עתירת התמונות והחפצים משרה שלווה נעימה למדי . אבל אם להודות 
באמת , קשה להתגבר על הרעד הפתאומי למראה פיפי , החתולה הנועצת מבטים בנקודה 
נסתרת בגרם המדרגות , המוליך אל הקומה השנייה . רעד שהולך וגובר למראה 
הבעות פניו של חנן אברהם , תנועות ידיו הדרמטיות והצמרמורות הפתאומיות התוקפות 
אותו . הצמרמורות מופיעות אצלו בעיקר כשהוא נזכר בחוויה על - חושית . זה 
יכול להיות מציאת נעדר , מפגש עם רוח רפאים או ריפוי באמצעות מגע יד . איך 
אפשר שלא לפחד כשאברהם מצהיר חד משמעית שהבית מלא ברוחות רפאים . טוב , 
אולי לא כמו בדירה הקודמת שלו , שם היו גם רוחות רעות , שבטח היתה להן 
השפעה על החלטת המשפחה לעבור לדירה הנוכחית ברחוב פנקס . בינתיים מסתובבות 
בדירה באין מפריע נשמות הורי רעייתו של חנן ולא רק שהן לא מפחידות את חנן , 
הוא אפילו משוחח איתן מפעם לפעם בטלפאתיה . כשהוא נשאל אם זה לא מפריע 
לו שהנשמות האלו צופות בו ואולי אפילו חודרות לפרטיותו , הוא ממהר להרגיע : 
" יש להן טאקט . הן לא ייכנסו לשירותים " . במקרים בהם נוכחות היישויות 
מפריעה לאנשים , נחלץ אברהם לעזרתם . כמו במקרה של חנות הנמצאת במקום מרכזי 
בתל אביב . " לאחר שטיפלתי בקליינטית שסבלה מכאבים בצוואר , פנה אלי בעלה 
וביקש שאפתור לו בעיה נוספת " , הוא מספר . " הם קנו חנות בגדים במרכז 
ומשום מה כל החנויות האחרות היום מוצפות קונים והם לא . הבעל סיפר לי שבכל 
פעם שעולים לקומה השלישית מרגישים גל קור ברגליים . ובאמת , כשעליתי למעלה 
התחלתי לפחד . הרגשתי את גל הקור הזה עולה . אוי , הנה צמרמורת " , הוא 
אומר , מלטף את ידו המצומררת וממשיך : " פתאום בפינה הופיעה אשה בלבוש 
מרושל עם מטפחת ראש ונעלי בית מרופטות . היא לבשה חלוק דהוי ועיניה היו 
מזרות אימה . ירדתי למטה וביקשתי מבעלי החנות שיבררו עם עורך הדין שלהם , 
אם בבניין הזה גרה אשה בשם מסוים שבו נקבתי . התברר שבאמת גרה שם אשה בשם 
הזה . היא היתה אשה בודדה וגבר אחד סובב את ראשה . הוא הבטיח לה כל מיני 
הבטחות אך לבסוף נטש אותה . היא התמוטטה ונפטרה משברון לב . כנראה שהיא 
נשבעה נקם ולכן נשמתה נשארה מרותקת לזירת הפשע " . אברהם מספר שנפגש שוב 
עם הרוח וניסה לשכנע אותה לעזוב את המקום . הוא לא מגלה אם מאמציו הצליחו 
או לא . מה שבטוח זה שאברהם , הנחשב לחלוץ הפאראפסיכולוגיה בארץ , כבר 
לא מתלהב ממפגשים עם רוחות רפאים וסיאנסים . אחרי הכל , הוא כבר עוסק בזה 
03 שנה וכבר עייף למדי . אומנם הוא רק בן 35 וכוחו במותניו , אבל אסור 
לשכוח שהגיל הזה מציין את מניין שנותיו רק בגלגול הזה . לפי אברהם , אם 
נתחשב בגלגוליו הקודמים , צריך להוסיף עוד 000 , 01 שנה . " אני עייף 
ואין לי הרבה סיפוק " , הוא אומר , " אולי כי אני שוגה בפרפקציוניזם " . 
אולי העייפות הזאת היא הסיבה לכך שאברהם ממעט לערוך סיאנסים . " אני עורך 
סיאנסים לעתים רחוקות , כי הם חושפים אותי לאנרגיות אדירות ולעתים גם מסוכנות . 
לפעמים אני יכול להוות סכנה לעצמי . כשאני נוהג , למשל , אני יכול להיסחף 
לפתע פתאום למקום אחר וזה מסוכן " . אז בשנים האחרונות הוא לא לוקח סיכונים 
מיוחדים ומתרכז בעיקר בריפוי באמצעות מגע יד , איתור נעדרים ועריכת תחזיות , 
גם אסטרולוגיות . עיקר פרסומו בא מחיפוש נעדרים . אחד המקרים המפורסמים 
היה של צעיר ישראלי שנעלם ביערות ברזיל . ב - 97 . 11 . 11 , מספר אברהם , 
יצא ראובן אופיר מחיפה לטיול בדרום אמריקה . לאחר שנותק הקשר בינו לבין 
משפחתו , התקשר אברהם למשפחה והציע את עזרתו . הסיפור אף שודר בטלוויזיה 
במסגרת הסדרה " המעגל הפנימי " . אחיו של הנעדר סיפר על המרקע כיצד הצליח 
חנן בעזרת מפה ותעודת זהות של האח , לציין את המקום בו נראה לאחרונה . 
כשנסע האח לברזיל התברר לו שאחיו טייל במסלול שציין אברהם . האח אף פגש 
באדם שאחראי על האיזור , אשר את פניו הצליח אברהם לצייר בלי לראותו . מאוחר 
יותר נמצא הבחור בסביבה . אברהם היה מעורב גם בחיפוש אחרי ילדים שנעלמו , 
כמו אורון ירדן ז"ל ואחרים . " אני פיתחתי תאוריה על סמך הרגישויות שלי 
והעובדות בשטח , כשמדובר במעשי רצח על רקע פולחני " , הוא אומר . " כשהנערים 
מירושלים נרצחו , פנו אלי וביקשו שאסייע בחיפושים . זה היה בסביבות השעה 
שתיים בצהריים . אמרתי שאין טעם כי הם כבר לא בין החיים , וצדקתי " . אבל 
חוץ מחיפוש נעדרים מקדיש אברהם זמן להכשרת דור חדש של פאראפסיכולוגים . 
יש לו שתי כיתות תלמידים שבהדרכתו עוברים לגלגולים קודמים ומפתחים כישורים 
על - טבעיים . אברהם לא היה צריך ללמוד כל כך הרבה . אפשר לומר שהוא נולד 
עם זה . ואם נדייק , אברהם נולד למשפחה ברוכת כשרונות כאלה . " כדי להגיע 
לראייה פנימית צריך להיוולד עם זה " , הוא אומר . " סבי היה רופא אך ריפא 
אנשים גם במגע יד . גם אבי ניחן ביכולת הזאת . היתה מסורת במשפחה שכל בכור 
שביעי מקבל בנוסף לתכונות הריפוי עוד תכונות . כך שלמעשה גדלתי לתוך אווירה 
שונה , אולי בריאה יותר " . אברהם , המגדיר את עצמו כאדם רגיש , אומר שגם 
כילד היה מוזר למדי . את ההוכחה לכך אפשר למצוא לפני 84 שנה , כשהיה בן 
ארבע וחצי . אז גם היתה ההתגלות הראשונה שלו . " זה היה כשחליתי בשנית . 
היה לי חום גבוה ושכבתי במיטה . פתאום הרגשתי שאני יוצא מתוך עצמי ואני 
נמשך ונמשך . ראיתי את הגוף שלי שוכב וחוט מקשר אותי אליו . הרגשתי שאני 
שונה " , הוא אומר , " אהבתי להתבודד ותמיד אפשר היה למצוא אותי בבית הכנסת 
או בתיאטרון . זה היה עולם אחר בשבילי , לא כמו המציאות . כנראה שהזכרונות 
מהגלגולים הקודמים היו כל כך ערים ולכן נמשכתי למקומות האלה " . לא ברור עדיין 
אם הוא היה פעם חזן או שחקן , אבל הזכרונות שהוא מדבר עליהם היו אלה שגם 
משכו אותו לואתיקן כשהמשפחה עברה לרומא . על אביו של אברהם הוטל לארגן את 
הפליטים היהודים שם לקראת העלייה ארצה . אברהם הילד ביקר בואתיקן מספר פעמים 
ובכל פעם נמשך לדלת מסויימת , עשויה עץ אלון . " הנזירים ראו שאני מתעניין 
בה מאוד ויום אחד פתחו לי את הדלת " , הוא אומר . " נכנסתי לחדר ובאותה 
הזדמנות חזרתי לאחד הגלגולים הקודמים שלי . פעם הייתי שם נזיר שמעתיק ספרים " . 
קצת לפני החוויה הזאת ניצלו חייו וחיי אמו תודות לכשרונו המיוחד . " זה 
היה כשהייתי בן שש " , הוא אומר . " ניסינו לברוח מרומניה לרוסיה כשהגרמנים 
נכנסו . אבי ואחותי הצטרפו לקבוצה אחת ואני ואמי הצטרפנו לקבוצה אחרת , 
כדי שאם ניתפס לא תושמד כל המשפחה . את הקבוצה שלנו תפסו . הביאו אותנו 
לעיר אחת ושם , בחצר בית הספר , קצין אס . אס הורה לכל היהודים לעבור ליד 
שולחנו ולהשאיר את תעודות הזהות . כשהגיע תור אמי עמדתי ליד השולחן , הסתכלתי 
למעלה , היישר לתוך פניו של הקצין . העיניים שלנו נפגשו ואז הוא אמר לאמי : 
קחי את תעודת הזהות שלך ואת המלאך הזה ותסתלקו מכאן בלי לעורר תשומת לב . 
אמא משכה אותי ואני עוד זוכר איך שמענו מאחורינו את טרטור מכונות הירייה . 
מה קרה שם ? אולי היינו יחד בגלגול קודם ופה הוא פרע איזשהו חוב . לנשמה 
אין מין או דת ולאום " . נשמע מוזר ? גם הסיפור הבא נשמע כלקוח מתסריט קולנועי : 
" כשהגענו לצפון איטליה , האנגלים תפסו אותנו וריכזו אותנו במחנה . המבוגרים 
החליטו לברוח . אני זוכר איך טיפסנו מעבר לחומה והתחלנו לצעוד . אז התברר 
שגם אם נגיע לרומא אין לנו כסף . בשלב מסוים , כשאני צועד בסוף , חבר 
תפס את ידה של אמי ואמר , תסתכלי מה קורה לבן שלך . ראיתי שהם מתרכזים 
בנקודה מסויימת לפני הרגליים שלי . הסתכלתי למטה וראיתי , הנה צמרמורת , 
ערימת שטרות לפני הרגליים שלי . השטרות הגיעו לשם במעופה וכך הצלחנו להגיע 
לרומא " . מי שהסיפור הזה משכנע אותו לפנות לאברהם כדי שיסייע לו לזכות בפיס , 
מוטב שיוותר על הרעיון . " כשצריך , אז הכסף הזה מגיע " , הוא אומר . 
" יש נסים ולא רק בחנוכה " . הוא עצמו לא זכה בפרס הגדול , אבל יש לו 
הסבר . " מפעל הפיס לא מושך אותי " , הוא אומר . " אפשר לקבל כסף בדרכים 
אחרות . למה שאגזול את הפרס ממישהו אחר ? אבל למהמרים המיואשים הוא אומר : 
" מי שרוצה משהו צריך לראות את המטרה מול העיניים . אם אדם רוצה לזכות 
בפיס , הוא צריך לראות כל הזמן את הדבר שהוא רוצה להשיג באמצעות הכסף . 
אם נרצה את הדבר בכל כוח הדמיון , אז נשיג אותו . נסים אינם מנוגדים לטבע " . 
האמונה שלו בכוח הרצון מגוייסת , לדבריו , לא להשגת דברים לצרכיו האישיים , 
חלילה , אלא לצורך עזרה לאחרים . נראה שאם לא היה פונה לתחום הפאראפסיכולוגיה 
היה הופך לח"ך . בצבא הוא שירת כראש לשכתו של מפקד חטיבה 7 בשריון . לאחר 
השחרור החל לעבוד בתפקיד גשמי לחלוטין , כמנהל מחלקה לניירות ערך במוסד 
ציבורי גדול בחיפה , שאת שמו הוא מעדיף לא לגלות . כבר אז שלח ידו בפוליטיקה 
וכיהן כראש המשמרת הצעירה במפלגת העבודה בחיפה . " הייתי אפילו בן בית 
של ראש עיריית חיפה , אבא חושי ז"ל " , הוא אומר . אבל כנראה שהכוחות הנסתרים 
קראו לו לממש את ייעודו האמיתי . " חושי ניסה לשכנע אותי להישאר בפוליטיקה 
ואף אמר שיוכל לקדם אותי לכנסת . אמרתי לו שזו מחמאה בשבילי , אך מה כבר 
הכנסת תוכל לתת לי . אני מעדיף לעזור לאנשים " . הגורל , ואולי גם היישויות 
המקיפות אותו , הפגישו בינו לבין מרגוט קלאוזנר ז"ל . קלאוזנר , אשה אמידה 
מאוד המוכרת יותר כאחת מחלוצי הקולנוע הישראלי , ייסדה את אולפני הרצליה 
והיתה גם ממייסדי תיאטרון הבימה . אבל קלאוזנר התעניינה גם בעולם הנסתר 
וכך קרה שכאשר ידיד משותף הכיר בינה לבין אברהם , נוצרה ביניהם כימיה למרות 
03 השנים שהפרידו ביניהם , והקשר הוביל לייסוד האגודה הישראלית לפאראפסיכולוגיה 
ב - 7691 . " התחלנו לחרוש את הארץ בהרצאות ואחר כך התחלנו להעביר קורסים 
בפאראפסיכולוגיה " , מספר אברהם . במשך הזמן הצטרפו לאברהם וקלאוזנר אנשים 
נוספים , כמו למשל , האסטרולוגית אביבה סטן , ובדוכני העיתונים הופיע 
עיתון חדש , " עולם המסתורין " , שיצא פעם בחודש . הירחון סיפק לחובבי 
המסתורין מאמרים וסיפורים על מקרים מדהימים ברחבי העולם . אולם ימי הירחון 
והאגודה היו קצרים מאוד . ך - 02 חוברות יצאו עד המריבה שגרמה לפירוק האגודה . 
אברהם לא אוהב לדבר על כך . את הקשרים בינו לבין קלאוזנר הוא מגדיר כ"קשרים 
חזקים שלא פעלו בצורה הרמונית " . הוויכוח ביניהם , הוא אומר , היה על המשך 
דרכה של האגודה . אברהם רצה שהאגודה תעסוק בפאראפסיכולוגיה באופן רציני 
ותפעל לפיתוח המחקר בנושא זה . " למרגוט היתה גישה מאוד חובבנית " , הוא 
אומר , " עד היום אני לא יודע אם היא עשתה שירות טוב או שירות דוב לפארפסיכולוגיה 
בארץ . הציבור בארץ עוד לא היה מוכן באותה תקופה לקלוט את כל תחומי הפאראפסיכולוגיה . 
בהרצאה שניתנה בבית השיטה על יישויות וגלגול נשמות , כולם לעגו לה . כשהדקר 
נעלמה , היא התחילה להעביר מסרים שהצוללת נלכדה על ידי צוללת רוסית גדולה 
והחיילים מוחזקים מתחת למערות , ומשפחות הנעדרים האמינו . אמרתי לה לא 
לספר סתם סיפורים , אבל זה לא עזר . לא הייתי מוכן לשתף איתה פעולה ונוצרה 
מחלוקת . היא גם החלה לייבא כל מיני מדיומים וטיפוסים מפוקפקים להופעות . 
אני חששתי לנפש הציבור . אני ואביבה סטן , האסטרולוגית , לא הסכמנו ללכת 
בדרך הזאת ופרשנו מהאגודה . במשך תקופה מסויימת הוצאנו ירחון נוסף בשם עולמות 
אחרים , אך לאט לאט זה דעך " . כך או כך , השניים נפרדו ומאז לא החליפו 
מלה . קלאוזנר נפטרה לפני ך - 61 שנה , לאחר התקף לב . אברהם , כמחוות 
פיוס , שלח לה זר פרחים לבית החולים , אך היא סירבה לקבלו . הוא לא סולח 
לה . היום גם לא איכפת לו לאן התגלגלה נשמתה . " לא מעניין אותי מה קורה 
איתה " , הוא אומר . " גם אם היא היתה מנסה להתקשר אלי , לא הייתי מקבל 
את הקשר . על עלבון אישי הייתי מתגבר , אבל היא פגעה בדברים שקשורים לכלל " . 
אברהם , אם כן , לא זקוק לקשר עם רוחה של קלאוזנר , במיוחד לנוכח העובדה 
שהוא בקשר עם רוחות אחרות . הנביא ירמיהו , למשל , דמות שאברהם מעריץ , 
מבקר אותו מדי פעם . ירמיהו אף הופיע אצלו בסיאנס שערך בירושלים ביולי 
9891 . " הוא אמר לנו שכל הנשמות , הנה צמרמורת , דואגות " , אומר אברהם 
ומלטף שוב את ידו . " הוא אמר ששואה עומדת לפתחנו . הכוס כתבה על הנייר : 
תבלו קרקרו בשטם , כלומר , חצי שטן , חצי סאדאם . מישהו מהנוכחים שאל 
אם צפויה תקרית ומתי . ירמיהו כתב 01 01 ועזב . אני ספקן בדברים האלה . 
איך אפשר לדעת למה הוא מתכוון ? זה יכול להיות עשרה חודשים , שבועות ואולי 
שנים . הם חיים שם לפי המנטליות שלהם . הזמן שלהם שונה משלנו . בכל אופן , 
ההוראה שלו , קרקרו בו , כלומר , התקיפו אותו ראשונים , מקובלת עלי 
מאוד " . חוץ מזה , לירמיהו יש לו יחס מיוחד . " הדמות שלו ממש טראגית " , 
הוא אומר . " עמוס ושמואל עשו הון והוא לא . אז לקחו וזרקו אותו לבור 
כשהוא שואג ומנסה לעצור את השואה ללא הועיל . הוא אמר לעם , אל תסמכו על 
המצרים , אך לא שמעו לו . הוא חזה שואה ואמרו לו : משוגע איש הרוח . 
אני מרגיש את האמת שלו " , הוא אומר ואחר כך מתוודה : " אני הייתי שם " . 
הוא מסרב בעקשנות לגלות מה היה הקשר בינו לבין הנביא ירמיהו . " הייתי 
קרוב אליו ואני מבין אותו . לא פעם גם אני מייחל שתחזית שלי תתבדה . כעקרון 
אני לא אוהב תחזיות כי זה מחייב . חוץ מזה , זה ידוע שאנחנו יכולים להשפיע 
על מאורעות " . אולי זאת הסיבה שהוא אינו מוכן להתחייב בתחזית שנתית לקראת 
השנה החדשה . הוא מעדיף לדבר על העשור הקרוב . אז אם תתגשם נבואתו , צפויות 
לנו עשר שנים קשות מאוד מבחינה חברתית וכלכלית . אברהם לא מודאג : " אני 
אופטימי אבל עצוב " . בינתיים הוא מקפיד לטפח את העציצים הרבים על הגג ומטפל 
בפיפי ופיפון החתולים , בניקיטה הכלבה , בצבים ובצפרדעים . טוב להם בדירה 
בבת ים וגם לו , בעצם . אחרי 02 שנה בעיר הזאת הוא יכול לציין בסיפוק שבבת 
ים יש אנרגיות חיוביות ולכן הוא מתכוון להמשיך לגור בה . 
