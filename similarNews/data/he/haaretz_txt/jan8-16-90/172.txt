כל עוד אין מדובר במישחק חשוב במסגרת מאבקי הגמר - סל , עשוי המאבק בין 
מכבי תל אביב להפועל חולון לתת תחושה של עוד - מישחק - ליגה . אולם בימים 
שבהם מכבי מנסה לשפר את יכולתו הפושרת , אחרי המישחק עם ההולנדים , ובמיוחד 
לפני המאבק החשוב ביום חמישי עם ברצלונה בבית הגמר האירופי , וכאשר חולון 
לובשת צורה אחרת , עם שחקני חיזוק חדשים , כדאי לבוא הערב , עם חידוש 
מישחקי הליגה , להיכל הספורט ביד אליהו . בסיבוב הראשון ניצח מכבי בדוחק 
רב , 6757 . ההתמודדות בין המוליך מכבי תל אביב ( 02 נקודות , מישחק חסר ) 
לבין סגנו הפועל חולון ( 81 נקודות ) , עשויה לא רק להיות מבחן לאלופים 
לפני ברצלונה , אלא תהיה לה גם השפעה מוראלית על שתי הקבוצות . הפסד של 
מכבי לא יגרום לו מועקה , והפסד של חולון יתקבל בטבעיות , אולם לא כך יהיה 
אם היא תנצח את מכבי . לבד מהדחיפה המוראלית , יעניק ניצחון לחולון יתרון 
חשוב על פני הקבוצות האחרות בליגה , במאבק על המקום השני לפני מישחקי הגמר - 
סל . בעקבות חולון שש קבוצות עם 71 נקודות . ארבע מהן ייאבקו ביניהן : מכבי 
ראשון לציון יארח את הפועל גליל עליון ומכבי רמת גן יארח את הפועל חיפה . 
הפועל ירושלים יהיה חופשי ומכבי חיפה יארח את האחרון בדירוג , א . ס . 
רמת השרון . המישחק האחרון של המחזור ה - 31 , יהיה בין קבוצות התחתית 
של הפועל תל אביב לבין מכבי קרית מוצקין . תחילת המישחקים ב - 00 . 02 . 
