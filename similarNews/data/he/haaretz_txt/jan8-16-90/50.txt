נסים משעל נכנס הבוקר לתפקידו כמנהל הטלוויזיה בפועל . חיים יבין , מנהל 
הטלוויזיה היוצא , טס אתמול למוסקווה כדי להעביר משם , ביום שלישי , את 
השידור הישיר של הצגת " נמר חברבורות " של הבימה . בטלוויזיה מעריכים 
כי משעל לא יבצע שום שינויים דרמאטיים בשלב הראשון . מזכיר הממשלה , אליקים 
רובינשטיין , אמר במסגרת משדר בנושא סמים בקול ישראל בערבית , כי בתקציב 
המדינה הוקצה סכום של 052 מיליון דולר , אשר יחולקו בין המשרדים השונים 
לצורך המלחמה בסמים . במשדר , בו השתתף גם ראש מועצת טייבה , רפיק חאג 
יחיא , הוסיף רובינשטיין שמשטרת ישראל תקבל 05 תקנים נוספים לתגבור הצוותים 
במלחמה בסמים . מזכיר הממשלה נענה לפניית ראש מועצת טייבה לעמוד בראש מועצה 
ציבורית למלחמה בסמים בטייבה שבמשולש , שם מגיע מספר המשתמשים בסמים ליותר 
מאלף איש , מתוך 52 אלפי התושבים . 
