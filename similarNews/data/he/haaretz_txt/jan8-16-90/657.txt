( ע . ) ד"ר לודוויג קראוס , סגן מנהל המחלקה הכירורגית בבית החולים 
מאיר , החשוד באונס מטופלת , שוחרר אתמול ממעצר בתום 51 יום . קראוס חשוד 
גם בגביית כספים מחולים עבור ביצוע ניתוחים בבית החולים . השופט צבי גורפינקל 
החליט לשחררו בהסכמת המשטרה , בערבות עצמית וצד ג בסך עשרת אלפים שקלים , 
ובהפקדת ערבות בנקאית על סך עשרת אלפים שקלים בקופת בית המשפט . השופט 
הוציא נגד קראוס צו עיכוב יציאה מן הארץ . קראוס היה עצור במשטרת כפר - סבא 
מאז הורד ממטוס חיל האוויר בדרכו לטפל בפצועים ברומניה . הוא נעצר בעקבות 
תלונה שהגישה חולה במשטרת כפר - סבא , לפיה תקף אותה מינית בחדרו האישי 
בבית החולים בעת הוצאת תפרים מניתוח שעברה . כן דרש ממנה 005 , 2 ש"ח במזומן 
עבור ביצוע הניתוח . המשטרה טענה בבית המשפט , כי בעקבות מעצרו התקבלו במשטרת 
כפר - סבא תלונות נוספות אחת מהן על תקיפה מינית ותלונות של חולים שמהם גבה 
קראוס כספים עבור ביצוע ניתוחים שלא בהתאם לתורים המקובלים בבית החולים . 
בתקופת מעצרו היה קראוס קורבן להתעללות מצד עצירים בתאי המעצר וסניגורו , 
עו"ד נתן דור , העלה טיעונים אלה בפני השופט והתריע מפני התמוטטותו הפיזית 
בתנאי המעצר , בהתחשב בגילו ובמעמדו . 
