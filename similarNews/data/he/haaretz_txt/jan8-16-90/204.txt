בפסק דינה בפרשת " הפגישה הלילית " כתבה השופטת שרה סירוטה : " במאמר 
מוסגר יוער כי עד תום המשפט לא הבנתי את החלטת היועץ המשפטי " ( בעניין 
אי העמדת ח"ך לשעבר שלמה עמר לדין בחשד לכאורה למתן שוחד כדי להשתחרר משירות 
מילואים בלבנון ) . במשפט לא נדון כלל הנושא של נוהלי גיוס אנשי מילואים 
לשירות פעיל , וממילא לא היתה לנושא כל התייחסות בפסק הדין . מתברר שב62 
בנובמבר 6891 שיגר תת - אלוף בן ציון פרחי , אז פרקליט צבאי ראשי , מסמך 
סודי לרמטכ"ל , לראש אגף כוח אדם , לדובר צה"ל ולמפקד משטרה צבאית חוקרת . 
במסמך , שתוכנו מתפרסם כאן לראשונה , מציין הפרקליט הצבאי הראשי , כי 
בעקבות הפרסום ב"ידיעות אחרונות " בחשד לכאורה שח"ך שלמה עמר השתמט בשעתו 
משירות מילואים פעיל בלבנון , פתחו שלטונות צה"ל והמשטרה האזרחית בחקירה . 
החקירה הסתיימה בהמלצה להעמיד לדין את עמר באשמת נתינת שוחד , אך הפרקליט 
הצבאי מציין כי תיק החקירה מצוי בעיונו של היועץ המשפטי לממשלה ומן הראוי 
להמתין להחלטתו . קפמאליד4הפרקליט הצבאי מסביר , כי מטרת המסמך שהוא משגר 
לקצינים הבכירים בצבא היא : " בדיקת הטענות נגד ח"ך עמר נותנת בידינו הזדמנות 
נאותה לבחון את נוהלי גיוסם ושחרורם של אנשי מילואים המוצבים ביחידות לריתוק 
משקי . בהקשר זה אדון בפרובלמטיקה המיוחדת לתחום זה של השירות הצבאי , 
תוך הצגת הפרצות שיש בהן כדי לאפשר , במקרים מסוימים , השתמטות משירות 
מילואים " . עתה , באמצעות שלמה עמר , מגולל הפרקליט הצבאי הראשי תמונה 
עגומה על המתרחש בצה"ל בתחום הגיוס למילואים . כשדו"ח זה נכתב , היתה מלחמת 
לבנון בעיצומה ומהמסמך עולה כי נטל המילואים חולק לא בצורה צודקת . למעשה , 
המסמך אקטואלי עד היום , בימי האינתיפאדה , כאשר גם עתה נטל המילואים 
כבד מאוד . מדו"ח הפרקליט הצבאי הראשי עולה , ששלמה עמר לא שירת במילואים 
משנת 9791 עד יולי 3891 , מועד בו נחשד במתן שוחד כדי להתחמק משירות מילואים 
בימי מלחמת לבנון . הפרקליט מציין , כי לא מצא במסמכי הצבא כל הצדקה לאי 
גיוסו של עמר בכל אותן שנים . למשל , מציין הפרקליט , עוזרת קצינת הקישור 
ביחידה שבה היה משובץ עמר מסרה בעדותה לחוקרי מצ"ח שעמר " לא זומן לשמ"ף 
מסיבה כלשהי שאינה זכורה לה " . העדה מוסיפה כי " חברי אג"ד ככלל הם קשי 
גיוס ושיבוץ במיוחד בתפקידי נהיגה " . הפרקליט מוסיף ומציין כי הסברה של 
קצינת הקישור בקשר לאי גיוסו של עמר " אינו משכנע כלל ועיקר " . הפרקליט 
הצבאי הראשי מציין , כי בתחילת 3891 , כשהצבא נזקק בדחיפות לנהגים , זומן 
עמר פעם נוספת לשירות מילואים פעיל , אך גם הפעם שוחרר . " השחרור נראה 
תמוה ביותר בעיני קצין הקישור דאז סגן ( מיל ) מוטי חביה . הלה התקשר 
למפקד שמעליו ושאל : כיצד צה"ל משחרר נהג שזומן להתייצב בשעה שזקוקים בימים 
אלה לנהגים ויש לחץ כבד לעמוד במכסות הגיוס של הנהגים . . . ? " הפרקליט 
הצבאי מציין בדו"ח , כי סגן חביה הניח , כי " הקשרים האישיים של עמר בתור 
מזכיר אג"ד או קשרים על רקע אחר אפשרו לו להשתחרר " . הקצין שאליו הופנתה 
התלונה , רס"ן אבי ניסל , בדק את הנושא והורה לזמן את עמר לשירות מילואים . 
מנכ"ל משרד התחבורה פנה אישית למפקדים וביקש לשחרר את עמר ובקשתו מולאה . 
השירות נדחה ליולי 3891 . רס"ן ניסל החליט כי הפעם יגויס עמר ויהי מה . 
לכן הוציא הוא אישית את צו הזימון . בצו מצוין מפורשות שעמר ישרת כנהג 
ויצורף ליחידת הקשר והסיוע ללבנון . בהעתק הצו שנשלח לפיקוד צפון צוין שאין 
לשחרר את החייל משירות מילואים אלא באישורו האישי של חותם הצו . העתק המכתב 
נשלח גם לקציני מטכ"ל . עדות לכך מצויה במסמך השמור ב"הארץ " בחתימתו של 
יצחק כספי , חוקר בכיר במצ"ח , שחקר את פרשת עמר . במסמך נאמר : " מחומר 
החקירה עולה גם כי עניין אי שירותו של ח"ך עמר נדון באופן ספציפי ברמה המטכ"לית 
ואף ניתנו הנחיות לביצוע שמטרתן היתה לגרום לכך שישרת בלבנון " . הפרקליט 
הצבאי הראשי מציין במסמכו , כי ההוראה היתה שעמר ישרת כנהג בקבטיה שבלבנון , 
ולכן הופתע רס"ן ניסל , ששיגר את הצו , כאשר נודע לו " כי האיש שובץ 
לעבודה כפקיד בנשקייה " . על רקע זה , כזכור , נפתחה החקירה בחשד שעמר 
נתן שוחד כדי להתחמק משירות בלבנון בימי מלחמת לבנון . בסיום הדו"ח קובע 
הפרקליט שאין היחידות לריתוק משקי מסוגלות להתנגד לפניות של גורמים בעלי 
מעמד והשפעה , לביטול ולדחיית זימונים לשמ"ף . במקרים לא מעטים עומדים 
קציני הקישור חסרי אונים מול הוראות המונחתות עליהם מכיוונים שונים לשחרור 
אנשי מילואים אשר זומנו כדין . באופן זה , קובע הפרקליט הצבאי , מופלים 
לטובה אנשי מילואים המוצבים ביחידות הריתוק המשקי לעומת עמיתיהם ביתר יחידות 
צה"ל . לא זו בלבד שאין מרבים לזמנם לשמ"ף , אלא שבקשותיהם לדחיית שירות 
נדונות באופן שאינו מתיישב עם פקודות הצבא . אותם אנשי מילואים שבסופו של 
דבר מזומנים לשירות ואינם באים , אינם נשפטים ביחידה , אלא מופנים למשפטים 
פנימיים במפעלים או במוסדות שבהם הם עובדים . " אין להרבות מלים למשמעות 
החמורה הנודעת למצב זה . היעדר היכולת לאכיפה משמעתית של הפרות סדר ומשמעת 
מקומה לא יכירנה במסגרת צבאית ראויה לשמה " , נכתב . עד כאן באשר לצה"ל , 
אשר שמר את הדו"ח בסוד . הבה נראה כיצד פעל היועץ המשפטי לממשלה יוסף חריש 
בפרשת עמר . כשהתעוררו החשדות שעמר שיחד איש צבא כדי לחמוק משירות מילואים 
בלבנון , החל צוות של משטרה צבאית חוקרת , בראשות יצחק כהנא , לבדוק את 
הנושא . כן נכנסה לחקירה המשטרה האזרחית , ובראש הצוות עמד רב פקד שמואל 
יציב . החקירה המשותפת קבעה שבעיית אי שירותו של עמר הגיעה גם לידיעת הדרגים 
הבכירים ביותר בצבא . על רקע אי שירותו הממושך ניתנה הוראה חד משמעית לשלחו 
ללבנון כנהג . התברר שהוא לא הגיע ללבנון אלא הוצב בנשקייה בקריית שמונה . 
בחקירה גם התברר שתלונתו של אלברט אזולאי , חושף הפרשה , מדויקת לפרטי 
פרטים . בתום החקירה כינס חריש לישיבה משותפת את צוות משרדו ואת ראשי צוותי 
החקירה של המשטרה הצבאית והמשטרה האזרחית . בניגוד לדעת החוקרים , סבר 
היועץ המשפטי שיש סתירות בעדותו של המתלונן אזולאי , ולמרות החשדות הכבדים 
אין מקום להאשים את עמר . בשלב זה גילה לנוכחים חוקר מצ"ח את פרשת הפגישה 
הלילית , פגישה שבאה ללחוץ על אזולאי לשנות גרסתו . לאור התפתחות בלתי צפויה 
זו לא היה אפשר לסגור את התיק , וחריש הורה לפתוח חקירה נוספת , הפעם בעניין 
הפגישה הלילית . מונה צוות חדש בראשות תת ניצב שמעון סביר , אז ראש היחידה 
לחקירת פשעים חמורים . הצוות חשף זוויות חדשות גם בפרשת החשדות לשוחד שנתן 
עמר כדי להשתמט משירות בלבנון . נתגלה כי עמר שכר " צוות מוחות " , ביניהם 
קציני משטרה לשעבר , שנפגשו עם כל המעורבים בפרשה . קצין המשטרה זימן לחקירות 
חוזרות את כל המעורבים בפרשה , והשיג הוכחות ברורות לעניין השוחד . בתום 
החקירה החליט צוות המשטרה , שמנה חמישה קצינים , שיש להמליץ על העמדת עמר 
לדין על נתינת שוחד , וכמו כן המליץ להעמיד לדין את משתתפי הפגישה הלילית . 
ואז , שוב זומנה פגישה בלשכתו של יוסף חריש . היועץ המשפטי סבר שאין להעמיד 
לדין את עו"ד ארנון ממשתתפי הפגישה הלילית , אין להעמיד לדין את עמר באשמת 
מתן שוחד וכי יש להעמיד לדין את משתתפי הפגישה הלילית , למעט את ארנון , 
באשמת הטרדת עד ולא באשמת הדחת עד בנסיבות מחמירות . צוות המשפטנים , עוזרי 
היועץ המשפטי דרש לצרף לכתב האישום את עו"ד ארנון . מול חזית משותפת של 
קציני המשטרה וצוות עוזריו נאלץ חריש להסכים לצרף לתיק התביעה את עו"ד ארנון , 
אך החליט שלא להגיש כתב אישום נגד עמר . ניסיונות קציני המשטרה לשכנע את 
היועץ המשפטי שנאספו כל הראיות הדרושות כדי להוכיח בבית המשפט אשמת שוחד , 
נדחו . התיק המקוצץ הגיע לדיון בבית המשפט . הנאשם הראשון שהובא לדין הוא 
יורם בן עמי שהודה באשמה ולכן הופרד משפטו ממשפט הנאשמים האחרים . התביעה 
סיכמה עמו עסקת טיעון , שבמסגרתה לא תדרוש המדינה עונש מאסר . השופטת שרה 
סירוטה היתה מופתעת ושאלה את התובעת : " הלכתם לקראתו כברת דרך . לא מספיק 
שלא האשמתם בהדחה , כפי שיש בראיות לכאורה , אלא רק בעבירה של הטרדת עד . 
עתה גם עשיתם עסקת טיעון " . התובעת , מרים רוזנטל , השיבה כי היא מסכימה 
עם השופטת אלא ש"תיק זה לא הוחלט ע"י פרקליטות מחוז ת"א . דרך הפעולה נקבעה 
בירושלים . אם לא היו מעורבים בו אישים כפי שהם מעורבים . . . השופטת : 
" קחי בחשבון שכל מלה שלך מוקלטת " . התובעת : " גם אז , כנראה שהטרדת 
עד לא היתה העבירה שיורם בן עמי היה מאושם בה , אלא בשיבוש הליכי חקירה 
ובהדחה . אבל , מכורח הנסיבות זה מה שקרה . . . כך אירע ש"האנשים החשובים " 
הועמדו לדין רק באשמת הטרדת עד , לא באשמת הדחת עד ושיבוש הליכי חקירה . 
ח"ך עמר לא הועמד כלל לדין באשמת מתן שוחד . בפועל , מסתבר שהיועץ המשפטי 
לממשלה עשה הכל כדי לצמצם את כתבי האישום ולגמדם . נראה כי התנהגות היועץ 
המשפטי בפרשה אינה סבירה . נשאלת השאלה מדוע ממשלת ישראל אינה מזמנת את 
חריש לממשלה כדי שיסביר בפניה שיקוליו . לאור דברי התובעת , נציגת המדינה , 
במשפט הפגישה הלילית ולאור הערות השופטת , גם הציבור בישראל חייב לדעת 
מה הסתתר מאחורי הקלעים . 
