פיזה , ( ע"ר ) . המגדל הנטוי של פיזה , שהוגדר רשמית כסכנה לציבור , 
נסגר אתמול בפני תיירים , לראשונה מזה 008 שנות קיומו , לעבודות שיפוץ . 
אזרחים חמורי סבר התאספו באלפיהם כדי לצפות בראש העיר שלהם , בטקס חפוז 
שהועבר בשידור חי בטלוויזיה , נועל את השערים הירוקים הגדולים של המגדל , 
הנחשב כמקור עיקרי למשיכת תיירים לאיזור . ראש העיר גאקומו גראנקי אמר לעיתונאים , 
כי הורה באי - רצון לסגור את המגדל הבנוי שיש לבן , לתקופה של שלושה חודשים 
לפחות , רק לאחר שהממשלה הבטיחה 041 מיליארד לירטות ( 011 מיליון דולר ) 
לעבודות תיקון . אין אנו יכולים להתלונן ולא לעשות דבר . המגדל הוא נכס 
של האנושות כולה , ועל הממשלה להבין זאת " , אמר ראש העיר , שהזהיר כי 
סגירת המגדל עלולה לגרום להרס כלכלי בעירו . " אנו נעקוב אחר ההתפתחויות . 
אם הממשלה לא תקיים את הבטחתה , נפתח מחדש את המגדל . הוא לא יפול , 
בקרוב או אי - פעם " , הוסיף . מועצת העירייה הצביעה בעד סגירת המגדל , 
לאחר שהשר לעבודות ציבוריות , גובאני פראנדיני אישר המלצה של מומחים שנתמנו 
ע"י הממשלה , לסגור את המגדל כדי לבלום את נטייתו . מאז פורסם דו"ח המומחים , 
הגיע לשיא מספרם של התיירים וסקרנים אחרים , שטיפסו 492 מדרגות עד לפיסגת 
המגדל , ששיפועו מגיע עתה כמעט לחמישה מטרים לעומת הניצב . בעקבות זאת ביקרו 
אשתקד בפיזה חמישה מיליון איש , לעומת ממוצע של ארבעה מיליון בעבר . דמי 
הכניסה למגדל מכניסים לקופת העיר כשלושה מיליון דולר לשנה . ראש העיר גראנקי 
אמר , כי עדיין אין תוכנית מוגדרת מה לעשות כדי לבלום את המשך הנטייה או 
אפילו לייצב את המגדל , שניבנה בידי בונאנו פיזאנו . המגדל התחיל לנטות 
על צידו שנים ספורות לאחר בנייתו לפני כ008 שנה . האוצר הראשי של המבנה , 
גוזפה טוניולו , מקבל כ04 הצעות מדי שנה איך להציל את המגדל , כולל הצעה 
לכבול אותו לספינות - אוויר צבעוניות ענקיות , והצעה אחרת לפרק אותו אבן - 
אבן ולהקימו מחדש בצורה אנכית . 
