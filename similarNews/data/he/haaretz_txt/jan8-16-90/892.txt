פאריס ( ע"ר ) . סוריה גירשה את צייד הנאצים היהודי - צרפתי סרז קלארספלד , 
שבא לדמשק כדי לתבוע את הסגרתו של פושע המלחמה הנאצי אלויס ברונר , על 
כך הודיעה ביום ו בפאריס רעייתו , ביאטה קלארספלד . " בעלי התקשר זה עתה 
מווינה , וסיפר לי כי גורש מדמשק " , אמרה הגב קלארספלד . סרז קלארספלד 
הגיע לדמשק וביקש להיפגש עם הנשיא אסד כדי לדון בעניינו של ברונר , החי 
ככל הנראה בסוריה . את הסגרתו של ברונר , הנחשב לפושע המלחמה הזדוני ביותר 
שנותר עדיין בחיים , מבקשות צרפת , מערב גרמניה ואוסטריה . צו מעצר נגדו 
הוצא על ידי האינטרפול . ביאטה קלארספלד סיפרה כי לשכת הנשיאות בדמשק סירבה 
לקבל בקשה לפגישה עם אסד , שהועברה בשמו של קלארספלד על ידי איגוד עורכי 
הדין של סוריה . לדבריה , ביום ששי בבוקר לקחו שוטרים את בעלה מבית המלון 
והעלוהו למטוס שהמריא לווינה . קודם לכן נאסר עליו לצאת מחדרו במלון או 
לקבל אורחים , ונותק קו הטלפון לחדרו . לדברי רעייתו גם לא ניתן לו להתקשר 
לקונסוליה הצרפתית בדמשק , שאנשיה עקבו אחר הביקור . אלויס ברונר מואשם 
בארגון מעצרם והגלייתם של יותר ממאה אלף יהודים מצרפת , גרמניה , אוסטריה 
ויוון , למחנות המוות . ביניהם היה אביו של סרז קלארספלד . ביאטה קלארספלד 
אמרה שאין ספק כי ברונר חי בסוריה , וכי באחרונה נראה בקרבת עיר הנמל לאטקיה . 
