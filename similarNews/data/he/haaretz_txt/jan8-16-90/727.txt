הדייל הבכיר באל - על , יונתן דנילוביץ , פועל להתארגנותם של הורי הומוסקסואלים 
במסגרת עמותה לעזרה הדדית . דנילוביץ הגיש בזמנו תביעה נגד חברת התעופה , 
שתכיר בחברו לחיים כבן זוג לכל דבר , לצורך קבלת תנאים מיוחדים שמעניקה 
אל על למשפחות עובדיה . המשפט בנושא זה טרם הסתיים . אמש אמר דנילוביץ , 
כי הפגישה הראשונה של הורי הומוסקסואלים תתקיים במרכז הארצי למידע ויעוץ 
לעזרה עצמית בתל - אביב ביום שלישי , ה32 בינואר . לדבריו , יהיה מוכן 
למסור את כתובת המרכז רק להורים שיתקשרו למספר הטלפון 983992 , כדי שההורים 
שירצו להגיע למפגש לא יחששו מחשיפה ציבורית . " אחת הבעיות המרכזיות של 
הומוסקסואלים היא הדימוי העצמי השלילי שלהם . הדבר יוצר לעיתים בעיה חריפה 
במיוחד אצל ההורים . הם לא יודעים כיצד להתמודד עם המציאות של ילדיהם " , 
אמר דנילוביץ . לדבריו , במסגרת ההתאגדות יוכלו ההורים לשוחח באופן חופשי 
על מצוקותיהם ויקבלו הדרכה ללא תשלום כיצד לההתמודד בהצלחה עם חיי ילדיהם . 
" ההורים ילמדו לדעת , שהשד אינו נורא וכי לא נפל עליהם אסון כה גדול . 
ילדיהם חיוביים כמו כל ילד אחר " , אמר דנילוביץ . עוד אמר כי גוף דומה 
פועל בהצלחה בארה"ב ונזקף לזכותו סיוע רב להורים להתמודד עם קיומה של הומוסקסואליות 
במשפחה . 
