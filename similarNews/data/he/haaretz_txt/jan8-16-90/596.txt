ואשינגטון ( ע"ר וע"ץ ) . ארה"ב הקפיאה , בינתיים , את המבצע לפריסתן 
של אוניות מלחמה מול חופי קולומביה , כדי לסייע במלחמה בסחר בסמים כך מסרו 
פקידים אמריקאים אתמול . פקיד אמריקאי בכיר אמר בעניין זה , כי אוניות מלחמה 
אמריקאיות אינן שטות עתה לעבר קולומביה , אם כי אין משמעות הדברים שהדבר 
לא יקרה . פקיד אמריקאי בכיר אחר אמר כי " השימוש באוניות מלחמה לסיכול 
הסחר בסמים הוא משהו שהיינו רוצים לראותו בפעולה של ממש , אם כי החלטה סופית 
טרם נתקבלה " . ההצעה עוררה מחלוקת בארה"ב ומחוצה לה מהרגע שנודע עליה , 
אולם נמסר כי המימשל ממשיך בהשלמת תוכניות בכיוון זה לקראת השתתפותו של הנשיא 
בוש בוועידת הארבעה למלחמה בסמים , שתתכנס בעיר קארטגנה בקולומביה ב51 בפברואר . 
בידיעות קודמות נאמר כי נושאת מטוסים אמריקאית וסיירת המונעת בכוח גרעיני 
יצאו לחופי קולומביה בים הקאריבי בניסיון לחסום את תנועת הספינות המובילות 
סמים מתחנות ייצור הקוקאין בקולומביה . פקידים אמריקאים אמרו שאמנם קיימות 
הצעות כאלה , אולם הם לא ייושמו בלי הסכמה של שלטונות קולומביה . בנסיבות 
הקיימות קשה להניח שהסכמה כזאת אכן תינתן , לאחר פרשת פנמה . 
