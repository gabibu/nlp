שני שוטרי משמר הגבול , שצילמה רשת הטלוויזיה איי - בי - סי , כשהם יורים 
לעבר מפגינים בבית לחם , יועמדו לדין על " דיווח לא מדויק " לממונים עליהם , 
לגבי נסיבות התקרית . אלוף פיקוד המרכז ומפקד משמר הגבול החליטו אתמול 
גם להשעות את שני אנשי מג"ב ו"להרחיקם מגזרת פיקוד מרכז " . מאחר ומדובר באנשי 
מג"ב , תיפתח בנפרד חקירה משטרתית בנסיבות התקרית . ההחלטה הועברה אתמול 
לידיעת הרמטכ"ל , רא"ל דן שומרון . בתקרית שאירעה ב98 . 21 . 82 נורה בראשו 
פאדי חליל אל - זבקלי , בן 02 , ומת מפצעיו . צוות של רשת איי - בי - 
סי צילם את ההתרחשויות והכתבה שודרה באותו ערב , בשידור מחוף אל חוף בטלוויזיה 
בארה"ב . אחרי התקרית מסר דובר צה"ל , כי בהתבסס על בדיקה ראשונית , פעלו 
אנשי כוחות הביטחון שירו בהתאם לנהלים וכי מיידי האבנים היו חמושים בגרזנים . 
כתב איי - בי - סי , דין ריינולדס , שנכח במקום , טען כי מיידי האבנים 
לא היו חמושים בגרזנים וכי היורים לא הקדימו אזהרה או קריאה לעצור , כפי 
שמתחייב מנוהל עצירת חשוד . הצילומים ששודרו חיזקו את טענתו . אלוף פיקוד 
המרכז מינה קצין בודק בדרגת סגן אלוף לחקור את התקרית . תוצאות החקירה , 
שהונחו על שולחנו של האלוף מרדכי ביום חמישי האחרון , היו כי לטענות רשת 
הטלוויזיה האמריקאית היה בסיס במציאות וכי אנשי מג"ב לא מסרו דיווח אמת על 
התקרית . ריינולדס רמז בדברי הסבר לצילומים , כי תקרית זו היא דוגמא למידת 
האמינות של דובר צה"ל גם בתקריות אחרות , שהסתיימו במוות של תושבים פלשתינאים . 
דובר צה"ל , נחמן שי , אמר אתמול כי מקור ההודעה השגויה שמסר דובר צה"ל 
בפרשה , הוא הדיווח המטעה שמסרו המעורבים בתקרית . גם עו"ד אברהם גל מירושלים 
ניהל חקירה משלו בפרשה והביא עדי ראייה נוספים שחיזקו את הגירסה כי היורים 
פעלו שלא כדין . עו"ד גל , שקיבל אחרי התקרית יפוי כוח מאביו של אל - זבקלי 
לטפל בפרשה , אמר אתמול כי הוא לא ייתן לטייח את הפרשה . " משהו נורא 
קורה לחברה הישראלית , אם מה שמזעזע את צה"ל בכל הפרשה הזאת הוא הדיווח 
הבלתי מדויק . נמשיך לפעול משפטית " , אמר , " ואם צריך נגיע עד לבג"ץ " . 
