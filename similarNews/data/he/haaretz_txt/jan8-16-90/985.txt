בודפשט , ( ע"ר וע"ץ ) . גאספאר מיקלוש טאמאס , אחד מראשי האופוזיציה 
בהונגריה , ניצח בבחירות משנה לפרלמנט באזור הבחירה של מרכז בודפשט , וחיזק 
בכך את סיכוייה של ברית הדמוקרטים החופשיים לקראת הבחירות הכלליות שיתקיימו 
ב52 במארס . טאמאס זכה ב%55 מן הקולות בבחירות המשנה שהתקיימו בשבת . היה 
זה המבחן האחרון של דעת הקהל לפני הבחירות הכלליות , שייערכו על בסיס רב - 
מפלגתי , בפעם הראשונה בהיסטוריה של הונגריה מאז מלחמת העולם השנייה . מועמד 
" בלתי - תלוי " שנתמך על - ידי המפלגה הסוציאליסטית , שירשה את המפלגה 
הקומוניסטית באוקטובר שעבר , צבר % 33 . מועמד שלישי קיבל % 11 . טאמאס , 
מרצה לפילוסופיה , בן 14 , הוא הראשון מבין מתנגדי המשטר הקודם בהונגריה 
שזכה למושב בפרלמנט בבחירות חופשיות . בארבעה סיבובי בחירות משנה שהתקיימו 
בקיץ שעבר ניצחו אנשי הפורום הדמוקרטי , תנועת אופוזיציה במרכז הקשת הפוליטית , 
שהתארגנה לאחר הדחת ההנהגה הקומוניסטית והמאגדת גורמים לאומיים ופעילים 
נוצרים - דמוקרטים . 
