בהפרות סדר בעזה , רפיח , חאן - יונס ומחנה הפליטים שאטי נפצעו אתמול , 
על פי מקורות פלשתינים , 11 תושבים במהלך עימותים עם כוחות צה"ל . 4 בעיר 
עזה , 3 בחאן יונס , 2 ברפיח , 1 בגבאליה ואחד במחנה הפליטים שאטי . 
לדברי המקורות נרשמו עימותים והתנגשויות בין חיילים לבין תושבים מקומיים , 
כאשר משתתפים בהם גם תלמידי בתי הספר במספר מקומות . כזכור , נפתחו ביום 
א בתי הספר ברצועה וגורמים צבאיים העריכו כי לא יהיו הפרות סדר בקרב התלמידים , 
אך לטענת המקורות הפלשתינים , השתתפו התלמידים בהפגנות ובהפרות הסדר . 
נציג דובר צה"ל בפיקוד הדרום , דיווח על הפרות סדר מקומיות ברצועת עזה . 
לא דווח על עוצר והיציאה לעבודה והמסחר היו תקינים . עוד מסר נציג דובר 
צה"ל כי הלימודים התנהלו כסדרם , למעט הפרות סדר במספר בתי ספר ברצועה ולא 
דווח על פצועים בקרב התושבים הערבים . ראש המינהל האזרחי תא"ל אריה רמות , 
סייר אתמול במחנה הפליטים גבאליה ונפגש עם תושבים מקומיים , עורכי דין , 
רופאים ומהנדסים . ראש המינהל שוחח עם התושבים על הבחירות הקרובות לאגודת 
המהנדסים , האמורות להתקיים ב91 לחודש , ומעוררות עניין רב בקרב התושבים 
ובמערכת הביטחון . כמו כן נפגש ראש המינהל עם ראש מועצת בית להיה ברצועת 
עזה , וקיבל מהתושבים בקשות שונות . מקורות צבאיים ברצועת עזה מדווחים על 
עלייה ביידויי האבנים בשבועיים האחרונים . לדברי אותם מקורות יש " מלחמה 
יום יומית , בין צעירים לבין כוחות צה"ל , כאשר הצעירים מיידים אבנים , 
בקבוקים עם חומצה וכן בקבוקי עם נוזל ביוב . אנו צופים עלייה בהפרות הסדר 
ברצועת עזה " , אמרו המקורות הצבאיים . קפידבינבגדה נפצעו אתמול שני תושבים 
מקומיים . מקורות פלשתינים מסרו על פצוע אחד מכפר יאטה בהר חברון . מקורות 
צבאיים מסרו על פצוע מכפר בידו , שהגיע לבית החולים הממשלתי ברמאללה והועבר 
משם לאשפוז בבית החולים אל - מקאסד במזרח ירושלים . צה"ל בודק , נמסר . 
מלבד שני אירועים אלה , דיווחו מקורות פלשתינים על תקריות אלימות בכפרים 
א - זבבדה , צוריף ובית - אומר , שהסתיימו ללא נפגעים . אמש נזרקו שלושה 
בקבוקי תבערה לעבר סיור של צה"ל בחברון . לא נגרם נזק , לא היו נפגעים 
וכוחות צה"ל פתחו בסריקות באזור . 
