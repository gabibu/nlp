" רוב העם דורש את חוק זכויות האדם ובגניזתו מתעלם המחוקק מרצון הרוב " , 
קבע ממלא מקום נשיא ביהמ"ש העליון לשעבר , השופט חיים כהן , בדברים ששלח 
לעצרת שקיימו אמש באוניברסיטת תל - אביב הוועד הציבורי למען חוקה וארגון 
" חמדת " לחופש מדע , דת ותרבות . השופט כהן כתב : " הבה נפיק תקווה 
חדשה ממה שראינו זה לא מכבר במדינות אחרות . כשרוב רובו של העם מלוכד בנחישותו 
להביא לידי שינויים חוקתיים , אין מי ואין מה שיוכל לעמוד נגדו " . שר המשפטים 
לשעבר , חיים צדוק , אמר כי בהיעדר החוק , עלולה הכנסת לחוקק חוקים הפוגעים 
בזכויות האדם ובית המשפט יהיה חסר אונים מולם . הוא הדגיש שהחוק החדש לא 
יחול על ענייני נישואין וגירושין ולא על התחיקה הדתית והתחיקה הבטחונית . 
" אין הוא חוק אנטי - דתי ויש בו מירב ההתחשבות בציבור הדתי " , אמר . 
שר האוצר לשעבר , יורם ארידור , אמר כי היעדר חוק זכויות האדם כמוהו כחור 
שחור בחקיקה הישראלית . ההזדמנות להעבירו היא לדבריו , דווקא בעת כהונת 
ממשלת אחדות , אולם יש להיערך לכך שהצבעת הסיעות החרדיות נגדו לא תנוצל 
להחלפת הממשלה הנוכחית באחרת . בין הדוברים שקראו להפשרת חוק זכויות האדם 
שהוקפא בלחץ המפלגות הדתיות , היו פרוף הלל שובל , ופרוף אוריאל רייכמן . 
