( ע ) . 15 ילדים מאזור צרנוביל , שספגו מנות גדולות של קרינה בעת אסון 
הכור האטומי הסובייטי לפני כשלוש שנים , הגיעו אתמול בצהריים לישראל , 
כדי לזכות , זו הפעם הראשונה , באבחון מעמיק ובתחילת טיפול . פרוף רינה 
זייצוב , מנהלת המחלקה לאונקולוגיה של ילדים בבית החולים ביילינסון , ופרוף 
יאיר שפירא , סמנכ"ל לענייני רפואה בקופ"ח הכללית , ששבו ביום א מקייב 
שם הכירו את הילדים , עברו על תיקיהם הרפואיים ואישרו את נסיעתם היו בנמל 
התעופה לקבל את פניהם . רוב הילדים סובלים מהפרעות בבלוטות , נשירת שערות , 
רמות שונות של מחלות - דם ואנמיה . פרוף זייצוב תקבל מדי יום למחלקתה עשרה 
מביניהם לבדיקות ואבחון , ובהמשך ייקבע מהו הטיפול לו יהיה זקוק כל אחד 
מהם . הילדים , שהגיעו בטיסה ישירה של אירופלוט מקייב , נראו שמחים . 
מזכ"ל ההסתדרות ישראל קיסר , שהיה בין מקבלי פניהם בנתב"ג , הבטיח להם 
שיזכו כאן לשמש זוהרת , והביע את התקווה שיחזרו הביתה בריאים ושזופים , 
" בערך בגון פני " . עוד אמר קיסר שהמבצע מסמל אולי שלב חדש ביחסי ישראל - 
בריה"ם . מנכ"ל קופ"ח נחום פסה בירך אף הוא על המבצע , שאורגן ביוזמת ההסתדרות . 
האיגודים המקצועיים באוקראינה מימנו את הטיסה , וההסתדרות וקופ"ח מארחות 
את הילדים ומממנות את הטיפול הרפואי . יחד עם הילדים באו גם שלושה כבאים 
שספגו מנות גדולות של קרינה בעת שניסו להשתלט על התקלה בכור , חמישה רופאים 
סובייטיים , נציגת משרד הבריאות האוקראיני וצוות - טלוויזיה רוסי להנצחת 
הביקור . הילדים הם בני 541 . הם מתאכסנים בבית הספר לפעילי ההסתדרות בתל - 
אביב , ויסיירו בארץ , ומובטח להם בילוי בדומה לזה שלו זכו 05 חבריהם הבריאים , 
אף הם מאזור צרנוביל , שסיימו בשבוע שעבר ביקור של שלושה שבועות בארץ כאורחי 
הקיבוצים בצפון . ראש המשלחת אנטולי קובאלסקי , שהוא המזכיר הכללי של האיגודים 
המקצועיים באוקראינה , הודה למארחיו . " יש לנו תוכניות גדולות לעתיד 
לפיתוח הקשרים בין האיגודים המקצועיים אצלנו לבין ההסתדרות " , הבטיח . 
