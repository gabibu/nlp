בנגקוק ( ע"ץ וע"ר ) . ממשלת קמבודיה הודתה כי איבדה שטחים ללוחמי הקמר 
רוז , ומומחים צבאיים בתאילנד אמרו כי ההתקפה של המורדים על עיר המחוז באטמאבאנג 
היא בבחינת מכה פסיכולוגית קשה לממשלת פנום - פן . רדיו הקמר רוז הודיע ביום 
ראשון , כי כוחותיו תקפו את באטאמבאנג , העיר השניה בגודלה בקמבודיה . 
בשידור נאמר כי העיר בוערת , וכי חיילי הקמר רוז חדרו לעיר ולוחמים ברחובותיה . 
מומחים צבאיים במערב הטילו ספק אם אכן נכונה טענת הקמר רוז כי השתלט על 
עמדות מפתח בעיר . רדיו פנום - פן שידר ראיון עם שר ההגנה של קמבודיה , 
גנראל טי באן , שהודה כי כוחותיו נסוגו משטחים שנכבשו על ידי המורדים , 
אולם לא התייחס לקרב על באטאמבאנג , ולא ברור מתי נערך איתו הראיון , 
ששודר ביום ראשון בערב . 
