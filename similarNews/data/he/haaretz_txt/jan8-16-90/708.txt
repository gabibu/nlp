ענף הנסיעות מתכונן להיערך מחדש בתחום הכשרת כוח האדם , לקראת השינויים 
העומדים להתחולל עם איחוד אירופה בסוף שנת 29 . ועד התאחדות סוכני הנסיעות 
והתיירות הוסמך על ידי האסיפה הכללית של הענף , להקים לאלתר מוסד עצמאי 
נפרד להכשרת כוח אדם , אם לא תושג הסכמה בנושא זה עם בית הספר הממשלתי לתיירות . 
האסיפה הכללית קבעה , כי אין כל אפשרות להמשיך במצב , בו אין לגורמי ענף 
הנסיעות כל מעורבות בהכשרת כוח אדם . לפיכך הוחלט , כי על ועד התאחדות 
סוכני הנסיעות והתיירות לפעול מיידית , להשגת מעורבות פעילה במוסד להכשרת 
כוח - אדם . " מעורבות זו חייבת למצוא ביטוי , הן בנציגות משמעותית במועצת 
המנהלים של בית הספר הממשלתי לתיירות והן מעורבות משמעותית במועצה הפדגוגית " , 
נאמר בחלטת האסיפה הכללית בנושא . ניתנת עדיפות להגיע להסכם עם בית הספר 
הממשלתי לתיירות . במידה שלא ניתן להגיע להסכם מסוג זה , מסמיכה האסיפה 
הכללית את ועד ההתאחדות , להקים לאלתר מוסד להכשרת כוח אדם " . בנושא אחר 
קיבלה האסיפה הכללית דיווח על המשא ומתן המתקיים בין הנהלת אל - על לבין 
חברת המחשבים של ענף הנסיעות , ישראליין , והביעה את תקוותה לשיתוף פעולה 
בין שתי מערכות המחשבים , אשר עד היום התחרו זו בזו . " האסיפה הכללית 
רואה ומכירה בישראליין גורם בעל חשיבות מכרעת לעתידו של ענף סוכני הנסיעות 
והתיירות , ומסמיכה את הנהלת ההתאחדות , לתמוך בכל דרך שהיא , כולל המשך 
התמיכה הכספית בישראליין , בתנאי שתאושר ע"י ועד ההתאחדות " . 
