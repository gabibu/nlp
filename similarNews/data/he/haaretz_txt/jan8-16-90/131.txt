מנכ"ל בתי הזיקוק משה בר - אילן אומר כי הצו האישי החדש שהוצא לא מכבר למפעל 
על - ידי השר לאיכות הסביבה " אינו ניתן לביצוע . כל תקלה טכנית שתתרחש " , 
טוען מנכ"ל בתי הזיקוק , " תעביר אותנו מיד לצד העבריינים . אלה תקלות 
שקורות , אינן בשליטתנו ולכן אין יכולת לעמוד בצו כפי שנוסח . אם הצו האישי 
במתכונתו לא ישונה , לא תהיה לנו ברירה אלא לסגור את בתי הזיקוק " . המדובר 
בצו האישי המחמיר שעליו חתם לא מכבר השר רוני מילוא , והעומד להיכנס לתוקף 
במחצית מארס . לביצוע הצו מתנגד משרד האנרגיה , ובעקבות טענות שהעלה בממשלה 
מונה נשיא מכון וייצמן , הפרוף חיים הררי , לבדוק את הנושא . גורמי איכות 
הסביבה מסרו ל"הארץ " כי יאופשר לבתי הזיקוק מספר מוגבל של תקלות . עוד 
אומר מנכ"ל בתי הזיקוק , בקשר להוראה בצו החדש המורה למפעל לעבור במצבים 
מטאורולוגיים חריגים לשרפת מזוט דל - דל - גפרית ( שתכולתו עד חצי אחוז 
גפרית , לעומת אחוז אחד בדלק דל - גפרית , שאותו נדרשים בתי הזיקוק בצו 
החדש לשרוף כל השנה ) , כי יהיו קשיים ניכרים בהשגתו . הוא אינו נסחר , 
לדבריו , בים התיכון , אלא בניו - יורק , ויהיה זה בעייתי להביא נפט 
גלמי , שממנו ניתן להפיקו . בר - אילן טוען גם כי ביצוע הוראות הצו האישי 
החדש לשרפת דלק דל - גפרית בבתי הזיקוק ובחברת החשמל בחיפה יהיה כרוך בהוצאה 
שנתית נוספת של כ02 מיליון דולר , וכי מבחינת בתי הזיקוק הפתרון למצבים 
החריגים של חיפה הוא בהתקנת ארובה גבוהה . קפידבינבתזכיר ששיגר יו"ר ארגוני 
איכות הסביבה הציבוריים יוסף תמיר אל הפרוף הררי מוטעם כי " חובה לאומית 
לבלום את ההידרדרות בתחום זיהום האוויר בישראל . יש לשים קץ למצב המאפשר 
למזהמים הכבדים להתחמק מאחריותם . המצב גובל בשערורייה , הנמשכת עשרות 
שנים " . בפנייה נקרא הפרוף הררי " לקבוע עמדה חיובית בזכות התקן החדש העוסק 
בגפרית הדו - חמצנית באוויר 087 מיקרוגרם במ"ק אוויר " . 
