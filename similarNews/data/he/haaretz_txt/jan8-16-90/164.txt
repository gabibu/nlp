שרי החישוקים בליכוד הקימו לפני ימים אחדים מטה פעילות מיוחד , לקראת הכינוס 
הקרוב של מרכז הליכוד . ראש הממשלה , יצחק שמיר , והשר אריאל שרון ייוועדו 
בארבע עיניים ביום רביעי אחר הצהריים ויכריעו על מועד ישיבת המרכז וסדר היום 
בה . השרים שרון , לוי ומודעי מנסים לפעול בקרב מאות מחברי מרכז הליכוד , 
כדי לשכנעם לא לקבל בישיבת המרכז את עמדות ראש הממשלה , יצחק שמיר . מטה 
הפעילות של שרי החישוקים פועל גם כדי לשכנע את החברים , כי רק עמדתם של 
שרי החישוקים עשויה להציל את הליכוד ולמנוע את שלטונה של מפלגת העבודה במדינה . 
שרי החישוקים עומדים להתכנס לקראת סוף השבוע , כדי לתכנן את צעדיהם בישיבת 
המרכז . בשיחות טלפוניות שקיימו השלושה בסוף השבוע האחרון הם סיכמו כי יעשו 
ככל יכולתם לסכל את כוונת שמיר ומקורביו להשתלט על הליכוד ולנסות לחסלם ככוח 
פוליטי במסגרת של שורת החלטות במרכז . אמש אמר השר מודעי כי גם שרי החישוקים 
יבקשו , בדומה לראש הממשלה , הכרעה במרכז הליכוד . " אנו נדרוש הכרעה 
בכיוון שלנו . אולם הפעם , בניגוד לפעמים קודמות , החלטות מרכז הליכוד 
יחייבו את כולם ומי שלא יקבל אותם או יפעל נגדם , יהיה לו הרבה מה להפסיד " 
אמר מודעי . המועד המדויק של כינוס מרכז הליכוד ייקבע בשיחה בין שמיר ושרון 
מחרתיים אחר הצהריים , לאחר הפגישה השבועית של פורום שרי הליכוד . זה זמן 
רב לא נועדו השניים יחדיו . קפידבינלפי התקנון , חייב יו"ר מרכז הליכוד , 
השר אריאל שרון , להתייעץ עם יו"ר תנועת הליכוד , ראש הממשלה יצחק שמיר , 
על המועד וסדר היום של ישיבת המרכז . שמיר עדיין לא החליט אם לפעול לכינוס 
המרכז כבר בסוף חודש זה , או להמתין לשובו של השר משה ארנס מפגישת שלושת 
שרי החוץ שיהיה בראשית פברואר בקהיר או בוואשינגטון . שרי החישוקים דורשים 
את כינוס המרכז מייד . שרון שלח אתמול מכתב לשמיר , לאחר שנודע לו על הזמתנו 
הקרובה לשיחה עם ראש הממשלה , ובין השאר כתב בו : " שמחתי לשמוע שבעקבות 
פניותי החוזרות ונשנות זה מספר חודשים , שהאחרונה שבהם היתה פומבית ביום 
חמישי שעבר , הסכמת לכנס את מרכז הליכוד . לדעתי המרכז צריך לדון במהלכיו 
של הליכוד בתחום המדיני , הכלכלי והחברתי , כולל במצבם המתדרדר של ערי 
הפיתוח . אני מבקשך לקיים כינוס מוקדם ככל האפשר של ישיבת המרכז . " נמסר 
כי בדעת ראש הממשלה ומקורביו לנצל את כינוס המרכז , כדי להביא להכרעה ברורה 
של ההנהגה בליכוד . בנאומו של שמיר יהיו התייחסויות להתפתחויות הקרובות 
בליכוד , ולאחר שחברי המרכז ייקראו להביע תמיכה בנאומו של שמיר ייחשב הדבר 
כקבלת הדברים . בין היתר , בכוונתו של שמיר להביא במרכז הקרוב להקמתה של 
הנהלה לליכוד שתהיה בבחינת פורום שיחליף את כינוס המרכז , להקים מטה בחירות 
לכנסת הבאה ולמנות את ח"ך דוד מגן כיו"ר מטה הבחירות ולהביא לבחירת נשיאות 
למרכז הליכוד כדי שהשר אריאל שרון לא ישמש כיו"ר בלעדי של הפורום הליכודי 
הבכיר ביותר . 
