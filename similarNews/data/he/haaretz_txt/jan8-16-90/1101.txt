תגרה שהתפתחה אתמול בין אנשי ימין ושמאל באוניברסיטה העברית בירושלים , 
הסתיימה לאחר שכוחות משטרה הוזעקו למקום . המהומה התפתחה כאשר תא הסטודנטים 
של " אומץ " , המזוהה עם רץ ומפ"ם , ביקש לקיים בקמפוס טקס של הדלקת כ007 
נרות לזכר קורבנות האינתיפאדה היהודים והערבים כאחד . הנרות הוצבו בארגזי 
חול גדולים . הפעולה תוכננה ללא אישור שלטונות האוניברסיטה בטענה , כי 
פעולה מסוג זה אינה מצריכה אישור . אנשי תא קמפוס המזוהה עם רק"ח , וקבוצה 
גדולה של סטודנטים חברי ועד הסטודנטים הערביים , הנשלט ע"י " בני הכפר " 
הצטרפו לנציגי " אומץ " . מולם התייצב מספר דומה של כ001 סטודנטים מתא גלעד , 
המזוהה עם הימין . אנשי ביטחון של האוניברסיטה שנזעקו למקום , הודיעו למארגני 
הפעולה כי הדלקת הנרות אינה חוקית , ומהווה סיכון בטיחותי . המארגנים טוענים , 
כי החליטו לציית לפנייה , אלא שאחד המפגינים הדליק נר בודד , ששימש עילה 
להתלהטות הרוחות בין שני המחנות . נציגי הימין התקדמו לעבר הקבוצה המפגינה 
והוטחו צעקות " ישראל - כן , פלשתין לא " , ו"אשפיסטים " מן הימין , 
ו"הפאשיזם לא יעבור " ו"נאצים " מצד מחנה השמאל והסטודנטים הערבים . במהומה 
שהתפתחה במקום הוחלפו דחיפות , נהפכו שולחנות , והחול שזרם מן הארגזים 
הפך את משטח ההפגנה לארגז חול ענקי . כוחות משטרה שהוזעקו למקום מצוידים 
באלות , עמדו במרחק מן הארוע ולא התערבו במשך שעה ארוכה . כאשר לא פסקו 
המהלומות נכנסו השוטרים למשטח , ואז התפזרו הסטודנטים . נציגי הימין אמרו 
אתמול בתגובה : " התחוללה אינתיפאדה בין כותלי האוניברסיטה " . הם גינו 
את מדיניותם המתירנית של שלטונות האוניברסיטה , ואת התחברותם של הסטודנטים 
מן השמאל היהודי אל בני הכפר הערבים , שלדבריהם אף סירבו להשתתף בקריאה 
לשתי מדינות לשני עמים . תא הסטודנטים של אומץ הודיע אתמול , כי יגיש לשלטונות 
האוניברסיטה תלונה נגד אנשי הביטחון של הקמפוס . לדבריהם , אם היו מאפשרים 
להם לקיים את הדלקת הנרות , כפי שהתירו לאנשי הימין להדליק נרות זיכרון 
ביום השואה , היה האירוע עובר בשקט מוחלט . 
