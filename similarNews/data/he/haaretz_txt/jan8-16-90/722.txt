תנאי גלישה טובים , עם רוח סבירה ( 61 קשר ) וים שקט , מנעו תקלות אופייניות 
בשני השיוטים שנערכו אתמול ביום הראשון לאליפות העולם בגלשני מפרש מדגם 
דוויזן - 1 הנערכת באילת . בסיומם מוביל במשקל כבד גאי לילארגן , בן 14 , 
משוודיה . במקום השני , והראשון מבין הישראלים , סיים גור שטיינברג . 
הראשונה בין הנשים היתה שירלי טומליסון מאנגליה ואילו טלי פיינבלט הגיעה 
שלישית בתחרות , ודורגה ראשונה מבין הישראליות . במשקל קל הגיע ראשון ניק 
תומאס מאנגליה , שהקדים את ישראלי הרצוג מישראל . במסיבת עיתונאים שהיתה 
בתום התחרות במלון " ספורט " , הנמנית עם רשת מלונות ישרוטל הנותנת חסותה 
לאליפות , הביע מאמן שייטי ישראל איתן פרידלנדר את סיפוקו מהישגיהם ביום 
הראשון . עם זאת הוסיף כי טעות טקטית של ישראלי הרצוג , לקראת סיום התחרות , 
מנעה ממנו מקום ראשון במשקל קל . היום יהיו שני שיוטים נוספים , בשעה 9 
בבוקר וב - 1 בצהריים . 
