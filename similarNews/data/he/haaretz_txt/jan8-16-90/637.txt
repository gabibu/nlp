מרכז הליכוד יכונס בשבוע הראשון או השני של פברואר , וראש הממשלה , יצחק 
שמיר , ישא בו את הנאום המרכזי . גם לדוברים אחרים תינתן האפשרות להביע 
את דעתם , ולאחר שישיב להם ראש הממשלה תיערך הצבעה על עיקרי מדיניותו של 
שמיר , כפי שיוצגו בנאום . כך סוכם אמש בפגישה בארבע עיניים בין ראש הממשלה 
לשר אריאל שרון , פגישה שנערכה לאחר נתק ארוך ביניהם . הפגישה בין השניים 
התנהלה ברוח טובה , ונמשכה כשעה . השניים נמנעו מלהתייחס לדברים הקשים , 
שהשמיע שרון כלפי שמיר מיד לאחר הפשרה , שהושגה בפרשת פיטורי השר וייצמן . 
טען אז שרון , שהממשלה אינה מתפקדת , ורמז כי שמיר אינו מתאים לתפקידו . 
לאחר הפגישה אתמול אמר ראש הממשלה , כי היתה עניינית , ושרון אמר כי התנהלה 
ברוח טובה . השניים סיכמו לשוב ולהיפגש ימים אחדים לפני כינוס המרכז . מיד 
בתחילת הפגישה ביקש ראש הממשלה משרון , המכהן כיו"ר מרכז הליכוד , שכינוס 
המרכז יהיה מכובד וייערך ללא תקלות . שמיר הסביר , כי אינו רוצה לחזור 
על המחזות , שאפיינו את כינוס מוסדות המפלגה בשנים האחרונות . שרון אמר 
מצדו , כי אין כל סיבה למהומות בישיבה . שמיר העדיף לכנס את המרכז בראשית 
פברואר , ואילו שרון ביכר לעשות זאת תוך שבוע - שבועיים . בעניין מועד 
הכינוס הגיעו השניים עד מהרה להסכמה , והוחלט כי המרכז יתכנס בראשית החודש 
הבא , במועד שבו יימצאו כל שרי הליכוד בישראל , ושאפשר למצוא בו אולם פנוי 
בתל - אביב , שבו יתכנסו 001 , 3 חברי מרכז הליכוד . קפידבינגם בעניין סדר 
היום של כינוס המרכז לא נתגלעה בין השניים מחלוקת מיוחדת . שמיר אמר , 
כי הוא ישא את הנאום המרכזי , שיעסוק בעיקר בצד המדיני , אך יגע גם בנושאים 
כלכליים וחברתיים . שרון אמר , כי יהיו גם נואמים נוספים , ושמיר ביקש 
שתינתן לו האפשרות להשיב לנואמים , לפני שהמרכז יתבקש לאשר את נאומו . 
שרון אמר , כי ייתכן שועלו להצבעה הצעות החלטה נוספות על הבקשה לאשר את 
נאום שמיר . שמיר לא הביע התנגדות לכך . בימים האחרונים הצליחו כמה עשרות 
מחברי מרכז הליכוד לאסוף חתימות כדי לדרוש הצבעה חשאית על הצעות ההחלטה , 
שיובאו למרכז הליכוד , ובין היתר גם על דבריו של ראש הממשלה , אם יימנע 
שמיר מלהבליט את הסוגיות המדיניות , שאותן אימץ מרכז הליכוד בכינוסו בראשית 
יולי . בין הצעות ההחלטה , שיובאו לישיבת המרכז , תהיה דרישה חד - משמעית 
לפטר את השר עזר וייצמן מהממשלה . 
