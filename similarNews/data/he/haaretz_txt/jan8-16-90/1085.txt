פנמה ( ע"ץ , ע"ר ) . שגריר קובה בפנמה נעצר שלשום במשך 09 דקות בידי 
חיילים אמריקאים שרצו לערוך חיפוש במכוניתו , על כך הודיעו מקורות מקורבים 
לשגרירות קובה בפנמה . לדברי המקורות , רכב אמריקני מנע מהמכונית להיכנס 
לשגרירות , והחיילים האמריקנים המפקחים בדרך כלל על שגרירות קובה , החרימו 
את הדרכונים של השגריר ושל שני הנוסעים האחרים במכונית . זו התקרית הרביעית 
בה עוצרים חיילים אמריקאים דיפלומטים קובנים מאז הפלישה האמריקאית לפנמה . 
פנמה ביקשה מארצות הברית סיוע בסך 007 מיליון דולר , כדי לשקם את כלכלתה , 
ועוד 002 מיליון דולר להקמת מקומות תעסוקה חדשים לאנשים שנותרו ללא עבודה , 
על כך הודיע הנשיא החדש גילרמו אנדארה . אנדארה אמר , כי הוא בטוח שהנשיא 
בוש והקונגרס האמריקאי יבינו את צרכיה של המדינה . " ארצות הברית היתה 
השותף שלנו , המשחרר שלנו , אולם הם התערבו , והפעולה גרמה לנזק מסוים 
לכלכלה שלנו " אמר אנדארה . 
