בואנוס איירס ( אי - פי ) . קרלוס מנם , בנו של מהגר סורי , מייצג את 
התקדמות המהגרים הערבים בדרום - אמריקה . אביו , סאול , הגיע חסר כל והתפרנס 
מרוכלות ברחובות , עד שחסך די כסף כדי לפתוח לעצמו חנות . למרות קשיים שונים , 
עשה סאול חייל ועמד על כך שארבעת בניו ילמדו באוניברסיטה , מספר בנו הנשיא . 
מנם הוא רק אחד מצאצאי רבבות ערבים אשר התיישבו ברחבי היבשת ועלו לגדולה 
בעסקים , בצבא ובפוליטיקה . שלושה מתוך 22 המועמדים לבחירות האחרונות בברזיל 
היו ממוצא לבנוני , בכללם פאולו סאלים מאלוף , ראש עיריית סאן - פאולו 
בעבר , ועפיף דומינגוס שר לשעבר בממשלה . . גם באקוואדור , בקולומביה , 
ובצילה בולטים צאצאי המהגרים הערבים בכל תחומי החיים . " אנחנו הקבוצה 
האתנית השלישית בגודלה בארגנטינה , אחרי הספרדים והאיטלקים " , טוען ררמז 
שקרה , לשעבר נשיא פדרציית הקהילות הערביות . שקרה מספר , כי ערבים החלו 
להגיע לדרום - אמריקה בסוף המאה הקודמת , וזרם ההגירה התגבר עם סיום מלחמת 
העולם , בעיקר מסוריה , לבנון ופלשתינה , אותם חלקים באימפריה העותומנית 
המתפוררת שבהם היו נתונים לקשיים כלכליים . כיום חיים בדרום - אמריקה 51 
מיליון איש ממוצא ערבי זאת על פי נתוני הפדרציה , שמושבה בסאן - פאולו 
ולה סניפים ב22 מדינות . המספר הגדול ביותר מרוכז בברזיל שמונה מיליון 
איש . בארגנטינה יושבים שני מיליון . רבים מן המהגרים היו נוצרים דוברי 
ערבית . הם נתקלו בקהילות ידידותיות שסייעו בקליטתם , ונטמעו בקלות . 
רבים , כמו מנם , הוטבלו כקתולים , ושינו את שמותיהם . רובם אינם דוברים 
עוד כלל ערבית . בעקבות המהגרים הראשונים באו גלים נוספים , אך לק קיימות 
כמעט שכונות ערביות , כמו ה"רואה דה אלפנגה " בריו , שהוא רחוב שכולו 
חנויות ומסעדות ערביות . לא ניכרת גם השפעה של אדריכלות ערבית על הבניה 
המקומית . 
