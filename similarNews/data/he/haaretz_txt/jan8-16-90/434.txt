באחרונה הושלם מפעל המים הגדול , המוליך את שפכי גוש דן לנגב הצפוני . 
השפכים ישמשו שם , לאחר תהליך טיהור מורכב , להשקיית הגידולים החקלאיים . 
זוהי קרן אור בתמונת המים העגומה של ישראל . חשיבותו של המפעל חורגת מעצם 
המעשה , החשוב כשהוא לעצמו , של השקיית שדות הדרום במי ביוב מטוהרים במקום 
במי הכינרת שהובלו עד כה לשם . מעבר לכך יש למפעל חשיבות כפתרון סביבתי . 
אם לא היה הפתרון מתבצע באמצעות השפד"ן ( שפכי גוש דן ) והקו השלישי , 
היה הכרח למצוא פתרון אחר לטיהור ולסילוק כל שפכי גוש דן , ולוא רק בשל 
הרגישות הסביבתית - הבריאותית הגוברת של הציבור . למפעל החדש נתנו אנשי מקורות 
את השם " הקו השלישי " , להבדיל משני הקווים הקיימים שבאמצעותם סופקו עד 
כה המים לנגב . זהו מפעל הפיתוח הגדול ביותר שבוצע במשק המים הלאומי מאז 
השלמת המוביל הארצי ב4691 . הקו הראשון הונח עוד ב7491 , ערב מלחמת השחרור , 
באורך 022 ק"ם ובקוטר 6 אינטש ( 51 ס"ם ) . המים לקו סופקו מקידוחי ניר - 
עם וגברעם . הצינורות הובאו ארצה מאנגליה , שם שימשו לכיבוי שריפות במלחמת 
העולם השנייה , ובפי אנשי מקורות אז זכו לכינוי " צינורות הבליץ " . הקו 
השני הוא מה שידוע בשם מפעל ירקון - נגב , שבבנייתו החלו בראשית 2591 ונחנך 
במחצית 5591 . בראשיתו הוליך המפעל קוטר צינורותיו 6607 אינטש את מי מעיינות 
ראש - העין לדרום ולנגב . במשך השנים הוחלפו המים שהוא מעביר במי המוביל 
הארצי . בהקמת מפעל הקו השלישי ובהנחת צינורותיו האדירים ( אדם ממוצע - 
קומה יכול להלך בתוכם בזקיפות ) הושקע סכום של כ001 מיליון דולר . עבודות 
הקמתו על ידי אנשי מקורות החלו ב3891 ולא התנהלו בתחילה בקצב מלא , בשל 
בעיות תקציביות . מסיבה זאת הופסקה העבודה למשך כשנה וחצי , עד שלקראת 
סוף 5891 הובטחו התקציבים הדרושים לביצוע המפעל והחלו , באמצעות מאות עובדים , 
לזרז את השלמתו . ישראל מנצלת כיום את מירב פוטנציאל המים הטבעיים המתוקים 
העומדים לרשותה . ההערכה היא , שמיצוי מלוא הפוטנציאל יהיה בעשור הנוכחי . 
מקור המים הזמין הגדול ביותר העומד בשלב זה לרשות המדינה הוא מי הביוב . 
הכמות השנתית של שפכים המיוצרים כל שנה בארץ מסתכמת ביותר מ003 מיליון מ"ק , 
ולא כולם יכולים להיות מנוצלים . בגוש דן בלבד נוצרת כשליש מכלל הכמות 
הזאת . במשך שנים רבות היו שפכי גוש דן מטרד של זיהום וצחנה . קשה לשכוח 
את ימה של תל - אביב המזוהם בשפכים , את כמויות הביוב הלא מטופל שזרמו בערוצי 
הירקון והאיילון . זרימת הביוב הגולמי לים בחוף שרתון כונתה בשעתה כנחל 
הגדול ביותר הזורם לים - התיכון בין הנילוס לליטני . ואלה היו רק מקצת הבעיות 
הסביבתיות - הבריאותיות . הצעד הראשון לסילוק עדיין לא ניצול חוזר של חלק 
משפכים אלה ננקט בסוף שנות הששים , עם הקמת אגני החמצון בחולות ראשון לציון . 
הריחות שהדיפו האגנים בתקופה הראשונה להפעלת הפרויקט , אליו הועברו אז 
רק שפכי חולון ובת - ים , כ52 מיליון מ"ק בשנה , עוררו את חמתם של תושבי 
ראשון לציון ויישובים אחרים באזור . השלב החשוב לסילוק שפכי גוש דן החל במחצית 
שנות השבעים : מפעל השפד"ן של איגוד ערים לביוב של גוש דן , שתוכנן על 
ידי תה"ל ובמסגרתו הוקמה בהדרגה מערכת איסוף שאליה מועברים שפכי הערים פתח - 
תקווה , רמת - גן , בני - ברק , גבעתיים , תל - אביב , חולון , בת - 
ים וראשון לציון . קו הולכה מרכזי בקוטר 48 אינטש מגיע לחולות ראשון לציון , 
ושם פועלת מערכת אגני חמצון , המשתרעים על כ002 , 1 דונם . כושר הטיהור 
של האגנים הוא כ52 מיליון מ"ק בשנה . סמוך למוצא נחל שורק לים הוקם מכון 
טיהור מכני גדול ומודרני , המסוגל כיום לטהר כ07 מיליון מ"ק בשנה . בעתיד 
יורחב כושרו לכ501 מיליון מ"ק בשנה . הקולחים המטוהרים במכון המכני מועברים 
אחר כך לאגני החדרה בחולות יבנה , שם ניתן להחדיר כ09 מיליון מ"ק בשנה . 
ההחדרה , הן של המים מאגני החמצון בחולות ראשון והן של המים שטופלו במכון , 
נעשית כדי להעלות את רמת הטיהור של מי הקולחים לרמה גבוהה ביותר , שלא 
היתה עד כה בארץ . בהחדרה משיגים סינון נוסף של המים המטוהרים , כי החול 
סופח אליו מזהמים חלקיקים וגם חיידקים ווירוסים . התשלובת משמשת גם כאוגר 
תת - קרקעי של מים בתקופת הגשמים , כדי שיהיה אפשר לשאוב אותם ולהשתמש בהם 
להשקיית השדות בתקופת היובש . להפקת הקולחים המוחדרים נקדחו מסביב לאתרי 
ההחדרה קידוחי שאיבה . הקידוחים מקיפים את האגנים בתבנית טבעתית ומונעים 
את הגעת הקולחים לקידוחים אחרים באזור , המשמשים לאספקת מי שתייה . בשלב 
הנוכחי כוללת מערכת ההפקה כ08 קידוחים , המסוגלים לשאוב כ9 מיליון מ"ק שפכים 
מטוהרים בשנה . היה חסר רק השלב המשלים : מערכת להובלת כל שפכי גוש דן המטוהרים 
לדרום . זוהי כמות שהיא כרבע מתפוקת המוביל הארצי . המפעל , שתוכנן גם 
הוא על ידי תה"ל , כולל שלושה קטעים עיקריים : הקטע מראשון לציון ליבנה , 
באורך 8 ק"ם ובצינורות בקוטר 45 אינטש ; הקטע המרכזי , מיבנה לתקומה , 
באורך 45 ק"ם ובצינורות בקוטר 07 אינטש ; הקטע השלישי , מתקומה למבטחים , 
באורך 62 ק"ם ובצינורות בקוטר 84 אינטש . בחלקו הגדול צמוד הקו השלישי 
לקו ירקון - נגב הוותיק , המוליך את מי השתייה דרומה . לאורך הקו השלישי 
הקימה מקורות שורה של מאגרים גדולים ותחנות שאיבה לתפעול האופרטיווי של המערכת , 
הנשלטת כולה ממוקד פיקוד מרכזי שהוקם באזור רמלה . מפעל הקו השלישי החל 
לפעול בסוף דצמבר , ובניגוד להערכות ראשונות , שצפו שמחלות הילדות יימשכו 
לאורך זמן , פועל בלא תקלות . המים המטוהרים מסופקים לצרכנים הן ישירות 
מהקו השלישי והן באמצעות מערכות אזוריות נפרדות שהונחו בצד מערכות קיימות , 
הממשיכות לספק מי שתייה . היה צורך להכניס שינויים ברשתות אספקת המים הקיימות 
ביישובים , כדי להבטיח הפרדה מוחלטת בין מערכת מי השתייה לבין מערכת מי 
ההשקיה . חשוב לציין , כי איכות המים המושבים שמוליך הקו השלישי דרומה היא 
כה גבוהה , יחסית למי קולחים אחרים בארץ , עד שהיא מוגדרת ככזאת שמותר 
לשתות מהמים באקראי בלי חשש לנזק בריאותי . זאת ועוד : מי קולחים ברמות 
הטיהור שהיו קיימות עד כה בארץ מוגדרים כמוגבלים להשקיית גידולים חקלאיים 
מוגדרים ( בעיקר גידולי תעשייה ) , ואילו מי הקו השלישי מותרים להשקיית 
כל הגידולים החקלאיים . העלות הכללית של מי הקו השלישי , כפי שמסר דובר 
מקורות , מרדכי יעקובוביץ ( מחושבת לכמות של 09 מיליון מ"ק בשנה ) , 
מסתכמת בכ81 סנט למ"ק . עלות זו מתייחסת להולכה ולהחדרת הקולחים , להפקה , 
להובלה דרומה ולאספקת המים לצרכנים . היא אינה כוללת את עלות הטיהור , 
שהוא חובת המזהם ( כלומר היא צריכה לחול על תושבי גוש דן , המשלמים זאת 
באמצעות אגרת הביוב הנגבית מהם ) . קפמאבינאת מי הקו השלישי תספק מקורות 
לחקלאי הנגב הצפוני תמורת 32 אגורות למ"ק , שהוא המחיר המשוקלל שבו מסופקים 
כיום המים לחקלאות . מים אלה אמורים להחליף מים אחרים ברמה של מי שתייה , 
שסופקו עד כה לחקלאי הנגב . כדי לעודד את החקלאים לרצות להמיר את המים 
שקיבלו עד היום במי הקו השלישי , הוצע להם כי תמורת כל מ"ק מים מהמערכת 
הארצית שעליה יוותרו , יקבלו 2 . 1 מ"ק מים מטוהרים מהקו השלישי . ההערכה 
היא , שבשנה הראשונה להפעלתו ינוצל הקו השלישי להוביל דרומה כמות של כ07 
מיליון מ"ק מים מטוהרים , ואחר כך תגדל הכמות בהדרגה עד לכ001 מיליון מ"ק 
מים בשנה . עם הפעלת מפעל הקו השלישי הושגה התקדמות של ממש , הן בהבטחת 
איכות מי השתייה והן בעניין העתודות המתדלדלות , התקדמות בולטת גם על רקע 
הבעיות המחריפות של משק המים הלאומי . אבל המפעל המשולב עונה על כמויות השפכים 
הנוכחיות של גוש דן . אם לא יוחל בהקמת השלב הבא , שעיקרו מתקן מכני נוסף , 
עלול להיווצר מצב שבו ייאלצו פרנסי תל - אביב וערי גוש דן לחזור ולהזרים 
מי שפכים גולמיים לים . 
