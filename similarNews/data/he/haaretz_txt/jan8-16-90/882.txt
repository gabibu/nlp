ראש הממשלה יצחק שמיר יפתח הערב סדרה של הופעות בפני סניפים וארגונים בליכוד , 
לקראת ישיבת מרכז הליכוד שתתקים ב7 בפברואר בהיכל הספורט ביד אליהו , כדי 
למנוע הפתעות מבחינתו בכינוס המרכז . בהתארגנות לקראת כינוס מרכז הליכוד 
פתחו בסוף השבוע גם שרי החישוקים . בהתייעצויות שקיימו השרים לוי , שרון 
ומודעי סוכם כי תיעשה ביניהם חלוקה ארגונית וכל אחד מהם ינסה בחודש הקרוב 
להופיע הרבה ככל האפשר בין פעילי הליכוד . סמוך לכינוס המרכז יערכו כנס 
ארצי של תומכיהם במגמה להבליט את כוחם . כנראה תוך יום יומיים יתואם מועד 
לפגישה בין השרים ארנס ולוי שינסו להביא למרכז הצעה מוסכמת בעניין מיפקד 
בתנועה , לאחר שאנשי לוי הבטיחו לארנס בטחונות למיפקד וועידה נבחרת ללא 
זיופים . בין היתר נבדקת אפשרות של הטלת מס חבר במשך למעלה משנה כתנאי לקבלת 
זכות להשתתף במיפקד ובוועידה . שיתוף הפעולה בין ארנס ולוי מעורר דאגה רבה 
בקרב שני שרי החישוקים הנוספים אריאל שרון ויצחק מודעי . בסוף השבוע , 
ניסו ראשי מחנה לוי להסביר כי לאפשרות של שיתוף פעולה בין ארנס ללוי , איך 
כל קשר לפעילות שרי החישוקים . ח"ך רובי ריבלין אחד האישים שעמדו מאחורי 
" בישול " ההתקרבות בין שני השרים אמר אמש ל"הארץ " , כי מדובר בשני דברים 
מקבילים : פעילות מדינית של שרי החישוקים , שלוי ימשיך להיות בה הדובר 
המרכזי , מצד אחד , ושיתוף פעולה ארגוני עם ארנס מצד שני . " אחד אינו 
סותר את השני . ארנס ולוי יפעלו לשיקום הצד האירגוני של התנועה , יארגנו 
מחדש את הסניפים ויובילו את התנועה למיפקד וועידה , ומנגד ימשיך לוי בפעילותו 
המדינית לצידם של שרי החישוקים . מדובר בשני מישורים שונים , " אמר ריבלין . 
בסוף השבוע היה ריבלין אחד מראשי הטוענים בישיבת שרי החישוקים ותומכיהם 
כי אין לקיים כיום את ישיבת מרכז הליכוד , כי הוא מיותר ועלול לפגוע בשרי 
החישוקים . 
