מלאי בולי ברכות ללא עריך ( ללא מחיר נקוב ) שהוצא לפני כחודשיים לאשנבי 
הדואר אזל כמעט לחלוטין . בולים אלה שימשו כתחליף לבולים ללא עריך , בולי 
החמנית . שלושת הבולים נועדו לשמש לביול מכתבים בפנים הארץ בערך 05 . 0 
אגורות ועליהם ברכות : באהבה " , " מזל טוב " ו"להתראות " . הבולים צוירו 
בידי הגרפיקאית החיפאית זמירה רוזנמן . אזרחים הנזקקים לבולים לאירועים 
חגיגיים נענים ע"י פקידי הדואר , כי כמעט כל הבולים אזלו , ומציעים להם 
את הבולים הרגילים : בול הרצל בעריך של 05 . 0 אגורות . מהשירות הבולאי 
נמסר , כי בקרוב יודפסו בולי ברכות נוספים ויחולקו לסניפי הדואר במקום אלה 
שאזלו , אולם כבר נשמעו טענות , כי אם יועלו תעריפי הדואר ייאלצו המשתמשים 
לשלם תעריף חדש עבור בולים אלה , בעוד שקודם יכלו לאגור אותם ולהשתמש בהם 
ללא כל תוספת . הבול ללא עריך נועד לתנאי אינפלציה דוהרת במשק , והיווה 
תשובה לעליית מחירים ותעריפים בדואר . ההחלטה להפסיק את השימוש בבול ללא 
עריך נבעה מהאטת האינפלציה , וכעת שוב מבוקשים בולים אלה , המהווים השקעה 
טובה בתנאי המשק בארץ . 
