הצייר אברהם אופק מת אתמול אחרי מחלה ממושכת בבית חולים הדסה בירושלים . 
הוא הותיר אחריו אשה ושני בנים . בתו מתה לפני שנה . אופק נולד ב5391 בבורגס , 
בולגריה . הוריו מתו כשהיה בן ארבעה חודשים והוא הושאר בידי הקהילה היהודית 
ואומץ . ב9491 עלה לארץ עם הוריו המאמצים שהתישבו ביפו . הוא הועבר לקיבוץ 
עין המפרץ , ושם החל את מאמצו הבלתי פוסק , שבא לביטוי גם ביצירתו , להיקלט 
בארץ . רק בגיל 32 גילה אופק כי הוריו מתו בילדותו , וכי אחיו , מהוריו 
האמיתיים , נמצא אף הוא בישראל . בציוריו , כמו בחייו האישיים , היתה 
תמיד תחושת הגעגועים אל גן העדן האבוד בבולגריה . תערוכת ציוריו בעכו ב7591 
הביאה לגילויו על ידי אוצר מן המוזיאון הבריטי וכתבו עליו באותה תקופה כי 
הוא אחת משלוש התקוות הגדולות של הציור הישראלי . הוא האמין בכוח החברתי 
של האמנות ובחובתה לקהילה , ויחד עם נטויותיו הסוציאליסטיות הדבר בא לידי 
ביטוי בציורי שכונות עוני . ב8591 יצא אופק ללמוד ציור קיר בפירנצה באיטליה . 
האמנות האיטלקית היתה עבורו גילוי גדול , והוא ראה עצמו שבוי בתרבות האילקטית 
של שנות ה02 וה03 . בהשפעת הריאליזם המאגי האיטלקי יצר אופק בשנות הששים 
דמויות מונומנטליות , כשדימוי חוזר ביצירתו הוא הבית הבודד והעריק המחכה 
לביות על ההר . בראשית שנות ה08 חזר אופק לאיטליה בתפקיד נספח תרבות בשגרירות 
ישראל ברומא . המפגש עם אמנותו של הצייר הפולני - יהודי ינקל אדלר חידד אצל 
אופק את הקשר אל היהדות באמנותו . אל שפת הסמלים האישית שלו התוספה סימבוליקה 
מיסטית , שבאה בד בבד עם התעניינותו בלימודים בישיבת מרכז הרב . בשנת 5791 
עברה יצירתו מהפך גדול לכיוון ה"יהודי " והדבר בא לידי ביטוי גם ביסוד קבוצת 
" לויתן " עם אמנים עולים מברית המועצות . בתערוכה הרטרוספקטיווית שנערכה 
לו בשנת 6891 במוזיאון עין חרוד הציג אופק 744 עבודות , שתועדו בקטלוג שיצא 
כספר בספריית פועלים . ב8891 הציג פסלי אבן וארד במוזיאון הרצליה . לפני 
ארבעה חודשים הציג עבודות על נייר בבית האמנים בירושלים , ונושאן העיקרי 
היה איש עם מוט הנתון באימה גדולה . ב2791 יצג אופק את ישראל בביאנלה של 
ונציה , יחד עם הפסל ישראל הדני . לפני שבועיים קיבל את פרס ירושלים על 
מפעל חייו באמנות . יחד עם זאת חש אופק כל חייו כי אינו מקובל על הממסד 
האמנותי הישראלי . מוזיאון תל אביב רכש עבודה ראשונה שלו רק בשנה האחרונה , 
ומוזיאון ישראל רכש רק עבודה אחת שלו משנות החמישים . אופק ידוע בעיקר בזכות 
ציורי הקיר הגדולים שלו . ב0791 יצר בכפר אוריה ציור קיר גדול שמשלב מסע 
שיבת ציון עם מסע אירוטי של התחברות הזכריות אל הנקביות . קירות אמנותיים 
גדולים שלו ניצבים בבית הדואר המרכזי בירושלים ובשני בתי ספר בירושלים . 
בין השנים 85891 יצר קיר אמנותי גדול באוניברסיטת חיפה בהשראת שיר של ישראל 
פנקס , והקיר תאר " תהליכים בקורות המדינה " . הקיר עורר התנגדויות בממסד 
של האוניברסיטה ובחיפה . ציור קיר זה מסתיים בשיעור לציור , שבו המרצה 
יושב בין פסלו של דנציגר " נמרוד " מצד אחד ודמותו של היהודי המניח תפילין 
של שאגאל מצד שני , שילוב שביטא את המאבק שהתחולל בנפשו וביצירתו של אברהם 
אופק . הלוויתו תצא היום בשעה שלוש אחה"ץ , מבית ההלוויות הספרדי בירושלים . 
