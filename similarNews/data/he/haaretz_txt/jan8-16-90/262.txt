מורה מעולה למתימטיקה , לאנגלית , לפיסיקה או למוסיקה שיהיה מוכן לבוא 
לירוחם וללמד אפילו יומיים בשבוע , יקבל שכר בעבור משרה מלאה : 004 , 1 
שקל . דברים אלה אמר אתמול ראש מועצת ירוחם , ברוך אלמקייס , במסיבת עיתונאים 
שנערכה ביישוב , בהשתתפות שר החינוך , המנכ"ל ובכירים נוספים במשרד החינוך . 
בירוחם , אחד מארבעת הישובים בהם מתחיל החודש יום חינוך ארוך ( יוח"א ) 
, כיוון שחלק ניכר מהמורים בבתי הספר הממלכתיים באים מבחוץ , הפעלת יוח"א 
קשה במיוחד . בבתי הספר הממלכתיים - דתיים המצב טוב יותר , שכן רוב המורים 
הם מקומיים . אלמקייס אמר , כי אינו חושש מתגובה חריפה של הסתדרות המורים 
להצעתו לשלם למורים שיבואו לירוחם סכומים הגבוהים פי שלושה מהמקובל . " הסתדרות 
המורים לא קיימת בשביל ירוחם . כאן קיים רק החינוך " . בתגובה לשאלה , 
אם אין הוא נותן בכך עידוד לחינוך אפור המשולם על ידי הממסד , השיב אלמקייס : 
" חינוך אפור זה כשאדם שיש לו כסף נותן תגבור לחינוך לילדיו ומי שאין לו , 
נותן להם קש . חינוך אפור במדינת ישראל פירושו , שכסף הולך לכסף . כאן 
בירוחם , זה חינוך כחול כי הכסף שנשלם למורים יבוא מקופת הרשות ומיועד לעניים " . 
איש חינוך בכיר במחוז הדרום אמר ל"הארץ " , כי יש בישובים רבים בדרום , 
ובהם ירוחם דימונה ובאר - שבע , " מחסור קריטי " במורים מיומנים במקצועות 
אחדים ובעיקר באנגלית . לדבריו , פותרים היום את המחסור בפשרה : מורה 
לגיאוגרפיה שיודע קצת אנגלית , מלמד אנגלית . אם לא יצליחו ישובים אלה 
למשוך מורים טובים בתחומים אלה , אין טעם לקיים יום לימודים הארוך . במהלך 
הביקור בירוחם צפו שר החינוך והמנכ"ל בלימודי כיתה ו בבית ספר יסודי , שתירגלה 
חשבון באמצעות מחשבים . לכיתה פיגור של שנתיים בחומר . בביקור טען ראש 
המועצה , כי שיעור המתקשים בהבנת הנקרא ובחשבון ביסודי ובתיכון הוא % 52 , 
ואילו מנהל בית ספר יסודי בירוחם , פיני בוחבוט , אמר כי שיעור המתקשים 
בהבנת הנקרא בחשבון בכיתות ג - ה בבית ספרו מגיע עד % 53 . ראשי משרד החינוך 
מסרו אתמול , כי נחתם הסכם שכר חדש עם האוצר , המאפשר למורות - אמהות ( 
העובדות % 09 משרה ומשתכרות כאילו עבדו משרה מלאה ) לעבוד שעות נוספות בתשלום . 
עד היום , מורה - אם שעבדה מעבר ל%09 משרה , לא היתה זכאית לתמורה ולפיכך 
מורות - אימהות רבות סירבו להשתתף בתוכנית יום לימודים ארוך . 
