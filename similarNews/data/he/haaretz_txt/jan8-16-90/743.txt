מנכ"ל התעשיה האווירית של יוגוסלוויה ביקר אתמול במתקני התעשיה האווירית 
בנמל התעופה בן גוריון בלוד . בתעשיה האווירית ניסו להצניע את את הביקור . 
מהנהלת החברה נמסר כי " כאשר יש לתע"א מה לפרסם בנושא ביקורי אורחים היא 
עושה זאת באופן רשמי " . התעשיה האווירית החלה באחרונה בביצוע שני פרוייקטים 
גדולים חדשים . ייצור סידרה נוספת של מטוסי אסטרא ויצור חלקים לכנף המטוס 
אם . די 11 . ההודעה על הכניסה לשני פרוייקים אלו פורטה באגרת אשר צורפה 
לתלוש משכורתם של העובדים במפעל למטוסים אזרחים מת"ן , על - ידי מנהל המפעל 
מוטי בונס . זאת במסגרת מאמציו למנוע נקיטת צעדים מעשיים מצד עובדי היצור 
במחאה על עצירת קידומים . העובדים התכוונו לכנס השבוע אסיפת הסברה אולם זו 
בוטלה , לאחר שנציגיהם הוזמנו לפגישה עם נציגי ההנהלה . באגרת האישית לעובדים 
שצורפה לתלוש המשכורת הזכיר ההמנהל לעובדים כי המפעל נאבק על קיומו וכי הוא 
נאלץ להתמודד עם קשיים כלכליים על אף שני הפרוייקטים החדשים . על - פי לשון 
הפניה לעובדים הוענקו דרגות במידת האפשר לציבור העובדים . 
