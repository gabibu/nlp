החלטה עקרונית על הקמתה של קרן ראשונה מסוגה בענף התיירות שנועדה להבטחת 
כספי לקוחות , התקבלה באסיפה הכללית של התאחדות סוכני הנסיעות והתיירות . 
הפעלתה הותנתה בחמישה תנאים שיידרשו ממשרד התיירות . הוחלט לדרוש את הכרתו 
ותמיכתו של משרד התיירות בקרן ולשמור על פער משמעותי בין הערבות אשר תידרש 
מסוכנות חברה בקרן לבין הערבות של סוכנות ותיקה , שלא תהיה מסיבה זו או 
אחרת חברה בקרן . הנהלת הקרן תפעל להשגת תנאים מועדפים לחברי הקרן הקרן ובכל 
מקרה תנאי הקרן יהיו עדיפים על פני מתן ערבות בנקאית . משרד התיירות יידרש 
להתחייב לאכוף את תקנות הרישוי על כל העוסקים בענף ולהביא לסגירה מיידית 
של סוכני נסיעות בלתי מורשים . הקרן תתנהל על ידי אישיות משפטית נפרדת מזו 
של התאחדות סוכני הנסיעות והתיירות , עפ"י תקנון אשר יאושר ע"י האסיפה הכללית . 
הנהלת הקרן תפעל לשיתוף ציבור הלקוחות בנטל הכספי של הקמת הקרן וזאת בתאום 
עם כל הגורמים המעורבים . בתום המשא ומתן עם משרד התיירות , יובאו הסיכומים 
לאישור אסיפה כללית מיוחדת . 
