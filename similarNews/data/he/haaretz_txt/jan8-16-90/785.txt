אתמול בהתחדש משפט גבעתי ב , העיד סגן אלוף מאיר מינץ , המשמש כסמח"ט בחטיבת 
גבעתי , וסיפר כי אכן היו הוראות להכות את המקומיים וכי הוא השתתף בדיונים 
עם אלוף פיקוד הדרום דאז , דיונים יומיומיים , וכן עם מפקד כוחות צה"ל 
דאז תתא"ל יעקב אור . הוא סיפר כי למעשה הוכו מקומיים עד שהגיע איגרת הרמטכ"ל 
ב72 בפברואר 88 , ואז השתנה לחלוטין המצב . אבל לפני זה הוכו מקומיים גם 
לשם ענישה . לדברי מינץ , בכל התדריכים שהוא השתתף והוא נתן , הדגיש כי 
יש להבחין לגבי מידת המכות . הוא סיפר כי הוא השתדל להסביר שהמכות יהיו 
בעוצמה , אך לא כאלה שיגרמו לנזק בלתי הפיך , כמו מוות , למשל . " אם 
החיילים היו שוברים יד או רגל לערבי אז אפשר לתקן את זה " , חזר ואמר מינץ . 
לפי עדותו , בחודשים הראשונים של האינתיפאדה הפקודות לא היו ברורות ושרר 
למעשה מצב שכל הכוחות פעלו בשטח בלי פקודות ברורות לחלוטין . קפידבינעד נוסף 
שהעיד אתמול היה תושב מקומי בשם רדואן מחמוד , שלדבריו היה עד ראייה בעת 
שהחיילים נכנסו לביתם של שני התושבים המקומיים שהוכו : עייאד מחמוד חאסן 
עקל ( המנוח ) וחאלד עלי איברהים עקל . העד סיפר כי שבעה חיילים נכנסו 
לבית במחנה הפליטים אל - בורייג והחלו להכות את שני הצעירים . לדבריו , 
האלות שהיו בידיהם היו בצבע ירוק ( סופר " הארץ " מציין כי האלות של 
משמר הגבול היו בצבע ירוק ) . לדברי העד הוכו השניים על ידי החיילים , 
אך הוא עצמו לא הוכה . סופר " הארץ " מציין כי במשפט גבעתי ב הועלו עדויות 
סותרות לגבי זהות היחידות שפעלו במחנה הפליטים אל - בורייג ב7 בפברואר 88 , 
יום המקרה , ולפיכך מצ"ח פתח באחרונה בחקירה מחודשת על מנת להגיע לזיהוי 
סופי של אותם כוחות . קפידבינביה"ד הצבאי קיבל אתמול את עדותו של סמל אלי 
שוקרון , אחד הנאשמים , לאחר שהתקיים משפט זוטא לגבי קבילות ההודעה . 
יצויין כי ביה"ד הצבאי קיבל למעשה שתי הודעות במהלך משפטי זוטא שהתקיימו 
הודעות שנפסלו על ידי השופט הקודם אלוף משנה ד"ר עמנואל גרוס . התביעה הצבאית 
הביאה אתמול שני עדים חדשים , קציני צה"ל המשרתים בעזה . הסניגורים התנגדו 
להשמעת עדותם עד שכל החומר של התביעה יובא בפניהם . לסופר " הארץ " נודע 
כי בכוונת הסניגורים להזמין את שר הביטחון יצחק רבין שבשעתו אמר ב"מבט לחדשות " 
כי יש לשבור ידיים ורגליים למפירי הסדר . שופט בית הדין הצבאי של פיקוד הדרום , 
אלוף משנה יורם צלקובניק , הופתע אתמול במהלך משפט גבעתי ב לראות כי הסנגורים 
של ארבעת הנאשמים מבקשים להקליט את הדיונים . קפידבינבדיונים אתמול הניח 
אחד הנאשמים , רב סרן יצחק לויט , רשמקול על השולחן וביקש להקליט את הדיונים . 
אחד הסניגורים , רב סרן ( מיל . ) משה ישראל הודיע לשופט כי הסניגורים 
מבקשים להקליט את הדיונים . השופט המופתע השיב בהתחלה בשלילה והזכיר נושא 
של ביטחון שדה , אך הובהר לו כי מדובר באנשי צבא ואין שום מניעה להקליט 
את מהלך הדיונים המשפטיים . אך מכיוון שלא הוגשה בקשה רשמית לכך יוכלו הסנגורים 
להקליט את הדיונים במשפט גבעתי ב רק החל מהישיבה הבאה . סופר " הארץ " 
מציין כי זהו צעד חסר תקדים שסניגור או נאשם בשם סניגורו מבקש להקליט דיונים 
בבי"ד צבאי , וגם אב בית הדין היה נבוך מכך . 
