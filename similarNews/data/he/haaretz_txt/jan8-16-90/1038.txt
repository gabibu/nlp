ו3 מבוגרים שנפגעו באסון צרנוביל , יגיעו היום לארץ בטיסה ישירה של " איירופלוט " 
מברית המועצות , לצורכי טיפול רפואי . הם יעברו סדרת בדיקות וטיפולים במרכז 
הרפואי " בילינסון " . לקבוצת המטופלים שתשהה בארץ חודש ימים יתלוו חמישה 
רופאים , אחות ונציג משרד הבריאות בקייב . בתקופת שהותה בארץ תשוכן הקבוצה 
בבית הספר לפעילי ההסתדרות בתל - אביב ומשם יוסעו לטיפול ב"בילינסון " . אתמול 
חזרו לארץ סמנכ"ל קופת חולים הכללית , פרוף יאיר שפירא , ומנהל מחלקת אונקולוגית 
ילדים בבילינסון , פרוף רינה זייצוב . השניים שהו בקייב במשך שבוע ימים , 
בחנו את התיקים הרפואיים ושוחחו עם משפחות הילדים . הילדים סובלים ממחלות 
דם , מחלות בלוטת המגן ותסמונות אחרות הקשורות בעודף קרינה . שלושת המבוגרים 
הם כבאים שהשתתפו בכיבוי הדליקה בכור , וסובלים מתסמונת עודף קרינה . היוזמה 
להבאת הקבוצה לטיפול בארץ באה מצד האיגודים המקצועיים בקייב , שנושאים גם 
בהוצאות הטסת הילדים לארץ . הוצאות הטיפול והשהייה ימומנו על ידי ההסתדרות 
וקופת חולים . לדברי סמנכ"ל קופת חולים שחזר מברית המועצות , קיבלה התארגנות 
הטסת הילדים לארץ כיסוי תקשורתי נרחב בברית המועצות , והבאת הקבוצה לארץ 
פתחה פתח לשיתוף פעולה רחב יותר . 
