נשער בנפשנו את השגריר הצרפתי מדווח לאמצעי התקשורת הצרפתיים מברלין , 
ב01 בנובמבר 8391 : " אין כעת אירועים מיוחדים בעיר . אתמול , על - פי 
מה ששמעתי , היו מהומות והיום אפשר לראות שברי זכוכית לפני חנויות הכל - 
בו . לצרפתים הנמצאים בגרמניה שלום , והמצב יציב " . ולהזכיר : ב9 בנובמבר 
83 היה ליל - הבדולח , שבו נעשה פוגרום ביהודי גרמניה . אנחנו , המלמדים 
את לקח השואה , זוכרים לעולם את עוון שתיקתו בעניין היהודים . הכיצד , 
אנו חוזרים ושואלים , ראה העולם ולא הגיב . והנה , כשדלף לעולם המידע 
על הטבח שעשה המשטר ברומניה באזרחים בטימישוארה , הגיב השגריר הישראלי בראיון 
לרדיו הישראלי ( 21 . 02 ) בערך במלים אלה : " איני יודע מה קרה , גם 
אני ניזון משמועות בלבד . לישראלים וליהודים שלום " . מה שקרה בטימישוארה 
היה גרוע עשרות מונים ממה שקרה בליל - הבדולח , וגם הוא קרה במסגרת משטר 
שהיה ידוע מזמן כמשטר עוול מובהק . גם מי שניזון משמועות ולא חיכה עד לנפילת 
צאושסקו ולזרימה מוסמכת יותר של מידע , ידע לבטח שלושה ימים אחרי הטבח 
כי היה זה פשע קיצוני ביותר נגד האנושות . והשגריר הישראלי לא ראה ולא 
שמע . ממשלת ישראל לא ניתקה את קשריה עם רומניה , לא מחתה . ועוד , כשהתבקשה 
נשיאות הכנסת לתת דחיפות לדיון בטבח היא דחתה את הבקשה . עוד כשאירגן צאושסקו 
ועידת מפלגה שהיתה למעשה סטירת לחי לכל הרפורמות במזרח - אירופה , התייצבו 
אצל הרודן חברי כנסת ישראלים ולא מחו ולא פצו פה . אחר כך , משהחלה המהפכה 
ברומניה , הואילה גם ישראל הרשמית למחות בחצי פה על משטרו של צאושסקו . 
אך אפילו אז היתה כמהססת . וכל כך למה ? נשמעה הטענה , כי יש לדאוג ליהודים 
ולישראלים הנמצאים ברומניה . הטענה הזאת חלשה ביותר , ויש לה תוקף רק על 
יסוד אחד והוא שישראל שיתפה פעולה שנים רבות עם הדיקטטורה של צאושסקו , 
גם כאשר לא היה עוד היגיון פוליטי בשיתוף פעולה כזה . בעבר נטען , כי 
צאושסקו היה היחיד ממנהיגי מדינות מזרח - אירופה שקיים יחסים עם ישראל גם 
לאחר 76 , שבאמצעות מדינתו הגיעו עולים , שבזכות מעורבותו הגענו לשלום 
עם מצרים . הטענות נכונות רק בחלקן , ובחלקן שירתו את התעמולה של צאושסקו . 
וגם אם היו האמת כולה , הן מוכיחות כי ישראל עשתה מה שעשו כל המדינות : 
מה שנראה לה כתועלתה המדינית האפיל על כל שיקול מוסרי ואנושי . את טיבו 
של משטר צאושסקו ואכזריותו ידעו יהודי רומניה , וגם סיפרו לכל מי שרצה לשמוע . 
אלא שאיש לא רצה לשמוע . המסר הרשמי וגם העיתונאי היה כמעט תמיד : מי 
שטוב לישראל אינו יכול להיות בלתי מוסרי . לכן המשיכו התיירים הישראלים לנסוע 
לרומניה , ראו את הדיכוי כאורחים ואטמו את לבם לנעשה . לכן המשיכה ישראל 
לעשות את עסקיה , ושתקה גם בעניין הטבח בטימישוארה . ההיסטוריה מה שאירע 
ליהודים בשנות השלושים בגרמניה חזרה על עצמה ברומניה בחילוף תפקידים : 
הפעם שתקה ישראל למראה השחיטה . ברור , כי העלייה מרוסיה היא בעלת חשיבות 
עליונה . אבל לא היה כל הכרח להעביר את העולים דווקא דרך רומניה ולשתף פעולה , 
במסגרת זו , עם המשטר הרודני ביותר במזרח - אירופה . היה אפשר , לפחות 
בעת האחרונה , לבחור במדינה אחרת ; הונגריה , למשל . והשאלה היא : לאן 
נעלם לקח השואה ? האם הוא רק תגובה מותנית למשמע השם גרמניה , או שמא הלקח 
צריך להיות שעלינו לעמוד על המשמר מול משטרים דיקטטוריים מעבר לשיקולים פרגמטיים , 
ולתת תוכן אמיתי למושג " מוסר יהודי " ? מן הכתם הזה לא נשתחרר , ובכל 
פעם שנזכיר לאחרים את קשר השתיקה שלהם בעת השואה יזכיר לנו הזיכרון הטרי 
את קשר השתיקה ושיתוף הפעולה שלנו . גם יהודי רומניה , שבחסות צאושסקו זכו 
להטבות , ואשר לביטחונם דואגת ממשלת ישראל כל כך , יעמדו בקרוב בפני קושי : 
כיצד יסבירו לעם הרומני הרעב את פשר התמיכה הכלכלית שזכו לה תחת שלטון הדיקטטור ? 
אז יפגע הבומרנג גם בהם . זהו לעג הגורל לקח השואה שלא נלמד . 
