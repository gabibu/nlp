( ע ) . בית המשפט המחוזי בתל - אביב הטיל עיקול זמני על דירת המגורים 
של אייבי נתן , ברחוב צירלסון בתל - אביב . העיקול הוטל לבקשתה של מזכירתו 
לשעבר , אליזבט פינגולד , שהגישה נגדו תביעת אבהות . היא טענה , שיש לה 
חשש כבד שנתן ינסה למכור את נכסיו ולמנוע ממנה כל אפשרות למימוש כל פסק דין 
שיינתן בתביעתה . שופט בית המשפט המחוזי , אמנון הומינר , דחה ביום שני 
את בקשתה של פיינגולד ( 72 ) מתל - אביב , להוציא נגד נתן צו עיכוב יציאה 
מן הארץ . פיינגולד הגישה נגד נתן תביעת אבהות ומזונות בה טענה , שקיימה 
עמו יחסי מין והרתה לו . לטענתה , ניסה נתן לשכנעה לבצע הפלה מלאכותית , 
ואף איים על אימה , כי לא ישא את בתה לאישה , ולא יעניק לתינוק אהבה ורגשות 
חיבה , אם בתה לא תבצע הפלה . פיינגולד טענה עוד , כי אייבי נתן הוא אדם 
אמיד מאוד , בעל רכוש ונכסים רבים בארץ ובחו"ל , אולם הוא מסרב לשאת בתשלום 
המזונות עבור בתו בת החודשיים שנולדה , לטענת התובעת , כתוצאה מקיום יחסי 
מין עימו . אייבי נתן טען בתצהיר תשובה שהגיש לבית - המשפט , שטענותיה של 
התובעת הן חסרות שחר , ומטרתן להכפיש את שמו . נתן הכחיש את אבהותו על הילדה 
וטען : " אני לא אבי הילדה ועל כן אינני חייב במזונותיה " . נתן הובא לבית - 
המשפט ממקום מאסרו בכלא אייל . 
