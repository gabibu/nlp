המוסד לביטוח לאומי בחיפה פנה בימים אלו למשטרה בקשר לכמה ניסיונות הונאה 
והשגת תשלומים במרמה . לדברי אנשי המוסד בחיפה , אדם שהציג עצמו נכה מוגבל 
בניידות , הוכר על - ידי ועדה מיוחדת של משרד הבריאות כזכאי לקבל מהביטוח 
הלאומי הלוואה עומדת , על חשבון המסים החלים על רכב , וקצבת ניידות חודשית . 
בחקירות שביצעו חוקרי המוסד , כולל צילום בווידיאו , התברר שהתובע הולך , 
רץ ובועט באופן חופשי לחלוטין . בבדיקות רפואיות נקבע כי מדובר במתחזה . 
בחקירות אחרות התגלו מבוטחים שעבדו והשתכרו בעודם מקבלים דמי אבטלה מהביטוח 
הלאומי . כן נחשפו ניסיונות לזיופי תאריכים וסכומי כסף בתלושי משכורת שהומצאו 
על - ידי תובעי דמי אבטלה . 
