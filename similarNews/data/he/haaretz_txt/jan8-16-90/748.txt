" אריה מקל , מנכ"ל רשות השידור , מנע אתמול את שידור המחצית השנייה של 
משחק הכדורסל בין מכבי תל אביב לברצלונה " , קבע אתמול יגאל לב , יו"ר האיגוד 
הארצי של העיתונאים . אתמול בצהרים נענה איגוד העיתונאים ואנשי הוועד בטלוויזיה 
לפנייתו של מנהל הטלוויזיה , נסים משעל , והודיעו כי תשודר המחצית השנייה 
של המשחק . הודעתם באה לאחר שמשעל הודיע כי הוא תומך במאבק העובדים למימוש 
הסכמי השכר . הוועדים היתנו את שידור המשחק בהודעה שהשידור נעשה מתוך היענות 
לפניינתו האישית של משעל . מקל מצידו דרש כי יאמר שהשידור התאפשר מתוך היענות 
לפניית הנהלת רשות השידור . " מאחר וההנהלה והמנכ"ל נשארו אדישים לסכסוך 
שנוצר , משום שלא כיבדו הסכם שחתמו עליו , לא יכולנו לפרסם הודעה שאינה 
אמת ואז הורה מקל שלא לשדר גם את המחצית השניה " , אמר אתמול לב . האיגוד 
הארצי אינו מתכוון לנהל את המאבק על גבו של הציבור ולכן לא ישובשו השידורים 
במוצאי שבת וביום ראשון , כדי לאפשר למנכ"ל להיכנס למשא ומתן . עם זאת , 
מחר בערב יסתיימו השידורים בחצות , ולא תשודר הסדרה " לו גראנט " ותוכנית 
הספורט . 
