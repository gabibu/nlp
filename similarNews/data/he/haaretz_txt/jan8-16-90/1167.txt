מנכ"ל רשות השידור , אריה מקל , הודיע אתמול לערוץ 2 כי אין הרשות מאשרת 
שידורים של משחקי כדורסל בערוץ השני . במכתבו לאורן טוקטלי , מנהל מינהלת 
ההקמה של הערוץ , כותב מקל כי " רשות השידור , ששמה מופיע בראש השידורים 
שלכם , מתנגדת לשידור משחקי הכדורסל בערוץ השני והנכם נדרשים בזאת לחדול 
מיד מצילום ושידור משחקי כדורסל ולהפסיק לאלתר כל ניהול משא ומתן בנושא זה " . 
לדברי אורן טוקטלי , קיבל ערוץ 2 את הסכמת איגוד הכדורסל לשדר משחקי כדורסל 
ולכן נערכו אתמול הצוותים לצילומים כדי לשדר אותם היום . " העובדה שאנחנו 
מתכוננים לשדר משחקי כדורסל התפרסמה בלוח השידורים והיתה ידועה לרשות השידור 
מזה זמן . מכתבו של מנכ"ל הרשות סותר הודעות שנמסרו לנו על יד גורמים מוסמכים 
אחרים ברשות , כי הרשות לא תמנע מערוץ 2 לשדר משחקי כדורסל . נודע לנו 
מחוגי הרשות כי כל עוד איגוד הכדורסל מונע מהרשות לצלם ולשדר הם ימנעו זאת 
גם מהערוץ השני " , אמר טוקטלי . יצויין כי איגוד הכדורסל והרשות נמצאים 
בסכסוך על דרישות כספיות ובלעדיות . המשא ומתן שהיה בשלבים מתקדמים נקטע 
והאיגוד הודיע לרשות שהוא אוסר עליהם להיכנס למגרשים ולשדר . בשבוע שעבר 
נכנסו צלמים בלא רשות למגרש ועוררו כעס רב . " אנחנו בהחלט מצפים שעד למועד 
המתוכנן לשידור הערב , תחזור בה רשות השידור מהעמדה הקיצונית הזאת ותעמיד 
בראש מעייניה את טובת ציבור הצופים " , אמר טוקטלי . ועדת הספורט של רשות 
השידור החליטה להקצות זמן שידור נוסף לספורט בטלוויזיה מ00 . 10 03 . 10 
בלילה . כן החליטה שבמסגרת " מבט " וחדשות הלילה ישודרו קטעים של סיקור 
אירועי ספורט אקטואליים . 
