צד אחר של תחרויות יופי מקומיות מציגה יפה שמעוני , המוציאה לאור מקומון 
בשם " יש עניין " , לאזור קרית אונו , יהוד והסביבה . זו השנה השלישית 
ששמעוני עורכת תחרות יופי שמתקיימת במלון אויה . " בשלב כלשהו צריך להזרים 
דם חדש למערכת העיתון " , אומרת שמעוני , " צריך למשוך את הקהל והקהל אוהב 
חגיגות . אני עורכת את התחרות כי זה מקדם את העיתון . קלטת הווידאו שהוקלטה 
בתחרות מוקרנת בערוץ הכבלים המקומי ( לי כמובן אין חלק בזה ) , אבל רואים 
את השם שלנו והעיתון נעשה פופולרי . אני לא יכולה להגיד שזה עסק טוב , 
אני משקיעה הרבה שעות בארגון ובהפקה ובסופו של דבר נגרמת לי עוגמת נפש . 
זה מתחיל מכך שכמה שמנסים להיות הוגנים ולהעביר את התחרות בצורה הוגנת ויפה 
תמיד יהיו כאלה שיאשימו אותנו שהערב מכור , תמיד יש טענות ותלונות , בעיקר 
של אלה שלא זוכות ובני משפחותיהן . אני בעד פרסום , אחרת לא הייתי בענף , 
אבל לבתי לא הייתי ממליצה להשתתף " . 
