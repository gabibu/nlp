מפגן ההזדהות עם ישראל של 071 עיתונאים יהודים מכל העולם , הוא דבר חשוב 
כשלעצמו , אבל זו לא המטרה העיקרית של הכינוס . המטרה העיקרית היא להדק 
את הקשר ולהגביר את התאום בין עיתונאים יהודים , העובדים בעיתונות הכתובה , 
בתחנות רדיו וטלוויזיה בכל היבשות עם ישראל . החלטנו ליזום קשר זה משום 
ששום גורם מלבדנו לא עשה זאת . בהחלט . לעיתונות היהודית יש תפקיד מרכזי 
בנושא זה . בשנים האחרונות התפתחו מאד בארה"ב תחנות הטלוויזיה היהודיות 
ובמדינות דוברות צרפתית תחנות הרדיו היהודיות . אנחנו נמצאים עימם במגע 
רצוף ומשגרים אליהם סרטי וידיאו ותוכניות טלוויזיה ומידע יומיומי מישראל . 
לפני שנתיים , בכינוס הבין - לאומי השני לתקשורת יהודית , הקמנו איגוד 
כזה , אבל למרבה הצער הניסיון לא עלה יפה ולכן החלטנו להקים מסגרת חדשה . 
במסגרת הכינוס הנוכחי , אנו מקווים שהרעיון להקמת איגוד עולמי לעיתונות 
יהודית יקרום עור וגידים . ההיענות היתה מעל ומעבר לציפיות שלנו . לפני 
תשעה חודשים כשהתחלנו בתכנון הכינוס , ציפינו כי ישתתפו בו כ001 עיתונאים 
ואנשי תקשורת מחו"ל , אבל לשמחתנו ההיענות הרבה הביאה לכך שמספר המשתתפים 
מחו"ל הוא כמעט כפול . מלכתחילה הכוונה שלנו היתה שהכינוסים הללו יתקיימו 
בתדירות של אחת לחמש שנים , אבל הלחץ של העיתונאים מחו"ל היה כל - כך גדול , 
שהחלטנו לקיים את הכינוס מדי שנתיים . לקראת הכינוס הנוכחי ההתעניינות 
בקרב העיתונאים היהודים היתה רבה במיוחד , בגלל התמורות החשובות שהתחוללו 
בחודשים האחרונים בכל מדינות מזרח - אירופה . היום עומדת להגיע משלחת של 
01 אנשי תקשורת מבריה"ם ביניהם גנדי גרמברג מאסטוניה שהוא עורך " השחר " , 
העיתון היהודי היחיד המוכר ע"י השלטונות הסובייטים , גנדי אוסטרייך ממוסקווה 
שהוא סגן העורך של העיתון " סובייטישר היימלנד " , ליאוניד שקולניק שהיה 
עד לאחרונה עורך העיתון היהודי " בירוביזאן שטרן " ובאחרונה נבחר כחבר 
בקונגרס צירי העם של הסובייט העליון . כן הגיעו ראש הקהילה היהודית של צכוסלובקיה 
הנס דסידה שהוא עיתונאי וסופר , הסופר היהודי מהונגריה גיאורגי מולדבה וראש 
הקהילה היהודית בבודפשט העיתונאי אנדרי רוזה . 
