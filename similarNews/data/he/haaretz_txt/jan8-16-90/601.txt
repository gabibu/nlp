המועצה הכלכלית - חברתית שבה חברים ראשי כל הגופים הגדולים במשק תדון הבוקר 
בתקציב המדינה ובמטרותיו , בלשכת שר האוצר בתל אביב . ראשי האוצר יסקרו , 
בין השאר , את בעיות הצמיחה והעלייה . ראשי ההסתדרות , נעמת והתעשיינים 
יציגו את עמדותיהם . במסמך עמדה שהגישה התאחדות התעשיינים למועצה נאמר כי 
ההתפתחויות הכלכליות הנראות בראשיתה של 0991 אינן מצביעות על תחילתה של צמיחה 
בת קיימא בתעשייה . לדברי התעשיינים , התעשייה איבדה יותר מ%01 מכוח האדם 
שלה בשנתיים האחרונות עקב פיטורים , והתפוקה התעשייתית ירדה בשנתיים אלה 
בכ%5 . 5 . התעשיינים טוענים כי שורשי המשבר נעוצים בתוכנית לייצוב המשק 
מ5891 . עליית השכר הריאלי וקיבוע שער החליפין שחקו במידה רבה את רווחיות 
היצוא ואת כושר התחרות של התעשייה . שחיקה זו לוותה בשערי ריבית ריאלית 
גבוהים , והתוצאה היתה שמפעלים רבים נקלעו לקשיים . המסמך מציין כי בשנה 
שחלפה היו כמה התפתחויות חיוביות , ובהן גידול בפריון , עלייה בחיסכון 
הפרטי , ירידה בריבית , שיפור במאזן התשלומים ועלייה ביצוא . אך מנגד 
נמשכו תופעות שליליות כגון ירידה בתפוקה ובהשקעות , גידול בגירעון הממשלה 
ובאבטלה , אינפלציה מתמשכת ורווחיות נמוכה מאד בתעשייה . במקביל , העולם 
ממשיך לצמוח ולהתייעל והפער בינו לבינינו מתרחב והולך . עוד נאמר כי הגידול 
בחיסכון הפרטי איפשר לממשלה לממן את הגירעון הגדל בתקציבה , בעיקר דרך שוק 
ההון המוסדי , וכך גדלו המקורות העומדים לרשות המגזר העסקי והתעשייה . 
אבל למקורות פנויים אלו לא היה ביקוש , שכן ההשקעות במשק , ובעיקר בתעשייה , 
ממשיכים לרדת . לפיכך הפנה המשק את המקורות שנוספו מהחיסכון לצמצום עודף 
היבוא ולהחזר חובות לחו"ל , ולא להשקעות ולהגדלת פוטנציאל הצמיחה . חובות 
החוץ נטו של ישראל אמנם ירדו ב - 9891 ירידה של ממש , אך כל זה לא תורם 
הרבה לצמיחה בת קיימא . התעשיינים אינם צופים כי השנה תשתנה הרווחיות שלהם 
לטובה , שכן התקציב ל0991 אינו מבשר על שינוי במגמת האינפלציה . 
