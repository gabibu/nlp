כתב אישום הוגש אתמול בבית הדין הצבאי של מחוז המרכז נגד סגן דוד ליאור ורב"ט 
מאיר לוי , שני חיילי מילואים ששירתו בחודש מארס אשתקד באזור גנין . השניים 
נאשמים כי ב02 במארס התעללו בעציר ערבי שהיה תחת שמירה שלהם . השניים עצרו 
את חאלד אבו נאדק , כבלו אותו באזיקים ולאחר מכן החלו להתעלל בו ובעטו בו 
בכל חלקי גופו . השניים נאשמים בסעיף של התעללות וסגן ליאור נאשם גם בהתנהגות 
שאינה הולמת קצין . שני הנאשמים כפרו בהאשמות המיוחסות להם ומשפטם ייפתח 
ביום ראשון . ככל הנראה יסתיים משפטם בעסקה בין התביעה לבין הסנגוריה . 
קפידבינחייל מילואים ששירת בעזה נידון בבית הדין הצבאי של פיקוד דרום לחודשיים 
מאסר בפועל ולשלושה חודשים מאסר על תנאי למשך שנה , לאחר שהורשע בגניבת 
כספים מתוך כספת של עצירים ערבים שהיו כלואים במתקן החוף מתקן מעצר של צה"ל 
בעזה . החייל היה שומר במתקן . על פי כתב האישום הוא ניגש לכספת שבה היו 
העצורים מפקידים את כספם , פיצח אותה וגנב 543 שקלים . אחד העצורים שהשתחרר 
וראה כי כספו נעלם , הגיש תלונה ובעקבות חקירת מצ"ח הוגש כתב אישום נגד 
החייל . חייל אחר , שגנב במהלך חיפוש בגבאליה 02 דינר מתושבת המקום , 
נידון בבית הדין של פיקוד דרום לעונש מאסר על תנאי . 
