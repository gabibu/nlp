פרופסור יהודה פריד , מבכירי הפסיכיאטרים בארץ , נפטר אתמול באופן פתאומי 
בפאריס , שם שהה לרגל שנת שבתון . מותו של פרופסור פריד היכה בתדהמה את 
קהיליית הפסיכיאטרים בארץ . בן 06 היה במותו . פרופסור פריד ז"ל פתח ב0791 
את המחלקה לאשפוז יום במרפאה לבריאות הנפש ע"ש בריל ברמת - חן , שבבעלות 
קופת - חולים הכללית , וניהל אותה מאז ; הוא היה מרצה בחוג לפסיכיאטריה 
בבית - הספר לרפואה באוניברסיטת תל - אביב , וחנך דורות של פסיכיאטרים . 
מנהל בית - החולים " גהה " , פרופסור שמואל טיאנו , אמר כי פרופסור פריד 
ז"ל דגל בטיפול קהילתי פתוח כאלטרנטיווה לאשפוז בבית חולים פסיכיאטרי . 
לדבריו , גרס פריד , שהשיגעון הוא צורת ביטוי , יותר ממחלה הדורשת הבנה 
של המטפל . יהודה פריד מיזג באישיותו את התכונות שנוהגים לייחס , לעתים 
ללא כיסוי מספיק , לפסיכיאטר במיטבו . מלבד ניסיון עשיר , אמפתיה רבה , 
רגישות , צניעות ושכל טוב , הוא היה בעל השכלה רחבה והתעניינות אינטלקטואלית 
מגוונת . שיחה אתו גלשה בנקל לספרות , למוסיקה , לפילוסופיה . תפיסתו 
הרחבה של מקצועו המורכב הניחה , שהדיסציפלינה הזאת , שגבולה עם המדע מטושטש , 
חייבת לשאוב מהמקורות של החווייה האנושית לסוגיה . ידידיו הקרובים שאלו 
את עצמם לא פעם מה מתוך הצער והכאב , שאותם ניסה בדבקות להפיג אצל מטופליו , 
דבק גם באיש מצוין זה . 
