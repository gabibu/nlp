קופנהאגן . העיתון " סובייטסקיה ראסיה " , העיתון המייצג את האגף השמרני 
במפלגה הקומוניסטית הסובייטית , פירסם מאמר המזהיר מפני הסכנות הכרוכות 
בקבלתו של חוק הגירה חדש שיובא לדיון בסובייט העליון . בחודש נובמבר אישר 
הסובייט העליון טיוטת חוק , שיקל על הגירה מבריה"ם או ביקורים בחו"ל . בהתאם 
להערכות גורמים רשמיים במוסקווה , קיבלו בשנת 9891 מאתיים אלף אזרחים רשות 
הגירה לצמיתות , לעומת מאה אלף בשנת 8891 . מספר אשרות הביקור בחו"ל עלה 
בשנת 9891 לשני מיליון , לעומת מאתיים וחמישים אלף בלבד בשנה הקודמת . אם 
יאושר החוק החדש , שיקל על קבלת דרכון לצורך ביקור בחוץ לארץ , יגיע בשנת 
0991 מספר המבקרים בחו"ל לשיא של ארבעה עד חמישה מיליון . " סובייטסקיה 
ראסיה " מזהיר מפני בריחת מוחות מבריה"ם וקורא בשם ארצות היעד להגירה : 
ארה"ב , ישראל , מדינות במערב אירופה ובמזרח הרחוק . " על בריה"ם לעשות 
כל מאמץ כדי למנוע את בריחת המוחות לחו"ל " , כותב בעל המאמר , ו . קוצינסקי . 
בריה"ם נקטה בעבר בטכסיסים של איסור הגירה על סמך סעיף " סודות מדינה וביטחון 
המדינה " . עיכוב נוסף להגירה לחו"ל הוא צוואר הבקבוק של מקומות טיסה במטוסי 
איירופלוט . רק איירופלוט מקבלת תשלום ברובלים , שעה שחברות תעופה מערביות 
תובעות תשלום במטבע בר המרה . בחודש נובמבר התייקר המטבע המערבי פי עשר 
בערכו לרובל , ומעטים מבין אזרחי בריה"ם יכולים להרשות לעצמם לשלם במטבע 
זר תמורת כרטיס הטיסה . כתב העיתון השוודי " סוונסקה דאגלבט " מוסר כי 
המתנה למקום טיסה למערב בחברת איירופלוט עשוי להימשך עד שנה וחצי . 
