( ע ) . התארגנות לאומנית של שבעה צעירים משפרעם , שזממו לבצע פעולות 
חבלה , נחשפה ע"י זרועות הביטחון , בשיתוף משטרת מרחב הגליל . מדובר בתלמידי 
אחד מבתי הספר בעיר , וביניהם גם תלמידה אחת . בחקירתם ע"י שירות הבטחון 
הכללי ומשטרת מרחב הגליל , הוברר שהם עמדו להצית חניון אוטובוסים של אגד 
בעיר , לשרוף את אחד האוטובוסים ולהשליך בקבוקי תבערה על כלי רכב של יהודים 
הנוסעים בכביש הראשי המוביל משפרעם לנצרת וחיפה . בנוסף לכך , גם תכננו 
להצית יערות באזור . מעצרם מנע את ביצוע פעולות החבלה . עוד הם חשודים שהניפו 
דגלי אש"ף וכתבו סיסמאות לאומניות בגנות המדינה ברחבי העיר . נודע כי החקירה 
נמצאת בראשיתה וצפויים מעצרים נוספים . זו הפעם השנייה שבימים האחרונים נעצרים 
צעירים ערבים ישראלים , המבקשים לבצע פעולות חבלה או שמבצעים פעולות כאלה . 
בשבוע שעבר , נעצרה כזכור , קבוצה של שישה צעירים מעכו , שחיבלו בסירות 
דייג של דייגים ערבים , בהם חשדו בשיתוף פעולה עם השלטונות ומשטרת ישראל . 
הם חשודים גם כי הציתו , על רקע לאומני , שני כלי רכב בעיר . הצעירים 
הודו , לדברי המשטרה , בחשדות המיוחסים להם . מפקד משטרת עכו , סגן - 
ניצב יהודה סולומון , מסר כי חקירתם הושלמה ובימים הקרובים יוגשו תיקי החקירה 
לפרקליטות המחוז , להכנת כתבי אישום נגדם . כמו כן , היו לא מכבר התארגנויות 
דומות בכפר מכר , שבגליל המערבי , שם נעצרו צעירים על כתיבת סיסמאות , 
ניסיון לפגיעה בכלי רכב והצתת יערות . 
