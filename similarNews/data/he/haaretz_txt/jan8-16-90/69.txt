חילופי אש ארטילרית לסירוגין התנהלו אתמול בראשונה לאורך הקו הירוק המפריד 
בין שני חלקי ביירות . הדבר גרם בשעות הערב לסגירת המעבר היחיד ( אל - 
ברביר ) בין שני חלקי ביירות שנותר פתוח מאז הפסקת האש בספטמבר אשתקד . 
שניים נהרגו וארבעה נפצעו . במחוז אל - תופאח בדרום לבנון היו חילופי אש 
בין אנשי אמל לאנשי חזבאללה . אתמול מסרו מקורות ערביים בביירות כי 003 
אנשי פתח המשיכו להתפרס מזרחה באזור הלחימה , כדי לחצוץ בין הכוחות היריבים . 
נשיא לבנון הנבחר , אליאס אל - הראווי , בא בסוף השבוע למערב ביירות מבסיס 
הצבא הלבנוני אבלח באזור השליטה הסורי . הנשיא , שקיבל את כתב אמנתו של 
שגריר הוותיקאן , ימשיך מעתה את פעילותו בארמון הממשלה במערב ביירות . 
העיתון הביירותי " אל - ספיר " כתב אתמול כי אל - הראווי ביקש מארה"ב ומבריה"ם 
לצייד את צבא לבנון בנשק חדיש , כדי שיוכל לכפות את שליטתו על כל האזורים . 
דובר כוחות יוניפי"ל , טימור גוקסל , הטיל אתמול על ישראל את האחריות לכישלון 
כוחות או"ם לבצע את המשימות שהוטלו עליהם לאורך גבול לבנון - ישראל . ( 
ע"ם ) . העיתון " אל חיאת " מוסר כי ארה"ב וסוריה משתפות פעולה בעניין 
הלבנוני על בסיס ביסוס שלטונם של אל - הראווי ואל - חוס , בלי להשתמש בהכרעה 
צבאית ובלי לחסל את הישות המדינית הנוצרית בלבנון . מפלגת הלאומיים הליברליים , 
בראשותו של דני שמעון , החליטה להשתתף בבחירות . לדברי המזכיר לענייני 
הסברה של המפלגה , אנטואן שוירי , מועצת המפלגה החליטה על כך מתוך דבקותה 
במשטר פרלמנטרי דמוקרטי בלבנון . מקורות מדיניים מהימנים מסרו ל"אלסיאסה " 
כי קרבות הדמים בין אמל והחיזבאללה במחוז אלתפאח משקפים את המתיחות הרבה 
ביחסי סוריה - איראן , על רקע אי שביעות רצונה של טהראן מהתקרבות סוריה 
למצרים . מקורות מקורבים לאמל ציינו , כי הרקע לקרבות במחוז אל - תופאח 
הוא תוכנית ישראלית - איראנית סודית , הקובעת שישראל תסייע לחיזבאללה לשלוט 
בדרום לבנון . לפי אותם מקורות , תוכנית זו קשורה בפתרון בעיית בני הערובה 
המצויים בידי חיזבאללה . כן נובעת התוכנית מחששות ישראל ואיראן מעיראק וטיליה 
ומכך ששתיהן אינן מרוצות מהסכם טאיף לגבי לבנון . מנהיג הדרוזים , וליד 
גונבלאט , האשים את הפתח בניסיון לנצל את הלחימה בין חיזבאללה לאמל , כדי 
להשתלט על האזור . 
