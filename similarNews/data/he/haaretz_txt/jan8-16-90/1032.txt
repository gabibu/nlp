בצמרת הליכוד מתקיימים באחרונה דיונים פנימיים לקראת האפשרות שארה"ב תודיע 
על הקפאת מעורבותה בתהליך השלום באזור . הרעיון להכריז על בחירות בשטחים 
באורח חד - צדדי , נועד לדברי שרים בכירים בליכוד , להמשיך את התהליך תוך 
נסיון הידברות עם תושבי השטחים . הליכוד מתכוון להאשים את ארה"ב בכך שבדיאלוג 
בינה לבין אש"ף , הכבידה על מאמצי ישראל להידבר עם תושבי השטחים ולכן נדרש 
לכך זמן רב יותר . בישיבת הממשלה לגלג השר אריאל שרון , על הרעיון של בחירות 
חד - צדדיות ואף הגדיר אותו כמסוכן . לדבריו נוצר מצב אבסורדי , כאילו 
הבחירות הן בבחינת ויתור ערבי לישראל , בעוד שהצעת הבחירות על - ידי ישראל 
היתה הויתור הגדול של ישראל לערבים . שרון דרש להביא את תכניות המגירה לקידום 
תהליך השלום , לידיעת חברי הקבינט . ראש הממשלה יצחק שמיר אמר בתגובה : 
" אין תוכניות ואין מגירות " . על רקע ידיעות כי לשכת ראש הממשלה בשיתוף 
עם לשכת שר החוץ , הכינו מסמך תשובה למסמך הביטחונות של מזכיר המדינה האמריקאי 
גימס בייקר , מתוך כוונה שזה יגיע לידיו לפני הפגישה עם השר יצחק רבין ביום 
חמישי , אמרו חברים בקבינט כי הדבר עומד בסתירה להתחייבותו של ראש הממשלה , 
להביא תחילה את ההשגות לידיעת הקבינט . מזכיר הממשלה אליקים רובינשטיין , 
סירב אמש להתייחס לטענות אלו . הממשלה אישרה אתמול את מינויו של ח"ך רפאל 
פנחסי , לתפקיד סגן שר הפנים , בקולותיהם של 81 שרים , נגד קולו הבודד 
של שר התקשורת גד יעקובי . יעקובי מחה על המינוי והציע לראש הממשלה לדחות 
את ההחלטה , שכן היא הובאה רק אתמול בבוקר לידיעת השרים . הוא הסביר כי 
הוא מתנגד להצעה , כיוון שיש בה משום איתות שלילי לציבור בתקופה המחייבת 
מאמץ ציבורי ומתן דוגמא מצד הממשלה המנופחת ממילא . 
