שר התיירות , גדעון פת , דחה כבלתי - מציאותית בעתיד הנראה לעין את אפשרות 
סלילת כביש מהיר בין תל - אביב לטבריה , כאמצעי לעידוד תנועת תיירות לעיר , 
כדרישת גורמי הענף . ברב - שיח , שנערך בתום כנס תיירות ומרפא בן יומיים 
אשר התקיים בטבריה , אמר פת כי סלילת כביש מהיר מסוג זה עשויה לעלות מיליארד 
ש"ח , ואין הוא רואה היום מאין תיקח הממשלה את האמצעים לכך . למרות זאת , 
ייעשו הרחבות ושיפוצים בכבישים הקיימים . לדעת שר התיירות , יש להשקיע 
את האמצעים הכספיים במאמצי שיווק . הוא התחייב להפוך את טבריה למודל של 
עיר תיירות , דוגמת אילת , ולהעניק לה מעמד שווה לזה של אזור ים - המלח , 
מבחינת סדרי עדיפות והקצאת המשאבים לפיתוח בשנה הקרובה . יו"ר התאחדות המלונות , 
יאיר יוציס , מתח ביקורת חריפה על התערבותו של משרד התיירות בקביעת מחירי 
האירוח בבתי - המלון . מנכ"ל משרד התיירות , אבי רוזנטל , השיב לו כי 
עמדת המשרד הממשלתי היא " חיה ותן לחיות " . הוא מנה שורה ארוכה של הקלות , 
שמהן נהנה בשנה האחרונה ענף המלונאות בשל הירידה בתנועת התיירות לישראל , 
ואמר כי בתי - המלון אינם מוצר תיירותי ייחודי . לדבריו , מטפל משרד התיירות 
בפער התיווך של סוכני הנסיעות , באשר למחירי כניסה לפרקים לאומיים ובאשר 
להסעת תיירים במוניות . כל אלה במגמה ליצור חבילת סיור , שמחירה יתחרה עם 
מדינות תיירות אחרות . מלונאי אחר , אבי אלה , אמר כי הבעיה נעוצה במשרד 
האוצר , אשר אינו מקצה מספיק משאבים כדי להביא , יחד עם גורמי הענף , 
את המוצר לתודעת הצרכנים בחו"ל . מנכ"ל התאחדות המלונות , משה עמיר , התלונן , 
כי בעוד הכנסות המדינה מענף התיירות הגיעו ל80 . 1 מיליארד דולר בשנה , 
לא הושקע אפילו אחוז אחד במאמצי פרסום ושיווק . מלונאי נוסף , יאיר ובמן , 
אמר כי יזמים מקומיים לא קיבלו את עידודה של טבריה , וכי ערבותה של המדינה 
תידרש כי לעודד יזמים גדולים מחו"ל אשר כספם מושקע לטווח ארוך . סמנכ"ל משרד 
התיירות לעידוד תיירות , עוזי מיכאלי , עמד בדבריו על חילוקי הדעות שיש 
למשרד הממשלתי עם גורמי הענף , למשל עם חברת אל - על , על הדרכים לעידוד 
תנועת תיירות ארצה . הסמנכ"ל לשירותי תיירות , אורי יושע , הדגיש את חשיבות 
עידוד תנועת תיירות הפנים . לדבריו , אין להתייחס לתנועה זו " כבן חורג , 
אשר בא לקזז על נזקים שנגרמו כתוצאה מירידה בתנועת התיירות מחו"ל " . 
