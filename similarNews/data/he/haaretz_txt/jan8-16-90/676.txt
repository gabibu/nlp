מתח רב שורר בקרב חברי דירקטוריון כור לקראת ישיבתם ביום ב הקרוב . בימים 
האחרונים חדורים הדירקטורים חששות כבדים לנוכח קשיי הנזילות הקשים של הקונצרן . 
החששות נובעים בעיקרם מהעובדה שעל הדירקטורים מוטלת אחריות אישית , ובמידה 
ויוכרז על החברה כחדלת - פירעון הם יהיו חשופים לתביעות . מגורמים בכירים 
במערכת הבנקאית נמסר כי המועד הקריטי לקונצרן הוא סוף חודש ינואר , שאז 
תידרש הנהלתו להעביר סכום של 2 . 6 מיליון דולר כריבית חצי - שנתית למחזיקי 
איגרות - החוב שהונפקו בארה"ב . זאת לאחר שהנהלת כור ניצלה כבר את הסעיף 
בתנאי ההנפקה המאפשר לה לדחות את התשלום ב03 יום . אי תשלום הריבית למחזיקי 
איגרות החוב במועד יאלץ את הנאמן להנפקה , חברת ההשקעות האמריקאית " דרקסל 
ברנהם " , לפעול . בשיחות שקיימו הדירקטורים הובהר כי עליהם לפעול במהירות 
לאיתור כספים שיאפשרו להעביר את תשלומי הריבית האמורה , ולמנוע בכך הכרזה 
על החברה כחדלת - פירעון . על רקע זה נשמעו בימים האחרונים דירקטורים האומרים 
כי יש לפעול לקבלת הסיוע הממשלתי מיד , ולא בכוונתם להתפטר מתפקידם . אתמול 
נמשכו הדיונים בין איש העסקים היהודי - קנדי מארק בלסברג לבין מנהלים בכירים 
בקונצרן כור . במשך שעות ארוכות השיבו מנהלי הקבוצות השונות לשאלותיהם של 
בלסברג ויועציו הישראלים , מנכ"ל עלית לשעבר מאיר שני ועוזי שלח , מבכירי 
קונצרן כלל לשעבר . את כור ייצגו בעלי תפקידים בכירים ובהם יהודה מילוא , 
סמנכ"ל לכספים ובקרה , וזאת בשל היעדרותו של המנכ"ל בני גאון מפאת מחלה . 
ממקורביו של בלסברג נמסר כי היום יימשכו הבדיקות בנושא מצבו של הקונצרן , 
ובמהלך שעות הערב והלילה תגובש הצעת רכישה , שתוגש מחר לראשי הבנקים ולראשי 
משרד האוצר . עוד נמסר כי ייתכן שההצעה הסופית של בלסברג תהיה בדומה להצעתו 
של סטנלי גולד , נציג חברת שמרוק , לרכישת % 15 מהבעלות על כור ושיתוף הבנקים 
ביתרת הבעלות תמורת מחיקת חובות . ממקורות במערכת הבנקאית נמסר כי הבנקים 
יגבשו את עמדתם לקראת תחילת השבוע הבא . עם זאת ציינו כי אין הם רואים את 
יום ב כמועד קריטי , אך ידוע להם כי קיים לחץ זמן בשל המגבלות לכינוסם של 
כלל הנושים , ולכן החלטתם תהיה מידית . שר האנרגיה והתשתית משה שחל הגיש 
אתמול הצעה בנושא הבראתו של קונצרן כור , המניחה שלפני מכירת הקונצרן או 
מרבית מניותיו לגורם פרטי בחפזה ובעיתוי גרוע , חובת הממשלה לנקוט פעולה 
להצלתו . כמו כן קורא שחל למכור % 62 ממניות הקונצרן לעובדיו . כלומר , 
העברת חלק מבעלות חברת העובדים לעובדים . עוד נודע כי הנהלת כור פנתה לרשות 
לניירות - ערך בבקשה לקבל דחייה נוספת בת חודש לפרסום הדו"חות לתשעת החודשים 
הראשונים של 98 , שאותם היתה אמורה לפרסם ביום ב הקרוב . אתמול נמסר כי 
פרוף חיים בן - שחר משמש כיועץ פינאנסי לכור , ובמסגרת זאת הוא נתבקש לאתר 
משקיע שיזרים כספים לקונצרן . עוד נמסר כי חלקו בפגישות עם גולד היה במסגרת 
תפקידו בכור , וכי לא שימש כלל כיועץ לנציג חברת שמרוק . איש העסקים אריה 
גנגר מסר אתמול כי אין הוא מגלה כל עניין ברכישת כור , וכל הפרסומים על 
כך משוללי יסוד . קפידבינבישיבת שרי הליכוד אמר ראש הממשלה כי דן פעמיים 
בעת האחרונה עם פרס בעניינים כלכליים , וביניהם המשבר בכור , הגידול באבטלה 
והמצב בערי הפיתוח . סגן ראש הממשלה דוד לוי אמר בישיבה כי בעניין כור דרושה 
שותפות של הליכוד בכל הדיונים וההכרעות . שר המסחר והתעשייה אריאל שרון 
קבל על כך שהליכוד אינו שותף בהכרעות כלכליות , וסיפר שהוקם מטה משותף למשרדו 
ולהתאחדות התעשיינים ליצירת מקומות תעסוקה לעולים , אך משרד האוצר מונע 
הגשמת התוכניות . עשרים ח"כים מסיעות שונות חתמו אתמול על מכתבים לשר האוצר 
ולמזכיר ההסתדרות , בדרישה שלא למכור את כור ב"מכירת חיסול " . תהליך חפוז 
של מכירת כור ותדיראן , המהווים % 41 מהתעשייה הישראלית , יסמן התחלה של 
מסלול בלתי - הפיך , שעלול לגרום לחיסולם של גורמי ייצור נוספים , כותבים 
הח"כים . את המכתב יזם ח"ך שמעון שטרית ( מערך ) , שהוא חבר ועדת הכספים 
ויו"ר השדולה החברתית בכנסת . קפידבינחיים הברפלד , ראש האגף לאיגוד מקצועי 
בהסתדרות , קורא לממשלה להעדיף תוכנית - הבראה לכור בסיועה ובסיוע בנקים , 
במקום להעניק " יתרונות ברורים לגורמים הפרטיים על חשבון גורלם ועתידם 
של העובדים ובני משפחותיהם " . הברפלד מתח אתמול ביקורת על שמעון פרס בשל 
נסיגתו מתוכנית ההבראה שגובשה בשבוע שעבר , וחזר על האיום להוביל הפגנה 
המונית של עובדי כור מול קרית הממשלה בירושלים . התבטאויות הברפלד משקפות 
את הלך הרוחות בצמרת ההסתדרות , הנתונה בעיצומו של מאבק עם פרס בתביעה להבטיח 
את המשך שליטתה של חברת העובדים בכור . בד - בבד נמנע המזכ"ל ישראל קיסר 
מלשתף פומבית במאבק על עתיד כור את יתר הסיעות בוועד הפועל , וטרם השיב 
לפניית ח"ך רן כהן מתנועת רץ לכנס בדחיפות את מליאת הוועה"ף כדי לקבוע קריטריונים 
ברורים להעברת השליטה של חברת העובדים בקונצרן . הברפלד איננו פוסל התקשרות 
ושותפות של כור עם משקיעים ישראלים או זרים שיש להם עניין בפיתוח תעשייתי 
וביצירת ערוצי - שיווק למוצרים ישראליים , אולם הוא שולל את מה שכינה " מירוץ 
שיגעוני בלחץ של זמן לקשור עסקות מבלי לחשוב על עתידו של ציבור העובדים " . 
שר האוצר שמעון פרס דחה אמש את ההאשמות של מי שמכונים " בכירים בכור " 
על סחבת בהעברת סיוע לקונצרן . פרס אמר כי האוצר פועל לפי הנחיות ועדת הכספים 
של הכנסת , שלפיהן יועבר סיוע רק כשיושג הסדר כולל שהשותפים הראשיים לו 
הם הבנקים הישראליים והזרים . " לא קיבלנו הצעות , ולכן לא יכולנו לגבש 
הצעות . בכל הקשור לנו אנו פועלים בזריזות האפשרית . חבל שמאשימים . עוד 
מעט יאמרו שאנו גם גרמנו לבעיות בכור " , אמר שר האוצר . 
