מישחק לחימה והקרבה , אחוז קליעה גבוה ושמירה מצויינת , בניצוחם של שני 
שחקני החיזוק נוריס קולמן וקני פרי , היקנו לרמת השרון ניצחון מפתיע בחיפה , 
10119 ( 2505 ) על מכבי . מכבי חיפה איכזב . מישחק מרושל , איבודי כדורים 
רבים , אחוז קליעה נמוך , שמירה לקויה , ובדקות רבות חוסר איכפתיות איפיינו 
את הופעת החיפאים . ברמת השרון , לצד קולמן ופרי , הצטיינו גם רון שטרייכמן , 
ארי רוזנברג , יואב קדמן ורותם ארליך . בחיפה היו סדריק גלובר ורנדי אואנס 
חלשים . לקורן אמישה היו כמה דקות טובות , אולם הוא נחלש וגם ספג שתי עבירות 
טכניות . תומר שטיינהאואר היה היציב בחיפה , אולם לבדו לא יכול להושיע . 
במחצית הראשונה היה המאבק שקול . אחרי ההפסקה ניצלו האורחים ירידה חדה ביכולת 
חיפה ויצרו פער שהגיע עד 61 נקודות ( 9736 ) , וגוננו על הניצחון . כוכב 
חיפה לשעבר , ארי רוזנברג , היה נרגש בסיום ואמר : " זה היה ניצחון גדול . 
עלינו כדי לנצח ולהישאר בליגה הלאומית . אני שמח שניצחנו " . 
