קבוצה של משקיעים זרים , בראשותו של איש העסקים האמריקאי , סטנלי גולד , 
העומד בראש החברה האמריקאית להשקעות " שמרוק " , החלה בימים האחרונים במגעים 
לרכישת השליטה על קונצרן כור . גולד ביקר בארץ ונועד עם ראשי כור וגורמים 
במשרד האוצר ובבנקים הנושים . הוא הודיע על כוונתו לרכוש % 15 ממניות הבעלות 
על קונצרן כור ובכלל זה גם את חברת תדיראן . מדובר בהשקעה בהיקף של 051 
מיליון דולר . במגעים עם גולד פתח מנכ"ל כור , בני גאון . ל"הארץ " נודע , 
כי גולד מתנה את רכישת השליטה בקונצרן רק לאחר מציאת הסדר מתאים מצד כל 
הגורמים המעורבים , וסיוע לקונצרן כפי שהתבקשו הממשלה והבנקים על - ידי 
הנהלת כור . שר האוצר , שמעון פרס , מסר אמש כי שני משקיעים מחו"ל מתעניינים 
ברכישת כור . פרס מעריך כי המשקיעים יזדקקו לשבוע עד עשרה ימים כדי להחליט 
סופית אם הם מעוניינים בהשקעה זו . לדבריו כבר התקיימה פגישה ראשונה עם 
המשקיעים . שר האוצר ציין כי כל הצעה לפתרון בעיית כור צריכה לענות על שלושה 
יסודות : היא צריכה להיות כוללת , סופית והפיתרון חייב לענות גם על בעיות 
עתידיות . לדבריו , חלק מהצעות המשקיעים כוללות יסודות אלה . הוא ציין 
כי עדיין לא ברור אם מדובר ברכישה מלאה או חלקית של הקונצרן . קפידבינהפגישה 
שהיתה אמורה להיות אמש בין שר האוצר לבין ראשי כור ונציגי הבנקים הישראליים 
הנושים , בוטלה ביוזמת האוצר . אחד הנימוקים שניתנו לביטול היה ההתעניינות 
של משקיעים זרים בהשקעה בכור . באוצר הסבירו אתמול כי בשלב ראשון הוחלט 
לבדוק את המהלך הזה . התנגדותו של בנק הפועלים להסדר המוצע על - ידי משרד 
האוצר היוותה גורם נוסף לביטול הפגישה בישיבה זו אמור היה מנכ"ל משרד האוצר 
להציג את תוכנית הסיוע לקונצרן כור . עם זאת , הסביר אתמול גורם באוצר 
כי הסיבה העיקרית לביטול הפגישה היא שהמשרד אינו רוצה להיות גורם מרכזי בסיוע 
לקונצרן , והוא מעדיף להמתין עד שהבנקים הנושים יציעו את השתתפותם . בכור 
קיבלו באכזבה את ההודעה על דחיית הפגישה . בקונצרן קיוו להתבשר על קבלת 
הסיוע שאמור היה לחלצו מן הקשיים שבהם הוא נתון ולמנוע את פירוקו , על אף 
שידוע זה מכבר כי סיוע האוצר בהיקף של 001 מיליון דולר אשר מחציתם הובטחו 
בעבר , היה תלוי בהסכמת כל הגורמים , לתוכנית הבראה כוללת . תוכנית האוצר 
קובעת בין השאר את ביטול ההנהלה המרכזית של כור ומתן מעמד עצמאי להנהלות 
המפעלים . ההסדר המוצע על - ידי האוצר כולל את העברת מניות ההסתדרות באל - 
על , צים ומקורות , ופיקוח צמוד של ראשי האוצר על ישום תוכנית ההבראה . 
מהאוצר נמסר אתמול כי עדיין לא הוחלט על המדיניות לגבי כור . לדעת האוצר , 
סיוע לכור יהיה אפקטיווי רק במסגרת הסדר כולל , אך עמדת הבנקים הנושים 
הזרים עדיין רחוקה מלאפשר הסדר זה . נציגי הנושים הישראליים לא הופתעו אתמול 
מביטול הפגישה עם פרס . אחד מנציגי הנושים אמר כי במצב הנוכחי שום צד אינו 
מעוניין לעשות את הצעד הראשון כדי לפרק את כור . הבנקים הזרים יודעים כי 
אם יפורק הקונצרן יפסידו יותר מאשר במצב הקיים , שכן רוב נכסי כור אינם 
משועבדים להם אלא לבנקים הישראליים . ואילו הבנקים הישראליים סבורים שהמשך 
הפעלת כור עדיף על פירוקו משום שבמקרה של פירוק עלול ערך הנכסים לרדת יותר . 
