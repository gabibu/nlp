( ע ) . משטרת באר שבע עצרה אור ליום שלשום שני סטודנטים ערבים , לאחר 
שחיפוש בדירתם העלה נגדם חשד להחזקת חומר הסתה ורכוש צבאי גנוב . שלשום 
ציווה שופט שלום לשחרר את השניים בערבות . סמוך לשעה 00 . 32 ביום ה בלילה 
הגיעו שוטרים מצוידים בצו חיפוש לדירת סטודנטים שכורה בבאר שבע , בה גרים 
מוחמד עאדל עלי ומיחיאל חילמי איוב , שניהם בני 22 , הלומדים באוניברסיטת 
בן גוריון בנגב . בחיפוש בדירה מצאו השוטרים עותקים של האמנה הפלשתינית , 
חומר מודפס בערבית החשוד כחומר הסתה נגד המדינה והעוסק באינתיפאדה ושק שינה 
צבאי , שהוחזק בדירה בניגוד לחוק . השניים נעצרו , ושלשום בבוקר ביקשה 
המשטרה לקבל צו מבית - המשפט להארכת מעצרם לעוד 01 ימים . נציג המשטרה טען 
שהחשודים חברים בארגון " בני הכפר " של הסטודנטים הערבים , והסביר שמאז 
מעצרם לא היה זמן לתרגם את החומר המודפס שנתפס בחיפוש . עו"ד טאלב אל - צענא , 
שייצג את הסטודנטים , טען שהשתייכותם לתנועת " בני הכפר " אינה אסורה 
על - פי דין , מכיוון שתנועה זו פועלת על - פי החוק . הוא גם טען שלא הוצגו 
כל ראיות נגד השניים , ולכן יש לשחרר אותם ממעצר . השופט ניל הנדל פסק שהחשד 
נגד שני הסטודנטים קלוש למדי . הוא אישר את דברי הסניגור , שבעבר אכן שוחררו 
חשודים בביצוע עבירות דומות . השופט ציין עוד שבששת החודשים האחרונים שיחרר 
בית - משפט השלום בבאר שבע אחרי תקופות מעצר קצרות ביותר את כל החשודים שנעצרו 
בשל חשדות דומים . השופט סיכם את הדיון באומרו : " יתכן שבעתיד יוגש לבית - 
המשפט חומר שיצדיק אפילו מעצר עד לסיום ההליכים המשפטיים נגד החשודים , 
אך במקרה זה לא ניתן לדעתי להצדיק מעצר גם בשלב המקדמי הזה " . השופט הורה 
לשחרר את הסטודנטים בערבות של 000 , 01 ש"ח , וציווה עליהם להתייצב לחקירה 
במשטרה או בבית - המשפט , אם יידרשו לכך . 
