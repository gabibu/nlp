בתחילת השבוע נראה כי המשבר הקשה שבו נתון קונצרן כור עומד להסתיים בהזרמה 
של 05 מיליון דולר מהאוצר ובהסכמה לערוב ב06 מיליון דולר למחזיקי איגרות - 
החוב שהנפיק הקונצרן בארצות הברית ביוני 68 . בשיחות עם מקורביו אמר שר 
האוצר שמעון פרס כי בכוונתו לסייע לקונצרן , על אף שאין זה פופולרי . באותו 
זמן שקדו בכור על הצגת מצבו של הקונצרן , שהפסדיו מסתכמים בכמיליארד דולר , 
בפני איש העסקים האמריקאי סטנלי גולד . בסוף השבוע שעבר שקד גולד , עם 
נציגו בישראל , עו"ד מיכאל גייגר , על הכנת הצעתו לרכישת % 15 מהבעלות על 
כור . הצגת הקונצרן וההצעה לרכישת השליטה נשמרו בסוד , ורק ההודעה על ביטול 
הפגישה שנועדה להתקיים במשרד האוצר בערב יום א הביאה לחשיפת ההצעה ופרטיה . 
הפרסום היכה בתדהמה גורמים כלכליים בכירים . גם חברי דירקטוריון כור נדהמו . 
הם ציפו בקוצר רוח לפגישה המשותפת לראשי הקונצרן , ראשי הבנקים וצמרת האוצר . 
בפגישה היה מנך " ל האוצר , יעקב ליפשיץ , אמור להציג את הסכמת האוצר 
לסיוע לכור , ולהערכת הדירקטורים היה בכך להביא להיענותם של הבנקים הנושים 
לתרום את חלקם לסייע לקונצרן . אך בבוקר יום א הודיעו ראשי האוצר על ביטול 
הפגישה , בטענה שלא כל הגורמים הודיעו על נכונתם לתרום את חלקם לפתרון המשבר . 
עוד הוסיפו כי בשל התעניינותם של גורמים זרים ברכישת הקונצרן , הם מעדיפים 
להמתין ולאפשר להם למצות את המגעים . בכור התלבטו , ולבסוף החליטו לחשוף 
את אחת ההצעות שראשי הקונצרן תמכו בה . כך נודע על התעניינותו של סטנלי 
גולד , מראשי חברת ההשקעות האמריקאית שמרוק הולדינג , השותפה בבעלות על 
דיסני וורלד . פרסום זה עורר זעם רב בקרב הדירקטורים , והם הטיחו ביקורת 
נוקבת במנכ"ל הקונצרן , בני גאון , שלא הביא כלל לידיעתם את דבר המגעים 
עם המשקיעים הזרים . התברר גם כי יש הצעה נוספת לרכישת כור , של מארק בלסברג , 
נציג האחים בלסברג מקנדה . הצעתו הראשונית היתה לרכישת הקונצרן כולו . 
מקורבי בלסברג טענו כי גאון עושה כל שביכולתו כדי למנוע את הגשת ההצעה של 
בלסברג לרכישת הקונצרן . יש הגורסים כי אחד הגורמים לכך היא העובדה שיועצו 
של בלסברג הוא שבח אופיר , מי שהיה ראש אגף הכספים בכור עד שגאון אילצו 
לפרוש . לדברי מקורביו של בלסברג , כאשר פנה בלסברג והודיע על כוונתו לרכוש 
את כור , נאמר לו כי כבר ניתנה אופציה לחברה אחרת ואין טעם להציג בפניו 
את הקונצרן . יועציו של בלסברג לא אמרו נואש והחליטו לפעול באמצעות ראשי 
הבנקים הנושים . הם פנו ליו"ר מועצת המנהלים של בנק לאומי , משה זנבר , 
ובהתערבותו נאלצה הנהלת כור להציג את החברה בפני מארק בלסברג . באותו זמן 
דאגו מקורבי גאון להציג בפני העיתונאים את חששותיהם מפני בלסברג והופצו פרסומים 
שליליים על חברת האחים בלסברג . עוד טענו המקורבים כי הנהלת כור עושה כל 
שביכולתה כדי לא להציג את כל המידע הנחוץ בפניהם של יועצי בלסברג , חזי 
שלח , לשעבר מראשי קונצרן כלל , ומאיר שני , לשעבר מנכ"ל עלית . ביום 
ב נועד בלסברג עם ראשי כור והוצג לפניו מצבו של הקונצרן . הפגישות נועדו 
להימשך ביום ג , אך הן לא התקיימו , כי נציג המשפחה הודיע שרצונו להתייעץ 
עם אנשיו בטרם יימשכו הפגישות עם ראשי הקבוצות בקונצרן . בכור הבינו כי 
בלסברג מעדיף לעמוד על הצד הפיננסי של הקונצרן יותר מאשר על מבנהו התעשייתי . 
אך תחושה זו התבדתה ביום ד , כאשר בלסברג נועד עם מנהלי הקבוצות והציג 
בפניהם שאלות נוקבות וענייניות . בפגישות שהיו אותו יום לא השתתף המנכ"ל 
גאון , שהודיע על היעדרות מחמת מחלה . אם יחליט בלסברג להגיש הצעה לרכישת 
כור , תעמוד הצעה זו כנגד הצעתה של חברת שמרוק . הצעה זו מתבססת על עסקה 
בנוסח " אופציית ט " . פירושה : לשמרוק שמורה הזכות למכור לממשלה בחזרה , 
בתוך חמש שנים , את השקעתה בחברה , ולקבל את 001 מיליון הדולר שהשקיעה , 
בלי לקבל ריבית על סכום ההשקעה . זכות זו נועדה להבטיח לשמרוק דרך נסיגה , 
אם תמצא שהשקעתה לא עלתה יפה . במשך השבוע הועלו שמותיהם של גורמים אחרים 
המתעניינים ברכישת כור , כמו איש העסקים אריה גנגר , שהתעניינותו הוכחשה . 
לעומת זאת , הידיעות על התעניינותו של איש העסקים הבריטי ברנרד שרייר הוכחשו 
בחלקן . נציגו בישראל מסר כי הוא מתעניין ברכישת חברות מסוימות של כור . 
ככל שעברו הימים בשבוע האחרון , התגבר חששם של הדירקטורים בקונצרן . ישיבת 
דירקטוריון שזומנה במפתיע ביום ג בבוקר לאחר - הצהרים של אותו יום , נדחתה . 
עם זאת , רוב הדירקטורים הגיעו לבית כור והתייעצו ביניהם על חששותיהם למצב 
הקונצרן . יו"ר הדירקטוריון , ארנון גפני , סקר לפני חבריו את ההצעות 
השונות והמגעים עם המשקיעים הזרים . דירקטור אחד אמר אותו יום כי אילו התכנסה 
ישיבת הדירקטוריון , היה מצביע בעד הכרזת הקונצרן כחדלת - פירעון . לדבריו , 
בשיחות שקיים עם דירקטורים אחרים התברר לו כי גם הם היו מצטרפים אליו בהצבעה 
זו . אותו יום הוצגו לפני חברי הדירקטוריון חות - דעת משפטיות , שלפיהן 
מוטלת עליהם אחריות אישית למצבו של הקונצרן , והם יהיו חשופים לתביעות בגין 
אחריותם זו . ראשי חברת העובדים , שהם כיום הבעלים של כור , לא השתתפו 
במשא והמתן עם המשקיעים הזרים . כל מה שעשו בשבוע האחרון הסתכם בהודעתם 
כי אין בכוונתם לוותר על הבעלות . כך עשו לנוכח הפרסומים כי בעתיד תתחלק 
הבעלות בין המשקיעים החדשים לבנקים הנושים . חברת - העובדים , שהחלה דרכה 
לפני כ07 שנה , שמטה את אחיזתה בכור כבר לפני שלוש שנים , כאשר החל להתברר 
מצבו הקשה של הקונצרן . קשיים אלה הביאו את ראשי ההסתדרות וחברת - העובדים 
במאי 88 להביא להחלפת המנכ"ל אז , ישעיהו גביש , בבני גאון . קפמאבינביולי 
88 כינס מנכ"ל כור החדש , בני גאון , מסיבת עיתונאים שהציג בה את " מאזן 
האימה " של כור ל7891 . המאזן הצביע על הפסד של 252 מיליון דולר , שכמוהו 
לא נודע קודם - לכן לעומת רווח של 5 . 3 מיליוני דולר ב6891 . באותה מסיבת 
עיתונאים העריך גאון , על - סמך נתוני ביניים , כי במחצית הראשונה של 8891 
יורה מאזן הקונצרן על הפסד של 04 מיליון דולר . בדיעבד , התברר כי הפסדה 
של כור לאותה תקופה היה 56 מיליון דולר . סמנכ"ל הקונצרן באותה עת , הד"ר 
שמעון רביד , טען במסיבת העיתונאים כי חלק מההפסד נובע מהוצאות חד - פעמיות 
שלא יחזרו בשנים הבאות , אך גם הוא התבדה . ההפסד הגדול של כור ב7891 הביא 
לשחיקת ההון העצמי של החברה ב452 מיליון דולר . הונה העצמי של כור בסוף 
78 היה 066 מיליון ש"ח , לעומת מיליארד ש"ח בסוף 68 . אחר - כך העריך גאון 
כי ההפסד השנתי של הקונצרן בסוף 88 יהיה 09 מיליון דולר . אך ההפסד השנתי 
היה 602 מיליון דולר . יתר על כן , בספרים נרשמו מחיקת חובות לבנקים של 
701 מיליון והזרמה של 05 מיליון דולר מהאוצר . שתי הפעולות לא נעשו עד היום , 
והקונצרן נאלץ לשלם ריבית על חובות אלה . אילולא הוצגו הפעולות במאזן 88 , 
היה ההפסד מגיע ל363 מיליון דולר . גאון חזר ואמר כי כור תשוב לרווחיות 
ב0991 , לאחר שתבצע שורה של צעדי התייעלות , הכוללים מכירת נכסים , סגירת 
מפעלים מפסידים ופיטורים של אלפי עובדים . הוא חזר והאשים את ההנהלה הקודמת 
באי - קריאת המפה כהלכה , וציין בגאווה כי שום בנק לא הודיע לו על הפסקת 
האשראי . זה היה שבועות אחדים לפני שהבנק האמריקאי בנקרס טראסט הודיע כי 
בדעתו להגיש בקשה לפירוק הקונצרן . הבקשה , שהוגשה לבית - המשפט המחוזי 
בתל - אביב , עוררה תדהמה בקרב כל הגורמים המעורבים . בקשת הפירוק היתה 
לציון - דרך חשוב בתולדות הקונצרן . מעתה ואילך רוכזו מאמצים רבים , בכור 
ומחוצה לו , בביצוע פעולות דרסטיות לשיפור מצבו , ובכלל זה , גיבושה של 
תוכנית - הבראה מפורטת . הבנקים הנושים הגבירו את הפיקוח , ובמשך חודשים 
ארוכים התנהל בין הבנקים הישראלים לזרים משא ומתן שהביא לגיבושו של הסדר . 
ההסדר הביא להסרת בקשת הפירוק , אך הוא לא יושם . הגורם העיקרי להכשלת 
ההסדר היה גודלו של ההפסד בתדיראן . עוד בטרם פורסמו באופן רשמי תוצאות 
הפעילות של תדיראן , במחצית הראשונה של 8891 , פורסם כי ההפסד הצפוי מסתכם 
בכ08 מיליון דולר . די היה בכך כדי שהבנקים הישראלים יקפיאו את מגעיהם עם 
הזרים . ההסדר , שנחתם בראשי תיבות ובעקבותיו הוסרה תביעת הפירוק , העניק 
לזרים עדיפות בפירעון החובות לטווח הקצר . כבר בשבוע הבא היו אמורים הבנקים 
הזרים לקבל תשלום ראשון , של 02 מיליון דולר , על חשבון החובות לטווח קצר . 
כור , הנתון בקשיי נזילות חמורים , הודיע כי בעקבות אי - חתימת הבנקים 
על ההסדר הכולל , הוא רואה עצמו פטור מלהעביר את הכספים האמורים לשמש כפירעון 
ראשון לזרים . הודעה זו היתה מהלך נועז , מפני שיש חשש כי בעקבותיה ידורבנו 
הבנקים הזרים לחדש את תביעת הפירוק נגד הקונצרן . כאמור , הבנקים הישראליים 
הודיעו בעבר על נכונתם למחוק 701 מיליון דולר מחובות כור , אך עד כה לא 
מחקו את החובות בפועל . בכור שקדו חודשים רבים על הכנתה של תוכנית העבודה 
לחמש השנים הקרובות . את הכנת התוכנית כפו על כור הבנקים הנושים , והיא 
לוותה בצוות מיוחד , בראשותו של רואה - החשבון הפרוף יצחק סוארי , שמינו 
הבנקים . סוארי כפה תיקונים רבים בתוכנית העבודה , ובמהלכה נדרשו מנהלי 
המפעלים לוותר על תחזיות ורודות לנוכח נחישות הצוות להצגת התוצאות הריאליות 
של כל מפעל ומפעל . ועם זאת , כשפורסמה תוכנית העבודה שהציגה הפסד של 281 
מיליון דולר , מוערך ב9891 , עדיין הציג הפרוף סוארי הסתייגויות , גם 
מן ההכנסה הצפויה ממכירת תדיראן , שהופיעה בתוכנית כ581 מיליון דולר . 
כיום מדברים על 021 מיליון דולר . על - פי תוכנית ההבראה , פחת הונה העצמי 
של כור לרמה של 011 מיליון דולר . קפמאלידהנהלת כור ביקשה מהרשות לניירות 
ערך לדחות את פרסום דו"חותיה הכספיים לתשעת החודשים הראשונים של 9891 . 
הבקשה נענתה בחיוב , וכור זכה באורכה של 03 יום . ביום ב הקרוב יהיה על 
החברה להציג את הדו " חות . אותו יום יהיה עליה גם להעביר 02 מיליון דולר 
כפירעון ראשון לבנקים הזרים , ולכך מתנגדים הבנקים הישראליים . השבוע פנתה 
הנהלת כור לרשות לניירות ערך וביקשה דחייה נוספת . הנהלת כור גם דחתה בחודש 
העברת 2 . 6 מיליוני דולר , שהם הריבית החצי - שנתית למחזיקי איגרות - חוב 
שהונפקו בארצות הברית . העברת הכספים תידרש עד לסוף החודש . איגרות החוב 
שהונפקו בארה"ב ב501 מיליון דולר הן כאבן ריחיים על צוואר הקונצרן . על - 
אף ההפסדים הכבדים , עשתה הנהלת כור כל שביכולתה כדי להימנע מהפרת תנאי 
ההנפקה של האיגרות . הפרה ביחס 3 : 1 בין ההתחייבויות להון החברה , היתה 
אמורה להביא לפירעון מיידי של האיגרות . פירעונן היה מביא להתמוטטות הקונצרן . 
כל המחיקות והזרמות הכסף שביקשה הנהלת כור נועדו בראש ובראשונה למנוע את 
ההפרה . באחרונה , עקב אי - פירעון ההלוואות ואי - העברת הריבית החצי - 
שנתית למחזיקי האיגרות בארצות הברית , התברר מצבו הקשה של הקונצרן , ובאוצר 
רמזו על העזרה שתועבר לכור . הבנקים הישראליים הקפיאו את צעדיהם והם ממתינים 
להחלטת הסיוע של האוצר . הם נמנעים מלהביע דעה וממתינים להודעת האוצר . 
אך דחיית הישיבה שהיתה אמורה להתכנס ביום א בערב טרפה את הקלפים . הידיעות 
על המגעים עם הגורמים הזרים המגלים עניין ברכישת הקונצרן הוסיפו גם הם לחוסר 
הבהירות , ובתווך נותר הקונצרן , שגורלו עשוי להיחרץ ביום ב הקרוב . עד 
יום ב אמורים להתברר כל הפרטים בנוגע למכירת הקונצרן או הגשת סיוע לו , 
ולא , הוא יהיה חשוף להגשת בקשה לפירוקו מצד עשרות נושים . הצעות הרכישה 
ייבחנו בסוף השבוע ובראשית השבוע הבא . זמן קצר עומד לרשות ראשי הבנקים 
הנושים והאוצר לבחינת ההצעות . החול בשעון הולך ואוזל , ואף יש טוענים 
כי הקונצרן פועל כבר מזמן בזמן שאול . 
