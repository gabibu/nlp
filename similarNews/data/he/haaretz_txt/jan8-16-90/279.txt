יוהאנסבורג ( ע"ר , ע"ץ ) מנהיג השחורים בדרום אפריקה , נלסון מאנדלה 
( 17 ) , אמר אתמול לאשתו , ויני מנדלה , כי הוא מצפה להשתחרר מהכלא 
בתוך שבועות אחדים . בפגישה שנערכה בינו לבין אשתו בבית הסוהר , ביקש ממנה 
מנדלה לערוך סידורים ראשונים לקראת שחרורו . בצאתה מהפגישה שנמשכה שלוש שעות 
ומחצה , אמרה מנדלה לעיתונאים " הפעם זה באמת , אין זה עוד עניין של חודשים , 
שחרורו יהיה מוקדם יותר , אני מלאת תקווה " . זו הפעם הראשונה מאז מעצרו 
של מנדלה באוגוסט 2691 , שהוא או רעייתו מביעים אופטימיות כלשהי באשר לשחרור 
קרוב . מנדלה ניצל את יום השנה ה87 לייסוד הקונגרס הלאומי האפריקאי , אתמול , 
כדי להודיע באמצעות רעייתו על שחרורו הקרוב . הפגישה נערכה לבקשתו , בחווילה 
בה הוא עצור מדצמבר 8891 , בשטח בית הכלא " ויקטור ורסטר " , 05 ק"ם ממזרח 
לקייפטאון . מקורות ממשלתיים מסרו , כי הם מצפים שמנדלה ישוחחר בסוף ינואר 
או לאחר תחילת ישיבת הפרלמנט הלבן ב2 בפברואר . הנשיא דה קלרק אמר בראיון 
עיתונאי , כי הוא מתכוון לשחרר את מאנדלה בהקדם . לדבריו , שחרורו יהיה 
חלק מהמאמצים להביא את השחורים לשיחות על עתיד פוליטי משותף . 
