בנגקוק ( ע"ר ) . מורדים של תנועת קמר רוז הודיעו אתמול כי פתחו במיתקפה 
גדולה נגד בירת המחוז באטאמבאנג שבצפון - מערב קמבודיה , וכי העיר עולה 
בלהבות . לא נתקבל אישור לידיעה זו ממקור בלתי - תלוי , אך מומחים צבאיים 
מערביים אמרו , כי אם נכונה הידיעה , תהיה זו מהלומה קשה לממשלת פנום - 
פן , שאיבדה את השליטה על איזורים כפריים גדולים במערב , אך הצליחה עד 
כה להחזיק מעמד בערים . תחנת הרדיו של הקמר רוז טען כי ההתקפה החלה ביום 
שישי , וכי בשבת עדיין נלחמו המורדים בתוך באטאמבאנג . המורדים הודיעו כי 
היעדים שהותקפו כללו את המטה הצבאי האזורי , שדה התעופה העיקרי בעיר , 
השוק החדש ומה שהגדירו " בסיסים וייטנאמים " בקירבת בית החולים . 
