שיתוף פעולה בין שירות הביטחון הכללי וצה"ל הביא ללכידתו , בימים האחרונים , 
של חבר נוסף בחוליית " הפנתר השחור " , אשר השליטה פחד בקרב תושבי שכם , 
רצחה עשרות משתפי פעולה , ופגעה בעשרות אחרים . דיווח על לכידתו הועבר 
לשר הביטחון , יצחק רבין , לרמטכ"ל , רב - אלוף דן שומרון , וכן לראש 
השב"ך . בפעילות משותפת של השב"ך וצה"ל אותר הצעיר , בשנות ה02 לחייו , 
ולפני כמה ימים נלכד . נודע , כי מאז שחוסלו חבריו , הוריד הצעיר את 
רמת פעילותו ורוב הזמן הסתתר . חוליית הפנתר השחור מנתה כתשעה עד עשרה צעירים , 
רובם תושבי שכם , שבידם היו אמצעי לחימה חמים וכן סכינים וגרזנים . הם 
פעלו לרוב בשעות הלילה , וחיסלו באכזריות רבה חשודים בסיוע לשלטונות ישראל . 
בין השאר , אירגנו תהלוכות של רעולי פנים בקסבה של שכם , ועסקו בפעילות 
רצופה נגד כוחות הביטחון . בעקבות מארב שהציבו להם חיילי צה"ל בפאתי הקסבה 
בשכם , חוסלו חלק מחברי החולייה ואחרים נפצעו . בתום הפעולה הסתבר כי חברים 
בודדים בחולייה הצליחו להתחמק , והמשיכו לפעול בשטח . באחרונה אף נרצח 
תושב שכם , ושוב הופצו כרוזים המודיעים כי חוליית הפנתר השחור לא חוסלה , 
והיא שבה לפעול בשכם . מקורות ביטחוניים מסרו , כי גם אם תחוסל הפנתר השחור , 
עלולות לקום בשטח קבוצות נוספות כדוגמת החולייה הזו . המקורות , שדיווחו 
על כך לגורמי הביטחון המופקדים על כוחות הביטחון וצה"ל , ציינו באורח חד - 
משמעי כי אי - אפשר למנוע את הקמתן של חוליות הרצח הפועלות בשטחים . 
