פקין ( ע"ר ) . ממשלת סין שיחררה את גאו שינג , פעיל פוליטי אשר נאסר 
ביוני על שמילא תפקיד מוביל בהפגנות למען הדמוקרטיזציה כך מסר אחד מחבריו , 
הו דזיאן . גאו היה בעבר מרצה באחת האוניברסיטאות של עיר הבירה . הוא שוחרר 
לפני כעשרים יום , לאחר שריצה מאסר של ששה חודשים בכלא בקרבת פקין . גאו 
דיווח לידידו הו על " טיפול רע מאוד " לו זכה בבית הכלא . לא הוזכר שמו 
של מתקן הכליאה . גאו הובא לידי כך שיודה בטעויותיו , ויבטא את השקפותיה 
של המפלגה הקומוניסטית בקשר לטענות תנועת הדמוקרטיה וביחס לאירועי יוני " , 
אמר הו . גאו והו היו שניים מארבעת המפגינים ששבתו רעב בכיכר הגדולה , 
החל ב2 ביוני 9891 , לאות תמיכה בדרישות הסטודנטים שנאבקו למען יתר דמוקרטיה 
וחירות . פעולתם הביאה להגברת ההפגנות , שהחלו לדעוך בתחילת אותו חודש . 
יומיים לאחר מכן פתחו כוחות הביטחון ביריות , ופילסו דרכם אל מרכז העיר , 
תוך שהם גורמים אבדות כבדות בחיי אדם . 
