שר הבריאות יעקוב צור ביקש משר הבריאות והרווחה של ארצות הברית , ד"ר לואיס 
סלבין , לפעול אצל שר הבריאות המצרי , לשיתוף פעולה ישראלי מצרי בנושאי 
בריאות . השר צור אמר , כי יש הרבה מה לעשות כדי לקדם נושאים משותפים , 
שיכולים גם לתרום לקידום תהליך השלום . הד"ר סלבין סיים אתמול ביקור בן 
חמישה ימים בארץ , ויצא בדרכו למצרים . בטרם עזיבתו של השר האמריקאי את 
הארץ , נחתם בינו לבין השר צור הסכם לשיתוף פעולה בין ארצות הברית וישראל 
בתחום הרפואה . תוקף ההסכם שנחתם הוא עד למאי 5991 והוא מחליף הסכם קודם 
שנחתם ב0891 . ההסכם מתייחס לשיתוף פעולה בהכשרת כוח אדם , מחקרים ביו - 
רפואיים , מערכות מידע , סטטיסטיקה וכו . מדובר בחילופי מידע בנושאי תרופות , 
איידס , חקיקה , תוספות למזון , שאריות חומרי הדברה , בטיחות חומרים 
כימיים , ובנושאים הקשורים בהרגלי בריאות כגון תזונה , עישון , סמים ואלכוהול . 
החומר שקיבלה ישראל מארצות הברית בנושא איידס עישון ותזונה סייע בהכנת חומר 
הסברה בארץ . הוסכם כי יימשך ההסדר לפיו קרן פוגרטי , הקרן של אן - איי - 
אץ בארצות הברית תאפשר לישראל להגיש ששה מועמדים מבתי חולים ומכוני מחקר , 
לקבלת מלגות מחקר בארצות הברית לשנה או שנתיים , לחוקרים שגילם אינו עולה 
על 63 שנים , שסיימו לפני פחות מעשר שנים את הדוקטורט , ויתחייבו לשוב 
ארצה כעבור שנה או שנתיים לכל המאוחר . עוד הוסכם כי אחת לשנתיים יתקיים 
סימפוזיון דו ארצי לסירוגין בישראל או בארצות הברית . מאז חתימת ההסכם קוימו 
חמישה סימפוזיונים . לאחרונה התקיימו סימפוזיונים בנושא סמים ואלכוהול ובנושא 
גרונטולוגיה . 
