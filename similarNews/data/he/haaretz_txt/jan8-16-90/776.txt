ארגון גג חדש של מארגני תיירות יוצאת הוקם במסגרת התאחדות סוכני הנסיעות 
והתיירות . עם התאגדותם קראו 11 מארגני התיירות הגדולים בענף לממשלה , 
לבטל את מס הנסיעות . הם אף הביעו את התנגדותם לתקנות החדשות לרישוי מלווי 
קבוצות לחו"ל של משרד התיירות . בכנס היסוד הסבירו המארגנים , כי מזה מספר 
שנים פועל ארגון מארגני תיירות נכנסת והורגש הצורך בהקמת ארגון דומה , גם 
לתיירות היוצאת . ארגון הגג החדש אמור לטפל בכל הקשור " בהגברת רווחתו 
של הנוסע היוצא ושיפור השירותים הניתנים לו . כן ייצג את הענף מול הרשויות 
בנושאים יחודיים " . כמזכיר ארגון הגג החדש נבחר מנכ"ל חברת סנצורי 0002 עוזי 
אבידן וכגזבר מנכ"ל חברת רימון טיולים ריימונד קרשנר . בארגון הגג החדש 
חברים עוד חברות התיירות : אופיר טורס , אירופה טורס , בוא ניסע , החברה 
הגיאוגרפית , נאות הככר , טיולי גשר , יוסי טורס , נתור ופי . טי . סי . 
בהתייחסו להצטרפותו של ארגון הגג החדש להתנגדותו של האיגוד הישראלי למנהלי 
טיולים לחו"ל , לתקנות משרד התיירות , אמר דובר המשרד הממשלתי , יוסף 
שובל , כי ועדת הכלכלה של הכנסת אישרה את התקנות בנושא מלווי קבוצות לחו"ל 
ב72 לדצמבר . " משרד התיירות רצה להבטיח בתקנות , כי דור המדבר , כלומר 
אותם מלווים אשר הוכשרו במשך השנים קודם לאישור התקנות , יהיו זכאים לרישוי 
בתנאים מחמירים פחות . יתכן , כי עם כניסת התקנות לתוקף , יוקם ארגון 
מלווי קבוצות אחר ובו יהיו 057 מלווי קבוצות , שאינם חברי האיגוד הישראלי 
והם יקבעו תנאי כניסה שיהיו או מחמירים או מקילים פחות . 
