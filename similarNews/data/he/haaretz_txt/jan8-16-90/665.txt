בון ( ע"ר ) . ענק האלקטרוניקה המערב - גרמני סימנס , בלע אתמול את חברת 
המחשבים ניקסדורף , שהיתה סמל להתאוששות הכלכלית המערב - גרמנית אחרי מלחמת 
העולם השנייה . סימנס , הקבוצה התעשייתית השנייה בגודלה במערב - גרמניה 
אחרי דיימלר בנץ , ויצרנית המחשבים הגדולה שבמדינה , הודיעה כי היא רוכשת 
בשלב ראשון % 15 ממניותיה של ניקסדורף , וכך תקבל לידיה את השליטה מידי יורשיו 
של היינץ ניקסדורף . תחרות עזה ושגיאות ניהול גרמו בשנה שעברה להפסדים עצומים 
לניקסדורף . " זהו סוף קשה לעסק משפחתי אשר בראשיתו זכה להצלחה מרובה " , 
אמר ריינהארד פישר , מומחה פיננסי בגרמניה המערבית . משקיפים ציינו כי 
החברה לא נכנסה במהירות מספקת לתחום המחשבים האישיים , ובמקום זה התרכזה 
במחשבים גדולים . בזמנו נשאל היינץ ניקסדורף מדוע סירב לחתום על הסכם לשיתוף 
פעולה עם חברת המחשבים אפל מקליפורניה , והוא השיב : " אני מייצר משאיות , 
לא אופניים " . רכישת ניקסדורף , אשר לדעת מומחים תעלה לסימנס יותר ממיליארד 
מארקים ( 006 מיליון דולר ) , עדיין טעונה אישור מצד הרשות המערב - גרמנית 
נגד טראסטים . מקורות בתעשייה אומרים כי הרשות כבר אישרה באופן פרטי את העסקה , 
בתנאי שסימנס תמכור חלק מעסקי הטלקומוניקציה שלה . סימנס רכשה אשתקד , 
ביחד עם גנרל אלקטריק הבריטית , את חברת האלקטרוניקה הבריטית פלסי , ויש 
לה מחזור שנתי של 06 מיליארד מארקים . 
