פורסמו העדכונים השנתיים להוראות ניהול ספרים לצרכי מס . רוב הסכומים המופיעים 
בתקנות עודכנו בכ%02 . המשמעות היא שבדרך - כלל לא השתנה סיווגם של עסקים 
לקבוצות ומי שמחזורו עלה במשך השנה רק בשיעור האינפלציה , חייב לנהל את 
אותם הפנקסים והרישומים שבניהולם היה חייב גם אשתקד . בנוסף לעדכון הסכומים 
הונהגו גם כמה שינויים מהותיים . לגבי נותני השירותים נקבע במפורש שהם לא 
חייבים לרשום הזמנה על שירות שמחירו אינו עולה על 05 ש"ח , כאשר השירות 
מבוצע בנוכחות המזמין והתמורה מתקבלת עם גמר השירות ( מובן שיש להוציא קבלה 
על התקבול ) . נותן שירות שחייב עדיין בניהול פנקס הזמנות יכול להשתמש 
בפנקס חשבוניות במקומו . במקרה כזה עליו לרשום בפנקסי החשבוניות מייד עם 
קבלת ההזמנה את פרטיו של המזמין ( שם , כתובת , מהות ההזמנה ותאריך ) 
ולהשלים את הרישום באותו הדף בגמר ביצוע השירות תוך ציון הסכום ויתר הפרטים 
לרבות חתימת הנישום . במקרה כזה ישמש פנקס החשבוניות גם כפנקס הזמנות לכל 
דבר ועניין . בהוראות הקיימות היה ספק לגבי סיווגם של בעלי מלאכה שונים העוסקים 
בשיפוצים במבנים . ההגדרה ב"תוספת " החלה על קבלנים כללה גם אותם בתוכה . 
מצד שני ניתן היה לסווגם גם כנותני שירותים שההוראות החלות עליהם הם מסוג 
אחר ולפי " תוספת " אחרת . בתיקון להוראות נקבע שעבודות שיפוצים ותיקונים 
בבניינים לא ייכללו במסגרת ההגדרה של עבודות בניין , ולכן יחולו עליהם ההוראות 
החלות על נותני שירותים בלבד . חלה החמרה בכל הקשור למועדי הרישום בפנקסים 
שונים אצל נותני השירותים . כך נקבע במפורש שמי שמנהל ספר הזמנות חייב לרשום 
את ההזמנה סמוך לקבלתה , כלומר עוד לפני שהתפנה לעיסוקיו האחרים . גם הרישום 
בספרי האורחים בבית מלון , פנסיון וכד , ייעשה סמוך למסירת החדר לאורח . 
מוביל ירשום את ההובלה הנעשית בשכר לא יאוחר מתחילת ביצוע ההובלה . בעלי 
המוסכים חוייבו לרשום את קבלת הרכב ב"יומן העבודה " מייד עם קבלתו לטיפול . 
כל ההוראות בדבר מועדי הרישום בהיותן מחמירות יכנסו לתוקפן רק במארס 0991 . 
( בדבר כללים בכל הקשור להוראות מחמירות ראה " פינת המס " מ98 . 11 . 
72 ) . מאותו מועד יחוייבו גם בעלי המסעדות המעסיקים מלצרים לנהל " יומן 
שירות " , שבו ירשמו בתחילת היום את פרטי המלצרים המועסקים על ידם . במסעדות 
שבהן המחיר כולל שירות לא תהיה חובת ניהול יומן שירות . כוונתם של שלטונות 
המס לעקוב אחר תקבולי המלצרים המקבלים דמי שירות מהלקוחות . קרוב לוודאי 
שלהוראות החדשות תהיה השפעה בכיוון עידוד המעבר לשימוש בחשבונויות הכוללות 
כבר בתוכן את דמי השירות . מלצרים המועסקים במסעדות שאינן כוללות " דמי 
שירות " בחשבוניות יהיו צפויים לשומות מס הכנסה ומע"ם עבור התשר מהלקוחות . 
