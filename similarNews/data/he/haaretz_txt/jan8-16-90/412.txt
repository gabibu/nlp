" סגל נבחרת ישראל בכדורגל ספג אתמול מכה בלתי צפויה , כאשר נכנע 14 לנבחרת 
האולימפית במישחק אימון שהיה באיצטדיון רמת גן . " כל המחמאות לנבחרת האולימפית . 
אני שמח שהיא שיחקה טוב מאד . לנבחרת ישראל אסור להפסיד 14 אפילו במישחק 
אימון " , אמר מאמן הנבחרת יעקב גרונדמן . " ודאי שאני מרוצה . הבקענו 
גולים יפים , אך אסור להסתנוור מהניצחון . תמיד נבחרות צעירות גילו שאפתנות 
רבה במישחקים עם נבחרות מבוגרות " , אמר שלמה שרף מאמן האולימפית . לנבחרת 
האולימפית היה יתרון ברור ברוב שלבי המישחק שנערך לאור זרקורים . דני ניראון 
הכניע ראשון את יעקב אסייג ואיציק זוהר קבע את תוצאת המחצית , 20 . חניכיו 
של שלמה שרף לא הסתפקו ביתרון זה והמשיכו ללחוץ גם במחצית השניה למרות שבהרכב 
היו חילופים רבים . מוטי מזוז העלה ל - 30 וניר שיקווה הבקיע שער רביעי 
לזכות האולימפית . מייקל יפה לא המתיק את הגלולה בשער שהבקיע בדקות הסיום 
14 . גרונדמן לא התקשה להסביר את ההפסד המפתיע . " השחקנים התאמנו חזק 
בבוקר בקבוצות שלהם והגיעו למישחק ללא מנוחה . במישחקי אימון בעתיד נכנס 
את השחקנים מהבוקר . אי אפשר להתאמן חזק בבוקר ולשחק אחר הצהריים , למרות 
שזה לא תירוץ . אין לי כוונה לנקוב בשמות שחקני האולימפית המתאימים לסגל 
הלאומי , כדי לא לקלקל אותם . הם צריכים להוכיח את עצמם במישחקים רציניים . 
אני לא חושב שמישהו שיחק טוב בנבחרת הלאומית . תוכנית העבודה שלנו היא 
להגביר את התיאום בין השחקנים ובעיקר את המעבר מההגנה להתקפה שיהיה יותר 
מהיר . חבל שלא שיחקנו בכל המישחק כמו ב - 02 הדקות האחרונות " , דברי גרונדמן . 
" הניצחון יתרום לנו מבחינה מוראלית " , אמר שרף , שנשאל מי היו הבולטים 
בנבחרת האולימפית : " סתיו אלימלך , איציק זוהר במחצית הראשונה ואורן 
מוחרר " . נבחרת ישראל לא תתאמן בשבוע הבא . הסגל האולימפי עשוי להתמודד 
עם קבוצה מרומניה העומדת לבוא לישראל . 
