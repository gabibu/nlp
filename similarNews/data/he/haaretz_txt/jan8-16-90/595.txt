וארשה ( ע"ר ) . כורים פולנים קיימו שלשום שביתת אזהרה בת שעתיים . השביתה , 
שנערכה במכרה ליד העיר קטוביץ נועדה ללחוץ על הממשלה לערוך רפורמות בתעשיית 
המכרות . השובתים קראו לשינויים במבנה הניהולי של המכרות , והסרת הפיקוח 
ממערכת מחירי הפחם . סוכנות הידיעות הפולנית , שדיווחה על השביתה , לא 
מסרה כמה כורים שבתו . זו הפעם הראשונה שכורים בפולין יצאו לשביתה מאז הקמת 
הממשלה בראשות סולידריות בספטמבר . הממשלה כבר הכריזה על מספר רפורמות בתעשיית 
המכרות , אולם הכורים השובתים טוענים כי הרפורמות אינן מרחיקות לכת מספיק , 
והם תובעים את זירוזן . 
