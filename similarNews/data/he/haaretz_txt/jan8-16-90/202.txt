רבים בוועד הפועל היו צריכים בשבועות האחרונים לאכול את כובעיהם ולהתנצל 
בפני סגן שר האוצר יוסי ביילין . כשיצא בקיץ בהכרזה שיש להתרגל ולהשלים 
עם אבטלה קבועה פחות או יותר של % 7%8 , לא רק הוציאו מהמגירות את הכרזות 
המקומטות המדברות על סולידריות פועלית ומאבק בלתי מתפשר , אלא גם קבעו נחרצות 
שיאכלו את הכובע לפני שתיווצר ההשלמה המבישה . קפמאבינההמשך ידוע הם אילצו 
את פרס להופיע על המרקע כדי להרגיע את הרוחות , להוציא את ביילין ואת מפלגת 
העבודה מהבוץ חודשים אחדים לפני הבחירות להסתדרות , לצאת למסע 001 הפרויקטים 
להצלת מפעלים במצוקה , ולאשרר את ההסכם עם קיסר בדבר הזרמת 002 מיליון שקל 
למשק באמצעות ועדת המנכ"לים . בינואר 09 כבר התמסד תהליך ההשלמה עם אבטלה 
כמעט קבועה של % 9%01 מכוח העבודה . איש בוועד הפועל , למעט קולה הבודד של 
עליזה תמיר , לא מדבר על 001 הפרויקטים של פרס , על הזרמת 002 מיליון למשק , 
על המצב הבלתי נסבל שבו נתונים 061 אלף איש , על הגידול במספר דורשי ביטוח 
אבטלה . הלהיטים העונתיים בפי אמני ההצהרות בוועד הפועל היו בשבועות האחרונים 
דו"ח הביטוח הלאומי על העוני , הצעת תקציב המדינה , ומעל אלה התעבה והלך 
הענן השחור המאיים על " כור " . קיסר יזם קואליציה אד - הוק במליאת הוועד 
הפועל , והצליח לגייס את כל סיעות הבית נגד הצעת התקציב של פרס , בהיותה 
לטענתו מרשם ודאי לפגיעה בזכויות מוקנות של השכירים , בלי שבצדה השני של 
המשוואה ייווצר סיכוי כלשהו לצמיחה ולחילוץ המשק מהדשדוש והדריכה במקום . 
האבטלה ירדה מסדר יומה של ההסתדרות לא רק משום שהנושא מוצה , כי אם משום 
שההסתדרות התגלתה במלוא חולשתה להוביל מאבק מקצועי המשתרע על פני תקופה ארוכה 
יחסית . בחודש יולי היא השביתה את המשק לשעתיים , במחאה על הגידול בממדי 
האבטלה , לא לפני שקיסר האשים את הממשלה בטיפול " בטלני " בנושא , ותבע 
לאסור יבוא עובדים זרים . בכך הסתיים הלכה למעשה המאבק הגדול , שהוצג עוד 
בחודשי האביב כבלתי מתפשר , בהיות האבטלה בגדר אסון חברתי ולאומי . בוועדת 
העבודה והרווחה של הכנסת קבעה באפריל היו"ר , אורה נמיר : " בנושא האבטלה 
אנו מדשדשים בביצה ממארת . לצעירים אין עתיד " . מנכ"ל משרד התעשייה והמסחר , 
יורם בליזובסקי , קבע : " עד שלא יוחלט על צעדים מקרו - כלכליים לצמיחה , 
המלצות ועדת המנכלים ( סיוע למפעלים במצוקה . י"ו . ) לא יביאו לפתרון 
האבטלה . התקציב של 63 מיליון שקל למפעלים במצוקה לא נוצל בגלל הריבית הגבוהה " . 
קפמאביננמיר : " יש לתבוע משר האוצר להוריד לאלתר את הריבית " . נציגת 
ההסתדרות , עליזה תמיר : " הביורוקרטיה אוכלת כל חלקה טובה . המיתון 
של 5691 היה פחות חמור " . קפמאליד , 4בכירי ההסתדרות הוסיפו ואיזכרו את הנושא 
גם בחודשי הסתיו עד הבחירות , מתוך חשש להצבעת מחאה נגד מפלגת העבודה מצד 
עשרות אלפי מובטלים . החששות התבדו מפלגת העבודה חזרה וכבשה את השלטון 
בוועד הפועל עם רוב יחסי שהפתיע אפילו את רואי השחורות . הציבור התרגל והשלים 
עם האבטלה כפי שמתרגלים למזג אוויר , וכך גם בוועד הפועל , שאך חודשים 
ספורים קודם לכן געש וזעם נגד סגן השר ביילין . ביילין לא חידש דבר שלא 
היה ידוע להם , ולא אמר את מה שלא נאמר בשיחות פרוזדור . חטאו היה הוצאת 
הדברים החוצה ערב בחירות , מחשש שיתפרשו כעמדת מפלגה . מול הצהרת ביילין 
עדיין נופפו בחודשי הקיץ במסמך קיסר לחידוש הצמיחה במשק , אך גם מסמך זה 
מצא את דרכו אל הגניזה בהעדר דיאלוג ממשי בין הוועד הפועל לבין האוצר , 
אלא בנושאי אד - הוק דחופים . עתה הנושאים הדחופים של היום תפסו את מקומם 
של הנושאים הדחופים מאתמול ושלשום עוני במקום אבטלה , תקציב במקום עוני , 
כור ותדיראן במקום 001 פרויקטים של פרס , 002 מיליון שקל מקרן צמיחה , 
63 מיליון שקל קרן המנכ"לים . הלהיט האחרון - אחרון עלייה . ההסתדרות 
נרתמת , תומכת , ומגנה את אלה המנסים להציג את העלייה כמי שמעכבת את ההשקעה 
בביעור העוני הישראלי הקיים . תרומתה המיידית היא מוציאה לאור בשפה הרוסית 
מדריך מיוחד לעולה החדש , כדי להקל עליו את הקליטה ולתת הדרכה ראשונית בכל 
הקשור ברשויות ובמוסדות , בקיצור מורה דרך לביורוקרטיה ישראלית מצויה . 
ממה הם יחיו , במה יעבדו , איפה תימצא תעסוקה לעשרות ואולי למאות אלפי 
עולים כאשר 061 אלף ישראלים כבר מובטלים , בלי שעלה בידי ההסתדרות להניע 
את גלגלי השדולה הפוליטית והכלכלית לשנות כיוון במשק ? קפמאבינקיסר והצמרת 
עסוקים עתה בהצלת " כור " , ובכיבוי דליקות בתדיראן . אין בוועד הפועל 
צוות חשיבה המסוגל להציע לממשלה תוכנית חירום לאומית לקליטה במובנה הרחב , 
קליטת עולים חדשים וקליטת מובטלים במהלך משקי חדש , אולי על - ידי גיוס 
משאבים מכל המקורות האפשריים . במקום חשיבה מקיפה וארוכת טווח , משלמים 
היום מס שפתיים לקליטה כפי שעשו אשתקד לאבטלה . ההקבלה אינה מקרית , היא 
מתבקשת מהקשר הענייני הבלתי נמנע בין הנושאים . 
