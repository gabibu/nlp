ראש עיריית חיפה אריה גוראל , קיבל את המסקנה העיקרית מסיכומיה והצעותיה 
של הוועדה לענייני ביקורת בנושא בית הגפן , לפיה יש להפסיק את עבודתו של 
מנכ"ל הבית צבי ישראל . הסכמתו של ראש העיר מהווה נסיגה מתמיכתו במסקנות 
ועדת בדיקה שהקימה הנהלת בית הגפן , בתגובה למסקנות החמורות של דו"ח מבקר 
העירייה . מסתבר שראש העיר , לאחר שעימת בין ממצאי מבקר העירייה , לבין 
מימצאי ועדת הבדיקה שמינתה הנהלת בית הגפן בעצמה , אימץ את מרבית ממצאי 
מבקר העירייה . " הוועדה רואה בחומרה את התייחסות ראש העיר לוועדת הבדיקה , 
שיש בה משום השוואת מעמדן ופגיעה במוסד מבקר העירייה . הגוף היחיד והבלעדי , 
המוסמך לבצע ביקורת עניינית ומקיפה , הינו מוסד מבקר העירייה . הקמת ועדת 
בדיקה , או התייחסות אליה , מהווה תקדים שלילי ומחסום בפני אפשרות של תיקון 
המערכת ושיפור תפקודה " , נאמר בסיכומים . ועדת הביקורת של העירייה דורשת , 
כי תוך זמן סביר מיום מינוי מנכ"ל חדש , ינתן לה דין וחשבון מפורט , ביחס 
לכל הפעולות שננקטו לתיקון הליקויים שפורטו על - ידה . כמו כן ממליצה הוועדה 
למבקר העירייה , לערוך ביקורת משלימה בנושאים שהגיעו לידיעת הוועדה לענייני 
ביקורת וטרם נבדקו . את מנכ"ל בית הגפן צבי ישראל , אי אפשר היה להשיג אתמול . 
