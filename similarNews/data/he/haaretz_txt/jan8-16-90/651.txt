עיריית אור - יהודה העמידה אחד ממשרדיה בבניין העיריה לגוף חרדי , העוסק 
בהחזרה בתשובה . גוף זה נקרא " המרכז לתודעה יהודית ע"י תנועת התשובה באור - 
יהודה " . על לוח המודעות בבניין העירייה מודבקת הודעה מטעמו לתושבי העיר , 
שבה נאמר : " תושבי אור - יהודה היקרים . באחרונה נתגלו מאות מזוזות 
פסולות לחלוטין . אי לכך , פתחנו במבצע בדיקת מזוזות ללא תשלום . אפשר 
לפנות למשרדנו בעירייה " . ראש העירייה , עו"ד יצחק בוכובזה , אמר כי מדובר 
בפעילות שמנהל סגן ראש העיר , חבר סיעת ש"ס . לדבריו , לא הועמד לרשות 
הארגון משרד מיוחד , אלא שסגן ראש העירייה מנצל את משרדו גם לפעילות זו . 
ש"ס חברה בקואליציה העירונית עם סיעת הליכוד , שבראשה עומד בוכובזה . 
