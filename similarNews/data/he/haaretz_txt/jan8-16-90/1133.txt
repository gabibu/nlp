( ע ) . איש צבא קבע תושב גוש - דן , נעצר אתמול בפקודת בית משפט השלום 
בתל - אביב לארבעה ימים , בחשד שביצע מעשים מגונים בבתו , במהלך השנה וחצי 
האחרונות . בא כוח המשטרה טען , שהחשוד נהג לתקוף מינית את אחת מבנותיו , 
שהיא כיום בת 41 , ולבצע מעשים מגונים בבת אחרת , בת ארבע . החוקר ציין , 
כי התלונה התקבלה במשטרה רק ביום ראשון , ובכוונת המשטרה לגבות עדות מאם 
המשפחה , ולחקור את הפעוטה בת הארבע . השופטת שרה גדות ציינה בהחלטתה , 
כי מחומר החקירה , לרבות הודעת החשוד , עולה מסכת ארוכה של תקיפות מיניות 
שביצע הנאשם כלפי ילדתו בת ה41 . השופטת הוסיפה , כי החשוד מסר הודעה מפורטת 
בה הסביר את הרקע למעשיו , תיאר את מעשיו , והיה ער לכך שהוא זקוק לטיפול 
נפשי . השופטת הדגישה , כי החשוד הכחיש מכל וכל את החשד לביצוע מעשים מגונים 
בילדתו בת הארבע . 
