כלכלני ההסתדרות סבורים , כי הצעת התקציב שאושרה בממשלה עלולה להאיץ את 
האינפלציה לשיעור מסוכן , שייצא מכלל שליטה . כך מתברר מניתוח מעודכן , 
שהוכן במכון למחקר כלכלי וחברתי של ההסתדרות , והוגש לדיון במועצה הכלכלית 
חברתית שתתכנס מחרתיים . במסמך נאמר , כי העלאת מע"ם באחוז אחד תוסיף מייד 
למדד כ%8 . 0 , ייקור הדלק ב%01 יוסיף מייד % 61 . 0 , ייקור הסיגריות ב%32 
יוסיף % 71 . 0 , ייקור תעריפי התחבורה הציבורית ב%81 יוסיף % 53 . 0 , ייקור 
המוצרים החקלאיים המסובסדים יוסיף % 21 . 0 , הגדלת עלות העבודה ב - % 2 . 
1 תתרום תוספת שתתגלגל על המדד בשיעור % 34 . 0 , הגדלת תשלומי ההורים לחינוך 
תוסיף % 11 . 0 ותשלום בעד ביקור אצל רופא תוסיף % 55 . 0 למדד . משמעות כל 
הסעיפים הללו מוערכת בך - % 96 . 2 , מעבר לקצב עליית המחירים השנתית של 
ך - % 02 שנרשמה בשנה שעברה . כלכלני ההסתדרות מציינים , כי על המדד עלולות 
להשפיע על עוד עליות מחירים חריגות כגון : ייקור תעריפי הבזק ב%51 לפי דו"ח 
ועדת פוגל , שפירושו תוספת של % 22 . 0 למדד , העלאת הארנונה עקב הקיצוץ 
בהעברות הממשלה לרשויות המקומיות ועליית שכר במיגזר הציבורי מעבר לעליית 
המדד . בנוסף על כך , הם מזכירים את הצהרות בנק ישראל כי אם תימשך האינפלציה 
המואצת לא יהיה מנוס מהתאמה ריאלית של שער החליפין , ופירוש הדבר קפיצה 
למדרגת אינפלציה חדשה של % 52 . לגבי השינויים המוצעים בנטל המס ובחלוקת ההכנסות , 
טוענים כלכלני ההסתדרות כי הנהנים העיקריים מהרפורמה במס יהיו משפחות בלי 
ילדים , או משפחות עם ילדים בני יותר מ81 , ורווקים שהפחתת נקודת הזיכוי 
אינה נוגעת להם . לעומת זאת , יפגע הקיצוץ בקצבאות במשפחות צעירות ובשכבות 
הביניים . אשר לשימוש בעודפי ההכנסות של רשות השידור למימון התקציב , אומרים 
כלכלני ההסתדרות כי שיעור הגבייה הנמוך של אגרת הרדיו והטלוויזיה ( פחות 
מ%05 מהחייבים ) הופך אותה למס בלתי צודק . ביטולה עשוי להוריד את המדד 
בכ%4 . 0 . לדבריהם , קווי המדיניות שמתכנני התקציב מתווים לממשלה , ובהם 
צמצום הסדרי ההצמדה , הימנעות מפיצויי שכר וחיזוק מעמד הממשלה כלפי הביטוח 
הלאומי , יפגעו קשה בשכר הריאלי , בייחוד בשכבות החלשות שיכולת המיקוח 
שלהן קטנה ושתוספת היוקר משמשת ריצפה למניעת שחיקה קשה בשכרם הריאלי , על 
רקע עודף ביקוש בשוק העבודה שממילא מצמצם את יכולת המיקוח של העובדים במו"ם . 
מה גם שהאינפלציה הצפויה תשחק בשיעור ניכר את השכר גם בהסדר תוספת היוקר 
הקיים . 
