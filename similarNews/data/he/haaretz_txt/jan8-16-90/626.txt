יו"ר ועדת העבודה והרווחה ח"ך אורה נמיר ( מערך ) הורתה אתמול ליו"ר ועד 
עובדי שירות התעסוקה אפרים ישעיהו לעזוב את ישיבת הוועדה , לאחר שהביע מחאה 
על דברים שהשמיע ח"ך עמיר פרץ ( מערך ) נגד השירות . ח"ך פרץ מתח ביקורת 
על עריכת ערב מיוחד , לפני ארבעה חודשים בקיסריה , לציון 03 שנה להקמת 
השירות . כמו כן ביקר את ירידי התעסוקה מטעם השירות , ואמר כי ישנה תחושה 
שהאבטלה בארץ מנוצלת בצורה גסה על - ידי עובדים בכירים בו . ח"ך פרץ טען 
כי מסביב למנכ"ל השירות תוכננה מערכת הגנה של עובדיו המושתתת על פחדים . 
לאחר הישיבה אמר ישעיהו : " חשבתי שהדיון בוועדה יתבסס על מתן פתרון תקציבי 
לשירות , שיפור תנאים לצורך טיפול במובטלים , אך להפתעתי , הנושאים שעלו 
היו שונים לגמרי . ניסיתי להסביר שח"ך פרץ טועה בדבריו , וכי הערב בקיסריה 
מומן על - ידי העובדים . אין לי כל כוונה לתקוף את ח"ך פרץ אישית , אך 
לא ניתן לי להמשיך , והוצאתי מהוועדה " . ישעיהו הוסיף כי הוא חבר מפלגת 
העבודה , ומתבייש בצורה שהמפלגה נוהגת בה . " האם אי - אפשר להחמיא למנכל 
שירות התעסוקה , שקידם את השירות והצעידו קדימה , רק משום שהוא נציג של 
מפלגה אחרת ? " שאל . קפידבינח"ך נמיר הסבירה כי לא תתן לאיש מהמוזמנים 
אל הוועדה לתקוף את חברי הכנסת בעת הדיון . " לוועדה הוזמנו אנשים מטעם , 
כדי שיספרו עד כמה שירות התעסוקה נהדר " , הטיחה . " אני רואה בחומרה 
שהביאו לישיבת הוועדה את יו"ר ועד העובדים , המטיף מוסר לחברי הכנסת . 
השירות איבד הרבה מהאמון שרחשה לו ועדת העבודה " . מנכ"ל שירות התעסוקה דוד 
מנע אמר בדיון כי השירות משנה את פניו ועומד בפני ארגון - מחדש ורענון , 
לאחר 03 שנה של שירות חלש ושיטות מיושנות ומסורבלות . מנע תבע ממשרד האוצר 
להפשיר את הכספים שאושרו למחשוב השירות . מנע ביקש את עזרת הוועדה בשמירה 
על עצמאות השירות בהתאם לחוק , כדי שלא יהיה סמוך על שולחן משרד העבודה . 
הוא קבל על תנאי העבודה הקשים של עובדי הלשכות , הנדרשים היום לטפל במספר 
כפול של דורשי עבודה בלא תוספת עובדים . לדבריו , פקידי הלשכות מתקשים לרשום 
סירוב למובטל מפחד האלימות . " פקיד שרושם כי המובטל מסרב לקבל עבודה מסתכן 
ביד שבורה " , אמר . 
