בית משפט השלום האריך אתמול בשמונה ימים את מעצרם של ששה ערבים מתושבי העיר 
העתיקה בעכו , החשודים כי התארגנו לפעילות חבלנית ופוצצו סירות דייגים בעכו 
ממניעים לאומניים . הפיצוצים נעשו על ידי חיבור צינורות הדלק למצתי המנועים , 
דבר שגרם לפיצוץ עם ההתנעה . אתמול הביעו תושבים רבים בעכו העתיקה את שמחתם 
על גילוי החולייה . לדברי הדייגים הם סבלו מהחולייה במשך שנה תמימה . אלה 
נהגו להתפאר בכוחם ולהטיל את מוראם על כל דייגי העיר העתיקה . אתמול אף 
שלח ועד הדייגים מכתב תודה למשטרת מרחב הגליל . קציני משטרה ציינו כי שיתוף 
פעולה בין תושבי העיר העתיקה לבין המשטרה הוא שהביא לחשיפת החוליה . 
