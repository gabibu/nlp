בוורלי הילס ( מיוחד ל"הארץ " ) . שר הביטחון , יצחק רבין , הרעיף אתמול 
שבחים על נשיא ארה"ב לשעבר , רונאלד רייגן והביע בפניו את רגשי תודתו של 
עם ישראל על ידידותו רבת השנים . " לעם היהודי יש הסטוריה בת אלפי שנים 
וזיכרון ארוך . אנחנו זוכרים ולעולם לא נשכח את החברים שבאו לעזרת מדינת 
ישראל ועמה " , אמר רבין . בהמשך העניק השר את עיטור " הר הצופים " לבדרן 
וליזם מארוו גריפין , בנשף זוהר של שוחרי האוניברסיטה העברית , שהתקיים 
בבוורלי הילס . רבין אמר כי בהנהגתו של רייגן , נוצרו התנאים שאפשרו את 
השינויים הדראמטיים המתחוללים עתה בגוש המזרחי ובבריה"ם . " העמידה האיתנה , 
האמונה בארה"ב ובערכיה , גרמו לצד השני להבין כי אין כל דרך להתחרות . 
אתה ייצגת את העולם החופשי והדמוקרטי " , אמר רבין לקול תשואותיהם של כ005 , 
2 איש . הנשיא לשעבר לא נאם , אך ביקש מהקהל להצטרף אליו בהרמת כוסית לחיי 
גריפין , האוניברסיטה העברית וידידות הקבע שבין העם האמריקאי לעם ישראל . 
לנשף החגיגי , שייאפשר פתיחת קרן מילגות ע"ש גריפין לכ005 סטודנטים ישראלים , 
קדמה קבלת פנים צנועה , בה נטלו חלק כוכבי קולנוע ואנשי עסקים עתירי ממון . 
שעות אחדות קודם לכן , במפגש שקיים עם חמישה מעורכיו הבכירים של ה"לוס אנגלס 
טיימס " , הודה שר הביטחון כי בסופו של דבר עלולה ירושלים להוות מכשול מרכזי 
בתהליך השלום , שכן " אין מנהיג ערבי אחד שלא יתבע את חלוקת העיר " . רבין 
טען כי במקום לפתוח בסופו של התהליך , יש להתמקד עתה בפרטים טכניים ובנקודת 
ההתחלה . " הבעיה היא להתחיל . כשתהיה תזוזה יחול שינוי במציאות הקיימת . 
בשלב זה יש לבנות אמון ולהפחית את השנאה ההדדית " . הוא העריך כי לא יחול 
שינוי בדמוגרפיה הבין - מפלגתית בישראל , כתוצאה מהעלייה וציין לשבח את 
רמתם האישית הגבוהה של העולים החדשים . 
