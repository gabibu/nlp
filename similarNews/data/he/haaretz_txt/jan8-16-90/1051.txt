( ע ) . צו הבאה נגד שחקן הכדורסל ארל ויליאמס ( 93 ) , החשוד בהטחת 
דברים בגנות מדינת ישראל והיהודים , הוצא ביום שני בבית משפט השלום בחיפה . 
בא כוח המשטרה ביקש את הצו , בנימוק ששחקן הכדורסל המתגורר בתל - אביב לא 
נענה להזמנות חוזרות ונשנות להתייצב להמשך חקירה במשטרת חיפה . בא כוח המשטרה 
טען , כי במהלך משחק כדורסל שנערך בהיכל הספורט בחיפה , בשלהי אוקטובר 
98 , עשה החשוד תנועות מגונות לעבר קהל הצופים והתפרע בסיום המשחק . לטענת 
המשטרה , ניסה קצין משטרה לבלום את השחקן , ובתגובה העליב ויליאמס את הקצין , 
והתריס בגנות מדינת ישראל והיהודים . ארל ויליאמס נחקר על - ידי משטרת חיפה 
מייד לאחר האירוע , אך זומן להמשך חקירה . שופט השלום החיפאי , חנוך שילוני , 
נענה לבקשת המשטרה והוציא צו הבאה , כמבוקש . 
