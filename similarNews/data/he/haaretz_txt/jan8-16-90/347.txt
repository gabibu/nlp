( ע ) . מנהל לשעבר של מדור מטבע - חוץ באגף הכספים והבקרה בטכניון , 
ראול הירש ( 25 ) , נידון אתמול לשנה וחצי מאסר , לאחר שהורשע במעילה 
בסכום של 051 אלף דולר מכספי הטכניון . הנאשם הורשע , על פי הודאתו , בגניבה 
בידי עובד , רישום כוזב במסמכי תאגיד , מרמה והפרת - אמונים בתאגיד , 
ביצוע עסקה במטבע - חוץ ללא היתר , והוצאת מט"ח מישראל לבנק באירלנד . שופט 
בית - המשפט המחוזי בחיפה , מיכה לינדנשטראוס , ציין בגזר הדין , כי הנאשם 
מעל בכספי הטכניון במשך שש שנים , באופן שיטתי ובהתמדה . הוא גנב מכספי 
המוסד אשר נתן בו אמון והעסיקו בתפקיד נכבד . " מעשיו של הנאשם מחייבים 
הטלת עונש שישקף , במלוא העוצמה , את סלידת החברה ממעשים אלה " אמר השופט . 
הירש שימש ראש מדור מט"ח באגף הכספים והבקרה של הטכניון בשנים 2888 . במהלך 
עבודתו שלשל לכיסו מכספי המוסד מטבע - חוץ , במזומן , שהגיע לידיו מהקצבות 
שיועדו לסגל האקדמי להשתלמות בחו"ל . הנאשם מעל , במשך השנים , בכספי הטכניון 
בסכום כולל של 051 אלף דולר על - ידי רישום כוזב במסמכי המוסד . הוא הוציא 
מישראל 02 אלף דולר מכספי המעילה , אותם הפקיד בבנק בדאבלין , אירלנד . 
הטכניון הגיש לבית המשפט תביעה אזרחית נגד ראול הירש , להחזרת כספי הגזילה . 
הנאשם ביקש את רחמי בית המשפט וטען , כי הוא חולה לב הזקוק לניתוח מעקף 
כלילי . השופט דחה את המלצת שירות המבחן , לגזור על הנאשם עונש מאסר אותו 
ירצה בעבודות שירות לציבור . עם זאת הוא המליץ בפני שירות בתי הסוהר , לתת 
לנאשם טיפול למחלת הלב ממנה הוא סובל . 
