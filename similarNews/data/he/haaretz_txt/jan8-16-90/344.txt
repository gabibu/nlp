" לואי רוט , יו"ר הוועד הארצי של עובדי בנק לאומי מתנהג כמו הרודן צאושסקו , 
אך כמו שלרודן אמרו צאו צאו , כך גם יאמר לרוט " . זו אחת הטענות שהושמעו 
אתמול בכנס חירום , שערכו חלק מנציגי ועד עובדי בל"ל , המייצגים לטענתם 
כ0005 עובדים . בתום הפגישה הוחלט על הקמת ועד פעולה , שייפה את הנוכחים 
להמשיך בעיצומים בסניפי הבנק , וזאת למרות צו מפורש של בית המשפט , שניתן 
שלשום . נציגי הוועדים , הודיעו כי יכבדו את החלטת בית הדין לעבודה , שקרא 
לשובם של העובדים לעבודה , אך הסבירו כי אינם אחראים להתנהגות העובדים בנימוק 
כי לא יתכן שלעובד יהיה חשק לעבוד , בשעה ששכרו נשחק " . הערעור הפומבי על 
סמכותו של יו"ר הוועד הארצי של בל"ל , המייצג 000 , 01 מעובדי הבנק מסמל 
את הקרע המוחלט שחך בין חברי הוועד ליו"ר . בכנס אתמול הושמעה קריאה גלויה 
להדחתו ולפירוק מה שכונה על ידי משתתפי הכנס " החתונה המשותפת של הנהלת 
בנק לאומי , לוטי רוט ואלקנה לבקוביץ , מההסתדרות " . בכנס השתתפו חברי 
הוועד אמנון בועז , שלמה יפרח , יהושוע נגרין ויצחק מטלון . הדוברים קראו 
להנהלת הבנק להפסיק ולתמוך בלואי רוט , יו"ר הוועד הארצי , מכיוון שאין 
הוא מייצג באמת את האינטרסים של כלל העובדים . " החבירה של הנהלת בנק לאומי 
ללואי רוט ולהסתדרות , גרמה לכך ששכר עובדי בנק לאומי נשחק בשכר בצורה קיצונית , 
והרבה יותר מכל הבנקים האחרים " , נטען בכינוס . עוד נטען כי כלל עובדי 
הבנק מקופחים לעומת קבוצה של 003 עובדים , הכוללים את עובדי המיסלקה , 
המחשב והמשלוחים . אלה , נטען בכנס , מקבלים הטבות בשכר ללא שום פרופורציה 
לתרומתם הממשית . כך למשל , בנושא המו"ם למעבר לפרויקט קשב בלוד , נטען 
כי לחלק מעובדים אלה הוצאה תוספת שכר של 000 , 1 שקל וכן הטבות שונות ובכלל 
זה האפשרות לקבלת הלוואה בתנאים מוזלים , לשם רכישת דירה . נציגי הוועדים 
תקפו בצורה קשה גם את הנהלת בנק לאומי , על כך שהיא משתפת פעולה עם רוט . 
לטענתם , בעוד ששכר עובדי הבנק נשחק , הרי ההנהלה דואגת ששכר המנהלים 
יהיה צמוד מידי חודש , למדד המחירים לצרכן . לואי רוט יו"ר הוועד הארצי 
של עובדי בל"ל , אמר בתגובה כי הכנס אתמול מבטא אתתיסכולם האישי של שלמה 
יפרח ואמנון בועז , שלא הצליחו להבחר לתפקיד יו"ר הוועד . רוט אומר כי 
קבוצת העובדים בבל"ל שזכתה לתוספות , עובדת במשמרות ושעות נוספות , ולכן 
יש סבירות בכך שיקבלו תוספות אלה . רוט תקף את חברי הוועד , האחראים לארגון 
הכנס אתמול , וטען כי הם נוהגים כגנרלים סיניים המנסים בדרך ביריונית לשבש 
את עבודת הארגון " . יו"ר הוועד הארצי של בנק לאומי הודיע כי אם תתקבל החלטה 
ללכת לבחירות מוקדמות , שבמסגרתן יבחר יו"ר הוועד הארצי על ידי כלל עובדי 
הבנק , הוא מוכן להענות ליוזמה זאת . 
