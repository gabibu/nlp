דברי ימי עמנו מספרים על מחסור משווע בשכבות אוכלוסייה נרחבות בכל הדורות . 
ותיקי הארץ זוכרים היטב את עניי ירושלים , את עניי הכותל , שהסופר יהודה 
בורלא כתב עליהם את ספרו " בצל עניי הכותל " כעשור לפני יסוד המדינה . 
היום לא ייאמן באיזה כוכים חשוכים ומלאי טחב שכנו עניים מרודים אלה , ששמחו 
על כל מיל שהושיטו להם המבקרים בכותל המערבי . בימי הגשם והשרב הכבד ישבו 
נשים לחוד וגברים לחוד והתחננו חרש למיל אחד אם לא יספיק ללחם לאותו היום , 
אז לפחות לחלה קטנה לשבת . שמענו על " יהודי החלוקה " שקיבלו תרומות מחו"ל 
מאנשים שסברו שעליהם לתמוך ביהודים היושבים בארץ במקומם . כמה קיטרגו החלוצים 
על אותם יהודים קשי יום שדבר אחד החזיק אותם כאן : מצוות ישיבת ארץ ישראל . 
את התמיכה שקיבלו החלוצים עצמם מטעם מוסדות לאומיים הם ראו כדבר מובן מאליו 
כתמורה על ההתיישבות , ייבוש ביצות ושמירה . היום , כאשר משקים מקבלים 
מיליוני שקלים מקופת הכלל , נראה הדבר אחרת . בזמנם קיבלו " חלוקה " 
לפת לחם . היום מקבלים כדי לכסות הלוואות למותרות שמקבלי " החלוקה " אז 
לא חלמו עליהם . קפמאבינהתורה קבעה את הכלל : " ועני לא יחדל מקרבך " . 
כיוון שכך , עליך להושיט לו ידך . נקבע גם מעשר עני שיש להפריש פעמיים 
בשבע שנים ומי הוא עני לצורך מתן מעשר , לצורך איסוף פיאה לקט ושכחה בשדה 
ובכרם . נקבעו כללים גם ביחס להלוואות שיש לתת לעני , ונקבע שאסור לקחת 
עבוט משמלתו או מכסותו , " במה ישכב , והיה כי יצעק אלי ושמעתי כי חנון 
אני " ( שמות כ"ב 62 ) . באחרונה טיפל גם ד"ר יהודה נאמן בנושא העוני 
בגליל בימים שלאחר חורבן בית שני , בחוברת בית - מקרא ( קי"ט ) . עם 
עקירתם ממקומם ליהודה ולגליל איבדו תושבי ירושלים את מטה לחמם , את מגוריהם , 
את מעמדם בחברה וכך גם את ביטחונם בפרנסה היום - יומית . לא אחת שאלו חוקרי 
העתים , למה יישובי הגליל היהודיים החלו לפרוח רק במאה השלישית והרביעית ? 
למה רק אז נבנו מבני ציבור ובתי - כנסת מרשימים ? פשוט , לפני כן העוני 
שלט בכל . לרוב בתי העניים לא שרדו , כי במשך הדורות השתפר מצבם של יהודי 
הגליל . במקום חדר מגורים זעיר וחשוך בנו בניין מרווח יותר . הלא ראינו 
בימינו את התהליך של הפיכת הבתים הדלים של המתיישבים לבתי פאר מרווחים . 
כך בדיוק קרה במאות הראשונות לספירה . די לפתוח את המקורות , במשנה ובתלמוד 
ולקרוא על חכמים מובהקים שנאלצו להתפרנס ממלאכות כמו פחמי , סנדלר או עושה 
מחטים . היו בעלי חנויות שפתחו אותן רק עד שהרוויחו די פרנסת המשפחה לאותו 
היום . אז סגרו את החנות ופנו ללימוד תורה . היו גם חוטבי עצים , והיו 
אף חכמים שגם לחם יבש לא היה מצוי בביתם . ולא רק בגליל , גם ביישובי הדרום 
היו עניים מרודים . חכם מופלג כרבי יהושע בן חנניה , שהיה פחמי , הוכיח 
את רבן גמליאל בזו הלשון : " אי אתה יודע בצערן של תלמידי חכמים במה הם 
מתפרנסים ובמה הם ניזונים " . רבי יוחנן בן נורי נאלץ לצאת ללקט עם הנמושות , 
כדי לפרנס את בני ביתו . למרות כל זה , הם ישבו ולמדו ולימדו . בבתי - 
האולפנא דאז לא היו שביתות בגין אי תשלום משכורת או הצרת דמי תשלום שבתון . 
הלא רבי חנינה די היה לו בקב חרובים מערב שבת לערב שבת . את בנות ישראל 
בתקופות העוני הקשות תיאר ר ישמעאל בן אלישע מכפר עזיז שבדרום הארץ , בזו 
הלשון : " בנות ישראל נאות הן , אלא שהעניות מנוולתן " . או : " ריבה 
אחת מלקטת שעורים מתחת גללי הסוס " . קפמאבינגם מקורות של נוכרים מספרים על 
העוני הנורא בקרב היהודים . כך אמר המוקיון בתיאטרון : " היהודים האלה 
שומרי שבתות הן , וכל מה שהן יגיעין כל ימי השבת ( השבוע ) אוכלים בשבת , 
ואין להם עצים לבשל בהן והן שוברים את מטותיהן ומבשלין בהן , והם ישנים 
בארץ ומתעפרים בעפר . . . " כן מספרים על היהודים שהם אוכלי חרובים וחוחים 
שהוא מאכל עניים . הם לובשים בגד אחד ויחיד כל ימי השבוע , כי אין להם 
נוסף . למרות התפילה המקובלת והנפוצה " ונא אל תצריכנו ה אלוקינו לא לידי 
מתנת בשר ודם ולא לידי הלוואתם " , נזקקו רבים לחסדי אדם כדי השגת ארוחה 
חמה אחת בשבוע . כך היו נוהגים להזמין עניים לאכול ימים קבועים בביתם , 
דבר שברבות הימים נודע בגולת אירופה במושג " לאכול טייג " . דבר זה שינו 
אחר כך במדינות מתוקנות למוסדות צדקה שבהם קיבלו העניים ארוחה חמה חינם או 
תמורת פרוטות . נראה שגם מוסדות סעד אלה לאספקת ארוחה חמה מקורם באכסניה 
שליד בתי - הכנסת . שם מצאו עניי העיר מקום לישון וארוחה חמה . כנראה נדדו 
העניים לאותם בתי תמחוי , שבהם האוכל היה בשפע . נדידה זו קיפחה את חלקם 
של העניים המקומיים . ומשנשאלה השאלה מי מהעניים קודמים , קבעו : עניי 
עירך קודמים ! אחת המסקנות המעניינות ביחס לעוני הקשה אחרי החורבן ואחרי 
המרד היא , שעקירתם של אנשים מביתם ומאדמתם , מהרגלי החברה והחיים , הם 
שהפחיתו בהם את הביטחון העצמי . הדיכאון פגע ביכולתם לתפקד . ראש המשפחה 
כבר לא היה יכול להופיע כבעל הסמכות המוחלטת , כאשר התקשה לפרנס את בני 
ביתו . דברים אלה מזכירים את מצבם של עולים חדשים רבים בתחילת שנות החמישים , 
אולי גם היום . העקירה מהסביבה הטבעית לאזור חדש בלתי מוכר בתנאים חדשים 
וללא ביטחון בפרנסה , הביאו לידי עוני לא רק לדור אחד , אלא לדורות אחדים . 
עד שבני הבנים של הנעקרים לאזור חדש התאוששו , היכו שורשים והחלו להתפרנס 
מהקרקע שבה צמחו וגדלו . או אז חייב אדם לזכור את אשר היה לפנים : " זכור 
ימות עולם , בינו שנות דור ודור , שאל אביך ויגידך , זקניך ויאמרו לך " . 
לזכור אשר קרה לו או להוריו , ולא להסתגר בארמונות שן החדשים . גם לדעת 
את העיקרון הקדום : ועני לא יחדל מקרבך . 
