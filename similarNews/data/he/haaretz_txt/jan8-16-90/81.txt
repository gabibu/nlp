מי הגורם הנושא היום באחריות הממלכתית לקליטת מאות העולים מבריה"ם הנוחתים 
מדי יום בנמל התעופה בן - גוריון ? שר הקליטה הרב יצחק פרץ , או יו"ר הנהלת 
הסוכנות שמחה דיניץ ? יו"ר ועדת השרים לקליטת העלייה שר האוצר שמעון פרס , 
או יו"ר ועדת המנכ"לים לקליטת העולים , סגן שר האוצר ד"ר יוסי ביילין ? 
ראש מחלקת העלייה בסוכנות אורי גורדון , או שמא שר השיכון דוד לוי , המופקד 
על בניית דירות לעולים ? קפמאבינלאיש אין תשובה מוסמכת על שאלה חשובה זו , 
מן הטעם הפשוט ששום גורם ממשלתי או סוכנותי איננו נושא באחריות כוללת ל42 
אלף העולים שהגיעו ארצה אשתקד ול0405 אלף העולים העשויים לבוא ארצה במרוצת 
השנה . " נפגשתי עם ראש הממשלה יצחק שמיר " , אומר אורי גורדון , " והסברתי 
לו שלא יעלה על הדעת שהטיפול בקליטתם של מאות אלפי עולים מבריה"ם יתבצע בשיטות 
שגרתיות . הצעתי לו להקים רשות לעלייה ולקליטה שתהיה משותפת לממשלה ולסוכנות 
שבראשה יעמוד ח"ך אריה ( ליובה ) אליאב , שהוא איש ביצוע ממדרגה ראשונה , 
היה סגן שר הקליטה וייצג את ישראל בשגרירות במוסקווה . לחילופין הצעתי 
לו להציב בראש הרשות שתוקם שר בלי תיק , מרדכי גור או משה נסים , כי המצב 
הנוכחי אינו יכול להימשך " . גם יו"ר הנהלת הסוכנות , שמחה דיניץ , תומך 
בהקמת רשות לעלייה ולקליטה . אבל לדעתו , במציאות הפוליטית השוררת כיום 
בארץ יש לכך סיכויים קלושים בלבד . דיניץ סבור , כי הקמת ועדת השרים לקליטה 
בראשות שר האוצר ועדת המנכלים בראשות סגן שר האוצר היא פתרון סביר לתיאום 
בין כל הגורמים המעורבים בקליטת העולים ( משרד השיכון , התעסוקה , החינוך , 
הבריאות , הקליטה , שירות התעסוקה ומחלקת העלייה של הסוכנות ) . אבל 
גורמים המטפלים בקליטת העולים דוחים בתוקף טיעונים אלה . לדבריהם , אנחנו 
נמצאים במצב חירום בתחום קליטת העולים . בעוד חודשים ספורים יאוכלסו כל 
הדירות בשכירות שעדיין קיימות במלאי . אין שום גורם העוסק בתכנון כולל של 
בניית דירות לעולים ביישובים שבהם יש להם סיכוי למצוא תעסוקה . אין מי שירכז 
ויתאם את הפעילות הכרוכה בהכשרה ובהסבה מקצועית של אלפי מהנדסים וטכנאים , 
שספק אם ימצאו מקורות תעסוקה במקצועם . " חייבים להקים כוח משימה מיוחד 
לקליטת גל העולים " , אומר גורדון , " משום שעם כל הכבוד וההערכה לוועדת 
המנכ"לים , היא עוסקת במציאת פתרונות אד - הוק , ולא בהכנת תוכנית לאומית 
כוללת לקליטה " . כיום הפעילות בתחום קליטת העולים מפוצלת בין גורמים שונים . 
" תאר לעצמך " , הסביר עובד ממשלתי בכיר , העוסק שנים רבות בקליטת עולים , 
" שצה"ל היה יוצא למלחמה בלי שר ביטחון ורמטכ"ל , אלא רק עם מג"דים , 
מח"טים וכמה אלופי פיקודים . אם זה היה קורה , היו כולם טוענים שזאת שערורייה 
רבתי . אבל כשאין שר האחראי על קליטת העולים , רמטכ"ל שינווט ויפקח על 
הפעילות המורכבת והסבוכה של הבאת העולים והתאקלמותם בישראל , איש אינו מתרגש 
וכולם עוברים לסדר היום , כי במלחמה הזאת אמנם יש קורבנות , אבל לא נשפך 
דם " . הכל מודים כי מנהיג ש"ס , הרב יצחק פרץ , מוגדר אמנם כשר הקליטה , 
אבל אין בידיו סמכויות ואמצעים כדי לרכז את הטיפול הכולל בקליטת העולים . 
למעשה הוא עומד בראש משרד קטן , דל תקציבים , שנועד מלכתחילה להיות גוף 
מתאם בין משרדי הממשלה האחרים . למשרד הקליטה אין דירות , והוא גם איננו 
מסוגל להציע מקורות תעסוקה לעולים . למעשה מטפלים הרב פרץ והכפופים לו בקטע 
צר של נושא הקליטה . " הבעיה שלי היא " , אומר הרב פרץ , " שמוטלת עלי 
אחריות כבדה , אך האמצעים לא נמצאים בידי . אי אפשר להטיל עלינו מטלות 
כה כבדות ולא להעמיד לרשותנו את הכלים " . גם משרד השיכון מטפל רק במגזר 
אחד : נושא הדיור . השר דוד לוי אמר , כי משרדו איתר קרקעות לבנייה , 
גיבש תוכניות לשיפוץ דירות , ועומד להכשיר עד סוף מארס 005 , 3 דירות בעלת 
של 082 מיליון שקל . אבל הוא מיצר על כך שמעכבים קבלת החלטות מה שעלול 
לגרום נזק חמור . " אני מקווה שנתעשת ונצא מהשגרה ונראה נכוחה את ההתפתחות 
החשובה הזאת " , אומר לוי . הוא הדין בעניין הסוכנות היהודית . באמצעות 
מחלקת העלייה , הסוכנות משתתפת במחצית עלות קליטתם של העולים בקליטה הישירה , 
ואחראית לקליטתם של % 52 מן העולים במרכזי הקליטה . היא מממנת את הוצאות 
הטיסה והמטען של העולים מבריה"ם לישראל , אבל אין לה נגיעה לנושא השיכון , 
התעסוקה והחינוך של העולים וילדיהם . כדי להמחיש עד כמה התיאום בין הגורמים 
המעורבים בקליטה לקוי , ובאיזו מידה קיים ריב סמכויות כשכל גורם שומר על 
חלקו במערכת , די לומר שלאנשי מחלקת העלייה של הסוכנות אין דריסת רגל בנמל 
התעופה . השר פרץ החליט כי זו " אחוזה פרטית " של משרד הקליטה , וכל 
מאמציהם של דיניץ וגורדון לשנות את המצב עלו בתוהו . הגיעה העת שראש הממשלה 
יצחק שמיר , המפגין התעניינות רבה בקליטת גל העלייה מבריה"ם , ידע להתעלות 
מעל לשיקולים כיתתיים - פוליטיים ויפעל במרץ לכינונה של רשות ממלכתית לקליטת 
העולים , שתגבש תוכנית - אב לאומית כוללת לקליטה . תוכנית כזאת תבטיח היערכות 
נכונה ומתוכננת יותר לקליטת רבבות העולים ממוסקווה ומלנינגרד , מקייב ומאודסה , 
מטשקנט ומנובוסיבירסק , המצפים בכיליון עיניים לאשרות יציאה ולכרטיסי טיסה 
כדי לבוא אלינו . 
