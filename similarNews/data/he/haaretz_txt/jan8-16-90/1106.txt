הונג קונג ( ע"ר ) . המדיניות השנוייה במחלוקת של הונג - קונג , בדבר 
גירושם בכוח של פליטים וייטנאמים , הושעתה ויתכן כי יעניקו ארכה נוספת לתוכנית 
של שיבת הפליטים מרצונם לארצם . כך אמרו אתמול מקורות דיפלומטיים מערביים . 
" איש לא יוכל לומר זאת בוודאות , אך ברור משורה של התפתחויות , כי למשך 
תקופה מסויימת לא יהיו עוד גירושים בכוח " , אמר דיפלומט לכתב רויטר . הונג - 
קונג , אשר בה כ000 , 65 פליטים וייטנאמים במחנות מעצר , ובריטניהעוררו 
ביקורת בין - לאומית קשה , בעיקר מצד ארה"ב , כאשר 15 גברים , נשים וילדים , 
אולצו לשוב לארצם ב21 בדצמבר . דובר בריטי אמר בשבוע שעבר , כי יש סימנים 
שארה"ב מוכנה להיות קצת יותר גמישה בהתנגדותה להחזרת הפליטים בכוח לארצם . 
אולם הדיפלומט המערבי , העוקב אחר ענייני הפליטים , אמר כי אין פירושו 
של דבר שארה"ב שוקלת שינוי ניכר במדיניותה . " התנהלו שיחות בין ארה"ב ובריטניה 
בנושא זה , וזו הסיבה שהוועידה הבין - לאומית בזנווה , נדחתה מהשבוע לחודש 
הבא " , אמר הדיפלומט . מחר אמור לצאת להאנוי מטוס ובו 021 פליטים וייטנאמים 
שהודיעו מרצונם , כי הם רוצים לשוב לארצם . שתי טיסות נוספות אמורות לצאת 
בפברואר . בטיסות אלה יחזרו קצת יותר מאלף פליטים מרצונם לווייטנאם , ומצפים 
כי במשך השנה ישובו 000 , 5 פליטים . 
