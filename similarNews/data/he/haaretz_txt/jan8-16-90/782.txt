חברת אולמפיק התריעה בפני מנהל נמל התעופה בן גוריון בלוד , מוטי דבי , 
כי לא תישא באחריות לתביעות מצד נוסעים , בשל איחורים אשר נגרמו באחרונה 
בבדיקות הבטחוניות בנמל , והמראת המטוסים ללא הנוסעים המאחרים . יתרה מכך , 
החברה מתכוונת להפנות לשלטונות הנמל , נוסעים שיטענו לגרימת נזקים בעניין 
זה . הפניה אל שלטונות נמל בן - גוריון נעשתה לאחר איחור משמעותי של שעה 
ומחצה ב5 לינואר , במועד המראתה של טיסה מספר 203 לאתונה , בשל עיכוב בבדיקות 
הבטחוניות . מדובר במטוס בו יצאו חברי המשלחת מאיטליה , אשר השתתפו בהפגנת 
שלום עכשיו בירושלים בשבת שלפני כן . האחראי תחנת חברת התעופה בלוד אבי יניב 
התלונן , כי האיחור גרם נזק כספי כבד לאולימפיק . הוא מנה שלושה איחורים 
רצופים נוספים במועדי המראתם של מטוסי החברה מסוגים שונים בהם מטוס רב תכולה 
מדגם בואינג 747 , וכן מטוס 737 ואיירבוס אי - 003 . לטענתו , גרמו העיכובים 
לפגיעה בציבור הנוסעים של החברה , שכן לא התאפשר לחברת התעופה , להעביר 
נוסעים לטיסות אחרות , ורבים מהם אף הפסידו את טיסות ההמשך שלהם . נציג 
החברה אף הזהיר , כי ייאלץ להפנות תלונות מצד נוסעים בנושא זה ישירות לשלטונות 
התעופה . דובר רשות שדות התעופה , מנחם אייל , אמר אתמול בתגובה , כי 
אם מבקשת חברת אולימפיק לטוס בביטחון מלא מנמל התעופה בן גוריון בלוד , 
על נוסעיה לעבור את הבדיקות הבטחוניות . לדבריו , אין בדעת רשות שדות התעופה 
לוותר על ביצוען של בדיקות הביטחון . לדברי אייל , מידת התקדמותן של הבדיקות 
הבטחוניות , מבחינת משך הזמן הימשכותן , תלוי במידת שיתוף הפעולה מצד הנוסעים . 
במקרה של קבוצת הנוסעים מאיטליה , שנטלו חלק בהפגנה , הם סירבו , לדבריו , 
לשתף פעולה , דבר שגרם לעיכוב ולאיחור במועד המראתה של הטיסה . לדברי 
אייל , אין האשם במקרה כזה בחברת התעופה אלא בנוסעים . 
