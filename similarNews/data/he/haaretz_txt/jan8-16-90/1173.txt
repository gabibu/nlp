( עש"ת ) . שר החינוך והתרבות מר יצחק נבון הזמין ללשכתו אתמול את פרוף 
נחום ( איליה ) פיאטצקי - שפירו , כדי לשוחח , כביכול , על קליטת מדענים 
בישראל . אולם הסיבה האמיתית להזמנה הייתה לבשר לו על זכייתו בפרס קרן וולף 
במתמטיקה לשנת תש"ן . פרוף פיאטצקי נולד בברית - המועצות בשנת 9291 , 
ועבד באקדמיה הסובייטית למדעים . לאחר שהחליט לעלות ארצה נאלץ להתפטר מעבודתו 
ונחשב למסורב עלייה . רק בעקבות לחץ בין - לאומי הותרה עלייתו ארצה בשנת 
6791 ואז התקבל כפרוף מן המניין באוניברסיטת תל - אביב וכפרוף באוניברסיטת 
ייל בארצות - הברית , בה הוא מלמד כמה חודשים מדי שנה . בנימוקי הוועדה 
הבין - לאומית נאמר , כי הפרס מוענק לו " בעבור תרומותיו היסודיות בתחומים 
ההומוגניים המורכבים , בתורת החבורות הבדידות , בתורת ההצגות ובתבניות 
האוטומורפיות " . עוד מוסיפה הוועדה כי במשך ארבעים שנה תורם שפירו תרומות 
נכבדות למתמטיקה ברעיונותיו חדשים ובהעמידו שורה של תלמידים בתחום זה . 
בזכייתו יהיה הפרוף הישראלי הראשון שמקבל את פרס קרן וולף למתמטיקה . יחד 
איתו יקבל השנה את הפרס גם פרוף אניו דה - גורגי מאיטליה . 
