מזכירות הליכוד עומדת לקבל הערב החלטה בעד שינוי שיטת המשטר בישראל ובחירה 
ישירה של ראש הממשלה , ותחייב את סיעת הליכוד בכנסת לקדם את הצעת החוק בנושא 
זה במליאת הכנסת . לשינוי שיטת הבחירות תיתן מזכירות הליכוד עדיפות משנית . 
ח"ך חיים קורפו יציג בפני המזכירות את מסקנות הוועדה המיוחדת שעמד בראשה 
מטעם הליכוד . קורפו מונה על - ידי ארנס , לבדוק היבטים שונים של שיטת 
הבחירות והממשל ובעקבות סקרים שנערכו עבור הליכוד , נמצא כי בשנים הקרובות 
מצבו של הליכוד יהיה עדיף אם תשונה שיטת הממשל וראש הממשלה יבחר בבחירה ישירה . 
המלצתה של ועדת קורפו היא , לתמוך בשינוי שיטת הבחירות כפי שהציעה ועדה 
בראשותו של השר גד יעקובי , בתנאי שבמקביל או אפילו קודם לכן ישונה החוק 
וראש הממשלה יבחר בבחירה ישירה . מאחורי היוזמה לקבלת ההחלטה הערב במזכירות 
הליכוד , עומד סגן שר החוץ ביבי נתניהו שהגיש לפני מספר חודשים הצעת חוק 
לכנסת , הקובעת כי בחירתו של ראש הממשלה תהיה נפרדת . נתניהו טוען כי ההצעה 
לשינוי שיטת הבחירות , לא תפטור את המצוקה הקיימת בשיטה הקואליציונית והממשלות 
שיורכבו גם בעקבות שינוי שיטת הבחירות יהיו תלויות בסיעות הקטנות . לא כך 
הדבר גורס נתניהו , בבחירה ישירה של ראש הממשלה . זו תנטרל את השפעתן של 
הסיעות הקטנות ומיד בתום הבחירות יהיה ברור מי הוא ראש הממשלה לארבע השנים 
הבאות . נמסר כי הליכוד אינו מתנגד לשינוי שיטת הבחירות , כפי שמציעה ועדת 
יעקובי , לפיה 06 חברי כנסת יבחרו בבחירה ישירה במחוזות ו06 חברי כנסת בבחירות 
ארציות , אך התנאי של הליכוד הוא , שתינתן עדיפות לשינוי שיטת המשטר . 
