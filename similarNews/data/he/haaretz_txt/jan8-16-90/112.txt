מוסקווה , ( ע"ר ) . 37 נשים ברפובליקה של טורקמניה שבמרכז אסיה הסובייטית 
התאבדו ב9891 בשריפה , כדי להמלט מרדיפות ונגישות של אבות ובעלים כך מסר 
השבועון הסובייטי " סויוז " . " סויוז " , מוסף סוף השבוע של העיתון " איזווסטיה " , 
מסר כי הנשים לא מצאו דרך אחרת לפתור את מצוקתן במסגרת החברה המוסלמית בטורקמניה , 
אשר מייחסת ערך מועט ביותר לגורלן , אושרן ושאיפותיהן של נשים . בדיווח 
נמסר כי כוחות המשטרה והתביעה בטורקמניה התעלמו מן הבעייה ואין הם מוכנים 
לצאת נגד המסורת העתיקה , לפיה נתונות הנשים למעשה בתנאי עבדות ברפובליקה 
סובייטית זו . מתוך 37 מקרים של הצתה עצמית עליהם דווח ב9891 , נחקרו על 
ידי השלטונות המקומיים רק 11 מקרים , טוען " סויוז " . לפי דיווחים קודמים 
התאבדו 072 נשים בשריפה ב7891 ברפובליקה הסובייטית השכנה , אוזבקיסטן , 
שאוכלוסייתה גדולה פי חמישה מזו של טורקמניה . בשתי הרפובליקות שולטות 
מסורות מוסלמיות נוקשות המתייחסות לנשים באופן משפיל . " האם אחיזת הברזל 
של האיסלאם היא כל כך חזקה כיום בחיי המשפחה ובאורחות החיים בכלל , עד שנשים 
צעירות אלו שהתייאשו ממציאת פתרון למצוקתן נדחפות למעשי ייאוש , שופכות 
על עצמן נפט , והופכות לאבוקות חיות ? " , שואל השבועון . 
