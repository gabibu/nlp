זוכרים את החנווני שתמיד מכר ללקוחותיו ב"מחיר הפסד " , עד שהתגלה שהוריש 
מיליונים ? השיטה ב"בזק " . הם כך מסביר דובר החברה , ומשרד התקשורת מחרה - 
מחזיק אחריו מספקים לנו התקנות טלפון במחירי הפסד . ואם לא די בכך , הם 
מבהירים כי קו הטלפון שקיבלת בחסד , תמורת " דמי הפסד " ( הקרויים דמי 
התקנה ) בסך 58 . 437 ש"ח ( כולל מע"ם ) , איננו קניינך . אלה הם רק 
דמי הרשמה המשולמים תמורת הזכות להיות חבר במועדון של בעלי הקו בישראל . 
דמי ההרשמה , מבהיר הדובר , אינם עוברים בירושה . עם מותו של צרכן הקו 
פרט או חברה עובר הקו לרשות בזק . הקו אינו ניתן להעברה ודמי ההתקנה אינם 
מוחזרים . אילן ביקובסקי , צרכן טלפונים תל - אביבי , למד מניסיונו כי 
דמי החברות היקרים הללו נגבים גם כאשר הקו מצוי , מכשיר הטלפון מחובר בקצהו , 
ובזק אינה שולחת אפילו שוליית טכנאי לביצוע ה"התקנה " . ומאחר שכך , אין 
החברה טורחת לספק למנוי החדש אפילו מכשיר טלפון , אף כי הוא זכאי לו תמורת 
" דמי ההרשמה " . משרדו של ביקובסקי נמצא בבניין שכור , שעד לא מכבר שכנה 
בו חברה , שהתפרקה בינתיים . לאותה חברה היו 01 קווי טלפון , שתמורתם 
היא שילמה דמי התקנה . אחד מקווי הטלפון הללו עבר לרשותו של ביקובסקי . 
אלא שלרוע המזל התברר , כי אותו קו מתפקד לצורך שיחות נכנסות בלבד . לאחר 
טיפול ממושך שינו את הקו לשיחות נכנסות ויוצאות , אבל אז התברר שבקו הזה 
נעוץ קוץ חדש המכונה " האנטינג " תכונה המוענקת לסדרת טלפונים בעלי מספרים 
עוקבים , הגורמת לכך שמי שמצלצל לאחד המספרים , והוא תפוס , עובר אוטומטית 
למספר הבא אחריו . במצב זה מרבית המתקשרים למשרדו של ביקובסקי לא יכלו להשיגו . 
קפמאבינבמכתב תלונה שכתב ביקובסקי לבזק הוא מספר , כי בקשתו להתנתק מה"האנטינג " 
נענתה בסירוב . הנימוק היה : רק מי שביקש את התקנתו של ה"האנטינג " רשאי 
גם לבקש את הסרתו . הצרכן הסביר , כי החברה שביקשה את אותו סוג התקנה שבקה 
חיים בינתיים , ומכאן שאינה יכולה לבקש דבר . " אנשי בזק אמרו לנו , שהדרך 
היחידה לטפל בעניין היא להעביר את הבעלות על הטלפון לידי מישהו חי , קיים 
ובועט . לפיכך באילוץ שנבע מביורוקרטיה פנימית של בזק ביצענו העברה של 
הטלפון על שמו של בעל הבית שממנו שכרנו את המשרד . גם אז הוסר ההאנטינג 
רק בהתערבות לשכת מנכ"ל בזק , שאליו פנינו בתלונה על הסחבת . לבסוף גם 
נדרשנו לשלם מאות שקלים תמורת התקנה , שלמעשה לא בוצעה " , קובל ביקובסקי . 
בהמשך תלונתו מצביע ביקובסקי על כמה עוולות : ראשית , כאשר פקידי בזק אמרו 
לו שיש להעביר את הקו על שם מישהו " חי " , לא נאמר לו כי ההליך המנהלי 
הפשוט של שינוי שם עולה כמו התקנת קו חדש , הכרוכה בהגדלת תשתית ובעבודה 
של טכנאים . אילו ידע זאת מראש , ייתכן שהיה שוקל אחרת את ענייניו . למשל : 
לא היה מעביר את הקו על שם בעל הבית שממנו שכר את המשרד , אלא על שמו שלו . 
זה היה מעניק לו זכות , בבוא היום , להעתיק את הקו הזה לכל מקום אחר בארץ 
תמורת דמי העתקה , שהם כרבע מדמי התקנה . ( 702 ש"ח כולל מע"ם , במקום 
כ537 ש"ח ) . אפשרות אחרת : הוא היה יכול ליטול קו רגיל מתוך העשרה שהיו 
ברשות החברה שהתפרקה , בלי לשלם פרוטה . כך יצא ביקובסקי קירח מכאן ומכאן : 
הוא גם שילם תמורה מלאה על התקנת טלפון , ולבסוף הקו איננו על שמו . מאידך 
גיסא , בחדר הסמוך יושבים בעלי משרדים הנהנים מקווי טלפון בלי לשלם פרוטה 
מעבר לשימוש השוטף . קפמאבינבעקבות זאת הוא כתב תלונה לרם חנוני , מנהל 
מחלקת פניות הציבור בבזק , וביקש לזכות את חשבונו באותם דמי התקנה . חנוני 
השיב בשלילה , בנימוק כי " כדי לאפשר המשך פעולת הקו , לא היה מנוס מלהעביר 
על שם אחר או להפסיק השירות כליל " . לנימוק זה אין בסיס במציאות : חלק 
מקווי החברה שהתפרקה הוחזרו לבזק , ואילו הקווים האחרים חיים ופועלים בלי 
שהשירות להם הופסק ובלי שנאלצו לשנות שם בעלים . למרות זאת , בזק ממשיכה 
לשלוח חשבונות טלפון על שם החברה שהיא יודעת שהתפרקה . עוד טוען חנוני בתשובתו , 
כי לאחר העברת השם בקו הזה חויב החשבון " באגרה הזהה לדמי התקנה מלאים , 
וזאת כמתחייב מתקנות בזק " . דובר בזק , זכריה מיזרוצקי , שאליו הועבר 
החומר לתגובה , התנצל והסביר , כי " מסיבות היסטוריות קרויה אגרה זו בכינוי 
המאוד - בלתי - מוצלח דמי התקנה , למרות העובדה שלעתים נגבה הסכום כאשר 
אין כל התקנה פיסית , על כל אי - ההבנה והתסכול הכרוכים בכך . חברת בזק 
תובעת זה זמן רב לשנות הגדרה זו של אגרת ההצטרפות למערכת , והדבר נמצא עתה 
בטיפול משרד התקשורת " . מיזרוצקי מכה על חטא בגלל הזהות הסמנטית . אשר לזהות 
הסכום הנגבה בעד התקנת קו חדש ובעד שינוי השם בלבד , מסביר הדובר , כי 
" כל לקוח חדש המצטרף כמנוי למערכת הטלפון מתחייב בתשלום אגרה . סכום זה 
הוא השתתפותו המזערית של הלקוח בעלות המערכת , ואין לו זיקה עם הוצאות ממשיות " . 
לדבריו , " ההוצאות הממשיות " להתקנת קו נעות בין 005 , 2 דולר ל000 , 
01 דולר , תלוי במיקום ובעוד גורמים . יתר על כן , " אגרת ההצטרפות " 
למועדון מנויי בזק משולמת על - ידי החבר רק פעם בחייו . בזכותה זכאי החבר , 
למשך כל חייו , לבקש שירותים כמו העתקת הטלפון לכל מקום אחר . אמנם לא 
בלי תשלום אז הוא יחויב ב"דמי העתקה בלבד , אומר מיזרוצקי . מאחר שזה 
כשש שנים מכהנת בזק כחברה ממשלתית שתפעולה צריך להיעשות על בסיס כלכלי - 
רווחי , מותר לצרכן הישראלי להשוותה לחברות דומות בעולם ולמצבי רכישה דומים . 
הדבר מתבקש גם משום שאצלנו בזק עדיין מחזיקה במונופול על אספקת הקווים עד 
הבית ( המונופול על מה שקרוי " ציוד קצה " , כלומר המכשירים המחוברים בקצה 
הקו , נלקח ממנה זה מכבר ) . קפמאבינאפשר לעשות שתי הקבלות : למצב בחו"ל , 
שם יש שוק חופשי ותחרות בין ספקי " קווים " , ולהתנהגות כלכלית של חברה 
כלפי צרכניה . ביקובסקי מספר , כי בשהותו בקנדה שכר דירה מחברו לתקופה 
של כחודש וחצי . אותו חבר הסדיר לו גם טלפון . ההסדר נעשה בהזמנה טלפונית , 
והביצוע נעשה למחרת . " לא נדרשתי לשלם דבר תמורת ההתקנה . חייבו אותי 
ב03 דולר לחודש , וזה כלל שיחות חינם ללא הגבלה באזור החיוג , ושיחות שמחוץ 
לאזור החיוג חויבו בתשלום נוסף " , מספר ביקובסקי . מדוע אין שם דמי התקנה ? 
האם בקנדה אין השקעות בתשתית ? למעשה , חברות הטלפון בעולם הן רווחיות 
בלי לחייב את הצרכן בדמי התקנה . וכאשר הללו אינם נגבים , נשמטת ההצדקה 
גם מגביית דמי העתקה ודמי העברה על שם , ושאר עונשים שהממסד הישראלי הקדום 
( מימי משרד הדואר והתקשורת ) המציא כדי לחלוב את הצרכן . מיזרוצקי אומר 
בתגובה , כי לגביית דמי התקנה ודמי העתקה אמנם אין קשר כלכלי להשקעה בתשתית . 
" בזק , בגיבוי משרד התקשורת , האוצר ועדת הכספים המאשרים את התעריפים , 
סבורים שיותר צודק לגבות סכומים חד - פעמיים כאלה מאשר להעלות את התשלומים 
השוטפים , כפי שעושות חברות טלפון בחו"ל . שהרי כל חברה כלכלית צריכה להחזיר 
לעצמה את ההשקעות בתשתית בדרך כזאת או אחרת . אנחנו סבורים שהדרך שלנו צודקת 
יותר " , אומר דובר החברה . מכך משתמע שרכישת דירה , למשל , מתבצעת בדרך 
הבאה : הקבלן דורש מן הצרכן לשלם לו חלק מהשקעתו בתשתית בטענה שרכישת המגרש , 
הוצאות מיסוי , הכנת תוכניות בנייה , רכישת חומרי הבנייה והתשלום לפועלים 
הם סכומים גדולים , ואילו הוא , הקבלן , רק פועל לטובת הצרכן , המעוניין 
במוצר . יתר על כן , הקבלן אף עושה טובה לאותו צרכן בכך שהוא דורש ממנו 
רק חלק מהשקעתו בתשתית , לפי " ערכים חברתיים " ולא " כלכליים " . בתמורה , 
מבטיח הקבלן , יהיה הצרכן זכאי לגור בדירה עד סוף ימיו . אם ירצה לשנות 
בה משהו ישלם בנפרד . אם ירצה לעבור למקום אחר גם תמורת זאת ישלם . ואם 
ירצה להשתמש בדירה ישלם דמי שימוש קבועים ושוטפים גם יחד . אם ימות הצרכן 
תעבור הדירה בחזרה לרשות הקבלן . משהו כאן לא בסדר ? כך נוהגת בזק בקווים 
שהיא מספקת לנו . 
