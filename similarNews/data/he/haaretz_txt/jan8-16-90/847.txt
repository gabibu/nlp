רשות השידור עוסקת בימים אלה במסע הסברה בקרב השרים בניסיון למנוע העברת 
57 מיליון ש"ח מקופתה לקופת האוצר . חבר הוועד המנהל מן הליכוד , אמנון 
מנדה , אמר בישיבת הוועד המנהל , שעל הוועד להביא להצבעה החלטה שהוא מתנגד 
להעביר לקופת המדינה מכספי האגרה , שהם כספי ציבור שנגבו ממיליון בתי אב 
ולהפוך אותם למס רגרסיווי נוסף . הוועד החליט להצביע על ההחלטה בעת אישור 
התקציב . לדברי מנדה פנו אליו אזרחים רבים ואמרו שיפנו לבג"ץ בנושא זה . 
המנכ"ל אריה מקל אמר שכאשר חוקקו את החוק רשות השידור התכוונו להוציא את 
הרשות משליטת הממשלה ולתת לה קיום עצמאי . עד לפני כמה שנים חיה הרשות באופן 
קבוע מן הקופה הממשלתית , אך בשנים האחרונות לא לוקחת רשות השידור אגורה 
מקופת הממשלה . " בתקציב של השנה שעברה לקחו לנו 05 מיליון שקל ועכשיו 
מדברים על עוד 57 מיליון . בזה בעצם מרוקנים את הקופה שלנו מן הכספים שמיועדים 
לפיתוח הרשות ואם תימשך המגמה , לא יעבור זמן רב ואנחנו נחזור מדי חודש 
לאוצר כדי לקבל כסף למשכורות . זו בעצם הלאמה של כספי הרשות " . בממשלה מונחת 
כיום הצעת חוק של השרים נבון - יעקובי לקחת עוד חמישה מיליון שקל מרשות השידור 
ולהעבירם לטלוויזיה החינוכית ולערוץ השני . נוסף לזה קיימת הצעת חוק פרטית 
של ח"ך דוד מגן ורענן כהן הנדונה בוועדת שרים לענייני חקיקה , שבמשך שנתיים 
לא תיגבה אגרה . יו"ר הוועד המנהל , אהרן הראל , אמר שעקרונית הוא מתנגד 
ללקיחת הכסף מן הרשות אך בוויכוח עם אנשי הליכוד הסביר שהצהרות בלבד לא ימנעו 
את העברת הכספים . לדבריו , אם יאמצו את תוכנית הפיתוח והרחבת התוכניות 
שלו , יש סיכוי שהאוצר ישתכנע . הוא הוסיף שכרגע מעובדת תוכנית נוספת לשיתוף 
פעולה עם הטלוויזיה החינוכית , בצורת ועד מנהל משותף לה ולטלוויזיה הכללית , 
שתאפשר לה להתפתח ותשחרר את האוצר מן הצורך להקציב לה כספים . 
