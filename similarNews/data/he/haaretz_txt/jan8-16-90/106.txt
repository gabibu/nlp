וארשה ( ע"ר ) . הממשלה הפולנית בהנהגת סולידריות הודיעה ביום ששי כי 
היא מוכנה לבטל את החלטת הממשלה הקומוניסטית הקודמת בדבר סגירת מספנות גדנסק , 
שם קמה , תנועת האיגוד החופשי סולידריות לפני כעשר שנים . דוברת הממשלה 
אמרה כי כבר החלו ההכנות להפוך את מספנת לנין הגדולה בגדנסק , שהיא הגדולה 
במספנות פולין , לחברת מניות שיונפקו למשקיעים זרים ול000 , 01 העובדים 
במספנה . " להחלטה זו יש מניע כלכלי סביר מאחר ואין לסגור מספנה כאשר השוק 
העולמי דורש עכשיו אניות " , אמרה הדוברת במסיבת העיתונאים השבועית . על 
סגירת המספנות הודיע בשעתו ראש הממשלה הקומוניסטי האחרון בפולין , מיצסלב 
רקובסקי וההחלטה פורשה כצעד של נקמה נגד סולידריות . " מבחינתה של ממשלה 
המונהגת על ידי ראש ממשלה מתנועת סולידריות , נודעת חשיבות רגשית מן המעלה 
הראשונה לכך שהמספנה תשוב ותפעל " , אמרה דוברת הממשלה . לדבריה הציעה המיליונרית 
האמריקאית ממוצא פולני , ברברה פייסצקה - גונסון , עוד ב8891 להציל את 
המספנה על ידי הזרמת 001 מיליון דולר . פייסצקה - גונסון עשויה להיות מעורבת 
כעת בפעולת ההצלה . נודע כי רואי חשבון ועורכי דין של פייסצקה - גונסון בדקו 
את מצבה הכספי וכן את הפוטנציאל הכלכלי של מספנת לנין במשך מספר חודשים וחיפשו 
דרכים להעמדתה על בסיס איתן . בינתיים לא פורסמו שום מסקנות מבדיקה זו . 
