שר האוצר שמעון פרס , מזכיר ההסתדרות ישראל קיסר ונשיא התאחדות התעשיינים 
דב לאוטמן , הביעו אתמול את תמיכתם בהצעתו של השר גד יעקובי , שהמועצה 
הכלכלית חברתית בראשתו של שמעון פרס , תשמש כוועדת היגוי עליונה להיערכות 
המשק לקראת 2991 . הצעתו של יעקובי נדונה והתקבלה אתמול בישיבת המועצה הכלכלית 
חברתית . השר יעקובי הציע באותה הישיבה , לרגל גל העלייה הצפוי , להקים 
מגבית עולמית יהודית נוספת , שתפעל בארץ ובחו"ל ותשים לה למטרה לגייס כמיליארד 
שקלים , שישמשו למימון העלייה וקליטתה . על - פי הצעת השר יעקובי , מגבית 
זו תפעל בנפרד מהמגבית היהודית המאוחדת וכל הכספים שיגוייסו על - ידה , 
יועברו במישרין לישראל ( להבדיל מכספי המגבית היהודית , שחלק ניכר מהם 
משמשים מטרות של יהדות העלם ) . כמו כן הציע השר יעקובי לפתוח כבר בזמן 
הקרוב , בדיונים בין הממשלה , ההסתדרות והמעסיקים , במטרה להשיג הסכם 
כלכלי - חברתי , שיקיף את נושאי המיסוי , השכר , פריון העבודה , ועידוד 
היצוא . 
