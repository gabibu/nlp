מוסקווה ( ע"ר , ע"ץ ואי - פי ) . נשיאות הסובייט העליון הכריזה אמש 
על מצב - חירום באזור נאגורנו - קאראבאך ובאזורים נוספים . ההכרזה מעניקה 
לצבא סמכויות מיוחדות כדי לפקח על הסדר , כגון הטלת איסור על אספות ציבוריות . 
בימים האחרונים גלשו עצרות ההמונים באזרבייגאן לאלימת , והמצב הגיע עד סף 
מלחמת - אזרחים בין ארמנים לאזרים . בעקבות ההכרזה על מצב - חירום הודיע 
הקרמלין שהוא משגר יחידות של חיל היבשה וחיל הים הסובייטיים ושל משטרת הביטחון 
ק - ג - ב לטראנס - קווקז , שם מתבצע , לדבריו , ניסיון להפיל בכוח את 
השלטון הסובייטי . משמעותו של צעד זה , התקיף ביותר מסוגו בבריה"ם מאז 
תום מלחמת האזרחים שבעקבות המהפכה הבולשביקית ב7191 , שכוחות של שלוש הזרועות 
יתמכו בכוחות משרד הפנים הנמצאים כבר שם . " ברגע זה המצב מתוח במיוחד בערים 
באקו , גיאנדז ( קירובאבאד ) ובמספר מרכזי אוכלוסין אחרים " , נאמר בצו 
החירום של נשיאות הסובייט העליון . " נעשים ניסיונות לשנות בכוח את המשטר 
המדיני והחברתי כפי שהוא מובטח בחוקה של בריה"ם " . ההחלטה על מצב - חירום 
נתקבלה במושב שבו ישב ראש נשיא בריה"ם מיכאיל גורבצוב . קפידבינלפחות 43 
בני - אדם נהרגו בשבת וביום א בפרעות נגד הארמנים בבאקו , בירת אזרבייגאן , 
ואתמול נמסר על ארבעה הרוגים נוספים בכפרים , בהתנגשויות אתניות על רקע 
השליטה בנאגורנו - קאראבאך . חבל זה נמצא באזרבייגאן , אך רוב תושביו ארמנים , 
ורוצים להתאחד עם ארמניה הסמוכה . כ066 ארמנים , מרביתם נשים וילדים , 
פונו בספינה מבאקו לטורקמניה , דרך הים הכספי , בעקבות הפוגרומים נגד 
הארמנים בעיר . אלפי ארמנים ואזרים חמושים נאספו אתמול באזורי המריבה באזרבייגאן , 
וגוברים החששות להתלקחות מלחמת - אזרחים . שני הצדדים אוספים נשק ואספקה 
במחוזות שאומיאן וחנלאר , בהם יש רוב ארמני . פקיד בוועד המרכזי של המפלגה 
הקומוניסטית באזרבייגאן אמר בשיחת - טלפון מחנלאר כי אלפי אזרים , חמושים 
ברובי - ציד וכלי - נשק שנגנבו מהצבא , הקימו יחידות לוחמות . בעיר קירובאבאד 
צרו אזרים על חיילי משרד הפנים הסובייטי ומנעו מהם לצאת לערי השדה כדי להשיב 
את הסדר על כנו . כנופיות של אזרים סיירו בדרכים , עצרו מכוניות והחרימו 
כלי - נשק עבור יחידותיהם החדשות , שלכל אחת מהן מפקד ודגל . הטלוויזיה 
הסובייטית מסרה ששני מסוקים נורו מנשק ארטילרי , וקצין בדרגת סגן נפצע על 
סיפונו של אחד מהם . כן מסרה הטלוויזיה הסובייטית כי דרכים בין - עירוניות 
ומסילות - ברזל לנאגורנו - קאראבאך נחסמו , ומשלוחי מזון ודלק לא הגיעו 
לחבל . עוד נמסר כי ארבעה חיילים מחיל הביטחון הפנימי הסובייטי נעדרים , 
וחמישי נהרג . עוד מסרה הטלוויזיה ש003 ארמנים ואזרים ניהלו קרבות בשאומיאן , 
שעה שקבוצה של אזרים ניסתה לשלח אש בחווה ארמנית . סוכנות טאס מסרה כי באחד 
מחלקי אזרבייגאן לכדו אזרים חמושים במכונות - ירייה פקידים רשמיים של המפלגה 
הקומוניסטית ושל הממשל כבני - ערובה . ההתקפות על בתיהם של ארמנים המתגוררים 
באזרבייגאן נמשכו , ואתמול נתגלו שש גופות נוספות , ארבע מהן של ארמנים . 
מסוכנות הידיעות האזרית נמסר כי ארמנים שהסתתרו ביערות ירו במכוניות חולפות 
בשאומיאן . סוכנות הידיעות הארמנית מסרה כי צעירים ארמנים התנדבו לצאת לנאגורנו - 
קאראבאך , להגן על אחיהם . עוד מסרה הסוכנות כי מספר ההרוגים בהתנגשויות 
האחרונות מגיע ל25 . ביום ראשון התאספו מאות אלפי ארמנים בבירה ירוואן ודרשו 
ממוסקווה להגן עליהם מפני התקפות האזרים . בעיר הוכרז משטר - חירום . ראש 
ממשלת בריה"ם , ניקולאי ריזקוב , אמר אתמול כי יהיה צורך להשתמש בכוח צבאי 
כדי לפתור את סכסוך הדמים בין הארמנים לאזרים . " נראה כי הסכסוך קשה לפתרון , 
אולם הרשויות לא יניחו לו להפוך למלחמת אזרחים " , אמר בראיון טלפוני לרדיו 
אוסלו . קפידבינבתי הספר באזרבייגאן יחלו בקרוב ללמד את הקוראן . כך הודיעה 
סוכנות הידיעות האיראנית . הסוכנות ציטטה את המשורר האזרי בחטיאר ואהאבזאדה 
כמי שאומר כי השיעורים הללו חיוניים , לאחר שהמוסלמים ברפובליקה לא זכו 
לחופש דתי מזה שנים רבות . ובטביליסי בירת גרוזיה נערכות הפגנות זה היום 
השלישי ברציפות נגד רצונם של בני המיעוט האסטי להתנתק מהרפובליקה . בד - 
בבד גוברות הדרישות לעצמאותה של גרוזיה , ופעילים מקומיים מנבאים חזרה של 
ההפגנות הלאומיות , שדוכאו באכזריות בידי הצבא וגרמו למותם של 02 בני - 
אדם באפריל בשנה שעברה . קפידבינאלגירדאס בראזאוסקאס , המזכיר הראשון של 
המפלגה הקומוניסטית העצמאית של ליטא , נבחר אתמול בפרלמנט הליטאי למנהיג 
המדינה . בראזאוסקאס השיג 822 קולות . ארבעה התנגדו לבחירתו , ו91 נמנעו . 
שני מתחריו באו מתוך תנועת " סאגודיס " , הדוגלת בעצמאות ליטא . החלטת 
הפרלמנט מעניקה לבראזאוסקאס חסינות מפני המפלגה הקומוניסטית הסובייטית , 
על תמיכתו בעצמאות המפלגה הקומוניסטית של ליטא . בשבת אמר בראזאוסקאס בנוכחותו 
של גורבצוב כי " ליטא מתקדמת בכיוון הנכון " , זאת למרות תחנוניו של הנשיא 
הסובייטי בפני הליטאים כי יסכימו ל"פדראציה מחודשת " . " את בעיית ליטא לא 
ניתן לפתור בטנקים . יש לנו די והותר לקחים מן העבר שהוכיחו כי הטנקים מעניקים 
רק הישג זמני . מי שלא מבין זאת , אל לו להיות פוליטיקאי " . דברים אלה 
אמר איגור ליגאצוב בראיון שהתפרסם בשניים מעיתוניה הגדולים של סקנדינאוויה , 
" אפטן פוסטן " באוסלו ו"סוונסקה דאגבלאדט " בשטוקהולם . ליגאצוב הוא 
חבר הפוליטבירו הסובייטי , ונחשב במערב ליריבו הפוליטי של גורבצוב והאיש 
שיתפוס את מקומו בלשכת המזכ"ל אם יוחלט במליאת הוועד המרכזי שתכונס בסוף 
ינואר על הדחתו . ליגאצוב בן ה96 נבחר לפוליטבירו במאי 5891 , חודשיים לאחר 
בחירת גורבאצוב למזכ"ל . ככל שהחריף המאבק הפנימי בקרמלין התבלט כראש הסיעה 
השמרנית , לא מעט בזכות מאבקו הפוליטי של בוריס ילצין , שהציג את ליגאצוב 
כשמרן המתנגד לרפורמה הפוליטית - כלכלית בבריה"ם . בהתייחסו לבעיית ליטא 
אמר עוד ליגאצוב : " בעיני נראה מוטעה למתוח קווים מקבילים בין מה שקורה 
ברפובליקות הסובייטיות למה שקורה במדינות מזרח - אירופה . התהליך המתחולל 
אצלנו מסובך בהרבה , בשל יריבות על בסיס רב - לאומי . לגבי המדינות הבאלטיות 
ניתן למצוא פתרון של עצמאות במסגרת פדראציה סובייטית . לא הכל שפיר בבריה"ם . 
אך ניתן למצוא דרכים לשיפורים במסגרת הסובייטית . יהיה זה לדעתי אסון למדינה 
קטנה כליטא , הקשורה באלפי קשרים לבריה"ם , אם תרצה לפרוש " . ליגאצוב הביע 
דעתו כי פרישת המפלגה הקומוניסטית הליטאית היא צעד שנועד לגרום לפילוג פנימי 
של המפלגה הסובייטית . " עלינו להתגבר על סכנה זו " , אמר . אשר לשיטה 
רב - מפלגתית בבריה"ם אמר : " במצב העניינים הנוכחי אני משוכנע שיש לשמור 
על מונופול המפלגה הקומוניסטית . אנו ניצבים בפני שורה ארוכה של בעיות כלכליות 
וניגודים על רקע לאומי . שיטה רב - מפלגתית רק תסבך את הבעיות ולא תוכל 
להביא לפתרונן " . בתשובה לשאלה אחרת אמר ליגאצוב : " אנו מברכים על חידוש 
הפרסטרויקה בגוש מדינות מזרח - אירופה , אולם מתנגדים לכל ניסיון לנצל תהליך 
זה להרס הבסיס הסוציאליסטי ובנייה מחדש של הקפיטאליזם . אנו תומכים בסוציאליזם 
דמוקראטי , לא בקפיטאליזם דמוקראטי " . 
