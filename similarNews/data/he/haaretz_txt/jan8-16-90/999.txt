משרד הביטחון הורה לראשי המינהל האזרחי בשטחים לנתק כל מגע לאלתר עם אישים 
המזוהים עם תנועת החמאס . כך נודע לסופר " הארץ " מגורמים ביטחוניים בכירים . 
ההוראה , שהועברה לראשי המינהל האזרחי באמצעות מתאם הפעולות בשטחים שמואל 
גורן , מעוררת כעס במינהל . מקורות ביטחוניים מסרו ל"הארץ " כי ההוראה 
נועדה למנוע לגיטימציה לחמאס , שהיא תנועה איסלאמית קיצונית , וזאת לנוכח 
הפגישות שקיימו ראשי המינהל בשבועות האחרונים עם גורמים בכירים בשטחים המזוהים 
עם חמאס . עוד מסרו המקורות כי במערכת הביטחון ובצה"ל שוררת דאגה רבה מהתחזקות 
החמאס , ההופכת לתנועה פופולארית יותר ויותר , ורבים מתומכי אש"ף בשטחים 
עוברים לשורותיה . להערכת גורמים צבאיים בכירים יש חשש מהתקרבות בין אש"ף 
לחמאס . החשש נסמך גם על פרסום בביטאון אש"ף היוצא בניקוסיה , " פלשתין 
א - תוורה " , הקורא " הצילו את השייח אחמד יאסין . הפרסום חתום על - ידי 
אש"ף , ההתאגדות הלאומית של פלשתינאים בכוויית . זו הפעם הראשונה שאש"ף 
נותן ביטוי של תמיכה לארגון החמאס . אחד מראשי המינהל אמר , בהגיבו על ההוראה 
החדשה : " לא ייתכן שנפסיק להיפגש עם גורמים פלשתינאיים המזוהים עם אש"ף 
או חמאס . מדובר בפגישות יום - יומיות ברצועה וביו"ש , של ראשי המינהל , 
של המושלים ושל היועצים , וברגע שימנעו מאתנו להיפגש עם גורמים ברצועה , 
העבודה היום - יומית של המינהל האזרחי עלולה להיפגע . תפקידו של המינהל 
להיפגש עם התושבים באשר הם ולתהות על הלכי הרוחות ברחוב . בעזה למשל יש 
007 מסגדים , וכולם של חמאס . איך ייתכן שלא נוכל לעמוד במגע עם האנשים 
המנהלים את המסגדים " . אחת הפגישות האחרונות שעוררו תרעומת במשרד הביטחון 
היתה זו של ראש המינהל האזרחי ברצועת - עזה תא"ל אריה רמות עם ד"ר מחמוד 
אזהר , הנחשב כמנהיג החמאס ברצועה . בפגישה ביקש ראש המינהל מד"ר אזהר 
לדעת אם החמאס מוכן ללכת לבחירות , וכן על הלכי הרוח של החמאס בעקבות מעצרו 
של השייח אחמד יאסין . 
