שופטת בית משפט השלום בתל - אביב , שרה גדות , האריכה אתמול את מעצרו של 
מיכאל בן חורין המכונה נשיא מדינת יהודה . בן - חורין ( 14 ) ממושב נוב 
ברמת - הגולן , הוחשד על - ידי נציג המשטרה , בהצתת בית דפוס גרפוליט בתחנה 
המרכזית בתל - אביב . בית הדפוס גרפוליט מדפיס בין - היתר את הירחון מוניטין - 
פנטהאוז , שבו הופיעה תמונת החשוד בצורה נלעגת . נציג המשטרה , רב פקד 
חיים פנחס , טען בבית המשפט , כי יש בידיו ראיות נגד החשוד , הן בהצתה 
והן בשיבוש הליכי משפט , וביקש לעצור אותו ל51 יום לצורכי חקירה . בפרשה 
זו נעצרו בשבוע שעבר שני חשודים הנתונים עדיין במעצר . בן חורין נעצר השבוע 
בסמוך למשטרת הרצליה , ולטענת המשטרה , נראה צועק לעבר חבריו שהיו עצורים 
בתחנה בפרשה זו . הסניגור , עו"ד אהרון שלנגר טען , כי אין כל ראיה שהחשוד 
קשור בדרך כלשהי להצתות אלה , והוא נקט נגד משמיציו ב"מוניטין " בהליכים 
משפטיים , והגיש נגדם תביעת דיבה . עוד אמר עו"ד שלנגר , כי אין זה הגיוני 
כי החשוד יצית דווקא את בית הדפוס המבצע עבודה טכנית . הסניגור הוסיף , 
כי המשטרה אינה יודעת מי צעק אל מי , סמוך למשטרת הרצליה , ואף אינה יודעת 
את תוכן הצעקות . השופטת גדות כתבה בהחלטתה , כי תיק החקירה כולל חומר על 
ארגון מדינת יהודה , שחלק ממטרותיו אינו חוקי לכאורה . עוד כתבה השופטת 
כי " מדובר בארגון סגור , בעל היררכיה וסדר , שלרשותו אמצעים ומטרות כמפורט 
בחומר החקירה , ובו פעולות המיוחסות לבעלי תפקידים בארגון " . בעת הדיון 
בבית המשפט לא דובר על הארגון עצמו , וכל הפרטים שציינה השופטת נמסרו לה 
על - ידי קצין המשטרה במסגרת החומר החסוי שקיבלה לעיונה . 
