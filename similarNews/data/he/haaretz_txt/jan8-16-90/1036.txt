בית הדין הצבאי של פיקוד המרכז גזר אתמול עונש של 54 ימי מאסר בפועל , 5 . 
4 חודשי מאסר על תנאי למשך שלוש שנים והורדה לדרגת סמל , על סגן דוד ליאור , 
שהורשע בהתעללות בערבי בגנין . שופטי בית הדין הצבאי בראשותו של אלוף משנה 
יורם צלקובניק , דחו עסקת טיעון בין התביעה להגנה , לפיה יודה הקצין בעבירות 
המיוחסות לו ויורד לדרגת סג"ם , והחליטו להוריד את הקצין לדרגת סמל ולגזור 
לו עונש מאסר בפועל . סגן דוד ליאור הורשע בכך שאשתקד הוא וחייל נוסף עצרו 
ערבי , תושב גנין , והורו לו לעלות לגיף צבאי . משסירב הערבי לעלות לגיף , 
סטר סגן ליאור על לחיו של הערבי , כבלו באזיקים והעלה אותו בכוח לגיף . 
במהלך הנסיעה קילל הערבי את סגן ליאור . הוא הורה לעצור את הגיף , הוריד 
את הערבי מהגיף והחל להכות אותו מכות קשות בכל חלקי גופו , תוך שהוא גורם 
לערבי לדמם כתוצאה מהמכות . לאחר מכן העלה אותו חזרה לגיף . סגן ליאור הועמד 
לדין באשמה של התעללות והתנהגות שאינה הולמת קצין . הנאשם הוא קצין מילואים 
מחיל התותחנים . בבתי הדין הצבאיים נאשמים עוד שמונה חיילי מילואים באשמה 
של התעללות וגרימת חבלות לערבים בעת שירותם בשטחים . 
