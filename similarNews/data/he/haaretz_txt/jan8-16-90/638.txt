איש התאספו במרכז וילנה , בירת הרפובליקה הסובייטית של ליטא , בהפגנה 
ראשונה לקראת בואו של נשיא בריה"ם מיכאיל גורבצוב . המפגינים , נאספו על 
פי קריאת ארגון לאומני כדי להביע , כלשון המארגנים , " את נחישותו של 
העם הליטאי לעצמאות " . המפגינים נהגו בשקט ובאיפוק , זאת על פי דרישת המארגנים . 
תחת הסיסמה " חירות ועצמאות לליטא " הבהירו אלפי המפגינים כי הם באו כדי 
לקדם בברכה את גורבצוב , ולהודיע לו כי הם תומכים בהכרזת העצמאות של המפלגה 
הקומוניסטית הליטאית . מעל הדוכן הראשי , הכריזו שוב ושוב הנואמים על רצונו 
של העם הליטאי בעצמאות . שלטים רבים הזכירו את ה21 ביולי 0291 , התאריך 
בו הכירה בריה"ם ברפובליקה הבאלטית העצמאית . על פי דרישת הוועדה המארגנת 
של ההפגנה , לא נשמעה שום סיסמא בגנותו האישית של גורבצוב . במוסקווה גברו 
הסימנים לכך שהקרמלין מוכן להשלים עם ניתוק רשמי של המפלגה הקומוניסטית הליטאית . 
נראה , כי המפלגה הקומוניסטית הסובייטית תהיה מוכנה אפילו לנצל את הנתק 
הזה בכדי לקדם את הפרסטרויקה . בדיווח של רדיו מוסקווה נאמר כי אחוז גבוה 
של הליטאים תומך בפירוד . עוד נאמר בדיווח כי הפופולריות של גורבצוב ברפובליקה 
הולכת וגוברת , בעוד שהאהדה כלפי התנועה למען עצמאות ליטא דועכת . הדיווח 
הבהיר כי המאמץ לרפורמות יזכה לתמיכה מצידו של גורבצוב . " המפלגה הליטאית 
לא היתה צריכה להחליט החלטה זו , אם השינויים במפלגה הסובייטית היו מתבצעים 
בקצב מהיר יותר . כולנו יודעם שהם מתקדמים לאיטם " , נאמר בשידור . בתכנית 
הושמעו גם הערות פשרניות מצידו של האידיאולוג הראשי של המפלגה , ואדים מדוודב , 
שאמר כי המפלגה הקומוניסטית תוכל רק להרוויח מדה - צנטרליזציה של המערכת 
הסובייטית . קפידבינמוסקווה ( ע"ץ ) . שלושה ארמנים נפצעו שלשום במהלך 
התנגשויות שפרצו בין חיילים ותושבי העיר סטפאנאקרט , בירת חבל נאגורנו - 
קארבך . כך הודיע רדיו מוסקווה . העימותים פרצו במהלך הפגנות שהתרחשו בעיר 
לקראת בואה של משלחת פרלמנטרית סובייטית . המשלחת היתה אמורה להיפגש עם 
אחראים מקומיים כדי לדון בסכסוך שבין האזארים והארמנים הגרים בחבל . בצילום 
טלוויזיה נראו מפגינים הממתינים למשלחת בשדה התעופה , שברקע נשמעים קולות 
ירי . בסופו של דבר עזבה המשלחתה כלעומת שבאה , מבלי שתנסה להגיע לעיר . 
כמו כן נודע על תקרית שבה לכדה קבוצת ארמנים קצין צבא , אותו החליפה תמורת 
פעיל ארמני שהוחזק במעצר . לא ברורים פרטי המקרה . הפרלמנט הארמני שוב פעל 
אתמול נגד הקרמלין , והחליט בהצבעה לכלול את חבל נאגורנו - קארבך בתקציביו . 
מצפים כי היום יאשר הפרלמנט תוכנית להעניק לתושבי החבל את זכות ההצבעה בבחירות 
בארמניה . סוכנות הידיעות הארמנית מסרה , כי ההצעה לכלול את החבל בתקציב 
הרפובליקה , נתקבלה בעקבות קריאה של נציגים מחבל זה . הפרלמנט הסובייטי 
החליט בנובמבר אשתקד להחזיר את החבל לשלטון אזרבייגאן , לאחר שהיה נתון 
משך 11 חודשים לניהול ישיר של מוסקווה . 
