לונדון ( ע"ר ) . המלכה אליזבת הסכימה עקרונית להשאיל כמה מאוצרות האמנות 
הפרטיים שלה לתצוגה בברית המועצות בפעם הראשונה , על כך הודיע אתמול ארמון 
באקינגהאם . בידיעה נאמר , כי שתי ביצי חג הפסחא שעוטרו על ידי האמן הנודע 
פאברזה , שאחת מהן היתה בעבר בבעלותו של הצאר ניקולאי השני , יוצגו במוסקווה 
בחודש ינואר . שתי ביצי הפסחא מצופות בזהב וכסף ומשובצות ביהלומים ואבני 
חן יקרות אחרות , ועליהן גם דיוקנותיהם הצאר וחמשת ילדיו . הצאר ואשתו אלכסנדרה 
וכן ילדיהם נרצחו בהרי אוראל לאחר המהפכה . שתי הביצים שעוטרו על ידי הצורף 
פטר קרל פאברזה נקנו אחר כך על ידי מלך בריטניה גורג החמישי , סבה של המלכה . 
הביצים מוצגות עתה במוזיאון סן דייגו בקליפורניה , והן תועברנה למוסקווה 
בסוף החודש להצגה במוזיאון של הקרמלין . 
