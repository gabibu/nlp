פרקליטת המדינה דורית בייניש , אמרה כי פרקליטות המדינה איננה ערכאת פיקוח 
על חקירות השב"ך וגם אין לה כלים לבדוק באופן שוטף את דרך עבודת החקירה של 
אנשי השב"ך . עם זאת , במקרים חריגים בהם קיים חשד לעבירה , יש לפרקליטות 
סמכות להתערב וכך נעשה . בפגישה עם כתבים לענייני משפט , הדגישה בייניש 
כי כיום , כשנתיים לאחר פרסום דו"ח ועדת לנדוי שבדק את שיטות החקירה של 
השב"ך בנושא פעילות חבלנית עויינת , נושא חקירות השב"ך מוסדר ומבוקר . 
" אני מאמינה שנושא החקירה בשב"ך מוסדר ומבוקר כיום ולחוקרים ברורות המגבלות 
שיש להם בחקירה , בעקבות המלצות ועדת לנדוי " , אמרה בייניש . בהתייחסה 
לחקירת נסיבות מותו של העציר הבטחוני חאלד כמאל שייח עלי , שמת באגף השב"ך 
של כלא עזה ב7 בדצמבר אשתקד , אמרה בייניש כי ביקשה מהמשטרה להשלים את חקירת 
שני אנשי השב"ך החשודים בגרימת מותו . לדבריה , ביום בו נתגלתה גופתו של 
העציר הביטחוני בכלא , היא נכנסה לתמונה ויצרה קשר עם המשטרה ועם המכון 
הפתולוגי . היא הדגישה שכדי למנוע לזות שפתיים , איפשרה המשטרה לד"ר מייקל 
באדן מניו - יורק , שהגיע כנציג המשפחה , להיות נוכח בנתיחת הגופה . בנושא 
הפגנת שלום עכשיו , אמרה בייניש כי היא איננה יכולה לומר בוודאות , שאש"ף 
לא עמד מאחורי ההפגנה . עם זאת ציינה , כי לא אש"ף היה זה שארגן את ההפגנה 
וראשי שלום עכשיו לא היו קשורים עם אש"ף , אבל ישנם לדעתה , הרבה דרגות 
ביניים של מעורבות . לדברי בייניש בגלל עיקרון חופש ההפגנה , היא לא היתה 
סבורה שיש מקום למנוע את קיום הפגנת שלום עכשיו , למרות שהיו בה היבטים 
שליליים . פרקליטת המדינה ציינה כי מדי שנה מגיעות לפרקליטות כ000 , 1 תלונות 
נגד שוטרים , על אלימות , אולם מרביתן תלונות סרק . כן אמרה כי חל גידול 
ניכר בשעור הפניות לבג"ץ . בשנה האחרונה ייצגה הפרקליטות את המדינה ב567 
עתירות לבג"ץ , מתוכן 772 פניות של עצירים ביטחוניים . לדבריה נעשה שימוש 
מוגזם בפניות לבג"ץ . " לעתים העתירות מוגשות כדי לקדם אינטרס כלשהו , 
דבר שמכתיב התעסקות בכותרות , ולא במהות העתירה " . 
