( ע ) . " ועד המושב מנהל נגדנו מערכה בלתי צודקת לחלוטין , בעוד שאין 
למושב כל עילת חוב כלפינו " טוענים להגנתם חברים במושב עין יהב שבערבה , 
אשר נתבעו על ידי ועד המושב לשלם מאות אלפי שקלים , בטענה כי התחמקו מתשלומיהם 
לאגודה השיתופית . לבית המשפט המחוזי בבאר שבע הגיש ועד מושב עין יהב שתי 
תביעות , האחת נגד משפחת פסח ולאה הומינר , על סך 934 , 391 ש"ח , והשנייה 
נגד משפחת גיורא ומרים להב , על סך 182 , 572 ש"ח . המושב טען , כי החובות 
הללו נוצרו מכך ששתי המשפחות חדלו לשלם למושב עבור שירותים שהן מקבלות , 
מאז דצמבר 8891 , וכן מסירובן לשלם את חלקן לכיסוי גירעונות שונים במפעלי 
מושב עין יהב . בהליך ביניים , בדיון על בקשת המושב לצו עיקול זמני על כספי 
הנתבעים , נטען מטעם הנתבעים , כי כבר בסוף שנת 8891 הם ביקשו לערוך בדק 
בית בעסקי האגודה השיתופית , בעקבות הפסדים כלכליים ניכרים שהיו לה . הם 
דחו אז את דרישת האגודה להצטרף ל"הסדר המושבים " באשר לפריסת חובות , לפני 
שיינתן להם לבדוק את ספרי החשבונות של המושב . מרגע סירובם לחתום על ההסדר , 
טענו , הפעיל נגדם המושב אמצעי כפייה ולחצים , " והתביעה המשפטית הנוכחית 
היא חלק ממערכת יחסים זו " . בני הזוג להב טוענים , כי למושב אין עילת חוב 
נגדם מכמה סיבות : תקנון האגודה קובע שכל חבר בה יהיה אחראי לחובות האגודה 
בסך 005 לירות , ולכן אין האגודה רשאית לגבות מהם סכום גבוה מזה . נוסף 
לכך , ספרי החשבונות של המושב לא נבדקו על ידי ברית הפיקוח , אלא עד סוף 
דצמבר 6891 , ולכן רק עד למועד זה רשאית האגודה לתבוע מהם חובות . ואילו 
תביעת הוועד מתייחסת לשנתיים נוספות , שכאמור ספרי החשבונות של המושב לא 
עברו ביקורת בהן . עוד טוענים בני הזוג כי המושב מנסה לגבות מהם תשלומי - 
כפל עבור מסים מוניציפאליים , וזאת כאשר הם משלמים כבר ישירות למועצה האיזורית . 
כמו כן דורש מהם המושב תשלום עבור שירותים שאינם מקבלים ממנו . כל זאת , 
בזמן שכספים שלהם שנבעו ממכירת תוצרת חקלאית בתחילת השנה שעברה , עדיין 
מצויים בקופת המושב , אשר חסם את האשראי שלהם ומנסה " לחנוק אותם מבחינה 
כלכלית " . 
