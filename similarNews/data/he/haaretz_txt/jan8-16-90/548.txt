ראש הממשלה יצחק שמיר אמר אתמול , כי לדעתו עזר וייצמן לא צריך להיות בממשלה , 
וכי לדעתו גם לא יאריך ימים כחבר ממשלה . שמיר דיבר בכנס של פעילי הליכוד . 
לדבריו הוא לא חשף הכל אודות מגעיו של וייצמן עם אנשי אש"ף , והעדיף לא 
לפטר את וייצמן בגלל שלא רצה לקחת הימור על עתידה של ממשלת האחדות הלאומית 
שהיתה נתונה בסכנת פירוק . בהמשך אמר ראש הממשלה כי הוא נהנה לקרוא את העיתונות 
הערבית שבה נאמר כי שמיר שוב ניצח במאבקיו . " הם מהללים את עזר . שיהללו 
אותו ושיקללו אותי ואנחנו נעמוד על שלנו וזה העיקר " . במהלך ביקורו בעכו 
אמר שמיר , כי אינו מופתע מהודעת משרד החוץ האמריקאי , כי שלושת שרי החוץ 
לא יכונסו לפגישה עד אשר יהיו ברורות תוצאות המפגש . לדבריו , בנושא זה 
הממשל האמריקאי הבין , שהתהליך רצוף מכשולים ואינו יכול להסתיים תוך מפר 
שבועות או חודשים . בעניין ההתחממות בגבול הירדני אמר שמיר , כי האירועים 
חייבו את ישראל לנקוט באמצעים , כדי למנוע את הישנותם של המקרים . 
