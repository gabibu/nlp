צוות מומחים במשרד החוץ החל באחרונה לגבש תוכנית מפורטת של הבחירות בשטחים 
לקראת אפשרות שהמפגש בין המשלחת הפלשתינית למשלחת הישראלית ייצא בקרוב אל 
הפועל . נודע כי הצוות יעסוק בין השאר בחלוקת הגדה המערבית ורצועת עזה לאזורי 
בחירה , אך יפסח על השכונות הערביות של ירושלים . חברי הצוות יגישו לשר 
החוץ המלצות הנוגעות לכל הפרטים הטכניים הקשורים לארגון הבחירות והפיקוח 
עליהן , וכן הגדרתם של בעלי זכות הבחירה . בצוות חברים יועצו המדיני של 
שר החוץ , סלי מרידור , היועץ המשפטי של המשרד , רובי סייבל , וסגנו 
אלן בייקר , וכן שני מומחים מבחוץ נציב שירות המדינה מאיר גבאי שעמד בשעתו 
בראש הוועדה לעניין הבחירות למועצת האוטונומיה , ויצחק שילת , הממונה על 
הבחירות במשרד הפנים . הצוות יתבסס על מסמך שהגיש בשעתו גבאי לממשלה , 
שיותאם לצרכים הנוכחיים . בעקבות החלטת הממשלה על יוזמת השלום ב41 במאי אשתקד , 
מונה לנושא זה צוות בראשות מנכ"ל משרד ראש הממשלה , יוסי בן - אהרן . 
בין חבריו היו גבאי וחיים קוברסקי , שעמד בראש ועדת המנכ"לים לשיחות האוטונומיה . 
אף שהצוות החדש של משרד החוץ התכנס לראשונה לפני שלושה שבועות , לא שותף 
בן - אהרן בכינוס , ולא ידע על קיומו עד שלשום . בן - אהרן אמר ל"הארץ " 
כי אין ללמוד מכך על אופי יחסיו עם לשכת שר החוץ , כיוון שאין מדובר אלא 
בצוות פנימי של המשרד . מחר ידון הקבינט לראשונה בטיוטת הצעותיו של מזכיר 
המדינה , גיימס בייקר , לביטחונות לישראל , כפי שנמסרו למזכיר הממשלה , 
אליקים רובינשטיין . לקראת הישיבה הוכן מסמך ובו הצעה לתשובה ישראלית . 
צוות בראשות בן - אהרן שבו חברים סלי מרידור ורובינשטיין מציע לדרוש מבייקר 
למחוק את הסייג " בשלב הנוכחי " מההתחיבות שארה"ב אינה חותרת למו"ם בין 
ישראל לאש"ף . הצוות מציע לעמוד על הדרישה שישראל תהיה מעורבת במגעים לקראת 
הרכבת המשלחת הפלשתינית , וכן על דרישתה להגביל את נאומי הפתיחה לנושאים 
שיוסכם עליהם מראש . במקביל לדיון בקבינט שלא יסתיים כנראה בהחלטות אלא בהענקת 
מנדט לפורום הארבעה להמשיך במגעים עם ארה"ב לקראת מפגש שרי החוץ צפוי דיון 
בנושא הביטחונות לאש"ף ולישראל בין נשיא מצרים , חוסני מובארק , לבין מנהיג 
אש"ף , יאסר ערפאת , שהגיע לקהיר לצורך זה . מקורות אמריקאיים אמרו אתמול 
כי הממשל מצפה לתגובות הצדדים כבר בימים אלה . ראש הממשלה , יצחק שמיר , 
הכחיש אמש מידע שעל פיו הביע נכונות לנוסחה שתאפשר שיתופם של מגורשים במשלחת 
הפלשתינית . על פי אותה נוסחה , תאמץ הממשלה את הגישה שאם שר הביטחון סבור 
שהסיבה לגירושו של תושב השטחים אינה קיימת עוד , וניתן לפיכך להחזירו לביתו 
הוא יהיה כשר גם להשתתף במשלחת הפלשתינית כאחד מתושבי השטחים . קפידבינואשינגטון 
( מיוחד ל"הארץ " ) . מחלקת המדינה של ארה"ב העמידה אתמול בספק את עצם 
הכוונה לקיים בוואשינגטון פגישה משולשת בין שרי החוץ של ארה"ב , ישראל ומצרים . 
דוברת מחלקת המדינה , מרגרט טאטוויילר , אמרה , כי " אבסורד הוא לקיים 
פגישה , אם אינה מניבה דבר " . " מעולם לא אמרנו באופן נחרץ שתהיה פגישה " , 
הפתיעה טאטוויילר את העיתונאים בתדרוך היומי שלה . " יש להרגיש במידה 
מספיקה של ביטחון , שיש לה ערך " . הדוברת , אשת סוד ותיקה של מזכיר המדינה 
בייקר עוד מימי היותו שר האוצר , הוסיפה , כי " אין לבייקר סיבה לא להיות 
כרגע מעורב " בתהליך המדיני במזרח התיכון , " אבל הוא תמיד אמר שהוא מציאותי " . 
בעלי הטור האמריקאים אוואנס ונובאק כתבו אתמול , כי החלטתו הלא רגילה של 
בייקר להקצות בשבוע הבא שעה תמימה לפגישה עם שר הביטחון , יצחק רבין , 
נועדה להזהיר את ראש הממשלה יצחק שמיר , כי עליו לתת את הסכמתו לשיתוף ערביי 
מזרח ירושלים בתהליך הבחירות " עכשיו - או שיהיה מאוחר מדי " . אם לא יצליחו 
שיחות בייקר - רבין לפתור את שאלת השיתוף " , כתבו אוואנס ונובאק , " מקורבי 
מזכיר המדינה אומרים באופן פרטי , כי הוא יודה בכשלון , ויפסיק את מאמצי 
הענקים שלו להחזיק בחיים את הצעת הבחירות של ישראל " . קפידבינהזכות הבלעדית 
למינוי חברי המשלחת הפלשתינית למשא ומתן עם ישראל , היא שאלה של קיום עבור 
אש"ף , והארגון לא יהיה מוכן להתפשר על כך . דברים אלה אמר אתמול יועצו 
של ערפאת , וחבר הוועדה המרכזית של הפתח , חאלד אל - חסן בראיון ליומון 
הסעודי א - שרק אל - אוסט המופיע בלונדון . עוד ציין כי אש"ף מוכן להתפשר 
במישור הטקטי , אך לא במישור העקרונות האסטרטגיים כמו קביעת חברי המשלחת 
הפלשתינית . 
