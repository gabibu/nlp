משרד החינוך אסר על מנהלי בתי - הספר להשתמש בספרי תנ"ך , שמצורפת אליהם 
הברית החדשה . האיסור כלול בחוזר האחרון של מנכ"ל משרד החינוך ובצידו הסבר : 
" ספרים אלה מופצים על ידי המסיון ואסורים לשימוש בבתי הספר " . מנכ"ל המשרד , 
ד"ר דן שרון , הגיב : " אנחנו לומדים תנ"ך ולא את הברית החדשה . לתנ"ך 
יש ישות מסוימת עם תוכן מסוים ועם כוונות מסוימות , ואנחנו לא רוצים לערבב 
את זה עם הברית החדשה " . לשאלה מה רע בתוספת , אם אין לומדים אותה ממילא , 
השיב שרון : " אז מחר אני אוציא תנ"ך עם " מאהבה של ליידי צטרלי " . 
זו ספרות . אז מה זה רע ? ! " . עוד הסביר שרון : " התנ"ך זה ספר בעל 
קדושה , בעל ערך לאומי ודתי ואנחנו לא רוצים שיתערבב לנו עם דברים אחרים " . 
