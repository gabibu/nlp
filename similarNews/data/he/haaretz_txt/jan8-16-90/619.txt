הנהלת קונצרן כלל קיבלה אתמול החלטה להשתתף במכרז להפעלת שידורי טלוויזיה 
באמצעות לוויין . המכרז בתחום זה נערך על ידי משרד התקשורת והוא צפוי להיסגר 
ב82 בינואר השנה . כלל ישתתף במכרז זה יחד עם חברת אולפני הבירה של איש העסקים 
ליאון תמן וקבוצה של משקיעים אמריקאיים . בדיונים שנערכו נבדקה אפשרות לצרף 
את איל העיתונות רוברט מקסוול לקבוצה שתשתתף במכרז אך ההחלטה בעניין זה לא 
התקבלה מאחר ולא ברור אם מקסוול יהיה רשאי להשתתף במכרז זה . על פי הכללים 
שהונהגו , מי שקשורים להפעלת טלוויזיה בכבלים אינם יכולים ליטול חלק במכרזים 
להפעלת טלוויזיה בשידורי לוויין . מקסוול קשור דרך " מעריב " לשידורי 
הטלוויזיה בכבלים . בהנהלת כלל מעריכים את ההשקעה הראשונית הנחוצה לצורך 
הפעלת טלוויזיה באמצעות לוויין בכ5 . 6 מיליון דולר . כלל ישתתף במכרז זה 
באמצעות החברה הבת , כלל פיתוח , לאחר שבשלב זה הוחלט להימנע מלהפעיל את 
חברת כלל תקשורת כפי ששקלו בעבר . יצוין כי בניגוד לטלווזיה בכבלים , הטלוויזיה 
באמצעות לוויין תופעל עם ערוץ אחד ארצי . אחד היתרונות בשיטת שידור זו היא 
שאין צורך בהשקעות בתשתית צנרת וכבלים אלא רק ברכישת קופסה המפענחת את השידורים 
שתוצמד לכל צרכן . 
