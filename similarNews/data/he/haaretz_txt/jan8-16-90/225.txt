ם הקומוניסטיים הטוטליטריים במזרח אירופה היו כמה פנים , מ"המהפכה העדינה " 
בפראג ועד להתקוממות עקובת דם ורבת - קורבנות ברומניה . הדבר היה תלוי בהיסטוריה 
ובאופי העם , ויותר מכל בצורה בה ויתרה המפלגה הקומוניסטית על שלטונה הבלעדי 
במדינה . כעת , אחרי שהרוחות נרגעו , לכאורה , מתחיל השלב השני של המהפכות . 
הוא כולל , מצד אחד , שאלות על הדרכים בהן עלו המנהיגים החדשים לשלטון , 
ומצד שני , האם הם באמת מייצגים את העם , או שהם דומים לאלה שהרחיקו . 
בכל מקרה , השליטים והנשלטים יודעים שההכרעה הסופית צריכה ליפול בבחירות 
חופשיות וחלק מההתרחשויות של השבועות האחרונים שייכות לנסיון לתפוס עמדות , 
לקראת ההתמודדויות באביב ובקיץ הקרובים . בחלק מהארצות יש , עדיין , לקבוצות 
האופוזיציה בעיות התארגנות , לפעמים כתוצאה מריבוי המפלגות והארגונים שצצו 
בזירה הפוליטית . במקומות אחרים , המפלגה הקומוניסטית מתלבטת איך לשמור 
על חלק ממעמדה : האם מספיק שינוי מצע ומנהיגים או שמוטב להשתחרר גם משם 
המפלגה , הזכור לשמצה בקרב הציבור . בכמה ארצות מאמינות המפלגות הקומוניסטיות 
שיש להן סיכוי , " תחת הנהלה חדשה " , לשמור לעצמם מקום והשפעה במשטר הדמוקרטי . 
לא בכל המקומות חלקה דרכה של ההצבעה החופשית . יש עוד שרידים של העבר , 
שמחייבים טיפול . במזרח גרמניה , למשל , יש תסיסה ניכרת נגד כוונת הממשלה 
( שהיא עדיין בראשות הקומוניסטים ) להקים יורש ל"שטסי " , היא משטרת הביטחון 
השנואה שפוזרה עם המהפך . האופוזיציה , שבראשה " הפורום האזרחי " , הזהירה , 
כי תפרוש משיחות " השולחן העגול " עם הממשלה , אם זו תנסה לממש את כוונתה . 
בבולגריה יש משבר הפוך , כמעט . הממשלה הקומוניסטית החדשה החזירה למיליון 
וחצי האזרחים הטורקיים את כל הזכויות ששלל מהם המשטר הקודם , אך הציבור 
( שעלה על הבריקאדות בשם החופש ) מסרב להכיר בזכויות החופשיות של המיעוט 
הטורקי במדינה . ברומניה גובר החשד , מצד הסטודנטים ומצד חוגים ליברליים , 
שיש אמת בשמועות כי ההתקוממות נגד צאושסקו לא היתה ספונטאנית לחלוטין , 
אלא תוכננה ע"י הצבא ( ואולי ע"י חלק מראשי המפלגה ) שרצו כך להציל עצמם 
מהאוניה הטובעת . ייתכן , איפוא , כי עוד נהיה עדים לזעזועים בכמה מהארצות 
במזרח אירופה , שכנראה עוד לא השלימו את המהפך האנטי - קומוניסטי . 
