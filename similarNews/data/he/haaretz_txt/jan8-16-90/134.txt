" מפעלי ים המלח " יחלקו דיווידנד במזומן של 001 מיליון דולר , וזאת עד 
שהממשלה תשלים את תוכניותיה למכירת השליטה בקונצרן כי"ל . למפעלי ים המלח 
עודפי מזומנים בקופה של 061 מיליון דולר , ובאוצר סבורים כי ניתן לחלק חלק 
מסכום זה כדיווידנד , שכן אינו מיועד להשקעות . מניות החברה רשומות למסחר 
בבורסה , והציבור מחזיק ב%11 ממניותיה . הממשלה מחזיקה בשאר המניות לכן 
תקבל את עיקר הדיווידנד . מארק בלסברג , אחד המועמדים העיקריים לרכישת קונצרן 
כימיקלים לישראל , הגיע אתמול לארץ , כדי לבדוק את כדאיות ההשקעה בחברה . 
לבלסברג , שמקום מושבו בניו - יורק , עסקים רבים בתחום הנדל"ן , וכן 
מפעלי תעשייה . אחיו ארתור , מרכז את עסקי המשפחה בקנדה ובחוץ המערבי . 
את ההכנה המוקדמת של הבדיקה ביצעה חברת " לאומי ושות " , הנמנית עם קבוצת 
בנק לאומי . את ביקורו של בלסברג ילווה אהרון פוגל , המכהן כיו"ר לאומי 
ושות . עד כה ביקרו בכימיקלים לישראל נציגיו של רוברט מקסוול , שאול אייזנברג , 
וכן נציגי החברה לישראל . כל אלה מגלים עניין ברכישת השליטה בכימיקלים 
לישראל . נראה כי בשבועות הקרובים יגיעו לישראל נציגי המועמדים האחרים ( 
כמו אריה גנגר המבקש לרכוש את כי"ל במשותף עם האמריקאי פריצקר ) . שרי האוצר 
והתעשייה לא נסוגו מתוכניותיהם למכור את כימיקלים לישראל למשקיעים פרטיים . 
עם זאת , לנוכח עמדת ועדת הכספים של הכנסת , הוחלט כי לפחות בשלב הראשון , 
תשתנה מתכונת המכירה . אחת ההצעות הנבחנות כעת היא האפשרות לביצוע הצעת 
מכר של מניות מפעלי ים המלח בבורסה , שכי"ל מחזיקה % 98 ממניותיה . 
