זה לא היה ניצחון של שחקן אחד . זה היה ניצחון של קבוצה מגובשת ומלוכדת . 
זה היה ניצחון העזרה ההדדית . זה היה ניצחון של הפועל תל אביב , שרבים 
הטילו ספק ביכולתו להתאושש מכושרו הלקוי , בעטיו נידחק לתחתית . אבל ברוק 
סטפי , שמעון אמסלם , האווי לאסוף , קית בנט ובעיקר דניס ויליאמס סחפו 
אמש את תל אביב לניצחון חוץ 20159 על הפועל חולון . ויליאמס , וירטואוז 
אמיתי , עשה כל מה שרצה קלע מבחוץ , פרץ פנימה בלי שאיש משחקני חולון 
יצליח למנוע זאת ממנו . סטפי עזר לויליאמס בפיצוח ההגנה החולונית . סטפי 
ניהל בצורה טובה את מישחקה של תל אביב וגם קלע 6 שלשות . אמסלם הסתדר מצויין 
עם גרי פלאמר . הגבוה היחיד כחול - לבן , שהיה אמש בחולון , קלט 31 ריבאונדים 
והוסיף 81 נקודות חיוניות . ההפתעה בתל אביב היה בנט , שניטרל את אלברט 
קינג וגם קלע 91 נקודות , בהן שלשה חשובה מאוד בסיום , שביססה את הניצחון . 
חולון לא פיגרה בהרבה אחרי תל אביב . היא הובילה בסיום המחצית הראשונה 8404 . 
גם אחרי ההפסקה יצרו המקומיים פער של עד 6 נקודות . פלאמר וקינג היו טובים , 
כאשר לצידם בלט לפרקים גם גיימס טרי . אולם מה כל זה שווה , כאשר המכונה 
חורקת דווקא בדקות הקריטיות , כפי שזה קרה לחולון . בשלוש וחצי הדקות האחרונות 
קלעה תל אביב 6 נקודות לעומת נקודה בלבד של חולון . זה אומר הכל . זה היה 
משחק דרמטי , עם מהפכים רבים , צמוד עד לסיום . המשחק הטוב ביותר העונה 
של התל אביבים . משחק עצוב של החולונים . משחק שמשאיר טעם של עוד . מי 
שלא בא ההפסד כולו שלו . שיפוטם של דוד דגן וראובן וירובניק היה מצויין . 
