פרקליטת המדינה דורית בייניש הורתה למשטרת ישראל להשלים את החקירה נגד שני 
חוקרי שירות הביטחון הכללי החשודים בגרימת מותו של העציר הביטחוני חאלד כמאל 
שייח עלי , שמת באגף השב"ך בכלא עזה ב7 בדצמבר 9891 . דוברת משרד המשפטים 
מסרה אמש כי פרקליטת המדינה קיבלה את כל חומר החקירה שנאסף עד כה על ידי 
צוות החקירה המיוחד שהוקם לחקור את פרשת מותו של שייח עלי ולאחר שעיינה בחומר 
הורתה למשטרה להשלים פרטים נוספים מהחקירה . רק לאחר שתושלם החקירה הנוספת 
יועבר החומר במלואו לפרקליטת המדינה על מנת להחליט אם יש מקום להעמיד לדין 
את שני חוקרי השב"ך . צפוי שהחקירה תושלם תוך ימים אחדים . לסופר " הארץ " 
נודע כי צוות החקירה המשטרתי גיבש למעשה עמדה שיש להעמיד לדין את שני חוקרי 
השב"ך המעורבים בגרימת מותו של העציר הביטחוני . שני חוקרי השב"ך שהושעו 
שוהים בביתם עד סיום החקירה . 
