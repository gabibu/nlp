הונג קונג ( ע"ר ) . ארגון " אמנסטי " למען זכויות האדם מתח אתמול ביקורת 
חריפה על בריטניה והונג קונג בשל יחסן לפליטים הווייטנאמיים , וציין כי 
ברשותו הוכחות על התנהגות ברוטאלית מצד שוטרים וסוהרים . דו"ח מפורט שהוכן 
לאחר שחוקרים של " אמנסטי " ביקרו בנובמבר ובדצמבר בהונג קונג , גם תוקף 
את מדיניות הסלקציה של הונג קונג , שנועדה לקבוע מי הם פליטים אמיתיים , 
דהיינו פליטים פוליטיים , מבין " יורדי הסירות " . דובר של הארגון אמר 
" פוגעים בזכויות הבסיסיות של אנשים שצפוייה להם סכנה של רדיפה " . בדו"ח 
נאמר , כי נתקבלו הוכחות מעדי ראייה , כי אחדים מ15 הפליטים שהוחזרו בכוח 
מהונג קונג לווייטנאם ב21 בדצמבר אשתקד , כבר סבלו מספר שבועות קודם לכן 
מיחס ברוטאלי . 
