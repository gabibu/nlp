יחידת העיקוב במחוז הצפון הצליחה להביא לחשיפתם של בדווים מהדרום , שהבריחו 
לישראל 01 ק"ג הירואין . בחקירה שערכו חוקרי מרחב הנגב , בשיתוף עם חוקרי 
מרחב הגליל הצליחה המשטרה לעלות על עקבותיה של כנופייה צפונית שעסקה בסחר 
בסמים , ועמדה בקשר עם סוחרי סמים מהדרום . עד כה דיווחה המשטרה על מעצרו 
של חשוד אחד בסחר בסמים , והיא מחפשת אחר חשודים נוספים . אנשי יחידת העיקוב 
במחוז הצפון , הידועה בכינויה " הסמויה " , עקבו אחר חשודים על פי מידע 
שסופק להם ממחוז הצפון במשטרה . היחידה פעלה לפני למעלה משבועיים , ובאזור 
הסמוך לקריית - שמונה נעצר מוחמד אלקשחר מתל - ערד , כשברשותו 01 ק"ג הירואין , 
אותם הבריח , על פי החשד , מלבנון . אלקשחר נעצר על - ידי שופט השלום 
פאלח פלאח , שהוציא צו איסור פרסום על הפרשה . אתמול הוסר צו האיסור הפרסום . 
המשטרה מסרה כי נגד אלקשחר הוגש כתב אישום בגין סחר בסמים . משטרת מרחב 
הגליל מסרה אתמול , שבשני מקרים נוספים שאירעו במהלך השנה , הצליחה המשטרה 
לחשוף כמויות של 11 ק"ג הירואין , ומאות סוליות חשיש שהוברחו על - ידי 
כנופייה אחרת מלבנון . גם במקרים אלה היה הסם מיועד לסוחרי סמים בדרום . 
ערב פעולת משטרת מרחב הגליל , טענו גורמים במשטרה כי במשטרת מרחב הגליל 
מפעילים לחץ כבד על השוטרים , במטרה להביא לחשיפת כנופיות וכמויות סמים 
גדולות עוד לפני סיום השנה . הסיבה , על פי הטענות , היא כדי שהדבר יבוא 
לביטוי בנתונים הסטטיסטיים , דבר שיביא להאדרת שמם של מפקדי המרחב . מפקד 
מרחב הגליל במשטרה , המתמודד על תפקיד בכיר במחוז הצפון , הכחיש את הטענות . 
לדבריו לא הופעל לחץ על השוטרים , ואנשיו פעלו על - פי תוכנית מוסכמת מראש . 
