( ע ) . בית המשפט המחוזי בתל - אביב דחה שלשום את הערר שהגיש מיכאל בן - 
חורין ( 24 ) , ראש ארגון " מדינת יהודה " , שנעצר לשמונה ימים בחשד 
הצתת בית הדפוס " גרפוליט " ב91 בנובמבר . פרקליטו , עו"ד אהרון שלנגר , 
טען , כי שופטת המעצרים , שרה גדות , לא קבעה באופן חד - משמעי , כי 
קיימות ראיות מחשידות , אלא ציינה כי חלק מהחומר החסוי שהוגש לה מבסס אפשרות 
על קשר בין החשוד להצתת בית הדפוס . עו"ד שלנגר טען עוד , כי העובדה שמרשו 
הגיש תביעת דיבה נגד הירחון " מוניטין - פנטהאוז " , שוללת כל מניע מצד 
בן - חורין לנקוט בדרכים לא חוקיות נגד " גרפוליט " . השופט המחוזי , ישראל 
גלעדי , דחה טענה זו וציין , כי אדם שהושמץ עלול לנסות לפצות את עצמו הן 
באמצעות ביצוע מעשה נקם בלתי חוקי והן בקבלת פיצויים בדרך חוקית . השופט 
גלעדי הדגיש בהחלטתו , כי למעשה אין בידי המשטרה חומר המחשיד את בן - חורין 
בביצוע ההצתה , אלא חומר המחשידו בקשירת קשר בלבד להצתת בית הדפוס . השופט 
פסק , כי מאחר ומדובר בעבירה חמורה מאוד , בה עלולים להיות מעורבים אנשים 
רבים , יש לאפשר למשטרה למצות את החקירה . בשולי החלטתו הדגיש השופט , 
כי יתכן קשר בין מטרות ארגון " מדינת יהודה " לבין הצתת בית הדפוס " גרפוליט " . 
