בגדאד ( ע"ץ ) . נשיא עיראק סדאם חוסיין הזהיר את ישראל מפני " כל ניסיון 
להפציץ מתקנים בעיראק " , והדגיש כי ארצו " תגיב בכל האמצעים העומדים לרשותה " . 
הוא דיבר בנאום לרגל 96 שנים לייסוד הצבא העיראקי . " אנו נגיב בכל האמצעים 
שלנו , ובצורה נחושה , על כל ניסיון של היישות הציונית להפציץ את המתקנים 
המדעיים או הצבאיים של עיראק , וזאת על - פי זכות ההגנה העצמית הלגיטימית 
שלנו " , הצהיר חוסיין . משקיפים מזכירים כי בתחילת דצמבר הודיעה עיראק כי 
ניסתה בהצלחה טיל תלת - שלבי , המסוגל להציב לוויינים בחלל , וציינה כי 
השלימה את פיתוחם של שני טילי קרקע - קרקע , בעלי טווח של 000 , 2 קילומטר . 
