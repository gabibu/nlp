( ע ) . הופסקו ההליכים המשפטיים נגד מנהל משרד חקירות פרטי שעקבותיו 
נעלמו בחו"ל . שופט השלום החיפני , כאמל חיר , הורה אתמול לבטל את כתב 
האישום שהוגש נגד המנהל , ארנסט טל ( 43 ) , תושב עכו . לדברי התביעה , 
הוא ניהל בשנים 681891 משרד חקירות פרטי א . חקירות ברחוב ביאליק בשכונת 
הדר הכרמל בחיפה , ללא רישיון ובניגוד לחוק חוקרים פרטיים ושירותי שמירה . 
בית - המשפט נקט צעד זה , לאחר שלא עלה בידי המשטרה להפעיל שורה של צווי 
הבאה שהוצאו נגד הנאשם במרוצת החודשים האחרונים . בא כוח המשטרה דיווח לבית 
המשפט , כי הנאשם יצא את גבולות הארץ ועפ"י מידע שבידיה הוא שוהה ברומניה . 
החקירה נגד מנהל משרד החקירות הפרטי החלה בעקבות תלונה שהגיש למשטרה חוקר 
פרטי אחר , בשם האיגוד הישראלי לחקירות פרטיות . לטענת המתלונן , הפעיל 
הנאשם במשרד החקירות הפרטי גם משרד לשידוכים , דבר האסור עפ"י החוק . השופט 
הורה לבטל את כתב האישום ולהגישו כתב אישום מחדש , רק לאחר שהנאשם יאותר . 
