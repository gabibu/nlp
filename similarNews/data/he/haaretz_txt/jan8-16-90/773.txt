הירחון המקצועי מוסיקה הפסיק את הופעתו , וגיליון מספר 82 לא יופיע . הגיליון 
האחרון הופיע בחודש ספטמבר . אחד העורכים , ד"ר חנוך רון , אמר כי הירחון 
הפסיק לצאת מסיבות תקציביות , ובמערכת יש חומר לקראת הגיליון הבא . העורך 
השני , זיסי סתוי , אמר כי המשקיעים , החפצים בעילום שם , הודיעו לעורכים , 
דרך מנכ"ל העיתון , כי בשל קשיי נזילות הם מפסיקים לתמוך בעיתון . שני 
העורכים אמרו כי קיימת הפרדה מוחלטת בין המערכת והמינהלה והם אינם יכולים 
למסור כל פרטים על מצבו העיסקי של העיתון . מנכ"ל העיתון , משה בן רובין , 
אמר כי מזה חודש הוא אינו מועסק יותר על ידי המו"לים ואינו יכול לספק כל 
פרטים על העיתון והסיבות לסגירתו . עו"ד של העיתון יוסף בסן , אמר כי קיימת 
הקפאה בפעילות העיתון , וכי בעלי המניות מחפשים משקיעים כדי לאפשר את חידוש 
הופעתו . לעיתון חובות לבנקים , ספקים וכותבים , ועתה מתקיימים מגעים 
כדי לעמוד בהתחייבויות אלה . בסן העריך כי לעיתון היו כ0051 מינויים וכי 
הפסקת הופעתו קשורה בעיקר למשבר בפרסום . כתב העת מוסיקה החל את הופעתו לפני 
כשנתיים וזכה במהירות להערכה אצל קהל הקוראים . הוא היה הפרסום היחיד שהוקדש 
לנושאי המוסיקה הרצינית בישראל ומומן על ידי מודעות וגיוס מינויים . גליונות 
מיוחדים שלו זכו לתפוצה רבה , כמו הגליון שיוחד למהלר . כתב העת אירגן 
גם מבצעים מיוחדים כמו בחירת השיר הישראלי ומלחין המוסיקה הפופולרית הטוב 
ביותר . עד לאחרונה המשיך העיתון להחתים מינויים . 
