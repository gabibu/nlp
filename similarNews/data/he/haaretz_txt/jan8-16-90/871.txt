קורס השתלמות ראשון מסוגו על טראומה פציעה מחבלה , או תאונה ייפתח מחר 
בירושלים , בהשתתפות 02 רופאים ישראלים , ביניהם רופאים צבאיים . את הקורס , 
שנערך בחסות איגוד הכירורגים בישראל , העמותה הישראלית לטראומה וחיל - 
רפואה , יעבירו במשך שלושה ימים ששה מומחים בתחום הטראומה מארצות - הברית . 
הידע הבסיסי שיועבר בו חיוני להערכה מהירה ומדויקת של מצב הנפגע , לפעולות 
החייאה , לקביעת התאמת הפצוע לבית - החולים ולהבטחת מיטב הטיפול האפשרי 
בדרך לבית - החולים . על - פי נתונים שפורסמו לקראת פתיחת הקורס , התמותה 
מטראומה מהווה גורם מספר אחד לתמותה בגילאים 143 . % 56 מנפגעי טראומה הם 
נפגעי תאונות דרכים ; ולפי מספר תאונות הדרכים נהרגים בכל יום ( בממוצע ) 
אחד או שניים , ונפצעים עשרה . % 32 ממקרי הטראומה נפגעו בתאונות בית וספורט ; 
% 21 בתאונות עבודה ו%5 . 0 בפעילות חבלנית עוינת . יו"ר העמותה הישראלית 
לטראומטולוגיה , ד"ר אבי ריבקין , אמר ל"הארץ " כי הרפואה הדחופה מתרכזת 
בעיקר בנפגעים קשים , שנכנסו לשלב " הזהב " בין דקות מספר עד שלוש שעות 
לאחר הפגיעה . מוות בשלב זה קשור בעיקר לדימומים תוך - מוחיים , לפגיעות 
חזה , קרע בטחול , ניתוק הכבד , שברים באגן , או פגיעה רב - מערכתית 
מלווה באובדן דם . התרכזות בטיפול בנפגע קשה בשעה הקריטית , והערכה נכונה 
של הנפגע יכולה להקטין את התמותה . קצין רפואה ראשי , תא"ל יהודה דנון , 
אמר ל"הארץ " כי " בישראל אין מספיק מודעות לנושא ולהיקף הבעיה " . קורס 
הטראומה נעשה , לדבריו , במטרה להכשיר מדריכים בקרב הרופאים הישראלים . 
" מקצוע רפואת הטראומה אינו מקצוע מוכר , ולכן אין הוראה מסודרת בבתי - 
הספר לרפואה . בבחינות אישיות לקורס קציני רפואה נוכחנו לדעת , שמחצית 
מהבוגרים לא בקיאים בנושא של רפואה דחופה . כתוצאה מכך , החלה מפקדת קצין 
רפואה ראשי להפעיל השתלמויות לרופאים , הן בקורס קצינים והן לרופאים לפני 
יציאה לשירות מילואים . הקורס הזה , של איגוד הכירורגים האמריקאי לטיפול 
בנפגעי טראומה , נמצא הקורס הטוב ביותר להכשרת מדריכים רפואיים " , אמר 
דנון . 
