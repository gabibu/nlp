אלף אזרחים סובייטים ביקשו בשלושת החודשים האחרונים רישיונות הגירה לארה"ב , 
אולם רק למעטים יש סיכוי לקבל אשרה אמר פקיד בכיר במחלקת המדינה האמריקאית . 
מרבית המבקשים הם יהודים המודאגים מעליית האנטישמיות והקיצוניות הדתית בבריה"ם , 
או חברים בכתות נוצריות קטנות החוששים מפני רדיפה . הפקיד אמר , כי ואשינגטון 
בוחנת את ביטול מרבית ההגדרות של פליטים מדיניים מצכוסלובקיה ומרומניה בגלל 
השינויים במשטרים שם . צעדים דומים נתקבלו לאחרונה לגבי פליטים מפולין ומהונגריה . 
" אנו בוחנים היטב את צכוסלובקיה כעת , וברור שבקרוב נבחן גם את רומניה " , 
אמר הפקיד שביקש שלא להזדהות . הפקיד אמר , כי ואשינגטון מודאגת מעליית 
האנטישמיות בבריה"ם , במיוחד ברפובליקות בעלות אוכלוסייה מוסלמית גדולה , 
וכן במולדאוויה . פקידי ההגנה העובדים בשגרירות ארה"ב במוסקווה נהגו 
לראיין כ0004 איש לחודש , וכעת יש תור בן שלושה חודשים . 
