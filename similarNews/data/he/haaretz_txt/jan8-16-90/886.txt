בלפסט ( ע"ר וע"ץ ) . חיילים בריטים ללא מדים שהסתתרו במארב הרגו שלושה 
שודדים רעולי - פנים שתקפו חנות הימורים במערב בלפסט אתמול מסרו עדי ראייה . 
שני החיילים קפצו ממקום מיסתור בבית קברות מול החנות ופתחו באש על רעולי - 
הפנים שפרצו פנימה . " שני בחורים עם תת - מקלעים ופנים חשופות ירו בשני 
אחרים רעולי - פנים " , מסר אחד מעדי הראייה . התוקף השלישי נהרג בשבתו במכונית 
שהיתה מיועדת לבריחתם של שני הפורצים . המשטרה אישרה כי השלושה ניסו לשדוד 
את הכספים בבית ההימורים . עובר אורח שעבר ברחוב נפצע קל . יתכן שהשודדים 
משתייכים לתנועת המחתרת הצבא האירי הרפובליקאי שפעלה בדרך זו לגיוס כספים . 
