( ע ) . חשודים באספקת סמים לתלמידים בבית ספר בחיפה , נעצרו על - ידי 
המשטרה אשר חשפה מחבוא לסמים קשים בקרבת בית הספר . החשודים רחמים לוי 
( 43 ) , ואיברהים עורסאן בארבור ( 92 ) מחיפה הובאו בפני שופט השלום 
סלים גובראן שציווה ביום ו על הארכת מעצרם בשבעה ימים . בא כוח היחידה ללוחמה 
בסמים במשטרת מרחב חיפה , רס"ב יעקב גבע , טען כי בלשי המשטרה גילו מחבוא 
סמים ליד בית הספר היסודי אבן - גבירול , במזרח הדר הכרמל . מארב הוצב 
במבנה נטוש הסמוך לבית הספר . החשודים נראו מגיעים למקום ומחטטים במחבוא 
הסמים שבו נתגלה הירואין במשקל של ארבעה גרם . בא - כוח המשטרה אמר כי מדובר 
בעבירה חמורה , שמלווה בחשד לאספקת סמים לתלמידי בית - הספר הסמוך . 
