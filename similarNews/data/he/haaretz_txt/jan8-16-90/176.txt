שר הביטחון , יצחק רבין , אינו צופה שבחודשים הקרובים תתפרק ממשלת האחדות 
הלאומית . להערכתו , היו לתהליך השלום הישגים נאים וכל עוד קיימת התקדמות , 
הוא אינו רואה כל טעם בפרישת מפלגת העבודה מהממשלה . רבין הבהיר אמש עמדתו 
זו לקבוצת חברי כנסת יוניים ממפלגת העבודה , שבאה ללשכתו בתל - אביב לשכנעו 
לתת יד לפירוקה של ממשלת האחדות . הפגישה נמשכה כשעתיים וכללה גם ויכוחים 
חריפים בין רבין ושבעת הח " כים חיים רמון , חגי מירום ויוסי ביילין , 
עמיר פרץ , אברהם בורג , אלי בן מנחם ונואף מצאלחה . בורג טען שרבין 
מעדיף לפעמים חלקים בליכוד על פני חלקים בעבודה . רמון קבל על הניגודים 
בין עמדות רבין ופרס במשבר וייצמן . " אינני מודד בשבועות , אך גם לא בחודשים , 
את מועד פירוק הממשלה . גם לי יש עמדות בשאלה עד מתי , אך לא אגיד את 
זה . עדיין לא הגעתי למסקנה שהליכוד הופך את הוויכוח להיפותטי " אמר רבין . 
לגבי טרפוד מהלכי פרס בפרשת וייצמן אמר רבין כי פעל לחיסול המשבר על ידי 
החלטת " שרינו " וסיעת המפלגה , ונטל יוזמה לאחר שאיש לא עשה כך . כן 
אמר כי מעולם לא התקבלה החלטה במפלגת העבודה על הקמת ממשלה צרה . יום לפני 
הפגישה רבין נפגשו השבעה עם שר האוצר שמעון פרס בביתו , באותו עניין . 
פרס העריך שהממשלה תיפול תוך חודש חודשיים לאחר שלא תתקדם מבחינה מדינית . 
קפידביניוזמתם של השבעה להביא להחלטה במרכז העבודה על פרישה מהממשלה , קוממה 
עליהם את ניצי העבודה , העומדים לקיים עוד השבוע כנס המצדד בהמשך השותפות 
בממשלה . השר מוטה גור , מראשי הניצים , האשים אתמול את פרס כי הוא וסגנו 
ביילין הביאו לנטייתה שמאלה של מפלגת העבודה , דבר הפוגע בה קשות שכן לנטייה 
שמאלה אין רוב בתוך המפלגה ואין רוב בציבור . גור טען שפרס לא הכניסו לקבינט 
תוך התעלמות מכישוריו הביטחוניים , בגלל התנגדותו לפירוק הממשלה והקמת ממשלה 
צרה . לדעת גור ניתן עוד להתקדם בתהליך השלום במסגרת הממשלה הקיימת . ח"ך 
מיכאל בר - זוהר דרש מפרס שיפסיקו לדבר בעבודה בוקר וערב על פירוק הממשלה . 
הוא הציע כי מפלגת העבודה תקבע תאריך יעד של השלבים הבאים במהלך המדיני 
ואם הממשלה לא תעמוד בזה בגלל הליכוד , תפרוש ממנה מפלגת העבודה . יו"ר 
מטה הבחירות במפלגת העבודה , ח"ך רענן כהן , אמר אתמול כי כל עוד תהליך 
השלום נמשך אין לפעול להקמת ממשלה צרה . ראשי דור ההמשך במפלגת העבודה יצאו 
גם הם אמש נגד פירוק ממשלת האחדות . במכתב למזכיר העבודה דרשו שלשכת המפלגה 
תדון בפעילות בכירים להידברות עם אש"ף בניגוד להחלטות מוסדות המפלגה . לדעתם 
ממשלה צרה על ידי הליכוד או מפלגת העבודה פירושה קץ התהליך המדיני . 
