סטודנטים רומנים התאספו אתמול והזהירו מפני הפגנות ושביתות , אם מנהיגי 
רומניה החדשים לא ייענו לתביעותיהם . מנהיגי הסטודנטים אמרו כי ראש הממשלה , 
פטרה רומאן , קיבל את רשימת תביעותיהם , אולם הם רוצים שתביעותיהם יעוגנו 
בחוק . הסטודנטים , מבית הספר הפוליטכני בבוקרשט , הריעו כאשר מנהיגיהם 
עמדו על כך שבממשלה החדשה שלאחר הבחירות באפריל לא יהיה אף חבר מן המפלגה 
הקומוניסטית . דובר הסטודנטים בוגדאן דימיטרל אמר כי הסטודנטים תובעים אוטונומיה 
לבתי הספר ולאוניברסיטאות והקמת גופי - הוראה נבחרים . לתשואות רמות במיוחד 
זכתה הקריאה להיפטר מכל המורים הגרועים , שלטענת הסטודנטים רבים מהם קיבלו 
את שרביט ההוראה בתוקף היותם חברי המפלגה הקומוניסטית . משתתפי האספה , 
שאליה הגיעו גם סטודנטים מכל רחבי רומניה , ואף מווארשה ומפראג , קיימו 
דקת דומייה לזכר קרבנות המהפכה . הם שרו את שיר המהפכה מהמאה ה91 " עורי 
רומניה " , שהיה אסור במשך 54 שנים . כמה מדברי הסטודנטים , וכן מנהיגים 
פוליטיים שעלו באחרונה בזירה הציבורית הרומנית , טענו כי אין להם אמון בחזית 
ההצלה הלאומית , מאחר ומצויים בה יותר מדי אישים שהיו חברי המפלגה הקומוניסטית , 
שהתפרקה . חזית ההצלה הלאומית מורכבת מקבוצות שונות , ביניהן קומוניסטים 
לשעבר שצידדו בתוקף ברפורמות , מתנגדי משטר לשעבר ואינטלקטואלים , שניסו 
לזכות בתמיכתם של 32 מיליון אוכלוסי רומניה בהבטחה כי יארגנו בחירות רב - 
מפלגתיות באפריל , בפעם הראשונה ב04 שנה . אולם מפלגת האיכרים שקמה זה עתה 
טענה בשבת שיש לדחות את הבחירות על - מנת לתת להתארגנויות הפוליטיות החדשות 
שהות מספקת להתבסס ולהגיע לתודעת האזרחים ברומניה כולה . נציגי האיכרים 
הטעימו כי לרומניה אין מסורת של דמוקרטיה , וכי במחוזות רבים במדינה ישנם 
אנשים שמעודם לא הצביעו . גם במפלגת האיכרים הביעו אי - אמון בכמה מן האישים 
שבחזית ההצלה הלאומית , " מאחר והם היו חברי הדיקטטורה הקודמת " , כדברי 
עסקן בכיר במפלגה , ואלנטין גבריאלסקו . קפידבין ( ע"ר וע"ץ ) . ההנהגה 
הרומנית החדשה , הרואה עניין חיוני במילוי הצרכים הדחופים של האוכלוסיה 
ובשיקום הכלכלה ההרוסה , עומדת להתחיל ביבוא של מוצרי צריכה , חומרי גלם 
וטכנולוגיה מתקדמת ממדינות המערב . ראש הממשלה פטרה רומאן אמר בראיון לסוכנות 
הידיעות הרומנית כי הנהגת חזית ההצלה הלאומית אישרה יבוא במט"ח בהיקף של 
521 מיליון דולר לרביע הראשון של 0991 , ביחד עם גידול נרחב ביבוא מן הגוש 
המזרחי . השליט הקודם של רומניה , ניקולאי צאושסקו , אסר לפני עשר שנים 
לחלוטין יבוא מן המערב , כחלק מתוכניתו לחסל את כל החוב החיצון של רומניה . 
יתר על כן , בפקודתו נעשה יצוא גדול של מזון מרומניה לשוקי העולם , כדי 
להשיג מט"ח , בעוד אוכלוסי רומניה נתונים לקיצוב מזון קפדני ביותר וחסרים 
מוצרים חיוניים . רומאן פירט ואמר כי אושר יבוא כלי רכב ותחבורה , גז טבעי 
לאוכלוסיה , תרופות , עזרי חינוך , מתקני טלקומוניקאציה , ובמיוחד הדגיש 
את הצורך הדחוף ביבוא טכנולוגיה מתקדמת . מאז שחזית ההצלה נטלה לידיה את 
השלטון הוזרמו לחנויות ברומניה מצרכים שקודם לכן נועדו רק למספר קטן של בעלי 
זכויות מיוחדות . יצוא המזון הופסק לחלוטין והכל הופנה לשוק המקומי . הממשלה 
אישרה , כאמור , יבוא מוגדל , בשווי של 052 מיליון דולר , ממדינות הגוש 
המזרחי פי - ארבעה מבשנה שעברה . רומאן אמר כי מאזן התשלומים הרומני הוא 
סביר כיום . החוב החיצון הוא 005 מיליון דולר , בעוד שגורמי חוץ חייבים 
לרומניה 5 . 2 מיליארד דולר . בשמונה השנים האחרונות החזירה רומניה 11 מיליארד 
דולר מחובותיה , ועוד 9 מיליארד דולר ריבית והוצאות אחרות על החוב הזה . 
ב3 בינואר ביטלה חזית ההצלה חוק של צאושסקו שאסר נטילת הלוואות מגורמי חוץ . 
קפידבינטירגובישטה ( ע"ר ) . צאושסקו תכנן להקים ארמון באתר הטירה שנבנתה 
בידי ולאד המשפד " שהוליד את אגדת דראקולה . " הוא רצה למחוק מעל המפה 
את הטירה העתיקה ולהירשם ברשימת השליטים העתיקים " , אמר אוצר הטירה סטפן , 
בהצביעו על לוח - אבן שעליו רשימת הנסיכים ששלטו באזור הרומני ואלאכיה מ6831 
עד 4171 . צאושסקו , שהרס ללא רחם כנסיות ורחובות עתיקים בבוקרשט כדי לבנות 
את " ארמון העם " , התכוון להעביר את המנהל שלו צפונית - מערבית לטירגובישטה . 
היתה גם תוכנית לבנות קו - רכבת תת - קרקעי בין עיר הבירה לבין העיר השקטה 
בת 06 אלף התושבים . בהקמת ארמון באתר טירת דראקולה התכוון צאושסקו להציג 
את עצמו כיורש הטבעי לנסיך בן המאה ה41 , הנחשב ברומניה גיבור לאומי . שיטתו 
האכזרית של " ולאד המשפד " לחיסול הפולשים הטורקים , וסיפורים פנטסטיים 
על טירות גותיות בטראנסילבניה , נתנו לסופר הבריטי בן המאה ה91 בראם סטוקר 
את ההשראה לסיפורו על הרוזן דראקולה ערפד שמצץ את דם קרבנותיו והטיל טרור 
על האזור כולו , ורק בתקיעת רומח בלבו אפשר היה להרגו . 
