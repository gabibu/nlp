הטלוויזיה הממלכתית היוגוסלווית שידרה אתמול תוכנית בת שעה וחצי על העיר 
תל - אביב . זו התוכנית הדוקומנטרית הראשונה ששודרה במדינה זו על ישראל 
מאז 76 , שאינה עוסקת בנושאים פוליטיים . בתוכנית רואיינו ראש עיריית תל - 
אביב , שלמה להט , אמנים ואנשי ציבור בת"א . חלקה השני של התוכנית ישודר 
בשבוע הבא , ברשת הארצית של הטלוויזיה היוגוסלווית . מפיק התוכנית מירקו 
שטארק , והעורך , העיתונאי זורן פטרוביץ , אמרו אחרי שידור חלקה הראשון 
של התוכנית כי עצם שידורה מהווה הישג , מול פעולותיה של השדולה הערבית מאחורי 
הקלעים . כבר לפני ארבע שנים הגיע שטרק לביקור בישראל , כדי לערוך הכנות 
לקראת הסרטת התוכנית , אולם זו נגנזה בהוראת השלטונות היוגוסלוויים . צוות 
הטלוויזיה היוגוסלווית שהה בת"א כשבועיים , בסיועם של העירייה ומשרד התיירות . 
יוגוסלוויה ניתקה את היחסים הדיפלומטיים עם ישראל , בעקבות מלחמת ששת הימים . 
גם היום היא אינה ממהרת לכונן אותם מחדש . טיסות אל - על , שהיו אמורות 
לקשר את זאגרב , בירת הרפובליקה הקרואטית , עם ישראל , עדיין לא הופעלו . 
