( ע ) . חברת הספנות יעקב כספי בע"ם שוקלת הפעלת קו אוניות נוסעים מנמל 
אודסה לנמלי חיפה ואשדוד , כדי לסייע בהבאת עולים לארץ . נציג חברת הספנות 
יובל כספי , יצא בתחילת השבוע הבא בדרך האוויר לבריה"ם , שם יקיים פגישות 
עבודה במוסקווה ובאודסה עם חברת ספנות סובייטית , במגמה להפעיל קו אוניות 
נוסעים לישראל . כפי שנודע , מסתמנת מגמה להפעיל אוניית נוסעים תחת דגל 
סובייטי , או לחילופין , אוניית נוסעים יוונית או קפריסאית , שתשייט מנמל 
אודסה לישראל ותסייע בהבאתם של אלפי עולים מבריה"ם , העתידים לעלות ארצה . 
מנכ"ל חברת הספנות , אוריאל כספי , אמר כי הוא מאמין ביישום התוכנית להפעלת 
קו הנוסעים . זאת נוכח הידיעות המגיעות מבריה"ם שבשלב זה ניתן לרכוש בחברת 
התעופה הסובייטית ארופלוט כרטיסי טיסה לישראל רק לתחילת 1991 . בלחץ העולים , 
לא תהיה ברירה אלא להפעיל את הקו הימי ואין להמתין עד 1991 , נוכח הסכנה 
האורבת ליהודים שם . הוא ציין , כי חברתו קיימה כבר מגעים מוקדמים עם רשות 
הנמלים בחיפה ובאשדוד , הערוכים לקליטת אלפי העולים בנמלים . בחודשים האחרונים 
הגיעו עשרות עולים לנמל חיפה באוניות , לאחר שהגיעו בדרך האוויר ממוסקווה 
לקפריסין ומשם המשיכו באונייה לחיפה . אוריאל כספי ציין כי עלות הבאתם של 
עולים בדרך הים זולה לעין ערוך מהטסתם לישראל , מה עוד שהבאתם בדרך הים 
תאפשר את הגעת המיטען שלהם יחד עמם לארץ . בנוסף לכך ימנע הדבר את טלטולם 
של העולים מדרום בריה"ם למוסקווה . משך ההפלגה מוערך בכעשרה ימים . 
