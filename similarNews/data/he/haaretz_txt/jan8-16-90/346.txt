משרד פרסום - פלד יהיה מעתה המפרסם החדש של חברת הדלק פז , הנחשבת כיום 
לחברת האנרגיה הגדולה ביותר במדינה . לחברה תקציב פרסום גדול , המוערך במאות 
אלפי דולר בשנה , ונראה שבכוונתה לצאת בקרוב במסע פרסום חדש , כחלק מהמאבק 
על שוק הצרכנים שהתפתח בעקבות הרפורמה בענף הדלק והגז בישראל . במשך כמה 
שנים פעלה חברת פז באמצעות משרד הפרסום גיתם . בפרסום - פלד אישרו את דבר 
קבלת התקציב החדש , ומסרו ששנת 98 נחשבה בעיניהם כמוצלחת במיוחד , בעיקר 
לאור הצלחתם כמפרסם של המערך בבחירות להסתדרות . 
