( ע ) . בית משפט השלום בירושלים הוציא צו מעצר לארבעה ימים את מעצרם 
של תושב מחנה הפליטים שועפט שחאדה גאבר ( 64 ) ובנו איסמעיל ( 91 ) , 
החשודים ברצח רמונד שמחון בת 23 , מהישוב גבעת זאב שליד ירושלים . לפי 
העדויות שבידי המשטרה , הגיעה האשה ביום ששי סמוך לשעה 01 בלילה , לביתו 
של גאבר במחנה הפליטים שועפט , כנראה כדי לקנות סמים . היא יצאה משם כעבור 
01 דקות ואז נדקרה למוות . צוות חקירה מיוחד , המשותף למחלק המיעוטים ולמחלק 
הפשעים של משטרת ירושלים עצר עוד באותו לילה את שחאדה גאבר ושני בניו , 
איסמעיל ומוחמד . גם במשטרה וגם בבית המשפט , הכחישו השלושה את החשדות 
המיוחסים להם . שחאדה גאבר אישר , כי שמחון באה לביתו , " הבחורה עשתה 
לי טובה . היא באה אלי כאורחת והביאה לי תרופה . אני אדם חולה " , אמר 
לשופטת מוסיה ארד . הבן איסמעיל אישר , כי ראה את המנוחה כאשר נכנסה לביתו , 
אולם טען שלא ראה את הרצח ורק שמע צעקות מחוץ לבית . הבן השני , מוחמד , 
טען כי ישב וצפה בשעות הערב בסרט טלוויזיה והלך לישון . הוא התעורר רק 
כאשר באו השוטרים לביתם . במהלך הדיון גילה ראש צוות החקירה , מפקח יוסי 
בן - זיקרי , כי בזירת הרצח נמצאה שקית שהכילה סמים . השקית נשלחה לבדיקות 
טביעות אצבעות במעבדות המשטרה . לאחר עיון בחומר החקירה החליטה השופטת ארד 
לשחרר בערבות את מוחמד גאבר , משום שחומר החקירה , לדבריה , אינו כולל 
ראיות של ממש המייחסות לו חשד סביר לרצח . שחאדה גאבר , שהוא ממשוחררי 
עסקת גיבריל , ובנו איסמעיל , נעצרו לארבעה ימים נוספים . בדיון אחר ביקשה 
המשטרה לבצע נתיחה שלאחר - המוות של גופת רמונד שמחון . בני - המשפחה התנגדו 
אולם במהלך הדיון המשפטי התברר להפתעת כולם , כי הנתיחה כבר בוצעה , מבלי 
שיינתן צו , כנדרש . נציג המשטרה טען , כי הדבר נעשה בטעות . השופטת 
איילה פרוקציה הביעה תרעומת על מעשייה של המשטרה , והיא ציוותה להעביר את 
התיק לידיעתו של מפקד המרחב תת - ניצב אריה ביבי , על מנת שיחליט אם יש 
מקום להסיק מסקנות ולהפיק לקחים מן המקרה . הלווייתה של רמונד שמחון התעכבה , 
לאחר שבני - המשפחה חששו , שבמהלך הנתיחה שלאחר המוות הוצאו מגופה אברים . 
רק לאחר שהם שוכנעו , על ידי קציני משטרה בכירים , שחששם מופרך , התקיימה 
בשעות הערב הלווייתה של המנוחה . 
