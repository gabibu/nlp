לוס אנגלס ( ע"ר ) . לורנס פיטר , מחברו של הספר " העיקרון הפיטרי " , 
מת בגיל 07 . הוא חיבר את רב - המכר הסאטירי , הגורס כי העניינים משתבשים 
בביורוקרטיה משום שהעובדים מגיעים לרמה של חוסר - קומפטנטיות , חוסר יכולת 
הכרעה בעמדות ניהול ופיקוד . פיטר , שלקה בשבץ לפני שנתיים וסבל ממחושי 
לב , מת ביום ששי בשנתו , בביתו בלוס אנגלס . כך מסרה אשתו איירין . פיטר , 
מרצה לפסיכולוגיה ולחינוך , הגיע למסקנה שבסופו של דבר מעלים ומקודמים 
עובדים לתפקידים שאין הם מסוגלים לבצעם כראוי , או שאין להם הכישורים הדרושים 
והם נשארים שם , עובדים בצורה קלוקלת וגורמים לירידה של הקומפטנטיות . הוא 
קבע כי האנשים היחידים העושים עבודה מועילה , הם אלה שעדיין לא הועלו לדרגת 
חוסר - הקומפטנטיות שלהם . העקרון הפיטרי תפש את מקומו ליד החוק של מורפי 
והחוק של פרקינסון . ספרו של פיטר נמכר ב8 מיליון עותקים , ואיפשר למחבר 
להקדיש יותר זמן להוראה ולכתיבת ספרי - פיטר נוספים , כולל " התוכנית הפיטרית " 
ו"הפרמידה הפיטרית " . לורנס פיטר נולד במחוז הקנדי ואנקובר , למשפחה עניה 
וקיבל דוקטורט בחינוך . ב6691 הוא עבר ללוס אנגלס וכיהן כפרופסור לחינוך 
באוניברסיטת דרום קליפורניה . 
