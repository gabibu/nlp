צפייה במדיניות החוץ האמריקאית בימים אלה יכולה לדמות במקצת להתבוננות בסרט 
שדיבובו גרוע ועריכתו לקויה . השחקנים נראים כמשמיעים את השורות הלא - נכונות , 
ופעולותיהם נראות שלא במקומן . חשבו על השבועיים האחרונים . יום אחד מתערבת 
ארצות - הברית בפנמה , ולמחרת היא קוראת לברית וארשה לפלוש לרומניה כדי 
לתמוך בתנועת הדמוקרטיה שם . יום אחד משגר הממשל שני פקידים לפקין לתקן 
את היחסים עם סין , כנראה מחשש שאם יקומם נגדו את המנהיגות שם , היא עלולה 
לפנות למוסקווה , ולמחרת הוא מזמין את שר החוץ הסובייטי לבקר במטה נאט"ו . 
במשך שנים תקף הממשל האמריקאי את הממשלה הסנדיניסטית במנגואה , אך התברר 
שהאיום שהיה ראוי לפלישה בא מדיקטטור - פח בסגנון המאה ה91 מפנמה . האם יש 
שיטה בכל הבליל הזה ? בעצם כן . התחרות האידיאולוגית בין מזרח למערב , 
שהיתה כה בולטת בפוליטיקה העולמית ב04 השנים האחרונות , נסוגה . בו בזמן 
פוליטיקת כוח מסורתית יותר הופכת בולטת יותר לעין . בנוסחה הקלאסית של מדיניות 
כוח תופסות פעולות בהשראה אידיאולוגית את המושב האחורי מאחורי תכתיבים טריטוריאליים 
וכלכליים בסיסיים . מעצמות דומיננטיות מבססות את כוחן במגרש הבית או באזורי 
השפעה שלהן בעולם בעוד הן מתחרות על השליטה באזורים שבהם קיימת הזדמנות לתחרות . 
זו משמעותן האמיתית של הפלישה לפנמה ושל דרישת מוסקווה כי מזרח אירופה תישאר 
בברית וארשה גם כאשר היא מתירה לה לסגת מקומוניזם . היעד של אותו משחק בין 
אומות אינו בהכרח עולם חופשי יותר או גן עדן לפועלים , אלא הישרדות החזקים 
ביותר וכל דבר הנדרש למטרה זו : השפעה , משאבים ובעלי ברית . כאשר תימוג 
האופוריה על קץ המלחמה הקרה , צפו לכך שוואשינגטון ומוסקווה ימשיכו להתחרות 
על השגת יתרונות באירו - אסיה , בדיוק כפי שעשו במשך קרוב ל05 שנה . " קץ 
המלחמה הקרה אין פירושו קץ התחרות הגלובלית בין שתי מעצמות העל " , אמר מייקל 
סנדל , תיאורטיקן פוליטי בהארוורד . " ברגע שנמוג המימד האידיאולוגי , 
מה שנותר לך אינם שלום , הרמוניה ומתיקות , אלא פוליטיקה גלובלית בנוסח 
הישן , המבוססת על כוחות דומיננטיים המתחרים על השפעה ופועלים למען האינטרסים 
הלאומיים שלהם " . אך לפחות לדעתם של כמה מבקרים , נראה שלא הכל בממשל בוש 
ובמיוחד הנשיא ערים לדקויותיו של מעבר זה ולהזדמנויות שהוא עשוי לספק . 
הנשיא בוש לא הסביר מעודו במלואה את החלטתו לשגר את יועצו לביטחון לאומי , 
ברנט סקוקרופט , לשתי שליחויות חשאיות לסין , והסתפק באמירה שמסיבות גיאופוליטיות 
לא רצה לבודד את פקין בהטלת עונש חמור מדי על מנהיגותה על הרצח בכיכר טיאנאנמן . 
כמה אנשים בממשל טוענים , כי מדיניות כזאת היא עצם מהותה של פוליטיקת כוח 
ריאליסטית . אולם בעיני המבקרים זאת יוזמה גרועה . אמנם , אפשר שאין ברצונה 
של אמריקה להיות במצב נתק מסין גם משום שסין היא המעצמה הגדולה באסיה , 
וגם בגלל הפוטנציאל להקמת ברית מוסקווה - פקין כנגד ואשינגטון . אך השאלה 
אינה אם יש לשמור על קשרים בין ארצות הברית לסין , אלא באיזה תנאים יש לעשות 
זאת , ובעקבות כיכר טיאנאנמן באיזה עתוי , ועם מי : עם המנהיגות הסינית 
המזדקנת , או עם הדור הבא של העם הסיני ? קפמאלידלנוכח השינויים במוסקווה , 
מנהיגי פקין אינם ממוקמים באותה עמדת מפתח בתחרות בין מעצמות העל , שממנה 
נהנו קודמיהם לפני 02 שנה . ולנוכח הניכור בין המנהיגים הנוכחיים לעמם עומד 
שלטונם בסימן שאלה . אי לכך , טוענים המבקרים , הליכה לקראת רגישויותיהם 
של דנג שיאופינג ועמיתיו אינה ריאליזם , אלא אנכרוניזם . " שליחות סקוקרופט 
לסין היא מקרה קלאסי של פיגור תרבותי : נשיא המיישם חשיבה של שנות ה07 על 
מצב של 0991 " , אמר אדוארד לוטווק מהמרכז ללימודים אסטרגיים ובין - לאומיים 
בוואשינגטון . " היחסים בין ארצות הברית לסין בשנות ה07 היו התגבשות טבעית 
לנוכח ברית מועצות מתפשטת באורח דינמי . במצב שבו הפעילות הסובייטית נמצאת 
בירידה , חשיבות היחס האסטרטגי בין פקין לוואשינגטון יורדת גם היא . בוודאי 
אין ואשינגטון חייבת לדאוג כי פקין תיאלץ למצוא מפלט בזרועות מוסקווה . 
כיום נודעת חשיבות גדלה והולכת ליחסים הכלכליים , וביחסים אלה ארצות הברית 
היא הנותנת וסין היא הלוקחת " . נוסף על פוליטיקת כוח מסורתית צץ ועולה דבר 
נוסף , בעוד דועכת התחרות בין מזרח למערב , המונעת על ידי שיקולים אידיאולוגיים . 
שיקולים מוסריים כמו זכויות אדם עשויים לרכוש עוצמה חדשה , בעוד הסביבה , 
טירור , סמים ומעל לכל הכלכלה , עולים כגורמים ביחסים בין - לאומיים . 
בימים שהשלטון היה תלוי בשאלה מי מחזיק בצבא ובצי הגדולים ביותר , קל היה 
לזהות איזו מדינה היא השלטת . כיום המאזן המסחרי של המדינה הופך סמן למעמד 
חשוב לא פחות מאשר מקומה במאזן הכוחות . בעולם זה שכל מרכיביו תלויים אלו 
באלו מבחינה כלכלית , מקומה של אמריקה יהיה תלוי במידה גדולה והולכת בשאלה 
כיצד היא מטפלת בגירעון הסחר שלה עם יפאן , לא פחות מאשר בשאלה כיצד היא 
מנהלת את דו - הקיום שלה עם ברית המועצות באירופה . " באזורים רבים בעולם 
השלישי נמצא את עצמנו גם מתחרים וגם משתפים פעולה עם היפאנים ולא עם הסובייטים " , 
טען גפרי קמף , חבר בכיר בקרן קרנגי . " הרוסים פשוט לא ישתתפו במשחק . 
להוציא ציוד צבאי , אין לסובייטים מה למכור . לא זו בלבד שאינם מסוגלים 
להתחרות עם אירופה , יפאן וארצות הברית , אלא גם לא עם מזרח אירופה , 
דבר שבאורח טבעי ימשוך את מזרח אירופה מערבה ויותיר את הסובייטים עם עוגה 
מצטמקת . " כל עוד מוסיפה הכלכלה העולמית להתפשט , יהיה מקום לארצות הברית , 
לאירופה וליפאן לפעול בשיתוף פעולה " , ציין קמף . אבל , " אם יהיה מיתון 
עולמי , יהיה זה טיפשי לצאת מתוך הנחה שמצב דברים זה יימשך " . 
