לוס אנגלס , ( מיוחד ל"הארץ " ) . שר הביטחון , יצחק רבין , אמר כי 
ברית המועצות לא שינתה את מדיניותה בכל הנוגע למירוץ החימוש במזה"ת . עוצמת 
כוחות השריון של סוריה ועיראק היא 11 אלף טנקים , אמר , בעוד שכל כוחות 
נאט"ו הניצבים מול כוחות ברית ורשה לשם השוואה מצוידים ב31 אלף טנקים . 
רבין אמר את הדברים בהופעה בבית הכנסת הרפורמי ע"ש סטיבן וייז , בבל אייר , 
קליפורניה . על חידוש הקשרים בין מצרים לסוריה אמר רבין , כי " אסאד 
זחל לעבר מובארק ונאלץ לבלוע מאות נאומים " , בהם הצהיר כי לא יחדש את קשריו 
עם מצרים , עד שזו תבטל את הסכמי קמף דיוויד . על האינתיפאדה אמר שר הביטחון : 
אנו רוצים לשגר מסר לפלשתינאים בשטחים : תשכחו מזה שעל ידי זריקת אבנים 
ובקבוקי תבערה תבריחו אותנו , או תכפו עלינו לוותר על האינטרסים החיוניים 
למדינת ישראל . אתם רוצים פתרון ? ליד שולחן המו"ם . על אלימות נגיב 
בכוח " . רבין , שקודם בתשואות ממושכות על ידי כ005 מוזמנים , אמר כי חרף 
העובדה שאינו איש ליכוד ואינו תומך בא"י השלמה , הוא משוכנע שאם ישראל תיכנע 
לאלימות היא תזמין על עצמה אלימות נוספת , ותגביר את סכנת המלחמה . רבין 
קרא לפלשתינאים לבחור נציגות פוליטית שתרצה להתחיל בתהליך הפוליטי לקראת 
פתרון של קבע . הוא טען כי מהרגע שהפלשתינאים בשטחים יבחרו את נציגיהם בבחירות 
חופשיות ודמוקרטיות , יאבדו ערפאת ואנשיו בתוניס את הלגיטימיות שלהם . 
