בלגראד ( ע"ץ ) . רעיון הפרישה מיוגוסלוויה רוכש יותר ויותר תומכים בקרב 
תושבי רפובליקה זאת . כך מדווחת העיתונות בבלגראד , מפי משתתפים ב"שולחן 
עגול " שהתקיים ביום שלישי בערב בליובליאנה , בירת סלובניה . מרבית משתתפי 
הפגישה העריכו כי סלובניה צריכה להיפרד מיוגוסלוויה כדי לפתח את כלכלתה ולשמור 
על תרבותה וזהותה הלאומית . לפי הדוברים , לפחות שליש מהתושבים תומכים 
כבר בפרישה , וחציים תומכים בהחלפת הפדרציה היוגוסלווית לקונפדרציה , רעיון 
שנדחה עד כה בידי מנהיגי המדינה . חלק מהמשתתפים העריכו כי המעבר לקונפדרציה 
יוכל להוות שלב מעבר בדרך לפירוד מוחלט של סלובניה . משתתפי " השולחן העגול " 
קראו למשאל עם על פרישתה העתידית של סלובניה מהפדרציה היוגוסלווית . 
