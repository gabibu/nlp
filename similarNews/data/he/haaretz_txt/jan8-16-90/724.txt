המועצה האזורית שער הנגב , בשיתוף עם משרד הקליטה והסוכנות היהודית , מגבשים 
בימים אלה תוכנית ראשונה מסוגה , על - פיה יהפוך כפר איבים , הנמצא בתחומי 
השיפוט של המועצה האזורית שער הנגב , למרכז קליטה שבו ייתגוררו 001 עולים , 
רובם רווקים , שילמדו במכללת שער הנגב . ראש המועצה האיזורית שער הנגב , 
שי חרמש , מסר כי מדובר בניסיון ראשון מסוגו , לפיו יהפוך כפר שלם למרכז 
קליטה גדול , בו יתגוררו עולים בכ03 יחידות דיור . מדובר בצעירים עולים 
מבריה"ם , אשר אמורים להגיע לשער הנגב לקליטה . חרמש אמר , כי הרעיון 
מקבל עתה תאוצה בשיתוף עם האגף לחינוך ונוער במשרד החינוך , בראשותו של 
עודד כהן . בכפר איבים הסמוך לעיירה שדרות , יש מקומות דיור , כיתות לימוד 
ומגורי סגל ולמעשה יתגוררו בו העולים בתנאי קיבוץ . על פי התוכנית , אם 
קליטה זו תצליח , תתחיל תוכנית שלב ב ובתוך שלושה חודשים יוקמו עוד 03 יחידות 
דיור בנוסח דומה . בקיבוצי שער הנגב מתארגנים בימים האחרונים לקליטת עולים 
רבים מארגנטינה ומבריה"ם ולשם כך מתקיימות ישיבות בין המועצה לבין הסוכנות 
ומשרד הקליטה . באוניברסיטת בן - גוריון שבנגב תוצג ביום א תוכנית קליטה 
מיוחדת לפיה האוניברסיטה אמורה לסייע בקליטת העולים מבריה"ם . סטודנטים 
מבריה"ם ייקלטו ישירות באוניברסיטה וילמדו בה עברית באולפן מיוחד , אך יוכלו 
במקביל להשתתף בהרצאות ברוסית שיינתנו על ידי חברי סגל האוניברסיטה הדוברים 
רוסית . כן תעמוד בפני הסטודנטים אפשרות להמשיך ללימודי תואר במקצועות שונים 
ותופעל מכינה לעולים החדשים , בעיקר במקצועות הטכנולוגיה . באזור הנגב נערכים 
בימים אלו לקליטת עולים מרוסיה . בבאר שבע נמצא ריכוז האוכלוסיה הגבוה ביותר 
של עולים מרוסיה . 
