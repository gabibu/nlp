הרדיו הממשלתי של דרום - אפריקה הודיע אתמול כי שיחרורו של נלסון מנדלה מכלאו 
הוא רק שאלה של זמן . בפרשנות יומית , המשקפת בדרך כלל את עמדת הממשלה בנושאים 
שונים , נאמר כי מנהיג ארגון המחתרת המרכזי של השחורים הקונגרס הלאומי 
האפריקאי ישוחרר מסיבות הומניטריות . נראה שמנדלה המשוחרר יוכל לסייע ביצירת 
תנאים לקיום מו"ם מדיני בין ארגוני השחורים וממשלת המיעוט הלבן . ביום שני 
רמז מנדלה , לראשונה במהלך תקופת מאסרו , כי הוא מצפה להשתחרר בעוד מספר 
שבועות , אך עדיין לא נמסר התאריך המדוייק . הדברים נמסרו לנציגי התקשורת 
על ידי רעייתו ויני שביקרה אותו בכלאו . נלסון מנדלה כלוא מאז 1691 לאחר 
שהורשע בפעילות טרוריסטית . לאחרונה שיחררה הממשלה מספר מנהיגים בכירים של 
הקונגרס הלאומי האפריקאי , ולפני מספר שבועות אף נפגש נשיא המדינה , פרדריק 
דה - קלרק , עם מנדלה עצמו . בקרב ארגוני השחורים כבר מורגשת דריכות לקראת 
השיחרור הצפוי . בעבר סירבה הממשלה לשחרר את מנדלה עד שלא יסתייג מהפעילות 
האלימה של ארגונו , אולם לנוכח מצבו הבריאותי והרפורמות במדינה , השתנתה 
גישת הממשלה . 
