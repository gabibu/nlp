ואשינגטון ( מיוחד ל"הארץ " ) . כלי תקשורת ומשקיפים פוליטיים בארה"ב מנסים 
עכשיו לנחש אם משפטו הסנסציוני של מנואל אנטוניו נורייגה יהיה " פגיעת רולטה " 
בשביל הנשיא גורג בוש , או יפתח קופת - שרצים שתטיל על בוש ועל הביון האמריקאי 
צל כבד במשך חודשים ארוכים . שלשום קישטה את עמודיהם הראשונים של רוב עיתוני 
ארה"ב תמונת הניצחון : נורייגה , בחולצת טריקו צבאית , מחזיק בידיו , 
סמוך לחזהו , לוחית עם מספרו האישי לא מספרו האישי של גנראל בצבא ההגנה 
לפנמה , אלא מספרו האישי של אסיר בכלא השמור , במרתף בית המשפט הפדראלי 
במיאמי . שנתיים המתין הבית הלבן לתמונה זו . מומחה תקשורת , שרואיין באחת 
מרשתות הטלוויזיה , אמר עליה , שהיא " אמצעי השליטה היעיל ביותר שיכול 
להיות על דעת הקהל " . אבל הנשיא בוש לא היה שיכור - ניצחון ביום ו , כאשר 
כינס מסיבת - עיתונאים בבית הלבן , לסכם את המערכה בפנמה . " אנחנו מחויבים 
למשפט הוגן " , אמר הנשיא , " ולהענקת כל הזכויות , שחוקת ארה"ב ערבה 
להן " . שר המשפטים שלו , הוסיף הנשיא , בטוח כי הראיות נגד נורייגה מוצקות , 
וההליכים המשפטיים עומדים על יסוד איתן . בוש הודיע כי ממשלתו " אינה 
מבקשת עסקה עם נורייגה " , אבל בתשובה לשאלה נמנע אחר - כך מלומר חד - משמעית 
שעסקה אינה באה בחשבון . הספקות לגבי תוצאות משפטו של נורייגה אינם שוככים , 
למרות שהממשל הודיע כי נמצאו ראיות נוספות בפנמה בשבועיים האחרונים . האינטימיות 
של קשרי נורייגה עם צבא ארה"ב ועם סוכנות הביון המרכזית משכנעת יותר ממשקיף 
אחד , שלמשפט יש פוטנציאל הבכה בלתי חזוי לנשיא ולאנשיו . " אוליבר נורת 
השמיד את כל הראיות " , אמר אחד מפרקליטי נורייגה לעיתון " מיאמי הראלד " , 
" אבל מר נורייגה אינו משמיד שום דבר " . פרקליטי נורייגה עומדים על דעתם 
שלא תהיה כל עסקה , " מפני שאנשים חפים מפשע אינם עושים עסקאות " . קפידבינמסיבת 
העיתונאים נמוכת הפרופיל של הנשיא ביום ו כללה עוד רגע של פיכחון פוליטי . 
הוא הודיע כי הוא משגר את סגנו , דן קווייל , למסע הסברה והצטדקות בבירות 
אמריקה הלטינית . הוא ינסה לשכנע את מנהיגי היבשת כי מקרה פנמה היה " נדיר " , 
ואין להעלות על הדעת משהו נוסף דוגמתו . אף כי התגובות הלטינו - אמריקאיות 
על הפלישה לפנמה היו מאופקות יחסית , ליבשת הזו יש חשדות מסורתיים כלפי 
מדיניות " המקל הגדול " של ארה"ב . כיבושה המלא של מדינה ריבונית בידי 
צבא צפון - אמריקאי אינו עניין שדרום - אמריקאים יכולים לברך עליו . רוב 
מדינות אמריקה הלטינית עדיין לא הכירו בממשלתו של הנשיא גיירמו אנדארה , 
לא מפני שהן נטו חיבה מיוחדת לנורייגה , אלא מפני שלאיש אין ספק כי אנדארה 
נשען , לפחות לפי שעה , על כידוניה של ארה"ב . קפידבינפנמה ( ע"ר ) . 
הממשלה החדשה של פנמה הדיחה ביום ששי קצינים נאמנים לגנראל המודח אנטוניו 
נורייגה , על רקע שובם של גולים ידועי - שם לארצם ופתיחתם מחדש של מוסדות . 
סגן הנשיא אריאס קלדרון מסר במסיבת - עיתונאים כי 93 קצינים בכירים הודחו . 
24 קצינים אחרים הוצאו לגמלאות לאחר שהשלימו 52 שנות שירות , הוסיף . קלדרון 
ציין כי שניים מקצינים אלה , ראש המודיעין לשעבר הקולונל גיירמו וונג והקולונל 
לאונידאס מאסייה , היו מראשי מערכת הדיכוי של נורייגה . רבים מהקצינים ששמותיהם 
נכללו ברשימות נעצרו בידי הצבא האמריקאי שפלש לפנמה . אחדים מהם עדיין לא 
נתפסו . גולים ידועים , ביניהם מנהיג של איגוד מקצועי והעורך של העיתון 
" לה רנסה " , מראשי עיתוני האופוזיציה בימי נורייגה , חזרו ביום ששי לארצם 
וזכו לקבלות - פנים נלהבות . עיתון אחר שהתנגד לשלטון הצבאי של נורייגה , 
" אל פנמה אמריקה " , שוב הופיע ביום ששי , לאחר שהיה סגור במשך 12 שנה . 
קפידבינניו - יורק ( אי - פי ) . בראיון לעיתון בשפה הספרדית היוצא בניו - 
יורק , " אל דיאריו לה רנסה " , תיארה פליסידאד פיירו נורייגה את בעלה , 
הנשיא המודח , כבעל למופת וכאב אוהב , ואמרה כי הוא חף מכל אשמת סמים . 
היא נדרה לגייס " סנט לסנט " לצורך ההגנה המשפטית עליו . הגברת נורייגה , 
שלוש בנותיה ונכדתה בת ארבעה חודשים מצאו מקלט בשגרירות קובה בפנמה - סיטי . 
הגברת נורייגה אמרה בראיון כי אינה בוטחת במערכת הצדק של ארה"ב , וכי היא 
חרדה לגורל בעלה . " אני מקווה שהרצון הטוב יגבר על הרוע " , אמרה . עוד 
אמרה כי ממשלתה החדשה של פנמה לא יצרה עמה קשר ואינה מודעת למצבה . הגברת 
הראשונה לשעבר הודיעה כי בדעתה להישאר בפנמה , שם " כל אחד יודע ומכיר 
את עבודתי הסוציאלית למען נצרכים " . גם בעלה עשה רבות למען עניי פנמה , 
טענה . " אילו היו מצלמות הטלוויזיה אובייקטיביות יותר , כי אז היו מתמקדות 
בצעצועים הרבים ובחבילות המזון במוסך שלנו , שאותם הועדנו לנצרכים " , הוסיפה . 
אשר למזבחות הודו ולקוקאין שנמצאו , לדברי גורמים אמריקאיים רשמיים , במעונו 
של הנשיא המודח , אמרה רעייתו כי הושתלו שם . לשאלה אם ידעה על דיווחים 
שלפיהם דיברה פילגש על לבו של בעלה כדי שיסגיר עצמו , השיבה גב נורייגה : 
" לא ידעתי מאומה על אודותיה , שהרי הוא אוהב אותי כל - כך . . . הגברת 
נורייגה סיפרה עוד בראיון כי לה ולבעלה היו שלושה בתים , שניים בכפר ואחד 
בבירה , " ממש כמו לרוב בני המעמד הבינוני העליון בפנמה " . 
