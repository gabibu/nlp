תוכנית שלום חדשה לפתרון הסכסוך הישראלי - ערבי הוצגה אתמול בירושלים על 
ידי שמואל טולדאנו שהיה במשך 11 שנים היועץ לענינים ערביים של שלושה ראשי 
ממשלה . על פי תוכניתו של טולדאנו , תקבל הממשלה החלטה בה ייאמר שבתוך 
חמש שנים תפנה ישראל את השטחים שנכבשו במלחמת ששת הימים בתיקונים קלים , 
ולא תתנגד להקמתה של מדינה פלשתינית , אם " הגורמים הנוגעים בדבר " 
ארצות ערב הגובלות בישראל וכן סעודיה יכריזו על סיום הלוחמה בינם לבין 
ישראל . בהסכם עם נציגי המדינה הפלשתינית ייאמר כי במדינה זו לא יהיה צבא 
בעשור הראשון לקיומה , כי ישראל תהיה רשאית להכניס את צבאה לתחומי המדינה 
החדשה אם כוח צבאי זר ינסה לחדור לתחומה וכי כוח הרתעה מוגבל של צה"ל יחנה 
במספר נקודות לאורך הירדן בחמש השנים הראשונות להסכם . ההתנחלויות , קובעת 
ההצעה , לא תפורקנה . תושבי כל אחת מהן יחליטו אם להמשיך להתגורר בהן כאזרחים 
ישראלים או כאזרחים פלשתינים או לפנותן . בירושלים תיערכנה בחירות לעיריות 
נפרדות אבל הריבונות תישאר בידי ישראל . על פי התוכנית יכיר אש"ף בישראל , 
ויכריז על סיום האינתיפאדה ועל ביטול זכות השיבה . קבוצת מומחים ממדינות 
ניטראליות תקבע את גובה הפיצויים שישולמו לבעלי רכוש ואדמות פלשתינים מפליטי 
84 ואת סכומי הפיצויים שישולמו עבור רכוש שהיה שייך ליהודים שהתגוררו בארצות 
ערב והופקע . על פי התכנית תקויימנה בשטחים בחירות חופשיות ודמוקרטיות בתום 
שלוש שנים לביצוע התכנית ויחל תהליך הקמת התשתית של המדינה הפלשתינית ודיונים 
להסכם שלום בין ישראל למדינה . בנפרד יחלו דיונים בין ישראל וסוריה על עתיד 
רמת הגולן . על פי ההצעה תקבל התכנית את אישור הכנסת ויחוקק חוק שלא ניתן 
יהיה לבטלו אלא ברוב של % 09 מחברי הכנסת . אחר כך תועבר ההחלטה לאו"ם לקבלת 
גושפנקה בין - לאומית . התוכנית שהוצגה אתמול במסיבת עיתונאים בירושלים מבוססת 
על חלקים מן הדו"ח שהכין המרכז למחקרים אסטרטגיים בראשות אלוף ( מיל . ) 
אהרון יריב , שיצא לאור בדצמבר האחרון ועל רעיונות לאופציות שלום ששמואל 
טולדאנו פיתח והרצה עליהן בשבע השנים האחרונות . בבסיס ההצעה נתונה ההנחה 
שאין כרגע אופציות לשלום המקובלות גם על הצד הישראלי וגם על הערבי בגלל חוסר 
האמון הבסיסי בין הצדדים . בתוכנית " המבחן הדדי " של טולדאנו , הקרויה 
גם " תוכנית 51 השנים " , יש לדבריו מענה לכל החששות . לפני שהחליט לפרסם 
את תוכניתו יזם טולדאנו סקר דעת קהל מטעם מכון דחף , בהנהלת מינה צמח . 
הממצאים המבוססים על תגובותיהם של 481 , 1 מרואיינים העלו כי % 05 מן הפלשתינים 
ו%06 מן הישראלים שנשאלו על התכנית קיבלו את ההצעה יותר מכל הצעה אחרת 
שהועלתה בעבר על ידי מפלגות השמאל או הימין . 
