" אני מבטיח דם ברחובות למי שחושבים לסגור את תוכנית הרווחה בחינוך " , 
הכריז אתמול יעקב יונה , מנהל פרויקט הרווחה החינוכית בירושלים , מזכיר 
תנועת האוהלים , וחבר מרכז מפלגת העבודה , במפגש תושבי קטמון עם סגן שר 
האוצר , יוסי ביילין . העימות : עלייה על חשבון מצוקות השכונות , עמד 
במרכז הדברים שהשמיעו התושבים באוזניו של ביילין . בביתה של אחת המשפחות 
שם ביקר , קבל צעיר מהשכונה : " אנחנו , המזרחים , בשר התותחים של המדינה . 
לעולים האשכנזים , ישר דואגים כולם " . ביילין שב והצהיר , " לעלייה 
תמיד היה , ותמיד יהיה כסף , כמו לביטחון ; העלייה רק מעודדת את הצמיחה , 
והיא מיטיבה בעיקר עם הקולטים " . את הביקור בקטמונים , פתח ביילין בביקור 
בדירתה ספוגת הרטיבות והצפופה של משפחת קצב בבלוקים של קטמון ט . כשהם שולפים 
תלושי משכורת דלים , הנעים בסביבות 008 שקל , שבו וטענו הדיירים : " קודם 
אנחנו , ואחר כך הם , העולים " . כשהם מצביעים על צעיר מקומי , יוצא יחידה 
קרבית , אמרו חבריו : " מה שהוא עשה , 002 רוסים לא יעשו " . הטענות 
הישירות , התמקדו בגובה המשכנתאות , בשכר הדירה הגבוה הנגבה על - ידי עמידר , 
ובעלותו הבלתי אפשרית של חינוך החינם . במפגש שאורגן לביילין עם תושבי השכונה 
בבית תנועת האוהלים , שהצטרפה למפגלת העבודה , הודיע ראש התנועה , ימין 
סוויסה : " גם לנו יש קו אדום " . סוויסה מנה אחד לאחד את המיליארדים המתוכננים 
לשלבים השונים של קליטת העלייה , " ורק כאשר מגיעים לבני השכונות , פתאם 
המספרים , ולא בני האדם הם החשובים " . יעקב יונה טען כי יום הלימודים הארוך , 
" אותו יסבסדו גם בני השכונות עבור כולם " , רק יעמיק את הפער בחינוך , 
באשר מימונו יתבע את ביטולם של הפרויקטים המיוחדים שפעלו בקרב שכבות המצוקה 
לסגירת הפער . ביילין טען , כי תקציב 09 , הוא ראשון מזה שנים שיש בו גם 
בשורה חברתית , שעיקרה הרפורמה במס , והחלת יום לימודים ארוך . 
