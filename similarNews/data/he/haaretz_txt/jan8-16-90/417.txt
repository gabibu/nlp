ניו זילנד ( ע"ר ) . הטניסאי הישראלי עמוס מנסדורף , התבטא ביום ב , 
שאם היה חי בתקופת המשטר הנאצי בגרמניה , היה מופיע גם שם בתחרויות , 
משום שאין לערבב פוליטיקה בספורט . כך מסר כתב רויטר באוקלנד . אולם חברו 
של מנסדורף לנבחרת ישראל בגביע דייויס , גלעד בלום ומאמנו שלמה צורף , 
אמרו שמנסדורף כלל לא התכוון לכך וככל הנראה הכתב לא הבין למה התכוון הטניסאי 
הישראלי . ייתכן שמנסדורף רגז על שאלתו של הכתב הבריטי ועל זריקת הכדורים 
השחורים לעבר המגרש , בעת ששיחק . כנראה שהתבטא במילים חריפות , שהובנו 
כאילו היה עושה אותו דבר בגרמניה הנאצית . מנסדורף אמר לכתב , שגם כושים 
הופיעו בגרמניה הנאצית וכי אז לא עירבבו ספורט ופוליטיקה . הוא ציין במיוחד 
את גדול רצי תבל , האמריקני גסי אוונס , שבא לגרמניה הנאצית באולימפיאדת 
ברלין 6391 , למרות שכידוע היתה אפלייה על רקע גזעני בגרמניה ההיא , מעל 
ומעבר למה שנעשה היום בדרום אפריקה . למרות זאת הופיע אז הכושי במדינה הנאצית , 
ולכן ראה מנסדורף לנכון להופיע בדרום אפריקה , על אף מדיניות האפרטהייד , 
שהיא פחות גרועה בהרבה מזו שהיתה בתקופה הנאצית . אפשר שהכתב הבין , כאילו 
אמר מנסדורף , שאילו היה חי אז , היה עושה אותו דבר , כפי שעשה זאת גסי 
אוונס בזמנו . צורף ובלום אמרו , כי עמוס מנסדורף רגיש מאוד וכי באחרונה 
מתנכלים אך ורק לו . " דווקא לי עושים זאת בכל פעם שאני מופיע , בעיקר 
בניו זילנד הרגישה למדיניות האפרטהייד בדרום אפריקה " , אמר מנסדורף . שגרירות 
ישראל בניו - זילנד הוקיעה את התבטאותו של הטניסאי הישראלי עמוס מנסדורף . 
" כשיהודי אומר דבר כזה על גרמניה הנאצית , זה מגעיל " , אמר המזכיר הראשון 
בשגרירות , זאב לוריא . כתבים בניו זילנד מזכירים את הרקע לדבריו של מנסדורף 
באוקלנד , מדווחים על נימה כעוסה של הטניסאי , אשר גינה את המפגינים שגרמו 
להפסקת הסיבוב הראשון בטורניר הפתוח של ניו - זילנד ביום שני . המפגינים 
שמו להם את מנסדורף למטרה , מפני שהוא מופיע ברשימה שחורה של ארגון האומות 
המאוחדות , לאחר ששיחק בדרום - אפריקה . מנסדורף אמר במסיבת עיתונאים : 
" ראו את המקרה של גסי אוונס . הוא לא נשאר מאחור , אלא הלך למשחקים 
האולימפיים בברלין וזכה במדליה . זה לא משנה אם עורך שחור , או לבן . 
אם אתה אתלט גדול , כי אז אתה אתלט גדול " . תגובתו של לוריא : " עדיין 
מרגיש אני בכל ליבי , כי יש אבחנה משמעותית בין דרום - אפריקה ובין גרמניה 
הנאצית . יהיה אשר יהיה הרוע שהאפרטהייד משוייך אליו במחשבה , לבני העור 
בדרום אפריקה לא הכניסו שחורי עור לתאי הגזים " . קפידבין " דרכך במחבט טובה 
מדרכך במילים ולכן עצתי לך , הנח למילים " , כתב אתמול ח"ך מיכאל בר - זוהר , 
יו"ר ועדת הספורט של הכנסת , במברק ששיגר לטניסאי הישראלי , עמוס מנסדורף , 
השוהה באוקלנד , ניו זילנד . ח"ך יוסי שריד פנה לראשי איגוד הטניס , לשקול 
את המשך השתתפותו של מנסדורף במשחקי גביע דייויס . שריד גם קרא לראשי האיגוד 
לנזוף נזיפה חמורה בטניסאי , לאור התבטאותו . בפנייתו לאיגוד אמר שריד , 
כי אין זו הפעם הראשונה שמנסדורף משחק ראש קטן ככדור טניס ופה גדול ככדורגל , 
אך הפעם הגדיש את הסאה . ח"ך פנחס גולדשטיין ביקש מראשי איגוד הטניס הישראלי , 
לקיים בירור מידי לגבי נכונות הדברים , ואם יימצאו נכונים , יש להשעותו 
לאלתר מלייצג את מדינת ישראל . יו"ר איגוד הטניס הישראלי , קולי פרידשטיין , 
מכנס היום ישיבה דחופה בפרשה . רק לאחר שיגיע לידיו הנוסח המדוייק של דבריו , 
יחליט האיגוד על צורת התגובה . 
