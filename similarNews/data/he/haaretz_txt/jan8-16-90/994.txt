במשרד האוצר ובנציבות שירות המדינה גובשה באחרונה תוכנית לקיצוץ מאות משרות 
בשירות המדינה וביטול וצמצום אגפים במשרדי הממשלה . הכוונה היא ליישם את 
התוכנית בשנת התקציב 09 . נציב שירות המדינה מאיר גבאי אמר אתמול ל"הארץ " 
כי התוכנית גובשה בשל הצורך לבטל פונקציות כפולות במיגזר הממשלתי ולייעל 
את העבודה . להלן חלק מההצעות הכלולות בתוכנית : העברת המפת"נים הממשלתיים 
הנמצאים תחת משרד העבודה והרווחה לרשויות המקומיות . צמצום השירות למפגר 
במשרד העבודה במסגרת מדיניות הממשלה להוצאת יחידות ביצוע מחוץ למסגרת הממשלה . 
העברת מעון נכים בנתניה לגורם ציבורי או פרטי . צעד זה יביא לקיצוץ של 04 
משרות . ביטול נציגות משרד העבודה והרווחה בצפון אמריקה . ביטול המכון לפיריון 
עבודה . המכון אינו פועל על פי חוקים , תקנות והסכמים המחייבים הזדקקות 
לשירותיו . בשנים האחרונות אין שיתוף פעולה מעמיק בין המכון לגורמים שנטלו 
חלק בהקמתו כמו : משרד העבודה , התאחדות התעשיינים וההסתדרות . ביטול 
המכון יביא לחיסכון של 041 משרות . מוצע לבחון את האפשרות למזג רשויות מקומיות . 
מוצע להעביר את מתן השירותים המוניציפליים מהרשויות לאיגודי הערים . ביטול 
המינהל לבנייה כפרית במשרד הבינוי והשיכון . ביטולו יחסוך כ001 משרות . 
צמצום האגף לתוכניות לימודים במשרד החינוך . בכך יחסכו 04 משרות . בית הספר 
לעובדי הוראה בכירים יוצא מחוץ למסגרת שירות המדינה . בין השאר מוצע להעביר 
הטיפול לאוניברסיטאות ומכללות המתמחות בנושא . מיזוג יחידות כפולות במשרד 
הפנים , העבודה והמשפטים כמו יחידת רשם האגודות השיתופיות . העברת היחידת 
לשירות הדרכה ומקצוע במשרד החקלאות לגורם חיצוני . הוצאת מינהל המחקר החקלאי 
במשרד החקלאות מחוץ למסגרת הממשלתית והקמת חברה ממשלתית שתטפל בנושא . החיסכון 
המוצע 05 משרות . ביטול היחידה לדמוגרפיה במשרד העבודה . העברת בית הספר 
להכשרת עובדים לשירותי הרווחה לגורמים חיצוניים . המדובר בקיצוץ של 02 משרות . 
מיזוג יחידות מס הרכוש האיזוריות עם משרדי פקידי השומה . בדיקת תפקודו של 
האגף להנדסה ורישוי במשרד התקשורת ע"י נציב שירות המדינה . העברה לגורמים 
חיצוניים של המרכז למידע טכנולוגי במשרד האנרגיה . המדובר בקיצוץ של 51 
משרות . העברת פונקציות העוסקות בתכנון ובינוי כבישים ממשרד השיכון למע"ץ . 
ביטול יחידת הבניינים של מע"ץ , חיסול בתי המלאכה של החברה במחוזות . 
