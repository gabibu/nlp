בית הדין הארצי לעבודה קיבל באחרונה ערעור של מדינת ישראל ופסק כי יש לראות 
בתשלום של " תוספת הכוננות " לפרוף אפרים מנצל , מנהל אגף הרוקחות במשרד 
הבריאות , בגין דרגתו , תוספת לשכר שאיננה בת גמלה . המדובר בעובד בכיר 
שבמשך 11 שנות עבודתו האחרונות לא נקרא לכוננות . בתפקידו הניהולי במשרד 
הבריאות לא היה צורך בכוננות מקצועית , והוא אכן לא נדרש להיות בכוננות 
מקצועית . יש לציין כי התשלום בעד הכוננות המקצועית לפרוף מנצל היה חודשי , 
קבוע ובלתי מותנה , בנוסף לתשלום בעד כוננות מנהלית , והוא ניתן לפרוף 
מנצל גם בתקופה שיצא לחופשות קצרות . למרות כל זאת פסק ביה"ד כי אין לכלול 
את תוספת הכוננות כרכיב שכר לצורך חישוב הפנסיה . וכך נימק ביה"ד את החלטתו : 
יש להבחין בין תוספת כוננות מנהלית , שהוכרה בעבר בפסיקה כרכיב שכר הכלול 
במשכורת הקובעת , לבין תוספת כוננות מקצועית הניתנת בהתאם לדרישת המקצוע 
והתפקיד . תשלום הכוננות המקצועית ניתן לרוקחים שחלקם הגדול , אם לא המכריע , 
הם מנהלי מחלקות בבתי חולים ובלשכות הבריאות מחוזיות . רובם אכן נמצאים 
בכוננויות מקצועיות והם מוזעקים מפעם לפעם לעבוד מחוץ לשעות העבודה הרגילות . 
לכן הכוננות המקצועית שלהם בגין תפקידם איננה פיקציה . יש שתוספת מסוימת 
משתלמת לקבוצה , והתוספת אכן מותנית בתנאי ברור , אף כי חלק מהזכאים לה 
והנהנים ממנה אינו ממלא את התנאי . די בכך שהקבוצה , כקבוצה , ממלאת אחר 
התנאי כדי להגיע למסקנה כי ב"תוספת " עסקינן ולא ב"שכר " , אף אם אצל אחד 
מחברי הקבוצה , כמו פרוף מנצל , חדל התנאי להתקיים . גם העובדה שפרוף מנצל , 
כעמיתיו הרוקחים , היה למעשה בכוננות מקצועית עוד בטרם הוחלט על הענקת 
תוספת הכוננות , ולא חל שינוי בתנאי עבודתו , אין בה כדי לשנות את התוצאה . 
לעתים , במסגרת מו"ם , מעביד מכיר באיחור בצורך לפצות עובדים על מטלה 
שלא תוגמלה בעבר ( דיון מ"ט5 - 7 ) . 
