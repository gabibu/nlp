אם יש מישהו באיים הבריטיים שיכול להרשות לעצמו למתוח ביקורת על ישראל בתחום 
הפוליטי והכלכלי כאחד , לורד מרקוס זיו הוא האיש . לא זו בלבד שהיה מעורב 
בתהליך הקמת המדינה ובמגעים ישראליים - ערביים , גלויים וחשאיים , במשך 
שנים רבות , אלא שהחברה הקשורה בשמו יותר מכל היא הגורמת לכך שהיקף היצוא 
מישראל לבריטניה מגיע היום לשיעור המרשים של חצי מיליארד ליש"ט . ביקשתי 
ממרקוס זיו , חבר בית - הלורדים , שיחווה את דעתו על המתרחש באזורנו שנתיים 
לאחר פרוץ האינתיפאדה . אולם זיו , שיש לו גישה למקורות מידע טובים והנחשב 
מעודכן לעילא ולעילא , העדיף לשמור את הערותיו ברשם - קול . אין הוא רוצה 
לשגר לירושלים , מן הכורסה הנוחה ב"בית מייקל " ברחוב בייקר , עצות מעל 
דפי העיתון . את מה שיש לו לומר הוא אומר למנהיגים ישראלים העולים אליו 
לרגל . לעומת זאת , הוא מבקש זה זמן רב להשמיע לציבור הישראלי את דעותיו 
בתחום אחד , המידרדר לדעתו יותר ויותר השיווק . כאן הוא יכול להנחיל הפתעה 
רבה לכל מי שסבר עד כה כי התוצרת הישראלית החקלאית עושה חיל על המדפים של 
חנויות " מרקס אנד ספנסר " . להיפך , נוכחותה של תוצרת ישראל ברשת הידועה 
פחתה באחרונה בשיעור של כמעט % 05 , והאחראים לכך אינם אלא " אגרקסקו " 
והמועצה לשיווק פרי הדר . קפמאבינלורד זיו מעדיף להתחיל בדוגמאות החיוביות , 
כאלה המשלבות את שני תנאיה ההכרחיים של ההצלחה איכות ומחיר . הוא נוקב 
בראש ובראשונה בשמה של " דלתא " , יצרנית בגדים תחתונים . הוא זוכר כי 
היה זה דב לאוטמן , אז בעל עסק צנוע שהעסיק כמאה עובדים , שביקש לעשות 
עסקים עם " אם אנד אס " . לאוטמן הראה לו " גאטקס " כהוכחה לאיכות סחורתו , 
והתבקש לייצר משהו מיוחד שיצדיק הענקת עדיפות לחברת ישראלית על מתחרה בריטית . 
כעבור זמן קצר חזר היצרן הישראלי עם תחתונים שהיו עשויים מחומר גלם יקר ושמחירם 
היה גבוה יותר , אבל הם היו לסיפור הצלחה כבר במכירה הניסיונית . מאז מכרה 
" דלתא " לחברה לא רק לבנים , אלא גרביים ומגבות . לורד זיו מתפעל : 
" לאוטמן גם ידע כיצד לשווק את תוצרתו . הוא אפילו הקים משרד על ידנו ועסקיו 
אתנו הגיעו לעשרות מיליוני ליש"ט . מרב היצוא שלו הגיע לבריטניה ואנו עודדנו 
אותו להקים מפעל בסקוטלנד . את תוצרת המפעל הוא מכר לשוק המשותף . בישראל , 
ממאה מועסקים הגיע לשלושת אלפים , בהם יהודים , ערבים ודרוזים " . הנה 
דוגמה נוספת לחברה ש"מרקס אנד ספנסר " עושה אתה עסקים , ואף היא יושבת 
בכרמיאל . " כתר " מייצרת רהיטים מפלסטיק ומנהל החברה שרצה לייצא לבריטניה 
ישב שם כשנה , למד את השוק המקומי ובריטניה אכן נהפכה ללקוחתו העיקרית . 
" למרות המחיר הגבוה הכרוך ביצוא פריטים כאלה , עשתה כתר חיל . היא מייצרת 
רהיטים מן המעלה הראשונה והיום היא חברה פורחת " . הדוגמה החיובית השלישית 
היא " סולוג " , יצרנית בגדי תינוקות וילדים . " המנהל , גולוס , למד 
אותנו תקופה ארוכה ורק לפני שלוש שנים הוא ביקש למכור לנו . בדקנו את 
מוצריו , התפעלנו מהם והתחלנו במכירתם . באחרונה ביקשנו להגדיל את ההזמנה , 
אבל הוא סירב . הסביר שלא יוכל לעמוד בהגדלת התפוקה מפני שאז לא יוכל לערוב 
לאיכות המוצרים . בשנה האחרונה הוא הגדיל את היצוא . זיו מוסיף לרשימה את 
יצרנית התרופות " טבע " , אבל כאן הוא מגיע לחלק הפחות מלבב של הסיפור . 
" אנו נחשבים לאחד מגדולי המוכרים של מזון במדינה זו " , הוא אומר . " הענקנו 
את כל העידוד האפשרי לתעשיית הפירות הישראלית לפתח את עסקיהם כאן . אפילו 
עזרנו להם טכנולוגית . אבל אגרקסקו והמועצה לשיווק פרי - הדר הם מאוד ביורוקרטיים . 
הם לא איפשרו לנו לרכוש ישירות מבתי האריזה . כל מה שיכולנו לעשות היה 
להעניק להם את ההזמנות ותו לא . לא היתה לנו שליטה על איכות המוצר , כשם 
שיש לנו עם סולוג או דלתא . אין לנו שום קשר ישיר . בתחילה היה היקף המכירות 
גבוה ביותר , אבל באחרונה הוא נסק כלפי מטה בצורה חדה . " הנה ישב כאן 
שר החקלאות של ישראל ואחרי שאמרתי לו ברוך הבא , שאלתי אותו אם הוא היה 
רוצה לשמוע על הבלגן שאנשיו עושים . אמרתי לו שלמרות מאמצינו , סך כל המכירות 
ירד בכ%05 , אף על פי שהגדלנו את מכירותינו בתחום הפירות והסלטים . מדינות 
אחרות פשוט המתינו לכך מעבר לדלת . . . קפמאבינלקראת חג המולד וראש השנה 
האזרחית הצליחה בכל זאת החברה לשכנע את המגדלים , לפחות בתחום אחד . " מרקס 
אנד ספנסר " תרכוש תוצרת בהיקף של יותר מ000 , 001 ליש"ט ותאפשר לנציגי 
החברה לבדוק את טיבה . לורד זיו מייחס זאת , אולי , להבטחתו של שר החקלאות 
לפעול בעניין . " אני מקווה שזה יוכיח את עצמו , משום שהתופעה עלתה לישראל 
במיליוני ליש"ט , מתוך היקף כללי של 09 מיליון . היום אני יכול לומר לך 
שהתוצרת החקלאית הישראלית הטרייה היא כמעט אפסית . . . הרס עצמי ? " בוודאי . 
אנשי אגרקסקו הציגו באחרונה את הטרמינל שלהם בשדה התעופה ומאוד התרשמתי 
ממנו . בשטח זה לא בא לידי ביטוי . אני מקווה שעתה יערכו שינויים מרחיקי 
לכת שיהפכו אותם ללקוחות ראויים לשמם " . הלורד טוען כי איכות המוצר הישראלי 
אינה עקבית " באופן עקבי " , ושחלק גדול ממנו פגום . כנגד שני גופים ממשלתיים 
אלה הוא בוחר לספר בשבחו של מגדל הפרחים הישראלי " ביקל " , שניהל שני מאבקים 
משפטיים נגד הרשויות מפני שנושל ממעמד של מייצא מכר . " ביקרתי אותו בישראל 
ומאוד התרשמתי מאיכות המוצר שלו ומדרך שיווקו . אפילו עזרתי לו במאבקו הממושך 
בדרגים הממשלתיים הגבוהים ולא מפני שהיתה לנו כוונה לעשות אתו עסקים " . זיו 
אומר כי יש בידי חברתו ראיות חותכות כי ישראל יכולה להיות טובה כמו כל אחד 
אחר בייצורו ובשיווקו של מוצר איכות . המוצר הישראלי אינו יכול להתחרות 
בשוקיה של התוצרת הזרה מארצות הים התיכון , דרום - אמריקה או צפון - אפריקה . 
עדיפותו היא באיכותו , ובכך מעטים מתחריו . עצתו ליצרן היא לשמור על קשר 
הדוק עם לקוחותיו . " פעם שאלתי יצרן ישראלי כיצד הוא משווק את תוצרתו . 
הוא לא הבין את השאלה וכאשר הסברתי לו שוב , השיב : אני ממתין עד שהלקוח 
יפנה אלי . לא האמנתי למשמע אוזני . כך הוא לא יגיע לשום מקום . אבל עובדה 
שיש בישראל אנשים עם גישה אחרת והם הוכיחו את עצמם . אני יכול לצפות , 
למשל , שהיקף העסקים שלנו עם סולוג ישולש . מנהלה של חברה זו משוגע על 
שימור איכותו של המוצר בדיוק כמונו , וזוהי הערובה להצלחה " . זיו , לשעבר 
היו"ר והיום נשיא הכבוד של " מרקס אנד ספנסר " הענקית , שם דגש על יחס 
נאות לעובדים כתנאי לכל הגדלת תפוקה . את החברה הקים סבו מייקל מרקס . 
" הסבא שלי , שבא לעיר לידס מרוסיה , נעצר ברחוב על - ידי מתודיסט בשם 
אייזיק דיוהארס , שאהב את מראהו . הוא לא יכול היה לשוחח עמו , כי סבי 
לא ידע אנגלית , אבל הוא הביא אתו את הקופאי שלו ספנסר , שידע קצת אידיש . 
דיוהארס הילווה לו 5 ליש"ט וכך החלה החברה כולה . במשך 401 השנים האחרונות 
אנו עושים עסקים והם פורחים " . וכשהוא שב ומדבר על השיווק הישראלי הוא קובע : 
" כאשר מדברים על חברה ממשלתית , קשה לצפות ליעילות רבה . באופן כללי 
הם ביורוקרטים . כך כור , כך חברת העובדים וכך הקיבוצים , להוציא כמובן 
אותו מוצר המסיר שיער מן הרגליים " . והוא כנראה יודע מה הוא אומר , שכן 
מכלל היצוא הישראלי לבריטניה רוכשת " מרקס אנד ספנסר " יותר מ%51 אחוזים . 
