תא"ל יעקב אור ( מנדי ) התמנה אתמול למפקד אזור יהודה ושומרון במקום תא"ל 
גבי אופיר שיתמנה לתפקיד בכיר במערך השדה של צה"ל . תא"ל אור ( 44 ) מילא 
מאז גיוסו לצה"ל שורה ארוכה של תפקידי פיקוד והדרכה בחטיבת גולני ובמערך 
החי"ר של צה"ל . במלחמת יום הכיפורים , כחניך בביה"ס לפיקוד ומטה של צה"ל , 
לחם כממלא מקום מפקד גדוד ברמת הגולן . תפקידים אחרים שמילא הם מג"ד בביה"ס 
לקצינים , ראש ענף תורת לחימה במפקדת קצין חי"ר ראשי , מפקד ביה"ס לחי"ר 
ומח"ט מילואים . בשנת 4891 התמנה אור לתפקיד המפקד הצבאי של אזור יהודה ושומרון 
ולאחר שנתיים לתפקיד עוזר ראש מחלקת מבצעים במטכ"ל . בשנת 78 התמנה למפקד 
עוצבה בפיקוד דרום , ושבועיים לאחר תחילת האינתיפאדה עבר לפקד על רצועת 
עזה . תפקידו האחרון של תא"ל אור הוא ראש מטה פיקוד דרום . תא"ל אור הוא 
בעל תואר ראשון בלימודי מזרח תיכון וגיאוגרפיה , מאוניברסיטת תל אביב . 
בצה"ל הוא בוגר קורס מפקדי פלוגות , מפקדי גדודים וחטיבות וכן פו"ם . תא"ל 
אור נשוי ואב לשלשה ילדים . 
