( ע ) . 057 עובדי עיריית חדרה פתחו אתמול בבוקר בשביתה , במחאה על אי 
קבלת משכורות חודש דצמבר . העובדים מקבלים בדרך כלל את משכורותיהם בין 1 
ל6 בחודש ועד אתמול לא קיבלו את משכורת חודש דצמבר . יו"ר ועד העובדים בעיריית 
חדרה , עמוס אשתר , מסר כי כל השירותים העירוניים בחדרה שובתים , למעט 
מערכת החרום ( מים וביוב ) ובתי הספר המיוחדים . גם הגננות ועוזרותיהן 
לא שובתות והן יצטרפו לשביתה , אם תימשך , החל מיום ו הקרוב . אשתר טוען 
שזו הפעם השלישית שהמשכורות לא משולמות במועדן . לדבריו , הגירעון בעיריית 
חדרה הוא מעל 04 מיליון ש"ח והבנקים אינם מעבירים את המשכורות , מאחר ולא 
קיבלו ביטחונות מספיקים לפרישת החובות , שאליה הגיעה העירייה בתאום עם משרדי 
האוצר והפנים . אשתר הוסיף כי השביתה תימשך עד אשר יקבלו העובדים את המשכורות . 
ראש עיריית חדרה , עו"ד נחמיה להב , נסע אתמול לירושלים לפגישה עם אנשי 
משרדי הפנים והאוצר . חבר הכנסת חסיין פארס ממפ"ם פנה אתמול לשר האוצר שמעון 
פרס , ולשר הפנים אריה דרעי בתביעה להעביר לאלתר את הסכומים הדרושים למשכורות 
057 העובדים . 
