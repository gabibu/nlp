ואשינגטון ( מיוחד ל"הארץ " ) . ארה"ב תודיע כנראה בתוך שבוע על שלב חדש 
במערכה נגד סחר הסמים באמריקה הלטינית . היא תפרוס כוחות צי בדרום הים הקאריבי , 
סמוך לנתיבי ההברחה העיקריים של הקוקאין , ותציב יחידות מכ"ם בשלוש ארצות 
בהרי האנדים , שהן מרכזי הגידול והזיקוק של הסם . נראה עם זאת שהפעולה הצבאית 
האמריקאית בפנמה עוררה מידה של אי - נוחות אצל אחת השותפות הלטיניות העיקריות 
של ארה"ב , קולומביה . ואשינגטון התכוונה לשגר אל חופי קולומביה כוח משימה 
בראשות נושאת המטוסים " גון קנדי " אבל אתמול דווח , כי ממשלת קולומביה 
סירבה לקבל בשבוע שעבר משלחת אמריקאית , שעמדה לתדרך את הקולומביאנים . 
" טיימס " מביא מפי איש ממשל אנונימי את ההסבר , שקולומביה חוששת כי בפנמה 
יצרה ארה"ב תקדים להתערבות צבאית נגד ארצות , שבהן פועלים סוחרי סמים . 
בבוגוטה התעורר הרושם , שכוח המשימה הימי האמריקאי עומד להטיל הסגר למעשה 
על חופי קולומביה . אמנם קולומביה התגייסה בשנה האחרונה יותר מכל מדינה לטינו - 
אמריקאית אחרת למאבק בסחר הסמים , וגם שילמה מחיר כבד . אולם שיתוף הפעולה 
ההדוק עם ארה"ב עורר מתרדמתם רגשות אנטי - אמריקאיים בקולומביה , והממשלה 
הואשמה בוויתור על הריבונות הלאומית . ביום ו , כנראה בקשר ישיר עם החששות 
הקולומביאניים , הודיע הנשיא בוש כי הוא משגר את סגנו דן קווייל למסע פיוסים 
באמריקה הלטינית . כמה מיועציו הבכירים של הנשיא חזרו אתמול והבטיחו , 
בשידורי הטלויזיה המסורתיים של יום א , כי פנמה לא היתה תקדים , וארה"ב 
אינה חוזרת אל " המקל הגדול " , אשר איפיין את מדיניותה באמריקה הלטינית 
בשליש הראשון של המאה ה02 ובשנות ה05 . עוד בחודש ספטמבר הורה שר ההגנה ריצארד 
צייני על הכנתתכנית צבאית אמריקאית נגד סחר הקוקאין . היא פותחה על יסוד 
המלצות של מטכ"ל הכוחות המזוינים באמצע אוקטובר . התכניות כוללות הצבת יחידות 
מכ"ם בהרי האנדים , כחלק ממערכת מקיפה של ביון ומעקב אלקטרוני , אשר תבלוש 
אחרי התנועה האוירית בים הקאריבי ובאיזור האנדי של אמריקה הדרומית . הטכנאים 
האמריקאיים , העומדים להפעיל את המכ"ם לא ימלאו תפקידי לחימה , ולא יקבלו 
החלטות על הפלת מטוסים , החשודים בנשיאת סמים , או על תקיפת אתרי נחיתה . 
החלטות כאלה יתקבלו רק על ידי השלטונות בקולומביה , בפרו ובבוליוויה . 
אין יודעים בכמה אתרי מכ"ם מדובר , או איזו סכנה תישקף לטכנאים באזורים 
ההרריים , שבהם יפעלו . קציני צבא מעריכים עם זאת , כי הסכנה תהיה מזערית . 
כיום יש רק 41 אנשי צבא אמריקאיים בבוליוויה , ומספר דומה בפרו . 06 עד 
001 מומחים צבאיים אמריקאיים פועלים בתפקידי ייעוץ בקולומביה . נושאת המטוסים 
" גון קנדי " תוכל להפעיל מטוסי ביון ומעקב מטיפוס אי - 2 - סי " הוקי " , 
כדי לפקח על המרחב האווירי של קולומביה . במסגרת התכנית יופעלו מטוסי מעקב 
מתוחכמים יותר מטיפוס " אייוואקס " . בשלב מאוחר יותר של התכנית תוצב גם 
נושאת מסוקים אמפיביים בחופי קולומביה . מלבד השימושים הצבאיים שלה תשמש 
נושאת המסוקים גם לאימון ולאחזקה של ציוד טכני , ואפילו כמקום מיקלט זמני 
לשופטים ולאנשי מודיעין קולומביאניים , הנמצאים ברשימות החיסול של סוחרי 
הסמים . סוחרי הסמים מפעילים כיום צי של מטוסים דו - מנועיים קטנים , כדי 
להטיס עלי קוקה מפרו ומבוליוויה למיזקקות קוקאין בקולומביה . החומר המוגמר 
מועבר אז , בחלקו הגדול , לארה"ב בדרך האויר . בכל רחבי האיזור יש אלפי 
מסלולי נחיתה פרימיטיוויים . 
