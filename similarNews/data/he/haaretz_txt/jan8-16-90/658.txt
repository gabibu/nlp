תחנות השידור בלבנון ומקורות ערביים בביירות מסרו אתמול , כי תגבורות צבאיות 
ישראליות הוצבו באזור אום - קמחא בגזרה המזרחית של רצועת הביטחון . אזור 
זה שולט על חלקה המערבי של בקעת הלבנון . משקיפי או"ם דיווחו אתמול , כי 
גם ביממה האחרונה המשיכה ארטילריה של צה"ל להפגיז מטרות שונות מחוץ לאזור 
הביטחון בדרום לבנון . בין השאר , הופגזו אזורים מזרחית לדאמור ובבקעת 
הלבנון . מקורות צבאיים אישרו שלשום , שצה"ל אכן ירה לעבר מטרות בעומק 
לבנון , וזאת במסגרת פעילותו השגרתית . המקורות הלבנוניים הדגישו , כי 
פגזים רבים נפלו בצירי התנועה , שבהם החלו לאחרונה כוחות אש"ף לנוע לכיוון 
דרום לבנון . שלשום ירו תותחים של צה"ל לעבר כפרים באזור בקעת הלבנון , 
סמוך מאוד לעמדות של צבא סוריה . כמה תושבים נהרגו , ובתים אחדים נהרסו . 
לדברי המקורות , הפגיזו אתמול כוחות צה"ל וצד"ל אתמול בסיס של ארגון החזית 
העממית המפקדה הכללית , שבראשות אחמד גיבריל , סמוך לכפר כאמד א - לוז . 
במקביל , אומרים המקורות , ביצעו ארבעה מטוסי אפ61 התקפות מדומות על מחנות 
אש"ף באזור צידון . בעקבות זאת הכריזו הארגונים הפלשתיניים באזור על כוננות 
עליונה . מקורות פלשתיניים מעריכים , כי ההפגזות הישראליות באות בעקבות 
התקריות בגבול ישראל - ירדן , שאותן יזמה , ככל הנראה , סוריה . הקרבות 
בין הארגונים השיעיים אמל וחיזבאללה התחדשו אתמול באיקלים א - תופאח מצפון 
לאזור הביטחון , לאחר שהסכם הפסקת האש לפינוי הפצועים לא החזיק מעמד . 
אנשי אמל תבעו , כי יריביהם ייסוגו לעמדותיהם הקודמות , ואילו לוחמי החיזבאללה 
מציגים שורה של תביעות , שמטרתן לאפשר להם חופש פעולה בדרום לבנון . מנהיג 
החיזבאללה , השייח מוחמד חסין פדלאללה שיגר איגרת למנהיג איראן , עלי חאמנאי , 
וקרא לו להתערב במטרה לשים קץ להרג . פדלאללה נפגש עם משלחת של חכמי דת 
ומספר משלחות של תושבים , והדגיש בפניהן את הצורך לפעול במשותף לשים קץ 
למלחמת האחים ההרסנית , שהחלה לגרום לסיבוכים במצב המדיני , הסבוך בלאו 
הכי . פדלאללה קרא להאיץ את המהלכים המיועדים ליצור אווירה מתאימה לחזרתם 
של התושבים לכפריהם , לא חמושים . זאת בחסות סוריה ואיראן , " שהן היחידות , 
המסוגלות להעניק ערבויות לשני הצדדים ולהבטיח את ביצוע הסכם דמשק בין התנועות 
השיעיות " . ב91 ימי הקרבות על השליטה באיקלים א - תופאח נהרגו עד כה 67 איש . 
הממונה הפוליטי של פתח בלבנון , זייד והבה , דחה אתמול את קריאת חיזבאללה 
ללוחמי ארגונו לסגת מהעמדות , שתפסו לאחרונה באיקלים א - תופאח . והבה 
אמר , כי אנשיו אינם כוחות כיבוש , שאפשר לדרוש מהם להתפנות . " אנו 
כוח חיץ , ונשוב לבסיסי המוצא שלנו , כשייפסקו הקרבות . 
