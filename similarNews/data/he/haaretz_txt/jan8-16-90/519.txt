הוועד החדש של עיתונות - הפקה בטלוויזיה , החליט להתחיל בסנקציות בטלווייזיה 
ולשבש מדי יום תוכנית אחרת . הערב לא תשודר " שבשבת ומחר כנראה לא ישודר 
משחק הכדורסל של מכבי תל אביב . צבי הנדל , יו"ר המועצה אזורית חוף עזה , 
שלח אתמול אגרת למוסדות הרשות , בה ביקש לשנות את החלטת הוועד שלא לקיים 
את יום הרדיו האמור להתקיים היום בגוש קטיף , מתוך הבנה מיוחדת למצבם . 
חבר ועד העיתונאים אריה שור , אמר אתמול , שהצוותים כבר פרוסים באזור , 
ואם רק יבוא מנכ"ל הרשות עם הצעה כספית אליהם , יאפשרו את השידור . יעקב 
קצב , יו"ר ועד עיתונאי הרדיו , זעם אתמול על דבריו של מנכ"ל רשות השידור , 
אריה מקל , על המשכורות הגבוהות של העובדים והאבטלה ברשות , וטען שהרדיו 
פועל בכוח אדם חסר . מנהל הרדיו , אמנון נדב , שלח אתמול איגרת לעובדי 
הרדיו , בה הוא מחזק את ידיהם ומדגיש שיעשה ככל יכולתו לסייע להם במאבקם 
הצודק לממש את זכותם לכיבוד מלא של ההסכם שנחתם עמם . יגאל לב , יו"ר איגוד 
העיתונאים , ייפגש מחר עם שר האוצר שמעון פרס , כדי להבהיר לו את עמדת 
האיגוד , וינסה לשכנעו שיורה לממונה על השכר , יעקב דנון , לחפש דרך כיצד 
לשלם לעובדים . 
