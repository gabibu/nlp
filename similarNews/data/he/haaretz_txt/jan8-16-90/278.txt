ששה מומחים מארה"ב בתחום הטראומה טיפול בפציעות מחבלה או מתאונה יגיעו 
בסוף השבוע לישראל כדי להעביר קורס השתלמות בן שלושה ימים ברפואת חרום ל02 
רופאים ישראלים מבתי החולים ומצה"ל . הידע הבסיסי שיועבר בקורס חיוני להערכת 
מצב הנפגע במהירות ובדייקנות , להחיות ולייצב את הנפגע , לקבוע את התאמת 
הפצוע לבית החולים , ולהבטיח את מיטב הטיפול האפשרי בדרך לבית החולים . 
זהו הקורס הראשון בתחום הטראומה שחברי איגוד הכירורגים בארה"ב מעבירים מחוץ 
לגבולות היבשת . הוא התאפשר בזכות קשרים של מפקדת קצין רפואה ראשי וראשי 
העמותה הישראלית לטראומה , והודות לסיוע של קונסול ישראל בשיקגו , אורי 
ברנר . ההשתלמות נערכת בחסות איגוד הכירורגים בישראל , העמותה הישראלית 
לטראומה , וחיל הרפואה של צה"ל . המשאבים הדרושים למימון ההשתלמות גויסו 
ממשרד המדע והטכנולוגיה , ממשרד הבריאות ובתרומות מקרן רש " י וחברת " טבע " . 
קצין רפואה ראשי , תא"ל יהודה דנון , אמר כי מאז קום המדינה נפגעו 056 
אלף אזרחים בתאונות דרכים . כל תושב ששי של המדינה עבר , בממוצע , תאונת 
דרכים אחת בחייו . הסבירות שאדם ייפגע בתאונת דרכים בעשור הקרוב היא פי 
שניים , לעומת נתוני העבר . אם להסתמך על הנתונים של נפגעי טראומה לשנים 
07 עד 08 % 56 מנפגעי טראומה הם נפגעי תאונות דרכים , % 32 נפגעו בתאונות 
בית וספורט , % 21 בתאונות עבודה , ו%5 . 0 בפעילות חבלנית עויינת . 
