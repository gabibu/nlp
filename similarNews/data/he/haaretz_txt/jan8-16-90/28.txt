שופט בית המשפט המחוזי בתל - אביב , אמנון הומינר , דחה בשבוע שעבר את 
רוב טענותיה של חברת " אפרים למקה - סוכנויות ביטוח " כלפי הבנק הבינלאומי 
הראשון . הטענות כלפי הבנק נכללו במסגרת הגנה מפני תביעה שהגיש הבנק נגד 
סוכן הביטוח , אפרים למקה , ונגד החברה המפעילה את הסוכנות . השופט הומינר 
אף הגדיר את הגנתו של למקה , שהוא מאנשי הביטוח הידועים בארץ , חבר במועצת 
עיריית פתח - תקוה , הנושא תפקידים כלכליים נכבדים בענף הביטוח ובעל מעמד 
בכיר בליכוד , כ"הגנת בדים " . באמצעות עו"ד יעקב ויינרוט הגישה החברה בקשת 
רשות להתגונן כנגד התביעה של הבנק הבינלאומי , שהוגשה בסדר דין מקוצר ובה 
נטענו כנגד הבנק טענות הגנה שונות , כגון שהבנק חייב את הנתבעת חיובי ריבית 
חריגה ובניגוד למוסכם . למקה טען שורה ארוכה של טענות ונעזר בחברה המתמחה 
בחישובי ריבית . עיקר טענותיו היו כי אסור היה לבנק לגבות ריבית גבוהה מזו 
שנקבעה בתחילה , וכן טען כי הבנק אילץ אותו לפתוח תוכניות חיסכון אשר ישמשו 
כביטחון לאשראי . בית המשפט קיבל את עמדתו של עו"ד פלד , בא כוח הבנק הבינלאומי , 
וכתב בהחלטתו כי הקרקע נשמטת מתחת לטענותיו של למקה וחישובי אמנון שוורץ , 
מנהל חברת שגיא . בית המשפט ציין כי במשך כל השנים לא העיר למקה דבר למרות 
שקיבל באופן רצוף את הודעות הבנק הנוגעות לחיובי ריבית ולמרות שהוא עצמו 
היה בעבר מנהל סניף בנק . בית המשפט נתן רשות להתגונן על פי טענה אחת של 
למקה , לפיה אולץ על ידי הבנק לפתוח תוכניות חיסכון אשר תשואתן נמוכה כתנאי 
לקבלת אשראי שניתן בריבית גבוהה . בית המשפט נתן רשות להתגונן על פי טענה 
אחת של למקה , לפיה אולץ על ידי הבנק לפתוח תוכניות חיסכון אשר תשואתן נמוכה 
כתנאי לקבלת אשראי שניתן בריבית גבוהה . זאת על בסיס פסיקה של בית המשפט 
המחוזי בירושלים שפסק באופן דומה בענין תביעה שהוגשה נגד בנק לאומי . בית 
המשפט קבע כי עניין זה מן הדין שיתברר במשפט רגיל , בו תתאפשר הצגת ראיות 
הן מטעם הבנק והן מטעם הנתבעת . 
