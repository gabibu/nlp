חושבת כאשר גורבצוב יצא ממכוניתו והחל להתווכח פנים אל פנים עם קבוצות אזרחים 
בפארק של וילנה ולומר להם , שוב ושוב , " גורלי וגורל הפרסטרויקה בידיכם " . 
אם היתה זאת מליצה לצרכי המקום , לא היתה בכך הגזמה לטווח הארוך . שלוש 
פצצות - זמן גדולות מטקטקות תחת הפרסטרויקה : החבלה הפעילה והסבילה של הבירוקראטיה 
וחלק ניכר של האזרחים החוששים מאבדן פריבילגיות או סתם מכל שינוי ; הכישלון , 
הבלתי - נמנע כנראה , של כל הניסיונות לשפר במהירות את האספקה והשירותים 
לאזרח הסובייטי ; והפלגנות האתנית והלאומנית . אם בהתחלה חששו בעיקר מפני 
מתנגדי הפרסטרויקה והגלאסנוסט בצמרת המפלגתית והשלטונית , אח"ך מפני התמוטטות 
כלכלית , כסכנות המידיות למדיניות גורבצוב , בשבועיים האחרונים נדחפה הבעיה 
הלאומית לראש טור האיומים . במאי ההיסטוריה הציג את המהומות והאלימות ברפובליקות 
האסיאניות כרקע וככתובת על הקיר לחזיון ההפגנות השקטות אך נחרצות בארצות 
הבאלטיות : שתי הפנים של משבר הלאומים בבריה"ם . הסכנה הגדולה יותר נפתחת 
מצפון . בנאגורנו קאראבאך ובנאצקיבן מתנגשות לאומניות ופרובינציות מרדניות 
עם הכוח האימפריאלי . אך בליטא ושכנותיה זאת התקוממות של סוף המאה ה02 , 
הניזונה מהמהפכה התקשורתית , ובו - זמנית משתלבים בה גם שלושת המבחנים 
המרכזיים של המשטר הסובייטי בשנות ה09 . גורבצוב ראה בארצות הבאלטיות מעבדה 
וחלון - ראווה של הפרסטרויקה . יש להן התשתית ההיסטורית , החומרית והאנושית 
הדרושה לקליטה מהירה של הרפורמות וביצוען . אך הן ממחישות , דווקא מאותן 
סיבות , שמחיר הצלחת הפרסטרויקה הוא הדרישה להרחבת העצמאות הכלכלית לעצמאות 
פוליטית כפי שהזהירו השמרנים מתנגדי הרפורמות . אין זה מקרה שהביטוי הארגוני 
המוביל של הזעזועים הוא השאיפה להיפרד מהמסגרת הריכוזית של המערכת המפלגתית 
הארצית , המשמשת המנוף האמיתי של שלטון מוסקווה . הליטאים ושכניהם מבינים 
שהדרך לעצמאות ממלכתית עוברת דרך עצמאות המפלגה הקומוניסטית המקומית . ומה 
שמבינים בווילנה , וגם בריגה ובטאלין , יבינו מחר גם בקייב ובמינסק וכמובן 
גם בבאקו ובטשקנט . ליטא , לאטביה ואסטוניה , שנפלו תחת שלטון סובייטי 
רק על רקע הסכם היטלר - סטאלין , הן החוליה החלשה בשלמותה הטריטוריאלית 
של בריה"ם שנשארה מקודשת לא רק לשמרנים וללאומנים רוסיים במוסקווה . לכן 
מה שקורה בליטא הוא באמת גורלי לגורבצוב , לפרסטרויקה ולעתיד המדינה הסובייטית . 
גורבצוב מחפש פשרות ופתרונות - ביניים כדי להאט את תהליכי ההתפוררות . 
הוא רוצה להרוויח זמן , כי המרוויח זמן מרוויח חיים . 
