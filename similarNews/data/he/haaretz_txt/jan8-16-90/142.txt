איש העסקים רוברט מקסוול קיים בימים האחרונים בלונדון שורה של דיונים , 
במטרה לגבש מדיניות לגבי השקעותיו בישראל . הדיונים נבעו , בין היתר , 
מכך שהתברר שאין סיכוי כי בעתיד הקרוב יוכל לרכוש חלק מקונצרן " כלל " , 
כפי שקיווה . אחד משיקולי מקסוול לרכוש חלק ב"כלל " , היו לרכז בקבוצה 
זו את כל השקעותיו בארץ . בדיוונים שהיו למקסוול בלונדון , בסוף השבוע שעבר , 
נטלו חלק שורה של אישים ישראלים הקשורים בהשקעותיו בארץ ובכלל זה אהרן מאיר , 
המכהן כיו"ר מועצת המנהלים של " כלל " ומשמש נציג של מקסוול בארץ , 
מרדכי אינהורן , לשעבר מנכ"ל בל"ל ויועצו המשפטי של מקסוול , ד"ר יעקב 
נאמן . בדיונים שהתנהלו נשקלה האפשרות להקים חברת השקעות שתרכז את כל הפעילות 
של מקסוול בישראל , אך טרם התגבשה החלטה , אם עדיף לפעול בדרך זו או להמשיך 
ולהפעיל את ההשקעות בנפרד . במקביל , התנהלו דיונים לבדיקת האפשרות להגדיל 
את אחזקותיו של מקסוול בהוצאת " מודיעין " , המו"ל של " מעריב " , בתמורה 
להגדלת ההון של החברה . על פי תוכנית שמתגבשת , שטרם סוכמה , ישמש ההון 
הנוסף לצורך מימון רכישת ציוד חדיש , בעיקר מכונת הדפסה חדישה בצבע עבור 
העיתון . ההערכה היא , שיש צורך להשקיע לפחות כ21 מיליון דולר ברכישת מכונת 
ההדפסה החדשה עבור " מעריב " . מקסוול הביע בדיונים קודמים בעניין זה עמדה 
עקרונית , לפיה יסכים להשקיע סכומים נוספים בעיתון , אך הוא דרש לאפשר 
לו להשפיע יותר מאשר כיום על מדיניות העיתון , הן ברמה העסקית והן ברמה 
המערכתית . בדיונים שהיו למקסוול בעניין " מעריב " , השתתף באופן פעיל 
דב יודקובסקי , לשעבר עורך " ידיעות אחרונות " המייצג כיום את קבוצת מירור 
של מקסוול בישראל . 
