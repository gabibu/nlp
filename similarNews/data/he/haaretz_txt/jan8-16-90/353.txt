תושבי היישוב הקהילתי נווה - זוהר , שלחוף ים - המלח , אינם משלמים מסים 
עירוניים מאז 88 . 4 . 1 , וזאת בשל סכסוך שפרץ בין הוועד המקומי של היישוב 
למועצה האזורית תמר , שאליה הוא משתייך מבחינה מוניציפלית . דין - וחשבון 
של ועדת חקירה שמינה מנכ"ל משרד הפנים , דב קהת , לבדיקת תפקוד המועצה 
האזורית תמר , מותח ביקורת חריפה על ועד היישוב נווה - זוהר , המועצה האזורית 
תמר והממונה על מחוז הדרום במשרד הפנים . נציגי נווה - זוהר טענו בפני ועדת 
החקירה , בראשותו של שלמה אבוטבול , כי הם " אינם בנויים לטפל בחיוב ובגביית 
המסים מבלי שיהיו להם כלים לבצע זאת , כגון איש מקצוע כשיר , מחשב ותוכנה 
מתאימים , וכדומה " . נציגי היישוב הקהילתי טענו כי המועצה האזורית מסרבת 
לאשר להם תקציב למימון כלים אלה . ראש המועצה האזורית , משה שמיר , טען 
בפני הוועדה " שלא מקובל ולא מוצדק שיישוב בסדר גודל של נווה - זוהר ( 
כמה עשרות משפחות ) יזדקק למנהל חשבונות , מחשב והוצאות נלוות אחרות לגביית 
מסים " . ועדת החקירה מצאה כי הסכסוך בין הוועד למועצה שיתק כמעט לחלוטין 
את מרבית השירותים ביישוב . המועצה האזורית לא אישרה בקשות שונות של הוועד 
להכיר בהוצאות שונות כל עוד לא יגבה מסים , והוועד מצדו לא פעל ביישוב כל 
עוד לא הוזרמו לו תקציבים . בפרק המסקנות קובעת ועדת החקירה , כי " ועד 
היישוב נמנע מלמלא את חובתו המינימלית על - פי החוק בכך שלא טיפל בגבית מסים " . 
עוד מציינת הוועדה : " לא מקובלת עלינו טענת הוועד שלצורך גביית המסים 
דרוש לו כוח אדם מקצועי בשכר ומחשב . ועד נווה - זוהר גם הודיע שאינו מוכן 
לטפל בגביית המסים עקרונית , ולכך יש להתייחס במלוא החומרה " . כמו כן קובעת 
הוועדה , שגם הממונה על מחוז הדרום מטעם משרד הפנים , שלום דנינו , לא 
מילא את חובתו כמתחייב מהחוק בכך שלא דאג לפיזור הוועד . הוועדה מצאה גם 
מחדל בפעולתה של המועצה האזורית בכך שאף היא לא הפעילה חובתה המפורשת על 
פי צו המועצה האזורית לגבות את המסים במקום הוועד המקומי ולהשתמש בהם בהתאם 
לתקציבו " . ועדת החקירה המליצה כי נציג משרד הפנים והממונה על מחוז הדרום 
יבדקו את תפקודו של הוועד המקומי נווה - זוהר וינסו להביא להבראת היחסים 
בין המועצה האזורית תמר והעומד בראשה , משה שמיר , לבין ועד הישוב נווה - 
זוהר . 
