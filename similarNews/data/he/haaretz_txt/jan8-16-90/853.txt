קצינים בכירים של צה"ל ביקרו באחרונה באתיופיה , ודנו עם מפקדי צבא על מתן 
סיוע צבאי למדינה זו , על כך מוסרים גורמי מודיעין מערביים . בראש המשלחת 
הצבאית הישראלית עמד קצין בדרגת אלוף , ובין השאר היו חברים בה קצינים בכירים 
של חיל האוויר וכוחות היבשה של צה"ל . הביקורים נערכו בחשאי , ולא נמסר 
עליהם דיווח רשמי לארה"ב . בתגובה מסרו גורמים בכירים במחלקת המדינה האמריקאית , 
כי בעקבות המידע שהגיע לידיעתם , הם העבירו מסר לישראל , לפיו מוטב שתחדל 
להעניק סיוע ביטחוני לאתיופיה . הדיווחים המודיעיניים עולים בקנה אחד עם 
ידיעה שמסר השבועון הבריטי לענייני הגנה " גיינס דיפנס וויקלי " , לפיה 
העניקה ממשלת אתיופיה בסיס צבאי לשימושה של ישראל באיים השוכנים באזור מיצרי 
באב אל - מנדב שבדרום הים האדום והנמצאים בריבונות אתיופית . על פי הדיווח , 
כוללים המתקנים הצבאיים גם מסלול תעופה . אנשי הצבא הישראליים שביקרו באתיופיה 
דיווחו , כי יש לבחון בזהירות את מתן הסיוע הצבאי הניתן לארץ זו . הם התרשמו 
כי מצבו של הצבא האתיופי אינו משופר , והוא נוחל מדי פעם כישלונות מול הכוחות 
המורדים בצפון ובדרום המדינה . גורמים ביטחוניים בארה"ב הבהירו , כי הממשל 
האמריקאי מתנגד למכירת מטוסי כפיר ישראליים לאתיופיה . העיתון הבריטי " אינדיפנדנט " 
מסר על עסקה מתוכננת , במסגרתה אמורים היו להימכר 51 מטוסי כפיר לאתיופיה . 
לדברי הגורמים האמריקאיים , מכירת מטוסי קרב לממשל הנוכחי באדיס אבבה 
מתנגשת עם אינטרסים גלובאליים של ארצות הברית באפריקה . טרפוד העיסקה למכירת 
כפירים לאתיופיה פירושה אובדן הכנסה מתוכננת למערכת הביטחון בסכום של כ051 
מיליון דולר . קפידבינכי בעיתון השוודי השמרני האוהד את ישראל " סוונסקה 
דאגבלדט " התפרסם מאמר תחת הכותרת " ישראל מונעת הסדר שלום בקרן אפריקה " , 
ובו נאמר , כי מומחים מישראל תופשים את מקומם של מומחים מברית המועצות , 
מזרח גרמניה וצפון קוריאה , העוזבים את המדינה . עוד נמסר , כי מטוסי 
תובלה ישראליים מעבירים ציוד צבאי לאתיופיה . לטענת העיתון , חיבלה ישראל 
במאמצים של קרטר ויוליוס נירארה , לשעבר נשיאי ארה"ב וטאנזניה , לתווך 
בין ממשלת אתיופיה לבין נציגי המורדים בחבל אריתריאה וטיגרה . ממשלת אתיופיה 
כפתה גיוס על מאתיים אלף חיילים , בניסיון לבלום את מתקפת כוחות המורדים 
בחבל טיגרה שכבשו עמדות המרוחקות רק 12 ק"ם מאדיס אבבה . עוד כותב העיתון 
השוודי , כי סעודיה הבטיחה למורדים בארתריאה טילי קרקע אוויר כמשקל נגד 
לסיוע שמושיטה ישראל לצבא אתיופיה , ואילו לוב סיפקה למורדים פגזי גז רעיל . 
בעיתוני מערב אירופה מתפרסמות באחרונה ידיעות על רעב באתיופיה , העלול להביא 
למותם של מעל מיליון בני אדם , מרביתם ילדים . לפחות 4 מיליון מתושבי החבלים 
בהם שולטים המורדים זקוקים לסיוע מידי במזון . שליט אתיופיה , מאנגיסטו 
הילה מאריאם , מונע מארגונים הומאניטריים לשגר משלוחי מזון . ארגון האו"ם 
למזון מעריך , כי יש לשגר בדחיפות מיליון טונות מזון , למנוע מוות המוני 
כפי שקרה ב5891 . 
