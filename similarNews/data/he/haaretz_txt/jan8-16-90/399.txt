אלוף ורב - סרן , המשרתים בחיל האו"ם ברמת הגולן , הגיעו אתמול לישראל 
דרך מעבר הגבול בקוניטרה . בניגוד לעבר , הם הסכימו להצטלם , להתראיין , 
וללחוץ בחמימות את ידיהם של קציני צה"ל שהמתינו להם בצידו הישראלי של הגבול . 
אין זו הפעם הראשונה שקצינים סובייטים בכירים מגיעים לישראל דרך מעבר הגבול 
בגולן , אבל בדרך כלל , ביקורים אלה נעשים בחשאיות , הרחק מעיני המצלמות . 
" זאת תקופה חדשה בעולם . אנו לא חוששים להיות עם מדים סובייטים ולבקר 
בישראל " , אמרו שני הקצינים הסובייטיים . הם דיברו אנגלית רהוטה , והיו 
לבושים בהידור רב . השניים יצאו במכונית למפגשים עם קציני או"ם בירושלים . 
בימים האחרונים , נכנסו גם קצינים פולנים רבים לישראל . רבים מהם ערכו 
סיורים באתרי התיירות הקדושים לנצרות , בעיקר בגליל . 
