באחד מימי השבוע שעבר , כשנסע במכוניתו עו"ד און ניימן , היועץ המשפטי 
של מחלקת החקירות של מס הכנסה , נצמדה למכוניתו מכונית ובה אלמוני . לא 
היתה זו הפעם הראשונה שהמכונית עוקבת אחרי מכוניתו בתקופה האחרונה . אנשי 
היחידה הארצית לחקירות פשעים של המשטרה , העוסקים בימים אלו בחקירת הפרשיות 
המסעירות את אגף מס ההכנסה ואת צמרתו , הבחינו בעוקב המסתורי בעת שעו"ד 
ניימן עבר בסמוך למטה היחידה בתחנת המשטרה בפתח - תקווה . השוטרים עצרו 
לחקירה את האיש , ואז התברר כי המדובר בחוקר פרטי שנשכר על - ידי משרד חקירות 
במרכז הארץ כדי לנהל מעקבים אחרי היועץ המשפטי של מחלקת החקירות של מס הכנסה . 
חוקרי המשטרה מנסים לברר עתה מי הזמין את העיקוב הצמוד הזה , בעיצומה של 
חקירה משטרתית שבה ניימן הוא אחד הגורמים העיקריים . קפמאליד , 4עו"ד ניימן , 
בן 83 , נשוי ואב לילדים , הוא אחד העומדים בעין הסערה , לאחר שעלה חשד 
בחקירת המשטרה כי המשנה לנציב מס הכנסה , אברהם צרפתי , וידידו העו"ד הפרטי 
משה דרוקר , המתמחה בייצוג נישומים בפני מס הכנסה , ניסו לטפול האשמות 
על ניימן וליישב עמו חשבונות בגלל סכסוכים בינו ובין צרפתי הממונה עליו . 
חקירת המשטרה מסתעפת ומסתבכת והיא חושפת אט אט תיבת פנדורה במס הכנסה , 
שהיקפה עדיין לא ברור . השבוע יצא צרפתי לחופשה , עקב החקירה המשטרתית 
המתנהלת בין השאר גם בעניינו . עד כה נחשפו מעשים ופרשיות המעוררים תמיהה 
וחשדות כבדים לגבי מה שהתנהל בשנים האחרונות בעיקר במחלקת החקירות של מס 
הכנסה ומסביבה . מעורבים באירועים האלה חוקרים פרטיים ועובדי מס הכנסה . 
יש הרבה מעקבים סמויים ותרגילים מתוחכמים שעשו גורמים פרטיים בשיתוף פעולה 
עם אנשי מס הכנסה . בין היתר , האזנות סתר , וחשדות לאיומים בחשיפה של יחסים 
אינטימיים בין נשים לאישים המעורבים בפרשיות . בכל זה מבססת עתה היחידה 
הארצית לחקירות פשעים , שלידיה נמסר חומר רב על המתרחש במס הכנסה , לרבות 
קלטות שהוקלטו באופן סמוי בידי צדדים שונים . החוקרים , בראשותם של מפקד 
היחידה תנ"ץ סנדו מזור , וסגנו , נצ"ם אמנון שאלתיאל , מנסים לקבוע מי 
בדיוק החשודים העיקריים . בימים האחרונים התחזקה ההערכה כי יש חשדות להתנהגות 
חריגה של המשנה לנציב מס הכנסה , אברהם צרפתי , בכמה מהפרשיות הנחקרות . 
גבר החשד לכאורה כי צרפתי היה קשור לתכנונים מסועפים שבמרכזן הצעות שוחד 
וטובות הנאה שהציע , לפי החשד , עו"ד משה דרוקר , ידידו של צרפתי , לחוקר 
בכיר במס הכנסה אורי לוי . לפי החשד , ניסו צרפתי ודרוקר להיעזר בלוי כדי 
להפליל את עו"ד ניימן . גורמים המעורים בחקירת המשטרה אומרים כי אם תתנהל 
החקירה המשטרתית ביסודיות וללא משוא פנים , היא עשויה להביא לגילוי פרשיות 
של מנהל לא - תקין , קשרי גומלין תמוהים בין בכירים במס הכנסה לבין גורמים 
פרטיים , חריגות וחשדות לאיפה ואיפה בניהול תיקי חקירות מס . בין השאר מדברים 
על כמה תיקי חקירה נגד גופים ואנשים שונים שטופלו במס הכנסה בשנים האחרונות 
ושנעשו בהם עסקאות שהקלו , יחסית , עם החייבים והביאו לסיום הטיפול בהם . 
תיק כזה , שכנראה ייבדק בקרוב , נוגע לגוף כלכלי גדול שנגדו התנהלה 
חקירה במס הכנסה בחשדות לאי העברת כספים למס הכנסה בהיקף של כמיליון דולר . 
קפמאבינהתיק הזה נסגר בתשלום כופר כספי נמוך בהשוואה למקובל בתיקים כאלה 
ובניגוד לחוות הדעת של הגורמים המקצועיים הנוגעים בדבר במס הכנסה . מידע 
על התיק הזה ואחרים הועבר לידיעת המשטרה בשבועות האחרונים . גורמים בכירים 
במשטרה מבטיחים כי על אף קשרי העבודה ההדוקים והשוטפים שבין יחידות החקירה 
של מס הכנסה ליחידות החקירה של המשטרה , וההיכרות האישית שבין צמרת מס הכנסה 
לצמרת המשטרה , מתנהלת החקירה המשטרתית על - פי אמות - המידה המקצועיות 
הנדרשות והיא תמוצה . זו גם הסיבה שהחקירה הופקדה בידי היחידה הארצית לחקירות 
פשעים ולא בידי היחידה הארצית לחקירות הונאה , שאנשיה עובדים בדרך - כלל 
בשיתוף פעולה עם אנשי מס הכנסה . ובכל זאת יש למשטרה בעיה כשהיא באה לחקור 
את המשנה לנציב מס הכנסה ובכירים אחרים במס הכנסה . לכולם , ובעיקר לצרפתי 
שניהל חקירות משותפות רבות עם המשטרה , קשרי גומלין עם קציני משטרה בכירים 
ומקורות מידע ( גם לא רשמיים ) בתוך המערכת המשטרתית . צרפתי ישב בהרבה 
דיונים סודיים עם קציני משטרה בכירים ורבים מהם הם ידידיו . צרפתי נחשב לאיש 
החזק של מס הכנסה , ועקב מעמדו צריך לחקור אותו ברגישות ובהתחשבות , גם 
אם אין מודים בכך בגלוי . אי - אפשר להפעיל עליו שיטות ותרגילי חקירה וגם 
לא לעוצרו כמו כל חשוד רגיל , או לחוקרו בתנאים " לוחצים " . קפמאבינשני 
האישים המרכזיים המתעמתים ביניהם הם עו"ד און ניימן ואברהם צרפתי . לא תמיד 
היו השניים משני צדי המתרס . ניימן , העובד בנציבות מס הכנסה כמשפטן כבר 
עשר שנים , מהן שמונה שנים כיועץ המשפטי של מחלקת החקירות , וצרפתי , 
הממונה עליו בין שאר תפקידיו , עבדו בשיתוף פעולה ובהבנה מלאה עד לפני 
כארבע שנים . עד אז הם ניהלו יחד את הטיפול בתיקי חקירות רגישים ובפרשיות 
" כבדות " . ניימן נחשב איש אמונו של צרפתי . כאשר עמד צרפתי בראש הוועדה 
שגיבשה את דרכי הטיפול בהון השחור , היה ניימן מרכז הוועדה . לפני כשלוש 
שנים החלו היחסים בין השניים להעכר . לנוכח חשדות שהגיעו לידיעתו , ניהל 
עו"ד ניימן חקירה סמויה בשיתוף ובתיאום עם גורמי אכיפת החוק השונים , שבמהלכה 
נבדקו חשדות נגד גופים ואישים ידועים שונים ובהם אברהם צרפתי . החקירה נוהלה 
בסודיות גמורה ונראה שלא העלתה ראיות לביסוס החשדות . דבר קיומה נודע לצרפתי 
והדבר לא הוסיף לאיכות היחסים בין צרפתי לניימן . הפיצוץ הגדול היה בפרשת 
החשדות להעלמת מס על - ידי מנהלי חברת הפניקס , ובראשם יוסף חכמי , מחברת 
הברוקרים פיט שהם היו שותפים בה . הוחל בהליך אזרחי לגביית הכספים על - 
ידי מס הכנסה ממנהלי הפניקס . קפמאבינעו"ד ניימן לחץ לפתיחת חקירה פלילית 
במקביל להליך האזרחי . הוא התרשם , כפי שטען בפני גורמים שונים , שהממונה 
עליו , אברהם צרפתי , אינו שש לקדם את החקירה הפלילית . ניימן המשיך להאיץ 
לחקור , סבר שמישהו מכשיל את החוקרים , ובין השאר טען כי מתנהלת נגד אנשי 
הפניקס " חקירה דה - לוקס " , בלי חיפושים ומעצרים , בלי ללחוץ על החשודים 
ובלי למהר למצות אתם את הדין . גם הפרקליטות לחצה והחקירה הושלמה . תיק 
החקירה מצוי כיום בפרקליטות להחלטה האם להגיש כתב אישום . אברהם צרפתי טען 
כי ניימן מתלהב יתר על המידה , מגזים בלחציו בעניין החקירה , וכי נראה 
שיש לניימן אינטרס אישי בחקירה כנגד אנשי הפניקס . כאן נכנסת לתמונה פרשת 
המודיע . מתברר כי את הראיות הפליליות כנגד אנשי הפניקס על העלמות מס סיפק , 
לדברי ניימן , איש עסקים פרטי שברשותו חברת אבטחה וקשרים בענף החקירות 
הפרטיות . האיש הביא תיק ראיות ומסמכים שאיששו את החשדות הפליליים . הוא 
יצר את הקשר עם ניימן , כי הכיר אותו וסמך עליו . המודיע ביקש לשמור בסוד 
את זהותו . כמקובל במקרים דומים , נחתם הסכם בינו לבין אנשי מס הכנסה ובהם 
און ניימן , איש מודיעין בכיר ורכז המודיעין והחוקר אורי לוי שעבד עם ניימן . 
לצרפתי לא נמסרה זהותו של האיש , והוסבר לו שהוא מבקש שלא להיחשף . ניימן 
טען כי צרפתי ידע את כל פרטי ההסכם עם המודיע ואישר אותם וכן את דרכי הפעולה 
בנושא . ( למודיע אשר מצליח להביא לגביית כספים ממעלימי מס מגיע , לפי 
המקובל , בונוס של % 01 מהסכום שגובה מס הכנסה ) . בהמשך סבר ניימן כי 
צרפתי , עם עו"ד דרוקר , שהוא אחד מפרקליטי הפניקס , מבקשים לגבש הסכם 
שונה להסדרת פרשת פניקס , שלפיו ישולם למס הכנסה סכום קטן בהרבה מכפי שסוכם 
במשא ומתן . 
