נחתם הסכם לשיתוף פעולה בין ארצות הברית וישראל בתחום הרפואה . על ההסכם 
חתמו אתמול שר הבריאות והרווחה של ארצות הברית , ד"ר לואיס סלויין ושר הבריאות 
יעקב צור . תוקף ההסכם שנחתם הוא עד חודש מאי 5991 והוא מחליף הסכם קודם 
שנחתם ב0891 . ההסכם מתייחס לשיתוף פעולה בהכשרת כח אדם , מחקרים ביורפואיים , 
מערכות מידע , סטטיסטיקה וכו . מדובר בחילופי מידע בנושאי תרופות , איידס , 
חקיקה , תוספות למזון , שאריות חומרי הדברה , בטיחות חומרים כימיים ובנושאים 
הקשורים בהרגלי בריאות , כגון : תזונה , עישון , סמים ואלכוהול . החומר 
שקיבלה ישראל מארצות הברית בנושאי איידס , עישון ותזונה , סייע בהכנת חומר 
הסברה בארץ . הוסכם כי יימשך ההסדר לפיו קרן פוגרטי , הקרן של " אן - איי - 
אץ " בארצות הברית , תאפשר לישראל להגיש שישה מועמדים מבתי חולים ומכוני 
מחקר , לקבלת מלגות מחקר בארצות הברית . המלגות לשנה או שנתיים , מיועדות 
לחוקרים שגילם אינו עולה על 63 שנים , שסיימו לפני פחות מעשר שנים את הדוקטורט , 
ויתחייבו לשוב ארצה כעבור שנה , או שנתיים לכל המאוחר . המועמדים יציגו 
התחייבות לקרן פוגרטי ממקום עבודתם , לפיה מקום העבודה שמור להם וכי עם 
שובם ימשיכו לעסוק בנושא מחקרם . עוד הוסכם כי אחת לשנתיים יתקיים סימפוזיון 
דו - ארצי לסירוגין , בישראל או בארצות הברית . מאז חתימת ההסכם קוימו 
חמישה סימפוזיונים . לאחרונה התקיימו סימפוזיונים בנושא סמים ואלכוהול ובנושא 
גרנטולוגיה . 
