פראג ( ע"ר ) . צכוסלובקיה וישראל יחדשו בקרוב את הקשרים ביניהם בכל הדרגים , 
על כך הודיע ביום ו ואסלאב ייזדני , ראש מחלקת המזרח התיכון במשרד החוץ 
הצכוסלובקי , אשר עמד בראש המשלחת הצכוסלובקית לישראל . בראיון שהעניק לסוכנות 
הידיעות הצכוסלובקית ץ - ט - ק ציין ייזדני כי הקשרים יחודשו לאחר שיסתיימו 
דיונים בנושא זה המתנהלים בין מומחים משתי המדינות . " צכוסלובקיה סבורה 
כי נכון ומועיל הדבר לשני הצדדים להסיר את המחיצות שהוקמו מאז יוני 7691 , 
ולדון באפשרות של מגעים רשמיים , " הוסיף ייזדני . עם זאת העיר הדובר 
כי קיימים חילוקי דעות בין שני הצדדים לנוכח העובדה שצכוסלובקיה מכבדת את 
זכות העם הפלשתיני , בראשות אש"ף , למדינה משלו . עם זאת מעריכה ישראל , 
לדבריו , את מאמציה של צכוסלובקיה לסייע ליצירת תנאים אשר יקלו על פתרון 
הבעיה הפלשתינית . 
