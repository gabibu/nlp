ברנרד שרייר הוא מיליונר יהודי - בריטי , המחזיק בבעלותו את מלון השרון 
בהרצליה ושותף בבעלות על מלון גלי - זוהר בים - המלח . הוא רכש לפני כשנה 
את חברת משקיעי ישראל מקונצרן כור , ומאז נוצרו קשרי ידידות בינו לבין מנכ"ל 
כור , בני גאון . קבוצת המשקיעים שבראשותו התמודדה בעבר על רכישת השליטה 
בחברת הכשרת היישוב מידי בנק לאומי . שרייר , יליד אוסטריה , הוא כבן 07 . 
הוא עלה לישראל בשנות ה04 , ושירת בצה"ל . בתחילת שנות ה05 היגר לבריטניה , 
ושם רכש מן הממשלה מכרות פחם , שהיו נתונים בהפסדים כבדים . גם כיום עיקר 
פעילתו העסקית היא בתחום מכרות הפחם העיליים , והוא נחשב לאחד מבעלי מכרות 
הפחם הפרטיים הגדולים בבריטניה . אריה גנגר הוא איש עסקים ישראלי , שמושבו 
בארצות - הברית . הוא שותף בבעלות על חברת חיפה כימיקלים וכן על השבועון 
" העולם הזה " . בבעלותו גם עיתון הספורט " עולם הספורט " , והוא רכש באחרונה 
את השליטה על חברת לייזר תעשיות . גנגר מגלה עניין גם ברכישת קונצרן כימיקלים 
לישראל . הוא נחשב למקורב לשר התעשייה והמסחר , אריאל שרון , ולאיש העסקים 
הישראלי במוצאו , משולם ריקליס , החי זה שנים רבות בארה"ב . נציגו של 
גנגר בישראל הוא בנימין גיבלי , שהיה בעבר מראשי כור . 
