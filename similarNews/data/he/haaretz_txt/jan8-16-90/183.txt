הנהלת המכס עומדת להוציא את משרדיה מתחום נמל אשדוד . מנהל הנמל , גדעון 
שמיר , טוען כי בכך ייגרם נזק ללקוחות ולאזרחים הנזקקים לשירותי המכס . 
לטענתו , דחו שלטונות המכס מספר הצעות להמשך שהותם בנמל . באוקטובר הודיעה 
הנהלת המכס שבכל מקרה בכוונתה לעקור משטח הנמל . ביוני יפוג חוזה ארוך - 
שנים בין רשות הנמלים וועדת הדיור הממשלתית , שהמכס הוא אחד מדיירי המשנה 
שלה . " יש היגיון בכוונת המכס לאחד בין משרדיו ומשרדי מע"ם בעיר אשדוד " , 
אומר שמיר . לדבריו צפויה גם עלייה משמעותית בתעריף השכירות , אך אין 
זו קפריזה של רשות הנמלים אלא קביעת שמאי ממשלתי . " הבעיה המרכזית היא " , 
ממשיך שמיר ואומר , " שאני אחראי על מה שמתרחש בתחום המוכרז בנמל . כתובת 
ללקוחות . מתפקידי , בראייה ציבורית כוללת , להתריע על כך שאם ינותק המכס 
מהנמל , המקום החלופי אינו בקרבת הנמל אלא במקום נידח בעיר אשדוד , שגישת 
התחבורה אליו קשה . אנו מוסיפים תלאות וטרטורים לאזרח הקטן וגם ללקוח הגדול 
בכך שלא יוכל לגמור את ענייניו תחת קורת - גג אחת " . לטענת מנהל הנמל , 
בשנתיים האחרונות השקיעה הנהלתו בהקמת מבנה משרדים שאליו עוברים כל הגורמים 
הספנותיים , והוצאת המכס למקום רחוק היא סטייה מתכניות ריכוז השירותים בנמל . 
הנהלתו מציעה למכס להאריך את החוזה הקיים , ובו - בזמן להתארגן בשיתוף - 
פעולה עם ההנהלה או במקום הנוכחי של משרדי המכס , או בבנייה בקרבת הנמל . 
לדבריו , הוצאת המכס מנמל אשדוד מונעת ממנו את אפשרות התחרות בטיב השירותים 
עם נמל חיפה ( שבו בניין המכס נמצא בפתח הנמל ) . דוברת המכס ומע"ם , 
עלמה יצחקי , אמרה בתגובה , כי " זעקת מנהל הנמל מעלה ריח משונה של חוסר - 
כנות ורדיפה אחר אינטרסים אנוכיים " . לדבריה , העברת בית המכס תיעשה כך 
שלא תפגע בציבור . יצחקי מציינת כי כ%59 מהטיפול בסחורות יבוא ויצוא נעשה 
על - ידי סוכני המכס , וכי יחידת הבודקים , והיחידה המטפלת בחפצים אישיים 
של עולים חדשים ותושבים חוזרים , יישארו בנמל כמקודם . הליכי השחרור במכס 
בנויים כך , לדבריה , שאין כל הכרח שבית המכס ימוקם בשטח הנמל . במכס ביפו 
ניתנים שירותים לשחרור סחורות מכ03 מחסנים רשויים המפוזרים בין פתח - תקוה 
ליבנה . מיקומו החדש של בית המכס המתוכנן יאפשר לדברי הדוברת ייעול וחיסכון 
גם בכך שלאותו בניין יועבר גם המשרד האזורי של מע"ם , דבר שיוזיל החזקת 
קווי טלפון ומחשבים ונושאים ארגוניים ומנהליים אחרים . 
