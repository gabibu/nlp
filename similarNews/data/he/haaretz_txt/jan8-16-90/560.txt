נוגינסק היא עיר שדה קטנה במחוז מוסקווה , עיר שספק אם מישהו מחוץ לבריה"ם 
שמע אי פעם את שמה או את שם העיתון המקומי המתפרסם בה , " הדגל הקומוניסטי " . 
העיתון , כמאות עיתונים דומים המתפרסמים בערי שדה בבריה"ם , מהווה כלי 
ביטוי של מזכירות תא המפלגה הקומוניסטית בעיר והעורך ממונה על ידי מזכיר 
המפלגה . ב52 באוקטובר התכנסה מזכירות המפלגה בעיר נוגינסק והחליטה " פה 
אחד " על פיטוריו של עורך ה"דגל הקומוניסטי " , עיתונאי ששמו ולאדימיר פוחקוב . 
הפיטורין נומקו ב"חוסר אחריות אידיאולוגית " . ספק אם ההחלטה לפטר עורך בעיר 
שדה היתה זוכה להד כלשהו , אלמלא החליט השבועון הפופולרי " חדשות מוסקווה " 
להתייצב להגנתו של העורך המודח ולהעניק לפרשה זו תהודה כל - ארצית . כאשר 
החליט ועד המפלגה בנוגינסק לפטר את עורך ה"דגל הקומוניסטי " , לא ידע כי 
דרך על שדה מוקשים פוליטי . העילה האמיתית לפיטוריו של פוחקוב היה פרסום 
מאמר של ההיסטוריון חבר הסובייט העליון , פרוף יורי אפאנסייב . במאמר זה 
הגדיר אפאנסייב את ה"מרקסיזם לניניזם " כאידיאולוגיה מיושנת החייבת לעמוד 
למבחן מחודש . אפאנסייב נבחר לסובייט העליון בעיר נוגינסק , ברוב מוחץ 
של % 07 , ודעותיו הכופרות בקדושת תורתו של לנין הצדיקו , לדעת מזכיר המפלגה 
בנוגינסק , את פיטורי העורך שהעז לפרסם את מאמרו . עורך " חדשות מוסקווה " , 
יאגור יעקבלאב , נזעק להגנתו של עורך ה"דגל הקומוניסטי " . יעקבלאב , 
כמו פרוף אפאנסייב , הוא מראשי האגף הליברלי במפלגה הקומוניסטית הסובייטית . 
לאחר ש"חדשות מוסקווה " יצא להגנתו של פוחקוב ותבע לבטל את פיטוריו השרירותיים , 
החליטו גם חברי מערכת " הדגל הקומוניסטי " לגלות נאמנות לעורכם המודח 
ופתחו בשביתה . ניסיון להביא למערכת עיתונאים " מפירי שביתה " נכשל , 
והמאבק על עריכת ה"דגל הקומוניסטי " טרם הוכרע . הפרשה היא אחת מתוך רבות 
שעליהן דווח בכנס שערכו במוסקווה חברי " הסיעה הבין - אזורית " בסובייט 
העליון , סיעה שעם חבריה הידועים ביותר נמנים בוריס ילצין ופרוף אפאנסייב . 
גורבצוב בתפקידו כנשיא הסובייט העליון אסר על הקבוצה לפרסם ביטאון בשם " פוזיציה " , 
והוחלט להמשיך בפרסום מחתרתי של הביטאון המשקף את עמדת הסיעה הבין - אזורית . 
בכנס נמסר , כי מנכ"ל רשות השדור אסר לראיין את ילצין ברדיו או בטלוויזיה 
ותבע מאת עורכי חדשות ותוכניות אקטואליה להימנע מאזכור שמו . סכנת הדחה צפויה 
לעורכת " הגלגל החמישי " , התוכנית הפופולרית ביותר של הטלוויזיה בלנינגרד . 
העורכת , זויה באלאייבה , העזה לשדר תחקיר על זיהום מי השתייה בלנינגרד . 
ה"עוקץ " במשדר היה חשיפת עובדה בלתי ידועה שלפיה מקבלים נבחרי המפלגה 
בלנינגרד אספקת מים מיוחדת , המובלת במיכליות מפינלנד . תצלום מיכליות 
המים המיועדות ל"נבחרים " עוררה , כצפוי , תגובה סוערת והיתה לשיחת היום 
בלנינגרד . מזכירות המפלגה בלנינגרד , שידעה מראש על הכוונה לשדר את פרשת 
ה"מים המיוחדים לנבחרי המפלגה " , לא הצליחה למנוע את המשדר . פרשה אחרת 
שזכתה לפרסום בין - לאומי קשורה לרצונו של גורבצוב לפטר את עורך השבועון 
" ארגומנטי אי פאקטי " . בעריכתו של ולדימיר סטארקוב הפך " ארגומנטי אי 
פאקטי " לעיתון הפופולרי והנפוץ ביותר בבריה"ם . סטארקוב מקבל גיבוי מלא 
של חברי המערכת שהודיעו כי יכריזו שביתה אם ייאלץ להתפטר . סוד גלוי הוא , 
כי אם תבוצע ההחלטה לפטר את סטארקוב , הבאים בתור לפיטורין יהיו עורך השבועון 
" אוגוניוק " ויטאלי קורוטיץ ועורך השבועון " חדשות מוסקווה " , יאגור 
יעקבלאב . השלושה שולטים בעולם העיתונות בבריה"ם תודות לפופולריות של העיתונים 
שבעריכתם . 
