מוסקווה ( ע"ץ וע"ר ) . האוניברסיטאות בבריה"ם לא ידרשו עוד בחינה במארקסיזם - 
לניניזם לצורך קבלת תואר אוניברסיטאי . כך דיווח כתב עת סובייטי העוסק בענייני 
חינוך . כתב העת דיווח כי משרד החינוך ביטל את הבחינה בעקבות בקשות רבות 
של סטודנטים ברחבי המדינה . הבחינה הקיפה בעבר את יצירותיהם של מארקס ולנין , 
והיתה כרוכה בקורסים רבים . סטודנטים רבים חששו מההרצאות היבשות , והחל 
מהסמסטר השני של השנה הנוכחית תבוטל הבחינה . במקומה , יאלצו הסטודנטים 
לעבור בחינות בלימודי חברה , שיכללו נושאים חברתיים , כלכלה מדינית , 
בעיות של הסוציאליזם המודרני , והיסטוריה של המפלגה הקומניסטית . כל אוניברסיטה 
תוכל לבחור בעצמה אחד מנושאים אלה . 
