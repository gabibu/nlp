סופיה ( ע"ץ וע"ר ) . מנהיגי המדינות החברות בקומקון הסכימו להתקרבות 
הדרגתית בין מדינותיהן בכיוון של יצירת שוק פתוח כך הודיע סגן ראש ממשלת 
הונגריה . לצורך זה הוקמה מיד ועדה מיוחדת שתגדיר את העקרונות החשובים ביותר 
שעליהם תתבסס השיטה החדשה . " ישיבה זו מהווה התקדמות , מכיוון שהמדינות 
הסכימו על שינויים חשובים . אולם , תוכן השינויים הללו עדיין אינו ברור " , 
אמר . " המשתתפים מסכימים כי קומקון זקוק לשינויים יסודיים , אולם קיימים 
חילוקי דעות מהותיים על תוכן השינויים הללו " . עד כה קבע קומקון , המאגד 
את שבע מדינות ברית ורשה וכן את קובה , וייטנאם ומונגוליה , איזו מדינה 
מיצאת איזה מוצר ובאיזה מחיר . מערכת ההתחשבנות בין המדינות החברות נעשתה 
בשיטה שהיתה תקפה אך ורק ביחסים בתוך האיחוד הכלכלי הזה . סגן שר החוץ הבולגרי 
אמר כי צעדים לקראת שימוש במטבע מקובל ובמחירים סבירים , יינקטו בהדרגה 
עד לשנת 1991 . בכך ביטל גוש הסחר הקומוניסטי 04 שנות תיכנון מרכזי נוקשה . 
הדיונים הנערכים עתה מתמקדים בשאלה באיזה קצב לבצע את השינוי . ראשי הממשלות 
של עשר מדינות קומקון הם עתה בדעה אחת בצורך לשנות את מנגנון הסחר על מנת 
שיהיה ריווחי יותר . " מה שאנו רוצים לעשות זה עסקים , לא שיתוף פעולה . 
עסקים נושאי רווחים . אין אנו רואים כיצד ניתן לעשות זאת בדרך הישנה " , 
אמר שר האוצר של צכוסלובקיה , וצלאב קלאוס , במסיבת עיתונאים . חברי קומקון 
שהתכנסו לוועידה השנתית ה54 של הארגון בסופיה , אישרו הצעה של פולין על 
הקמת ועדה שתכין מחדש את תקנון ארגון הסחר והוא יוגש להחלטה במרץ הקרוב . 
השיטה הישנה נתקלה בהתנגדות גוברת והולכת במזרח - אירופה וגם בריה"ם הראתה 
סימנים כי אין היא מוכנה יותר לסבסד את חברותיה בגוש הסחר באספקת נפט זול 
וחומרי גלם בתמורה לסחורות מדרגה שניה ושלישית , שהשוק המערבי אינו מוכן 
לקלוט . ראש הממשלה הסובייטי , ניקולאי ריזקוב , הציע בחודש שעבר כי הסחר 
במדינות קומקון יתבסס החל מ1991 על מטבע בר - המרה ועל מחירי השוק העולמי , 
שיטה אשר תעמיד את מזרח - אירופה בתחרות עם היצרנים במערב . צכוסלובקיה 
קידמה בברכה את ההצעה , כאשר ריזקוב חזר עליה בוועידת קומקון בסופיה , 
אולם נציגיה אמרו כי יידרשו שנתיים עד ארבע שנים ליישום השיטה החדשה . פולין 
הגיבה אף היא בזהירות . ראש הממשלה , תדאוש מאזובייצקי , הציע להבטיח 
את אספקת הנפט וחומרי הגלם עד 5991 , כאשר שאר סוגי הסחר ישוחררו מן התיכנון 
המרכזי . מאזובייצקי נטה לקבל הצעה הונגרית להתארגנות פנימית בקומקון , 
שתקשור את פולין עם צכוסלובקיה , שתי המדינות המתקדמות ביותר ביישום הרפורמות 
הכלכליות . " פולין מוכנה לפעול ביחד עם מדינות אחרות , שיש להן רעיונות 
כלכליים חדשים שיעודדו לאחר מכן את צירופן של מדינות נוספות " , אמר ראש 
הממשלה , איש סולידריות . 
