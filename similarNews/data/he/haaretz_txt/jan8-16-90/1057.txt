הטלוויזיה הממלכתית של יוגוסלוויה שידרה שלשום תכנית בת שעה וחצי על העיר 
תל אביב . זו תוכנית דוקומנטרית ראשונה ששודרה במדינה זו על ישראל מאז 76 , 
שאינה עוסקת בנושאים פוליטיים . בתוכנית רואיין ראש עיריית תל אביב , 
שלמה להט , אמנים ואנשי ציבור בתל אביב . מפיק התכנית , מירקו שטארק , 
והעורך העיתונאי זורן פטרוביץ אמרו אחרי שידור חלקה הראשון של התוכנית , 
כי עצם שידורה מהווה הישג , לנוכח מאמציה של השדולה הערבית בשנים האחרונות 
מאחורי הקלעים , למנוע שיגור צוות לישראל שיכין את הסרט . לטלוויזיה היוגוסלווית 
תוכנית קבועה על ערים שונות בעולם . לפני ארבע שנים הגיע מפיק התוכנית שטארק 
לביקור בארץ , במטרה להכין את הצילומים , אולם התוכנית נגנזה על הסף בהוראת 
השלטונות . צוות הטלוויזיה היוגוסלווית שהה בתל אביב כשבועיים בסיועה של 
העירייה ומשרד התיירות . חלקה השני של התוכנית על תל - אביב ישודר בשבוע 
הבא . יוגוסלוויה שניתקה את היחסים הדיפלומטיים עם ישראל לאחר מלחמת ששת 
הימים , מקיימת עם ישראל קשרי סחר , ומתבצעות טיסות ישירות של חברת הסחר 
" אדריה " מליובליינה בירת הרפובליקה הסלובנית לישראל . טיסות אל - על 
שהיו אמורות לקשר את זאגרב בירת הרפובליקה הקרואטית עם ישראל , עדיין לא 
הופעלו . 
