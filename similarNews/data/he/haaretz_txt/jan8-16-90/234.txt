קבלן בניין מטייבה , עאייש גומעה , חוייב בפסק בוררות להחזיר למועצה המקומית 
טייבה סכום של כ000 , 003 ש"ח , ששולמו לו על - ידי המועצה מעבר לסכומים 
שהגיעו לו . המדובר בקבלן שנשכר בידי המועצה המקומית , בתקופת כהונתו של 
ראש המועצה הקודם , עבד לטיף חביב , כדי לבנות את בניין המועצה החדש . 
בבניית בניין המועצה הוחל לפני כעשר שנים . בשל קשיי תקציב הופסקה הבנייה 
באמצע ומשך שנים עמד שלד הבניין בשיממונו ושימש כמאורה למעשני סמים . לפני 
כמה שנים החליטה המועצה להשלים את בניית המבנה ושכרה את החברה הקבלנית של 
עאייש גומעה , לבצע את עבודות השלמת הבניין . על - פי החוזה שנחתם איתו 
בדצמבר 4891 , אמור היה הקבלן להשלים את הבניין ולמוסרו למועצה בתום שנה 
ממועד חתימת החוזה עמו . הוא לא עמד בחוזה והמועצה המקומית לא נקטה נגדו 
באמצעים . בניגוד להוראות , לא מינתה המועצה מפקח בנייה צמוד מטעמה . 
ראש המועצה הנוכחי , רפיק חג יחיא , שנבחר בבחירות האחרונות , פיטר את 
הקבלן כשלא עמד בכל הארכות שניתנו לו . פסק בוררות חייב כאמור את הקבלן להחזיר 
למועצה סכום של כ000 , 003 ש"ח ששולמו לו על - ידי המועצה שלא כדין . בימים 
אלה משלימה המועצה את בניית הבניין החדש והוא ייחנך בטקס בו תוכרז טייבה 
כעיר , חמש שנים לאחר המועד שנקבע להשלמתו . הבניין שמחירו על - פי המתוכנן 
עמד על כמיליון ש"ח בלבד , יעלה למעלה מחמישה מיליון ש"ח . זהו בניין מפואר , 
מצופה שיש בחזיתו , בן ארבע קומות , מכיל למעלה מ04 חדרי משרד ואולם אירועים 
ל053 איש . ראש המועצה , רפיק חג יחיא , התגאה כי זה יהיה בניין העירייה 
המפואר בארץ . בבניית הבניין השקיעה המועצה המקומית את מרבית תקציבי הפיתוח 
שהעמיד לרשותה משרד הפנים . המועצה קבלה כי היעדר תקציבי פיתוח , מנע סלילת 
כבישים והתקנת מערכת ביוב בכפר . ראש המועצה מסר כי גילה עוד כמה קבלנים 
שקיבלו סכומי כסף מעבר למה שהגיע להם בהסכמים שחתמו עם המועצה המקומית בעבר 
וכי הוא פועל עתה שישיבו את הכספים לקופת המועצה . ראש המועצה נמנע עד כה 
מלהעביר את החומר שאסף למשטרה , חרף העובדה שעולה מתוכו חשד לביצוע מעשי 
הונאה ושוחד . בתשובה לשאלה אמר ראש המועצה כי הוא מסתפק בכך שהקבלנים ישיבו 
למועצה כספים שקיבלו שלא כדין . גירעונה של טייבה מסתכם בכ5 . 5 מיליון 
ש"ח . סכום המשתווה כמעט לתקציבה השנתי של המועצה . טייבה תיכלל בהסדר 
לפריסת חובות שהוסכם בין משרד הפנים לבנקים . 
