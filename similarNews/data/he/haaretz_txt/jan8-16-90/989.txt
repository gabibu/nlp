עובדי המערכת הבנקאית יהיו רשאים לקבל מהבנקים בו הם עובדים הלוואות צמודות 
אך ללא ריבית , לשם רכישת עד % 01 ממניות הבנק . כך עולה מפרטי ההסכם שנחתמו 
בין נכסים ם . י . , לבין אי - די - בי ( בעלת השליטה בבנק דיסקונט ) 
, וחברת העובדים ( בעלת השליטה בבנק הפועלים ) . הלוואות אלה יהיו צמודות 
למדד , אך בגלל העובדה שהם ינתנו ללא ריבית , תיווצר בעיית מס . נראה 
כי בגלל שהמדובר בהטבה , יאלצו הבנקים לשלם מס עבור הטבה זו , בגובה ההפרש 
שבין ריבית השוק , לבין הריבית שבה אמורים לקבל העובדים את ההלוואות . אמנון 
גולדשמידט , המפקח על הבנקים , הביע את מורת רוחו מסעיף זה בהסכם . גולדשמידט 
טען , כי המדובר לכאורה בנוהל בנקאי לא תקין , אך כדי לקבוע את עמדתו הסופי , 
הוא צריך לבדוק זאת לעומק . ועדת הכספים של הכנסת אישרה בשבוע שעבר את ההסכמים 
עם בעלי השליטה בבנקים . בעקבות עמדת המפקח על הבנקים פנה אברהם שוחט , 
יו"ר ועדת הכספים של הכנסת , במכתב למיכאל ברונו , נגיד בנק ישראל . 
" אני מקווה שעמדת ועדת הכספים של הכנסת , תמצא את ביטויה בעמדה בנידון 
שתגובש בדיונים שיערכו בבנק ישראל " , כתב שוחט . הפירסום אתמול ב"הארץ " , 
לפיו דורש בנק ישראל מבעלי השליטה הקיימים , המועמדים לשוב ולרכוש את השליטה 
בבנקים , אישור מחודש שלו , הפתיע את בעלי השליטה בבנקים . חוגים בנקאיים 
העריכו , כי אם בנק ישראל לא ישנה את עמדתו , אזי לא תהיה ברירה , אלא 
להוציא את בעלי השליטה מתחולת החוק , המחייב בעלי שליטה חדשים בתאגידים 
בנקאיים , לקבל אישור מוקדם של בנק ישראל . 
