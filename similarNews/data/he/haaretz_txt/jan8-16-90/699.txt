ישראל תעביר לשגריר ארה"ב בתל - אביב , ויליאם בראון , את השגותיה למסמך 
הביטחונות , שהעביר מזכיר המדינה , גיימס בייקר , לירושלים באמצעות מזכיר 
הממשלה , אליקים רובינשטיין . כך הוחלט אתמול בישיבת פורום הארבעה שמיר , 
פרס , רבין וארנס . בדיון בפורום זה הוחלט להעדיף דרך זו על פני הצעות 
לשגר פעם נוספת את רובינשטיין לארה"ב , וכן על פני ההצעה , ששגריר ישראל 
בוואשינגטון , משה ארד , יעביר את המסר למחלקת המדינה . בשיחת טלפון עם 
בייקר הסביר אתמול שר החוץ , משה ארנס , את הסתייגויותיה של ישראל מנוסח 
הביטחונות , שהציעה ארה"ב . בייקר התקשר עם ארנס לאחר ששוחח ביום שני עם 
עמיתו המצרי , עיסמת עבד אל - מגיד . חוגים מדיניים , בליכוד ובמערך כאחד , 
הביעו אתמול ספק רב באשר לסיכויים , שארה"ב תיענה לרוב השגותיה של ישראל . 
בלשכת רה"ם ולשכת שר החוץ עוסקים כבר בהכנת הצעות חלופיות לקידום יוזמת 
הבחירות , שלא בדרך של מפגש הכנה בקהיר עם משלחת פלשתינית . במשרד החוץ 
בירושלים מכינים סדרת טיעונים , שיטילו את האשמה של כישלון המהלך הנוכחי 
על אש"ף . גורמים בכירים , המקורבים לשמיר ולארנס , אמרו כי ארה"ב אינה 
מאשימה את ישראל בקשיים , שנערמו בדרך למפגש המשלחות בקהיר ; כי ישראל 
מקווה לשכנע את האמריקאים , שהדו - שיח בינם לבין אש"ף חיבל בתהליך ; וכי 
יש לחזור למאמצי ההידברות עם תושבי השטחים ללא תיווך מצרי . קפידבינשר הביטחון , 
יצחק רבין , היוצא היום לארה"ב , אינו נושא עמו פתרונות למחלוקת סביב 
שאלת הייצוג הפלשתיני וסדר היום של המפגש , כמו גם לבעייה המרכזית עתה 
התנגדותה של ישראל לדרישת אש"ף להיות הגורם , שיפרסם פומבית את רשימת חברי 
המשלחת הפלשתינית . רבין יפגש ביום רביעי הבא עם המזכיר בייקר , ומעריכים 
כי זה יבהיר , שבלא וויתורים משני הצדדים אין סיכויים להמשך התהליך , וארה"ב 
תיאלץ למשוך את ידיה מהמאמץ המדיני באזור . גורמים בממשל בוואשינגטון הבהירו , 
כי בייקר מייחס חשיבות רבה לפגישתו עם רבין , והקצה לה שעה וחצי . גם 
בצמרת מפלגת העבודה מצפים בדריכות לדיווח , שימסור רבין מאותה פגישה , 
שכן אם הוא יתרשם שהתהליך הגיע לקיצו , יגבר כוחם של אנשי מחנה פרס , הדורשים 
לפרוש מהממשלה . ארצות - הברית הזהירה אתמול את ישראל ואת מצרים , כי יש 
בעיות מלבד הסכסוך במזרח התיכון , הדורשות את תשומת - לבה . " בייקר מוכן 
להמשיך במאמציו , כל עוד הצדדים מוכנים להתקדם , אך יש אזורים רבים אחרים 
בעולם שבהם מתרחשים שינויים , ועלינו להפנות גם אליהם את תשומת - לבנו " , 
אמרה דוברת מחלקת המדינה , מרגרט טאטוויילר , ברומזה להתפתחויות במזרח 
אירופה . " אנו מקווים , כי גם במזרח התיכון יחולו שינויים מסוג זה , 
ומוכנים לעשות הכל לקדם אותם . על כל פנים , אם הפגישה בוואשינגטון בין 
שרי החוץ של ישראל ומצרים , כפי שהוצעה על ידי בייקר , לא תיערך , לא 
תהיה זו בוודאי תוצאה של היעדר מאמצים או רצון מצד הנשיא בוש או המזכיר בייקר " , 
ציינה . קפידבינבישיבת הקבינט המדיני , שנערכה אתמול מיד לאחר הדיון ב"פורום 
הארבעה " , מתחו שרי החישוקים ביקורת על הדרך , שבה מתנהל המשא - ומתן עם 
ארה"ב בנושא הביטחונות , ועל כך שחברי הקבינט אינם שותפים למגעים המדיניים . 
בעקבות דרישתו של סגן רה"ם , דוד לוי , התחייב שמיר כי לא תינתן לארה"ב 
שום תשובה בעניין הצעותיה לביטחונות , לפני שייערך דיון בקבינט . לוי מחה 
על כך , שארה"ב מסרבת לחשוף בפני ישראל את תשובת מצרים לחמש הנקודות של 
בייקר , וציין כי קשה להגדיר תשובה זו כחיובית , כשמקורות מצריים מלמדים , 
שכלולות בה עמדות אש"ף במפורש , ומצרים מודיעה באותה תשובה , שהיא מזדהה 
איתן . לוי ציין גם את סירובה של מצרים להתחייב בפני ישראל , שעקרונות 
קמף - דייוויד מקובלים עליה . הוא שאל , אם אפשר לעטוף את עניין הכללת מגורשים 
ונציגים מקרב ערביי מזרח - ירושלים במשלחת הפלשתינית , שעליו הסכימו ארה"ב 
ומצרים , " באופן יצירתי " , כפי שביקשה ארה"ב מישראל להתייחס לעניין . 
השר משה שחל אמר , כי הכוונה ב"גישה יצירתית " , היא , למשל , הזמנת 
נציגים ממזרח - ירושלים על - פי כתובות של דירות , שהם מחזיקים בשטחים . 
השר שרון העיר , כי ידוע לו שכמה מהם כבר שוכרים דירות לצורך זה . בישיבה 
הובהר , כי שרי המערך דוחים כאיש אחד את התנגדות שרי הליכוד לצירוף מגורשים 
ונציגים ממזרח - ירושלים למשלחת הפלשתינית . שחל אף הזכיר , שבייקר התייחס 
לכך כבר במכתב , שהעביר לארנס בחודש אפריל אשתקד . שמיר דחה בישיבת הקבינט 
את בקשתם של שרי החישוקים לקבל לידיהם את מסמך הביטחונות , שמסר בייקר לרובינשטיין . 
שמיר הציע לשרים לעיין במסמך במזכירות הממשלה . לבקשתו של השר אריאל שרון , 
הביאה מזכירתו של רה"ם צילום של טבלה , שפורסמה השבוע ב"הארץ " , ובה פירוט 
הדרישות , שהביא רובינשטיין לארה"ב , ותשובתה לכל אחת מהם . שרון שאל , 
אם מסמך זה אינו מסווג מדי , מכדי שחברי הקבינט יוכלו להחזיקו בידם . קפידבינמצרים 
ואש"ף לא הגיעו אתמול להבנה לגבי ההליכים לעריכת הדו - שיח הישראלי - פלשתיני , 
ובעיקר בנושא הרכב המשלחת הפלשתינית . מקורות ערביים בקהיר מסרו אמש , 
כי הנושאים , שנידונו אתמול בישיבת העבודה בין הנשיא , חוסני מובארק , 
וראש אש"ף , יאסר ערפאת , לא סוכמו , וכי השיחות יימשכו היום בדרגי עבודה 
בין שני הצדדים . מובארק וערפאת נתנו את חסותם לחגיגות יום השנה ה52 למאבק 
המזוין נגד ישראל , שהחלו אתמול בקהיר . ערפאת הכריז בפתיחת החגיגות , 
כי האינתיפאדה בגדה וברצועה הגיעה עתה לשלב הרביעי , וכי השלב החמישי יהיה 
הגברת המאבק , והשישי מרי אזרחי מלא ; השלב השביעי , יישאר , לדבריו , 
בגדר סוד בינתיים . ראש המחלקה המדינית של אש"ף , פארוק קדומי , שנועד 
אמש עם המלך חוסיין ברבת - עמון , תבע לכנס את המועצה הלאומית הפלשתינית 
לדון מחדש ביוזמה המדינית של אש"ף , " לאחר שמאמצי השלום הגיעו למבוי סתום 
ויוזמת בייקר נכשלה " . לדבריו , היתה המדיניות האמריקאית תמיד פרו - ישראלית , 
ואש"ף למד להישמר מפניה . " מהלכי ארה"ב אינם בכיוון הנכון " , אמר . 
הוא הדגיש , כי אש " ף ידחה על הסף כל הצעה , שלא תעלה בקנה אחד עם החלטות 
המועצה המרכזית של הארגון בבגדאד , ובראשה זכותו הבלעדית של הארגון להרכיב 
את המשלחת הפלשתינית לדו - שיח , שיכלול סדר יום פתוח וייערך בחסות האו"ם . 
חוסיין האשים את ישראל בהכשלת כל ההצעות ויוזמות השלום . הוא אמר , כי 
ישראל חוששת מהשלום , בעוד שאש"ף קיבל את כל ההצעות והתחייבויות , שביקשו 
ממנו . ראש החזית הדמוקראטית לשחרור פלשתין , נאיף חוואתמה , אמר אתמול 
כי ההתקוממות היא מלחמת שחרור לאומית , וכי יש להצעידה עתה לשלב של מרי 
אזרחי כולל . הוא קרא לתושבים בגדה וברצועה להסלים את המאבק נגד הכוחות 
הציוניים . חוואתמה יצא נגד ההצעה האמריקאית , שאש"ף יגיש באמצעות מצרים 
רשימת שמות , ובפסגת שרי החוץ תיבחר מתוכם המשלחת הפלשתינית . העיתון הסעודי 
" אלמגלה " כתב , כי ארה"ב הודיעה למצרים , שהיא מסכימה לארבע נקודות , 
שהועלו בפניה : לבחון את האפשרות להרכיב את המשלחת הפלשתינית מגורמים מדיניים 
פלשתיניים בעלי השפעה ; שהדיאלוג יעסוק בבחירות , ותתלווה אליו הודעה על 
עקרונות כלליים בעניין תהליך השלום ; שהדו - שיח בין ארה לאש"ף יימשך בתוניס 
בדרג הנוכחי שלו ; ושכל התקדמות בעמדות אש"ף תביא במקביל לצעדים אמריקניים 
חיוביים . 
