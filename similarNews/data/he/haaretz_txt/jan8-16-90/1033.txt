( ע . ) פעילי המים במגזר החקלאי מתנגדים לשינוי חוק המים הוחלט בכנס 
שהתקיים אתמול במרכז החקלאי בתל - אביב . האחראי לתיק המים במרכז החקלאי , 
יורם תמרי , מסר כי על פי החלטת הממשלה , הוקמה ועדת שרים בנושא שינוי 
חוק המים הקיים מאז 9591 . החוק מחייב הליך מוסדר של נוהלים והסדרים לקביעת 
מחירי מים בחקלאות , לבית ולתעשייה . הוועדה היא בהרכב שרי האוצר , האנרגיה , 
המשפטים והתיירות . תמרי אמר , כי בכוונת הוועדה שהתכנסה בסוף השבוע שעבר 
לבטל את החוק הקיים , ולקבוע תחתיו פורום של שני שרים שיחליטו על מחיר המים 
לחקלאות ( שרי האוצר והחקלאות ) ושני שרים שיקבעו את מחיר המים לבית ( 
האוצר והפנים ) . המגזר החקלאי על כל זרמיו , אמר תמרי , מתנגד לשינוי 
החוק הקיים . המרכז החקלאי החליט לגייס את הלובי החקלאי בכנסת ומחוצה לה , 
כדי להיאבק נגד המגמה החדשה להחליט " באורח שרירותי - אדמיניסטרטיבי על 
מחיר המים לחקלאות " . לדבריו , משמעות החלטת הממשלה היא ביטול מועצת המים 
הפועלת מקום המדינה , ביטול ועדות ההתנגדות ליד מועצת המים וביטול ועדת 
המים של הכנסת , שהיא ועדת משנה של ועדת הכספים . נוסף לכך , יגרום השינוי 
המוצע , להרעה נוספת של תנאי החקלאות ורווחיותה . 
