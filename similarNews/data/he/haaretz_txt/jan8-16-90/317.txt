קווי טלפון , שבעליהם חשודים בביצוע שיחות טלפון למדינות ערב ללא רישיון 
ובגניבת שיחות טלפון . התופעה של שיחות טלפון פיראטיות המנוהלות ע"י תושבים 
מהשטחים לבשה בחודשים האחרונים ממדי ענק . הדבר התגלה בבדיקה של משרדי הביטחון 
והתקשורת , בעקבות פנייה , שהגיעה לישראל מחברות הטלפון האמריקאיות " סאות 
ווסטרן בל " ו"אם - סי - אי " . חברות הטלפון האמריקאיות התלוננו על גניבת 
שיחות טלפון בהיקף של מאות אלפי דולרים בחודש , על ידי אמריקאים ממוצא פלשתיני , 
שסיפקו לתושבי השטחים קשר טלפוני עם ארצות ערב . מאז פתיחתם מחדש , לפני 
מספר חודשים , של קווי הטלפון בשטחים לחיוג בין - לאומי ישיר , החלו לפעול 
בשטחים , חברות תקשורת פיראטיות , שהציעו לתושבי השטחים שיחות טלפון למדינות 
ערב , בתעריפים של 32 שקלים לדקה בלבד . החברות פעלו תחת שמות מפוברקים 
כמו : " אמיגו - סט " , " סעיד - סט " , " החברה הצרפתית לתקשורת " , 
" החברה הבריטית לתקשורת " , החברה האמריקאית לתקשורת " וכו . התופעה 
הגיעה לממדים כאלה , שרק בגדה עצמה פעלו כ05 משרדים שונים , שהצהירו מעל 
גבי מודעות ענק , שפרסמו בעיתונות בערבית היוצאת במזרח ירושלים , כי הם 
מספקים שירותי טלפון למדינות ערב . לפני חודש וחצי נעצר ברמאללה אמריקאי 
ממוצא פלשתיני , שנחשד בניהול רשת עניפה שגנבה שיחות טלפון במיליוני דולרים . 
החשוד נהג לשכור דירות בשמות בדויים ולנהל משם , באמצעות טלפונים רב קוויים , 
שיחות ועידה עבור מנויים מהשטחים . חברות הטלפון האמריקאיות העריכו , 
כי בשיטה זו נגרם להן נזק של כ5 מיליוני דולר . בשבועות האחרונים ניתקה בזק 
קווי טלפון של 05 מנויים ממזרח ירושלים , על פי הוראת היועץ המשפטי של משרד 
התקשורת . השבוע חתם אלוף פיקוד המרכז על צו מיוחד לניתוק 001 טלפונים נוספים 
בגדה . מהמינהל האזרחי נמסר , כי נגד בעלי המשרדים שמהם התבצעו השיחות 
הפיראטיות , הוגשו תלונות במשטרה , וכי יינקטו נגדם צעדים מינהלתיים נוספים . 
