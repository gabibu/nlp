שר האוצר , שמעון פרס , אומר כי האינתיפאדה עולה למשק כ4 מיליון ש"ח ליום , 
שמתוכם כמיליון ש"ח הם הוצאה ממשלתית ישירה . פרס אמר את הדברים בישיבת 
המועצה הכלכלית - חברתית בתל - אביב . פרס תקף את ראשי ההסתדרות על כך שהם 
מתנגדים למכירת כור למשקיעי חוץ . " לא נותנים למשקיעים זרים להיכנס לארץ " , 
התלונן פרס . בדיון על התקציב היתה תמימות דעים כי העלייה ההמונית תעודד 
את הצמיחה במשק . כמה מהמשתתפים , ובהם נגיד בנק ישראל , פרוף מיכאל ברונו , 
אף טענו כי הצמיחה תהיה יותר גדולה מהחזוי בתקציב . יו"ר הסוכנות , שמחה 
דיניץ , אמר כי הוא צופה שהשנה יבואו 021 אלף עולים , אם יהיו טיסות ישירות . 
מזכ"ל ההסתדרות , ישראל קיסר , הזהיר כי העלייה עלולה לגרום " פיצוץ חברתי " . 
העלייה היא התפתחות חיובית , אמר , אך יש למצוא פתרון לבעיות בתקופת הביניים , 
שבה יהיו גם עלייה גדולה וגם אבטלה גדולה . קיסר קרא לעודד עולים להגיע 
לערי הפיתוח . נשיא התאחדות התעשיינים , דב לאוטמן , מסר כי הושג הסכם 
עם האוצר לגייס עד 02 אלף מהעולים לעבודה בתעשייה . האוצר יסייע למפעלים 
שיקלטו אותם . שר האוצר אמר כי השנה יש להיאבק בשלושה מישורים עיקריים : 
קליטת העלייה , הקטנת חובות החוץ וקיצור תהליכי הבנייה . פרס גם תקף את 
מה שכינה הדמגוגיה על קו העוני . " ראיתי חתונות ומסיבות בר - מצווה שסוס 
והליקופטר מכניסים בהן את החתן . עיני לא צרה באף אחד , אך תפסיקו עם הדמגוגיה " , 
אמר פרס . ברונו אמר בדיון כי אווירת הנכאים במשק אינה מוצדקת . " אנו 
יוצאים ממשבר של 51 שנה בכלכלה " , אמר . 
