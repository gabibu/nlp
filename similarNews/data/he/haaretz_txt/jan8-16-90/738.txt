יוסטון ( ע"ץ וע"ר ) . אנשי הצוות של מעבורת - החלל האמריקאית קולומביה 
הופתעו אתמול לגלות דליפת מים בסיפון התחתון של תאם , ערב חילוצו של לוויין 
מדעי גדול . במקום ליהנות מיום בלתי עמוס יחסית , לפני המאמצים לחילוץ הלוויין 
שיצא ממסלולו ועלול להתרסק על כדור הארץ , נאלצו חמשת האסטרונאוטים להפשיל 
את שרווליהם ולשאוב יותר מליטר מים . טיפות מים רבות ריחפו בחלל התא או 
נדבקו אל דפנותיו . צילומים באיכות גבוהה שצילמה מצלמת וידאו קטנה , איפשרו 
לראות את האסטראונאוטית בוני דאנבר משתמשת בממחטות נייר רבות כדי לספוג את 
המים שעל הדפנות , ואילו דייוויד לאו , כשרגליו באוויר , רדף באמצעות 
שואב - ואקום אחר בועות המים . " אם כי ליטר מים אינו כמות גדולה " , אמר 
הפרשן הרשמי של סוכנות החלל , ברייאן וולש , " הרי בחלל הבעיה מסובכת 
יותר , משום שהמים מרחפים בכל מקום ונדבקים לחפצים , ובמעבורת יש ציוד 
אלקטרוני רגיש מאוד . קצין העיתונות במרכז החלל גונסון ביוסטון , אמר כי 
הצוות כולו עסק בטיפול בבעיה , וכל הפעילויות שתוכננו ליום חמישי כולל 
שורה של ניסויים שיגרתייים נדחו כדי לסלק את המים . הוא הוסיף כי אנשי 
הצוות משתמשים בשואב - מים כדי לסלק את המים באיטיות , בלי לגרום להתפשטות 
נוספת , העלולה לפגוע במערכת החשמל של המעבורת . 
