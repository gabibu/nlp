נשיא מצרים , חוסני מובארק , הדיח את שר - הפנים בממשלתו זאכי באדר , 
בעקבות ביקורת שהוטחה עליו , ולאחר שגבר הלחץ לסילוקו מהתפקיד . הנשיא 
מסר על הפיטורים , ועל החלפתו של באדר בקצין משטרה אחר ביום ששי בצהריים . 
בארבע שנות כהונתו של באדר כשר - הפנים גבר כוחה של משטרת מצרים ככוח האחראי 
על הביטחון הפנימי ועל יציבות המשטר . באדר , לשעבר מפקד המשטרה המצרית , 
היה תקיף בהתייחסותו כלפי האופוזיציה וכלפי הביקורת הנמתחת על הממשלה . 
הוא היה אחראי למעצרם של אלפי אנשים על בסיס חוקי חירום . לפי פרשנים , 
פיטוריו של זאכי באדר באו בהפתעה לכל הגורמים . העיתון " אל - אהראם " 
כתב אתמול , כי מובארק סילק את באדר לאחר שקיבל אישור לכך שבאדר העליב בפומבי 
כמה אישים מקרב האופוזיציה וחוגי האינטלקטואלים . שר הפנים המצרי החדש שמינה 
מובארק , הגנרל מוחמד עבד אל - חלים מוסא , ששימש קודם מושל מחוז במצרים 
העילית , קידם אתמול בברכה דו - שיח עם מפלגות האופוזיציה המצריות . בראיונות 
לעיתונים במפרץ אמר כי מפלגות אלה הן חלק מהממשל , וכי הוא מקדם בברכה 
שיתופן בוועדה ממלכתית למלחמה בטרור ובקיצוניות . עוד אמר עבד אל - חלים 
מוסא , כי מצרים נהנית מיציבות פנימית ומשקט פוליטי , וכי אינו מתכוון 
לבצע שינויים במדיניות הביטחון הפנימי במצרים . קפידבינהאופוזיציה במצרים 
קידמה אתמול בברכה את פיטוריו של שר - הפנים זאכי באדר , ואמרה כי זה סופו 
של עריץ . כותרתו של עיתון האופוזיציה אל - ופד היתה " זאכי באדר העריץ 
נפל " . במאמר מערכת כותב העיתון : " תודה לך מובארק . . . הצלת את 
מצרים מאש הרסנית והוצאת את המרעום מידיו של מטורף " . 
