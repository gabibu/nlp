חברת הביטוח " מנורה " החלה לבדוק באחרונה את האפשרות לפעול בשוק הביטוח 
הצרפתי לקראת איחוד השוק האירופי המשותף ב2991 . מנורה היא חברת הביטוח 
השנייה , לאחר הפניקס הישראלי , שהחלה בהכנות להשתלב בשוק האירופי . לחברת 
" מנורה " הוענק רשיון מטעם הפיקוח על הביטוח בצרפת למכור ביטוחי חיים . 
הרשיון , אשר ניתן לחברה לפני עשרות שנים , לא נוצל עד כה . למרות זאת 
הקפידה הנהלת החברה לחדשו מדי שנה תוך תשלום האגרה . עד לפני כשנה היתה 
" מנורה " מיוצגת בצרפת באמצעות נציג של חברת הביטוח הצרפתית " אם - גי - 
אף - אי " . לפני כשנה מונה לחברה נציג אחר מחברת " לה מנס " . לקראת האיחוד 
האירופי ב2991 מבקשת מנורה להשתלב בפעילות באירופה . דוד הירשפלד נשיא חברת 
מנורה ויו"ר מועצת המנהלים של החברה החליט לטפל אישית בהיערכות החברה לקראת 
2991 . במסגרת זאת יבדוק הירשפלד את האפשרות שהחברה תתחיל למכור ביטוחי 
חיים בצרפת ואולי גם במדינות אחרות . חברת מנורה מתכוונת להשתלב רק במסגרת 
של ביטוחי חיים באירופה ולא תפעל לפחות לא בעתיד הקרוב במסגרת של ביטוחים 
אלמנטריים . לצורך זה תהיה החברה מוכנה להקים חברה בת באירופה , אם יתברר 
שהדבר חיוני לצורך הפעילות , לרכוש או להיכנס לשותפות עם חברה זרה . 
