( ע ) . נשיא המדינה , חיים הרצוג , אמר בפתיחת הכנס הבין - לאומי השלישי 
לתקשורת יהודית , כי " הסברת ישראל בעולם אינה עבודה קלה , אך העיתונות 
היהודית חייבת לחתור להצגת ההישגים ההירואיים של העם היהודי בישראל " . העיתונות 
היהודית חייבת לעודד תיירות ועלייה לישראל , כחלק אורגאני מהחיים היהודיים 
בימינו , הוסיף הנשיא בכנס , שנפתח במלון " היאט " , אמש בירושלים , 
בנוכחות יותר מ004 עיתונאים ואורחים . בהתייחסו למצב במזרח אירופה אמר הנשיא , 
כי אם ארצות אירופה חיות מחדש את שנת 8481 ( אביב העמים ) הרי יהדות בריה"ם 
חיה מחדש את שנת 1881 . אותה שנת פוגרום אשר הביאה לאקסודוס המוני לארה"ב 
והולדתה של הקהילה היהודית - האמריקאית הגדולה . גל הגירה זה היה נקודת 
מפנה בהיסטוריה היהודית . בהקשר זה הוסיף הנשיא , כי למדינת ישראל היום , 
תפקיד מרכזי בתהליך דומה . ישראל נבנתה על ידי גלי עליה , היא זקוקה לעולים 
ורוצה בהם . בשנת 1881 היו המהגרים היהודים מרוסיה חסרי השכלה ומקצוע , 
ואילו היום יהודי בריה"ם הם בעלי הכשרה ותיחכום רב . גל העליה הפתאומי 
של יהודי בריה"ם לישראל פותח פרק חדש ומציב בפני המדינה ויהודי העולם אתגר 
עצום . התקשורת היהודית , אמר , אינה פטורה מליטול חלק פעיל באתגר זה . 
פתיחת השערים מהגוש המזרחי מהווה מסר חד משמעי הן לישראל והן לעם היהודי . 
משימה זו איננה יכולה להיות של ישראל לבדה . יהדות התפוצות חייבת להצטרף 
למעמד זה . תפקיד התקשורת היהודית בימים אלה , אינו רק לתעד את התהליך 
ההסטורי הזה , אלא גם לגייס את העולם היהודי לתמוך בו . התקשורת היהודית , 
שפרחה באירופה בין שתי מלחמות עולם , מתחילה לצמוח בעולם החדש המתהווה 
במזרח אירופה " , אמר הנשיא . 
