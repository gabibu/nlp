חנך את טורו השבועי החדש בעיתון ניו - יורק פוסט בביקורת מוחצת נגד הכומר 
השחור , דזמונד טוטו , על הצהרות שהשמיע בביקורו האחרון בישראל . אד קוץ 
מגלה כי בארוחת ערב עם טוטו , שנערכה לפני שנה , אמר לו הכומר כי אם ישראל 
לא תתמוך בשחורים בדרום - אפריקה ולא תסייע למאבקם , " יהודי דרום - אפריקה 
ישלמו עבור כך " . קוץ תוקף את טוטו על ההשוואה שערך בין ישראל לדרום - אפריקה 
ועל שגינה את ישראל , בשל מדיניות הדיכוי שלה כלפי הפלשתינאים . " טוטו 
נמנע מלהגיב על מעשי עוולה רבים נגד מיעוטים בעולם ובחר דוקא לתקוף את ישראל " , 
קובל קוץ . " האם נמנע טוטו מביקור בביירות כי הוא חושש להשמיע הצהרות 
שלא ינעמו לידידיו הערבים , גם לא שמענו ממנו תגובה על מעשי הטבח שנעשים 
נגד הכורדים " . קוץ מסווג את טוטו כתומך נלהב באש"ף , אך טוען כי אין לטוטו 
זכות להשוות את ישראל לדרום אפריקה ואת מעשיה בשטחים למעשי הנאצים . קוץ 
תוקף את טוטו על שאמר כי היהודים צריכים לסלוח לנאצים . " הרבה מבני משפחתי 
אבדו בשואה ורק לקורבנות הזכות לסלוח " , כותב קוץ . 
