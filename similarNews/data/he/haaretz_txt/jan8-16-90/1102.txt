מצוקת שטחי האימון , מאלצת את צה"ל להתאמן באזורים שלא היה רצוי כלל להתאמן 
בהם " . כך אמר אתמול האלוף יורם יאיר , במהלך עדות במשפטו של אלוף משנה 
בצה"ל הנאשם יחד עם עוד שני קצינים , בגרימת מותו של סגן אמיר יקותיאלי 
שנהרג במהלך אימונים באזור בית - גוברין . אל"ם ם . , משמש כיום כמח"ט 
הבקעה . בתקופת המקרה פיקד על החטיבה שבה שירת סגן אמיר יקותיאל . הוא 
נאשם יחד עם שני קצינים בדרגות סגן וסג"ם , בגרימת מוות בהתרשלות . מדובר 
בתאונת אימונים שאירעה בשנה שעברה , בשטחי האימונים בבית גוברין , כאשר 
סגן אמיר יקותיאלי נפל לתוך באר במהלך אימון לילי . הבאר לא היתה מסומנת . 
סגן יקותיאלי נהרג במקום ולאחר חקירת מצ"ח הוחלט להעמיד לדין את אל"ם ם . 
, מפקד מתקן האימונים ואת שני הקצינים . סניגורו של אל"ם ם . , הביא 
אתמול להעיד את האלוף יורם יאיר , כעד הגנה מטעמו של הנאשם . האלוף יאיר 
נתן עדות ארוכה ומנומקת והתייחס במהלכה לאחריות הדרגים השונים לתאונות האימונים : 
" יש תחום מסויים של אחריות שאינו ניתן לחלוקה , התחום הזה יוגדר בשאלה 
אם הקצין היה יכול לגרום במעשה , או באי מעשה , לתוצאה המבוקשת , גם 
אם כל הדרגים מעליו לא ביצעו את המוטל עליהם " . האלוף יאיר סיפר לבית הדין , 
כי בזמנו התעורר ויכוח סביב פרשת הש"ג ( התייחס לליל הגילשונים . פיגוע 
בו חדר מחבל לבסיס צבאי בצפון והרג שישה חיילים ) : " שאלו לדעתי וטענתי , 
כי גם אם כל שרשרת הפיקוד עד לרמטכ"ל לא פעלה נכון , עדיין אם הש"ג היה 
מבצע את תפקידו ומונע את הכניסה למחנה , היתה מושגת התוצאה הרצויה " . בהתיחסו 
לשטח האימונים בבית גוברין , שם אירעה התקרית , אמר האלוף : " אני מכיר 
את השטח , יותר ויותר בורות מתגלים בו מדי שנה וקורות שם יותר ויותר תאונות , 
אך יחד עם זאת לא הייתי מבטל את תפקידו של שטח האימונים הזה , שהוא חשוב 
ביותר " . בהתיחסו לסיכונים בשטחי האימונים , אמר האלוף כי " כל אימון כרוך 
בסיכון מסויים . מצוקת שטחי האימון הקיימת מאלצת את צה"ל להתאמן באזורים 
שלא היה רצוי כלל להתאמן בהם " . כאשר סיים האלוף יאיר את המשפט הזה , פנתה 
אליו השופטת אל"ם לילי פלד , ושאלה אותו : " השטח מסוכן וכולם אומרים 
לנו את זה במהלך המשפט , עולה השאלה אם זה כל כך מסוכן , מדוע ממשיכים 
להתאמן שם ? במהלך משפטו של אל"ם ם . העידו עד כה עדי תביעה רבים ועתה מעידים 
עדי ההגנה . בבתי הדין הצבאיים בארץ , מתקיימים בימים אלה משפטיהם של מספר 
קצינים הנאשמים בהתרשלות ובגרימת מוות בתאונות אימונים . אל"ם ם . הוא 
הקצין הבכיר ביותר , הנאשם בבית דין צבאי בגרימת מוות בהתרשלות . בקרוב 
יוגשו כתבי אישום נגד המעורבים בפרשת מותו של צור גולן , צוער מבית הספר 
לקצינים , אשר נהרג לפני שלושה חודשים בעת פליטת כדורי מאג . 
