הקשיים שמערים הממשל האמריקאי על מכירת מטוסי כפיר מתוצרת התעשייה האווירית 
למדינות זרות , עשויים לקדם התקנת מנועים מתוצרת צרפת במטוסים אלה , דבר 
שימנע את אפשרות הטלת הווטו האמריקאי על מכירתם . מכירת מטוסי הכפיר בהרכבם 
הנוכחי מחייבת אישור הממשל האמריקאי , משום שבמטוסים מותקנים מנועים מתוצרת 
ארה"ב מדגם גיי 97 . בעבר הטילו האמריקאים וטו על מכירתם של מטוסי כפיר 
למדינות אחדות , ובהן מדינות באמריקה הלטינית . באחרונה טירפד הממשל האמריקאי 
עוד עסקה מתוכננת למכירת כפירים למדינה זרה , וזאת על אף שאותה מדינה הביעה 
נכונות רבה לרכישת מטוסי הקרב הישראליים , ואף שיגרה צוות מומחים לסכם את 
המשא ומתן , ולחתימה על העסקה . העיתון הבריטי " אינדיפנדנט " דיווח 
בסוף השבוע על משלחת אתיופית שהגיעה לישראל על מנת לבחון רכישת 51 מטוסי 
כפיר . במתקני התעשייה האווירית ובבסיסי חיל האוויר נמצאים עתה באחסנה כ001 
מטוסי כפיר , אשר הוצאו משירות מבצעי בחיל האוויר וניתנים למכירה בחו"ל . 
באחרונה הוחזרו לארץ גם מטוסי כפיר אחרים , עם תום חוזה החכירה שנחתם בין 
התעשייה האווירית לצי האמריקאי . מטוסי כפיר אלה שימשו לאימון טייסי הצי 
האמריקאי בתפקיד הדמיית מטוסי אוייב סוביטיים . גם מטוסים אלה , שאיישו 
שתי טייסות בצי האמריקאי , עומדים עתה ללא שימוש . במערכת הביטחון ובתעשייה 
האווירית מעריכים כי קיים סוג פוטנציאלי מבטיח למטוסי הכפיר במדינות העולם 
השלישי , וזאת בשל מחירם הזול יחסי והמוניטין שרכשו בעת שירותם בשורות חיל 
האוויר הישראלי . החשש הוא שעיסקות נוספות יטורפדו גם הן על - ידי האמריקאים . 
על רקע חשש זה נראה כי ישראל תגביר את קצב רכישת מנועי סילון מצרפת על - 
מנת להתקינם במטוסי הכפיר . לאחרונה רכשה התעשייה האוירית , בעסקה ראשונה 
מסוגה , חמישה מנועים צרפתיים , מתוצרת מפעל " סנקמה " , מדגם אטאר 9 . 
מנוע זה מותקן על - ידי מפעל דאסו הצרפתי במטוסי המיראז אפ1 והמיראז 05 ; 
מדובר במנוע בעל כוח סחב של 078 , 51 ליברות . מטוסי הכפיר שבהם יותקנו 
המנועים הצרפתיים יחלו בטיסות ניסוי במחצית השנייה של השנה . בתעשייה האווירית 
הכינו תוכנית השבחה למטוסי הכפיר הכוללת , בנוסף להתקנת המנוע הצרפתי , 
גם התקנת מערכות אוויוניקה חדשות , ובהן כאלו המבוססות על מערכות שפותחו 
עבור הלביא . 
