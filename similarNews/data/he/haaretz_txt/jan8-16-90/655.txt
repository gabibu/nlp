ביירות ( ע"ם ) . למצרים יש תפקיד חשוב בהשגת פיוס בין עיראק לסוריה , 
וזאת בעקבות חידוש קשריה עם דמשק , כך כותב העיתון הלבנוני " אל - חוואדת " . 
בתוך כך הכחיש מקור במשרד החוץ המצרי , כי מתבצעים כעת מאמצי תיווך מצריים 
בין שתי המדינות . משקיפים סבורים , כי הקשרים בין מצרים וסוריה לא יהיו 
מלאים ללא פיוס בין דמשק לבגדאד . לדברי פרשנים אלה , הפיוס בעולם הערבי 
ואווירת ההפשרה הבין - לאומית , ישפיעו גם על מציאת פתרון לבעיית המזרח 
התיכון , וקשרי מצרים וסוריה יחזקו את העמדה הערבית . באשר לעמדת סוריה , 
כותב העיתון " א - ראי אל - עאם " , כי בהחלטתה לחדש את היחסים עם מצרים , 
למרות שהדגל הישראלי מונף בשמי קהיר , הבינה סוריה את גבול כוחה ומעמדה 
בעולם הערבי , את הירידה בסיוע הסובייטי , ואת הצורך שלה למתן עמדות , 
ואף להצטרף לתהליך השלום , כדי למנוע ויתורים ערביים המהווים קווים אדומים 
עבורה . דיפלומטים מעריכים , כי בנושא הסכסוך במזרח התיכון , תנצל מצרים 
את השפעתה בעולם הערבי כדי למנוע מישראל מלחזור בה מיוזמת השלום האמריקאית . 
דיפלומטים מצריים עשויים לנסות לשכנע את ארצות הברית וישראל , שבחידוש 
יחסיה על מצרים , מסכימה סוריה , אם כי בעקיפין , גם לקיומה של ישראל . 
