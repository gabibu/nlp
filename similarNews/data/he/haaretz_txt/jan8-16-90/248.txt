ועדת הכלכלה של הכנסת פנתה אתמול לממשלה בבקשה שתחזור ותדון בהחלטה שהתקבלה 
בחודש מאי 28 לפיה הופסקו טיסות אל - על בשבת . הוועדה סבורה כי יש לחדש 
את טיסות החברה בשבת , משום ההפסד שנגרם בשל כך לחברה . כן מבקשת הוועדה 
לקבל נתונים לגבי אובדן בהכנסות כתוצאה מהשבתת הטיסות בשבת , והשפעתן על 
רווחיות החברה . חברים בוועדה סבורים כי כדי לאפשר לאל - על להתחרות עם חברות 
התעופה האחרות הטסות לישראל וממנה , וכדי להגדיל את הכנסותיה צריכים לחול 
על החברה כללים שחלים על מפעלי תעשיה אחרים המקיימים פעילות בשבת . מנכ"ל 
אל - על , רפי הרלב , מסר כי הפסדי החברה בגין הפסקת טיסותיה בשבת מסתכמים 
בכ05 מיליון דולר בשנה . ח"ך יאיר לוי ( ש"ס ) אמר , כי עדיין לא הצליח 
לקבל את הסבריהם של ראשי החברה לפיהם החברה אינה טסה בשבת . הוא ביקש לכלול 
בהחלטות הוועדה סעיף המציין האומר " מאז חדלה אל על מלחלל שבת , חדלה להפסיד 
כספים והפכה רווחית בהדרגה " . יו"ר הוועדה , ח"ך שושנה ארבלי אלמוזלינו 
( מערך ) דחתה את ההאשמות שהוטחו נגד החברה על כך שאינה מקיימת את החלטת 
הממשלה בדבר הימנעות מטיסות בשבתות וחגים . 
