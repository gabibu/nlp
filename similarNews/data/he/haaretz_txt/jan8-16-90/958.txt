" העיתונים היחידים שהופיעו בשפה הערבית בישראל עד לראשית העשור האחרון 
פירסמו רק מעט מודעות מסחריות . הדיווח בכתבות , שהיו אמורות לעדכן את הקורא 
בנעשה בחברה הערבית בישראל , לעתים קרובות לא היה אמין ; שכן העיתונים 
התפרסמו מטעם המפלגות או על ידי גופים רשמיים והם השפיעו על הדיווחים . העיתון 
הממשלתי - ההסתדרותי " אל יום " בחר להציג את הדברים החיוביים ואת ההישגים . 
ביטאון מק"י - רק"ח , " אל איתיחאד " , העדיף להציג את השלילי בכל , 
פרט ל"תרומת המפלגה למאבק הצודק " . המודעות המועטות בעיתון היומי היחיד 
בשפה הערבית , " אל יום " ( שהחליף את שמו ל"אל אנבא " , עד שנסגר בימי 
השר עזר ויצמנבסוף 4891 ) , שיקפו את המצב לאשורו . במגזר הערבי לא היתה 
כמעט פעילות כלכלית - מסחרית שחרגה מעבר לחנויות המכולת הקטנות , שכל לקוחותיהן 
הכירו את הבעלים ולא נזקקו כלל לפרסומת . לא היו כמעט סיטונאים ערבים ולא 
מפעלי תעשייה שחיפשו לקוחות למוצריהם . גם תפוצת העיתונים הקטנה לא עודדה 
סוחרים להשתמש בשירותיהם . עיקר המודעות בעיתונים ההם היו קשורות לתקנה 
של משרד הפנים בעניין חריגות ורישוי בנייה , תקנה בחוקי - העזר העירוניים 
בדבר מכירת משקאות חריפים , או תקנות של הממשל הצבאי שחייבו ערבים שאיבדו 
תעודת זהות או רשיון תנועה להודיע על כך בפומבי כתנאי לקבלת תעודה חדשה . 
לפעמים פורסמו גם הודעות מטעם חברי מק"י - רק"ח על ניתוק קשריהם עם המפלגה . 
גם מודעות אלה היו אז חלק מדרישות השלטון מחברי מק"י - רק"ח שביקשו משרה 
ממשלתית או סיוע ממוסד ממשלתי . קפמאבינאבל הדברים השתנו בעשור האחרון . 
מפעלים ומוסדות פיננסיים וחברות ארציות הגיעו למסקנה , כי במגזר הערבי 
קיים פוטנציאל לקוחות חשוב . כך למשל החלו לפרסם את עצמם בעיתונות הערבית 
תנובה , עלית , המשביר לצרכן , חברות לשיווק מחשבים וחברות להעסקת קבלני - 
משנה לביצוע עבודות בניין . גם בעלים של מפעלי תעשייה וסיטונאים ערבים החלו 
לגלות עניין בלקוח הערבי . הופעת עיתונים ערביים בעלי תפוצה רחבה יחסית 
הביאה להתרחבות ענף הפרסום . בסקירה של עיתונים אלה בארבעת השבועות האחרונים 
ראיתי כ002 , 1 מודעות מכל הסוגים והגדלים ( פרט למודעות לוח , שאינן מופיעות 
בעיתונות הזאת ) . בגליל , בניגוד לשטחים , חגגו את חג המולד וראש השנה 
האזרחית . עשרות מודעות הזמינו את הקוראים לקנות בשר , בגדים ונעליים לקראת 
החג . לפי המודעות היו כתריסר נשפים בנצרת , בחיפה , בעכו ובשפרעם . 
נוצרים רבים מצפון הארץ יצאו ל"חופשת חג אידיאלית במצרים " . מספר היוצאים 
הגיע , כנראה , לרבבה . אם הנוצרי הישראלי , השמרן בדרך כלל , העדיף 
לחגוג בחוג משפחתו בביתו הוא היה יכול לקנות בשר במחיר מיוחד ופיצוחים בטיב 
מעולה וגם לבקר ביקור חגיגי בערב החג בקניון " הקריון " באזור המפרץ . 
שם הנעימה את האווירה " תזמורת הפעמונים " של הכנסייה הבפטיסטית בנצרת 
בשירי חג המולד . עד כה לא ניסה שום מרכז מסחרי גדול בסביבה יהודית להזמין 
את הלקוחות הנוצרים לאירוע כזה . החומר המערכתי בכל העיתונים היה מלא בפרטים 
על סבלה של האוכלוסייה הערבית בשטחים , ועמד בסתירה למודעות המסחריות על 
חגיגות , תחרויות ספורט ונשפים . משכו את תשומת הלב המודעות האישיות בעיתונים 
עדות להתפתחות החברתית העוברת על הערבים בישראל . באבו - סנאן מברכים צעיר 
שסיים את לימודי התואר השלישי במדעי הכלכלה המדינית . תושב צעיר מהכפר הצפוני 
גוש חלב מבורך בידי משפחתו לרגל פתיחת בית - מרקחת שלו בסביבה יהודית בשכונת 
הדר הכרמל בחיפה . מברכים צעיר מכפר משהד בגמר התמחותו כקרדיולוג , ואחר 
בגמר התמחותו ברפואה פנימית . שני צעירים מראמה ומעילבון סיימו את ההתמחות 
בעריכת - דין , וצעירה מנצרת סיימה את ההתמחות בעריכת - דין . למשפטנים 
הערבים בגליל נוספו השבוע , על פי המודעות ב"אל איתיחאד " , שני מוסמכים 
שחזרו זה עתה מצכוסלובקיה . אלה הן עדויות למהפכה החברתית - התרבותית העוברת 
על הכפרים שאיכלסו בעבר פלאחים ופועלי - בניין בלבד . אבל גם המצוקה הכלכלית 
במדינה , ומצוקתם של הערבים בפרט , משתקפת במודעות החוזרות על עצמן בכל 
העיתונים הגדולים . המודעות מזמינות את הקוראים הערבים " המאושרים " לפנות 
למשרדים שונים ומשונים המבטיחים להם הלוואה בתוך 42 שעות ( לעובדים " קבועים " ) 
. לאנשים שנקלעו לקשיים מבטיחים בעלי המודעות לרשום בעבורם , ומיד , 
חברות בעירבון מוגבל . כן מבטיחים להם פתרון מיידי למצוקת החשבון המוגבל 
בבנק , לבטל להם דו"ח תנועה או צו עיקול על המשכורת . מבטיחים לקוראים 
לחלצם מכל צרה כמעט , ומזמינים לפנות אליהם בעכו , בקריית - ביאליק , 
בחיפה , בנצרת עילית ובתרשיחא . מצאתי בעיתונים גם הזמנות למחפשי עבודה 
ערבים להצטרף לקורסים לצורפות , ללימודי חוץ בטכניון , למכונים האמריקאיים 
בנצרת . היתה גם הצעת עבודה של חברה להובלת נוסעים מהכפר הדרוזי ירקא , 
וצוין בה כי תינתן עדיפות ליוצאי צבא . והיו גם מודעות מסוג אחר : יהודי 
שומר שבת מחיפה מציע קוף וציפור צבעונית למכירה . בשבועון התנועה המוסלמית 
מודעה המבשרת על נכונות מרפאת התנועה באום אל - פחם לספק רופא מומחה לניתוח 
" טהור " , שהוא ניתוח ברית - המילה המוסלמי . לחמישה עיתונים ערביים יש 
כיום תפוצה המשכנעת גורמים מסחריים ואנשים פרטיים להשקיע בהם תמורת שטח פרסומי . 
בחודש האחרון התפרסמו בהם למעלה מאלף מודעות , לפי החלוקה הזאת : א - 
סינארה 063 , כל אל - ערב , נצרת 591 , אל ערבי , עכו 491 , אל איתיחאד , 
חיפה 951 , אל עגמי , יפו 051 . המודעות הופיעו בשני צבעים , על עמודים 
שלמים ועל חצאי עמודים , והיו גם מודעות קטנות . רק ב"כל אל - ערב " , 
בבעלות משרד הפרסום " אל בוסתאני " , התפרסמו מודעות בצבע מלא . ביטאון 
" התנועה המוסלמית " , השבועון " צאות אל חק " , המופיע באום אל - פחם , 
ו"אל מידאן " , ביטאון תנועת " אבנא אל - בלד " , המופיע בנצרת פירסמו 
פחות ממאה מודעות כל אחד , ועיקרן מודעות ברכה ומודעות אבל של חברי הקבוצות 
האלה . קפמאבינאפשר להסיק לפי המודעות , כי אין עיתון אחד המקובל על המפרסמים 
הערבים בכל המדינה . העיתונים המופיעים בנצרת ובעכו מושכים מפרסמים מהצפון 
בלבד . העיתון המופיע ביפו מושך מפרסמים ערבים בעיקר מאזור המשולש וגוש 
דן . בין הנהלות העיתונים קיימים יחסים עכורים ולומדים על כך מהעובדה כי 
אין במגזר הערבי חברה אחת להפצת כל העיתונים ; כל עיתון מפיץ בעצמו . לא 
קיימת גם התופעה שעיתון אחד מאזכר בצורה עניינית עיתון מתחרה . בחודש האחרון 
הופיעו שני עיתונים חדשים . עו"ד מוחמד כיואן מאום אל - פחם פירסם גיליון 
ראשון של עיתונו " אל נקאא " ( הטוהר ) , והשבוע הופיע שבועון ערבי 
חדש בעריכת שחקן התיאטרון ובמאי הטלוויזיה הערבית לשעבר , יוסף פרח מחיפה . 
שם השבועון " האדא אל אסבוע " ( השבוע הזה ) . על פי מספר המודעות 
בגיליון הראשון , על המו"ל החדש לעבוד קשה כדי להחזיק מעמד . 
