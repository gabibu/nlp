אנשי המודיעין הצבאי של סוריה עסקו בסחר סמים באירופה . כך טוענים גורמים 
מוסמכים ברשויות המכס הבריטיות . מדובר במוחמד פארטוזי , קברניט הספינה 
" קליאופטרה סקאי " , ועוזרו אחמד עלי , שהטעינו עם שבעה ימאים אחרים באמצע 
חודש אוקטובר 8891 ארבעה טונות חשיש בנמל טריפולי שבלבנון . מקור הסם היה 
בבקעת הלבנון , והוא הועבר לנמל על ידי חיילים סורים . ב6 בנובמבר אותה 
שנה הגיעה הספינה לחופי העיר ניוקאסל בצפון אנגליה . למכס הבריטי הגיע מידע 
מוקדם , אך אנשיו לא הצליחו לעצור את הספינה , שחמקה מהמים הטריטוריאליים 
הבריטיים , לא לפני שאנשיה השליכו את מרבית הסם למים . כעבור חמישה ימים , 
כשעשתה " קליאופטרה " את דרכה חזרה ללבנון , עצרו אותה אנשי משמר החופים 
הצרפתי , והימאים הוכנסו למעצר . בתום שנה של חקירה משטרתית הובאו כל העצורים 
למשפט בעיר ברס שבמערב צרפת , ועל רב החובל ועוזרו נגזרו עונשי מאסר וקנס 
של 69 מיליון פרנקים . בין הראיות , שהוצגו בפני השופט , היה דו"ח עב - 
כרס , שהוכן על - ידי המכס האמריקאי , והצביע על קשר ישיר בין הממשלה הסורית 
לבין תעשיית הסמים בלבנון . לפי הדו"ח , ניהלו הנספח הצבאי הסורי בפאריס , 
חסן עלי , שגורש מן העיר לאחר פיצוץ בשבועון " אל - וטן אל - ערבי " , 
וסוכן סורי אחר , את הברחת החשיש מלבנון לאירופה . גם שמו של ריפעת אל - 
אסד , אחיו של נשיא סוריה , הועלה במשפט . ריפעת אסד הואשם לא אחת בעבר , 
כי היה מעורב בעסקי סמים ממקום מושבו בעיר מארבלה בספרד . זו הפעם הראשונה , 
שקשר ישיר בין סוכנים סורים לבין הפצת סמים באירופה נחשף בבית - משפט במערב . 
