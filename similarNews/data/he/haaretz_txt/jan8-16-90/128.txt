איתן רף , היו"ר המיועד של דירקטוריון כימיקלים לישראל , חזר בו מהכוונה 
לכהן כיו"ר דירקטוריון החברה . בהודעה שמסר אתמול לשרי האוצר והתעשיה , 
הסביר רף כי הסיבה לסירובו היא רצונו להמשיך בעסקיו הפרטיים ולייצג את משפחת 
מאייר . אתמול בשעות הבוקר המוקדמות , כונס דירקטוריון חברת וולפסון , 
הנשלטת על ידי משה מאייר , בו מכהן רף כדירקטור . דירקטוריון וולפסון החליט 
שלא לאפשר לרף לכהן כנציגה של משפחת מאייר וכיו"ר דירקטוריון כי"ל בו זמנית , 
בנימוק שתפקידים אלה גוזלים זמן רב . הנהלת רשות החברות הממשלתיות קיימה 
אתמול התייעצות באשר לאפשרות של ניגודי אינטרסים בין תפקידו המיועד של רף 
בכי"ל לבין עיסוקיו הפרטיים . בסופה של ההתייעצות החליטה רונית אברמסון , 
היועצת המשפטית של רשות החברות , כי על פי עיסוקיו הנוכחיים של איתן לא 
קיים חשש לניגוד אינטרסים . רף מסר ל"הארץ " : " הודעתי אתמול בצער רב כי 
במצב שנוצר אינני יכול לקבל את התפקיד המוצע בכי"ל . הודיתי לשרי האוצר 
ולשר התעשייה על האמון שנתנו בי " . בעקבות הודעת רף , נערכו אתמול התייעצויות 
קדחניות , בניסיון למצוא לו ממלא מקום . משלא נמצא כזה , הוחלט לבטל את 
ישיבת הדירקטוריון , שבה צריכה היתה להתקבל החלטת ההדחה . אולם , רפי 
איתן , היו"ר שאותו התכוונו להדיח , החליט לקיים בכל זאת את ישיבת הדירקטוריון . 
לאור זאת , החליט שר המסחר והתעשייה , אריאל שרון , בצעד חסר תקדים , 
להורות לכל חברי הדירקטוריון לא להופיע לישיבה . דירקטוריון כימיקלים לישראל 
ישוב ויתכנס מחר לישיבה רגילה . אם עד אז יימצא מועמד מתאים לתפקיד יו"ר 
הדירקטוריון , ייתכן שההחלפה תתבצע כבר אז . אחד המועמדים העיקריים ששמו 
הוזכר בהקשר זה הוא יוסי ורדי , המכהן כיום חבר דירקטוריון כי"ל . מועמד 
נוסף הוא ויקטור מדינה , המנכ"ל לשעבר של משרד האוצר . שופט בית משפט השלום 
בבאר שבע נעתר אתמול לבקשת עו"ד הנהלת כי"ל , נחום פיינברג , והוציא צו 
מניעה זמני , האוסר על עובדי מפעלי תרכובות ברום ומפעל פוספטים , שני מפעלים 
השייכים לכימיקלים לישראל , לחסום כניסת משקיעים זרים המעוניינים לרכוש 
את המפעלים . בבקשה שהוגשה אתמול לשופט טוען פיינברג , כי ביום ב וג אמורים 
להגיע משקיעים זרים למפעלי תרכובות ברום ולפוספטים , לאחר ששר האוצר , 
שמעון פרס , ושר המסחר והתעשייה , אריאל שרון , החליטו לעניין משקיעים 
זרים ברכישת כימיקלים לישראל . עוד נטען בבקשת צו המניעה , כי נודע שהעובדים 
מתכוננים למנוע כניסת משקיעים למפעל . הצו מכוון לכ006 מעובדי תרכובות ברום 
ול007 עובדי פוספטים . צו המניעה הזמני הוצא במעמד צד אחד . השופט איפשר 
לעובדים להשיב על הצו , והבוקר ב00 . 8 ייערך דיון בבית משפט השלום בנושא 
זה . עובדי מפעלי תרכובות ברום הודיעו , כי לא ישיבו על הצו , והבוקר 
יופיעו בבית המשפט רק נציגי פוספטים . ועד הגג של מפעלי כימיקלים לישראל 
בדרום הודיע אתמול , כי בכוונתו למנוע את כניסתם של משקיעים זרים , גם 
אם תופיע המשטרה . מקור משטרתי מסר " אנו פועלים על פי צו , ואם ינסו 
העובדים למנוע כניסת משקיעים , לא נאפשר זאת " . 
