דיסבורג ( מיוחד ל"ספורט הארץ " ) . איגור בלנוב , כדורגלן החיזוק הרוסי 
של רסיה מנשגלדבאך , נעצר בחשד גניבה מחנות כלבו בדיסלדורף . הוא הוחזק 
יומיים במעצר ושוחרר ביום שישי . הפרשה מעוררת סערה בגרמניה המערבית וזוכה 
לכותרות ענק . בלנוב ערך קניות בחנות הכלבו הגדולה סי אנד איי " בדיסלדורף , 
בחברת רעייתו ושני ידידים . אנשי הביטחון של הכלבו הבחינו , כי החבורה 
לוקחת עימה פריטים שונים בלי לעבור את הקופות . הם עקבו אחריהם וכאשר עזבו 
את הכלבו ונכנסו למכונית עצרו את בלנוב ומלוויו . בתא המיטען של המכונית 
נמצאו בגדי עור ופריטי לבוש אחרים , בשווי של 0002 מארקים גרמנים , שתמורתם 
לא שולמה . הוזמנה משטרה שעצרה את הכדורגלן הרוסי ואת הנילווים אליו . בפני 
חוקרי המשטרה טען איגוד בלנוב שאינו יודע דבר , וכי מעצרו טעות מצערת . 
רעייתו ומלוויו לקחו את האשמה על עצמם והודיעו , כי מעצרו של בלנוב אינו 
מוצדק . בחיפוש שנעשה בביתו של הכדורגלן החרימה המשטרה מסרטת וידאו . בינתיים 
מתנדבים עורכי דין מרחבי גרמניה ללמד סניגוריה על הכדורגלן הרוסי . קבוצתו 
יצאה בסוף השבוע בלעדיו לטורניר בשוייץ . הלמט גראסהוף , האיש החזק של 
רסיה מנשגלדבאך , מצוטט בעיתון " בילד " של היום : " אין בידינו פרטים 
מדוייקים על הפרשה המסעירה . מעולם לא היתה בורוסיה מעורבת בסקאנדל כזה . 
אני מקווה שיתברר , כי בלנוב נחשד לשווא . אם יתברר שהוא אשם , אולי 
נצטרך לשלחו הביתה " . 
