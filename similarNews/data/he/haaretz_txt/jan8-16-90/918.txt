ראש הממשלה יצחק שמיר , אמר לשר הקליטה , הרב יצחק פרץ , כי אין לו כל 
כוונה להקים במשרד ראש הממשלה מטה - על לקליטת גל - העלייה מבריה"ם , או 
קבינט מיוחד לקליטת העולים . בפגישה שהתקיימה שלשום ביוזמתו של השר פרץ אמר 
שמיר , שבכוונתו למנות יועץ מיוחד לענייני קליטה , שיתאם בינו לבין הגורמים 
האחרים העוסקים בנושא . שר הקליטה אמר לשמיר כי ישמח לשתף פעולה עם יועץ 
כזה . לדברי דוברת משרד הקליטה הדגיש שמיר , כי לא היתה לו כל כוונה לעקוף 
את סמכויותיו של השר פרץ , וכי יש לו בו אמון מלא . היום עומדת להגיע ארצה 
שחקנית הקולנוע הסובייטית לודמילה גורצנקו , שהיא אחת משחקניות הקולנוע 
המפורסמות בבריה"ם והשתתפה ב67 סרטים . גורצנקו תגיע בלוויית בעלה , קונסטנטין 
קונרויס , שהוא ממוצא יהודי ומשמש כמלווה המוסיקלי שלה . גורצנקו תופיע 
במשך שבועיים בפני עולים מבריה"ם בשמונה ערים בארץ , ותשמיע שירים וסיפורים 
על עבודתה בקולנוע . השחקנית הסובייטית תהיה האורחת של שני העיתונים הגדולים 
בשפה הרוסית המופיעים בארץ : " ספודניק " ו"נובוסטי - נידלי " . 
