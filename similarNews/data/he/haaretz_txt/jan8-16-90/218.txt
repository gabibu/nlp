שום למסחר יש כמה סוגי מניות הנבדלים בזכויות ההצבעה , ייאלצו בעתיד לגייס 
הון נוסף רק במניות העדיפות בזכויות ההצבעה , כך סוכם בישיבת דירקטוריון 
הבורסה שהתקיימה בשבוע שעבר . החלטת הדירקטוריון אושרה על - ידי הרשות לניירות 
ערך . החלטת הדירקטוריון תהיה בתוקף לגבי 06 חברות , שבהון המניות שלהן 
יש לפחות שני סוגי מניות , השונים בזכויות ההצבעה . המשמעות העיקרית של 
ההחלטה היא , שחברות שהונן מורכב גם ממניות יסוד ייאלצו בעתיד , כתנאי 
לגיוס הון , להנפיק את מניות היסוד , או לחלופין , לאחד את מניות היסוד 
עם ההון הרגיל של החברה . המגבלה החדשה תחול על כל הבנקים הרשומים למסחר 
במסגרת הסדר הבנקאיות , שבהונם יש מניות יסוד . כן תחול ההחלטה על החברות 
הבאות : בנק אדנים , הבנק לפיתוח משכנתאות , בנק לאומי למשכנתאות , משכן , 
כרמל , אוצר השלטון , הסנה , דלק , הכשרת היישוב , אוניקו , וחברת 
ההשקעות ירדן . חיים שטסל , יו"ר דירקטוריון הבורסה , מסר ל"הארץ " כי 
להערכתו , חלק הארי של החברות לא ירצו להנפיק את מניות היסוד ולוותר בכך 
על זכויותיהן העודפות . שטסל צופה כי מרביתן יכנסו אסיפות כלליות , שיחליטו 
על שינוי מבנה ההון בדרך של איחוד הון המניות , באופן שיפצה את בעלי השליטה 
על אובדן מניות היסוד . 
