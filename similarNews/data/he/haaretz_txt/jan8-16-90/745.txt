רשת מארקס אנד ספנסר הביעה באחרונה שביעות רצון מלאה , מההתקשרות הישירה 
שלה עם חקלאים בישראל המספקים לחנויותיה מלונים וסלרי . במכתב ששיגרה לחברת 
אגרקסקו , שבאמצעותה מתבצע הייצוא , מבקשת הרשת הבריטית להרחיב את היקף 
ההתקשרות . במכתב ששיגר באחרונה אחד ממנהליה הבכירים של הרשת , לאגף הירקות 
בחברת אגרקסקו , מביעה החברה את שביעות רצונה המלאה , מהפעלת שיטת ההתקשרות 
הישירה , המופעלת באמצעות אגרקסקו , בינה לבין חמישה מגדלים מצטיינים בישראל . 
" תוצאות הניסוי , היו עד כה מעודדות ביותר " כתב נציג הרשת , " והמכירת 
היו טובות בצורה משמעותית לעומת השנה הקודמת " . החברה ציינה במכתבה , כי 
איכות הסלרי ומלונים מסוג גליה שסופקו לה השנה , בעקבות ההתקשרות החדשה , 
היתה טובה מבעבר , ומעל הסטנדרט המסחרי המקובל , והמגדלים קיבלו תמורות 
גבוהות בהתאם . בעקבות הצלחה זו מבקשת הרשת להרחיב את ההתקשרת הישירה עם 
מגדלים בארץ , ולכלול בה גם גידולי תות שדה , מנגו , ענבים , ליצי , 
אבוקדו וחסה . מארקס אנד ספנסר התקינה בתחילת העונה , מכשירי פקסמיליה 
בבתיהם של חמישה מגדלים מצטיינים שהומלצו על ידי אגרקסקו ובמסגרת הסדר ניסיוני , 
מקיימת עמם קשר שטף להזמנת תוצרת ולביקורת על איכות התוצרת ושיעורי הפרמיה 
שלה הם זוכים . היקף העסקה הניסיונית הוגבל ל002 טון סלרי ו051 טון מלוני 
גליה בשנה , בעסקה בהיקף של כ053 אלף דולר בשנה . כשנחתמה העסקה ביקשה 
אגרקסקו לכלול בה גם עגבניות חממה ותות שדה , אבל במארקס אנד ספנסר טענו , 
שהם מעדיפים להתחיל את הניסוי בהיקפים צנועים . באחרונה , לאור הצלחת 
הנסוי , הנהלת הרשת הבריטית היא זו המבקשת לכלול בו מוצרים נוספים . 
