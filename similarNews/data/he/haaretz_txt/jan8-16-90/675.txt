השידור הישיר בטלוויזיה של מישחק גביע אירופה בין מכבי לברצלונה הערב בוטל . 
הסיבה : סנקציות של ועד העיתונאים בטלוויזיה . כל זה נכון לאמש . אפשר 
שהיום ישתנו פני הדברים . ברדיו ( רשת ב וגל"ץ ) יהיו שידורים רגילים . 
גם 5 תחנות רדיו ושתי תחנות טלוויזיה מספרד , יעבירו את המישחק בשידור 
ישיר . המישחק יועבר גם בשידור דחוי ב"ירספורט " ובשידור ישיר ברשת " שלום 
אמריקה " בארצות הברית . העיתונאים הספרדים שהגיעו עם ברצלונה עבדו אתמול 
שעות נוספות . צוות טלוויזיה ומספר עיתונאים הגיעו למועדון כפר המכביה , 
כדי לראיין את קני סימפסון כדורסלן מכבי רמת גן , שלפני 4 שנים שיחק בברצלונה 
וקלע את סל הניצחון שהכריע לזכותה את תואר האליפות . סימפסון היה נרגש מאוד 
מההתענינות בו , ואף ביקר את חבריו מברצלונה במלון הילטון בו הם מתאכסנים . 
021 האוהדים שהגיעו עם ברצלונה הם רובם אוהדים המלווים בדרך כלל את קבוצת 
הכדורגל של המועדון , אבל בגלל שף . ץ . ברצלונה הודחה ממישחקי גביע אירופה 
הם הצטרפו לכדורסלנים שמצליחים יותר . 
