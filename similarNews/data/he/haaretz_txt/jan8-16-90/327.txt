בצה"ל בודקים בימים האחרונים חשד , כי קצין צה"ל בדרגת סרן , המשמש בתפקיד 
ביטחוני במינהל האזרחי , השתמש בחומר המסווג " שמור " , לשם עבודה סמינריונית 
באוניברסיטה העברית בירושלים . מקורות צבאיים רשמיים אישרו אמש , כי אכן 
מידע כזה הגיע ואכן הוא נבדק . המינהל האזרחי נמנע זה שלושה ימים ממתן תשובות 
בנושא חקירתו של אותו קצין . על - פי החשד מדובר בסרן יגאל גבאי , שבתוקף 
תפקידו השתמש בחומר בשיחות רקע ובהנחות מצב לעבודה סמינריונית באוניברסיטה . 
סרן יגאל גבאי , משמש גם כמתורגמן במינהל האזרחי והתמחותו היא בנושא החמאס . 
לגבאי אישור ללימודים פעם בשבוע באוניברסיטה העברית בירושלים והוא לומד 
בחוג ללימודי המזרח התיכון . בשנה שעברה השתתף גבאי בסימנריון אם - איי של 
פרוף משה מעוז . הסמינריון עוסק בבעיה הפלשתינאית . במסגרת עבודה זו הגיש 
גבאי עבודה סמינריונית , על תנועת החמאס ברצועת עזה , ועל - פי החשד , 
השתמש בחומר שהוא מופקד עליו למעשהכן נבדק חשד , כי גבאי עשה שימוש גם 
בהערכות מצב ובשתי חוברות שעליהן נרשם סיווג " שמור " לעבודתו באוניברסיטה . 
פרוף משה מעוז אישר ל"הארץ " כי אכן עבודה כזו נתקבלה על - ידי גבאי והוא 
לא נתן עדיין ציון לעבודה . לדברי מעוז , הוא לא יודע אם בעבודה יש חומר 
ביטחוני מסווג . מקורות רשמיים מסרו אמש , כי אכן הגיע מידע בנושא הקצין 
והפרטים בנושא הזה נבדקים על ידי גורמי הביטחון השונים . 
