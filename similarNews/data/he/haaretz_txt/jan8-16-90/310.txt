שר החוץ משה ארנס אישר אתמול , כי יש בדעתו להפסיק את שירותו של השגריר 
עובדיה סופר בצרפת . ארנס אמר בהרצאה בפני איגוד הדוברים , כי לא יאפשר 
לאנשים לשהות בחו"ל תקופות כה ארוכות , " גם לא לשגריר בפאריס " . ארנס 
הודיע גם , כי הוא זימן ארצה לבירור , עוד השבוע , את עובדי השגרירות 
שתקפו בפומבי את הממונה עליהם . פרשת סופר עוררה סערה במשרד החוץ בירושלים . 
עובדים בכירים אמרו , כי הדרג המדיני היה אדיש זמן רב למתרחש באחת השגרירויות 
החשובות בעולם , אף שזה זמן רב היה ידוע להנהלת המשרד , על היחסים העכורים 
בין השגריר לבין רוב הכפופים לו דבר שגרם לשיבושים רבים בעבודה המדינית 
של השגרירות . באחרונה התלונן הנספח הצבאי בפאריס בפני מנכ"ל משרד החוץ ראובן 
מרחב , על שימוש שעשה סופר בכספי קרן שנועדה לפעולות תרבות בצה"ל , לצורך 
הזמנת תשעה עיתונאים לביקור בפרים . שניים מבכירי הסגל הדיפלומטי בשגרירות 
ישראל בפאריס הציר יצחק אבירן והמזכיר הראשון יהושע עמישב אמורים להגיע 
היום לארץ לשבוע ימים , ל"שיחות והתייעצויות " שעניינן המשבר בשגרירות 
ישראל בפאריס . על - רקע האווירה הקשה , שהשתררה ביחסי העבודה והאנוש בשגרירות 
בפאריס , ההנחה היא , כי בכוונתם של השניים לשטוח בפני הדרג המקצועי והמדיני 
בירושלים , את מה שמתואר בפי אחדים מאנשי הסגל , כ"יום - יום הבלתי - נסבל " 
בשגרירות . אותם אנשי סגל מייחסים את האווירה הקשה שהשתררה בשגרירות , 
לאישיותו ולשיטות עבודתו של השגריר עובדיה סופר . השגריר עצמו הכחיש בימים 
האחרונים , את הטענות בדבר ליקויים בתיפקודה של השגרירות , הטעים , כי 
זו מתפקדת " כרגיל ומצויין " וייחס את " הפרשה המלאכותית " למה שכינה 
" מערכה מכוונת שמנהלים נגדי שני אנשים ( הכוונה לאבירן , " מספר שתיים " 
של השגרירות , ולעמישב , המשמש כדובר השגרירות ) מי ששימש עד לפני חודשים 
אחדים כנשיא איגוד - הגג של הארגונים היהודיים בצרפת , תיאו קליין , פירסם 
אמש הודעה ארוכה מנוסחת בזהירות , לעתים באירונייה שבסופה הוא קורא לשר 
החוץ משה ארנס " לתת לעובדיה סופר ולרעייתו דורין שגרירות אחרת . . . 
" ; קליין מבהיר בהודעתו , כי בשעתו , משהגיע סופר לפאריס , באוקטובר 
3891 , הקביל את פניו בחום והגיש לו את כל הסיוע הנדרש ; ואולם " עם 
חלוף הזמן ( הכוונה לשבע שנות הכהונה של סופר כשגריר ) דברים משתנים " ; 
ההקשר הבעייתי של יחסי - האנוש ותיפקודה של השגרירות בפאריס החריף בימים 
האחרונים באורח ניכר , בעקבות הודעה מפתיעה שנשלחה לציר אבירם בדבר סיום 
כהונתו בצרפת בקייץ הקרוב ( לאחר שלוש שנים ) ; אחדים מאנשי השגרירות 
ייחסו הודעה זו ללחצים שהפעיל השגריר סופר בלשכת ראש - הממשלה בירושלים , 
על רקע יחסיו המתוחים - במיוחד , מזה תקופה ארוכה , עם אבירן . סופר 
הכחיש האשמות אלו וטען , כי לא היתה לו " כל מעורבות " בהסדרת סיומה של 
כהונת - אבירן . מלשכת ראש נמסר , כי אין כל קשר בין תכנון משרד החוץ לסיים 
את שירותו של סופר בפאריס , עם תום תקופת כהונתו לבין השערוריה שפרצה בשגרירות . 
הודגש שראש הממשלה לא הורה להחזיר את סופר לארץ בקיץ , בתום תקופת כהונתו , 
אלא רק הסיר את התנגדותו לסיום שירותו הממושך בפאריס . 
