יו"ר ועדת הכספים ח"ך אברהם שוחט ( מערך ) מתח אתמול ביקורת חריפה על מעורבותו 
של מנכ"ל כור , בני גאון , במגעים למכירת הקונצרן . ח"ך שוחט אמר כי מעורבותו 
של גאון חמורה לא פחות מזו של משה זנבר יו"ר בנק לאומי במכירת הבנק . שוחט 
ציין כי זנבר וגאון דאגו להבטיח לעצמם כי הקונים הפוטנציאלים יתחייבו כי 
הם ימשיכו בכהונתם . שוחט טילפן אל גאון ומסר לו על הביקורת שמתח עליו . 
שוחט אמר בדיון שקיימה אתמול הוועדה בנושא כור כי רוב הח"כים סבורים שהקונצרן 
אינו צריך להשאר בידי חברת העובדים . דובר כור , אמנון בר נוי , אמר כי 
המשא ומתן בעניין המכירה התנהל בצורה בלעדית בין הבנקים , האוצר וחברת העובדים . 
לדבריו , כל מעורבותה של כור או מנהליה , במידה והיה קיים כזה , היה 
במסירת אינפורמציה לגבי מבנה הקונצרן , לפי בקשת הבנקים . בישיבתה של סיעת 
הליכוד בוועדת הכספים נמתחה ביקורת חריפה על ההסתדרות שאינה מוכנה למכור 
נכסים במאות מיליוני דולרים המצויים ברשותה , כדי לסייע לכור ולמלא בכך 
את חובתה כבעלים . חברי הליכוד קבלו על ש"ההסתדרות מתנערת מכל אחריות לגבי 
הנעשה בקונצרן " . ח"ך דן תיכון ( ליכוד ) אמר כי ניתן להציל את כור אך 
ורק באמצעות מינוי מפרק מפעיל על ידי בית המשפט . " יש לנטרל את הקונצרן 
מלחצים פוליטיים , והדבר יכול להעשות רק על ידי מפרק מפעיל . על המפרק 
למכור את הקונצרן בחלקים " . הוא טען כי חברת העובדים נטשה את כור . ח"ך 
חיים רמון ( מערך ) אמר כי מי שחושב שאפשר להבריא את " כור " בלא סגירת 
המפעלים שהורידו את כור לשאול חי בשקר . יש למנות מפרק מפעיל תוך תיאום 
בין הממשלה , הבנקים המקומיים והזרים , והספקים . ח"ך יאיר לוי ( ש"ס ) 
טען כי ראשי חברת העובדים חשים כי האוצר הוא בור שאפשר לשאוב ממנו כל אימת 
שרוצים . הגיע הזמן שיפסיקו לשלוח ידיים חמדניות לכיס הציבורי המרוקן ממילא . 
ח"ך חיים אורון ( מפ"ם ) אמר כי יש לעכב את הפיתרון המוצע ועל הממשלה להישאר 
בתוך העניין לפרק זמן מסויים , תוך חתירה להפעלת הקונצרן על בסיס רווחי . 
ח"ך עדנה סולודר ( מערך ) אמרה כי אי אפשר לשחרר את הממשלה , הבנקים , 
וההסתדרות מאחריות . יש לתבוע ביצוע תוכנית הבראה ולא למהר ולמכור . ח"ך 
יגאל הורביץ ( ליכוד ) ציין כי יש לפעול בצורה אחראית כדי להבטיח המשך 
פעילות המפעלים הרווחיים וקיום התעסוקה . ח"ך דדי צוקר ( רץ ) הציע לקבוע 
תאריך יעד שלא יעלה על שלושה חודשים למכירת כור . זאת כדי למנוע מכירה 
בהולה מחד , וכדי למנוע את מתיחת ההכרעה בשאלת הבעלות על כור מעבר לנדרש . 
צוקר אמר כי יש לחסל את כור כחברת אחזקות בבעלות ההסתדרות , ולעשות כל 
מאמץ על מנת למכור את המפעלים הבודדים לבעלות חדשה שתבטיח ניהול כלכלי יעיל . 
קפידבינמשרד האוצר ביקש את אישור הוועדה להעברת 7 . 3 מיליון ש"ח לחידוש 
צי כלי הרכב . כמו כן , ביקש אישור להעברת 3 . 11 מיליון ש"ח למשטרת ישראל 
בשל הגברת הכוחות בעקבות האינתיפדה . האוצר גם ביקש להעביר 4 . 7 מיליון 
ש"ח למגדלי הכותנה בגין נזקי השרב . ועדת המים דחתה אתמול את ההצבעה בבקשה 
להעלות את תעריפי המים ב%5 . 41 בעקבות העלאת תעריפי החשמל . חברי הועדה 
החליטו לדחות את ההצבעה עד לשבוע הבא , שבו יתקיים דיון עקרוני בנושא בהשתתפות 
שר האוצר ושר החקלאות . 
