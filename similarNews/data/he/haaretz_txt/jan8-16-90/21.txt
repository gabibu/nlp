( ע ) . אליהו חווה , בן 22 מרמלה , הואשם בסוף - השבוע בבית - המשפט 
המחוזי בתל אביב בקניית שני אקדחי משטרה מאיש משמר הגבול , כדי להעבירם 
לתושב השטחים הפעיל בארגון הפגנות , שביקש לעשות בהם שימוש במסגרת ההתקוממות 
בשטחים . התובע טען כי תושב הכפר יאטה שליד חברון , ואסם אבו - זהרה , 
בן 32 , ביקש מחברו , הנאשם אליהו חווה , להשיג לו נשק המיועד לשימושו 
במסגרת האיניתיפאדה . לטענתו , חווה פנה בתחילת דצמבר 98 אל משה קיאק , 
שוטר בשירות חובה במשמר הגבול , וביקש לקנות ממנו נשק . השוטר השיב בחיוב , 
דיווח לממונים עליו , וקיבל את אישורם והדרכתם לביצוע העסקה . לטענת התביעה , 
לאחר ימים אחדים נפגשו חווה וקיאק בחדר השירותים של התחנה המרכזית ברמלה . 
חווה מסר לשוטר 002 , 1 ש"ח וקיבל ממנו שני אקדחי אף - אן משטרתיים ומחסניות 
תואמות . הנאשם נעצר מיד אחר כך על - ידי שוטרים שארבו לו . התביעה מבקשת 
מבית - המשפט לעצור את חווה וחברו הערבי אבו - זהרה עד תום ההליכים . 
