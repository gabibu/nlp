דרוזים , חברי המועצה הציונית , יצאו אתמול בהפגנה מול משרד ראש הממשלה , 
בתביעה לממש את החלטת הממשלה מלפני שנתיים להשוואת זכויות התושבים הדרוזים 
לאלה של היהודים . בין המפגינים , שייחים בלבוש מסורתי , מנהיגי העדה , 
ראשי מועצות וצעירים , תומכי מפלגות שונות . המכנה המשותף של המפגינים , 
הוא חברותם במועצה הציונית , המאגדת כ0002 דרוזים המגדירים עצמם כציונים . 
בין הסיסמאות והקריאות בהפגנה : " לא נסכים להישאר חיילים סוג א , ואזרחים 
סוג ב ; כדורי האוייב אינם מבחינים בין יהודים לדרוזים . למה עושה זאת 
ממשלת ישראל ? " . אנחנו הדרוזים החיובים במדינת ישראל " , קרא השייח זאכי 
זאהר מעוספייה , " כולנו פה חיוביים , יותר חיוביים מיהודים . אין לנו 
דו - קיום , רק חד - קיום משותף " . בתביעה להשוואת תנאי הישובים הדרוזים 
לאלה היהודים , נשמעה גם דרישה לא להכפיף את הדרוזים לשר אהוד אולמרט , 
המופקד על המיעוטים , אלא לטפל בענייניהם במסגרת כל משרדי הממשלה , בדומה 
לטיפול באוכלוסיה היהודית . אחת הסיסמאות , שנישאה גם באנגלית , קראה : 
" אולמרט , משרדך בביתך , לא בביתנו " . הדוברים הדגישו , כי אין הם 
רואים עצמם כחלק מן המיעוטים עליהם מופקד משרדו של אולמרט , אלא כחלק בלתי 
נפרד מעם ישראל . מגיד חסייס , מנהל בית ספר בדליית אל כרמל , קרא בהפגנה : 
" אולמרט , דו - קיום תעשה עם אוייביך , שהם אויבינו . אין יהודי טוב 
יותר מדרוזי . אנחנו עם אחד , וחד - קיום אחד " . בהפגנה התלהטו הרוחות 
והמשטרה נדרכה לאחר שהונף הדגל הדרוזי . עלי סאלאח , רכז תרבות , סיפר 
כי במקרים רבים הוכו דרוזים שהניפו את דגלם על ידי המשטרה או הציבור , שאינו 
מבחין בין אש"ף לדגלם , שצבעיו פסים בירוק , אדום , צהוב , כחול ולבן . 
קפידבינלאחר כשעה יצא אל המפגינים השר משה ארנס , בעיצומה של ישיבת הממשלה . 
" הצדק אתכם " , אמר ארנס למפגינים . " הממשלה לא עשתה מה שהיתה צריכה 
לעשות . אני אתכם במאבק הזה ויחד נשיג את השוויון " . ארנס הדגיש , כי 
דאג לשתף דרוזי בקורס הצוערים האחרון שמקיים משרד החוץ . כאשר הגיע למקום 
ההפגנה השר אולמרט , ליוו אותו המפגינים בקריאות : " לא , לא , אולמרט " . 
כשדבריו מופרעים בקריאות ביניים ובביטויים קולניים של אי שביעות רצון , 
אמר אולמרט כי על משרדי הממשלה לקלוט דרוזים בפרופורציה למספרם באוכלוסיה . 
האני סיף , ראש מועצה לשעבר , הטיח בפני אולמרט כי רק לפני שבועיים אמר 
בפגישה במשרדו : " הדרוזים לא עושים לנו טובה שהם משרתים בצה"ל " . אולמרט 
הוסיף , כי בעיית הדרוזים היא בת שנים רבות , ויש להם בסיס לגיטימי לבוא 
בדרישות מן הממשלה . משלחת של המפגינים העבירה עצומה לשמיר , באמצעות יועצו , 
ישכר קציר . 
