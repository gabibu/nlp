לוס אנגלס ( ע"ר וע"ץ ) . יו " ר חברת הנפט האמריקאי " אטלנטיק ריצפילד " , 
לודריק קוק , הודיע שלשום כי החברה תשקיע עד שני מיליארד דולר בחמש השנים 
הקרובות בפיתוח דלקים נקיים יותר והפולטים פחות חומרים מזהמי אוויר . אנו 
מקווים לשנות את כל דגמי הדלק שלנו , הן הדלק הרגיל והן הדלק המשובח חסר 
העופרת על מנת שיפלטו פחות חומרים מזהמים לאחר השריפה במנוע " , אמר קוק 
במכתב למערכת " לוס אנגלס טיימס " . הון ההשקעה עשוי להגיע ל - 2 מיליארד 
דולר בחמש השנים הבאות . " אטלנטיק ריצפילד " , המופיעה בשם המקוצר " ארקו " 
היא חברת שיווק הדלק הגדולה ביותר בקליפורניה וכבר עכשו הכניסה לשיווק דלק 
חימום נקי יותר והעלתה את איכות הדלק לרכב בדרום קליפורניה . איזור זה , 
במיוחד מחוז לוס אנגלס , סובל זה שנים רבות מן הערפיח הכבד ביותר בארצות 
הברית . 
