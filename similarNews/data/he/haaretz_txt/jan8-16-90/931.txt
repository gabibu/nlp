קונצרן כור וקיבוץ כפר הנשיא מתכוונים להוציא הבוקר לחופשה את 051 עובדי 
מפעל " הבונים צמרת " וזאת על רקע ניסיונות למכור את המפעל . מזכיר מועצת 
חצור הגלילית יצחק קבילו אמר כי הבוקר מתכוונים העובדים להתייצב בקיבוץ כרגיל , 
אבל אם ייתקלו בשערים סגורים הם מתכוונים לפלוש לחדר האוכל של הקיבוץ . 
הפועלים קיבלו בסוף השבוע הודעה כי הם מוצאים לחופשה , מפני שהמפעל שמייצר 
ברזי נירוסטה אמור להימכר לאחר שנקלע לחובות של 11 מיליון דולרים . כמה 
משקיעים כבר גילו עניין במפעל . קבילו אמר כי אם ייסגר המפעל , תהא זאת 
מכת מוות לתושבי חצור הגלילית ולפועלים מממקומות נוספים בגליל . הוא שיגר 
מברקים לשרים הנוגעים בדבר ולראשי קונצרן כור שימנעו את סגירת המפעל . 
