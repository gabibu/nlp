בתוכנית העבודה החדשה של צה"ל לשנים הקרובות שהציג השבוע הרמטכ"ל בפני שר 
הביטחון בעקבות הצורך לקצץ 004 מיליון ש"ח בתקציב צה"ל בשנה הקרובה , לא 
מתוכנן המשך פרויקט הצוללות לחיל הים . המלצת המטה הכללי של צה"ל היא שבנסיבות 
החדשות שנוצרו , אין מקום להמשיך בפרויקט . אולם , ההחלטה הסופית על עתיד 
שתי הצוללות מסוג דולפין שהאצורות להיבנות בגרמניה בעלת של 765 מיליון דולר 
תתקבל בימים הקרובים על ידי שר הביטחון . הסיכוי שבכל זאת יימשך פרויקט 
הצוללות מותנה בעיקר באפשרות של דחיית תשלומים למספנות הגרמניות ופריסה שונה 
של חוזה הבנייה שנחתם לפני כחודשיים , ושל החוזה על מערכות הנשק של הצוללות 
שאמורות להיחתם בקרוב . לראשי מערכת הביטחון וצה"ל אין כוונה לבקש תוספת 
תקציב מהממשלה לצורך מימון פרויקט הצוללות , ואם תהיה החלטה חיובית של השר 
רבין על המשכת הפרויקט היא תחייב את צה"ל להתאים עצמו במסגרת התקציב שכבר 
נקבעה . בפגישה שהתקיימה השבוע בין הרמטכ"ל רב אלוף דן שומרון ושר הביטחון 
הציג הרמטכ"ל את תוכניות הקיצוץ בזרועות השונות של צה"ל והתוכניות קיבלו 
את אישור העקרוני של השר . אחד התחומים הנוספים שבהם מתכנן צה"ל לקצץ בשנה 
הבאה לנוכח העובדה שלא קיבל השנה פיצוי עבור הוצאות האינתיפאדה , הוא מספר 
אנשי המילואים הנשלחים לשרות בשטחים . בשנתיים הראשונות של ההתקוממות הוצאו 
בשטחים 5 . 2 מיליון ימי מילואים לשנה , והשנה יקוצץ המספר בחצי מיליון . 
תחומים אחרים שבהם מתוכנן קיצוץ הוא במספר משרתי הקבע בצה"ל , מספר העובדים 
האזרחיים בצה"ל , קיצוץ במלאים לשעת חרום וחזרה למשטר אימונים מצומצם שהיה 
בצה"ל בשנה שעברה . במקביל , יקטין צה"ל רכישות שתוכננו בתעשיות הביטחון 
ומספר פרויקטים לפיתוח אמצעי לחימה , בעיקר של חילות היבשה , יידחו . 
