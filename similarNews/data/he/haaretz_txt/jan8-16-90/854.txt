וארשה ( ע"ר וע"ץ ) . קבוצה של אנרכיסטים , שהניפו דגלים שחורים וצעקו 
" להוריד את המחירים " , השתוללו בחוצות וארשה ביום שישי , ניפצו חלונות 
בבית הסנט ובמשרדי המפלגה הקומוניסטית ופרצו למלון יוקרתי . הקבוצה צעדה 
לאחר מכן למטה של תנועת סולידריות , ואנשיה קרעו מעל הקירות כרזות עם דיוקנו 
של לך ואלנסה . המתפרעים השמיעו עלבונות נגד שר העבודה מטעם סולידריות יאצק 
קורון שקרא להקמת של תחנות לחלוקת מרק כדי לסייע לעניים שנפגעו ממדיניות 
הצנע הממשלתית . בעקבות ניפוץ החלונות בבניין הסנט על ידי כ002 אנרכיסטים , 
הופסקו הדיונים בתקציב הצנע הממשלתי . לאחר ששומרי הבניין מנעו את פריצתם 
לתוך הפרלמנט , המשיכו המתפרעים לעבר בניין המפלגה הקומוניסטית , שברו 
מספר חלונות וזרקו פנימה פצצות תבערה . האש כובתה מייד . קרוב ל001 מפגינים 
צעדו לאחר - מכן אל תוך אולם הקבלה במלון " אינטרקונטיננטל " , אך נחסמו 
כאשר ניסו להכנס למסעדה . לאחר מכן צעדו לעבר משרדי תנועת סולידריות . המשטרה 
לא התערבה במסע ההשתוללות שנמשך כשעתיים . אמצעי הצנע בהם נקטה הממשלה החל 
מה1 בינואר נועדו לרסן את האינפלציה שהגיעה לשיא שנתי של % 055 ב9891 , וגרמה 
לירידה של % 02 בהכנסה הריאלית ולאבטלה נרחבת בפולין . 
