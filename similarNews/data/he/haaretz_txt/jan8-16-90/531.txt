עו"ד דוד גלס אומר כי ההתקשרות בין משרד הפנים למשרדו לצורך טיפול בהסדר 
פריסת החובות של הרשויות המקומיות היתה " טעות בשיקול הדעת " . לאחר חוות 
הדעת של היועץ המשפטי לממשלה , שמתח ביקורת חריפה על ההתקשרות , אמר גלס : 
" היינו צריכים להיות ערים לרגישות הציבורית , אבל פעלנו בתום לב . היום 
לא הייתי לוקח על עצמי את העבודה הזו בגלל אותה מראית עין שיש טעם לפגם בהתקשרות 
כזו " . עו"ד גלס , שהוא ממקורביו של שר הפנים , ומשמש כיועץ המשפטי של 
ש"ס , אמר כי לא העלה על דעתו שתהיה תגובה ציבורית חריפה כזו להתקשרות . 
" היום אני מכה על חטא " , אמר . " עשינו טעות . היינו צריכים לדאוג 
שמשרד הפנים יפנה לקבלת אישור להתקשרות " . עו"ד גלס אמר גם כי ועדת החוקה 
חוק ומשפט היתה צריכה לזמן אותו ואת שותפיו לדיונים שעסקו בעניינם , ולתת 
לו את ההזדמנות להשיב על הטענות . 
