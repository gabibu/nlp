פועלי מפעל המתכת בקיבוץ חניתה , הפגינו אתמול בצהריים בחצר המפעל שבקיבוץ , 
במחאה על סגירתו על - ידי ההנהלה . אתמול בשעות הבוקר ניסו הפועלים לחסום 
את כביש הצפון , ואולם בהתערבות מועצת הפועלים בנהריה נמנע הדבר והציר נפתח 
לתנועה . בינתים זימן את הצדדים בית - הדין האיזורי לעבודה בחיפה , שדן 
אתמול בבקשה להוצאת צו מניעה לסגירת המפעל , לדיון האמור להתקיים היום בבוקר . 
אתמול אחר - הצהרים התכנס פורום ועדי העובדים , ודן בצעדים להחרפת המאבק 
בהנהלת המפעל . מפעל המתכת בקיבוץ חניתה , שעל גבול הצפון , מעסיק 071 
עובדים , המייצרים להבים לחיתוך . מרבית הפועלים במפעל מתגוררים בישובים 
הסמוכים לקיבוץ . כזכור הודיעה הנהלת המפעל בשבוע שעבר , על כוונתה לפטר 
91 מעובדי המפעל , בעת שהתנהל משא ומתן עם ועדי העובדים על תוכנית הבראה 
למפעל שנקלע לאחרונה לקשיים . בעקבות העיצומים שנקטו העובדים , מיהרה ההנהלה 
והורתה על ניתוק המים , החשמל והטלפון , ובכך סגרה למעשה את המפעל . למקום 
הובאו מאבטחים מחברת שמירה ואלה מונעים מעובדי המפעל לכלות את זעמם ברכוש . 
חלק גדול מהעובדים המושבתים יצא לקיבוץ , שם התקיימה שביתת שבת על הדשא . 
לטענת העובדים הם נתנו את כל אונם לשגשוגו של המפעל שהיה במשך 03 שנה בבעלות 
חניתה וכתוצאה מכך נהנה הקיבוץ . עתה יש למפעל חובה מוסרית לדאוג לעובדים 
ולמנוע את זריקתם לכלבים הוסיפו העובדים . מועצת פועלי נהריה , הכריזה 
יחד עם ועד העובדים על סיכסוך עבודה , ודרשה לפטר את מנכ"ל המפעל בנימוק : 
" כל מה שהוא רוצה זה לסגור את המפעל כפי שעשה במפעלים אחרים " . משרד התעשייה 
והמסחר יקיים ב41 בינואר דיון עם משרד האוצר בדבר אפשרות לסייע למפעל המתכת 
כור - חניתה . ראש המועצה המקומית שלומי , יהודה לנקרי , פנה בעניין הסיוע 
לגורמים הנוגעים בדבר . נמסר לו , כי ספק אם ניתן יהיה לסייע למפעל הנמצא 
בבעלות משותפת של כור וחניתה , היות וכל אחד מהשותפים קיבל כבר מהאוצר סיוע . 
