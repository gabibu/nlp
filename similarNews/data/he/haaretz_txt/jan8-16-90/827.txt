ביקורת על ביתן ישראל שארגן משרד התיירות ביריד הבין - לאומי לתיירות בלונדון , 
הושמעה בשבוע שעבר על - ידי גורמי תיירות , אשר נטלו חלק בתערוכה . תיאור 
האירועים והשגות לגבי ביתן ישראל בנושאים מסוימים , אף כלולים בדין וחשבון 
פנימי , אשר הגיע ממנהל לשכת התיירות הממשלתית של ישראל בבריטניה , יוסף 
צוריאל לראש האגף לעידוד תיירות עוזי מיכאלי . הסקת המסקנות והפקת הלקחים , 
אמורים לשמש את משרד התיירות לקראת הקמתו של ביתן ישראל ביריד התיירות הבינ"ל 
ראשון במעלה בחשיבותו אי . טי . בי , אשר יתקיים במערב ברלין בחודש מארס . 
היתה זו הפעם הראשונה בה משרד התיירות לקח על עצמו את הטיפול העיקרי בארגון 
ביתן ישראל ביריד בינ"ל , בשיתוף עם גורמי ענף התיירות ברחבי הארץ . עיקר 
הטענות היו ביחס לארגון ומבנה הביתן של ישראל ביריד התיירות הבינ"ל וו . 
טי . אם בבריטניה , הנחשב לשני בדרגת חשיבותו בענף התיירות העולמי , לאחר 
היריד בגרמניה המערבית ואשר התקיים בחודש שעבר . במיוחד הושמעו טענות ביחס 
לארגון ולמספר המשתתפים בביתן , ביומו הראשון של היריד . מנכ"ל משרד התיירות , 
אברהם רוזנטל , אמר בתגובה , כי המבחן של יריד תיירות בינ"ל מוצלח , 
אינו גודל הביתן ואיכות הקישוטים בלבד אלא ובעיקר ההצלחות העסקיות . " נכון 
הוא שביום הראשון הופתענו ממספר המשתתפים , כאשר תכננו 21 תאים לתצוגה והופיעו 
021 סוכני נסיעות ומלונאים מישראל ולא רצינו להשיב ריקם את פני אף לא אחד 
מהם . גורמי התיירות אשר נטלו חלק ביריד , השיגו עיסקאות טובות מאוד . 
הבעיות אשר התגלו ביום הראשון , נפתרו במשך הלילה , ע"י הצוות המסור של 
משרד התיירות " , אמר . לדברי מנכ"ל משרד התיירות , היו המלונאים וסוכני 
הנסיעות שותפים מלאים לוועדת ההיגוי אשר הוקמה לקראת היריד . " היתה זו 
הפעם הראשונה מזה שנים , שבה הוביל משרד התיירות את ביצוע הנושא , כפי 
שיעשה בירידי התיירות הבינ"ל בשנה הקרובה . ייתכן שהיו גורמים מועטים , 
אשר לא היו מרוצים מכך " , אמר רוזנטל . 
