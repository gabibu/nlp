המו"ם בין נציגי הסיעות החרדיות בכנסת לבין משרד האוצר בענין העברת כ09 מיליון 
ש"ח מתקציב המדינה עבור המוסדות הייחודיים , המקורבים להן , עלה על שרטון . 
בפגישה שנערכה אתמול בין סגן שר האוצר , יוסי ביילין , לח"ך מנחם פורוש 
מאגודת ישראל הביע פורוש את התנגדותו להעברת כספי היחודיים למוסדות דרך תקציב 
המדינה על פי קריטריונים , כפי שתבעה סיעת דגל התורה . ביילין הפנה את 
פורוש לשר האוצר שמעון פרס וזה אף נפגש עימו אתמול בענין זה . סיעת דגל התורה 
הודיעה כי איננה תומכת בהעברת הכספים למוסדות על פי רשימות שמיות שיוגשו 
לוועדת הכספים כפי שאירע בשנים האחרונות , אלא שכל כספי הייחודיים יועברו 
למוסדות על ידי המשרדים הנוגעים בדבר כמו חינוך ודתות , ועל פי קריטריונים 
שווים ואחידים . בשאר המפלגות קיימת התנגדות להצעה זו ולפיכך טרם הושגה 
הסכמה בענין בין כל המעורבים בפרשה . 
