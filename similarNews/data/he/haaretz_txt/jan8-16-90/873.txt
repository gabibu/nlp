אחרי ארבעה מחזורים בבית הגמר עדיין מוקדם לעשות סיכומים , בפרט שכל שבוע 
צופן בחובו מאבק חדש . מאזן הביניים של מכבי תל אביב לא רק שאינו מחמיא , 
אלא מצביע על כל הסיבות שלא להיות אופטימיים לגבי סיכויו לעלות לפיינל - 
פור בסארגוסה . אבל מאחר והיו דברים מעולם , ומכבי תל אביב כבר התאושש 
גם מפתיחה גרועה כמו העונה , תהיה זו שטות גמורה לסתום את הגולל על אפשרויות 
ההתאוששות שלו . למכבי תל אביב סגל שחקנים מוכשר ומנוסה . אם לא יהיו תקלות 
לא מתוכננות , כמו פציעות , ההשתפרות היא בלתי נמנעת כי גרוע יותר אי אפשר . 
השאלה היא , איזו מידת שיפור דרושה לשינוי המאזן השלילי שכבר הושג , מול 
האריות שבחבורה . כבר ביום חמישי הקרוב צפוי לאלוף ישראלי מיבחן קשה מאד , 
נגד אלופת אירופה יוגופלסטיקה באולמה הביתי בספליט . היוגוסלווים הצעירים 
שאבו ביטחון עצום מאז זכו בגביע אירופה על גבו של מכבי תל אביב ב - 4 באפריל 
במינכן . השנה הם מפגינים כדורסל מעולה בצד בגרות . ההוכחה לכך היתה , 
למשל , בשבוע שעבר כשפיגרו בהולנד ב - 01 נקודות נגד דן - הלדר במחצית , 
אך כשחזרו מן ההפסקה כבר היתה זו אופרה אחרת , בה כיכבו טוני קוקוץ ודושקו 
איוואנוביץ עד לניצחון 3867 . יוגופלסטיקה ניצחה בכל ארבעת מישחקיה עד כה 
בבית הגמר והיא היחידה שלא נוצחה . בביתה כבר הביסה את ברצלונה ( 6837 ) 
ואת לימוז ( 30138 ) . אבל אצל מכבי תל אביב לעולם אין לדעת . בשנה 
שעברה , במהלך סידרת ניצחונות חוץ מדהימים , לא פסחו התל אביבים גם על 
ספליט וניצחו 6858 , מסל בלתי נשכח של דורון גמצי בשניה האחרונה . נקודת 
ציון נוספת , אם תרצו : מכבי תל אביב היה האחרון שניצח את יוגופלסטיקה 
בגביע אירופה לאלופות , ב - 32 למארס 9891 , בהיכל הספורט ביד אליהו . 
מאז ניצחו היוגוסלווים ב - 8 מישחקים רצופים : שניים במינכן , שניים בשלב 
המוקדם העונה ו - 4 בבית הגמר . ניצחון בספליט ישנה את אוירת התבוסתנות 
מהקצה לקצה , אבל כדי להשיגו יהיה על שחקני מכבי לשפר מאד את יכולתם : 
לשלוט מתחת לסלים , לשמור הרבה - הרבה יותר טוב ולהפתיע את היוגוסלווים . 
העונה כבר נפגשו שתי הקבוצות שלוש פעמים בטורנירים בין לאומיים ; יוגופלסטיקה 
ניצחה פעמיים ומכבי פעם אחת . המאמן טד אואנס צריך להכיר את היריב טוב מאד , 
ולכן הגיע הזמן שישלוף מהשרוול משהו לא שיגרתי , שישבש את המישחק הקבוצתי 
המעולה של יוגופלסטיקה . מפספבינניצחון או הפסד בספליט לא ישנה את העובדה , 
שאת מירב המאמץ יהיה על מכבי להפנות למישחקים נגד אריס סאלוניקי ופיליפס 
מילאנו . במצב הקיים , אם כי זה נתון לשינויים , יצטרך מכבי לסגור את 
הפער השלילי בגלל הפסדיו הביתיים נגד שתי קבוצות שעדיין לא יצרו לעצמן 
יתרון , בניצחון חוץ על אחת ם - 6 הבכירות . אם נצא מתוך הנחה ש - 6 הראשונות 
ינצחו במישחקי החוץ בפוזנאן ובדן - הלדר , הרי שטבלה פנימית בין 6 הראשונות 
של יחס ניצחונות החוץ והפסדי הבית בינן לבין עצמן , מורה על יתרון ליוגופלסטיקה 
( ניצחון במילאנו ) ולברצלונה ולימוז ( ניצחון בתל אביב ) . אריס לא 
ניצחה בחוץ ולא הפסידה בבית . ואילו לפיליפס מילאנו שנוצחה בבית נגד ספליט 
יש מאזן שלילי כמו למכבי , עם שני הפסדים ביתיים . כדי לשנות את המאזן 
השלילי יהיה על מכבי לנצח בסאלוניקי ובמילאנו , וכמובן בכל יתר המישחקים 
הביתיים , מתוך הנחה שהיריבות הללו לא יגנבו ניצחון מפתיע מול שלוש המובילות . 
נראה מסובך , אבל אפשרי , כאשר נותרו עוד 01 מישחקים ויותר מחודשיים וחצי 
עד למחזור האחרון ב - 92 במארס . על אף ההפסד לברצלונה , נהנו כדורסלני 
מכבי תל אביב ממנוחה בסוף השבוע ובוטל האימון הקבוע של מוצאי שבת . היום 
יתחדשו האימונים , מחר ישחקו בירושלים נגד הפועל המקומי בליגה , וביום 
שלישי בבוקר תצא הקבוצה לספליט בטיסה לא ישירה . מפספבינמכבי רמת גן והפועל 
חולון יחזרו השבוע לפעילות בגביעי אירופה בשני מישחקים ביתיים . מכבי רמת 
גן המשתתף בטורניר למחזיקות גביע , שניצח את סאנאייר אוסטנדה בבלגיה ונוצח 
בביתו על ידי הקבוצה הליטאית זאלגיריס קובנה , יתמודד ביום שלישי באולם 
האוניברסיטה בתל אביב עם השניה בליגה האיטלקית , קנור בולוניה , המפגרת 
ב - 2 נקודות אחר המובילה סקאווליני פזארו . לבולוניה שחקנים מעולים . 
שני האמריקאים שלה , קלמון גונסון ( 80 . 2 ) ומייקל ריי ריצארדסון , 
הם שחקני אן . בי . איי . לשעבר . ריצארדסון מוכר לנו מהתקופה בה שהה 
בישראל בקבוצת הפועל רמת גן , אך לא הורשה לשחק , בגלל בעיות סמים שהיו 
לו בארצות הברית . עתה , בעונה השניה שלו בבולוניה , הוא מפגין יכולת 
מעולה . גם הבין לאומיים האיטלקים בינלי , ברונמונטי והמתאזרח סילבסטר 
עושים חיל . מכבי רמת גן יצטרך להיות במיטבו כדי לזכות בניצחון . היעדרו 
של ארל ויליאמס ממישחק הליגה של רמת גן הערב בקרית מוצקין , בגלל עונש הרחקה , 
ישבש את הכנות הקבוצה . מצד שני ידוע , שארל לא מושפע מחוסר מישחקים או 
אימונים . הפועל חולון , אשר איים לא להופיע להמשך המישחקים בגביע קוראץ 
בגלל בעיות כספיות , ישחק למרות הכל . אחרי שני הפסדים לפאניוניוס היוונית 
ואפס פילזן הטורקית , מקווים בחולון לזכות סוף סוף בניצחון מול היריבה הסובייטית 
אלמה - אטה . בשורות הקבוצה מקאזאחסטאן מופיע אחד מכוכבי נבחרת ברית המועצות , 
ואלרי טיכוננקו . ניצחון ביתי בהפרש גבוהה יותיר שמץ תקווה לחולונים לעלות 
לחצי הגמר . 
