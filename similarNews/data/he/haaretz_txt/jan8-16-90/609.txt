( ע ) . כתבי אישום נגד ארבעה מתושבי מחנה הפליטים אל - מועזי , הוגשו 
לבית המשפט הצבאי בעזה . הארבעה מואשמים בחטיפה וברצח תושב מחנה הפליטים , 
בתקיפת אחרים בסכינים ובאמצעים אחרים ובזריקת בקבוקי תבערה על סיורים של 
צה"ל . כתבי האישום , בחתימת התובע הצבאי הראשי בעזה , סא"ל דורי ברקל , 
הוגשו נגד נאצר סעיד מוחמד אל - רארבאווי , בן 32 , חסן עיד מרזוק אבו - 
סנידא , בן 22 , מוחמד חסן מוחמד אל - עידי , בן 82 , ועבד אל - ראוף 
אחמד סלימאן אל - טלאע , בן 92 . הארבעה מואשמים , כי בתחילת שנת 9891 
חטפו ורצחו את גאסר קרנאווי , שנחשד על - ידם בשיתוף פעולה עם ישראל . 
הם חטפו אותו מביתו , הובילו אותו לפרדס סמוך כשהוא כפות ועיניו קשורות , 
וחקרו אותו באלימות , תוך שהם מכים בו קשות . בערב הועבר החטוף לבור ספיגת 
שופכין , מתחת למיבנה שירותים , שם המשיכו לחקור אותו , תוך שהם מקליטים 
את תשובותיו . לאחר החקירה , השאירו אותו בבור , כאשר פיו חסום וידיו 
כפותות לאחור . למחרת מצאו אותו הארבעה כשהוא מת מחנק וקברו אותו בבור השופכין . 
בסעיף האישום השני מצויין , כי הארבעה מואשמים בכך שתקפו בסכינים ובצינור 
ברזל את איברהים רארבאווי וסנא רארבאווי , שנחשדו על - ידם בסיוע לשלטונות 
ובניאוף . הארבעה מואשמים גם בהתזת מי - אש על פניו של עאסם חסונה , שנחשד 
בשיתוף פעולה עם ישראל . בסעיף האישום הרביעי , מואשמים הארבעה בידוי בקבוקי 
תבערה על סיור של צה"ל . איש לא נפגע ולא נגרם נזק באירוע זה . 
