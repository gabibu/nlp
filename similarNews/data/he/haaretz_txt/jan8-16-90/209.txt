דבלין ( ע"ץ ) . לגרמניה המזרחית תהיה כל הזכות להצטרף לשוק האירופי המשותף 
הודיע נשיא הקהיליה האירופית , זאק דלור , בראיון שראה אור בדבלין שלשום . 
" גרמניה המזרחית היא חברה פוטנציאלית של הקהיליה האירופית , אמר דלור 
שבא לביקור בדבלין , בראיון ל"אייריש טיימס " . " המכשול הוא הסכם יאלטה 
( שנחתם לאחר מלחמת העולם השניה ) , המלחמה הקרה והמשטר הקומוניסטי . 
אם אלה יבוטלו , בני העם המזרח גרמני , בעצם היותם גרמנים , יהיו חברים 
פוטנציאליים של הקהיליה . זה פשוט ביותר " , הוא הדגיש . דלור אמר כי כאשר 
מנהיגי גרמניה המערבית אישרו את הסכם רומא על הקמת השוק המשותף " הם יצאו 
בהצהרה מיוחדת לפיה , במידה שגרמניה תתאחד מחדש , נתחשב בכך בכל מסגרת 
אירופית שתקום . משמעות הדבר היא שבמידה שמזרח גרמניה תהפוך לדמוקרטיה פלוראליסטית 
ותנהיג משק כלכלי פתוח , יש לה בהחלט מקום בקהיליה האירופית , כפי שהיא 
קיימת כיום " . דלור נמנע מלדון בראיון בהשלכות הבטחוניות של צעד כזה , אולם 
חזר ואישר את מחוייבותו לתפקיד הבטחוני שיהיה מוטל גם בעתיד על 21 חברות 
הקהיליה האירופית . 
