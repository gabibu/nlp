( ע ) משרדי המכס יועברו בקרוב מנמל אשדוד אל בניין הנמצא בעורף הנמל 
נמסר אתמול להנהלת המכס . הודעה זו נמסרה למרות בקשת מנהל נמל אשדוד , 
גדעון שמיר , לא להוציא את משרדי המכס מתחום הנמל , בנימוק שהדבר יפגע 
במקבלי השירותים ממשרדי המכס . דוברת המכס אמרה אתמול בתגובה , כי אי חידוש 
חוזה השכירות של בית המכס בנמל אשדוד בא לאחר שורה ארוכה של דיונים . רשויות 
המכס הגיעו למסקנה כי הדרך הטובה ביותר היא לא לחדש את החוזה ולהעביר בעוד 
מספר חודשים את מבנה המכס אל מבנה מחוץ לנמל , כך שלא יפגע בציבור . לדבריה , 
% 59 מהטיפול בסחורות יבוא ויצוא נעשה על ידי סוכני מכס , עמם נמצא המכס 
בקשר מתמיד , ונוהלי העבודה החדשים אף הם יתואמו איתם . יחידת הבודקים 
והיחידה המטפלת בשחרור חפצים אישיים של עולים חדשים ותושבים חוזרים יישארו 
בנמל , כפי שקיים היום , ציינה הדוברת . עוד אמרה , כי תהליכי השחרור 
במכס בנויים באופן כזה , שאין כל הכרח שבית המכס ימוקם בתוך שטח הנמל . 
גם בחיפה אין בית המכס נמצא בתוך הנמל . היא סבורה , כי מיקומו החדש של 
בית המכס המתוכנן יאפשר ייעול וחיסכון , שכן לאותו בניין יועבר גם המשרד 
האיזורי של מס ערך מוסף , שיוזיל את אחזקת קווי הטלפון , המחשבים ונושאים 
ארגוניים אחרים . 
