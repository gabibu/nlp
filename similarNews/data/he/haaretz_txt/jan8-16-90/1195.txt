ואשינגטון ( מיוחד ל"הארץ " ) . יו"ר הנהלת המפלגה הדמוקרטית בארה"ב , 
רון בראון , יבוא מחר לישראל לביקור של חמשה ימים . בראון , שהתמנה לתפקיד 
לאחר תבוסת המפלגה בבחירות לנשיאות , ב8891 , הוא השחור הראשון העומד בראש 
מנגנון של מפלגה פוליטית אמריקאית . אתמול נשא בראון את הנאום המרכזי בטקס 
בשגרירות ישראל בוואשינגטון , לרגל יום הולדתו של מרטין לותר קינג . זה 
ארבע שנים שיום ההולדת מצוין בארה"ב כיום שבתון לאומי . בראון היה אחד מיועציו 
הקרובים ביותר של גסי גקסון במהלך מסע הבחירות שלו , והוא מזוהה עם דור 
צעיר בין שחורי אמריקה , שאינו נוטה אהדה לישראל . אבל אתמול הוא הכריז , 
כי אין להרשות לקשר ההיסטורי בין שחורים ליהודים בארה"ב להיעלם . " פשוט 
אין אנחנו יכולים להרשות שזה יקרה " , אמר . הוא דיבר בגילוי לב על משבר 
האמון בין יהודים לשחורים בארה"ב . " אין אנחנו יכולים להכחיש שבתוך קהילותינו 
יש גזענים ואנטישמים . אולם עלינו להכיר , שיש חילוקי דעות הוגנים בין 
קהילותינו . חילוקי דעות היכולים להכעיס , או אפילו לעורר זעם , אבל אסור 
לנו להרשות להם לפלג אותנו " . בגלל האופי האמורפי של מפלגות פוליטיות בארה"ב , 
בראון אינו יכול להיחשב למנהיג מפלגתו , אף כי הוא נושא בכהונה המפלגתית 
הרמה ביותר . יושב ראש הנהלת מפלגה אמריקאית מקדיש את עיקר זמנו לגיוס כספים 
לטובת מועמדים . אבל האופי ההיסטורי של בחירתו , בהתמודדות נגד מועמדים 
לבנים , העניק לו דרגה גבוהה יותר של חשיפה מאשר לרבים מקודמיו . יום מרטין 
לותר קינג צוין אתמול בארה"ב בשורה של ארוכה של עצרות . בעצרת המרכזית , 
באטלנטה , הושמעו כמה דברים בוטים על מצבם של שחורי אמריקה , 12 שנה אחרי 
רצח ד"ר קינג . כוהן הדת הבאפטיסטי גוזף לאורי , מן הדוברים השחורים הבולטים 
ביותר בארה"ב , קרא לנשיא בוש להתחיל לפעול למען חינוכם , בריאותם , שיכונם 
ועבודתם של עניי אמריקה . " הבה נתכונן , הבה נזוז " , הכריז לאורי . 
ראש עיריית אטלנטה , מיינארד גקסון , אמר : " ילדי אמריקה זועקים אל 
הנשיא , הצל אותנו , הצל אותנו , שמא נמות . יש לו הכוח להציל את הילדים . 
גם אם לא יצליח , הוא חייב לנסות " . כנגד הסקירה הקולקטיווית העגומה של 
הישגי 52 מיליון שחורים בארה"ב בשנים האחרונות ציינו השבוע שחורי אמריקה 
השג אינדיווידואלי גדול : דאגלאס וואיילדר , המושל השחור הראשון בתולדות 
ארה"ב , הושבע ביום שבת לכהונתו במדינת וירגיניה . לפני שבועיים הושבע 
ראש העיר השחור הראשון של ניו יורק , דייוויד דינקינס . 
