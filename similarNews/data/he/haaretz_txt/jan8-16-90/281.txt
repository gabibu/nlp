ישראל ונורווגיה ינסו בשבוע הבא להגיע להסכמה בדבר מנגנון הפיקוח על המים 
הכבדים שנורווגיה סיפקה לישראל בשנת 9591 . צוות של משרד החוץ בראשות הסמנכ"ל 
לענייני צפון אמריקה ופירוק נשק , איתן בנצור , יצא לאוסלו , במטרה להגיע 
להסכם שישים קץ לסכסוך סביב 02 טון מים כבדים , שנורווגיה סיפקה לישראל 
לפני יותר משלושים שנה . במהלך שנת 7888 , התקיים מו"ם עם נורווגיה , 
שבעקבותיו גובש הסכם בראשי תיבות , לפיו תעמיד ישראל את המים הכבדים לפיקוח 
בשני שלבים : בשלב ראשון לפיקוח נורווגי ובתום שנה ייפנו שתי הממשלות לסוכנות 
הבין - לאומית לאנרגיה אטומית ויתפחו במו"ם להעברת הפיקוח לארגון זה . ההסכם 
פורסם בדצמבר 88 , לאחר הסכמה הדדית בין שתי המדינות , ואולם בעקבות ביקורת 
חריפה בקרב חברי פרלמנט והתקשורת בנורווגיה , שטענו כי ההסכם אינו מספק , 
ביקשה ממשלת אוסלו להכניס תיקונים בהסכם בראשי תיבות שעדין לא נחתם . בירושלים 
אמרו אתמול , כי טובים הסיכויים להגיע להסכם סופי על בסיס ההסכם בראשי תיבות 
תוך שינויים אחדים . 
