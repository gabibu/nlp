( ע ) . חמישה חודשי מאסר בפועל , שבעה חודשים על תנאי למשך שנתיים , 
הורדה לדרגת טוראי וקנס בסך 0001 שקל , הוטלו אתמול על ידי בית הדין של 
המטכ"ל ביפו , על טוראי ראשון דן זכאי , שהורשע בהשתמטות מן השירות בדרכי 
מרמה . בכתב התביעה נטען , כי בינואר 88 , השיג לעצמו טר"ש זכאי פטור משירות 
ביטחון באמצעי הונאה . הוא פנה לרס"ן צבי מהרבני , אז ראש מדור סגל רפואי 
במפקדת קצין רפואה ראשי , בבקשה לפטור עצמו משירות ביטחון . מהרבני אמר 
לנאשם , כי מאחר שהנאשם סבל בעבר מבעיות נפשיות , כל מה שעליו לעשות , 
זה להחמיר את מצבו הנפשי בבואו בפני ועדה רפואית , ואף הדריכו כיצד להתכונן 
לישיבת הוועדה . בסוף מרץ 88 , זומן זכאי לוועדה רפואית ואכן קיבל פטור 
מן השירות ונקבע לו פרופיל רפואי 12 . בתמורה , נטען בכתב האישום , נתן 
הנאשם לרס"ן מהרבני , מוצרי בשר מן האיטליז שבבעלותו , בסך של 008 שקל . 
הסניגור , עו"ד יהושע רווה , טען כי המדובר במעידה חד - פעמית של אדם שמצבו 
הנפשי מעורער וכי הוא מצוי במצב משפחתי וכלכלי קשה . בהחלטתו המתייחסת לסיכומי 
הסניגור קבע אב בית הדין רס"ן מוטי לוי , כי " יש לתת משקל מועט לנסיבות 
האישיות משפחתיות , ביחס לפגיעה באינטרס הציבורי ולפיכך , אין מקום להקלה 
בדינו של הנאשם " . 
