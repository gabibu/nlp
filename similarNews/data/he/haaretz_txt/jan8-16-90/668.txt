ילדים יהודים ובדווים במצב של פיגור שכלי קשה , חיים בתנאים קשים , ואין 
אף מוסד מתאים שיקלוט אותם . על כך נמסר אתמול בסיור עיתונאים שערך איגוד 
העובדים הסוציאלים בנגב . בסיור הוצגו ילדים ונערים בדווים הסובלים מתנאים 
תת אנושיים , בהיעדר מוסדות המוכנים לקלוט אותם . באזור רהט הוצג מקרה מזעזע 
של ילד בן 5 הסובל מפיגור שכלי קשה , שבני משפחתו קשרו אותו למוט ברזל המוצמד 
לאוהל המשפחה . הילד צועק ומטיח ראשו במוט ולטענת המשפחה , היא נאלצה לקושרו 
למוט כמעט שנתיים בשל מצבו . לאחרונה אף נכווה הילד קשות כששפך על עצמו 
תה חם . מקרה נוסף שהוצג בסיור היה נער בן 51 מאזור באר שבע , הכלוא זה 
שנתיים בתוך צינוק , וזאת כדי למנוע ממנו אפשרות לתקוף את כל מי שמתקרב 
אליו . העובדים הסוציאלים אמרו במהלך הסיור , כי יש להגדיל לאלתר את מספר 
התקנים של העובדים הסוציאלים בנגב , ולמצוא פיתרון עבור הילדים . 
