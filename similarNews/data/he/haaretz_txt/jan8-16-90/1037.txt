ישראל קיסר חתם על תביעה לכנס בדחיפות את מרכז מפלגת העבודה , כדי לדון 
בתקציב המדינה . התקציב , לטענתו , נוגד את עקרונות מפלגת העבודה ואת 
מצעה . התביעה הוגשה אתמול למזכ"ל מפלגת העבודה , מיכה חריש , ע"י נתן 
אלמוזלינו , מי שהיה גזבר ההסתדרות . הוא הצליח לאסוף את מסר החתימות הדרוש 
לכינוס מרכז מפלגת העבודה . גם פרוף שמעון שטרית וח"ך שושנה ארבלי אלמוזלינו 
שותפים לצעד . בכך התייצב קיסר , גם במישור התנועתי , נגד פרס והתקציב . 
המהלך מחריף את המאבק בין ההסתדרות לאוצר סביב הסיוע לכור . העצומה לכינוס 
המרכז מביעה התנגדות לביטול האופי האוניברסאלי של קצבאות הילדים והנהגת מבחני 
הכנסה לזכאים . נאמר בה כי הנהגת שכר לימוד בהתאם למבחני הכנסה פירושו ביטול 
העיקרון של חינוך חובה חינם . התקציב שאושר בממשלה , נאמר בעצומה , מטיל 
נטל כבד על השכירים , על הגימלאים , ועל בעלי ההכנסות הבינוניות . 
