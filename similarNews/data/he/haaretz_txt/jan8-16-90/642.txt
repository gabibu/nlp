" עדיין לא החמצתי מישחק בגביע אירופה ואני מקווה שגם הפעם זה לא יקרה לי " , 
אמר אמש , מביתו , הקפטן דורון גמצי שנפל למשכב דווקא לפני המישחק הגורלי 
של מכבי תל אביב הערב ( 03 . 02 ) נגד אלופת ספרד , ברצלונה . לגמצי היה 
אתמול בצהריים חום . בערב ניסה להתאמן יחד עם חבריו בהיכל , אבל לאחר 01 
דקות חש חולשה , עזב ופרש לביתו . הערב יבוא להיכל וינסה לשחק . המאמן 
טד אואנס אמר לאחר האימון המסכם של הקבוצה שהוא מקווה שדורון יוכל לפתוח . 
אבל השאלה היא אם לא יסבול מחולשה וכמה זמן יוכל להחזיק מעמד . אם לא ישחק , 
יחליפו וילי סימס בחמישייה . ההתקררות של גמצי באה , דווקא כאשר העסק מתחיל 
להתחמם , והערב יהיה חם מאד ביד אליהו . לראשונה העונה צפוי אולם מלא ועשרת 
אלפים הצופים יצטרכו לדחוף את מכבי קדימה . היכולת הטובה במישחק נגד הפועל 
חולון העניקה תחושה טובה בקרב השחקנים , שהחלו להאמין יותר ויותר בכוחם . 
אבל יותר מכך זקוק מכבי לשתי הנקודות . הפסד הערב יקטין מאד את סיכויו 
לעלות לחצי הגמר בסארגוסה . ברצלונה שניצחה פעמיים את מכבי בשנה שעברה , 
אינה קוטלת קנים גם העונה . על אף חסרונו של אנדראס חימנס הפצוע , היא 
עדיין יריבה חזקה מאד , הטובה ביותר שפגש העונה האלוף הישראלי במישחק רשמי . 
כדי לנצח הערב זקוק מכבי לשלושה שחקנים לפחות , בכושר טוב מאד . אם גמצי 
לא יוכל לתת את התפוקה הרגילה שלו , יצטרכו וילי סימס ומוטי דניאל למלא 
את החלל . כמובן , ללא קווין מגי בכושר קליעה סביר וקני בארלו יחד עם לאוון 
מרסר שיצטרכו לעזור לו מתחת לסלים ולפקוח עין על השחקנים הגבוהים של ברצלונה , 
יהיה קשה לנצח את הספרדים . חן ליפין , שחזר לכושר מעולה בעת האחרונה , 
אמור להתמודד מול מהירותם של שני הרכזים סולוסאוואל וקוסטה . הרבה תלוי 
ביכולתו של ליפין לשלוח את חבריו להתקפות מתפרצות . המאמן טד אואנס מאמין 
שבעזרת המישחק המהיר תוכל מכבי להשיג את מבוקשה . הוא יודע שגם ברצלונה 
מושתתת על מהירות , אבל " מכבי צריך לעשות מה שיכול להביא לו יתרון " . 
אואנס מאמין בשחקנים המחליפים שלו , שאם יזדקק להם יתנו את המאקסימום . 
על חסרונו של חימנס , אמר : " אם יש קבוצה שיכולה להרשות לעצמה העדרו 
של שחקן כמוהו , זאת ברצלונה " . קווין מגי התיחס לנושא : " גם בלעדי חימנס 
הם מספיק חזקים , למרות שהייתי רוצה שיהיה פה , אחרת תמיד תהיה להם סיבה 
להצטדק אם יפסידושחקני ברצלונה ביקרו אתמול בבוקר בירושלים . בערב חזרו 
לעבודה . הם התאמנו בהיכל וניראו מוכנים לקרב הגדול . המאמן אאיטו רנסס 
אמר שלשום במסיבת העיתונאים , שיש לו מספר אופציות בחמישייה הפותחה , אבל 
נראה שהוא יעלה עם לחמיישיה זו יש מאץ - אף מצוין מול החמישייה של מכבי 
הכוללת את ישפטו מיכאיל גרגורייב מברית המועצות ו - וייסלאב זיך מפולין . 
