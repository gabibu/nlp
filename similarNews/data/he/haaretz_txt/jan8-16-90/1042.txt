קו תעופה סדיר חדש בין ישראל לצכוסלובקיה יחל לפעול מעונת הקיץ הקרובה . 
הסכם עקרוני על כך נחתם בין נציגי חברת אל - על לנציגי חברת התעופה הלאומית 
של צכוסלובקיה סי - אס - אי בפראג בסוף השבוע . אתמול דווח על כך לשר התחבורה , 
משה קצב , על - ידי ראש מנהל התעופה האזרחית שי שוהמי . בהתאם להסכם , 
ייערכו עד סוף ינואר כל ההסכמים הטכניים הנדרשים לצורך הפעלת הטיסות בקיץ 
09 . כן המליצו שתי חברות התעופה לרשויות התעופה שלהן , לערוך הסכם תעופה 
בין שתי המדינות על פיו תיערכנה הטיסות . דובר משרד התחבורה , יחיאל אמיתי , 
אמר כי בכך יתוסף לחברת התעופה של ישראל יעד חשוב במזרח אירופה , שיאפשר 
להגדיל את התיירות למדינת ישראל . 
