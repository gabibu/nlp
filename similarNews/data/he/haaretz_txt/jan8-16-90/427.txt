תוניס ( ע"ץ ) השינויים האחרונים במזרח - אירופה , וההתקרבות בין מדינות 
אלה לבין ישראל , עומדים במרכז ההתייעצויות שנפתחו אתמול , במושב הליגה 
הערבית בתוניס . המושב כונס על פי בקשת אש"ף , בדרג של הנציגים הקבועים 
של 22 חברי הליגה הערבית ( 12 מדינות ואש"ף ) . להתיעצויות אלה אופי בלתי - 
רשמי ובסיומן לא תתפרסם הודעה משותפת , מסרו המקורות . נודע , כי תחילה 
התכוונו לדון במושב זה " בתעמולה העויינת כלפי המדינות הערביות " , במיוחד 
ברומניה , שם הועלתה האשמה כי פלשתינים , סורים ולובים השתתפו בקרבות לימין 
כוחותיו של צאושסקו . אולם עתה החליטו לדון בשינויים שאירעו במדינות הגוש 
הסוציאליסטי . מספר מדינות ערביות וכן אש"ף , עוקבים בעניין רב אחר התפתחויות 
אלה . אש"ף נהנה עד לפני זמן קצר לתומכיה בלתי מסוייגת מצד המשטרים הקומוניסטיים . 
בהקשר זה הביעו ראשי אש"ף צער , על שהמדינות הערביות החליטו לדון בנושא 
כה חשוב בדרג כה נמוך . סגנו של ערפאת סאלח חלף ( אבו איאד ) לא הסתיר 
את דאגתו , נוכח השינוי בעמדת מדינות המזרח כלפי ישראל . בהצהרה באוזני 
כתבים צרפתיים הוא אמר , כי שינוי זה מתבטא בין היתר בהגירה המונית של יהודים 
סובייטיים , בחידוש הקשרים הדיפלומטיים בין מדינות סוציאליסטיות מסויימות 
לישראל , ובהודעה של מדינות אחרות ( צכוסלובקיה ופולין ) , על נורמליזציה 
של הקשרים עם ישראל בקרוב . ( ע"ר ) . מאוחר יותר פרסמה הליגה הערבית 
הודעה , בה נאמר כי המדינות הערביות והאומה הערבית משוכנעות , כי " עמים 
הקמים כדי להאבק למען חירותם וכבודם , יתמכו בעניין החופש למען עמים אחרים 
של העולם , כולל העם הפלשתיני " . השגרירים קיבלו בברכה הודעות מבוקרשט ומבודפשט , 
שהכחישו ידיעות בכלי התקשורת , שלפיהן נלחמו שכירי חרב ערביים לימין צאושסקו . 
