כבר היו כל בתי הקולנוע סגורים בשבתות . ברחובות תל - אביב לא נראה איש 
וכריך בידו . עוד לפני כמה שבועות קצרים נערכה הפגנה המונית של תומכי " המעש " , 
בראשות ח"ך אריאל שרון , בכיכר מלכי ישראל . הם הזהירו מפני ועידת השלום 
שנקבעה לתחילת מאי . בתוך הקהל הסתובבו בצורה כמעט - גלויה אנשי משטרת הביטחון 
החדשה שהקים ראש הממשלה . הדברים החלו בדצמבר 9891 . שר המדע עזר ויצמן 
הואשם בהדלפת עמדות ישראל לאש"ף . המערך התקפל , ויצמן עזב , רוני מילוא 
נתמנה לשר המדע , נוסף לתפקידיו כשר לאיכות הסביבה והשר המופקד על משרד 
העבודה והרווחה . הפיקדון הזה נשמר לאגודת ישראל , למקרה שתחליט לשוב לקואליציה . 
אך הפתרון היה זמני . במערך גברו קולות הביקורת על ויצמן שטרף את הקלפים 
וכמעט הביא לבחירות . התחזקו גם קולות המחאה נגד פרס , שהיה שותף לסודות 
של ויצמן ולא הכניס את רבין בסוד העניין . תשעת הח"כים של " המחנה המרכזי " , 
שבזמן משבר ויצמן תמכו בעמדת הליכוד , הפכו לגורם חשוב במפלגה . הם סברו , 
שהצילו את ממשלת האחדות ואת השותפות עם שמיר . אך מאחורי הקלעים המשיך פרס 
לפעול בעד הליכה לשיחות בקהיר , בתנאים נוחים בהרבה ממה שהיו מוכנים להם 
שני היצחקים . יום אחד , על פי אות מוסכם מראש , החליט פרס לתמוך באגודת 
ישראל כאשר זו הגישה הצעת אי - אמון בממשלה , בגלל המשך הקרנת סרטי הקולנוע 
בערבי שבת . שבוע אחר - כך כבר הוצגה בפני הכנסת ממשלת הקואליציה החדשה . 
זו נשענה , בשלב זה , על 36 קולות : המערך , הגוש של רץ - שינוי - מפ"ם , 
ש"ס , אגודת ישראל ודגל התורה . אריה דרעי נתמנה שר אוצר . אורה נמיר 
היתה לשרת העבודה והרווחה , והסגן שלה צרלי ביטון . ח"ך אברהם רביץ היה 
לשר הדתות , וח"ך שולמית אלוני בחרה להיות השרה לקליטת עלייה , " התפקיד 
החשוב ביותר בימים אלה " , כדבריה . אגודת ישראל הסתפקה , כדרכה , בסגן 
שר , והפעם קיבלה אותו במשרד הבריאות , כדי שתוכל לפעול בדרך היעילה ביותר 
נגד ההפלות . כאשר התייצבה סיעת המערך אצל הנשיא כדי להמליץ שיטיל את הרכבת 
הממשלה על הנציג שלה נפלה הפתעה . 84 שעות הספיקו לתומכי יצחק רבין לחולל 
מהפך פנימי . הם העמידו את פרס בפני העובדה שלרשותם יותר מ%06 מחברי המרכז . 
הברירה שהציגו בפניו היתה להילחם ואולי ליפול בכלל , או להסתפק בתפקיד 
שני במעלה . הוא בחר לשוב אל משרד החוץ ולהמשיך להחזיק בתואר ממלא מקום 
ראש הממשלה . מתוך התנגדות לליכוד , ולאו דווקא מתוך הסכמה עם רבין , הבטיחו 
תמיכה בממשלה חמישה ח"כים נוספים סיעת חד"ש המוקטנת , הרשימה המתקדמת , 
והדמוקרטית הערבית . עם 86 קולות , חשבו ראשי המערך , אפשר להסתדר . 
אולם ליתר ביטחון השאירו חמישה משרדים לא מאוישים , בתוכם משרד החינוך . 
על כולם הופקד סגן השר יוסי ביילין . ההמשך ידוע . אחרי 21 שנה בממשלה 
לא יכלו רבים מאנשי הליכוד להשלים עם תפקיד באופוזיציה . זה הביא להצעה 
המפתיעה של הליכוד , שדווקא הם ישובו וייכנסו לממשלה בראשות המערך . הדבר 
הביא פילוג בליכוד , והמערך החליט שעל פרס לוותר על תואר ממלא - מקום ראש 
הממשלה לטובת שמיר . פרס גם אולץ לפנות את משרד החוץ וחזר להיות שר הביטחון . 
הליכוד אייש מיד את חמשת התיקים שהושארו פנויים , רובם באנשי מפד"ל . 
נוצרו עוד משרדי ממשלה : משרד הבזק הופרד ממשרד הדואר ומשרד הבינוי הופרד 
ממשרד השיכון . הוקם משרד לענייני רכבות ונמלים , וכך כמעט הושווה מספר 
שרי הליכוד עם מספר שרי המערך . פורשי הליכוד , שכינו עצמם " המעש " , 
יצאו בקול גדול , אך לא שבעו נחת . רק ששה ח"כים הצטרפו לאריאל שרון וליצחק 
מודעי בסיעת המעש : צחי הנגבי , פנחס גולדשטיין , עוזי לנדאו , מיכאל 
איתן , יהושע שגיא , ולהפתעת כולם שרה דורון . דוד לוי נשאר עם שמיר , 
בהיותו בטוח שעם הסתלקותם של שרון ומודעי יהיה הוא ראש התנועה הבא . כך 
קמה מחדש ממשלת אחדות . רחבה יותר , אימתנית יותר , עם נטייה חמורה בהרבה 
לדכא מרדנות מבית . עם אופי חרדי , שתוכנית החקיקה שלה כוללת חוק שבת ארצי 
והעמקת סמכותם של בתי הדין הרבניים . הישיבות חזרו לשגשג בעזרת עוד כספים 
ייחודיים שהעניק להן שר האוצר , אריה דרעי . לפי שעה נכלל בממשלה גם גוש 
השמאל המתון , מתוך כוונה לתת הזדמנות לשלום . אם היתה סיבה להישארותם 
יתברר בקהיר , כאשר יישבו פנים אל פנים מול משלחת פלשתינית ובה שניים ממגורשי 
השטחים . ידוע שבמלון מעבר לרחוב הוזמנה קומה שלמה ליאסר ערפאת ופמלייתו . 
המצרים והאמריקאים העלימו את זה מהמשלחת הישראלית . ייתכן שהיא לא היתה 
מסכימה לצורה זאת של " שיחות קרבה " . פיצוץ לא יהיה בגלל התרמית הקטנה 
הזאת , כי זה תרחיש אחר . 
