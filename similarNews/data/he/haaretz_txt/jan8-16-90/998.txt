שלוש מועצות אזוריות בגבול הצפון משביתות החל מהבוקר כליל את ישובי הגבול . 
25 יישובים יפסיקו למשך יממה את כל הפעילות בהם , כולל פעילותם של מוסדות 
החינוך . תושבי המועצות מעלה - יוסף , מבואות - החרמון ומרום - הגליל קובלים 
על מצב כלכלי רעוע , על ניתוקם מאספקת המים ועל פגיעה מתמשכת בסובסידיות 
לביצים ובפיצויים המגיעים להם בגין פגעי טבע . היום תועלה בכנסת הצעתם של 
מיכה גולדמן ועובדיה עלי להגדיל את מכסת הביצים של מושבי ההר , מ053 אלף 
ליחידת משק לחצי מיליון ביצים ליחידה , וכן להגדיל את מכסת ייצור הפטמים , 
מ23 טון ל05 טון ליחידת משק . ח"ך מיכה גולדמן , שיזם אתמול כינוס חירום 
של ראשי המועצות המקומיות והאזוריות בגבול הצפון , אמר כי אם לא יענו תביעות 
התושבים יוחרף המאבק , ו52 אוטובוסים יעלו , עם תושבי האזור , מחר לרחבת 
הכנסת כדי לקיים הפגנת ענק . קפידבינתושבי מושב יערה הפגינו אתמול במחאה 
על ניתוקם מרשת המים , על - ידי חברת מקורות . בשעת בוקר מוקדמת יצאו התושבים 
לכביש הצפון , העובר סמוך ליישובם , ובעזרת טרקטורים ומכולות שפכו על הדרך 
אבנים , סלעים וצמיגים . הדרך נחסמה כליל לתנועה . מושב יערה מונה כ09 
משפחות , כשליש מהן , בעיקר מייסדיו בני ה05 וה06 , נזקקים לסיוע ממשרד 
העבודה והרווחה , לאחר שמשקיהם נקלעו למצוקה שאינם יכולים לעמוד בה . אספקת 
המים למושב מנותקת זה שבועיים . חברי המושב טוענים , כי הסובסידיה לביצים , 
שמהן מתפרנסים רבים מהתושבים , " מתמסמסת " בדרך אליהם . מסובסידיה 
של 6 . 5 אגורות לביצה , ניתנת להם רק אגורה אחת . התושבים גם טוענים כי 
טרם קיבלו את התשלום על הנזקים שנגרמו למטעי האבוקדו שלהם בשנה האחרונה . 
משטרת מרחב הגליל הגיעה למקום ההפגנה 54 דקות לאחר שהחלה , וביקשה לפזר 
את המפגינים . האווירה התחממה , והתושבים החלו להצית צמיגים . כשניסתה 
המשטרה לעצור את אחד מראשי המפגינים , התנפלו אנשי היישוב על השוטרים והוציאו 
מידיהם בכוח את העצור . בחילופי מהלומות בין השוטרים לתושבים נפגע תושב יערה , 
קשיש הלוקה בלבו , ונזקק לטיפול רפואי בבית - החולים הממשלתי בנהריה . 
אישה נוספת התעלפה ונזקקה אף היא לטיפול . כביש הצפון נפתח לתנועה רק לאחר 
שדחפור שהובא למקום הסיר את המחסום שהציבו תושבי יערה . שוטרי מרחב הגליל 
הגנו על מפעיל הדחפור מזעם התושבים , שניסו למנוע ממנו את הסרת המחסום . 
מפקד משטרת מרחב הגליל , תת - ניצב יעקב גנות , טען לאחר ההפגנה , כי 
התושבים עשו הצגה לטלוויזיה , דבר שהגביר את התסיסה בקרבם . בעת ההפגנה 
פנה תת - ניצב גנות לתושבים ואמר להם " הטלוויזיה סיימה לצלם , אתם יכולים 
להתפנות " . מפקד המרחב אף פנה לחברת מקורות בדרישה להחזיר את המים ליישוב , 
ואספקתם חודשה בתוך זמן קצר . קפידבינמנכ"ל תנועת המושבים , נסים זווילי , 
פנה אתמול לראש הממשלה , יצחק שמיר , המכהן כיו"ר ועדת השרים ליישובי 
קו העימות , בדרישה לכנס בדחיפות את הוועדה , כדי לדון במצב המתדרדר של 
המושבים בגבול לבנון , הגורם לתגובות קיצוניות בקרב המתיישבים ולעזיבה של 
הדור הצעיר . הגורמים למצב , כותב זווילי בפנייתו , הינם כלכליים ולא ביטחוניים . 
רוב החלטות ועדת השרים שהיה בהן , לדעתו , כדי להתמודד עם בעיות התעסוקה 
והפרנסה של המתיישבים השלמת מכסות , גיוון מקורות תעסוקה ועוד לא יושמו . 
זווילי מוסיף בפנייתו כי יש לו תוכנית מיידית ניתנת לביצוע , שהוא מוכן 
להציגה בפני הגורמים המבצעים . 
