( ע ) . חברת השידוכים " סטארלייט , תיאום , יעוץ והכוונה " , המנהלת 
בימים אלה מאבק משפטי עם השדכנית הלנה עמרם , הגישה למשטרה תלונה על חשד 
להגשת מסמכים מזויפים לבורר , בסכסוך בינה לבין הלנה עמרם . כך נטען בסיכומיה 
של סטארלייט , שהוגשו לבית המשפט המחוזי בתל - אביב . בא כוח החברה , עו"ד 
ירון סהר , טוען כי לכתב התביעה של הלנה עמרם , צורפו שני מסמכים , במטרה 
לבסס את טיעוני השדכנית באשר לנזק הנגרם לה , כתוצאה מהעיקול שהוטל על כספה . 
סטארלייט חשדה שמדובר במסמכים מזויפים והעבירה אותם לבדיקת מומחה . על 
סמך חוות דעתו של המומחה , הגישה החברה תלונה במשטרה . התלונה נמצאת בהליכי 
בדיקה . בין הלנה עמרם לבין חברת סטארלייט מתנהלת בוררות בפני השופט בדימוס , 
יצחק שילה , באשר להסכם שנחתם בין הצדדים לפיתוח משרד שידוכים . סטארלייט 
טוענת כי השקיעה כמיליון ש"ח , על סמך הבטחותיה של הלנה , שתעזור לחברה 
תמורת אחוזים בעסקי השדכנות . שני הצדדים מאשימים זה את זה בפני בורר בהפרת 
ההסכם . לבקשת סטארלייט , הטיל ביהמ"ש המחוזי בתל אביב עיקול זמני , עד 
לסכום של מיליון ש"ח על כספיה של עמרם . השדכנית ביקשה מביהמ"ש לבטל את 
העיקול והשופטת ורדה אל - שיך , הורתה לצדדים להגיש את סיכומיהם בכתב . 
סטארלייט טוענת , כי בתצהירה לבית המשפט , השמיצה הלנה עמרם את בעליה של 
סטארלייט , ראובן גרוס והכפישה את שמו . לטענת החברה , עדותה של הלנה 
עמרם בבית המשפט , לפיה הטלת העיקול על כספיה , גורמת לה לנזקים , באשר 
זה כל כספה עלי אדמות ואין לה כל מקור אחר של כספים , לא היתה אמינה ועומדת 
בסתירה מוחלטת לאופן בו מציגה עצמה הגב עמרם בפני הכל . 
