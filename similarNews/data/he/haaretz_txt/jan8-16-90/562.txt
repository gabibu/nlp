השבוע חזר הלורד מרקוס זיו , הבעלים של רשת חנויות מרקס אנד ספנסר בבריטניה , 
ותקף את מדיניות היצוא החקלאי של ישראל . " אנו נחשבים לאחד מגדולי המוכרים 
בתחום המזון במדינה זו " , אמר הלורד זיו בראיון לכתב " הארץ " בלונדון , 
" הענקנו את כל העידוד האפשרי לתעשיית הפירות הישראלית לפתח את עסקיה כאן , 
אפילו טכנולוגית , אבל אגרקסקו והמועצה לשיווק פרי הדר הם מאוד ביורוקרטיים . 
. . כל מה שיכולנו לעשות היה להעניק להם את ההזדמנות ותו לא " . האשמה 
חריפה ביותר מפיו של אדם שאיש מאתנו לא יאשימו בשנאת ישראל או בכוונה לעשות 
כסף על חשבון אזרחיה . העובדות מדברת בעד עצמן . רשת מרקס אנד ספנסר , 
אחת מספקיות המזון הגדולות של האיים הבריטיים , שבשנים האחרונות אף הקימה 
סניפים ברחבי מערב - אירופה , מקטינה את רכישת המוצרים החקלאיים מישראל 
ורוכשת כמחצית מהכמות שרכשה ממנה לפני שנים מעטות . במי האשמה ? הלורד 
זיו קובע חד - משמעית : באגרקסקו ובמועצה לשיווק פרי הדר . " בעיותיה 
של ישראל בתחום היצוא החקלאי הטרי לאירופה לא החלו היום ולא יסתיימו בשנת 
2991 " , אומר שר החקלאות אברהם כץ - עוז . " ובכלל ייתכן כי שנה זו כלל 
אינה משמעותית לגבי היצוא החקלאי הישראלי לארצות אירופה יותר מאשר שנה אחרת " . 
עם זאת , השר מודה כי ליצוא החקלאי הטרי מישראל בעיה קשה והגיע הזמן להניח 
את העובדות על השולחן ולהציג בגלוי את הפרובלמטיקה של היצוא לאירופה מזווית 
הראייה שלנו כישראלים , ולא מזווית ראייה אחרת ( למשל , של הלורד זיו ) 
. שר החקלאות ער לכך שהחקלאים בישראל רוצים לייצא לאירופה ולהרוויח , וגם 
המדינה רוצה להכניס לקופתה מטבע קשה . העיקרון שיש לייצא בכל מחיר , עבר 
מן העולם . כיום השיווק צריך להיות מתוחכם ומתוכנן , והצרה היא שבישראל 
המערכות השיווקיות עדיין אינן ערוכות כראוי לקראת ההתפתחויות הצפויות באירופה . 
" הבעיה שלנו מתחילה ומסתיימת בכך שבישראל יש 4 מיליון חנוונים , שרובם 
היו נכדים לסבא בעל מכולת . אין יותר מעשרה אנשים בכל המדינה שמבינים באמת 
את תורת השיווק החקלאי " , אומר כץ - עוז . ישראל מייצאת מדי שנה מוצרי 
חקלאות בהיקף כספי של כחצי מיליארד דולר , אך מספר המקצוענים בשיווק החקלאי 
בחו"ל הפועלים מטעמנו שואף לאפס , הוא מאשים . בישראל עשרות אלפי חקלאים 
ואלפי אזרחים נוספים המוצאים את פרנסתם במלאכות הקשורות ליצוא החקלאי , 
כגון שינוע , אריזה , תובלה וכדומה , אבל אין אפילו קתדרה אחת לשיווק 
בפקולטה לחקלאות ברחובות . לדבריו , זה לב הבעיה : אין די מחקר בנושא , 
אין מעקב ואין איסוף נתונים . כץ - עוז מפנה אצבע מאשימה לא רק כלפי האקדמיה 
אלא גם כלפי אנשי המקצוע במערכת השיווק והיצוא הקיימות : " אין צוות אובייקטיווי 
אחד בכל המדינה , המלאה וגדושה במלומדים , היכול לבוא לשר החקלאות ולהניח 
בפניו מסמך סביר העוסק ביצוא החקלאי ובדרכים לשפר אותו " . מעבר לכך הוא 
סבור , שבישראל עדיין מתביישים לומר שרוצים להרוויח כסף . פוחדים לומר 
זאת בקול רם . כאשר מביטים לאחור על עשר השנים של שנות השמונים , יש להודות 
שנעשו כמעט כל הטעויות האפשריות , במיקרו ובמקרו , שגרמו לחקלאות הישראלית 
להפסדים , ובעיקר ביצוא . הלורד זיו אינו מגלה איפוא חדשות ונצורות לשר 
כץ - עוז , אלא רק אומר לו בגלוי את שהוא כבר יודע . אילו נשאל , היה כץ - 
עוז מעיד שישראל מצויה כיום בפיגור יחסי אחרי מדינות המערב בפיתוח מוצרים 
חקלאיים חדשים . שר החקלאות הקודם אריה נחמקין לא היסס להכריז שבפיתוח 
זני הדרים , שעליהם גאוותנו , אנו מפגרים בכ51 שנה אחרי ספרד ומדינות נוספות . 
אבל לא רק על ההדרים נשען היצוא החקלאי . אמנם ישראל מייצאת כיום הדרים 
בהיקף של כ082 מיליון דולר בשנה , אך משקיעה כ5 . 1 מיליון דולר בלבד ( 
כמחצית האחוז ) בפיתוח זנים חדשים . " במקום לשלש ולרבע את את תקציבי 
המחקר והפיתוח , אנחנו נמצאים כל הזמן בנסיגה ומקדישים את מרצנו לפיתוח 
טכניקות לניהול מלחמות עם פקידי האוצר " , אומר שר החקלאות , " ובסופו 
של דבר אנחנו מגיעים לשוק עם מוצרים מיושנים . בעיה נוספת שעליה הוא מצביע 
נעוצה בכך שהישראלי אינו ממושמע ומקדים מעשה לתכנון . בארץ מייצרים חלב 
מעבר למכסות ומקווים שמישהו יבלע את הצפרדע וישלם . ביצוא זה לא עובד . 
מלת - הקסם אצל משווקי התוצרת החקלאית באירופה היא אמינות אמינות באיכות , 
ברציפות האספקה ובלוח זמני האספקה . על נושאים אלה נחתכות ונסגרות עסקות 
ועליהם יקום או ייפול היצוא הישראלי . הלורד זיו ורשת " אם אנד אס " אינם 
הבולטים במשווקי התוצרת החקלאית באירופה ( אם כי אין לזלזל בהם ) . בכל 
מדינה באירופה פועלים שבעה - שמונה קניינים גדולים , שדרכם עובר כמעט כל 
המסחר החקלאי של התוצרת הטרייה . שר החקלאות , המופקד על היצוא החקלאי 
של ישראל , מודע לכך שב2991 ישלטו באירופה על ענף זה חמישה - ששה קניינים 
גדולים שיתמחו באספקה ובמכירה של תוצרת חקלאית טרייה לכל היבשת . לא רק 
עקרת - הבית או מנהל המרכול יקבעו מה קונים ואצל מי ; עיקר השיווק ייעשה 
באמצעות פקידים של הקניינים הגדולים קניינים של רשתות שיווק יבשתיות , 
שיכריעו מאילו מדינה לקנות , ומה . לכל החלטה כזאת תהיה השפעה על היצוא 
הישראלי . " מדובר בסוג חדש של שיווק , שבו יש להיאבק לא רק בשיקולים 
של הרשת והצרכן הסופי , אלא גם בלחצים המופעלים על הקניינים של רשתות הענק 
וחברות - העל הסיטוניות , שיהיו מוצפים בהצעות מצד ספקים שונים ומדינות 
שונות " , מסביר כץ - עוז . שיווק כזה יושפע בוודאי גם ממסרים ומלחצים פוליטיים , 
ובפני מערכות היצוא החקלאיות של ישראל , קרי , אגרקסקו והמועצה לשיווק 
פרי הדר , יעמדו קשיים חדשים . שר החקלאות יידרש לפעול למציאת פתרונות 
למצב . הגורמים המתעסקים בחקלאות חוששים להשקיע בשיווק או בקידום מכירות . 
" באוקטובר 98 " , הוא מספר , " הצטברו בבתי הקירור שבצרפת ערימות אבוקדו 
ישראלי שלא נמכרו . בשנתיים האחרונות היינו מחוץ לשוק , בשל פגעי הטבע 
שפגעו בגידולים בארץ , ועקרת - הבית הצרפתית לא חזרה לקנות אבוקדו מעמק 
חפר . כדי להתגבר על המשבר השקיעה אגרקסקו משאבים ויצאה במסע נרחב לקידום 
מכירות , בהשקעה של 051 אלף דולר . בתוך שבועיים נעלמה סחורה בשווי של 
שני מיליון דולר ששכבה במחסנים . זו היתה פעולה חריגה מהמקובל בארץ . לישראל 
מנטליות של יצרנים ולא של משווקים , ארץ של סוחרים קטנים ולא של חברות שיווק 
רב - לאומיות " . אז מה צריכה ישראל לעשות כדי להבטיח שלא תצא מהשוק ? אומר 
כץ - עוז : " עלינו לייצר ולשווק מוצרי איכות ולדאוג לאספקה רציפה , לייצר 
על - פי דרישות השוק ולא לנסות לכופף את היד לצרכנים " . הוא אינו משתכנע 
מתביעתו של הלורד זיו לאפשר למרקס אנד ספנסר להתקשר במישרין עם היצרנים בישראל . 
" השיווק החקלאי הוא יעד לאומי , לא קפריזה של מגזר זה או אחר " , אומר 
השר . " מול קניינים גדולים ומתוחכמים ( כמו מרקס אנד ספנסר ) יש צורך 
לבנות גופי שיווק לאומיים , להפעיל כוח פוליטי בצד היכולת השיווקית ולדרוש 
להשוות את תנאי הסחר של החקלאי בישראל לאלה של החקלאים באירופה " . שר החקלאות 
סבור , כי בעוד שהחקלאים באירופה פוזלים כיום לשוק במזרח - אירופה , עלינו 
להמשיך ולהשקיע בפיתוח השוק במערב - אירופה פלח שוק של 053 מיליון אירופים 
המבקשים לקנות תוצרת איכותית , אסתטית וארוזה בטעם טוב . זה אותו שוק ששותה 
מים מינרליים ונמנע מצריכת כולסטרול . תוכניות יפות יש ; השאלה היא כיצד 
יצליח שר החקלאות להוציאן אל הפועל כשהחקלאים בישראל מצויים במשבר קשה וסובלים 
מתמיכה לוקה של מערכות הייצור והשיווק הקיימות . לחברת אגרקסקו גירעון של 
עשרות מיליוני דולר . מצבה של המועצה לשיווק פרי הדר אינו הרבה יותר טוב . 
אולי זה הזמן לזעזע את המערכות הללו מן היסוד , כדי להקים אותו מערך ארגוני 
שעליו מדברים במשרד החקלאות . 
