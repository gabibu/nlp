21 מחזורים ציפו שחקני מכבי תל אביב ואוהדיהם , בתקווה סמויה , להיות מעורבים 
באחד המאבקים המוגדרים " מישחק העונה " . שחקני מכבי חיפה טועמים מתפריט 
זה כמעט מדי שבוע . המיפגש המסקרן מבטיח למשוך קהל רב לאיצטדיון רמת גן 
( 00 . 71 ) , וחלקו יקדים מן הסתם כדי לראות גם את המישחק הראשון בין 
שמשון תל אביב להפועל רמת גן ( 00 . 51 ) . " התוצאה תלויה יותר במכבי 
חיפה " , אומר בגילוי בלב אמציה לבקוביץ , מאמן האלוף והמוליך . " זה 
מסוג המישחקים שרצוי מאד לדבר עליו פחות ככל האפשר . אם נשחק כשם שאנו צריכים 
ויודעים , כמעט במו בשבת האחרונה ( ניצחון 31 על הפועל ירושלים ) , יהיה 
כדורגל טוב . אבל לא צריך לאבד פרופורציות , כי מבחינת מכבי חיפה כל מישחק 
ליגה קשה " . משה מרכוס , השוער הותיק של מכבי תל אביב , מחמיא לחיפאים : 
" הם כבר שנים אחדות הקבוצה מספר אחת בארץ ; הם האלופים וכך עלינו גם 
להתייחס אליהם . אין ספק שאם לא נתעלה , בעיקר מבחינה קבוצתית , נהיה 
תלויים ביכולת של חיפה ונתונים לחסדיה . תנצח הקבוצה שתפגין כושר טוב יותר . 
לנצח את מכבי חיפה זה כבוד וגם הישג " . בעיקר ככל שנוגעים הדברים למכבי 
תל אביב , שעדיין לא שכח את תבוסותיו הצורבות נגד החיפאים , וגם אם אינו 
מדבר על כך בגלוי טבעי שהוא שואף לגמול ליריבו . בשכונת התקוה שוב יצפו 
שחקני בני יהודה לאבדן נקודות של מכבי חיפה . הזהובים יארחו את בית"ר תל 
אביב הסובל מחוסר יציבות . תיאורטית , נוטים הסיכויים לבני יהודה . מכבי 
נתניה מבקש להתקרב לשני הראשונים , אך לפני כן יהיה עליו לדלג בבית מעל 
מכשול גבוה , הפועל פתח תקוה . גם לתחתית יהיה השבת מישחק מרכזי משלה : 
הפועל ירושלים , המדורג לפני אחרון , יארח בימק"א את השכן שמעליו , הפועל 
באר שבע . בית"ר ירושלים , הנועל את הטבלה , ינסה להפתיע במישחק חוץ את 
הפועל כפר סבא . 
