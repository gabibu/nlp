זה כמו ללמד מתימטיקה ללא חיבור וחיסור . המשמעות היא לפסוח על תולדות האמנות 
בכלל . איך אפשר ללמד על העבודות של מיכאל אנגלו או ליאונרדו דה - וינצי 
וגאונים אחרים מבלי להתייחס לאלמנטים הנוצריים המופיעים ביצירותיהם . אני 
לא חושב שמחר כבר מבטלים שיעורי אמנות בבתי - הספר , אך התבטאות זו מבטאת 
מגמה והלך רוח מסויים שהולכים ומשתלטים אט אט וקובעים , מבלי שנרגיש , 
עובדות גם במערכת החינוך . בשנים האחרונות חלה הפחתה משמעותית במספר שעות 
האמנות בבית הספר כמו גם לימודים הומניסטיים כלליים אחרים , וגידול בשעות 
לימודי היהדות . התלמידים יותר ויותר מקבלים תמונת מצב על העולם מנקודת 
מבט מאוד אגוצנטרית . בוגר בית ספר כיום חסר מטען תרבותי שבו היה טועון תלמיד 
שסיים בית ספר לפני עשור ויותר . הדברים שאמר חבר הכנסת מש"ס אסור לזלזל 
בהם . הם משקפים את הפער התרבותי ההולך ונפער בין אוכלוסיות בארץ והעילה 
למלחמת תרבות שבעצם מתקיימת אם כי אולי בצורה לטנטית . אחד לא צריך לבוא 
על חשבון השני . לימודי האמנות חיוניים כשם שחיוניים לימודי ההיסטוריה והגיאוגרפיה . 
חשוב שהילד ילמד אמנות שכן זה אמצעי לטיפוח היצירתיות , כושר הביטוי והחוויתיות 
של הילד . זהו גם כלי שבאמצעותו לומד הילד להכיר את העולם , ליצור איתו 
מגע ולדעת שהעולם זה לא רק ארבע מיליון איש במדינת ישראל אלא זה חמישה מיליארד 
נפש ותרבויות שונות ומגוונות . לימודי אמנות עוזרים למנוע הפיכתם של ילדינו 
ליצורים חד - מימדיים , בורים וחסרי מטען תרבותי . צריך להבדיל בין דתיים 
מתקדמים לחרדים קיצוניים . גם בבצלאל יש לנו תלמידים דתיים , אבל לא רבים . 
גם בקרב הסגל יש מורים דתיים . יש כאלה שחזרו בתשובה , הם למשל לא משתתפים 
בשיעורים שבהם מופיעה כמודל אישה בעירום . היו רבנים ופוסקים שניסו להכניס 
פשרות שיאפשרו בכל זאת ללמד אמנות כללית בבית הספר הדתיים תוך דילוג על המוקשים . 
למשל הרב קוק , שהיה בין הרבנים היחידים ששלח איגרת ברכה לפתיחת בצלאל , 
פירסם שורה של פסקי הלכה בנושאים אלה . למשל הוא קבע שניתן לפסל אבל להשאיר 
פגם כלשהו בפסל כדי שהדמות לא תהיה מושלמת ותשווה לאל . פשרות אלה כמובן 
אינן מקובלות על החרדים שפוסלים את כל לימודי תולדות האמנות . 
