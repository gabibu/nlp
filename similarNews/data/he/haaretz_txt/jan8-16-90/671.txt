( ע ) . " לא אמרתי שהייתי משחק בגרמניה הנאצית , זה שקר וכזב " , אמר 
אתמול הטניסאי הישראלי עמוס מנסדורף , בשיחה טלפונית מניו - זילנד לגלי 
צה"ל . לדבריו , לא היה מודע לסערה שחוללו דבריו בישראל ולכן לא הגיב מיד . 
" אני לא מזדהה עם הנאצים , אני ישראלי ויהודי ואוהב את ישראל . ההורים 
שלי והסבא והסבתא שלי הם יוצאי אירופה והם איבדו הרבה בני משפחה בשואה " , 
אמר . מנסדורף אמר , כי במסיבת עיתונאים לאחר המשחק , נשאל על החלטתו 
לשחק בדרום - אפריקה . הוא הסביר , כי הוא שחקן טניס ולא פוליטיקאי ולא 
היה לו שיקול פוליטי גם כאשר שיחק בעבר בבריה"ם ובצכיה לפני הגלסנוסט . 
לדוגמא הזכיר גם את הרץ השחור גסי אוונס , שהשתתף באולימפיאדת ברלין ב6391 , 
על אפם וחמתם של הנאצים . בהקשר זה נשאל אם היה משחק בגרמניה הנאצית , 
ועל כך השיב , כי מבחינה היפוטטית , אילו ישראל הייתה קיימת באותה תקופה 
והיא היתה שולחת משלחת כזו , שאנשיה היו נישארים בחיים , הוא היה משתתף . 
אוקלנד ( ע"ר ) . " לבי בישראל ובשום פנים ואופן לא יכולתי לומר משהו 
שיהיה בו כדי לפגוע במדינת ישראל וברגשותיהם של ניצולי השואה " , אמר מנסדורף 
בהודעה מיוחדת שהוציא בענין זה . " עכשיו כשאני מסתכל לאחור , נראה לי 
שמה שאמרתי ניתן היה להתפרש בצורה מסולפת . ובכל זאת , כאשר אני חושב על 
הימים שעברו מאז , אני סבור כי הנושא הוצא בצורה מוגזמת מהקשרו " . במסיבת 
עתונאים אחרת אמר מנסדורף : " אינני יודע אם אחזור בקרוב לישראל . הסיבה 
היחידה עלולה להיות חברתי המשרתת בצבא ואין היא יכולה לנסוע או לעזוב את 
המדינה . אני ככל הנראה לא אשוב לשם בחודשים הקרובים " . ( ע ) . יו"ר 
איגוד הטניס של ישראל , קולי פרידנשטיין , אמר במסיבת עתונאים , כי פרשת 
עמוס מנסדורף סגורה , לאחר שהטניסאי התנצל והסביר שלא הבינו כהלכה את מה 
שמסר לכתב רויטר . יו"ר האיגוד אמר , כי מנסדורף הביא לדוגמא את הרץ הגדול 
גסי אוונס שחום העור מארה"ב , שהופיע ב6391 במשחקים האולימפיים בברלין למרות 
האפלייה הגזעית , שהיתה חמורה הרבה יותר מאשר זו הנהוגה בדרום אפריקה . 
" אם גסי אוונס יכול היה להופיע בגרמניה הנאצית , בתקופה השפלה ביותר 
ובתקופת האפלייה הגזעית המשפילה ביותר בהסטוריה , למה שאני לא אוכל להשתתף 
בטורניר הטניס בדרום אפריקה , דבר שעשו כמה מהחברים שלי , המשתתפים עתה 
בטורנירים השונים בניוזילנד " . דברים אלה שהעביר מנסדורף ליו"ר האיגוד , 
הניעו אותו לומר שהפרשה לגביו סגורה וכי התייעץ גם עם הנהלת האיגוד על הסבריו 
של הטנסיאי הישראלי . קפטן הנבחרת הישראלית בגביע דייוויס שלמה גליקשטיין , 
מאשים בפרשה את התקשורת , אשר סילפה עובדות ושמה למטרה ברורה להפוך את 
העניין לסנסציה . " למעשה , זה חוסר צדק משווע כלפי טניסאי ישראלי , 
אשר ידיעה סתמית שלא נבדקה ולא תוחקרה לגבי אמינותה , פוצצה דבר שלא היה 
מופץ בעולם כולו , אבל בישראל עשו לזה כנפיים . בכל זה אשמים העיתונאים , 
הפוליטיקאים ויפי הנפש . כל הפרשה לא מנעה ממנסדורף להתרכז במשחקיו בטורניר 
באוקלנד . מנסדורף , המדורג חמישי בתחרות , גבר על אוליבייה דהלטר בתוצאות 
6 : 2 , 7 : 5 , והבטיח לו מקום ברבע הגמר של הטורניר . 
