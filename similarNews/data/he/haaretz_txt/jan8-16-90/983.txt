( ע . ) שבעה בני אדם נפצעו אתמול בבוקר באורח קל עד בינוני , בתאונת 
דרכים בצומת הכניסה לרובע ט"ו שבעיר אשדוד . מחקירה ראשונית עולה , כי 
רכב מרצועת עזה , בו נסעו שלושה מתושבי הרצועה , התנגש בצומת הכניסה ברכב 
ישראלי בו ישבו ארבעה נוסעים . כתוצאה מההתנגשות נפצעו כל שבעת הנוסעים 
והועברו בשלושה אמבולנסים לבתי - חולים בסביבה . לשכת התנועה של משטרת מרחב 
לכיש פתחה בחקירת נסיבות התאונה . שני אנשים נפצעו באורח קשה ואחד באורח 
בינוני בתאונת דרכים שהיתה אתמול בשעה חמש בבוקר ליד כפר הילדים הסמוך לכרמיאל . 
התאונה אירעה כתוצאה מהתנגשות חזיתית בין שני כלי רכב . למקום הוזעקו אמבולנסים 
מכרמיאל וניידת לטיפול נמרץ מנהריה , שהעבירו את הפצועים לבית החולים הממשלתי 
בנהריה . אנשי לשכת התנועה של משטרת מרחב הגליל שהגיעו למקום פתחו בחקירת 
נסיבות התאונה . 
