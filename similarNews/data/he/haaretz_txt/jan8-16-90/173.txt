אם השיקול שעמד לנגד עיניו של שר הפנים בהוצאת צו איסור היציאה מהארץ נגד 
פייסל חוסייני היה המידע שהוא ישתתף בפסטיבל שמארגן אש"ף בקהיר קיים ספק 
רב בדבר חוקיותו של הצו ; הוא הדין אם הצו נועד למנוע מפגשים של חוסייני 
עם גורמים בהנהגת אש"ף . תקנה 6 לתקנות שעת חירום ( יציאה מהמדינה ) תש"ח8481 , 
מסמיכה את שר הפנים " לאסור יציאתו של אדם מישראל , אם קיים יסוד לחשש 
שיציאתו עלולה לפגוע בביטחון המדינה " . בפסק - דין שניתן לא מכבר בעניינו 
של כמאל דאהר , שיציאתו לחו"ל נמנעה בצו לפי אותה תקנה , עמד בית המשפט 
העליון בהרחבה על פרשנותה של תקנה זו . כל השופטים שישבו לדין הדגישו את 
חומרת הפגיעה בחופש התנועה , שהוא מזכויות היסוד של הפרט . הוחלט כי השר 
יהא רשאי למנוע יציאתו של אדם לחו"ל באמצעות צו כאמור , רק אם השהייה שם 
תביא לפגיעה חמורה בביטחון המדינה . השופטת בן פורת דרשה שלשר יהא " חשש 
כן ורציני " המעוגן כמובן בחומר עובדתי לפגיעה כזו , והשופט בך הדגיש 
כי " החשש הרציני המצדיק מתן צו לאיסור יציאתו של אדם מהמדינה , חייב להיות 
מושתת על ההערכה שקיימת סכנה של ממש כי עקב נסיעתו של אותו אדם לחו"ל עלול 
להגרם נזק משמעותי לביטחון המדינה " . קפידבינמהנמקותיהם של שלושת השופטים 
שישבו לדין עולה שהמידע בדבר המפגש עם נציגי אש"ף כשלעצמו , אינו מצדיק 
את איסור היציאה . פסק הדין ניתן לפני הוספת התיקון הידוע בשם חוק איסור 
המפגשים עם אש"ף לפקודת מניעת טרור , אך אין בתיקון כדי לשנות את המסקנות 
דלעיל , אלא להיפך : עצם קיומו של איסור פלילי מקטין את החשש שהיוצא לחו"ל 
אכן ייפגש עם נציגי אש"ף , ואם ייפגש ניתן יהיה להעמידו לדין בפני בית 
משפט . אין מקום לדעה שתקנה 6 אמורה לשמש אמצעי מניעה אדמיניסטרטיווי למניעת 
עבירות שניתן להעמיד עליהן לדין בארץ . ואכן , בפרשת דאהר , המידע שהצדיק 
את הוצאת הצו ואשר אשר בבג"ץ מעבר למפגשים המיועדים עם אנשי אש"ף היה שהעותר 
היה אמור לטפל בהזרמת כספי אש"ף לישראל לקידום מטרות עוינות למדינה , וכן 
מידע חסוי נוסף שהצדיק את הוצאת הצו . לפיכך , במקרה הנוכחי יהא על שר הפנים 
להצדיק את חוקיות הצו נגד חוסייני לא רק במפגש הצפוי עצמו אם אכן יש בידי 
השר מידע ממשי בדבר הכוונה להשתתף בו אלא בנתונים נוספים שיש בהם כדי להצביע 
באופן ברור על סכנה ממשית וחמורה לביטחון המדינה , שלא ניתן להתגבר עליה 
אלא על - ידי הוצאת הצו . 
