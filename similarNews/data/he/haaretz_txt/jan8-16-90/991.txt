ועדת המעקב המשותפת לפרדסנים ולתעשיה דנה בסוף השבוע שעבר בהשלכות המחירים 
החדשים של רכז הדרים בארה"ב ובאירופה על מחירי פרי ההדר המסופק לתעשיה בישראל 
והחליטה להעלות את המחיר . נקבע כי התמורה הנקיה שיקבלו מגדלי השמוטי תוכפל . 
עליית מחירי רכזי ההדרים בשווקי אירופה נבעה מהערכות הנזקים שנגרמו לפרדסים 
בפלורידה כתוצאה מהקרה שפקדה אותם במשך יומיים רצופים בתחילת החודש . ענף 
ההדרים בפלורידה מיועד בעיקרו לתעשיית הרכזים בארה"ב ובאירופה . הקרה שחיסלה 
למעלה מ%03 מהיבול גרמה לעלייה ניכרת במחירי הרכז . ברזיל , הספקית הגדולה 
בעולם של רכז , המכתיבה את מחירי השוק , כבר הודיעה על ייקור הרכז בכ03 
סנט לליברה . בשבוע שעבר עלו מחירי הרכז מברזיל בלבד מרמה של 054 , 1 דולר 
לטונה לרמה של 051 , 2 דולר לטונה . בישראל מקבלים המגדלים ך - 501 דולר 
לטונה " בררה " בלבד ( לייצור טונה רכז יש צורך בעשרה טון בררה ) . 
מסכום זה יש לנכות את הוצאות ההובלה ובית האריזה . על פי ההסכם החדש יקבלו 
המגדלים תוספת של כ05 דולר לטונה , מה שיאפשר על פי הערכות התעשייה את הכפלת 
התמורה הנקייה שיקבלו הפרדסנים . שמואל גלנץ , יו"ר ארגון מגדלי ההדרים , 
אמר בתגובה , כי החלטות ועדת המעקב היא פיקציה . לדבריו את המגדלים מייצגות 
החברות הקבלניות דוגמת תנובה אקספורט , יכין חק"ל ופרדס שבבעלותם הן פרדסים 
והן מפעלי תעשיה כך שהאינטרסים שלהם כפולים ואינם בהכרח דומים לאלו של המגדלים , 
אותם הם אמורים לייצג . לדברי גלנץ מגדלי ההדרים בפלורידה קיבלו עבור 
ה"בררה " שהם מספקים לתעשיה 281 דולר לטונה לעומת 501 דולר לטונה שקיבלו 
עד כה המגדלים בישראל . 
