הנהלת אל - על מבקשת לבטל את המרכיב הדולרי בשכרם של הטייסים , ולשלם את 
משכורתם בשקלים בלבד . זהו אחד השינויים שגיבשה ההנהלה , לקראת פתיחת המשא 
ומתן עם העובדים על הסכם חדש . בהתאם למסמך הפנימי דורשת הנהלת אל - על , 
כי הסכם העבודה החדש יהיה לשלוש שנים ולא למשך שנתיים , כפי שהוא היום . 
המסמך מפרט שורה ארוכה של שינויים בסעיפיו השונים של ההסכם הקיים . שינוי 
מרכזי נוסף הוא להגדיל את מגבלות שעות הטיסה מ21 ל41 שעות , ולהכפיל את 
צוות הטייסים , דבר שיאפשר ל4 טייסים לבצע טיסה ישירה במטוס בואינג 767 
מישראל לארה"ב , ללא חניית ביניים באירופה , וללא צורך להחליף צוות . עוד 
מבקשת ההנהלה לצמצם את זמן המנוחה בטיסות ישירות לצפון אמריקה ולתקן את סעיף 
הכוננות , כך שיאפשר כוננות לצוותי האוויר גם בחו"ל . כן היא מתכוונת לדרוש 
ביטול שיטת הזיכוי בגין איסופים בצי מטוסי 737 , שכן בדרך כלל מדובר בטיסות 
קצרות טווח וזמן במטוסים מסוג זה , וצוותי האוויר נהנים מתוספת שכר מיוחדת , 
המתייחסת לזמן איסופם מהבית . ממסמך השינויים עולה עוד , כי הנהלת אל - 
על דורשת לשנות את שיטת הבכירות של הטייסים במעבר בין ציי המטוסים , לבטל 
את ההוראות המזכות ביום חופשה אם החג חל בשבת , להחיל את חובת ההדרכה על 
כל עובדי החברה , ולהעלות את רצפת הדרגה המקנה השתתפות החברה בקרן השתלמות . 
