משלחת איגודים מקצועיים מברית המועצות תשתתף לראשונה בוועידת ההסתדרות באפריל , 
לפי הזמנתו של מזכ"ל ההסתדרות , ישראל קיסר . אלכסנדר זאריקוב , ראש המחלקה 
לקשרי חוץ באיגודים המקצועיים של ברית המועצות , הודיע על כך במוסקווה בפגישה 
עם סמנכ"ל קופ"ח הכללית , פרוף יאיר שפירא , פרוף רינה זאיצובה ואהרן וולפוביץ . 
השלושה נסעו להכין את ביקורם של ילדי צרנוביל בישראל . מזכ"ל ההסתדרות , 
ישראל קיסר , אמור היה לצאת לביקור בבריה"ם החודש , כאורח האיגודים המקצועים 
הסובייטיים . אולם מסיבה לא ידועה , הוא לא קיבל הזמנה הרשמית . הוא הוזמן 
בעל פה על ידי עיתונאים סובייטיים בכירים מביטאון האיגודים המקצועיים , 
שביקרו בארץ . 
