בנגקוק ( ע"ר ) . מאות מתושבי בורמה התכנסו שלשום בבירה ראנגון כדי לתמוך 
במועמדותה של מנהיגת האופוזיציה אאונג סאן סואו קיו בבחירות העומדות להתקיים 
בחודש מאי הקרוב . כך מסרו אתמול דיפלומטים . המשטרה עצרה שני אנשים במהלך 
ההתנגשויות עם המפגינים ליד משרדי ועדת הבחירות בעיר . הקהל הרב חיכה להחלטת 
הוועדה בשאלה האם תהיה רשאית אאונג סאן סואו קיו , העומדת בראש הליגה הלאומית 
לדמוקרטיה , להציג את מועמדותה בבחירות הרב - מפלגתיות הראשונות בבורמה 
מזה 92 שנים . סואו קיו נמצאת במאסר בית מאז חודש יולי שעבר . דיפלומטים 
בראנגון מסרו כי הוועדה תודיע על החלטתה בקרוב . הממשלה הצבאית בבורמה החלה 
ביום ששי לבדוק את הבקשות שהגישו מועמדים לבחירות . רוב הדיפלומטים בראנגון 
סבורים כי בחירות אלה לא יהיו אלא הצגת ראווה מאורגנת על ידי הצבא . אחד 
הדיפלומטים ממדינה מערבית מסר כי מפלגת האיחוד הלאומי , התומכת בשלטון הצבאי 
הנוכחי , הגישה התנגדות להופעתה של אאונג סאן סואו קיו בטענה כי היא אזרחית 
בריטית ומעולם לא נרשמה כתושבת ראנגון . אאונג סאן סואו קיו נשואה לאזרח 
בריטי אולם יש לה דרכון בורמני . " אני מצפה כי קהל נוסף של כמה מאות מפגינים 
ישוב ויתכנס מול מטה ועדת הבחירות היום כדי לשמוע את ההחלטה " , אמר אחד 
הדיפלומטים . בינתיים נודע כי ועדת הבחירות חילקה את בורמה ל984 מחוזות בחירה . 
מפלגת האיחוד הלאומי , שנקראה קודם לכן מפלגת התוכנית הסוציאליסטית של 
בורמה והנמצאת בשלטון כבר 62 שנים , העמידה מועמדים ב054 מחוזות . 
