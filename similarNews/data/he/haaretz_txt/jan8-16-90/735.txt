ניו יורק ( מיוחד ל"הארץ " ) . מדינת ניו יורק שוקלת הגשת תביעה משפטית 
נגד חברת הנפט אקסון , אם זו לא תכסה את הוצאות ניקוי כתם הדלק הענקי שנגרם 
כתוצאה מדליפה בצינור תת - ימי בין ניו יורק לסטטן - איילנד ולניו גרזי , 
המוביל בעיקר דלק חימום . התובע הכללי של מדינת ניו יורק , רוברט אברמס , 
שיגר מכתב לנשיא חברת אקסון בו הזהיר כי אם החברה לא תשלם את עלות הניקוי , 
הוא יגיש נגדה תביעת נזיקין . הדליפה בצינור נתגלתה לפני כעשרה ימים ליד 
מתקן זיקוק של חברת אקסון ליד העיר לינדון שבניו גרזי . לדברי התובע , 
נגרמה הדליפה כתוצאה מרשלנות של עובדי המתקן , שלא הבחינו בעוד מועד בתקלה 
בצינור . התובע מאשים את חברת אקסון כי השהתה במתכוון פרסום פרטים נכונים 
על ממדי הדליפה . בשלב ראשון אמרה החברה , כי כמות של 0005 גלון דלק לחימום 
דלפה מהצינור . לאחר מכן הודתה כי הכמות גדולה יותר . עתה מתברר כי המדובר 
בכמות של למעלה מ000 , 765 גלון . מומחים אמרו כי הכתם הענקי שנוצר כתוצאה 
מהדליפה גרם נזק חמור לצמחייה ולבעלי - החיים בשתי הגדות של המפרץ שבמימיו 
עובר הצינור . כ002 ציפורים מתו ומתנדבים מנסים להציל עשרות ציפורים שנלכדו 
בביצה הסמיכה שנוצרה בגין הדליפה . " אחריותה של אקסון אינה מוגבלת רק לעלות 
הניקוי " , כתב התובע הכללי , " למדינת ניו יורק הזכות לתבוע תשלום נזקים 
שנגרמו כתוצאה מהדליפה " . מומחים אמרו כי דליפת הדלק מהצינור התת - ימי ליד 
ניו יורק , היא השנייה בגודלה ובנזק שגרמה לאחר דליפת הדלק הענקית ממכלית 
של חברת אקסון במפרץ ואלדז באלסקה , כאשר דלפו 11 מיליון גלון של דלק . 
חברת אקסון מינתה סגן נשיא מיוחד לענייני איכות הסביבה , שיהיה אחראי לסידורי 
בטיחות ומניעת דליפות דלק . עד כה היה נושא זה בטיפולם של פקידים בדרג נמוך . 
המינוי המיוחד התפרש כניסיון מצד חברת אקסון לשפר את תדמיתה בציבור , שנפגעה 
קשות בעקבות הדליפה במפרץ ואלדז . 
