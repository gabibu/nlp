פקין ( ע"ר ) . סין מתחה ביקורת על בריה"ם , אותה היא מאשימה בגילוי 
נטייה פרו - אמריקאית גוברת והולכת ובגרימת דאגה בעניין זה במדינות העולם 
השלישי . השבועון הרשמי " אאוטלוק " כתב אתמול : " בריה"ם , לאחר שזנחה 
את תואר בת הברית הטבעית של מדינות העולם השלישי , נוקטת עמדה חד - צדדית 
עם ארה"ב , בקשר ליותר ויותר נושאים , הן באומות המאוחדות , הן בגלוי 
והן בנסתר " . השבועון מצטט את העמדה הסובייטית בעצרת האו"ם , בקשר להעלאת 
מעמד אש"ף באו"ם . המאמר , שצוטט על ידי סוכנות הידיעות הסינית , הביע 
דאגה על שארה"ב ומדינות אחרות במערב שוקלות מתן סיוע לגוש הסובייטי , במקום 
הסיוע שניתן עד - כה לעולם השלישי . " מה שמדאיג את העולם השלישי הוא החוב 
החיצון הגדול ובעיות מסחר אחרות , שאין אליהן עתה התייחסות רצינית מצד מדינות 
המערב " , נאמר . בשבועיים האחרונים הביעו מדינאים סינים כמה פעמים מורת 
רוח על המדיניות הסובייטית והאשימו באורח פרטי את המנהיג הסובייטי גורבצוב 
בהתמוטטות המשטרים הקומוניסטים במזרח אירופה . 
