עובדים בלשכות של ראש העיר , המנכ"ל , הסמנכ"לים , לשכת הדובר ( כולל 
הדובר עצמו ) ובמחלקת האירועים בעיריית ת"א קיבלו באחרונה תוספות שכר מיוחדות , 
בשמות כמו " גמול תפקיד " , " תוספת מאמץ " , " תוספת עומס " והגדלה 
באחזקת רכב . התוספות הללו משולמות לעובדים רטרואקטיווית מחודש אוגוסט . 
עוזרו של מנכ"ל העירייה , למשל , מקבל תוספת שכר חודשית בסכום של 008 ש"ח , 
צמודה לתוספת יוקר , כאשר תוספת זו שולמה לו רטרואקטיווית ל98 . 4 . 1 . 
חבר מועצת העירייה , דן דרין ( רץ ) שיגר אתמול מכתב למנכ"ל העירייה , 
אלי עשת , שבו הוא מציין כי מפליא שמאשרים לפקידת הקומה ה21 בעיריית ת"א 
( קומת ראש העיר ) תוספות שכר חריגות שעה שעובדים בעיריה מפוטרים ומקצצים 
בפרויקטים חיוניים לציבור בנימוק שאין תקציב . דרין מציין כי מדובר בתוספות 
שרירותיות , " שאף לגבי עובדי המנגנון המנוסים בהטבות , מדובר כאן בהטבות 
חריגות " . דרין טוען כי מבדיקה שערך גילה כי חלק מהפקידות הבכירה הועלה 
בדרגות שכר . כמו כן נוספו לטענתו שני תקנים חדשים בלשכת המנכ"ל והסמנ"ל , 
נוסף סמנכ"ל שני ועוד . 
