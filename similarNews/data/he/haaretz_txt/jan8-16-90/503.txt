איש העסקים זאק נאסר וראשי קונצרן כלל עומדים לסכם בימים אלה עסקה למכירת 
המכונות והציוד שהוחזקו בחברת ליגת בשדרות . נאסר ישלם עבור ציוד זה כחצי 
מיליון דולר , מה שיאפשר לו לפתוח מחדש את המפעל . המדובר במפעל ליגת שעסק 
בייצור חולצות . מפעל ליגת נסגר על ידי קונצרן כלל לפני כשנה ( זמן קצר 
אחרי שכלל רכשה את השליטה בפולגת ) , לאחר שהגיעו למסקנה כי למפעל אין 
כל סיכוי לעלות מחדש על פסי רווחיות . עד סגירת המפעל פרעה כלל את כל ההתחייבויות 
הכספיות והערבויות שנתנו לליגת חברת פולגת ( בעלת השליטה בליגת ) וקונצרן 
כלל ( בעל השליטה בפולגת ) . נאסר מבקש לפתוח מחדש את מפעל החברה , הנמצא 
בקרית גת , שהעסיק בשיא פעילותו 057 עובדים . השליטה בליגת הוחזקה בעבר 
על ידי פולגת ( % 93 מהמניות ) , והחברה הזרה הוספבן ס . א . ( % 5 . 
73 ) . יתרת המניות הוחזקו על ידי הציבור הרחב . לפני כשנה החליטה הבורסה 
למחוק את המניות מהרישום למסחר , זאת לאחר שהחברה הפסיקה את פעילותה העסקית . 
נאסר התעניין בעבר גם באפשרות של רכישת השליטה במפעל אתא ופתיחתו המחודשת , 
אך אפשרות זאת ירדה מהפרק . נראה כי נאסר יתנה את פתיחתו המחודשת של מפעל 
ליגת בקבלת מענקי ההשקעה המוקבלים עבור פתיחת מפעלים חדשים בקרית גת . 
