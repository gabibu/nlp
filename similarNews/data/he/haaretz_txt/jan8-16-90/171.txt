שגריר ישראל בצרפת , עובדיה סופר , יוחזר הקיץ לישראל , בתום תשע שנות 
שירות רצופות בחו"ל אמר אתמול ל"הארץ " גורם מדיני מוסמך בירושלים . עד 
כה היה זה ראש הממשלה , יצחק שמיר , שכפה על שר החוץ , משה ארנס , להשאיר 
את סופר בתפקידו , בניגוד להנחייה שהוא עצמו קבע , לפיה לא ישרת דיפלומט 
בחו"ל יותר משלוש שנים . הדיווח שהגיע לירושלים בדבר התסיסה של העובדים הבכירים 
בשגרירות ישראל בפאריס נגד סופר ועצם הגעת העניין לעיתונות הצרפתית , הכריעה 
את הכף בעד החזרתו של סופר ארצה . בכירים במשרד החוץ אמרו , כי השגרירות 
חדלה למעשה לתפקד בימים האחרונים , וכי היחסים המתוחים עם סופר הביאו לידי 
כך שדיפלומטים ותיקים ומנוסים הפרו את כללי ההתנהגות , ותקפו את השגריר 
בראיונות לעיתונות בארץ . שמיר הציע לפני זמן מה לארנס למנות את סופר לשגריר 
באו"ם , ואף הסביר כי כישוריו המיוחדים של האיש מצדיקים חריגה מהכלל של 
הגבלת שנות השירות של הדיפלומטים בחו"ל . מקורות במשרד החוץ מעריכים , 
כי הסערה בשגרירות בפאריס תקשה על שמיר לכפות על ארנס מינוי זה , שאינו 
מאויש כבר יותר משנה . קפתמונה1 , 21פ3ח"ך יוסי שריד ( רץ ) , חבר ועדת 
החוץ והביטחון של הכנסת , תובע את החזרתו המיידית של השגריר עובדיה סופר 
מפאריס . בהצעה דחופה לסדר היום של הכנסת . קפידבין : השגריר סופר הבהיר 
אמש , בתשובה לשאלת " הארץ " , כי לא ידוע לו דבר אודות סיום קרוב של כהונתו 
בפאריס , וכי , מכל מקום , אין בכוונתו להגיב על " השמועות , שמקורן 
במנהלי המערכה המכוונת נגדי " . סופר הדגיש , כי " העיסוק הבלתי - פוסק 
בפרשה - כביכול לא נועד אלא לשרת את מפיצי השמועות למיניהן . 
