נכונות לשיתוף פעולה מדעי נרחב בין ברית המועצות לישראל בפרויקטים מדעיים 
ובפרויקטים במסגרת האו"ם , מצאה ביטוי במיזכר ההבנה שנחתם בשבוע שעבר ( 
11 בינואר ) במוסקווה , בין המשלחת הישראלית המדעית , בראשות השר עזר 
וייצמן , לבין חברי המשלחת המדעית הסובייטית . במיזכר נאמר כי הצדדים סיכמו 
על הדרכים להחלפת מידע מדעי וטכנולוגי . עוד נאמר במיזכר כי במחצית הראשונה 
של השנה , יגובשו ויוגשו הצעות לשיתוף פעולה בין ישראל וברית המועצות , 
בכנסים , בוועידות לאומיות ובין - לאומיות . חברי המשלחת הסובייטית הביעו 
את רצונם להקים מגעים עם מוסדות המדע בישראל ולהרחיבם . נציג ישראל במוסקווה , 
אריה לוין , דיווח למחרת חתימת המיזכר , כי מיזכר ההבנה אושר למחרת החתימה 
עליו , בידי שר החוץ של בריה"ם . שר החוץ אדוארד שוורדנדזה , אף אישר כי 
התוצאות החיוביות של עבודות מחקר משותפות של שתי הארצות , ינוצלו במסגרת 
לשכות המסחר . בכך התכוון , לדעת לוין , להעביר פעילות כלכלית ומסחרית 
משותפת באמצעות הלשכות . הסכם על כך עומד כנראה , להיחתם בקרוב . האקדמיה 
הסובייטית תשגר לישראל בחודש מאי , משלחת בת ארבעה נציגים , שתכלול אנשי 
מדע המעוניינים ישירות , בשיתוף הפעולה המדעי עם ישראל . 
