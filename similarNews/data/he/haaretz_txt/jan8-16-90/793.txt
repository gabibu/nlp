( ע ) . הכנס הבין - לאומי השלישי לתקשורת יהודית , בהשתתפות 071 אנשי 
תקשורת ועיתונאים מ72 ארצות , ננעל אתמול בערב בירושלים . יו"ר חבר הנאמנים 
של הסוכנות יהודית מנדל קפלן , שידר דברי ברכה לבאי הכנס בשיחה טלפונית 
מיוהנסבורג ישירות לאולם היאט בבירה . בין היתר אמר קפלן כי כל הבעיות 
האחרות שהיו למדינת ישראל עד כה , מתגמדות נוכח האתגר ההיסטורי של העלייה 
הגדולה והצפויה מברית המועצות . הוא קרא לנציגי התקשורת לתרום להעברת המסר 
של קליטת עולים מבריה"ם בישראל . ליאוניד שקולניק , נציג בירוביגאן בסובייט 
העליון אמר כי בעקבות ביקורו בישראל נוכח לדעת שנושא העלייה עומד במרכז 
ההתעניינות של החברה הישראלית והעם היהודי . הוא הבטיח לעשות הכל כדי להחיש 
את חוק ההגירה בברית המועצות . הכנס ננעל בדברי סיכום של יוזם הכנס עוזי 
נרקיס , יו"ר מחלקת ההסברה של ההסתדרות הציונית . 
