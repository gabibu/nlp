משבר פנימי פקד את התנועה המתקדמת לשלום . ארבעה מחברי הוועד המרכזי התפטרו 
מחברות בתנועה , ומזכ"ל התנועה הקפיא את פעולתו . המשבר בתנועה בא בעקבות 
בחירת לשכה מדינית חדשה והשתלטות חברים חדשים על התנועה . בישיבת הוועדה 
המרכזת של התנועה שהתקיימה לפני כעשרה ימים ביקשו ממספר חברים מאזור המשולש 
להסביר את פעולתם בניגוד להחלטה על השתתפות התנועה ברשימת המשותפת עם חד"ש 
ודראושה . החברים , ובהם אחמד מנצור מטירה ובדר יונס מערערה , טענו כי 
הנהגת התנועה פעלה באופן בלתי דמוקרטי כאשר כפתה את השותפות עם חד"ש ללא 
הסכמת הסניפים . התפתח ויכוח , שבעקבותיו הגישו ארבעה חברים מהוועדה המרכזת 
את התפטרותם . לאחר מכן נערכו בחירות ללשכה מדינית חדשה שתנהל את עניני 
התנועה עד לוועידה המתוכננת בקייץ . מזכ"ל התנועה , הכומר ריאח אבו אל עסל , 
זכה לאמונם של עשרה מתוך 71 הנוכחים , והוא ראה בכך מזימה שנועדה להדיחו 
והודיע על התפטרותו , והקפאת פעילותו . 
