( ע ) . שופט מחוזי בבאר שבע גזר שלשום עונשי מאסר ותשלום קנס על מי שהייתה 
בעבר מזכירה במפעל " חרסה " בעיר והורשעה בגניבת כלים סניטריים מהמפעל . 
יוכבד זוארי , בת 23 מבאר שבע , עבדה כמזכירת מחלקת העמסות וממלאת מקום 
מנהל המחלקה בחרסה . היא נעצרה לאחר שבביקורת יציאה שנערכה בשער המפעל נגלה 
רכוש גנוב מהמפעל במשאיתו של איסמעיל מחמד גבארין , בן 73 מעזה , שהיה 
לקוח של המפעל . השניים נעצרו ויחד איתם נעצר לחקירה אברהם שלי , בן 44 
ממושב גילת , שעבד כפועל העמסה בחרסה . נגד השלושה הוגש כתב אישום על עבירות 
של קשירת קשר לביצוע עבירות וגניבה ממעביד . התביעה טענה , שהשלושה גנבו 
באורח שיטתי , על ידי כך שבתעודות המשלוח של הנהג נרשם כאילו הוא קיבל מוצרים 
מסוג ב או מוצרים בצבע לבן , בעוד שבפועל הועמסו על המשאית מוצרים מסוג 
א או כלים סניטריים צבעוניים ויקרים יותר . עוד נטען , שגבארין הביא למפעל 
כלים סניטאריים שבורים ותמורתם קיבל מוצרים חדשים . כל זאת תוך כדי שיתוף 
פעולה מצידו עם יוכבד זוארי ואברהם שלי . תחילה הכחישו השלושה את העבירות 
שיוחסו להם , אולם לאחר מכן נערכה עסקת טיעון בין התביעה לשלי והוא הודה 
במעשי גניבה אחדים . הוא הורשע בדין ונגזרו עליו עונשים של 6 חודשי מאסר 
בפועל לריצוי בעבודות שרות למען הציבור וקנס בסך אלפיים ש"ח . אחרי שמיעת 
עדויות התביעה חזרה בה מכפירתה גם יוכבד זוארי ולאחר עסקת טיעון עם התביעה , 
היא הודתה שהשתתפה בביצוע הגניבה ביום בו נתפסה וששווי הגניבה היה 44 . 
885 , 2 ש"ח . על בסיס עסקת הטיעון ביקשה התביעה לגזור גם עליה עונש של 6 
חודשי מאסר בעבודות לשרות הציבור כעובדת ללא שכר בבית אבות בירושלים וכן 
תשלום קנס בסך אלף ש"ח . הסניגור ביקש להתחשב בכך , שהנאשמת פוטרה מעבודתה , 
עברה לגור בירושלים והיום מפרנס רק בעלה את חמש הנפשות במשפחה . השופט 
יהושע פלפל קיבל את המלצת התביעה לעונש והוסיף על כך גם 9 חודשי מאסר על 
תנאי . 
