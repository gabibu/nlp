קבוצת חברים במפלגת העבודה , מנהלת בתקופה האחרונה מגעים עם גורמים בימין , 
לשיתוף פעולה להפצתו של רעיון החלת ריבונות מידית על השטחים . למהלך שותפות 
גם קבוצות בליכוד , במפד"ל ובשינוי . החודש אמורים תומכי הרעיון מבין קבוצת 
הפרופסורים " לחוסן מדיני וכלכלי " , המזוהים עם הימין , להיפגש עם כ05 
חברים במפלגת העבודה , לגיבוש הפעילות . בכנס באוניברסיטה העברית בירושלים 
אתמול , קרא ראש חוג הפרוסורים מן הימין , הפרוף אסא ליפשיץ , להפנות 
עולים לישובים בשטחים . " אם יהיו שם רבע מיליון איש , לא יהיה עוד ספק 
שזו הארץ שלנו " . ליפשיץ ועמיתיו , המנסחים תוכנית מדינית משלהם , המתבססת 
על החלה מיידית של הריבונות , מציעים להפעיל במקביל , מה שהם מגדירים כאוטונומיות 
לוקאליות לפלשתינאים בגדה . לאחרונה העלו רעיונות אלה בשורה של פגישות שקיימו 
עם שרי הליכוד . בכנס אתמול , שאורגן על ידי תא הסטודנטים " גלעד " של 
הימין , הגדיר הד"ר רפי ישראלי ממכון טרומן , את בעיית ערביי ישראל , 
כ"מחלת הלב של המדינה , הדחופה בהרבה מבעיית ערביי השטחים " . לדבריו , 
ערביי ישראל הם לכל עניין חלק מן העם הפלשתיני , ותהיה זו אשליה להפריד 
ביניהם . בלי פתרון לערביי ישראל , לא יימצא כל פתרון כולל לסכסוך " . 
עוד העריך ישראלי , כי " סכנת החמאס גדולה מסכנת הלאומיות הפלשתינית " . 
