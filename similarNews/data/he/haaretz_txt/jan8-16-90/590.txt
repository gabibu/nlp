מנילה ( ע"ץ ) . רשויות הפיליפינים מזהירות מפני המשך האיום במרידות צבאיות 
נוספות . יועצה של הנשיאה קוראזון אקינו לענייני ביטחון אמר כי גורמים שהשתתפו 
במרד מתארגנים כעת מחדש , אולם לדבריו , עדיין אין להם יכולת התקפית . 
" הם תמיד יכולים לנסות לבצע הפיכה . אולם כרגע אין להם סיכויים להצליח " , 
אמר . הרשויות עדיין מחפשות אחר כאלף חיילים וקצינים שהשתתפו בנסיון ההפיכה 
האחרון . כאלפיים אנשי צבא נמצאים במעצר . אחד ממנהיגי המרד , הקולונל 
לשעבר גריגוריו " גרינגו " הונאסאן , הודיע לאחרונה כי לארגונו אין כל 
ברירה אלא לצאת בשלב שני של התקוממות . שלשום הודתה גם הנשיאה אקינו כי עדיין 
קיים איום בהתקוממות צבאית . 
