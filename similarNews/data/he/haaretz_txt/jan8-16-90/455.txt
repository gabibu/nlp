הכנסת יוסי שריד עניין הראוי לגינוי אם אמנם נכון הוא עם עניינים מסובכים 
העומדים עתה למחקר מדעי ( במרכז לחקר האנטישמיות של האוניברסיטה העברית ) 
. הדברים אינם כה פשוטים וברורים כפי ששריד מציג אותם . יש להצטער על 
כך שחבר בבית המחוקקים הישראלי , שהמעט שיש לדרוש ממנו הוא בקיאות בעניין 
שהוא דן בו , נחפז כתב אישום חמור על מדינת ישראל ואין לעבור על דבר זה 
בשתיקה . הדבר הראוי לגינוי אם אמנם נכון הוא שנשיא המדינה , חיים הרצוג , 
בביקורו האחרון בארגנטינה הצדיק בשיחה עם הנשיא קארלוס מנם את החנינה שהלה 
העניק לפושעי הצבא הארגטינאי , שנדונו לתקופות מאסר ממושכות בימי שלטונו 
של הנשיא אלפונסין . הם נדונו בשעתם על רציחות המוניות ועינויים נוראים . 
ידיעה זו לא הוכחשה עד כה , או לפחות , לא הוכחשה די הצורך . אם עלילה 
היא שהעליל מישהו על נשיאנו , חובתו של בית - הנשיא להתנער ממנה בהקדם . 
אם אמת בידיעה , הרי עם כל הכבוד שאנו חייבים לנשיא המדינה ראוי הדבר 
לגינוי ולמחאה . עד כאן התביעה הצודקת ברשימתו של שריד , ומכאן ואילך טיעוניו 
הבלתי מבוססים . " לגנרלים הארגנטינאים לא היו ידידים טובים יותר מידידיהם 
בירושלים " , כותב שריד . בהכרח עולה התהייה על איזה מחקר השוואתי הוא מבסס 
את קביעתו . האומנם קרא די הצורך על קשריהן של צרפת , בריטניה ( עד מלחמת 
פוקלנד ) , ארה"ב והגוש המזרחי עם ממשלת הגנרלים הארגנטינאים בטרם הגיע 
למסקנה הזאת ? מדינת ישראל מכרה לגנרלים הארגנטינאים " גם את היהודים בעבור 
האינטרסים המיידיים שלה " , אומר שריד , ו"הפקרה " זו , כלשונו , היתה 
משום שיהודים אלה היו שמאלנים ש"דמם אדום מדי , וחוץ מזה מי צריך את השמאלנים 
האלה כאן בארץ ? הם עלולים להביא אתם את וירוס החתרנות " . דברים נוראים 
אלה מסמיך ח"ך שריד לספר שטרם ראה אור של עיתונאי ששמו מרסל זוהר . איני 
יודע באיזה שלב נמצא כרגע ספרו של עיתונאי זה ומהיכן שאב את מקורותיו . 
כשיפרסם את ספרו ניתן יהיה להתייחס אליו באורח מבוסס . אולם אם אכן משקפת 
רשימתו של ח"ך שריד את הספר שלא פורסם , כי אז יש לומר לבעל המאמר ולמקור 
שלו כאחד שמותר להטיל ספק רב במהימנותם . כמי שעסק ועוסק במשך תקופה ארוכה 
מאוד בחקר יהדות אמל"ט , ויהדות ארגנטינה במיוחד , אני אכן מטיל ספק בזה . 
כל אדם שהיה קרוב לענייניה של יהדות ארגנטינה בתקופה הנדונה יודע שמספר רב 
של צעירים יהודיים ודווקא " שמאלנים " , שאכן ראו את ארגנטינה כמולדתם 
ובעיותיה כבעיותיהם הוצאו משם באמצעות שגרירות ישראל והסוה"י , הובאו ארצה 
וניצלו . זכורה לי במיוחד פגישה עם קבוצה אחת מאלה במוסד החינוכי שבמגדיאל 
וכן עם עוד אחרים . אין עובדה זו מעידה על " הפקרה " ו"מכירה " . באיזו 
מידה הקיפה הצלה זו את כל אלה שניתן היה להציל ? זהו בדיוק מה שמחקר מקיף 
צריך ללמדנו ! בתקופת המשטר הצבאי " פרחה הספרות הנאצית על דוכני בואנוס 
איירס " , כותב יוסי שריד , והאמת היא שהיא פרחה פחות מאשר בתקופת השלטון 
הדמוקרטי שלאחריה וזאת משום הטעם הפשוט שלא היה אז חופש דיבור והתערבות מנהיגי 
יהדות ארגנטינה אצל ראשי המשטר כן , האנטישמים , הביאה לסגירתם הארעית 
לפחות של הביטאונים הגרועים מכולם . האם עמדה בעניין זה רק השפעתה של יהדות 
ארגנטינה ? האם פעלה השפעה ישירה או עקיפה של גורמים ישראליים ? של גורמים 
יהודיים אמריקאיים ? עניין זה יש ללבן . ה"שמות " שנעשו " בשכונות של 
יהודים " והשפטים שנעשו בתושביהן , שעליהם כותב שריד , הם בגדר חידוש 
לכל מי שהכיר את המצב אז . אדרבא , ידוע שחיי הקהילה לא הופרעו על ידי 
השלטונות הצבאיים ובתקופה אנטי דמוקרטית לא מנעו עריכתן של בחירות חופשיות 
למוסדות הציבור היהודיים שבהן השתתפו , כדרכן מאז , המפלגות הישראליות . 
אפילו בימי התבוסה המחפירה במלחמת המלווינס - פוקלנד , כאשר האחראים לפיאסקו 
הצבאי ( ובהם אנטישמים מוכרים לשמצה ) היו זקוקים באורח נואש לשעיר לעזאזל 
לא נרשמה התנפלות אנטישמית הראויה לאזכור שקשרה את היהודים למפלה . למה ? 
מנהיגי יהדות ארגנטינה אמרו לי שאספקת הנשק הישראלי גרמה לכך . אין לקבל 
תשובה זו כמספקת ( לכולנו זכור התירוץ של המצרים על כשלון מזימותיהם במלחמת 
השחרור שלנו ספקי הנשק שלהם היו אז " אשמים " במפלתם ) . גם עניין זה 
טעון מחקר מקיף . האם עשתה מדינת ישראל את כל שהיה ביכולתה כדי להוציא מן 
הכלא ולהציל את היהודים שבין החטופים והנעצרים ללא משפט משום שנחשדו שרירותית 
בחתרנות ? על שאלה זו ניתן יהיה להשיב רק לאחר הגדרת אותה יכולת . אין 
לגשת לכך מבלי לבדוק גם את עשייתם של גורמים מקומיים ( הכנסיות השונות , 
למשל ) וזרים ( השגרירויות האחרות ) בטרם ייחרץ משפט שקול . האמנם עשה 
העיתונאי שעליו מסתמך ח"ך יוסי שריד את כל זאת ? " אני מאשים , ואני יודע 
שההאשמה הזאת יורדת חדרי בטן ומעוררת זוועה " , כותב ח"ך שריד . אין ספק 
שהיא מעוררת זוועה בראש ובראשונה משום קלישות ביסוסה ; העובדה שהיא באה 
מחבר כנסת ( שאני רוצה לכבד ולהעריך ) עוד מחמירה אותה . 
