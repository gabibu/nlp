נשיא הפרלמנט הבולגרי קרא אתמול לכינוס פורום לאומי על הבעיות האתניות , 
לאחר שאלפים הפגינו ברחבי המדינה נגד הענקת זכויות לבני המיעוט הטורקי . 
המפגינים נשאו שלטים בהם נכתב : " בולגריה ארץ בעלת לאום אחד " . כ000 , 
5 מפגינים נאספו ברחבת הקתדרלה אלכסנדר נבסקי בסופיה למרות הקור העז . זהו 
היום הרביעי ברציפות בו נערכות הפגנות בבירה נגד החלטת הממשלה מה92 בדצמבר 
להעניק למיליון וחצי הטורקים והמוסלמים האחרים במדינה את הזכות להשתמש בשמותיהם 
המוסלמים ולקיים את דתם ללא הגבלות . החלטה זו מהווה שינוי במדיניות ממשלת 
בולגריה מתקופתו של תודור זיווקוב שיזם את מסע הבולגריזציה הכפויה בקרב הטורקים . 
נשיא הפרלמנט סטאנקו תודורוב קרא בשידור מיוחד ברדיו לקיים פורום חברתי של 
שבעה ימים לדיון בבעיה , החל מהיום . תודורוב הזמין נציגים של הרוב הבולגרי 
והמיעוט הטורקי ממחוזות הדרום והצפון להשתתף בדיוני הפורום . הוא מסר כי 
בשיחות ישותפו גם חברי פרלמנט , קבוצות אופוזיציה , נציגי המפלגה הקומוניסטית , 
ומנהיגי דת נוצרים ומוסלמים . גישתה החדשה של הממשלה , בעקבות הדחתו של 
זיווקוב , גרמה למחאות מצד חוגים סלאביים בולגרים , שדתם האורתודוקסית 
בצירוף רגשות אנטי - טורקיים תולדה של הכיבוש הטורקי בן מאות השנים הביאו 
אותם לתמיכה במדיניות ההתבוללות של זיווקוב . 
