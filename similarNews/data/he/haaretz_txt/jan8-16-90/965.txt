יו"ר ועדת העלייה והקליטה , ח"ך מיכאל קליינר , מציע צעד אותו הוא מגדיר 
כ"אנטי - בירוקרטי " , שיגדיל את מאגר הדירות לעולים ביותר מ000 , 01 דירות , 
כמעט ללא עלות . קליינר אומר כי יש לפטור את העולה מהצורך להציג חוזה , 
כדי לזכות בהשתתפות המגיעה לו עבור שכר דירה . תקרת ההשתתפות בשנה הראשונה 
לקליטה היא כ006 ש"ח לחודש . לדעת קליינר , יש להעניק לעולה את הסכום של 
006 שקלים כולו ישירות לחשבון הבנק . התוצאה , לדבריו , תהיה שהעולים 
המתרכזים היום במרכז הארץ , באותם מקומות בהם שכר הדירה נע סביב תקרת ההשתתפות , 
יעדיפו לגור בעיירות הפיתוח ובפריפריות , אם יוכלו לחסוך את ההפרש בין 
תקרת הסכום למחיר בפועל . כן תיכנסנה למאגר הדירות דירות גדולות בנות 54 
חדרים שעלותם גבוהה מהתקרה . " כמו שנהגו בבריה"ם , תימצאנה משפחות לא 
מעטות של עולים שתבכרנה לגור יחדיו באותה דירה ולשאת בנטל ההוצאות יחד " . 
כל זה לא מתאפשר היום , בשל הצורך בהצגת חוזה . יו"ר ועדת העלייה והקליטה 
קיבל , לדבריו , את הסכמת משרד הקליטה לשינוי המוצע . הוא בא בדברים עם 
יו"ר אגף התקציבים באוצר , דוד בועז , שאף הוא נתן את הסכמתו לרעיון , 
אבל דיווח לקליינר שהסוכנות המשתתפת במימון שכר הדירה לעולה במחצית השנה 
הראשונה מערימה מכשולים על יישומו . אמש שוחח ח"ך מיכאל קליינר עם גזבר 
הסוכנות , מאיר שטרית , שהבטיח לו גם את הסכמת הסוכנות לשינוי המוצע בימים 
הקרובים . סגן ראש הממשלה ושר הבינוי והשיכון , דוד לוי , יצא לביקור בארה"ב , 
לצורך הגברת המודעות של היהדות המקומית והחשיבות של הסיוע שלהם במסגרת המגבית 
הן לצורכי עלייה והן לצורכי שיקום השכונות . כן יערכו פגישות מקצועיות עם 
גורמים מקצועיים בענף הבנייה . הפגישות יתקיימו בהשתתפות מנכ"ל משרד השיכון 
עמוס אונגר , ונציגי מרכז הקבלנים . בפגישות יוצגו תוכניות המשרד להכפלת 
היקפי הבנייה בשנה הקרובה , ולהקמת עשרות אלפי יחידות דיור בסיוע הממשלה 
לצרכי המדינה נוכח היקפי הלייה . בכוונת המשרד לעניין גורמים אלה להשקיע 
הון ולהביא ידע טכנולוגי נוסף על זה הקיים בארץ , וכן ליצור פרוייקטים משותפים 
בין חברות בנייה וקבלנים ישראלים לעמיתיהם בארה"ב . 
