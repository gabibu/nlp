בדרום לבנון התקיימה אתמול הפסקת אש למשך 42 שעות במחוז אל - תופאח , שבו 
מתחוללים קרבות בין שתי התנועות השיעיות אמל וחזבאללה . על - פי מקור אחר 
נמשכה ההפוגה רק שבע שעות . הפסקת אש נועדה לאפשר לצוותי הצלב האדום לפנות 
את הפצועים וההרוגים בכפרי המחוז . במקביל הגבירו אנשי ארגון המחבלים פתח , 
את התפרסותם על הגבעות השולטות על אזור הלחימה . צידון ( ע"ר וע"ץ ) . 
עובדי הצלב האדום אספו אתמול גופות מרקיבות באזור הקרבות בטרם נתחדשו חילופי 
הירי בדרום לבנון , הנמשכים זה היום ה71 ברציפות . שתי המליציות שמרו משך 
7 שעות על הפסקת אש מוסכמת , כדי לאפשר לאנשי הצלב האדום לאסוף את הגופות . 
03 דקות בלבד לאחר סיום הפסקת האש , שוב החלו שני הצדדים בירי , באזור 
א - תופאח . כך מסרו מקורות ביטחוניים . אנשי אמל , המחזיקים בכפר סארבה , 
פרצו בקריאות זעם כאשר שיירה של הצלב האדום הביאה לכפר 41 מחבריהם ההרוגים . 
הגופות היו מכוסות באבקה , כדי להאט את קצב הרקבון . עשרות אזרחים ניצלו 
את ההפוגה כדי לארוז קצת חפצים ולהימלט מסארבה ההרוסה . 41 הגופות נמצאו 
בכפר מילקה , גרנייה וכפר פילה , 3 מ5 כפרים שאותם כבשו אנשי חזבאללה בקרבות . 
מקורות ביטחוניים אמרו כי אנשי הצלב האדום לא מצאו פצועים או הרוגים של חזבאללה , 
מכיוון שידה של המליציה הפרו - אירנית היתה על העליונה , והיא סילקה בעצמה 
את מתיה . המקורות מוסרים כי בקרבות נהרגו עד כה 67 איש ונפצעו כ082 , ביניהם 
אזרחים רבים . המיליציות נלחמות ביניהן זה מכבר , להשגת שליטה על 3 . 1 
מיליון שיעים בלבנון . כל המאמצים להפסיק את הקרבות בין שתי המיליציות בדרום 
לבנון נכשלו עד כה . מקור סורי אמר בביירות , כי שני הצדדים הסכימו להפסקת 
אש מיידית לפינוי ההרוגים והפצועים וכי שני הצדדים ייסוגו אל העמדות בהן 
החזיקו לפני שפרצו הקרבות האחרונים ב32 בדצמבר . אין אישור להסכם נסיגה מעין 
זה ממקורות אחרים . 
