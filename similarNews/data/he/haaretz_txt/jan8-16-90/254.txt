ביקורת על המצב הבלתי - נסבל השורר בבית המשפט המחוזי בתל - אביב בשל מחסור 
בשופטים שידונו במשפטים פליליים השמיעה אתמול השופטת שרה סירוטה . השופטת 
כתבה כי כתוצאה מהעומס הרובץ על השופטים אין מנוס אולי מלשחרר נאשמים שנגדם 
קיימות עילות למעצר עד לתום ההליכים , למרות שיש בכך פגיעה בציבור . דברי 
הביקורת של השופטת הושמעו בהחלטה שנגעה לשאלת מעצרו של יעקב מחפרי , הנאשם 
בסחר 042 גרם קוקאין . הנאשם עצור זה חמישה חודשים . סניגורו , עו"ד אריה 
שרעבי , טען כי יש לשחררו , מכיוון שאי - אפשר יהיה לסיים את משפטו תוך 
שנה ( החוק קובע כי יש לסיים את משפטו של נאשם - עצור תוך שנה , ורק במקרים 
מיוחדים ניתן לקבל ארכה נוספת של שלושה חודשים על - ידי בית המשפט העליון ) 
. גם התובע עו"ד אברהם פכטר אמר כי משפטו של מחפרי עלול להסתיים הרבה מעבר 
לשנה . בהחלטתה כתבה השופטת : " מספר השופטים שנקבעו לשמיעת תיקים בדן - 
יחיד הוא מועט ביותר . במצב הנתון קשה לבית המשפט לקבוע מועדים סבירים . 
אולי צריך לקבל את עצת הסניגור ולקבוע כי בביהמ"ש המחוזי בת"א אי - אפשר 
לעצור נאשמים אלא במספר מצומצם ולאחר שתסתיים המכסה יזכה כל אחד מהם מן 
ההפקר . ברור ששחרור עצורים , שבית המשפט מצא כי יש עילה לעצרם , יהיה 
בו כדי לפגוע בציבור . אולי הפגיעה בלתי - נמנעת " . ההחלטה של השופטת סירוטה 
באשר לבקשת הנאשם לשחררו תינתן בעוד שבוע , אחרי שהסניגור והתובע יבררו 
אם ניתן להקדים את שמיעת המשפט . 
