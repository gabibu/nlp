שחקני תיאטרון " הבימה " נפגשו אתמול עם הקהילה היהודית במוסקווה . הפגישה 
שהיתה אמורה להתקיים במרכז לתרבות ע"ש מיכואלס בן 003 המקומות , הועברה 
לאולם ה"טגנקה " בן 009 המקומות , וזה היה מלא עד אפס מקום . המנהל האומנותי 
עמרי ניצן מעריך כי במקום היו כ005 , 1 משתתפים . אנשי " הבימה " חילקו 
לצופים הגדות של פסח ותוכניות של התיאטרון . במפגש השתתפו שחקנים יהודים 
של התיאטרון הרוסי בקטעי מונולוגים . ראש מינהל התרבות במשרד החינוך , 
אבנר שלו , בירך בעברית ודיבר על חידוש הקשרים בין " הבימה " למוסקווה . 
ליא קניג הנחתה את המפגש ביידיש ועברית , וכן השתתף בו יוסי בנאי ששר משירי 
נעמי שמר , אתל קובינסקה ששרה ברוסית וכן להקת " קולן " . שלשום ביקרו השחקנים 
בבית בו נוסדה " הבימה " ב7191 וערכו בו תוכנית אומנותית מאולתרת . שמוליק 
סגל קרא מקאמה של חפר על תולדות " הבימה " . " המעמד היה מאוד מרגש " , 
סיפר ניצן . השחקנים הביאו עימם שלט שעוצב על ידי דן רייזינגר " הבימה 
7191 9891 " , אך טרם התקבל ההיתר מעיריית מוסקווה לתלותו על קיר הבית . 
עמרי ניצן והשחקנים שמוליק סגל ועידית טפרסון ניפגשו גם עם אלה דוידובה , 
שהיתה מזכירת הבימה " בימי התיאטרון במוסקווה , שכתבה אחר כך ספרים על 
הבמאי וכטנגוב ועבודתו . דוידובה זכרה פרטים רבים על עבודתו של וכטנגוב 
עם שחקני " הבימה " על " הדיבוק " . במוצאי שבת נערכה הצגה נוספת של " השקיעה " 
שנועדה בעיקר לאנשי תיאטרון סובייטים . היום תערך ההצגה הראשונה של " נמר 
חברבורות " מאת יעקב שבתאי בבימויו של חנן שניר . טרם הופיעו ביקורות בעיתוני 
מוסקווה על הצגות " השקיעה " . עמרי ניצן סיפר כי הביקורות המשודרות ברדיו 
היו חיוביות מאוד . " זו לא פריצת דרך תיאטרונית , כי הם מכירים את עבודתו 
של ליובימוב , אבל הם מאוד התרשמו מן השחקנים . מלבד זאת , זה לא רק ביקור 
מקצועי , ולכל רגע יש רבדים נוספים מרגשים מאוד " , אמר ניצן . הביקור 
זוכה לכיסוי נרחב ברדיו ובטלוויזיה הרוסית . 
