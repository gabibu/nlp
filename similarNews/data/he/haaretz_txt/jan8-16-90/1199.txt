וואשינגטון ( ע"ר ) . היועץ לביטחון לאומי , ברנט סקוקרופט , יעץ לנשיא 
בוש שארה"ב תציע להשמיד טילי קרקע ניידים , הנושאים מספר ראשי חץ גרעיניים . 
שר ההגנה , דיק צייני , מתנגד להצעה . כך דיווח אתמול הוואשינגטון - 
פוסט , בהסתמך על פקידים אמריקנים . סקוקרופט הציע כי ארה"ב תפסיק פריסה 
עתידית של 05 טילי אם - איקס בתמורה להשמדת 02 טילים סובייטים מסוג אס - 
אס42 , הנמצאים כבר בשטח , וכן תדרוש הסכם לפיו שתי המעצמות לא יציבו טילים 
נוספים מסוגים אלה . לדבריו , הצעד יגביל את הסיכונים הטמונים בכל הסכם 
על נשק אסטרטגי בעתיד , בכך שיבטל כלי נשק רבי עוצמה שניתן להסתיר מהצד 
השני . סקוקרופט רוצה שמזכיר המדינה , גיימס בייקר , יעלה את ההצעה בפני 
עמיתו הסובייטי , אדוארד שוורדנדזה , בביקורו במוסקווה בחודש הבא . אולם 
בפגישה שהתקיימה לאחרונה בבית הלבן , אמר צייני כי הוא מתנגד להשמדת טילי 
אם - איקס מאחר שעוצמתם עולה על זו של טילי מידגטמן , בעלי ראש חץ גרעיני 
אחד . העיתון סבור שכתוצאה מכך , סביר להניח שתוכניתו של סקוקרופט לא תועלה 
במו"ם הנוכחי עם הסובייטים שייחתם השנה . בתוכנית להשמדת טילי אם - איקס 
וטילי אס - אס42 , כצעד ראשון לקראת השמדת כל הטילים הנושאים מספר ראשי 
חץ גרעיניים , תומך גם סאם נאן , יו"ר ועדת השירותים המזויינים של הסנט . 
נאן אמר לבית הלבן כי תוכניתו של סקוקרופט תקל על הסנט לאשר כל הסכם לפיקוח 
על הנשק בין המעצמות . 
