ואשינגטון ( ע"ץ ) . ארצות הברית החליטה להקטין את סכומי הכסף שהיא מקציבה 
לארגון המזון והחקלאות של האו"ם , במחאה על מדיניות הארגון כלפי אש"ף והניהול 
התקציבי הלקוי שלו , על כך מסר אתמול משרד החוץ האמריקאי . סגן שר החוץ 
לארגונים בינלאומיים , גון בולטון , הודיע בשבוע שעבר במכתב למנהל ארגון 
המזון והחקלאות , אדוארד סאומה , כי ארצות הברית תשלם רק 81 מיליון מתוך 
16 מיליון דולר שהיא חייבת לתקציב 9891 . במכתב ששלח לסאומה , הביע בולטון 
דאגה מה"פוליטיזציה " של הארגון . זהו סכום המינימום שארצות הברית יכולה 
לשלם , אם אין היא רוצה לאבד את זכות ההצבעה במועצת ארגון המזון והחקלאות , 
מסר דובר שביקש להישאר בעילום שם . בשנתיים הקודמות שילמה ארה"ב רק 52 
מיליון דולר לשנה , למרות שנדרשו ממנה 16 מיליון דולר ב8891 ו46 מיליון 
דולר ב7891 . ועידת ארגון המזון והחקלאות של האו"ם החליטה בסוף נובמבר " לספק 
לעם הפלשתיני את הסיוע הדרוש לו לפיתוח כלכלי , תוך שיתוף פעולה הדוק עם 
אש"ף " . ארצות הברית ראתה בהחלטה ניסיון להכיר ב"מדינת פלשתין " עליה הכריז 
אש"ף , ומתחה עליה ביקורת חריפה . בולטון גם מתח במכתבו ביקורת על תקציב 
הארגון , שהועמד על 965 מיליון דולר לשנים 0991 1991 , כלומר עלייה של 
שלושה אחוזים במונחים ריאליים . לדבריו , גידול זה אינו מוצדק , וארצות 
הברית מתנגדת להגדלת התקציבים של כל הארגונים המסונפים לאו"ם . 
