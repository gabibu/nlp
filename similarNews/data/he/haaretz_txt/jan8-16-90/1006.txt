פאריס , ( ע"ץ וע"ר ) . נציגי חמש המדינות הקבועות במועצת הביטחון של 
האו"ם עומדים להתכנס היום ומחר בפאריס , כדי לדון בבעיית קמבודיה . הכינוס 
נערך על רקע סימנים מסוימים בדבר גיבוש קונסנזוס , ואולי אפילו פתרון , 
לפחות לגבי הרחבת מעורבותו של האו"ם בסכסוך זה . דיונים אלה יאפשרו , לדעת 
צרפת , לבחון את מכלול ההצעות שהועלו בשבועות האחרונים בעניין קמבודיה , 
ולדון , לאחר הקרבות העזים סביב באטאמבאנג במערב - המדינה , בכל האמצעים 
העשויים לשים קץ להתנגשויות המזוינות . ההצעה העיקרית היא תוכנית אוסטרלית 
לניהול זמני של קמבודיה על ידי האו"ם , וכן הצעה סובייטית בדבר הפסקה מוחלטת 
של משלוחי נשק לכוחות הלוחמים במדינה . ארה"ב תיוצג בכינוס על ידי תת שר 
החוץ ריצארד סולומון , ובריה"ם על ידי סגן שר החוץ איגור רוגאצב . בינתיים 
אמר אתמול סגן שר החוץ הווייטנאמי , טראן קוואנג קו , כי ממשלת קמבודיה , 
בתמיכת וייטנאם , גיבשה תוכנית שלום שבמסגרתה עשויים לאפשר לתנועת הגרילה 
הקומוניסטית קמר רוז , לנהל זמנית חלק מקמבודיה . 
