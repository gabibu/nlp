( ע ) . בית - המשפט - המחוזי בחיפה הקל בדינו של סרסור , שהפעיל פרוצה 
באמצעות פרסום מודעות זימה בעיתונות , במסווה של מכון עיסוי . השופט , 
מיכה לינדנשטראוס , התריע בגזר - הדין על כך , שחוק סרסרות למעשה זנות 
נעשה פלסתר , נוכח גל הפרסומים בעיתונות אודות מכוני עיסוי ושירותי " פינוק " 
אחרים , המשמשים מסווה להפעלת בתי - בושת ופריצות . זאב גרבין ( 93 ) , 
תושב קריית - אתא , הודה בבית המשפט באשמה המיוחסת לו בכתב האישום סרסרות 
למעשה זנות , זאת לאחר שבמרוצת חודש אפריל 88 פרסם הנאשם מודעה בעיתון , 
שבאמצעותה גייס צעירה לעבודה בעיסוי . הנאשם הסביר למעסה , שהעבודה כרוכה 
בליווי לקוחות , פינוק , שיחות וכן קיום יחסי - מין עם מי מהלקוחות שיבקשו 
זאת . הנאשם הודה שהעסיק בעצם את המעסה בזנות , וקיבל ממנה בשני מקרים סכום 
של 001 ש"ח בכל פעם , מכספי האתנן ששילמו לה לקוחותיה 003 ש"ח לכל פגישה 
עבור שירותי עיסוי ומין . הסנגורית , עורך - הדין יעל פינקס , הציגה בפני 
בית המשפט מבחר מגוון של מודעות שהתפרסמו בעיתונות הארצית והמקומית , ובהן 
עשרות מודעות המתפרסמות בקביעות על שירותי ליווי ומכוני עיסוי . במודעות 
אלה מצורפים לפרטים תיאורים מוחשיים על השירותים שאותן מגישות המעסות , 
כשהמכנה המשותף הוא " הפינוק המושלם " שצעירות אלה נותנות . השופט ציין 
בגזר הדין כי מודעות אלה אינן מותירות מקום לדמיון , והן משקפות לכאורה 
את אותם מעשים ממש המיוחסים לנאשם שהובא בפניו . בית - המשפט אימץ את טענתה 
של הסנגוריה , שטענה בלהט : " הנה תחת השמש ולעין - כל מתפרסמות מודעות 
הזימה " . הסניגוריה טענה , לפיכך , מדוע אם כן : " נבחר רק הנאשם בתיק 
זה לעמוד לדין ? " . השופט מיכה לינדנשטראוס ציין בהחלטתו , שבית - המשפט 
אינו עוסק במדיניות העמדה לדין במדינה שיש בה הפרדת רשויות ברורה , וזהו 
תפקידו של היועץ המשפטי , פרקליטות המדינה והמחוזות . נוכח כל אלה החליט 
בית המשפט לנהוג בקולה כלפי הנאשם , וקבע שהנאשם שהובא בפניו אינו המקרה 
שיש למצות עמו את הדין ולהטיל עליו מאסר ממושך , כפי שסברה התביעה . בית 
המשפט החליט לגזור על הנאשם ששה חודשי מאסר בפועל , שאותם ירצה בעבודות 
שירות לתועלת הציבור , ועוד שנה מאסר על תנאי למשך שנתיים . 
