ניו יורק , ( מיוחד ל"הארץ " ) . הממשל האמריקאי יהיה מוכן לשקול סיוע 
לקליטת יהודי ברית - המועצות העולים לישראל , בתנאי שישראל תחדל מהקמת התנחלויות 
מסתבר משיחה שנערכה בסוף שבוע שעבר בין משלחת של מנהיגי הוועד היהודי - 
האמריקאי , לבין גון סונונו , ראש צוות הבית - הלבן . נשיא הוועד היהודי - 
האמריקאי , הארי סילברמן , אישר אמש בשיחה עם כתב " הארץ " , כי סונונו 
הבהיר למשלחת שקיימת זיקה בין שיקולי הממשל להעניק ערבויות להלוואה , בגודל 
של 004 מיליון דולר לבניית דירות למהגרים מבריה"ם , לבין הקמת התנחלויות 
חדשות . " סונונו אמר לנו , כי הוא מסופק אם הממשל יתייחס בחיוב לבקשת 
ישראל , אם תימשך פעילות להקמת התנחלויות חדשות " , אמר סילברמן . בשיחה 
נידון מצבם הקשה של יהודי פנמה , והמשלחת העבירה לידי סונונו מכתב , שעליו 
חתמו נציגי ששה ארגונים יהודיים , המזכיר כי רוב קורבנות הביזה וההרס הכלכלי 
בפנמה הם יהודים . חברי המשלחת דנו עם סונונו על תהליך השלום . ראש צוות 
הבית הלבן התבטא בחיוב כלפי היוזמה הישראלית . הוא גם התייחס בחיוב לפעילות 
למען ביטול החלטת האו"ם המשווה את הציונות לגזענות . כשכיהן כמושל מדינת 
ניו - המפשייר , היה סונונו היחידי שסירב לצרף את חתימתו לההצהרה המגנה 
את ההחלטה , שעליה חתמו מלבדו כל מושלי המדינות בארצות - הברית . 
