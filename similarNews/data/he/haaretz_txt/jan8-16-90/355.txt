סיעות שינוי , מפ"ם , וצומת הביעו אתמול התנגדות להצעה הנבחנת במערך ובליכוד , 
להגדיל את מימון המפלגות . במפלגות הגדולות לא משלימים עם הקיצוץ של תשעה 
מיליון ש"ח במימון המפלגות , במסגרת תקציב המדינה לשנת 98 . לפיכך , מבקשים 
בשתי המפלגות להגדיל את יחידת המימון לכל חבר כנסת , כדי להתגבר על הקיצוץ 
הזה ולהגדיל את התמיכה הממשלתית במפלגות . סיעת שינוי קראה לראש הממשלה ולשר 
האוצר לגלות אחריות ציבורית ולבטל את ההסכם בין מפלגותיהם להגדלת מימון המפלגות . 
שינוי קראה לכנסת לאמץ את הצעת החוק שהגיש ח"ך אמנון רובינשטיין , להוציא 
את נושא מימון המפלגות מידי ועדת הכספים , שחבריה חשופים ללחץ המנגנון המפלגתי , 
ולהפקידו בידי ועדה ציבורית . ח"ך חיים אורון ( מפ"ם ) אמר : " שוב 
שודדות המפלגות הגדולות את הקופה הציבורית , בשעה ששירותי הרווחה עומדים 
בפני קריסה , ובזמן שוועדת הכספים קיצצה כ5 . 7 מליון ש"ח מתקציביהם של 
שירותי הרווחה " . סיעת צומת הודיעה כי אינה מופתעת מכך שעוד בטרם שככה פרשת 
וייצמן , כבר עוסקים המערך והליכוד בהפקת " מחזה הגועל הבא של הקואליציה 
המפוקפקת שלהם . ח"ך רפאל איתן אמר כי הוא בטוח שלצורך עושק נוסף של הקופה 
הציבורית , יצליחו שמיר ופרס לגבש אחדות בין מפלגותיהם . צומת הודיעה כי 
תימנע מלגעת בכספים אלה , כפי שנהגה בעבר . 
