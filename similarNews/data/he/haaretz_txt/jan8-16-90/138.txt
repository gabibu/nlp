ועדת השרים לעניין קביעת יעודם של עיזבונות לטובת המדינה , בראשותו של שר 
המשפטים , דן מרידור , הקצתה אתמול בישיבתה סכום של כ51 מיליון שקלים למטרות 
הבאות : לטיפול בחסרי ישע , קשישים , נזקקים ונכים הוקצו שלושה וחצי מיליון 
שקל . שלושה מיליון שקלים הוקצבו לשימור המורשת הלאומית ושימור מסמכים ואתרים 
היסטוריים . מתוכם יועבר מיליון אחד לפיתוח מנהרת הכותל ; מיליון שקלים 
יוקדשו להנצחת השואה וישמשו את מוסד " יד ושם " , מימון תרגום משפט אייכמן 
לאנגלית , וארגון משלחות נוער לפולין . חצי מיליון שקלים יועבר לשימור 
מורשת עדות ישראל , וחצי מיליון נוסף לשימור אתרים היסטוריים . 5 . 2 מיליון 
שקלים יועברו למוסדות דת , מתוכם חצי מיליון לישיבות ההסדר . מיליון שקלים 
הוקצו למוסדות חינוך ותרבות במקומות מרוחקים . לאכיפת החוק , המלחמה בעבריינות 
וסיוע משפטי הוקצבו 5 . 2 מיליון שקל ; מהם יועברו מיליון שקלים לרשות למלחמה 
בסמים , ו004 אלף לסיוע משפטי , אזרחי ופלילי , לנזקקים . 5 . 2 מיליון 
שקלים נוספים הוקצו למכשור רפואי . הוועדה הקימה ועדות משנה , שתגשנה לה 
את המלצותיהן לחלוקה מפורטת של הכספים לתחומים שונים . ועדת השרים לענייני 
עיזבונות תתכנס מחדש בעוד כשלושה שבועות , לאישור מסקנות ועדות המשנה ולחלוקת 
יתרת הכספים . 
