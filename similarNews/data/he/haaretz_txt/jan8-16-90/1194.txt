שר הדתות , זבולון המר , יצא בראשית השבוע הבא לביקור בברית - המועצות . 
השר המר ישהה בברית - המועצות כשבוע ימים , ויהיה אורחם של ראשי הקהילות 
היהודיות בברית - המועצות . המר אמר כי הוא מייחס חשיבות רבה לביקורו זה , 
ולשליחותו בקרב הקהילות היהודיות בברית - המועצות . השר המר יהיה אורח 
הוועידה הראשונה של הקהילות ויטלו בה חלק נציגים של למעלה מ001 קהילות בכל 
רחבי ברית - המועצות . בכוונת המר לפעול לכך שירושלים ומדינת - ישראל יהיו 
מקור השראה והעשרה רוחנית , וכן מקור לספוק הצרכים הרוחניים - ערכיים . 
המסר הוא , לדעת השר המר לא רק לקרוא ליהודים בברית - המועצות לעלות לישראל 
אלא גם לדאוג שחייהם היהודיים יהיו חזקים יותר . לדבריו אם ירגישו יהודי 
ברית - המועצות שהם ממלאים את החלל הריק מבחינה יהודית , אם הזהות היהודית 
תתחזק יחזקו את קהילותיהם וגם יעלו לארץ . המר יסייר בביקורו זה בקהילות 
מוסקווה לנינגרד וכן בקהילות טשקנט ועוד . במהלך הביקור תכרת ברית בין בית - 
הכנסת במוסקווה לבין בית הכנסת הגדול בירושלים וכן יודיע השר על קיומם השנה 
של עשרות " סדרים ציבוריים בקהילות השונות . בעת סיורו יעשה סקר מקיף של 
הצרכים השונים של הקהילות . בכל הנוגע למזון כשר , מוהלים , שיעורי תורה , 
תשמישי קדושה , בעלי תפילה וכו . לשר הדתות נועדה פגישה חשובה עם שר הדתות 
הסובייטי יורי מילוונוב וכן צפויים מפגשים עם אישים נוספים בתחומים שונים . 
