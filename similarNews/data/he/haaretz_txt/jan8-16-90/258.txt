מוסקווה ( ע"ר ) . מעריציו של שליט הסובייטי יוסף סטלין יסדו אגודה להגנה 
על זכרו מסר עיתון הנוער הגרוזיני " מולודיוז גרוזי " . העיתון , שהעותק 
שלו מ03 בדצמבר הגיע אתמול למוסקווה , מסר כי האגודה קיימה את מושב היסוד 
שלה בעיר גורי , בה נולד סטלין , ב12 בדצמבר , הוא יום ההולדת ה001 שלו . 
בידיעה נאמר , כי על אף שחברי האגודה נמצאים רובם בגורי , נכחו בכנס היסוד 
נציגים מכמה ערים ברחבי בריה"ם , שביקשו להרחיב את פעולות האגודה גם במדינות 
אחרות . העיתון , הנוקט בדרך כלל בקו אנטי - סטליניסטי קיצוני , פירסם 
תצלומים מכנס היסוד , ובהם נראות נשים עם עיטורים על החזה ממלחמת העולם 
השנייה וכן אדם שנראה מנשק את פסלו של סטלין . יושבת הראש בכנס היתה נינה 
אנדרייבה , המחברת של המניפסט השמרני משנת 8891 , התוקף כמה היבטים ברפורמה 
של גורבצוב . בחוברת שנמסרה למשתתפים נאמר , כי " תחת הנהגתו של סטלין 
הרגיש העם בכל יום בחייהם , כי הם נעשים טובים יותר ויפים יותר . זו הסיבה 
שאנשים פשוטים , העמלים , עדיין תומכים בסטלין , כמעט 73 שנים לאחר מותו . 
סטלין המת הוא היום יותר חזק מכל האנטי - מהפכנים " , נאמר עוד במניפסט . 
