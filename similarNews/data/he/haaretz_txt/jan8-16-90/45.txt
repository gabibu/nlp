אם תבוצע פתיחת הגבול בין אזרבייגאן הסובייטית לאיראן לביקורים משפחתיים , 
כפי שהודיע אתמול העיתון האיראני " טהראן טיימס " , יהיה בכך ניסיון מצד 
מוסקווה לשים קץ לתסיסה הלאומית באזרבייגאן , אך ספק אם תצליח בכך . מאז 
התקריות בנגורנו - קרבאך , ברור שגורבצוב רוצה להמנע מעימות חזיתי עם הלאומנות 
האזרית . דובר החזית העממית האזרית הזהיר כבר לפני שבועות אחדים שאם מוסקווה 
תפעיל כוח , יכריזו באזרבייגאן על שביתה כללית וידרשו הינתקות מבריה"ם . 
יש להניח , שלא כמו בארצות הבאלטיות , כי המערב יתייחס ביתר הבנה להפעלת 
כוח של מוסקווה באזרבייגאן , כדי לשמור על שלמותה הטריטוריאלית של הברית . 
המהומות באזרבייגאן מציבות שלושה אתגרים כלפי השלטון הסובייטי ושאלת הביקורים 
המשפחתיים היא רק אחד מהם . אין זו רק דרישה למעבר גבול , אלא מדובר בהריסת 
גדר התיל והמוצבים שמסמנים את הגבול לאורך כ031 ק"ם . יש בכך ניסיון לשנות 
את אופי הגבול מהפרדה פיסית מוחלטת לפתיחה בלתי - מבוקרת על ידי השלטונות 
הסובייטיים . מוסקווה יכולה להנהיג ליברליזציה מרחיקת לכת בסדרי ביקורת 
הגבולות אך קשה להעלות על הדעת שהיא תבצע מחיקה כללית של קו הגבול . דובר 
החזית העממית באזרבייגאן תובע זכות למעבר דו - סטרי , אך ללאומנים האזריים 
יש דרישות נוספות קשר טריטוריאלי עם הרפובליקה האוטונומית של נאחישבאן המאוכלסת 
אזרים אך מופרדת מאזרבייגאן על ידי הרפובליקה הארמנית . פירוש הדבר שינוי 
גבולות בין הרפובליקות של בריה"ם ופתיחת הפתח לדרישות דומות ברחבי המדינה . 
מעבר לכך ישנם גם גורמים לאומנים קיצוניים הדורשים את הינתקות אזרבייגאן 
מבריה"ם , ולזה גורבצוב בוודאי אינו יכול להסכים . 
