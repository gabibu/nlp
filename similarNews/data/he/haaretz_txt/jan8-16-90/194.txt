גים ברוק הוא מנכ"ל " קוטון בול " ששילם לא מכבר לשתי קבוצות פוטבול כשלושה 
מיליוני דולר לכל אחת כדי לשחק בדאלאס . מארגני חמשת משחקי ה"בואול " ( 
קערה הניתנת כפרס למנצח ) הגדולים : קוטון , רוז , אורנג , שוגר ופיאסטה , 
ישלמו לעשר הקבוצות המתחרות במסגרתן סך כולל של 63 מיליון דולר , וחלק 
גדול מהכסף יגיע מרשתות הטלוויזיה . סך הכל , מארגני 81 משחקי הבואול שלאחר 
העונה ישלמו השנה 06 מיליון דולר ל63 המכללות , אמר ברוק , לעומת 35 מיליון 
דולר אשתקד . כאשר דיבר על הכסף המופק ממשחקי בואול ואירועים גדולים אחרים 
של ספורט המכללות , תיאר ברוק מנהל מחלקת ספורט אחד בקולג כ"טיפוס חריף 
וממולח " , אחר כ"מבצע טוב " ושיבח אחרים במונחים דומים , כאילו היו אנשי 
עסקים ולא מנהלי ספורט של חובבנים . " אלה אכן עסקים גדולים " , אמר ברוק 
על הספורט במכללות , " והם הולכים וגדלים משנה לשנה " . החוזה האחרון לשבע 
שנים בין סי - בי - אס ובין " נשיונל קולגייאט אתלטיק אסושייאשין " ( 
התאחדות האתלטיקה הארצית בקולגים , אן - סי - אי - אי ) על שידור טורניר 
הכדורסל לגברים החל ב1991 , עומד על מיליארד דולר . הוא יעלה את כספי הטלוויזיה 
שמקבל הטורניר מ55 מיליון ב0991 לממוצע של 341 מיליון לשנה במשך שבע שנים . 
התאחדות הפוטבול במכללות , המייצגת קבוצות ב66 מוסדות , נושאת ונותנת 
על חוזה חדש במקום החוזה המסתיים כעת עם סי - בי - אס , ששילמה להתאחדות 
61 מיליון דולר לשנה . סביר שהעסקה החדשה תהיה על סכום גבוה יותר . ל02 
המכללות המשתתפות בליגות " עשר הגדולות " ו"פאק 01 " יש חוזה עם אי - 
בי - סי , המשלמת להם בממוצע 61 מיליון דולר לשנה על משחקי הפוטבול בעונה 
רגילה , סכום שאינו כולל את 2 . 21 מיליון הדולרים המתחלקים בין שתי הנבחרות 
ברוז בואול . איך משנה סוג זה של מזומנים את הספורט במכללות ? האם יש אוניברסיטאות 
המתעשרות מעמלם של ספורטאים שאינם מקבלים שכר ? האם מעודד הדבר מעשי הונאה 
כדי לנצח ? האם הכסף תומך בענפי ספורט אחרים והופך את הספורט האוניברסיטאי 
זמין לסטודנטים רבים יותר בענפי ספורט רבים יותר ? לא כל אחד יכול להצביע 
על רווחים . רוברט אטוול , נשיא המועצה האמריקאית לחינוך , המייצגת 004 , 
1 נציגי מכללות ואוניברסיטאות , מעריך כי המכללות במדינה מוציאות מיליארד 
דולר לשנה על כל ענפי הספורט , ומקבלות סכום פחת מזה בהכנסות מטלוויזיה , 
ממכירת כרטיסים וממקורות אחרים . אבל יש בתי - ספר שאכן מרוויחים כספים . 
כזאת היא אוניברסיטת נוטר - דאם , שתקבל 1 . 4 מיליוני דולר ממשחקה כנגד 
קולורדו באורנג בואול . הכומר אי . ויליאם בושמף , סגן נשיא האוניברסיטה , 
אומר שנוטר - דאם מקציבה כ9 מיליוני דולר לשנה כדי להפעיל 02 ענפי ספורט 
אוניברסיטאיים . " פוטבול וכדורסל מספקים את ההכנסות התומכות בשאר ענפי 
הספורט " . ריצרד רוזנטל , מנהל מחלקת הספורט בנוטר - דאם , אומר כי האוניברסיטה 
מרוויחה מספורט יותר מכפי שהיא מוציאה . " אנחנו מחזיקים את הראש שלנו 
מעל המים " , אמר רוזנטל והוסיף , שכ%07 מהכנסות הספורט של בית - הספר באים 
מפוטבול , המוציא כ%53 מהתקציב . לדבריו , כספי טלוויזיה הם כ%03 מתקציב 
הפעלת הספורט שלו . " הטענה כי שימוש לרעה וכסף הולכים יד ביד אינה לגמרי 
במקומה . אנשים המוכנים לעשות קיצורי דרך כדי לנצח יעשו זאת בכל מקרה " . 
ריצרד שולץ , מנכ"ל אן - סי - אי - אי , אומר שסקרי דעת קהל מראים כי 
הציבור רואה את הספורט במכללות באור שלילי . " דרושים שינויים " , אמר , 
" החל בדרך שונה לחלוקת כספי הטלוויזיה מטורניר הכדורסל . כרגע מקבלים 
המנצחים את הרוב . היום יכול בית - ספר להרוויח 000 , 472 דולר מהצלחה בסיבוב 
הראשון של תחרויות הכדורסל , ו73 . 1 מיליון דולר אם הוא מצליח להגיע לחצי 
הגמר . אנחנו חייבים להעניק סגנון חדש לדברים מסוימים . בידי האוניברסיטאות 
חייבת להיות שליטה על תוכניות הספורט שלהן ואני לא בטוח שכזה הוא תמיד מצב 
הדברים " . לכמה מבקרים מבחוץ ביקורת קשה יותר . הם טוענים שהדרך היחידה 
להכניס רפורמות בספורט במכללות היא לפרק את המבנה הנוכחי , להכריז על המשחקים 
כעל בידור מקצועני ולשלם לשחקנים . תומך בגישה זו ריק טלנדר , לשעבר שחקן 
פוטבול באוניברסיטת נורת ווסטרן וכתב במגזין " ספורטס אילוסטרייטד " , שספרו 
" שקר מאה היארדים " עורר ויכוחים ותגובות נזעמות בחוגי פוטבול במכללות 
כשפורסם בשנה שעברה . " בדק - בית אתי ישקיע את כל שיטת החברים הטובים הנוכחית 
לתוך תוהו ובוהו , גם אם בסופו של דבר יביא יושר למשחק " , כתב . " בואו 
נשכח שאן - סי - אי - אי היא משהו אחר מאשר עוגן כנגד הקדמה " . בראיון לא 
מכבר אמר : איני מאשים את הטלוויזיה . איני מאשים את אן - סי - אי - אי , 
אבל בנקודה מסוימת אינך יכול להמשיך לנצל עבודת חינם . זה מזכיר לי את 
הימים במכרות לפני שקמו איגודים מקצועיים " . אטוול מהמועצה האמריקאית לחינוך 
אמר כי ספרו של טלנדר " צודק " , אך הוא מתנגד להכריז על ספורט אוניברסיטאי 
בעל שיעורי צפייה גבוהים כספורט מקצועני . הוא תומך בחלוקה מחדש של כספים , 
החל בטורניר הכדורסל ו092 בתי - הספר של " דיוויזן 1 " המטפחים קבוצות 
כדורסל . " קחו את המיליארד וחלקו אותו ל092 " , אמר . נתקו את הקשר בין 
כסף וניצחונות . כסף הוא המרכיב החשוב ביותר בשחיתות בספורט המכללות " . 
עם זאת טוען אטוול , " אחד המיתוסים הגדולים הוא שהמכללות מתעשרות מספורט " . 
בדבריו תומכים צאק ניינאס , מנכ"ל התאחדות הפוטבול בקולגים , וגים דלאני , 
הנציב החדש של ליגת עשר הגדולות . ניינאס ציין שמאז אילצה חקיקה פדרלית 
בשנות ה07 את המכללות להרחיב את ספורט הנשים , נאלצו מחלקות הספורט שלהן 
לספוג תוכניות ספורט נוספות . " תוכניות אלו , עם האינפלציה , מתחו את 
התקציב " , אמר . דלאני אמר כי % 03%05 מתקציבי הספורט בארגונו ממומנים 
מכספי טלוויזיה . בו בזמן , כמה מחלקות ספורט בהתאחדות חייבות כספים . 
