אנשי הטכניון בדקו באחרונה את ההליכים הדרושים לצורך קבלת היתר בנייה ברשות 
מקומית לפי המקובל בחיפה . להלן הליכי הרישוי כפי שמתוארים על ידם : הכנה 
מפה מצבית , קבלת מפה מצבית ובקשה לקו בניין ותנאי הבנייה מאת מודד הוועדה 
לבנין ערים . בדיקה והכנה לטיוטה לקו בניין ותנאי הבנייה ומסירתם למבקש . 
בהליך זה משתתפים מודד הועדה נציג חברת החשמל והוועדה לתכנון העיר . הכנת 
מפה מצבית עם קו בניין והוצאת מפת קו בניין ותנאים לבנייה על ידי מודד הוועדה , 
פקיד רישוי מהיחידה לתכנון העיר . הכנת בקשה להיתר בנייה , בדיקת תכולה , 
תשלום פקדון על חשבון אגרה לפתיחת תיק בנייה מהיחידה לרישוי בנייה ופקיד 
הגבייה . בשלב זה מגיעים למנהל יחידת הרישוי של העירייה הלומד את התיק ומנתבו 
לפקיד המטפל . כאן מתחילים לבדוק את הבקשה ומכינים את חוות הדעת לוועדה 
המתאימה . בנושא זה מטפלים פקיד רישוי מטפל , אדריכל רישוי , פיקוח על 
הבנייה ועל - פי הצורך היחידה לדרכים , מים , ביוב , גנים , תברואה , 
משפטים , נכסים ותכנון עיר . עם כל אלו מגיעים למנהל היחידה לרישוי העורך 
ביקורת על מה שנעשה ומאשר את הגשת הבקשה לוועדה . כאן מתחילים בהכנת הבקשה 
לדיון והכנת חוות הדעת . בכך משתתפים מנהל אגף הרישוי , פקיד הרישוי המטפל , 
מזכיר הוועדה המחוזית או ועדת משנה . הנושא עובר את המחלקה לתכנון ערים , 
את אדריכל הרישוי , מזכיר ועדה מקומית ועוזר מהנדס העיר . צוות אחר בודק 
את הבקשה ומכין אותה לוועדת המשנה . בתום הדיון בוועדת המשנה ממתינים 51 
יום לצורך הדיון בבקשה לוועדה המקומית . במקביל לכך עושים את חישוב המסים 
והנושא נדון במסגרת חברי מועצת העיר והמטפלים מוועדת המשנה . בשלב זה מוגשת 
הבקשה לדיון בוועדה המקומית ואם אין בעיות מיוחדות הנושא עובר לפרסום בעיתונות . 
אם אין התנגדות מגורם כלשהו מתחילים בהכנת ההיתר . אך אם יש התנגדות נערכים 
דיונים נוספים . בהנחה שאין כל התנגדות , הנושא עובר לאישור מהנדס העיר 
שצריך להחתים את יו"ר הוועדה המקומית או את יו"ר ועדת המשנה . הוצאת ההיתר 
כרוכה ברישומו , תיוקו והפצתו למפקח הבנייה , לפקיד הרישוי המטפל וליועץ 
המשפטי . בשלב זה צריכים לקבל בקשות לחיבורי מים חשמל וביוב . הנושא מגיע 
לעתים לדיון בוועדת המשנה לערעורים של הוועדה המחוזית , שם יש להמתין 41 
יום , ואת הבקשה מעבירים למזכיר הוועדה המחזית , לראש הלשכה או המתכנן 
הראשי , למתכנן המחוז , נציג הוועדה המקומית , נציג איכות הסביבה , נציג 
שר התחבורה , נציג שר השיכון ונציג אגודת האינגינרים והארכיטקטים . הוועדה 
המחוזית דנה בנושא והיא מחליטה לאשר את הבקשה ועל כך מוסרים מידע למועצה 
הארצית לתכנון ובנייה , למתכננים הראשיים , לנציגי משרדי הממשלה , נציגי 
הוועדה המחוזית , נציג הוועדה המקומית , חברי המועצה הארצית , נציג הוועדה 
המחוזית ונציג הוועדה המקומית . אם כל אלו אישרו את הנושא מדפיסים את האישור . 
