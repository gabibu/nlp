לודיאנה , הודו ( אי - פי ) . ראש ממשלת הודו , ו . ף . סינג , הציע 
אתמול ויתורים חשובים לסיקים בניסיון לשים קץ לבדלנות הסיקית בפונגב . עם 
זאת הדגיש כי אין לו " מטה קסמים שישים קץ לאלימות בחבל זה " . סינג הבטיח , 
כי עריקים סיקים מצבא הודו יקבלו תעסוקה בארגונים ממשלתים וכי ייבדקו מחדש 
תיקיהם של סיקים הנתונים במעצר . סינג דיבר בעצרת פומבית של כל המפלגות בעיר 
הסיקית לודיאנה . הממשלה בת ששת השבועות ארגנה את העצרת במסגרת ניסיונותיה 
להחזיר שקט למדינה זו . מאות חיילים סיקים התמרדו ב4891 , כאשר הממשלה הורתה 
לצבא לתקוף את מקדש הזהב ולהוציא משם את הסיקים החמושים . שיקום העריקים 
היה הדרישה העיקרית של הקהילה ב4891 . אי מילוי דרישה זו היה גם הרקע להתנקשות 
בחייה של ראש הממשלה , אינדירה גנדי . המרד הסיקי החל ב2891 , כאשר פעילים 
סיקים טענו כי הסיקים מופלים לרעה על ידי בני הרוב ההינדי . " כאשר דם נשפך 
בפונגב , לבה של הודו שותת דם " , אמר סינג בעצרת . " אין לי מטה קסמים . 
הפתרון איננו במסדרונות ניו דלהי , אלא בשדות החיטה של פונגב " . בהחלטה 
שהתקבלה בתום העצרת בת שלוש השעות נאמר : " יש לשים קץ לאלימות ולשימוש 
בשיטות כפייה . יש להבטיח ביטחון לחיים ולרכוש וכבוד לזכויות האדם של הכל " . 
רבים בקהל , שמנה 001 אלף איש , הביעו ספק בביצוע ההחלטה . רבים טענו 
כי העצרת אינה אלא פולחן והממשלה יודעת היטב שדבר לא ייפתר . " ההשתתפות 
ההמונית בעצרת מוכיחה , כי העם מאמין בסינג , אך אם ימשיכו לקיים עצרות 
כמו זו של היום , בפעם הבאה לא יבוא איש . הממשלה צריכה לעשות פעולה ממשית " , 
אמר אחד מתושבי לודיאנה . שר החוץ , אינדר קומר גוזרל , המהווה דמות מפתח 
בניסיונות הממשלה לזכות בתמיכת הסיקים , אמר כי מטרת העצרת היתה לגייס תמיכה 
של תושבי פונגב נגד מאמצי הבדלנים . ב71 בדצמבר קיים סינג פגישה של כל המפלגות 
בעניין פונגב , אך מפלגת ה"אקלי דל " , מפלגה סיקית דתית למחצה , לא השתתפה , 
בטענה שזהו מאמץ עקר . בעצרת אתמול לא השתתפו ה"אקלי דל " ומפלגת הקונגרס 
של גנדי . למרות זאת קיבל מנהיג ה"אקלי דל " , סימרנגיט סינג מן , את פני 
סינג , כאשר נחת בשדה תעופה סמוך ללודיאנה , " מטעמי נימוס " . מן , קצין 
משטרה לשעבר , בילה חמש שנים בכלא , ושוחרר בחודש שעבר ללא משפט , לאחר 
שנבחר לפרלמנט מטעם מחוז בפונגב . חברי מפלגתו זכו בששה מתוך 31 המושבים 
בפרלמנט של מחוז פונגב , ותומכים בלתי תלויים של מפלגה זו זכו בשלושה מושבים 
נוספים . מפלגת הקונגרס הודיעה בשבוע שעבר , שלא תשתתף בעצרת , כי " היא 
לא תשיג שום דבר מועיל " . מן אמר , כי לא ישתתף בעצרת , משום שאינו מוכן 
לשבת על אותה בימה עם אנשי מפלגת הקונגרס . הודעת מפלגת הקונגרס על אי השתתפותה 
באה ברגע האחרון " ולא היה סיפק בידינו להתארגן להשתתפות בעצרת " , אמר 
מן . 
