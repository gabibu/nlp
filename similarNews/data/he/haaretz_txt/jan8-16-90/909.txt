בריסל ( אי - פי ושרות " ספורט הארץ " ) . אלופת הליגה הבלגית וקבוצתו 
של אלי אוחנה , ף . ק . מאלין , פיטרה אתמול באורח בלתי צפוי את מאמנה 
ההולנדי רודי קרול . הוא ירש בתפקיד זה את אד דה - מוס , אשר הוליך את 
מאלין להישגים חשובים בזירה האירופית . מאלין השתתפה בשבוע שעבר בטורניר 
בין - לאומי בישראל , עם הקבוצות ההולנדיות אוטרכט וכרונינגן , וניצחה 
בגמר את מכבי חיפה 10 . מאלין , שתתמודד במארס , ברבע גמר גביע אירופה 
לאלופות , עם בעלת התואר , מילאן מאיטליה , לא הרשימה במחצית הראשונה 
של עונה זו ונחלה כמה כישלונות . עם זאת , היא מפגרת עתה רק בנקודה אחרי 
אנדרלכט וף . ק . בריז בצמרת הליגה הבלגית . הזעזוע הגדול בא בעקבות ההפסד 
הביתי 31 נגד לוקרן , בסיבוב השלישי של הגביע הבלגי בחודש שעבר . עוזר 
המאמן ואן - הוף ידריך את מאלין במישחק הגומלין שיהיה היום נגד לוקרן . כפי 
שנמסר , הביעו שחקני מאלין אי שביעות רצון ומתחו ביקורת גלויה על צורת תיפקודו 
של קרול , החסר לדבריהם ידע טכני , כושר מנהיגות וכאריזמה . לאחר שדה - 
מוס העלה את מאלין ממעמד של קבוצה אלמונית , והוביל אותה לזכיה בגביע אירופה 
למחזיקות גביע ולאליפות בלגיה , הפתיע את מקורביו כאשר עזב בסוף העונה שעברה 
והלך ליריבתה המושבעת אנדרלכט . מאלין הדהימה , כאשר מינתה לתפקיד את קרול 
חסר הנסיון בתחום זה . בהודעה רשמית קצרה שפורסמה אתמול נמסר , כי הנהלת 
מאלין החליטה לסיים לאלתר את ההתקשרות שלה עם רודי קרול . 
