( ע ) . קטין בן שלוש מאשדוד הגיש אתמול באמצעות הוריו לבית המשפט המחוזי 
בתל אביב , תביעת פיצויים בסכום של 1 . 1 מיליון ש"ח נגד משרד הבריאות . 
בכתב התביעה נטען , כי ב78 . 4 . 82 קיבל הקטין את החיסון המשולש הראשי 
( נגד דיפטריה , שעלת , טטנוס ) בתחנה לבריאות המשפחה באזור מגוריו . 
בעת מתן זריקת החיסון , פקדה את התובע דלקת עיניים . כעבור שעות ספורות , 
עם שובו לביתו אובחנו אצלו על ידי הוריו תופעות של התכווצות היד הימנית , 
הבעת פניו השתנתה , עיניו בהו והוא היה חסר תגובה למשך זמן קצר . אימו 
של התובע , נטען בכתב התביעה , פנתה אל האחות בתחנה לבריאות המשפחה והתלוננה 
בפניה על התופעות החריגות . חרף זאת , לא נאמר לה לפנות לטיפול או לביקורת 
רפואית מידית , אלא אם התופעה תחזור ותישנה . לאחר מספר ימים , כשהתופעות 
חזרו ונישנו אושפז התינוק התובע אושפז בבית החולים , שם איבחנו אצלו הרופאים 
מחלת אפילפסיה קשה , פיגור והפרעות בהתפתחות הפסיכומוטרית , פגיעה בכושר 
הריכוז וליקוי שמיעה . בכתב התביעה נטען עוד , כי כתוצאה מהחיסון במשולש , 
נקבעו לתובע 001 אחוזי נכות . משרד הבריאות טרם הגיש כתב הגנה . 
