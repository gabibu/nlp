מוסקווה ( ע"ר ) . שר החוץ האמריקאי , גיימס בייקר , עומד להיפגש ב6 
וב7 בפברואר במוסקווה עם עמיתו הסובייטי , אדוארד שוורדנדזה על כך מסרה 
סוכנות הידיעות הסובייטית הרשמית טא"ס . בידיעה צויין כי הפגישה נועדה בין 
היתר להכין את פגישת הפיסגה בין בוש וגורבצוב בוואשינגטון , בחודש יוני . 
תהיה זו פגישתם הראשונה של שני שרי החוץ , מאז נערכו בחודש שעבר במלטה שיחות 
הפיסגה בין שני הנשיאים . עם זאת מצטטת סוכנות טא"ס את דבריו של דובר משרד 
החוץ הסובייטי , ואדים פרפילייב , אשר ציין שבייקר ושוורדנדזה ידונו ב"כל 
קשת היחסים בין ארה"ב ובריה"ם " . שני האישים יקדישו מאמץ מיוחד להשלמת הדיונים 
בדבר קיצוץ של % 05 בנשק האסטרטגי , על פי הקווים הכלליים שהותוו במלטה 
על ידי גורבצוב ובוש . נושאים אחרים יעסקו בשאלות כלכליות ומסחריות , וכן 
בסכסוכים אזוריים . 
