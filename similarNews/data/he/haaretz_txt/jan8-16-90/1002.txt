צה"ל רואה בקליטת העולים המגיעים בימים אלה לישראל משימה לאומית ממעלה ראשונה 
ו"ייתן את הנשמה והלב כדי לסייע בקליטת העלייה " אמר אתמול הרמטכ"ל , 
רב אלוף דן שומרון , בפגישה עם חברי כנסת . הח"כים , החברים בוועדת משנה 
משותפת לוועדות החינוך וועדת חוץ וביטחון של הכנסת , ביקרו אתמול ביחידת 
דובר צה"ל בתל - אביב , שם נפגשו עם הרמטכ"ל . לדברי שומרון צה"ל ישתלב 
בסיוע בקליטה החברתית של העולים , בסיוע בלימוד העברית , באימוץ עולים 
על - ידי יחידות ומשפחות של אנשי קבע . בימים אלה נבדקות בצה"ל ההשלכות שיהיו 
לעלייה ההמונית על צה"ל מצד אחד , ומצד שני נבדקת השתלבות הצבא בפעולות 
לקליטת העלייה בחברה הישראלית . בפגישה עם חברי הכנסת אתמול ציין הרמטכ"ל , 
שאם תיווצר בעיה של דיור יוכל צה"ל לסייע גם בתחום זה . על - פי בקשת הסוכנות 
וגורמים ממשלתיים , מתגבשות עתה בצה"ל תוכניות חירום לשכן את העולים במחנות 
הצבא ובמתקנים של צה"ל . אולם למרות תוכניות אלה והצהרת הרמטכ"ל אתמול , 
גורמים צבאיים העוסקים בנושא אמרו לאחרונה ל"הארץ " , שאפשרות כזו אינה 
ריאלית ואינה מהווה פיתרון רציני לקליטת עלייה בשנות ה09 . לדברי אותם גורמים , 
על הממשלה למצות את מלאי המקומות בבתי הארחה של הקיבוצים , בבתי הבראה 
והפנסיונים של קופת חולים ובבתי מלון רגילים , לפני שתפנה לצה"ל לשכן את 
העולים במחנותיו . לדעתם , פתרונות אלה ואחרים יענו על הצרכים גם במקרה 
שמספר העולים וקצב העלייה יהיו בהתאם לתחזית האופטימית ביותר . 
