משרד החינוך והתרבות ומשרד המדע שוב נחלקו אתמול בשאלת האחריות על תקציבי 
האוניברסיטאות . משרד החינוך הודיע אתמול , כי שר האוצר , שמעון פרס , 
החליט שלא יהיו שינויים כלשהם בנוהלי העבודה הקיימים בין האוצר למועצה להשכלה 
גבוהה ( אשר השר נבון הוא היו"ר שלה , ואשר הוועדה לתכנון ולתקצוב שפועלת 
במסגרתה אחראית לתקציבי האוניברסיטאות ) . לפי הודעת משרד החיננך , השר 
פרס ביטל את כוונתו לפגוע בעצמאות תקציבי האוניברסיטאות ובכך נענה לתביעת 
השר נבון , שהתנגד לסיכום בין השרים פרס לוייצמן , שמשמעותו " פגיעה חמורה 
בעצמאות המועצה להשכלה גבוהה והאקדמיה למדעים " . כוונת שר האוצר מצאה ביטוי 
במכתבו מ4 בספטמבר 98 למזכיר הממשלה , ובו נאמר כי משרד המדע , באמצעות 
מנכ"לו , ישותפו בהתייעצויות שמקיימת הוועדה לתכנון ותקצוב עם האוצר על 
מבנה תקציב המחקר הבסיסי לאוניברסיטאות . מנכ"ל משרד המדע , אריה שומר , 
אמר אתמול בתגובה על הודעת משרד החינוך , כי אמנם שר האוצר פרס אמר שאין 
לשנות את מעמדה של הוועדה לתכנון ולתקצוב , אבל מבחינת משרד המדע , מכתב 
פרס מ4 בספטמבר לא בוטל והוא עדיין תקף . 
