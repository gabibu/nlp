קופנהגן , ( מיוחד ל"הארץ " ) . שר החוץ הסובייטי אדוארד שוורנדזה הגיע 
אתמול לרומניה לביקור בן יום אחד . שוורדנדזה נפגש עם שר החוץ החדש של רומניה , 
סרגיו קלאץ , תחת אמצעי ביטחון קפדניים ביותר . שוורנדזה הוא שר החוץ הזר 
הראשון הבא לבוקרשט מאז הדחת צאושסקו . במסיבת עיתונאים אמר השר הסובייטי 
כי בריה"ם ורומניה יפתחו בקרוב בשיחות על גבולותיהן , כדי שאנשים המתגוררים 
משני צידי הגבול יוכלו לקיים ביניהם מגעים . " שוחחנו כבר על נושא זה בפיסגה 
ובדרג של שרי חוץ . לבריה"ם עניין לא פחות מאשר לרומניה בפתיחת הגבולות " , 
אמר שוורדנדזה בתשובה לשאלה לגבי האפשרות של תנועה חופשית בין שתי המדינות , 
בדומה למצב בין מערב ומזרח גרמניה . אשר לבעיית בסרביה ( מולדוויה ) , 
איזור רומני שסיפחה בריה"ם לאחר מלחמת העולם השניה , הצביע שר החוץ הסובייטי 
על המסמך הסופי של ועידת הלסינקי , שהכריז מחדש על השלמות הטריטוריאלית 
של מדינות אירופה ועל כיבוד הגבולות הקיימים . במולדוויה רוב של % 57 מבני 
העם הרומני התובעים כיום את פתיחת הגבולות בין מולדוויה לרומניה , כשלב 
ראשון לביטול סיפוחה של מולדוויה לבריה"ם ב0491 . בקישינב , בירת מולדוויה , 
החל להופיע עיתון בשם " שיסינאו " שמה הרומני של העיר . במלחמת השפות 
המתנהלת כיום בין הרומנית לרוסית במולדוויה החלו הרומנים ברפובליקה זו להשתמש 
בשמה הרומני של העיר קישינב . בביקורו בבוקרשט הביע שוורדנדזה תמיכה במנהיגים 
החדשים של רומניה . רדיו בוקרשט מסר כי שר החוץ הסובייטי מסר למנהיג רומניה , 
יון אילייסקו , הזמנה של גורבצוב לבוא לביקור רשמי במוסקווה , עוד החודש . 
הרדיו הוסיף כי אילייסקו ייענה בשמחה להזמנה זו . לאחר שניהל שיחות עם חברי 
חזית ההצלה הלאומית , אמר כי הקשרים בין שתי המדינות אינם תלויים בקיומה 
של ממשלה קומוניסטית ברומניה . " השאלה אילו מפלגות ישלטו ברומניה , תוכרע 
על ידי העם . תמיד כיבדנו את רצונו של העם הרומני " , הוסיף השר הסובייטי . 
משקיפים מצפים כי הביקור ישפר את היחסים בין מוסקווה לבין בוקרשט ויסייע 
לרומניה בקבלת עזרה דחופה . שוורדנדזה הבטיח לבני שיחו משלוח גדול של נפט 
וגז , כדי לסייע לממשלה להתגבר על המחסור החריף באנרגיה בחודשי החורף . 
ערב ביקורו ברומניה פרסם העיתון " קומסומולסקיה פראוודה " מאמר בחתימת 
שר החוץ שוורנדזה , בו מכחיש השר מכל וכל פרסומים בעיתוני המערב , כאילו 
ידעה בריה"ם מראש על התוכנית להדחת צאושסקו וגם הושיטה סיוע למבצעי ההפיכה . 
השר אומר כי שגרירות בריה"ם בבוקרשט העבירה אליו מידע רצוף על משטר האימים 
של צאושסקו . " בריה"ם היתה מודעת לאופי הדיקטטורי של המשטר ולא היו לנו 
אשליות לגבי צאושסקו " , כתב שוורדנדזה . קפידבינסגן נשיא חזית ההצלה הלאומית 
של רומניה , דימיטרו מאזילו , העלה אתמול את האפשרות של דחיית הבחירות 
הכלליות שתוכננו לאפריל , " אם המפלגות הפוליטיות והעם ידרשו זאת " . " עד 
היום נרשמו שבע מפלגות פוליטיות , ויש הגורסים כי הזמן עד לבחירות קצר מדי . 
אם המפלגות הפוליטיות והעם ידרשו דחייה , אסכים לכך , בתנאי שבחירות אלה 
יהיו מאורגנות היטב וחופשיות באמת . אני מסכים , בתנאי שלא תהיה אפשרות 
לגורם כלשהו לסלף את התוצאות " , אמר . הסטודנטים במכון הפוליטכני בבוקרשט 
קראו ביום ששי לכל הסטודנטים להפגין היום בבוקר . בשתי ערים גדולות ברומניה , 
סיביו וקראיובה , כבר מחו הסטודנטים נגד נוכחותם של אנשי המשטר הישן בהנהלות 
האוניברסיטאות . בבוקרשט מעריכים כי יתכן מאוד שגם בהפגנה שתיערך היום יתנגדו 
הסטודנטים לנוכחותם של בכירים לשעבר בהנהגה הנוכחית . קפידבין " ניקולאי , 
הם עומדים לירות בנו " , קראה אלנה צאושסקו בפחד לבעלה . כך מספר קצין 
צבא שצפה בהוצאה להורג . הקצין , שזוהה רק בשם גיאורגי , סיפר כי ברגע 
שאלנה הבינה כי היא עומדת למות , היא החלה להיאבק כדי להשתחרר מכבליה . 
חיילים ואנשי מיליציה טענו כי בני הזוג צאושסקו נשפטו והוצאו להורג מיד , 
מכיוון שהבסיס בו הוחזקו , הותקף בידי מסוקים של אנשי הסקוריטאטה שהיו 
נחושים בדעתם לשחררם . לדברי קצין הצבא , איבד צאושסקו את אמון הצבא , 
לאחר מותו של שר ההגנה והרמטכ"ל , ואסיל מילאה , ב22 בדצמבר . הדיווחים 
הרשמיים טענו כי מילאה התאבד לאחר שסירב להורות לכוחותיו לירות במפגינים . 
" ברגע שהגיעה הידיעה על מותו של מילאה , פרצה התקוממות בצבא " , אמר גיאורגי . 
" מילאה היה איש צבא אמיתי , מפקד טוב שצמח מתוך השורות " . לדבריו , 
ניתנה הוראה לצבא להישאר במחנות לאחר ה71 בדצמבר , מועד הטבח בטימישוארה . 
אולם , ברגע ששמעו החיילים כי צאושסקו מתחיל להימלט הם הצטרפו למרידה . 
קפידבינמאות ילדים נטושים , שלא הורשו לצאת מרומניה על פי הוראות הנשיא 
צאושסקו , מתכוננים עתה לחיים חדשים במערב , לאחר שבוטל האיסור על אימוץ 
ילדים רומנים במדינות זרות . ההחלטה , אחת מרבות שאושרו על ידי חזית ההצלה 
הלאומית מאז המהפכה , פירושה כי רומניה עשוייה להשתוות לברזיל , סרי - 
לנקה או מכסיקו כמקור של תקווה עבור זוגות מערביים חשוכי ילדים . " הממשלה 
החדשה נתנה רשות והבעייה נפתרה . עכשיו אנו פשוט עוסקים בניירת " , אמר 
איש סגל בשגרירות איטליה בבוקרשט . הוא הוסיף כי 51 ילדים מאומצים , שאחדים 
מהם ממתינים כבר שנתיים , יצאו אמש מבוקרשט כדי להצטרף למשפחות בערים איטלקיות 
שונות . ילדים רבים , מתינוקות עד לבני - עשרה , אומצו על ידי זוגות בארה"ב , 
איטליה , צרפת בלגיה , שווייץ ובריטניה . הם לא יכלו להצטרף אל משפחותיהם 
החדשות משום שצאושסקו , שרצה למנוע ירידה במספר התושבים בארצו , אסר ב8891 
אימוצים כאלה . אולם חזית ההצלה הודיעה כי אין היא מתנגדת ליציאת הילדים 
הללו . 
