התוכנית מוקד , תשודר מחר ממושב אביבים ויועלו בה הבעיות והקשיים אליהם 
נקלעו מושבי הצפון . יציאתה מן האולפן של התוכנית , בה ישתתפו נציגים מישובי 
הסביבה , נעשית במסגרת המדיניות החדשה של מנהל הטלוויזיה בפועל , נסים 
משעל , " לרדת אל העם " ולצמצם את הניכור בין הטלוויזיה והצופים . מנהל 
הטלוויזיה היוצא , חיים יבין , בודק בימים אלה מבחינה משפטית , את האפשרויות 
של שמירה על זכויותיו ונראה שיישאר עובד רשות השידור ויעסוק בעבודה מקצועית 
בטלוויזיה . בימים אלה מכינים ליבין חדר בבניין הטלוויזיה והוא יקבל מזכירה 
וציוד על - פי מעמדו . נודע כי נערכות עימו שיחות על כך שיגיש את " מבט " 
חמש פעמים בשבוע , כמגיש יחיד , למגינת לבם של המגישים הנוכחיים . 
