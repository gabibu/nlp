" מעולם לא הייתי הומוסקסואל ולא קיימתי יחסים עם גברים . לא השתמשתי בשירותי 
זונות בארץ או בחו"ל , אף פעם לא קיבלתי מנת דם בארץ או בחו"ל , אשתי אף 
פעם לא נחשדה בהידבקות באיידס . תרמתי דם בבית החולים תל - השומר , קיבלתי 
מברק להגיע לבית החולים , ושם הודיעו לי כי אני חולה באיידס " סיפר אתמול 
בבית המשפט המחוזי בבאר - שבע יובל ארוסי , תושב רעננה , שהגיש תביעה נגד 
מדינת ישראל ונגד בית החולים תל - השומר , לאחר שהודיעו לו כי הוא חולה 
באיידס , בגלל טעות בבדיקה . לטענתו , הרופאים אף אמרו לו לערוך סידורים 
אחרונים ולדאוג לאשתו ולילדיו לפני מותו . ארוסי אמר כי כתוצאה מכך נגרם 
לו נזק נפשי . בסופו של דבר קיבל הודעה באיתורית כי נפלה טעות בבדיקה . 
בכתב התביעה דורש ארוסי פיצויים כספיים מבית החולים על הנזק שנגרם לו כתוצאה 
מהפרשה : עזיבת מקום עבודתו , בדידות שאחזה בו וסכסוכים בינו לבין אשתו . 
קפידבינאתמול , בתחילת הדיון המשפטי בפרשה , העיד ארוסי כי ימים ספורים 
אחרי שתרם דם בתל - השומר קיבל מברק להתייצב בדחיפות במרפאה במחלקה הפנימית 
של בית החולים . לאחר שהמתין כשלוש שעות שאלה אותו האחות מדוע תרם דם , 
והאם הוא הומוסקסואל . לבסוף סיפרה לו כי מצאו בדם שלו נגיפי איידס . 
ארוסי , שתרם דם עבור אמו , ביקש שיבדקו שנית אם מדובר במנת הדם שלו ובקשתו 
התבצעה . למחרת חזר למחלקה הזיהומית לקבל תשובה , שם אמרו לו אחות ורופא 
כי בבדיקה השנייה שוב התגלה כי הוא חולה איידס . הרופא אמר לו שהוא נושא 
את הנגיפים , וכי בשלב מסוים תפרוץ המחלה . הוא אמר שאולי ב0991 תימצא 
תרופה , אך כרגע המחלה סופית ואין מה לעשות . " ניסיתי לשחזר עם אשתי מה 
עשינו בעשר השנים האחרונות " , אמר ארוסי . " נאלצנו לישון בחדרים נפרדים , 
לאחר שהרופא יעץ לי לא לקיים יחסים אתה " . אתמול העיד רופא מומחה למחלות 
זיהומיות , ד"ר מיכאל בורק , שאמר כי טרם נתקל במקרה כזה וכי יש להתייעץ 
עם רופאים אחרים ולבצע בדיקות נוספות לפני שמוסרים הודעה כזאת . המשך המשפט 
נדחה ל01 בינואר . 
