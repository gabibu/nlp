( ע ) . שר החינוך והתרבות , יצחק נבון , קרא למורים שיצאו לגמלאות 
לחזור למערכת החינוך כדי להקל על מצוקת המחסור במורים , שעתידה ללוות את 
קליטת אלפי העולים החדשים . נבון היה ביום ששי אורח מועדון המנהלים הבכירים 
של המרכז הישראלי לניהול בירושלים . הוא מסר כי כבר עתה , בתחילת העלייה , 
קיימים כעשרת אלפים ילדי עולים שצריכים להיקלט במערכת החינוך . בנוסף להם 
מתרחבות מסגרות החינוך לעולים מבוגרים ומספרם באולפנים הוכפל במשך החודשיים 
האחרונים , מכ005 , 3 לכ000 , 7 לומדים . מספר הלומדים עתיד לעלות ביחס 
ישר לקצב העלייה . שר החינוך והתרבות ציין את חשיבותו של חינוך העולים החדשים 
אשר רוב רובם אינם יודעים דבר על ערכי היהדות והשפה העברית . הוא הדגיש 
כי הקליטה הראשונית התרבותית - חינוכית היא הערובה להמשך הקליטה הכוללת בחיי 
המדינה . באשר להנהגת יום חינוך ארוך אמר נבון כי הכנסת תחליט מהיכן יבוא 
המימון להפעלתו סך של כ071 מיליון ש"ח בשנה . שאלת המימון היא סלע המחלוקת 
במשרד האוצר התובע להטיל את העול הכספי על כתפי הורי התלמידים , לבין משרד 
החינוך והתרבות הטוען שבכך יוסר חוק חינוך חובה ויישבר העיקרון החברתי והחינוכי 
הטמון בו . " הכנסת היא שתכריע בשאלת מקורו של התקציב הדרוש . וכל מה 
שתחליט יהיה מקובל עלי " , אמר השר נבון . 
