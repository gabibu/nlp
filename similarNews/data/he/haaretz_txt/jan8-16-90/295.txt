בוקרשט ( ע"ר וע"ץ ) . רומניה פתחה אתמול במשפטים נגד אנשי המשטרה החשאית 
של צאושסקו , הסקוריטאטה , וגזרה תשע שנות מאסר על הנאשם הראשון . הוא 
הורשע באשמת נסיון רצח . כך מסר דובר רשמי בעיר סיביו , שבמרכז המדינה . 
שמו של הנידון לא נמסר מיד . חזית ההצלה הלאומית , שתפשה את השלטון לאחר 
הדחת צאושסקו והוצאתו להורג בחודש שעבר , פירסמה צו על פיו הוקמו בתי משפט 
צבאיים מיוחדים לניהול המשפטים . דובר החזית בבוקרשט מסר במסיבת עיתונאים 
כי מספר " טרוריסטים " צפויים לעמוד למשפט בסיביו ובמקומות אחרים במדינה . 
בצו של חזית ההצלה הלאומית נאמר כי בתי הדין גם ישפטו נאשמים בהסתרת טרוריסטים 
וסיוע להם . דובר חזית ההצלה מסר כי הנאשמים הראשונים היו " טרוריסטים " , 
ואמר כי המשפט המתקיים בעיר סיביו יהיה הראשון בסידרת משפטים שייערכו ברחבי 
רומניה . " בית דין צבאי מיוחד בסיביו " , אמר , " ישפוט טרוריסטים אחדים 
שנלחמו נגד העם במשך כמה ימים , אחרי המהפכה ב22 בדצמבר " . קפידבינסוכנות 
הידיעות הצרפתית מוסרת כי כוחות צבאיים גדולים ערכו אתמול ושלשום סריקות 
באזור טימישוארה , במערב רומניה , כדי למצוא עוד אנשי סקוריטאטה המסתתרים . 
המבצע הגדול ביותר נערך בטופולובץ , בקירבת טימישוארה , ביער שבו נהג 
צאושסקו לעסוק בציד . המצוד נערך בסיוע טנקים קלים ומסוקים . תושבי האזור 
הודיעו לצבא על תנועות חשודות ומסרו כי אנשי סקוריטאטה התרכזו ביער זה , 
שבו היו מיתקנים ביטחוניים מיוחדים להגנה על צאושסקו . מעתה ייהנו אזרחי 
רומניה מחופש מלא לנסוע לחו"ל , לכל המדינות בעולם . צו על כך נכנס לתוקפו 
אתמול , וביטל את הצורך באשרות יציאה וכניסה עבור רומנים החיים בחו"ל . 
מקריית הוותיקן נמסר כי רומניה שוקלת לחדש בקרוב את קשריה הדיפלומטיים עם 
הוותיקן . אחד מראשי חזית ההצלה הלאומית , סילביו ברוקאן , מסר לסוכנות 
הידיעות הצרפתית כי מספר ההרוגים במהלך המהפכה הרומנית אינו עולה על 000 , 
01 . הוא הסביר כי המספר שבו נקבו במשפט צאושסקו 000 , 06 הרוגים מתייחס 
לכל ההוצאות להורג שבוצעו ברומניה במהלך 52 שנות שלטונו של צאושסקו , יחד 
עם הרוגי המהפכה . המפלגה הליברלית הרומנית , שהתארגנה מחדש לאחר המהפכה , 
קראה אתמול לכונן שוב משטר מלוכני ברומניה . דן לאזרסקו , פעיל המפלגה , 
אמר כי הוא כבר כתב למלך לשעבר , מיכאל , וביקש ממנו לשוב לרומניה ולעלות 
מחדש על כס המלוכה . המלך מיכאל , שנאלץ להתפטר בדצמבר 7491 , מתגורר 
כיום בשוויץ . בראיון לאחר נפילתו של צאושסקו , הביע המלך לשעבר רצון לשוב 
לרומניה , אם יתבקש . הוא גם מתח ביקורת על הממשלה החדשה . בראיון לעתון 
בשווייץ , בחודש שעבר , אמר המלך כי ההנהגה הרומנית החדשה מורכבת מקומוניסטים 
ששיתפו פעולה עם צאושסקו . " כולם שם יודעים את זה " , אמר , " הרומנים 
לא לחמו כדי שישלטו בהם שוב אותם אנשים " . לאזרסקו עצמו נדון ל02 שנות מאסר 
ושוחרר ב46 , לאחר שריצה שש שנים בבית הסוהר . קפידבינשגריר רומניה במוסקווה , 
יון בוקור , הוחזר לבוקרשט . נראה כי אדם אחר יחליף את בוקור בתפקידו , 
אולם רק בימים הקרובים יוחלט מי יהיה השגריר הבא . רשמית נמסר כי בוקור 
מסיים את תפקידו בשל גילו , ויוצא לפנסיה . צוענים בזזו פריטי אמנות יקרים 
מביתו של צאושסקו . כך מסרו אתמול מקורות במשטרה . ברדיו ובטלוויזיה הופנתה 
קריאה אל מבצעי הביזה , בה התבקשו להחזיר את חפצי האמנות השדודים מבלי לחשוש 
מעונש . ביתו של צאושסקו , חווילה של 04 חדרים בשכונה בבוקרשט , שהכניסה 
אליה בעבר היתה מוגבלת , היה מלא באוצרות זהב וכסף ופריטי אמנות יקרים ונדירים . 
מקורות במשטרה מסרו כי על אף השמירה של הצבא , הצליחו הצוענים לפרוץ לתוך 
הבית בלילה שבין יום ששי לשבת . חזית ההצלה הלאומית הקימה ועדה מיוחדת לרישום 
המלאי האמנותי והתרבותי של האוצרות שנתגלו בבתיהם של בני הזוג צאושסקו . 
מקור צבאי אמר כי עדיין לא ידוע אם חברי הוועדה סקרו ורשמו את אוצרות האמנות 
בביתו של צאושסקו . נשיאה החדש של רומניה , יון איליאסקו , קרא לעם הרומני 
לעמוד מאחורי ההנהגה החדשה כדי לסייע בפתרון הבעיות המדיניות והכלכליות של 
המדינה . " אין פתרונות - נס לבעיות שהצטברו " , אמר . " אני קורא לכל 
העם להפגין את הרמה הגבוהה ביותר של יצרניות , כדי לסייע לנו להתגבר על 
המצב שירשנו מצאושסקו " . איליאסקו אמר שלשום כי הוועד להצלה הלאומית שוקל 
לדחות את הבחירות ברומניה בחודש ימים כדי לתת למפלגות החדשות יותר זמן להתארגן . 
" אם העם מבקש את דחיית הבחירות , אנו מוכנים לדון בשאלה " , אמר . קריאתו 
של איליאסקו לאחדות באה בעקבות איומי סטודנטים להפגין בהמוניהם אם הוועד 
להצלה הלאומית לא ינקוט בצעדים מהירים יותר לעבר דמוקרטיה ולסילוקם של פקידים 
שהיו קשורים למשטר הקודם . כ000 , 3 סטודנטים אישרו בהתלהבות את דרישת מנהיגיהם , 
כי שום חבר לשעבר במפלגה הקומוניסטית לא יורשה להשתייך לממשלה לאחר הבחירות 
החופשיות . קבוצות פוליטיות שונות החלו להירשם כמפלגות . אולם המחסור באמצעי 
תקשורת , במשרדים , ובציוד בסיסי אחר , מקשים עליהם לעמוד בתנאים הבסיסיים 
לרישום : חברות של לפחות 152 אנשים , והדפסת מצע מפלגתי . 
