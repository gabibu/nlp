ההנחה שנישואי התערובת של יהודי ארה"ב לא מביאים לירידה במספר היהודים כי 
רבים מבני הזוג הלא - יהודים מתגיירים לא עומדת במבחן סטטיסטי . זאת אחת 
המסקנות של הסוציולוג הפרופסור חיים וקסמן , מאוניברסיטת רטגרס שבניו גרסי , 
שמובאות בעלון המכון ליחסי יהדות ארה"ב - ישראל בירושלים . במאמר " האמנציפציה , 
ההשכלה והדמוגרפיה של יהדות האמריקאית " , בגיליון האחרון של רבעון הקונגרס 
היהודי האמריקאי " גודאיסם " , מציין וקסמן שהחירות והשוויון שמהם נהנים 
יהודי ארה"ב יצרו בעיות לקיום היהודי שלא היו כדוגמתן בעבר . הוא מנתח חמישה 
תחומים בעלי השפעה מכרעת על הדמוגרפיה היהודית . שיעורי הנישואין בקרב 
היהודים אינם עוד גבוהים יותר מאשר בקבוצות אתניות אחרות , אלא דומים להם . 
יתר על כן , גיל הנישאים אצל היהודים כיום גבוה יותר , ולכך אמורה להיות 
השפעה על מספר הלידות . אין עוד ביטחון שמה שאיפיין את יהדות אמריקה עד 
כה , כלומר , המשפחה המלוכדת , יוסיף לאפיין אותה גם בעתיד . עדיין שיעור 
הגירושין אצל היהודים נמוך משיעור הגירושין באוכלוסייה הלא - יהודית , אולם 
שיעור הגידול במספר הגירושין זהה לשיעור הגידול בקרב האוכלוסייה כולה . 
תוצאת לוואי , גם אצל היהודים , היא ריבוי מספר המשפחות החד - הוריות ומוסדות 
הקהילה היהודית אינם ערוכים לטפל בבעיה זאת . אחת ההשפעות החזויות של העלייה 
במספר הגירושין עשויה להיות ערעור אחדות הקהילה בשל ריבוי הגיטין האזרחיים , 
שלא לפי ההלכה ( כתוצאה מכך נוצרת קבוצת יהודים הגרושים לפי החוק האזרחי 
אך נשואים לפי דיני ישראל , על כל המשתמע מכך ביחס לנישואיהם החדשים ולילידיהם 
מנישואים אלה ) . רבנים אורתודוקסים - מודרניים הציעו להקים בתי - דין 
רבניים משותפים לשלוש התנועות הדתיות , בניסיון למצוא פתרון לבעיית הגיטין 
ונישואי התערובת . אך הצעתם לא התקבלה ע"י האורתודוקסים . שיעור הילודה 
אצל היהודים נמוך מזה שבאוכלוסייה הכללית . מתברר גם שמספר הילדים בנישואים 
מעורבים נמוך יותר מאלה שבנישואים שבהם שני בני הזוג יהודים . ( אחת הסיבות 
היא שחלק מהנישואים הם נישואים שניים , בגיל מבוגר יותר ) . מספר הלידות 
הנמוך יותר בקרב היהודים מעלה , מבחינה סטטיסטית , את הגיל הממוצע של האוכלוסייה 
היהודית . כאן חל , כידוע , שינוי ניכר בדור האחרון . שיעורי הנישואים 
המעורבים גבוהים מאוד כבר עתה , ולפי כל הסימנים השיעורים יעלו עוד . מספר 
מקרי הגיור בנישואי תערובת נמוך כשליש מהמקרים . יתר על כן , שיעור נישואי 
התערובת עולה ככל שהמדובר בזוגות צעירים יותר . בעיר דנבר , למשל , אצל 
בני 8192 נישאים בנישואים מעורבים כ%27 , ואילו השיעור הממוצע לגבי כל הגילים 
הוא % 25 . הוא הדין באשר לגיור : אצל בני 0393 הגיור הוא כ%52 , ואילו 
אצל בני 8192 , % 9 . אפילו בקהילה ותיקה כפילדלפיה שיעור הנישואים המעורבים 
הוא % 72 אצל בני 0393 ומגיע ל%83 אצל בני 8192 , מציין פרוף וקסמן . מקרי 
הגיור הם % 61 אצל בני 0393 ורק % 21 אצל בני 8192 . ( כלומר אצל הצעירים 
השיעור קרוב לזה שבקהילה חדשה ולא - מושרשת ) . סוציולוגים " אופטימיסטים " 
מציינים שהמניע לנישואים מעורבים אינו הרצון להמיר את הדת ולברוח מיהדות , 
אלא האהבה בין בני הזוג ( ויש האומרים שהדבר מוכיח את שוויונם והיקלטותם 
של היהודים בחברה האמריקאית ) . משום כך על הקהילה לעשות יותר לקירוב הזוגות 
המעורבים אל היהדות . זהו גורם דמוגרפי חשוב בקהילה היהודית האמריקאית . 
המקורות העיקריים שמהם מגיעים המהגרים לארה"ב הם בריה"ם וישראל . בעוד 
היורדים המתגוררים בלוס אנגלס וסביבתה מתערבים ונקלטים חברתית בקהילות היהודיות 
המקומיות , הישראלים המתגוררים בניו - יורק נשארים , בדרך כלל , מרוחקים 
מהקהילה היהודית . 
