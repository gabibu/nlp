הסכם האוטונומיה הסודי בין צמרת ההסתדרות לבין האיגודים המקצועיים האקדמאיים , 
שדבר חתימתו הוכחש עם פרסומו הראשון ב"הארץ " , הופעל הלכה למעשה יומיים 
אחרי הבחירות להסתדרות כך עולה ממכתב לוואי בחתימת ישראל קיסר לראשי שלושת 
האיגודים האקדמאיים . ההסכם במלואו פורסם ב"הארץ " במחצית ספטמבר אשתקד , 
והיכה בתדהמה בכירים במערכות ההסתדרותיות , לרבות ראשי איגודים מקצועיים 
שלא הוכנסו בסוד המשא ומתן . בשלב ראשון ההסכם הוכחש בתוקף , אולם עם הצגת 
המסמך המלא ב"הארץ " הלכה ונחלשה מערכת ההכחשה והסתיימה בהודעה מינורית , 
שבמרכזה הבטחה גם לאיגודים מקצועיים אחרים לזכות באוטונומיה דומה במסגרת 
מדיניות חדשה , שמטרתה להגביר את עצמאותם . עתה הגיע ל"הארץ " מכתב מיום 
72 באוגוסט 98 , בו כותב קיסר , בין היתר , כי ההפעלה האופרטיווית של 
הסדרי האוטונומיה לאיגודים המקצועיים " הנוגעים בדבר " תהיה מיום 51 בנובמבר , 
דהיינו , יומיים אחרי הבחירות הכלליות לוועידת ההסתדרות . עוד הבטיח קיסר 
במכתבו לראשי האיגודים האקדמאיים , כי על פי המוסכם יוכנסו שינויים בחוקת 
ההסתדרות ובתקנות רשות השיפוט , כמתחייב מהסדרי האוטונומיה . הצורך לעשות 
שינויים בחוקת ההסתדרות , כדי לעגן בה את הסכם האוטונומיה לאיגודים האקדמאיים 
נובע מהעובדה שניתנו להם חרויות בנושאי בחירות למוסדותיהם , איגוד מקצועי 
ומעמדם ברשות השיפוט ההסתדרותית , שיש בהם לכאורה סתירה עם חוקת ההסתדרות 
במתכונתה הקיימת . השינויים בחוקת ההסתדרות ייעשו בוועידתה ובמועצתה העומדים 
להתכנס באפריל . אתמול הודיע קיסר במליאת הוועדה המרכזת כי איגודים מקצועיים 
יידרשו לקיים בחירות למוסדותיהם ולא יותר להם עוד לעשות הסדרים בין - מפלגתיים 
לצילום יחסי כוחות כפי שנעשה הדבר ברבים מהם . 
