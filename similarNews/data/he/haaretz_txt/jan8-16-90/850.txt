" גור שטיינברג , בן ה - 12 מישראל , מוביל במשקל כבד בתום היום השני 
לאליפות העולם לגלשני מפרש מדגם דויזן 1 הנערכת באילת . שטינברג מדורג ראשון , 
בעיקר עקב פסילה באחד משני השיוטים שהיו ביום ו של השוודי גאי לילארגן , 
שניצח עד כה בשאר שלושת השיוטים . השוודי זכה עקב הפסילה לניקוד נמוך באותו 
שיוט . שני באותו משקל הוא האנגלי גרהם מנצסטר , ובמקום השלישי מדורג הישראלי 
עודד שפר . במשקל קל ממשיך להוביל ניק תומס מאנגליה , המקדים את הישראלי 
הרצוג המדורג שני . שלישי הוא ניק הייטון מאנגליה . אכזבה נגרמה לישראלי 
יהודה אטדגי שהוביל ביום ו בשיוט בהפרש ניכר , אך במהלך התחרות נשבר המנור 
( מוט האחיזה ) בגלשנו . תקלה מסוג זה גורמת בדרך כלל לפרישתו של המתחרה 
מהשיוט , אבל אדגטי גילה כושר לחימה וימאות מעולה , כאשר המשיך לתחר עם 
מנור שבור וסיים עשירי בשיוט . בין הנשים מובילה האנגליה אליסון הייטון , 
רעיתו של ניק הייטון . במקום השני ממוקמת שירלי תומלינסון . הישראלית 
טלי פינבלט מדורגת שלישית . היום אמורים להיות שני שיוטים במסגרת אליפות 
העולם , אם תנאי מזג האויר יאפשרו זאת . 
