בחריין ( ע"ץ ) . הספינה היוגוסלווית , שהמגע עמה נותק לאחר שיורטה על 
ידי ספינות תותחים בלתי - מזוהות בים - סוף , שטה כעת ללא הפרעות ומקיימת 
קשר עם חברת הספנות שלה כך מסרו גורמי ספנות בבחריין ובסעודיה אתמול . " הבעלים 
אישרו כי הם מקיימים עכשיו מגע רצוף עם האוניה וככל הניראה מצבה טוב והיא 
לא נפגעה " , אמר דובר של סוכן ספנות בגדה המקיים קשר עם האוניה " הרוז 
קוסטה סמנקוביץ " , בעלת מעמס של 054 , 31 טון . דובר חברת הספנות , סדיק 
מוחמד עטר , אמר כי אין לו פרטים או מידע כלשהו על מה שאירע לרב - החובל 
פראן טור . תחילה היתה סברה שהוא נתפס על ידי אנשים מזויינים שעלו על האוניה . 
מקורות במפרץ הפרסי אמרו , כי הקשר האלחוטי עם האוניה נפסק ביום רביעי האחרון , 
יום לאחר שהאוניה הפליגה מנמל גדה בדרכה לנמל מאסאווה באתיופיה . האוניה 
הובילה אספקה לאוכלוסית המצוקה של אתיופיה והיא נמצאת עתה במים הטריטוריאליים 
של אתיופיה ליד מסאווה . שירות המידע של חברת הספנות " לויד " דיווח ביום 
חמישי , כי שלוש ספינות תותחים בלתי - מזוהות יירטו את האוניה ותפסו את 
רב - החובל לאחר שאנשים מזויינים איימו על הצוות . תקרית זו היא המשך לתקריות 
קודמות בים - סוף , בהן היו מעורבות שתי אוניות משא פולניות שהיו בדרכן 
לאתיופיה בשבוע שעבר . 
