זה התחיל במארס 9691 : הפסנתרן יונתן זק , שחזר זה עתה מלימודים בגוליארד , 
הוזמן לנגן קונצרט לטובת בית - החולים " שערי צדק " עם שמחה חלד , שהיה 
אז צלן צעיר בתזמורת הפילהרמונית . הם עבדו ביחד , וחשבו שזה יהיה רעיון 
טוב לצרף להרכב גם כנר . הבחירה נפלה על אורי פיאנקה , שאותו הכיר חלד 
מהפילהרמונית , וזק מהלימודים בגוליארד . הם כל כך נהנו מהנגינה המשותפת , 
עד שהציעו למארגני הקונצרט לקבל שלישייה במקום דואו באותו המחיר . יונתן 
זק לא זוכר מה היה המחיר . מה שנשאר הוא למצוא שם לשלישייה החדשה . זק מודה 
שזה היה רעיון שלו לקרוא לשלישייה החדשה " יובל " , על שמו של יובל , בן 
למך , שהיה " אבי כל תפש כנור ועגב " ( בראשית ג , כ"א ) . כיוון 
שמוסיקה היא שפה בין - לאומית , לא הזיקה העובדה שהשם הזה מצלצל טוב גם 
בשפות לועזיות . וייקרא לשלישייה החדשה . ב1791 הם יצאו לסיור הראשון שלהם 
בארצות הברית ואירופה , ומאז הם מנגנים , מסיירים ומקליטים . הם הקליטו 
לדויטשא גרמופון ולסי - בי - אס את הרפרטואר המוכר לשלישיות : צייקובסקי 
שלהם , שמאז הקליטו אותו עוד פעם , נבחר על - ידי הבי - בי - סי כהקלטה 
הטובה ביותר . המבקרים כתבו עליהם שהם מנגנים ברגשנות , הנחוצה לצייקובסקי , 
אבל גם באיפוק , וציינו את העוצמה של נגינתם , שאותה ראו כמאפיין ישראלי 
דווקא , הבולט בווירטואוזיות של זק , מבלי לאבד את מתיקות הצליל של חלד 
ופיאנקה . המבקרים משווים אותם לשלישיית " בוזאר " ( שאת שמה , הפחות 
בין - לאומי , צריך לכתוב בשתי מלים ) בהקשר להקלטת השלישייה של דבוזק , 
ומציינים של"יובל " יש יותר חיות ומתיקות ופחות מתח . הם שייכים לשמות 
הידועים בעולם בין הרכבי המוסיקה הקאמרית . לפני 51 שנים יצא חלד לניו יורק 
ושם הוא מנהל עתה קריירה שלו כסולן ולאחרונה כמנצח : תזמורת רשות השידור , 
שעל קונצרט אחד שלה ניצח העונה , הזמינה אותו לנצח על סדרה שלמה בעונה 
הבאה . לפני שנתיים וחצי יצא אורי פיאנקה להיות קונצרט - מייסטר בתזמורת 
יוסטון , טקסס . רק זק נשאר בארץ , אבל השלישייה לא התפרקה : כל עוד 
יש דרישה והם נהנים מעשיית מוסיקה ביחד , הם נפגשים ומנגנים , כ05 ויותר 
קונצרטים לשנה . שלושתם אומרים שזה כמו חיי נישואים טובים : פרידות ארוכות 
והמרחק עושים את הפגישות טובות יותר . ואכן הם אחד ההרכבים הקאמריים המעטים 
שהחזיקו מעמד 02 שנה באותו הרכב . שלושתם חושבים שהיום הם יותר טובים משהיו 
אז , בזכות הבשלות והבגרות . עכשיו הם בארץ , לסיור לפני סיור באירופה . 
אורי פיאנקה נחת בישראל ביום רביעי , וכבר ביום חמישי הם ניגנו קונצרט 
ברחובות . אתמול ניגנו בחיפה ומחר החגיגה הגדולה : מרתון של שלישיות בטהובן , 
שוברט וברהמס בתיאטרון ירושלים ובשידור בקול המוסיקה . במשך השבוע יקיימו 
שלושה קונצרטים במוזיאון תל אביב , שבהם ינגנו את שלוש השלישיות של ברהמס , 
שתי השלישיות ( בתוספת השלישייה בפרק אחד ) של שוברט . הם יסיימו את 
הסיור בכרמיאל ובכפר סבא . השלושה הציעו למארגני חגיגות ה02 שלהם בארץ גם 
את השלישיות של סן - סנס , שלמדו לאחרונה והקליטו עבור החברה השוויצרית 
" רליף " , שתצא בקרוב לאור , אבל בארץ העדיפו רפרטואר מוכר יותר . את 
סן - סנס הם ינגנו בפאריס . 
