בון ( מיוחד ל"הארץ " ) . מזרח - גרמניה אכן מכרה נשק לעיראק ולאיראן , 
וכן למצריים , וייטנאם וקמבודיה כך הודה סגן שר ההגנה , הגנרל יואכים 
גולדבאך , בראיון שפורסם בירחון " הוריזונט " . עם זאת הדגיש הגנרל גולדבאך 
כי הצבא לא היה מעורב ישירות בתחום מכירת הנשק . הוא גם התבטא בזכות הגבלות 
מסויימות על ייצור כלי - נשק ועל יצואם , ואמר כי גם בתחום זה יש לכונן 
את חוקי מנגנון הפיקוח הדמוקרטי . " בעתיד יש להפסיק כל מכירת נשק לאזורי 
לחימה . זכותו של הציבור להכיר את מלוא האמת ביחס לנושא כה רגיש " , אמר . 
בבון התייחס אתמול שר ההגנה גרהארד שטולטנברג בביטול להצעות של המנהיג הקומוניסטי 
המזרח - גרמני גרגור גיזי לצימצום דראסטי של הצבאות של שתי הגרמניות . שטולטנברג 
אמר , כי צימצומים הדדיים בכוחות של נאט"ו ושל ברית ווארשה נדונים עתה בווינה , 
ושם נלקחות בחשבון כל ההשלכות של צעד כזה . הוא ביטל את הצעות גיזי כתעמולת 
בחירות . נשיא מערב - גרמניה ריכארד פון - וייזצקר קרא אמש לבני עמו בשתי 
הגרמניות לנהוג בזהירות ומתוך אחריות לנוכח האפשרויות החדשות שנפתחו בפניהם 
כתוצאה מן השינויים האחרונים במזרח - אירופה . בקבלת פנים לסגל הדיפלומטי 
בבון אמר פון - וייזצקר , כי חלוקת גרמניה וחלוקת אירופה נוצרו מאותן סיבות , 
ובסופו של דבר ניתן יהיה להתגבר עליהן רק באופן מקביל . דבריו של הנשיא 
התקבלו כנסיון להרגיע את שכנותיה של גרמניה וכאזהרה כלפי פנים מפני מגמות 
להגשים במהירות את רעיון האיחוד של שתי הגרמניות . רוב השרים בממשלת בון 
רואים בחתימה הצפוייה של " הסכם קהילתי " עם מזרח - גרמניה שלב חשוב ראשון 
בדרך לאיחוד אפשרי . ואולם בינתיים פרץ כאן וויכוח סוער על הצורך בחתימת 
ההסכם עוד לפני קיום בחירות חופשיות במזרח - גרמניה . האופוזיציה הסוציאל - 
דמוקרטית טוענת , כי ממשלתו הקומוניסטית של הנס מודרו איננה נהנית מלגיטימציה 
מספקת , ויש לוותר על ה"ריצה " לחתימת ההסכם . הסכם שכזה , אם ייחתם , 
יביא להגברה מרחיקת לכת של שיתוף הפעולה בין שתי הגרמניות בכל התחומים . 
בינתיים דרשה אתמול האופוזיציה במזרח - גרמניה לשתף את נציגיה בביקור מודרו 
בבון . הביקור צפוי בסוף החודש או בתחילת החודש הבא , ולדעת רבים הוא יעניק 
למודרו הזדמנות יוצאת מן הכלל לשפר את מעמדו הציבורי במזרח - גרמניה . האופוזיציה 
במדינה זו חוששת , שהדבר יחליש את סיכוייה להתמודד בהצלחה נגד הקומוניסטים , 
הנהנים ממילא ממונופול על כלי התקשורת ומשליטה על אמצעים כספיים רבים . 
ברחבי מזרח - גרמניה התחדשו אתמול הקריאות להפגנות ולשביתות נגד פעילות המפלגה 
הקומוניסטית , המונעת מן האופוזיציה הזדמנות להתמודד בתנאים הוגנים בבחירות 
הקרובות . אחד הרעיונות שהועלו בקרב תנועות האופוזיציה הוא לקרוא לציבור 
לשביתה כללית של יום אחד . בהפגנות שהיו השבוע בלייפציג ובערים אחרות בלטה 
במיוחד הדרישה שהקומוניסטים יסתלקו מן השלטון ולא יגררו את מזרח - גרמניה 
ל"נסיון סוציאליסטי " חדש . בבון ביקר אתמול ראש ממשלת יפאן טושיקי קאיפו , 
ונפגש עם הקאנצלר הלמוט קוהל ואישי צמרת אחרים . אחר כך טס קאיפו לברלין , 
שם טייל לאורך החומה באיזור שער ברנדנבורג . אמש הודיע ראש הממשלה היפאני 
על תכנית סיוע מרחיקת לכת לעידוד תהליך הרפורמות בפולין ובהונגריה . קאיפו 
הבטיח לשתי המדינות הללו סיוע של 8 . 1 מיליארד דולר לשלוש שנים . קפידביניותר 
מאלף מזרח - גרמנים ממשיכים להגיע יום - יום למערב - גרמניה , אולם מדובר 
בעיקר במקרים סוציאליים , ובמשפחות בעייתיות מסרו אתמול שלטונות מערב - 
גרמניה . בנובמבר , חודש פתיחת הגבול בין שתי מדינות גרמניה , מצאו 924 , 
331 מזרח - גרמנים מקלט במערב - גרמניה . חודש לאחר מכן נרשמו 112 , 34 
איש . מאז , פחתה נהירה זו במידה ניכרת , אולם , לדוגמא , מרכז הקליטה 
אונה - מאסן דיווח כי כל יום נקלטים שם כ002 פליטים נוספים . בדיווח נמסר 
כי יש ביניהם אנשים רבים ללא הכשרה מקצועית וגם שיכורים רבים . משטרת הגבולות 
מסרה כי המוטיבציה הפוליטית של הפליטים החדשים כמעט איננה קיימת , והם נמשכים 
רק מתוך תקווה לחיים פחות קשים מאשר במזרח . 
