יש מאמינים באמת ובתמים כי " כוחות השוק " המסתוריים יקלטו למעננו את העלייה : 
גלי העלייה יחוללו תהליכי צמיחה , שידאגו לקליטתה . הם מצביעים על אופן 
קליטתה של העלייה ההמונית בשנות החמישים , תוך תהליך צמיחה מזורז . במצב 
הקיים , אין זה אלא אליבי לחוסר - מעש , או תירוץ לסירוב לשלם את מחיר 
הקליטה . גם בשנות החמישים העלייה לא נקלטה " מאליה " . הממשלה והסוכנות 
היהודית מילאו תפקיד מכריע בתכנון ובביצוע של תהליכי העלייה והקליטה מצד 
אחד , והצמחת המשק ( אז קראו לזה " פיתוח " ) מצד שני . בלעדי ההתערבות 
הממלכתית המסיווית , שני התהליכים היו מגיעים במהירות למבוי סתום . נכון 
שבשנים ההן התנאים היו נוחים יותר להתערבות הממשלה : התקציב לא היה משועבד 
ברובו הגדול , כבימינו , לסעיפים קשיחים כביטחון , רווחה על - פי - חוק 
והחזר חובות . רמת - החיים של הציבור הקולט היתה נמוכה לאין ערוך מאשר בימינו , 
ובהתאם לכך , ציפיות הנקלטים . המוסדות הממלכתיים היו קומפקטיים והצליחו 
להגיע לרמה סבירה של תיאום . מעבר לזה , שררה הסכמה רחבה , ובדרגי הממשל 
והמינהל היתה הסכמה מוחלטת שקליטת העלייה היא יעד לאומי מועדף . אפילו הביטחון 
הוסג במידה מסוימת מפני עדיפותו הזמנית של יעד זה ( קיצוצי תקציב הביטחון 
ב3591 ) . המצב שונה בימינו גם מבחינה זו . אכן , רוממות העלייה בפי כל , 
אך בפועל , השדולות למיניהן מוכנות להקריב מעט מאוד , אם בכלל , למען 
קליטה . הכוונה לא רק למערכת הביטחון , העומדת על שלה וראשיה , לרבות 
קציני צה"ל בכירים , מהלכים אימים על הציבור , תוך תיאור פלסטי של הסכנות 
הטמונות בנחיתות הציוד והחימוש של צה"ל . גרועות ממנה שדולות הרווחה בכנסת , 
הפועלות בשיטתיות לחיסון המערכת של תשלומי ההעברה מפני רוויזיה ( אנשי 
מערכת הביטחון פועלים להבטיח את מירב הביטחון ; פוליטיקאי שדולות הרווחה 
פועלים כדי להבטיח את מירב הקולות ) . גם הם מצדדים כמובן בעלייה ובקליטה , 
אבל במקביל , הם עושים הכל למנוע רציונליזציה של מערכת תשלומי - ההעברה , 
שמטרתה לחסוך סכומים בלי לפגוע במצוקה אמיתית , כדי להועידם למימון הקליטה . 
כל העומד למכשול על דרך הפופוליזם , כדוגמת נגיד בנק ישראל , מואשם בבגידה 
חברתית . דומה שהם ורבים אחרים אינם קולטים עדיין את גודל השעה . לכן , 
המשימה הדחופה ביותר היא ליצור קונסנסוס אופרטיווי , להבדיל מקונסנסוס 
מילולי , בדבר עדיפות הקליטה כיעד לאומי . מאז ביטול תעלת - הימים וחיסול 
הלביא , אין לישראל מפעל שאפשר להגדירו כפרויקט לאומי . פה ושם נעשו ניסיונות 
" להמציא " פרויקט כזה אין צורך בכך : קליטת העלייה ממלאה את כל הדרישות , 
ובלבד שהקונסנסוס ההצהרתי על כך יתורגם למעשים . המשימה השנייה בדחיפותה 
היא ליצור את הגיבוי התקציבי הדרוש למבצע קליטה בהיקף שמדובר בו כעת , כ000 , 
001 איש בשנה . לקליטת 000 , 04 איש , תיקצבה הממשלה ב0991 קצת יותר ממיליארד 
שקלים . חשבון פשוט מראה מהו סדר - הגודל של האמצעים הנדרשים לממן את הפרויקט 
השלם . בשלב תכנון המימון , יש לדאוג שייפגעו מעט ככל האפשר יעדים כלכליים 
משניים אך חשובים כלשעצמם : יצירת תנאי צמיחה ודיכוי תנאי אינפלציה . כל 
תוכנית מימון צריכה להיבחן גם לאור שיקולים אלה . עם זאת , מבחן האמצעים 
האפשריים אינו מביא תמיד תוצאות חד - משמעיות . לעתים שתי החלופות רעות 
ויש לבחור ברעה פחות . ראוי לדחות מיד את הכוונות המיוחסות לגורמים באוצר , 
להטיל מס מוגדל על ההכנסות ( לדוגמה , " מס יסף " % 01 על שיעורי מס 
ההכנסה הקיימים ) . מס על הכנסות הוא מהלך נוגד - צמיחה מובהק ; הוא גם 
מהלך נוגד - עלייה ומעודד - ירידה . יש דיעה הגורסת שתוספת - מס על הכנסה 
היא גם אינפלציונית , שכן מי שיכול ( חברות , עצמאים ולעתים גם שכירים ) 
חוזר ומגלגל את המס על הלקוחות דרך המחירים והשכר . החריג היחיד הוא מס 
שולי מיוחד על בעלי הכנסה גבוהה במיוחד , אמצעי היכול לבוא במקביל להקפאת - 
שכר כללית במשק . בנוסף לקיצוצי תקציב לרבות תקציב הביטחון ( שהאחראים 
לו יתנחמו בתוספת הביטחון הנובעת מקליטת 000 , 001 עולים בשנה ) נצטרך 
להשלים עם גידול בגירעון התקציבי . הנחמה היא שהגירעון לא ימומן ב"הדפסת 
כספים " ( פרצה זו נסגרה חוקית לפני שנתיים ) , אלא בגיוס הון מן הציבור . 
קרוב לוודאי , שגיוס סכום נוסף בהיקף של מאות מיליוני שקלים יעלה את שערי 
הריבית . אך כאשר הנפקות המגזר העסקי נמכרות במכרז בריבית אפס או קרוב לאפס , 
אלה מותרות שנוכל להרשות לעצמנו . עליית - מה של הריבית אף תחזיר עריקים 
לשוק החיסכון . תוספת ההון שתגויס תשמש בעיקרה להבטחת בנייה בהיקף גדול . 
הבנייה היזומה של משרד הבינוי והשיכון מקיפה 000 , 3 יחידות בשנה התקציבית 
המסתיימת , 000 , 3 בשנה הבאה ו000 , 3 שיפוצים . גם בהתחשב ב000 , 81 
היחידות שבונה המגזר העסקי השנה על אחריותו , אין בזה די . היקף הבנייה 
היזום על - ידי הממשלה ( ומבוצע על - ידי המגזר העסקי ) צריך לגדול פי - 
כמה . אתמול נמסר ששר האוצר ושר הבינוי והשיכון הסכימו לבנות 000 , 71 יחידות 
דיור ב0991 , וזהו ללא ספק צעד חשוב בכיוון הנכון . היעד כפול : הבטחת 
דיור לעולים ומתן דחיפה לצמיחה . אם יתוקן במקביל חוק ביטוח אבטלה באופן 
שמובטלים צעירים ובריאים לא יוכלו לדחות את הבנייה כ"עבודה לא מתאימה " , 
יורגשו התוצאות גם בנתוני האבטלה . תפקיד הממשלה הוא כתפקיד המתנע : לחולל 
את התנופה הראשונה , שמכוחה יתחיל המנוע לפעול בכל עוצמתו . ממשלה זו , 
שסיכוייה בתחום ענייני החוץ נראים כה עלובים , עשויה להיות ממשלת מהפך 
אמיתי בתחום המשק והחברה : במהלך נכון ומקיף , ביכולתה להניע את תהליכי 
הקליטה והצמיחה גם יחד . 
