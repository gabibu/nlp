חברי הקומקון , המסגרת לשיתוף פעולה כלכלי בין המדינות הקומוניסטיות , 
הסכימו השבוע בועידתם השנתית בווארשה כי ארגונם זקוק לשינויים מרחיקי לכת , 
כדי להתאימו לרפורמות המתחוללות בבריה"ם ובמזרח אירופה , וביחסים בין מדינות 
אלה והעולם החופשי . צכוסלובקיה והונגריה איימו לפרוש מהארגון אם לא יחולו 
בו תמורות מרחיקות לכת . קובה , וייטנאם ומונגוליה התנגדו , ולבסוף הוחלט 
להקים ועדה שתמליץ על השינויים ועל קצב הנהגתם . הכוונה המוסכמת היא להפוך 
גוף שנועד במקורו לתכנן את " חלוקת העבודה " בין המדינות הקומוניסטיות 
מי ייצר מה וימכור בתוך " קומקון " או בשוק העולמי ובאיזה מחיר לגוף 
של סחר חופשי , פחות או יותר , בדומה לשוק המשותף . ההבדל בין ארגון שמיועד 
בעצם להתמודד עם עודפי ייצור , לבין ארגון שעסק בחלוקת החוסר אינו ההבדל 
היחיד וגם לא החשוב ביותר בין השוק המשותף והקומקון . חשוב יותר שאבי השוק , 
המדינאי הצרפתי רוברט שומן , ראה בו מכשיר שיאפשר צמיחה כלכלית משותפת , 
בלי שאינטרסים כלכליים סותרים יגרמו לעימותים פוליטיים בין מדינות מערב 
אירופה . קומקון , לעומת זאת , התבסס על תפיסה פרימיטיווית של חלוקת תפקידים , 
שמטרתה לנצל את חולשתן הפוליטית של המדינות הקומוניסטיות כדי לשמר את נחיתותן 
הכלכלית ולקיים את תלותן והענותן הממושמעת לתכתיבי מוסקווה . אך גם בריה"ם , 
כמו מעצמות אימפריאליסטיות אחרות לפניה , גילתה שגרורות הופכות בהדרגה 
ממקור לסחיטת עושרן לנטל כלכלי , בו המעצמה השלטת משלמת במחירים מסובסדים 
בשביל השתעבדות . ( אין זה משנה את הרגשת הגרורות מוצדקת לעתים שמוסקווה 
מנסה לרמותן ע"י קביעת מחירים נמוכים עבור היבוא מהן ) . גם מוסקווה וגם 
מדינות מזרח אירופה הגיעו עתה למסקנה שהפתרון היחיד הוא לעבור מסחר חליפין 
( ברטר ) למסחר המבוסס על תמחירים המשקפים את המציאות בשווקים הבין - לאומיים 
החופשיים . אחת התוצאות חייבת להיות סוף ל"סחר הזבל " , שבו מכרו המדינות 
הקומוניסטיות למערב כל מה שיכול היה לעמוד בביקורת האיכות ולהביא דולרים , 
ולשותפיהן בקומקון שלחו את הפסולת שלעתים גם הצרכנים בארץ המייצרת לא היו 
מוכנים לקנותה . הקמת ועדת תכנון , שתכין את ההעברה לסחר תחרותי עד סוף 
1991 , נדרשה הן משום שמצבן הכלכלי של רוב המדינות הקומוניסטיות באמת מחייב , 
מעבר הדרגתי לאוויר הצח אך הצונן של שוק חופשי , והן משום ששלוש מהחברות 
וייטנאם , קובה ובולגריה התנגדו למעבר ומחפשים עבורם פינה , בה יישארו 
במסגרת הארכאית של סחר חליפין . 
