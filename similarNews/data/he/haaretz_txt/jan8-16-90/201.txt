יש אגדה פוליטית חביבה שמוטביה מפיצים אותה במרץ : האגדה מספרת שבליכוד 
אין חילוקי דעות , וכי חבריו יודעים את שהם רוצים . גם אם לא היתה תועלת 
עניינית במשבר ויצמן , הוא הועיל לפחות להאיר את השוני בין המציאות ובין 
מעשייה המיועדת לקשי - הבנה . בעצם , אגדה זו נתפרה מלכתחילה בחוטים גסים . 
הליכוד , וביתר דיוק עיקרו , תנועת חרות , היה מאז ומתמיד מפלגת - מנהיג , 
שזוהתה יותר מכל על - פי קריאת הקרב " בגין , בגין " : הדרישה לא"י השלמה 
באה לספק את האינטליגנציה האשכנזית שהצטרפה לתנועה . מאז פנה המנהיג , פנתה 
גם אחדותה של המפלגה ( הסימנים היו ברורים , עוד לפני המיזוג עם הערב - 
רב של המפלגה הליברלית ) . מה שנותר הוא מפלגה קרועה בין מנהיגונים , 
המתאפיינים בחילוקי הדעות שביניהם , אם לא לגבי עיקרון כלשהו הרי לגבי מימושו . 
הדמיון המהותי בין הליכוד והעבודה הואר גם הוא במשבר ויצמן . מן הסתם , 
זה גורלן של מפלגות המוניות : בנהייה אחר תמיכה אלקטורלית רחבה ככל האפשר , 
מתמוסס הלוז הרעיוני ולא נותר אלא מאבק המרפקים בקרב המתחרים על הכהונות , 
ששאפתנותם לא אחת רבה מיכולתם או מנאמנותם לעקרונות . האינטריגות הפנימיות 
והמרידות בעת המשבר וספיחיו הראו כי חל נרמול בליכוד : הוא נדמה ל"עבודה " , 
מפלגה המונית שאבדו לה המצפן הרעיוני והסולידריות ההדדית . ובסוגריים : 
אין לדעת אם , למשל , יצחק שמיר מאמין במעשייה כי סילוקו של ויצמן מן 
הקבינט מעיד קבל עולם על נחרצותה של דחיית אש"ף כשותף לשיחות . מכל מקום , 
היא לא קנתה את לבם של נמעני הסיפור , הלא הם שרי החישוקים , ומותר להטיל 
ספק אם קנו אותו האמריקאים , גם הם בין הנמענים . אגב , משונה שרה"ם כה 
מבטל את ערך אמירותיו הקודמות , עד כי לדעתו הוא נזקק להוכחה מחודשת לסירוב 
לבוא במגע עם אש"ף או שליחיו . שמיר היה שמח אילו ירש את סמכות קודמו כמנהיג , 
שאין מערערים אחר דבריו . מכל מקום , הוא אינו שש לפגוש את ההמונים , 
גם לא ההמונים של מרכז מפלגתו מה שמובן , על יסוד ניסיונו עמם . כל אימת 
שהוא מסכים לכנס את המרכז , הוא עושה כך אנוס על - פי הדיבור , ובמקרה 
זה , אנוס על - פי שרי החישוקים . אלה מתגלים כאויביו , החורשים את רעתו 
ומבקשים להחליפו באחד משלהם , גם תוך כדי סיכון המעמד - לכאורה של מפלגתם 
כמובילה את דעת - הקהל . עד כאן האמת שבאמירה כי בליכוד אין חילוקי דעות : 
מן הצד שמעבר למתרס הפוליטי נשקפת לשמיר סכנה פחותה מאשר מצד לוי , שרון 
ומודעי . אם הליכוד קרוע , על אחת כמה וכמה מפלגת העבודה . זו , אף על - 
פי שגם בתקופת המדינה עמדו בראשה מנהיגים בולטים , מעולם לא היתה מפלגת - 
מנהיג ( לבד אולי מן התעתועים של תקופת " הגידו כן לזקן " ) . יתר על כן , 
חילוקי דעות מרים באשר לדרך המדינית היו מאז ומתמיד מסורת מקודשת . אקטיוויסטים 
ויריביהם , בן - גוריון ושרת , ובמישור נמוך במשהו , גולדה וספיר , היו 
שמות - דבר במפא"י שסימלו את קצות הפלוגתא . יש איפוא לתמוה על משקיפים 
רבים ובהם פרשנים ידועים , המביעים השתאות מהולה בגינוי על התופעה של ניגודי 
ניצים ויונים ב"עבודה " , ומייחסים דווקא להם את ירידת קרנה בציבור . בהקשר 
זה מן הראוי לעמוד בקיצור על היריבות פרס - רבין . רבין , המואשם בימים 
אלה בהיותו בעל - הברית הנאמן של שמיר , לא הצטיין בנוקשות יתרה של עמדותיו 
המדיניות כשהיה ראש ממשלה . מי שתקף אותו אז " מן הימין " היה דווקא פרס , 
החשוד בימים אלה בנטייה שמאלה . ואמנם דומה שרבין , מאז סולק ב7791 מראשות 
מפלגתו , נעשה לאמן ההתמקמות : בהבינו לעומק את תופעת התיקו הפוליטי בין 
ליכוד לעבודה , הוא תפס את העמדה המרכזית בתווך שבין שתי המפלגות : זה 
אמנם מושך אליו אש מצד היונים שבעבודה , אך בעיני הציבור בכללותו מקנה לו 
מעמד יחיד מסוגו , של הערב בהא הידיעה ליציבות השלטון ולהחזקתו , בתווך 
שבין שתי הקצוות . כמה מכל זה פרי השקפה בעלת יסוד רעיוני איתן וכמה פרי 
של אופורטוניזם מחושב , יש מקום לניחושים . אפשר שהעדנה שהיתה לרבין במפלגתו 
ובציבור בכלל מבשרת את חידוש המאבק על ההנהגה במפלגת העבודה . מכל מקום , 
אין ספק שאם תשתנה הקוניונקטורה הפוליטית , יתקרב רבין ליונים במידה מספקת 
כדי שיוכל אם ירצה לקרוא תיגר על פרס בגלוי , במקום לחתור תחתיו כפי 
שחתר בעת משבר וייצמן . ומן הצד השני , דומה כי המאבק על איוש הצמרת בליכוד , 
שבמשך חודשים אחדים נראה מוכרע , יפרוץ במלוא העוז כבר בימים הקרובים . 
ההיערכות אינה ברורה כל צורכה : אפשר שמאוכזבי שמיר יחזקו את בעלי החישוקים 
ויגרמו את הפלתו ; אפשר גם שיימנעו מכך , מאימתם של שרון ומודעי . 
מכל מקום , לקראת ההתמודדות האלקטורלית הבאה צועדות שתי המפלגות כשהן קרועות 
ללא כחל ושרק : לפחות בתחום זה אין לליכוד יתרון על העבודה . 
