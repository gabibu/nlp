" ואשינגטון טיימס " דיווח שלשום כי ממשל בוש חוקר דיווחים , שלפיהם מטוס 
לוקהיד סי - 031 ישראלי המריא מפנמה - סיטי שש שעות לפני פלישת ארה"ב לפנמה , 
על בסיס ידע מוקדם בדבר הפלישה , כשהוא נושא עמו את מייק הררי , מקורבו 
ויד ימינו של הנשיא המודח של פנמה , מנואל נורייגה , וכן מסמכים הקושרים 
את ישראל עם שלטון נורייגה . מקורות בשגרירות ישראל מסרו , בתשובה לשאלה , 
כי שגרירות ישראל לא קיבלה כל אימות מן הממשל לידיעה על ביצוע חקירה . קפידבינשליטיה 
החדשים של פנמה עושים מאמץ עליון להרגיע את הקהילה היהודית ולהשיג תמיכתה 
בשלטון החדש . בסוף שבוע שעבר התקיים מפגש בין נשיא פנמה , גיירמו אנדרה 
וסגנו אריאס קלדרון לבין כ005 , 1 מיהודי פנמה . הנשיא הביא עמו למפגש את 
שרי האוצר והמסחר של ממשלתו . אנדרה הבהיר , כי תמיכת היהודים בממשל החדש 
חשובה ביותר , והוא ביקש את עזרתם לשיקום הכלכלה בפנמה . בתשובה לשאלה 
של אחד הממשתפים היהודים , אמר הנשיא כי הממשלה החדשה לא תאשר פתיחת משרד 
לאש"ף בפנמה . נשיא בני - ברית , סימור רייך , ששב מביקור של יומיים בפנמה , 
אמר כי אין להגזים בסכנת האנטישמיות . אמנם היו באחרונה גילויי אנטישמיות 
בעיתונות וברדיו , אך אין יסוד לחששות מפני התפשטות של אנטישמיות בפנמה . 
רייך הטעים , כי למנהיגי הקהילה היהודית קשרים הדוקים עם השליטים החדשים . 
רייך נפגש עם הנשיא וסגניו ועם מפקד הצבא האמריקאי בפנמה . לדבריו , האהדה 
מצד תושבי פנמה לצבא האמריקאי היא גדולה , והתושבים מקווים כי הצבא האמריקאי 
לא ימהר לפנות את פנמה . 
