נציב מס הכנסה , משה גביש , הודיע אתמול כי הוציא לחופשה את אברהם צרפתי , 
המשנה לנציב וראש מחלקת החקירות , עד גמר חקירת המשטרה נגדו . לדבריו , 
צרפתי ביקש ממנו אישור לחופשה , וזו ניתנה לו . נציב מס ההכנסה הביע תקווה , 
כי חקירת המשטרה תסתיים תוך זמן קצר . הוא אמר , כי הפרשה נותנת את אותותיה 
בעבודת אגף מס ההכנסה . עם זאת הדגיש , כי מעלימי המס אינם צריכים לשמוח , 
שכן עבודת האגף נמשכת כסדרה , ולפניו כמה משימות חשובות . במשטרה גובר 
החשד , כי אברהם צרפתי היה קשור לשוחד שהציע , לפי החשד , עו"ד משה דרוקר 
ידידו של צרפתי לחוקר הבכיר במס ההכנסה , אורי לוי . לפי חשד המשטרה , 
ניסו צרפתי ודרוקר להיעזר בלוי כדי להפליל את היועץ המשפטי של מס ההכנסה , 
עוה"ד און ניימן . המשטרה נעזרת בקלטת , שמסרה כתבת " חדשות " , נעמי 
לויצקי , שבה משוחח צרפתי , לכאורה , עם בלש פרטי על הדרכים להפללת ניימן . 
החלטת נציב מס ההכנסה להוציא את צרפתי לחופשה באה על רקע לחצים כבדים מצד 
בכירים באגף מס ההכנסה . אחדים באגף אמרו , כי גם אם יתברר שאין כל ממש 
בחשדות נגד צרפתי , הם עצמם לא יוכלו לעבור בשתיקה על העובדה , שהיה שותף 
להקלטות ולמעקבים אחרי עובדים אחרים באגף , ועל השימוש , שעשה במשרד חקירות 
פרטי . גורמים בצמרת מס ההכנסה אישרו אתמול , כי האגף חקר חשדות נגד עוה"ד 
ניימן , לפיהם ביקש להוציא בדרכי מרמה כספים מהאגף , בתואנה שנועדו לתשלום 
עבור מודיע , שפעל בפרשת חברת הביטוח הפניקס וחברת ף - י - ט ; ואולם , 
גורמים אחרים באגף שללו האשמות אלה מכל וכל , וציינו כי ניימן מעולם לא 
הגיש לאגף דרישה לתשלום כספים עבור מודיע בפרשה זו , וודאי לא בסכום של 
004 אלף דולר , כפי שפורסם אתמול . באגף מס ההכנסה מספרים , כי בין ניימן 
לצרפתי עבר חתול שחור כבר לפני כמה שנים . הטינה השוררת בין השניים נבעה 
מחששו של צרפתי , כי ניימן אוסף נגדו חומר , שעלול לסבכו ביום מן הימים . 
העוינות בין השניים התגברה בשנים האחרונות בנוגע לפרשת חכמיף - י - ט . 
עו"ד ניימן רצה למצות את הדין עם כל המעורבים בפרשה , ואילו צרפתי נדרש 
על - ידי ידידו עוה"ד דרוקר , שייצג בפרשה את משפחת חכמי , להקל בהאשמות . 
גורמים במס ההכנסה אומרים , כי פרסום כתבת הפרופיל על צרפתי ב"חדשות " 
הכניסה אותו ללחץ , והוא החליט להביא להדחתו של ניימן , שכן חשד בו שהוא 
הדליף את המידע שפורסם . לטענת אותם גורמים , גייס צרפתי את דרוקר , שביקש 
גם הוא למנוע את פעולתו של ניימן נגד לקוחותיו . קפידבינבתוך כך מסתעפת חקירת 
המשטרה . בשבוע שעבר הוברר לחוקרי היחידה הארצית לחקירת פשעים , כי אחרי 
עו"ד און ניימן נערך מעקב צמוד . העוקבים נעצרו לחקירה על - ידי המשטרה , 
והתברר כי מדובר באנשי משרד חקירות פרטי . המשטרה מנסה לגלות כעת מי שכר 
את משרד החקירות הפרטי לעקוב אחר ניימן . אתמול זומנה ליחידה הארצית לחקירת 
פשעים כתבת " חדשות " , נעמי לויצקי . לויצקי מסרה לחוקרים את הקלטת שבה 
נשמעים , לכאורה , צרפתי ודרוקר משוחחים עם החוקר הפרטי , מוטי פרידמן , 
שהסכים בחודש מארס האחרון לעקוב אחר תנועותיו של עו"ד ניימן , כדי להשיג 
חומר מפליל עליו . בקלטת מתבקש החוקר הפרטי לעקוב אחרי הכתבת לויצקי , 
שפרסמה באותה תקופה את כתבת הדיוקן הלא - מחמיאה על צרפתי . בשיחה בין השלושה 
דחק צרפתי בחוקר הפרטי להשיג תצלומים של ניימן עם בחורה כלשהי , כדי לפרסמם 
ולהביכו . צרפתי מבטיח לחוקר הפרטי באותה שיחה הגנה מצידו , מסביר לו את 
כוחו הרב במס ההכנסה , ואף מציע לחוקר הפרטי להקטין לו את שומת המס . החוקר 
הפרטי סירב להצעה . חוקרי היחידה אף חקרו אתמול את החוקר הפרטי פרידמן , 
וגבו ממנו עדות על נסיבות השיחה ועל העסקתו במעקבים אחרי און ניימן . בשבועיים 
האחרונים נחקר צרפתי כמה פעמים על - ידי המשטרה בפרשה . בקרוב צפויה חקירתם 
של נושאי תפקידים בהווה ובעבר במס ההכנסה ובמגזר הכלכלי . אברהם צרפתי נמנע 
אמש מלמסור את תגובתו לפרשה . 
