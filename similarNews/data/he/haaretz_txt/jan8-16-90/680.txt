היועץ המשפטי לממשלה יוסף חריש , עומד להורות למשטרה לפתוח בחקירה נגד השר 
עזר וייצמן , בעקבות המגעים שקיים עם אישים באש"ף . כך נמסר אמש ממקורות 
מהימנים . נודע כי חריש החליט לעכב את מתן ההוראה למשטרה לפתוח בחקירה , 
עד לשובו של השר וייצמן מביקורו במוסקווה . אופן החקירה המשטרתית סוכם 
בראשית השבוע , בפגישתו של חריש עם מפכ"ל המשטרה רב - ניצב דוד קראוס , 
בעקבות התלונות שהוגשו למשטרה נגד השר וייצמן ע"י ח"ך צחי הנגבי , דובר 
התחיה אבי פרחן ותושב הישוב קדומים . לשכת ראש הממשלה עומדת להעביר לחריש 
את כל החומר שהצטבר בעניין פגישותיו ומגעיו של השר וייצמן עם גורמים באש"ף , 
ממקורות מודיעניים ( השב"ך והמוסד ) , לרבות תמלילי השיחות הטלפוניות 
שקיים וייצמן עם אישים המזוהים עם אש"ף . 
