( ע . ) נזק ניכר נגרם שלשום בלילה למפעל הפלסטיק " פלגמים " בנצרת 
עילית , כתוצאה מדליקה שפרצה במקום . בשבת סמוך לשעה 8 בערב , החלה פסולת 
פלסטיק שהיתה בחצר המפעל לבעור . כוח של אנשי משטרה שהוזעק למקום ניסה לכבות 
את הדליקה בכוחות עצמו , אך ללא הצלחה . כבאי העמק השובתים זה יותר משבוע 
לא הגיעו למקום . רק מאוחר יותר , כשהאש התפשטה והועלה חשש להתפשטות הדליקה 
למפעלים סמוכים , הפסיקו הכבאים את שביתתם . הם הוזעקו מבתיהם ולמקום הגיעו 
כבאיות וכבאים מחיפה ומנצרת עילית , שהצליחו בסופו של דבר להשתלט על האש . 
בתוך כך עלה בידי כמה שוטרים לחדור לתוך המפעל שהחל לבעור והוציאו משם כמה 
מכונות . מפקד משטרת נצרת , סגן ניצב פיקו אברמוביץ , מסר אתמול בבוקר , 
כי בשלב זה לא ידועה סיבה הדליקה , והמשטרה אף לא תצליח לחשוף אותה בימים 
הקרובים , אם הכבאים השובתים לא יפסיקו את שביתתם . 
