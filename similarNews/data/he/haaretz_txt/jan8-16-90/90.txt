בודפשט , ( ע"ץ ) . אדם הטוען כי עבד עבור השירותים החשאיים ההונגריים , 
שהואשמו לאחרונה בציתות חשאי לשיחות טלפון של מפלגות פוליטיות שבאופוזיציה , 
הופיע אתמול בבוקר בראיון ברשת הטלוויזיה הפרטית " סאן - טי - וי " , כשהוא 
רעול פנים . " הייתי מודיע מקצועי של משרד הפנים במשך מספר שנים וקיבלתי 
תשלום קבוע . היה עלי להסתנן לארגונים , לקבוצות , ולאסיפות ולדווח למחלקה 
המיוחדת של המיניסטריון . עשיתי כל זאת משום שאיימו עלי , ומשום שיש לי 
שלושה ילדים . אולם ביום שבו דרשו ממני להסתנן לכנופייה של פושעים כדי לבצע 
פשעים עמם , סירבתי " , אמר הסוכן . בעקבות סירוב זה פתח נגדו התובע הצבאי 
בהליכים משפטיים אולם לבסוף זוכה . השרותים החשאיים הואשמו בסוף השבוע שעבר 
על ידי שתי תנועות אופוזיציה , שסיפקו הוכחות שעל פיהן האזינה מחלקה זו 
לשיחות טלפון וריגלה אחר פעילים פוליטיים , רובם מן האופוזיציה . זאת למרות 
ששירותי הביטחון הכריזו כי הפסיקו את פעילותם הפוליטית , לאחר הליברליזציה 
של המשטר בהונגריה . ראש הממשלה , מיקלוש נמת , הורה לחקור את פרשת הציתות . 
" סאן - טי - וי " , הטלוויזיה היחידה בהונגריה המשדרת בשעות הבוקר , שייכת 
לחברת הקולנוע " מובי " ולעיתון הערב הבלתי - תלוי " מאי נאף " . הרשת 
נתמכת על ידי מפעלים הונגריים שונים , ומשדרת פרסומת . הרשת החלה לשדר 
ב91 באוגוסט אשתקד . 
