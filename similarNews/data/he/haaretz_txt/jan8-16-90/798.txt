( ע ) . נשיא המדינה חיים הרצוג הזהיר אתמול בערב , שהזרוע הארוכה של 
הטרור הערבי והבין - לאומי טרם נקטעה , וכל עוד היא מאיימת עלינו ועל העולם 
החופשי , עלינו להתגייס למאמץ משותף כדי להשביתה . הנשיא דיבר בטקס הקדשת 
אולם בישיבת שלעבים על שמו שם יוסף מילר ז"ל , אשר נספה עם עוד כ001 נוסעי 
מטוס פאן - אם שהתפוצץ בדצמבר 8891 , כתוצאה ממעשה חבלה . בטקס השתתפו 
נציג שגרירות ארה"ב , הרב הראשי הראשון לציון מרדכי אליהו , שר הפנים אריה 
דרעי , חברי כנסת , רבנים , ראשי הישיבה , ותלמידיו ובני משפחת מילר , 
שבאו במיוחד לאזכרה מארצות הברית . להלן הוקיע הנשיא את הרצח המתועב של 
נוסעי המטוס ובתוכם , מי שהיה מהפעילים למען הישיבה בארצות הברית ועמד בראש 
אגודת ידידי קרית החינוך שלעבים . " פיגוע זה , בדיוק כמו פעולות טרור 
אחרות , אכזריות וחסרות הבחנה , כנגד אזרחים שלוים , מעמידים סימן שאלה 
וספק רב , האם אותם התהליכים העוברים על מדינות אירופה והעולם כולו ישימים 
גם בקרב כמה משכנותינו העויינות וארגוני הטרור הרצחני הפועל ללא הבחנה וללא 
רחמים " אמר הנשיא הרצוג . הרצוג התריע על - כך שארגוני הטרור זוכים ל"בית - 
חם " ולסיוע בשפע וברוחב יד , בכמה מהקיצוניות במדינות ערב . עם זאת , 
צריך לומר , שבכמה ממדינות ערב הולכים ומתגבשים בשנים האחרונות דפוסי חשיבה 
פתוחים יותר , בכיוון של הכרה במדינת ישראל ובנכונות לחיות עמה בשלום . 
