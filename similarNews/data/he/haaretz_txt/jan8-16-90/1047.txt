( מוסיקה : צייקובסקי ) של באלנשין , לצורות נחות ונעות בסימטריות מתעקלות , 
שכולן רבות חן . ביצוע הכוריאוגרפיה הקלאסית נטווה בעדינות שחוטים של יופי 
רך שולטים בו , ושלעיתים , שלא בביצוע הסולנים , נפרץ על ידי אי - תיאומים 
קלים . פתיחה נאה . עד כמה מצוינים הרקדנים נתגלה ב"באמצע . . . " 7891 
( מוסיקה : טום וילמס ) , כוריאוגרפיה מרדנית של פורסייט , שנוצרה כאילו 
על - ידי הרקדנים עצמם . בכוריאוגרפיה זו , בה המעברים פרומים , המשפטים 
נפתחים ולא תמיד נסגרים , והצורות מחודדות או רכות ומתמוטטות , נחשף עולם 
עכשווי , דמוקרטי , בו חשיבות שווה למצויים במרכז ובשוליים , ובו מרובים 
סימני השאלה על סימני הקריאה . לא פלא שביצירה עכשווית מרתקת זו , כל תשעת 
הרקדנים הם בשיא הצטיינותם . לסיום , ב"עליצות פריסאית " 8391 , של מאסין , 
מבט אל עולם בידור ברוחו של אופנבאך , ששקע מזמן והחוזר ומעלה כאן דמויות 
מלצרים ומנקות , דוכס , קצין , מוכרות פרחים וכפפות , העוסקות בחיזורים 
ובדחיות . יפים ויפות , גאים וגאות בלבושי תפארת תיאטרליים , הגישו כאן 
בלט קומי לדוגמא , בתפאורה מלאה , ורקדו את ה"שטויות " הצפויות סולנים 
ולהקה כאחד הפגינו איכות תנועתית מופתית ובמלוא העליצות הצפויה . לסיכום , 
מיזוג מוצלח של שמרנות ומרדנות . 
