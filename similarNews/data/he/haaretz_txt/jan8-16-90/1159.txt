ואשינגטון ( ע"ץ ) . מזכיר המדינה האמריקאי לשעבר , הנרי קיסינגר , 
קורא למדינות המערב להתגבר על חששותיהן מאיחוד אפשרי של גרמניה המערבית והמזרחית . 
לדבריו , אין לקשור בין איחוד זה לבין איחודה הכלכלי של אירופה בשנת 2991 . 
" כל ניסיון לתלות את ההתקדמות באיחוד הגרמניות בזו של איחוד אירופה יגרום 
לכישלון שני התהליכים " , כתב במאמר , שפורסם במוסף של " ואשינגטון פוסט " . 
קיסינגר מציע להקים תוך שנתיים קונפדרציה גרמנית , שתנהל מדיניות חוץ משותפת . 
לדבריו , יש באיחוד הגרמני היגיון כלכלי ברור . " מדיניות כלכלית משותפת 
היא בלתי - נמנעת , והנפקת מטבע משותף לא תאחר לבוא " , הוא קובע . הנרי 
קיסינגר , בעצמו יליד גרמניה , פנה במאמרו לאלו , שהכירו את הרייך השלישי 
ואת מלחמת העולם השנייה : " לא הייתי חש בחסרון האיחוד , אילו היה נשאר 
בצל . אולם עכשיו השאלה ניצבת מולנו , ואיננו יכולים לדחות את הטיפול בה " . 
