, 4 שקל ( ברוטו ) שכר חודשי , למורה מיומן למתימטיקה , שהסכים לבוא 
ליישוב וללמד באחד מבתי הספר העל יסודיים שם , בהיקף מישרה של עשר שעות 
שבועיות . למורה לפיסיקה , שהסכים ללמד שלוש שעות בשבוע , משלמת מועצת 
אופקים 002 , 1 שקל לחודש . נתונים אלה מסר אתמול ראש מועצת אופקים יאיר 
חזן , לשר החינוך יצחק נבון ולמנכ"ל משרדו , ד"ר דן שרון , בסיור שנערך 
אתמול במערכת החינוך ביישוב . אופקים היא אחד מארבעת היישובים בהם מופעל 
החודש , יום חינוך ארוך . בכיר במועצת אופקים אמר כי בשל המחסור החמור במורים 
מיומנים , אין ברירה אלא " לגנוב " כהגדרתו , מורים טובים מבתי ספר 
באיזור הדרום , עבור שכר גבוה מאוד שמוצע להם . בימים אלו מתקיים מו"ם 
עם מורים במקצועות המדעיים , המלמדים מחוץ ליישוב . מנהלת בית הספר העל 
יסודי המקיף באופקים רחל רוזנברג , המתגוררת בבאר שבע , אמרה בדיון שנערך 
בין אנשי החינוך באופקים ובין בכירי משרד החינוך , כי התוכניות ליום חינוך 
ארוך נראות יפה מאוד על הנייר כהגדרתה , אבל מסגרת זו לא תענה על הבעיה 
של מחסור בכוח הוראה מעולה ואפילו יחדד אותה . על הצעות שהועלו בדיון , 
להסתייע בסטודנטים הגיבה : " לא לילד הזה אנחנו מייחלים " . אמנם אני יכולה 
לסגור בעזרתם חור לכמה חודשים , אבל ברצוני ליצור תשתית טובה , לפתח את 
הצוות לגייס מישהו עתיר ידע ונסיון במקצוע , שיהווה סמן ימני לצוות כולו 
וינחה אותו , וזה עולה הרבה מאוד כסף " . מנהל המקיף הממלכתי - דתי באופקים , 
שלמה אלקיים אמר : " יש לי פחד גדול מאוד . אמנם מורים רבים מוכנים להירתם 
ליום חינוך ארוך , אבל יש רק מעט אנשים מוכשרים . צריך לקרוא לילד בשמו " . 
חבר מועצת העיירה סעדיה גוזלן טען כי אסור לשכוח שבכניסה לאוניברסיטה , 
שואלים את התלמידים אם יש להם תעודת בגרות ובאיזו רמה היא , ולא מעניין 
אם התלמיד בא מאופקים או מעיירת פיתוח אחרת . לדברי גוזלן , בתשמ"ט ניגשו 
לבחינות הבגרות 42 מתוך 94 בוגרי י"ב בתיכון המקיף הכללי באופקים , ורק 
11 תלמידים קיבלו תעודת בגרות מלאה . גם אלו יצטרכו לדבריו , ללמוד במסגרת 
לימודי מכינה או השלמה מסוג אחר , כדי שיתקבלו לאוניברסיטה , מפני שהם 
נבחנו בעיקר ברמה של שתיים עד שלוש יחידות , הנחשבת נמוכות למדי בקבלה לחוגים 
מסויימים . עוד טען גוזלן כי כ%04 מילדי אופקים , עוזבים אותה בסיום כיתה 
ז או ח ועוברים ללמוד בפנימיות תיכוניות מסוגים שונים , ובתוכן ישיבות תיכוניות , 
אולפנות או פנימיות חקלאיות וזאת , בשל החשש שאם יישארו באופקים , לא 
יצליחו לקבל תעודת בגרות . 
