בשירות בתי הסוהר ובמשטרה שוקלים אפשרות להחליף את תגי השרוול וצבע סימני 
הדרגות במדיהם החדשים של הסוהרים , שנכנסו לשימוש רק לפני כמה שבועות . 
זאת בגלל הדמיון הכמעט מוחלט , בין צבע המדים החדשים של הסוהרים ותגי השרול 
שלהם , למדים ולתגים של השוטרים , דבר הגורם לטשטוש באבחנה בין סוהרים 
לשוטרים . המדים החדשים של 0003 סוהרי שב"ס , שהחליפו את מדי החאקי , הם 
בצבע כחול . מעיל ומכנסיים כחולים כהים וחולצה בצבע תכלת . מדי השוטרים 
הם באותם הצבעים , כאשר צבע חולצת הסוהרים כהה יותר . תג השרוול על חולצות 
ומעילי הסוהרים הוא בצורה של מעין משולש והוא תפור על השרוול השמאלי . הוא 
זהה לחלוטין בצורתו , בעיצובו ובמיקומו לתג השרוול של השוטרים . ההבדל 
היחיד הוא שבתג של הסוהרים כתוב באותיות קטנות : " שירות בתי הסוהר " 
ומופיע בו סמל שירות בתי הסוהר , ואילו על תגי השוטרים מופיעה באותה צורה 
הכתובת " משטרת ישראל " . רק ממרחק של מטרים ספורים , ניתן להבחין בכתוב 
על התגים ובהבדל ביניהם . יצויין כי מיד עם הכנסת המדים החדשים של הסוהרים 
לשימוש , היו גורמים במשטרה ובשב"ס שטענו כי הדמיון המוחלט בין מדי הסוהרים 
למדי השוטרים , יגרום לבילבול , להטעייה של הציבור ולטישטוש ההבדל בין 
שוטרים לסוהרים . הניסיון של השבועות האחרונים לימד , כי אכן אזרחים טועים 
ואינם מבדילים בין סוהרים לשוטרים . היו מקרים שבהם פנו אזרחים בטעות לסוהרים 
שפגשו ברחוב , התיחסו אליהם כאל שוטרים וביקשו את עזרתם בענייני משטרה . 
עתה בודקים אפשרות לשנות את התגים וצבע סימני הדרגות של הסוהרים , על - 
ידי שינוי צורת התג , או על - ידי שינוי צבע התג וסימני הדרגות לצהוב . 
הכנסת השינויים תיקח זמן , כיוון שהיא כרוכה בהיערכות לוגיסטית ובהוצאה 
כספית . 
