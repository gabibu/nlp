שני צעירים תושבי הגדה מתו אתמול אחרי שנפצעו מירי של כוחות הביטחון . בבית 
החולים אל - מקאסד במזרח ירושלים מת אתמול פאדי חליל זבקלי , בן 02 , מבית 
לחם . זבקלי נורה בראשו בסוף החודש שעבר בידי שוטרי משמר הגבול , שרדפו 
אחרי צעירים רעולי פנים בבית לחם . מאז התקרית הוא שכב ללא הכרה בבית החולים . 
אתמול נורה ונהרג באש חיילים כמאל מוחמד אבו - חליל , בן 81 מכפר עתיל 
ליד טול - כרם . מקורות צבאיים מסרו , כי כוח צה"ל באזור עתיל הותקף באבנים 
על ידי קבוצת צעירים , בהם רעולי פנים . קצין צה"ל שביצע נוהל עצירת חשוד , 
ירה לעבר אחד מרעולי הפנים ופצע אותו . לאחר מכן דיווחו תושבי המקום על 
צעיר בן 81 שמת מפצעיו בדרך לבית - החולים . מקורות פלשתיניים מסרו , כי 
הצעיר נפגע משני כדורים חיים בבטנו ובראשו . לאחר מותו חטפו צעירים פלשתינאים 
את הגופה וקברו אותה . מקורות פלשתיניים דיווחו אתמול על ארבעה פצועים , 
שנפגעו בהתנגשויות עם חיילים ברמאללה . המקורות מסרו , כי בקבוק תבערה 
הושלך אתמול לעבר משרדו של תושב רמאללה , שנחשד בשיתוף פעולה עם השלטונות , 
אך לא נפגע איש . בשכונת ואדי - תופאח בשכם נזרקו אתמול אבנים לעבר כלי 
רכב של מתנחלים ושל הצבא ואלה הגיבו ביריות , אך לא היו נפגעים . אתמול 
הטיל הצבא עוצר על הכפר ענבתא ליד טול - כרם . בתקריות ברצועת עזה נפצעו 
אתמול על פי מקורות פלשתיניים , שמונה תושבים , ביניהם ארבעה ילדים . 
אחד התושבים נפצע קשה מכדור שפגע בגבו והועבר לבית החולים תל - השומר . מקורות 
פלשתיניים דיווחו כי תקריות היו במספר מחנות פליטים וכן ברחוב עומר אל מוכתר 
בעזה . עוד דיווחו מקורות אלה שבשכונת תופאח שבעזה נפצעו שני ילדים , 
בני 41 ו - 11 , ובשכונת נאצר נפצע ילד בן 31 . בתקרית שהיתה במחנה הפליטים 
שאטי , נפצעו על פי מקורות ערביים ארבעה תושבים , ביניהם צעיר בשם אדמן 
יוניס עייד , שנורה בכדור שפגע בעמוד שדרתו והועבר במצב קשה לבית החולים 
תל השומר . מקורות פלשתיניים מסרו , כי עשרות צעירים ממחנה הפליטים גבאליה 
הרסו אתמול בית בתוך המחנה , ששימש את חיילי צה"ל כמקום מסתור , וכן להחלפת 
ביגוד מבגדים צבאיים לאזרחיים . לדברי המקורות הערביים , הבית ננטש על 
ידי משפחה שעברה לגור במקום אחר . עוד דיווחו מקורות ערביים כי עשרות צעירים 
פשטו אתמול על השווקים ברצועת עזה והשמידו פירות וירקות מתוצרת ישראל . נציג 
דובר צה"ל בפיקוד צהל דיווח על " שקט יחסי ששרר ברצועת עזה , למעט הפרות 
סדר מקומיות " . מקורות צבאיים מסרו גם , כי מבצע הנפקת התעודות המגנטיות 
לתושבי הרצועה הצליח מעל המשוער ועד כה קיבלו כ000 , 021 מתושבי הרצועה את 
התעודות . 
