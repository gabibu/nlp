בתשובת ארה"ב למצרים ( לאחר שזו ענתה ל5 הנקודות של בייקר ) יש התייחסות 
מפורשת לעובדת שיתופו של אש"ף בתהליך לקראת מפגש קהיר ובעיצובה של המשלחת 
הפלשתינית כך דיווח מזכיר הממשלה , אליקים רובינשטיין , לחברי " פורום 
הארבעה " , שבועיים לאחר שובו מוואשינגטון . רובינשטיין ציין , כי האמריקאים 
סירבו להציג בפניו את חילופי המכתבים עם מצרים , מחשש שחשיפת ההתייחסות 
המפורשת לאש"ף תשים קץ לתהליך . מהדיווח מתברר גם שישראל חרגה זה כבר מלוח 
הזמנים שהתווה מזכיר המדינה האמריקאי , גיימס בייקר , לסיום המשא - ומתן 
על הביטחונות , שכן רובינשטיין מציין שבייקר ביקש לנסות לסיים את התהליך 
עד סוף דצמבר 9891 . אתמול הודיע ראש הממשלה , יצחק שמיר , בתשובה לשר 
אריאל שרון , כי הקבינט ידון מחרתיים במסמך שהביא רובינשטיין . להלן השוואה 
בין דרישותיה של ישראל כפי שהציגן רובינשטיין בפני בייקר , לבין טיוטת תשובתו 
של בייקר ודיווחו של מזכיר הממשלה ל"פורום הארבעה " ; 
