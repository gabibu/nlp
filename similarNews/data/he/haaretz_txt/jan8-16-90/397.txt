המשא - ומתן על הגדלת חלקו של איל העיתונות הבריטי , רוברט מקסוול , בהוצאת 
" מודיעין " , בעלת העיתון " מעריב " , ל%05 , הסתיים בשלב זה בלא הצלחה , 
בשל חילוקי דעות על הערכת שווייה הכספי של ההוצאה . הדיונים נערכו בלונדון , 
והשתתפו בהם נציגו של מקסוול בארץ , אהרן מאיר , ודב יודקובסקי , המייצג 
את רשת " מירור " בישראל . נידונה בהם האפשרות , שחלקו של מקסוול במודיעין 
יוגדל מ%33 ל%05 , בין היתר על - ידי רכישת מניותיהם של מנכ"ל " מעריב " , 
שמעון חפץ , ובעלי מניות אחרים . חפץ מחזיק בכ%22 מהמניות , והוא בעל 
המניות הגדול ביותר אחרי מקסוול . מטרת הדיונים היתה , שמקסוול יחזיק בידיו 
כמחצית ממניות הוצאת מודיעין . במהלך הדיונים הביע מקסוול נכונות לשלם עבור 
המניות הנוספות בין שישה לתשעה מיליון דולר , תלוי בכמות המניות שירכוש . 
המשא - ומתן הגיע , לפי שעה , למבוי סתום , אך ההערכה היא שיתחדש בקרוב . 
נושא אחר שנידון הוא מקור המימון לרכישת מכונת הדפוס בצבע , שאותה מבקש 
" מעריב " לרכוש . ההשקעה במכונה זו נעה בין 21 ל91 מיליון דולר , בהתאם 
לסוג המכונה . בסיורו באירופה בשבוע שעבר , בחן יודקובסקי את סוגי הציוד 
השונים , אך מימון המכונה החדשה עדיין לא סוכם , ותלוי במידה רבה בהצלחת 
המשא - ומתן עם מקסוול על הגדלת חלקו ב"מעריב " . בדיונים עם מקסוול נבחנו 
גם אפשרויות להשקעות חדשות בתקשורת . בין השאר , נבחנה הצעתם של פורשי 
" גרוזלם פוסט " , שלפיה יממן מקסוול עיתון חדש באנגלית , שהם מתכננים 
להוציא . העיתון ייקרא ככל הנראה " ישראל פוסט " , ומספר משקיעים מהארץ 
ומחו"ל בוחנים כעת את האפשרות להשתתף במימונו . 
