יחד עם המהפכה העוברת על פולין , גאתה בה גם האנטישמיות וניתן לשמוע סיסמאות 
בנוסח " היהודים לתנורים " . כך סיפר אתמול אדם קוורטרו , עורך השבועון 
היהודי " פולקס שטימע " היוצא לאור בוורשה . קוורטרו שדיבר במסגרת הדיון 
על " עיתונות יהודית בעולם משתנה " , בכנס הבין - לאומי השלישי לתקשורת 
יהודית , המתקיים במלון הייאט בירושלים , הוסיף כי " אנחנו אמנם מעטים 
ומונים רק כ51 אלף יהודים , אך אנו רואים כאתגר העיקרי שלנו , לשמור על 
המורשת המפוארת של 5 . 3 מיליון יהודי פולין שנכחדו בשואה " . יו"ר ועדת הקהילות 
היהודיות של צכוסלובקיה , דסידר גלסקי , גילה כי הנשיא החדש של צכוסלובקיה , 
ווצלאב האוול , הבטיח לו בפגישה שקיים עמו באחרונה , כי צכוסלובקיה תכונן 
יחסים מלאים עם ישראל עוד לפני הבחירות המתוכננות לקיץ הקרוב . אנדרי רוזה 
מהונגריה הדגיש , כי לאחרונה משתנה היחס לציונות בהונגריה , למרות העבר 
בו נתפסה הציונות כגזענות . הוא סיפר שהקהילה היהודית בהונגריה , המונה 
כ001 אלף יהודים , מוציאה יומונים ושבועונים . הוא שיבח את הסיוע של הסוכנות 
בהקמת בי"ס יהודי בבודפשט . חיים רימר , עורך העיתון היהודי בבוקרשט " כתב 
עת " , סיפר כי העיתון מופיע מזה 73 שנים בארבע שפות : גרמנית , עברית , 
אידיש ואנגלית . העתון מופץ ב82 ארצות , כולל בריה"ם , ישראל וארה"ב 
. קפידבינאנדרי דוזורטסב עיתונאי יהודי ממוסקווה , דיווח על שישה כתבי 
עת יהודים היוצאים לאור בבריה"ם , שלושה מהם בארצות הבלטיות , אחד בבירוביזאן 
ושניים במוסקווה . לדבריו רובם החלו להופיע רק לאחרונה . לדבריו המאפיין 
את העתונים היהודים , הוא תפוצתם הקטנה מחוסר נייר ומשאבים כספיים . הוא 
הדגיש כי העיתונים אינם זוכים לסיוע השלטונות וקיים מחסור בציוד ובאנשי מקצוע . 
דוזורטסב הוסיף כי משום שאין חוק עיתונות בבריה"ם , חופש העיתונות כפוף 
לשרירות לבם של הפקידים . יו"ר מועצת ארגוני העולים , נתן שרנסקי , אמר 
כי " כשלון הקומוניזם מביא לאקסודוס היהודי הגדול ביותר בהסטוריה " . הוא 
הדגיש שעלינו להיות ערים לכך שבמקביל לעלייה הגדולה של יהודים מבריה"ם , 
חל גם גידול מדאיג במימדי האנטישמיות . לדבריו גל העלייה מבריה"ם הוא אירוע 
הסטורי והזדמנות הסטורית שאסור לנו להחמיץ , כי זו עלולה להיות גם ההזדמנות 
האחרונה ליציאה המונית של יהודים מבריה"ם . שרנסקי הדגיש כי העם היהודי 
חייב לעשות מאמץ משותף , כדי להתמודד עם אתגר העלייה . עם זאת הביע אכזבה 
מכך שהממשלה לא גיבשה תוכנית כוללת לקליטת העולים ולבנייה מאסיבית של דירות . 
כן ביקר את משרד הקליטה שאיננו מאפשר לנציגי ארגוני העולים דריסת רגל לנמל 
התעופה בן - גוריון , על - מנת להקביל את פני העולים . 
