קטאר ( אי - פי ) . צפון תימן תארח ב1 בפברואר פגישה בין נציגי ממשלת 
אתיופיה לבין סיעות של תנועת המורדים של אריתריאה , מסרה אתמול סוכנות הידיעות 
של קטאר . סיעות המורדים שהוזמנו הן אלה אשר לא היו מעורבות בניסיונות הפישור 
הקודמים בחסות נשיאה לשעבר של ארה"ב , גימי קרטר . מוחמד עותמן אבו בקר , 
מנהיג הארגון המאוחד של החזית לשחרור אריתריאה , אמר לסוכנות הידיעות כי 
ביקר באחרונה בצנעא כדי לסיים את המשא ומתן לקראת הפגישה עם ממשלת צפון תימן . 
בחזית לשחרור אריתריאה כלולים ארבעה מתוך חמשת הארגונים הלוחמים זה קרוב 
לשלושים שנה לניתוק מאתיופיה . דיווחים על פגישה כזאת פשטו תחילה באדיס אבבה 
בקיץ שעבר , כאשר קאסה קבדה , חבר הוועדה המרכזת של המפלגה השלטת באתיופיה , 
מסר כי נשיא צפון תימן , עלי עבדאללה סלח , הסכים להעמיד את שרותיו הטובים 
כדי לשכנע את כל חמש הסיעות בתנועה לשחרור אריתריאה לדבר בקול אחד עם שלטונות 
אתיופיה . קרטר ארגן שתי פגישות , עם נציגי החזית העממית לשחרור אריתריאה 
באטלנטה ובניירובי . ארגון זה , שנשלט על ידי נוצרים , חזק יותר ומצויד 
טוב יותר מבחינה הצבאית מאשר מאשר החזית לשחרור אריתריאה . אבו בכר אמר 
כי בפגישה בחסות צפון תימן ישתתפו נציגי הממשלה ונציגי ארבע הסיעות המרכיבות 
את הארגון המאוחד , אך היה רוצה שבשיחות ישתתפו כל הארגונים הלוחמים , 
האו"ם , הארגון לאחדות אפריקה , הליגה הערבית ומדינות ים סוף הנוגעות בדבר . 
זאת כדי למצוא פתרון הוגן לבעיית אריתריאה , פתרון שיתרום לשלום וליציבות 
באזור ים סוף וקרן אפריקה . מחוז אריתריאה הוא דרך הגישה העיקרית של אתיופיה 
לים סוף . אדיס אבבה ( ע"ץ וע"ר ) . השוק האירופי המשותף עומד להעניק 
לאתיופיה סיוע נוסף בשווי של 5 . 21 מיליון דולר כסיוע נגד הרעב , מסר הנציג 
של השוק האירופי באדיס אבבה , בנו האפנר . סיוע זה יוקדש לבניית מחסני 
מזון , לאמצעי תחבורה בתוך המדינה ולקניית חלקי חילוף לכלי הרכב של הארגונים 
ההומניטאריים . עד כה הבטיח השוק האירופי לספק עד חודש מארס 000 , 081 טונות 
של דגנים . ארגון המזון של האו"ם הודיע , כי השנה מאיים רעב על כארבעה מיליון 
אזרחים בצפון אתיופיה , והם זקוקים ל000 , 006 טונות מזון . עד כה נתקבלו 
התחייבויות לספק סיוע בסך 000 , 082 טונות . לונדון ( ע"ר ) . שלוש ספינות 
תותחים בלתי מזוהות יירטו אוניה יוגוסלווית בים סוף , וסבורים כי לקחו בשבי 
את רב החובל , מסר אתמול שירות המידע של לוידס . האוניה כנראה הובילה מזון 
כסיוע לרעבי אתיופיה . בשבוע שעבר דווח על התקפות על שתי אוניות פולניות 
בים סוף . הצוות של אחת הספינות הפולניות נעלם , ודובר של משרד החוץ הפולני 
מסר שלשום בווארשה , כי סבורים שאנשי הצוות נמצאים בידי ארגון מורדים של 
אריתריאה . 
