לוס אנגלס ( מיוחד ל"הארץ " ) . שני דוודים לחימום שמן תרמי במפעל הכוח 
הסולארי של חברת לוז אינטרנשיונל שבקרבת בארסטו , כ012 ק"ם צפונית - מזרחית 
ללוס אנגלס , התפוצצו שלשום וחוללו שרפת ענק . פקידים שללו אפשרות של חבלה 
או הצתה מכוונת , וההשערה הרווחת היא שמדובר בתקלה טכנית . לוז אינטרנשיונל 
היא החברה האם של לוז הנדסה שבסיסה בלוס אנגלס ושל לוז תעשיות שבסיסה בירושלים . 
בבוקר יום ד היתמרו ענני עשן כבדים מאתר המפעל ועשרים וחמש מכוניות כיבוי 
הגיעו אליו . האש אותרה , אך אתמול הוסיפה עדיין לבעור ולחמם את השמן התרמי . 
שניים מעובדי החברה נפגעו קלות בדרכי הנשימה וקיבלו טיפול בבית חולים מקומי . 
בנייתו של מפעל הכוח הסולארי , המתואר כאן כגדול בעולם , הסתיימה בסוף 
השנה החולפת . עלות ההקמה היתה כ082 מיליון דולר , ו08 המגוואט המופקים 
באתר , המספיקים לצריכת החשמל של כ551 אלף תושבים נמכרים לחברת הכוח הדרום - 
קליפורנית " אדיסון " . לוז אינטרנשיונל מתפעלת שמונה מפעלי כוח סולארי דומים 
במדבר הקליפורני בהספק כולל של 472 מגוואט . דוברת החברה , שלא יכלה להעריך 
את שיעור הנזק , אמרה כי תחנת הכוח תחדש את אספקת החשמל ביום ב . 
