חם " יותר מפלשתינאי אחד ( בנוסף לד"ר אחמד טיבי ) נפגש עם עזר וייצמן , 
ויותר מישראלי אחד בא לפגוש אותנו " , אמר אבו - איאד , סגנו של ערפאת , 
בראיון לעיתון הכווייתי " אל - איתיחאד " , שהתפרסם ביום ששי . לדבריו , 
נפגשו פלשתינאים גם עם שמיר וזה העביר דרכם מסרים בלתי - ישירים למפקדת 
אש " ף בתוניס . " עניין וייצמן היה משחק נטול משמעות של שמיר שנועד לספק 
את מפלגתו " , אמר אבו - איאד . הוא לא נקב בשמות הישראלים אשר לדבריו נפגשו 
עם בכירי אש"ף , אך אמר : " הם ( הישראלים ) היו באים לפגוש אותנו והיינו 
מחליפים דעות " . אבו - איאד הגדיר את ד"ר אחמד טיבי , ששמו נקשר במגעים 
שניהל וייצמן עם אנשי אש"ף , כפלשתינאי פטריוט הלוחם למען השלום . " הוא 
פטריוט פלשתינאי הראוי לכבוד ולהערכה " , אמר . טיבי , רופא ערבי - ישראלי , 
יליד טייבה , שהה עד סוף השבוע ברבת - עמון בגלל אבל משפחתי . בעיתון 
כווייתי אחר , " אל - אנבא " צוטטה לפני כמה ימים " אישיות פלשתינית 
רמת - מעלה " , כנראה אום - גיהאד שביקרה באותו זמן ברבת עמון , אומרת : 
" אנחנו גאים מאד באחמד טיבי ומוקירים את פועלו למען השלום " . 
