סופיה , ( ע"ר ) . יותר מ05 אלף בולגרים התכנסו אתמול בלב סופיה , כדי 
להוקיע את ההנהגה הקומוניסטית ולדרוש שלאופוזיציה יוענק זמן רב יותר , כדי 
להתארגן לקראת בחירות חופשיות . ההמונים קראו " הלאה המפלגה הקומוניסטית 
הבולגרית " והריעו כאשר מנהיג האופוזיציה , פטר ברון , קרא רשימה של דרישות 
שיועלו בשיחות שולחן עגול עם ראשי המפלגה , האמורות להיפתח מחר . ברון 
הגיש הצעה לדחות עד נובמבר את הבחירות לפרלמנט , שתוכננו למאי . נואמים 
דרשו בחירות חלקיות במאי , כדי להחליף חברי פרלמנט שהיו מעורבים במעשי שחיתות 
תחת המנהיג המודח , טודור זיווקוב . " אנו נציג 001 עד 021 מועמדים לבחירות 
במאי " , קרא פעיל האופוזיציה , לובומיר סובאייב , מעל מדרגות הקתדרלה 
אלכסנדר נייבסקי , באוזני קהל נלהב . אנשים אלה יהיו הכוח שלנו באסיפה 
הלאומית " . דיפלומטים מערביים , שנכחו בעצרת , אמרו כי היתה זו הפגנת הכוח 
הגדולה ביותר של האופוזיציה מאז פעולת המחאה הראשונה שלה ב71 בנובמבר . לראשונה 
הוצגו השבוע בסופיה קריקטורות על מנהיגה המודח של בולגריה , טודור זיווקוב , 
שנאסרו בשעתן לפרסום והוגדרו כ"מסוכנות לחברה " . העתון " ראבוטניצסקו דלו " 
מוסר כי 994 קריקטורות נשמרו עד כה בכספת על ידי אנשי הביטחון . זיווקוב 
הודח בנובמבר , לאחר ששלט בבולגריה במשך 53 שנים . 
