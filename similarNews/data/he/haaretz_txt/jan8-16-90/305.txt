כוחות הצבא האמריקאי שפלשו לפנמה גילו במחסני הצבא הפנמי כלי נשק ומערכות 
לחימה מתוצרת סובייטית , שמכרה ישראל לפנמה . כך מגלה שר לשעבר בממשלת 
פנמה . לדבריו , מקור הנשק הסובייטי הוא שלל שאספה ישראל במהלך מלחמת לבנון . 
הוא אמר שכאשר התברר למפקדי הכוח האמריקאי כי מקור הנשק בישראל , מיהרו 
להורות על העמסתו במטוסי מטען של חיל האוויר האמריקאי ולהטיסו אל מחוץ לפנמה . 
השר - לשעבר לא ציין מי תיווך בעיסקת הנשק עם פנמה . להערכתו של השר הפנמי , 
החליטו האמריקאים להוציא את הנשק במהירות מפנמה , כדי שלא להביך את ראשי 
המשטר החדש בפנמה , שנכנסו לתפקידיהם בחסות הפלישה האמריקאית . בין היתר 
כלל מצבור הנשק במחסני הצבא הפנמי רובי קלצניקוב ותותחים נגד מטוסים בקוטר 
32 מ"ם . על פי ספרו של פרוף אהרון קליימן מאוניברסיטת ת"א על ייצוא הנשק 
הישראלי , מכרה ישראל לפנמה מערכות מכ"ם , מערכות קשר ומטוס ווסטווינד 
מתוצרת התעשיה האווירית . מהמחקר עולה גם כי למשרד הביטחון נציג קבוע , 
האחראי על מכירות נשק ישראלי לקולומביה , פנמה וקוסטה - ריקה . 
