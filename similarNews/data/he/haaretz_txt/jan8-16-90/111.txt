( ע ) . יוסף ואוה טרוצקי , רופא ואחות מרמת - גן , עתרו אתמול לבג"ץ 
נגד מנהל בית הספר שבו לומד בנם , בן 7 . ההורים השיגו צו - ביניים האוסר 
על המנהל למנוע את השתתפות הילד בשיעור מלאכה . העתירה נגד המנהל , עיריית 
ר"ג ומשרד החינוך תידון בפני הרכב של שלושה שופטים . בעתירה מספרים ההורים 
כי בנם לומד בכיתה ב בביה"ס היסודי ממלכתי יהל"ם בר"ג . לדבריהם , מנהל 
ביה"ס , יעקב שני , גובה מהורי התלמידים כספים בעד רכישת חומרים לשיעור 
מלאכה מחברה פרטית , למרות שאגרת החינוך אותה שילמו ההורים כבר כללה את 
הסכום המירבי המותר לגבייה בתחום זה 32 ש"ח . העותרים לא שילמו את הכספים 
שדרש המנהל , התרו בו כי הגבייה הנוספת אינה חוקית ותבעו ממנו להפסיקה . 
אולם , לדבריהם , הוא לא נענה לתביעה . יתרה מזו , קובלים ההורים , 
ביום ו 98 . 21 . 51 , בעת שיעור מלאכה , כאשר התלמידים עסקו ביציקת נר 
גבס , לא סיפקה המורה גבס לבנם והוא לא שותף בפעילות במשך כל השיעור . הם 
מאשימים את המנהל בהפליית בנם לרעה , דבר שגרם לו בושת - פנים ושברון - 
לב . העותרים טוענים עוד כי " גביית הכספים על - ידי המנהל נעשית בהסכמה 
שבמחדל הן מצד עיריית ר"ג והן מצד משרד החינוך " . 
