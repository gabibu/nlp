משטרת נמל התעופה בן גוריון שינתה מאתמול את סידרי קליטת העולים החדשים מבריה"ם . 
בהתאם לנהלים החדשים , העולים החדשים מופנים ישירות לתחנת ביקורת הגבולות , 
כמו יתר הנוסעים , ורק אחר כך לאולם הקליטה . עד כה הופנו העולים קודם 
כל לאולם הקליטה ואחר כך נאלצו לרדת חזרה לביקורת הגבולות . מפקד משטרת 
נתב"ג נצ"ם אליעזר יערי אם כי ההסדר החדש נועד לשפר את מערך הביקורת ולייעל 
את תנועת העולים החדשים . לדבריו במשך עשרת הימים הקרובים תיערך בדיקה כדי 
לעמוד על יעילותם של הנהלים החדשים . עד היום נהגו העולים החדשים לחלוף על 
פני דלפקי בקורת הגבולות ולהגיע ישירות לאולם הקליטה . שם נהגו למלא את 
טפסי הביקורת ואז לשוב אל אולם הכניסה . בהתאם להסדר החדש הם יעברו את תהליך 
בקורת הגבולות ואחר כך יכנסו לתהליך הקליטה הרגיל . בתוך כך נודע עוד , 
כי מימוש ההצעה להסיט חלק מתנועת העולים החדשים מבריה"ם , ישירות לשדה התעופה 
עטרות בירושלים , תהיה כרוכה בהוצאות נוספות של כרבע מיליון ש"ח . צוות 
משותף בראשותו של מנהל נתב"ג , מוטי דבי , השלים חלק מבדיקה מקפת של האמצעים 
והתאמת שדה התעופה ובית הנתיבות בירושלים , לקליטת מטוסי חברת אל - על . 
עלות הכשרת בית הנתיבות בבירה למשימתו החדשה , נאמדת ע"י רשות שדות התעופה 
בכ051 אלף ש"ח . במקביל קיימת האפשרות להפוך את אולם הנוסעים הפנים ארצי 
של חברת ארקיע בנתב"ג , לבית נתיבות לקליטת העולים החדשים מבריה"ם . הבדיקה 
המעשית של הכשרת שדה התעופה עטרות בירושלים , לקליטה בטיסות ישירות של עולים 
חדשים מבריה"ם , החלה לאחר ששר הבטחון , יצחק רבין , נתן את האישור מבחינת 
ההיבט הבטחוני , הכרוך בכך . מהבדיקה המעשית עלה , כי מסלול נמל האוויר 
בירושלים , מסוגל לקלוט את מרבית סוגי המטוסים של חברת אל - על , אשר מביאים 
בדרך כלל את העולים החדשים . 
