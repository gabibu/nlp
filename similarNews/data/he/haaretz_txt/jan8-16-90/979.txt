מוסקווה ( ע"ר ) . דיפלומט סובייטי בכיר , שהעביר במשך כ03 שנה סודות 
ביטחוניים למודיעין האמריקאי תחת אפו של הק - ג - ב נידון למוות במוסקווה . 
לא ברור אם גזר הדין כבר בוצע . בטאון המפלגה הקומוניסטית " פראוודה " 
שירטט אתמול את הקריירה המרשימה של " דונאלד " , שבין היתר העביר שידורי 
אלחוט חשאיים לשגרירות האמריקאית מתוך אוטובוס במוסקווה או באמצעות מחבואים 
מוסכמים בסימטאות צרות בעיר העתיקה . העיתון מסר כי דונאלד , שגוייס כאשר 
שירת במשלחת הסובייטית באו"ם , העביר למפעיליו האמריקאים תוכניות סודיות 
להגנה מפני נשק ביולוגי וכימי . במהלך שירותו הדיפלומטי , מילא גם תפקידים 
בבורמה ובהודו . דונאלד העביר צפנים דיפלומטיים , פרטים על הדוקטרינה הסובייטית 
ללוחמה בנשק גרעיני ועל ההכנות של ההגנה האזרחית הסוביטיית . העיתון ציין 
כי המרגל הסב נזק ניכר למערכת ההגנה הסובייטית ולגופים ביטחוניים . " דונאלד , 
שהיתה לו גישה לסודות מדינה רבים , סחר בכל דבר ששירותי הביון האמריקאים 
היו מעונינים בו . הוא היה מומחה בנושאים רבים , היות שקיבל חינוך מצויין 
וכיהן כמרצה באחת האקדמיות " , כתב העיתון . בין היתר יצרו עימו מפעיליו 
קשר באמצעות הודעות תמימות , כביכול , בטורי המודעות של ה"ניו - יורק טיימס " , 
כגון " דונאלד ף . כתוב נא כפי שהבטחת . הדוד צארלס והאחות קלרה הם או . 
קיי " . הוא השתמש במיכלים מגנטיים מתוצרת בית כדי להסתיר בהם מסמכים . " פראוודה " 
כתב , כי מודעה אחרת שפורסמה ב"ניו - יורק טיימס " קידמה בברכה את הצבתו 
בבורמה : " שמחתי מאוד לשמוע שהמזל האיר לך פנים . אבקר אצלך בקרוב . 
הכל או . קיי " . בעקבות מסר זה ביקר בבירת בורמה סוכן של הבולשת הפדראלית 
האמריקאית , אשר דאג לקשר בין דונאלד לבין סוכנות הביון המרכזית של ארה"ב . 
בהודו , מסר לדונאלד סוכן ששמו גון דילון , משדר מיוחד וציוד אחר . על 
פי הכתבה הנירחבת ב"פראוודה " , הסב דונאלד יותר מפעם אחת את תשומת לבם של 
סוכני הריגול הנגדי של הק - ג - ב , אך הצליח להפיג את חשדותיהם . הקריירה 
הסוערת שלו החלה ב1691 ונמשכה עד למעצרו לא מכבר והעמדתו לדין . הוא לא הפגין 
פחד כאשר נעצר , ואמר לסוכני הק - ג - ב שלכדו אותו : " הייתי רגיל לחיים 
מסוכנים , ולא יכולתי לדמיין לעצמי חיים אחרים כלשהם . חשתי בתת - הכרתי 
כי אנשי הק - ג - ב נמצאים בעקבותי , אולם בחנתי את צעדי ובעקבות זאת נעלם 
החשש " . " פראוודה " ציין כי מניעיו של דונאלד לא ברורים לחלוטין , אך 
הוא רמז על אכזבה אידיאולוגית , ונראה כי לא פעל מתוך מניעים כספיים . מעמדו 
המדוייק של דונאלד בשירות החוץ הסובייטי אינו ידוע , אך משערים שכיהן כיועץ 
צבאי - דיפלומטי או אפילו בק - ג - ב עצמו . 
