ועדת החינוך של הכנסת מתכנסת הבוקר ביוזמת היו"ר מיכאל בר - זוהר ( מערך ) 
, לדון בדחיפות בהתבטאותו החריפה של פרופסור מרטין ואן - קרפלד , נגד 
הרמטכ"ל דן שומרון . לוואן - קרפלד יוחסו בכלי התקשורת דברים חריפים שאמר 
נגד הרמטכ"ל וצמרת צה"ל בהרצאה שנשא בפני סטודנטים באוניברסיטה העברית בירושלים . 
על - פי הציטוטים כינה ואן - קרפלד את הרמטכ"ל בכינוי " דרעק " וטען כי 
הוא והאלופים האחרים מפקירים את החיילים יום יום . ואן - קרפלד שהוזמן להשתתף 
בדיון , סירב להיענות להזמנה , לאחר שקיים שיחת טלפון נרגזת עם בר - זוהר . 
מאוחר יותר ביקש בר - זוהר מנשיא האוניברסיטה , פרופסור אמנון פזי , את 
הקלטת של דברי ואן - קרפלד . ( הרצאתו הוקלטה ) . פזי אמר כי אינו רוצה 
למסור אותה לפרסום פומבי , אבל הסכים כי תוצג בוועדת החינוך בכנסת . הוא 
הבטיח לנסות לשכנע את ואן - קרפלד להשתתף בדיון . מטעם האוניברסיטה ישתתף 
בדיון הפרופסור יורם בן - פורת . במברק אל נשיא האוניברסיטה כתב חגי מירום 
( מערך ) , בתוקף תפקידו כיו"ר ועדת המשנה לחינוך בצה"ל , כי נחרד מביטוייו 
של ואן - קרפלד . הוא תבע להביאו לדין משמעתי . יו"ר סיעת הליכוד שרה דורון , 
קראה לנקוט הליכים נגד ואן - קרפלד על " חירופיו וגידופיו " . זהו " סגנון 
רחוב הגובל בהפקרות " , אמרה דורון והביעה תמיהה על נשיאות הכנסת שלא אישרה 
הצגת שאילתה בעל - פה לשר החינוך יצחק נבון , בנושא זה . רפאל איתן ( צומת ) 
, הביע פליאה על הזמנת ואן - קרפלד לוועדת החינוך . " משום מה כאשר הישווה 
פרופסור ישעיהו ליבוביץ , את חיילי צה"ל לנאצים , לא מצאה הוועדה לנכון 
לזמנו " , אמר איתן . סיעת המפד"ל פירסמה הודעה המגנה את ואן - קרפלד בחריפות . 
כן גינתה את הביקורת נגד אל"ם אפי פיין , וטענה כי מהתלונות של הח " כים 
מרץ נגדו , " נודף ריח פוליטי " . קפידבינמהומה על רקע עדתי פרצה אתמול 
בישיבת סיעת המפד"ל . מכתב אנונימי שהאשים את שר הדתות זבולון המר , באפליית 
עדות המזרח , שעם עיקרי תכנו הסכים עמיתו - יריבו אבנר שאקי , גרם לסערה 
בישיבת הסיעה . עיקר הוויכוח היה בין שאקי לבין המזכיר המדיני של המפלגה , 
שאול יהלום . יהלום : " שאקי , טענתך על אפלייה עדתית היא הרס לאווירה 
החיובית שיצרנו בציבור . להאשמותיך אין בסיס במציאות " . יצחק לוי : " אני 
מזועזע לשמוע את דברי שאקי , כאילו יש אנשים מאויימים ומפוחדים " . שאקי : 
" לא ינעם לכמה אנשים שישמעו דברים אלה " . לוי : " הכרוז הוא עדתי . 
אפילו תסביר אלף פעמים לא יעזור לך . אנחנו הולכים לאסון " . שאקי : " מוטב 
לתקן את המעוות מאשר להשתיקו " . חנן פורת : " האם בכך אתה בונה משהו בתנועה ? 
. שאקי : " יהלום מביא את כל הרוח הזאת . אין מי שהתאפק התאפקות גדולה 
כמוני . ללא יושר ושוויון אין לתנועתנו עתיד . יש אנשים המאויימים על ידי 
אנשיו של המר , והם פוחדים להעיד . יהלום , אתה שותף לשנאת חינם . היש 
שני סוגי דם בסיעה הזאת ? יהלום : " זה יושר זה ? יגאל ביבי : " זה אסון 
אם נמשיך כך . טבעי שבכל מפלגה יש מאבק פוליטי , אבל שאקי מאבד את הפרופורציות " . 
המר : " אני מבכר לא להגיב להאשמות עצמן . שאקי , יש לך בעיה בתפישת 
הנושא משום שכל המינויים במפלגה נעשו , לטוב או לרע , במוסדות " . שאקי 
הזהיר שלא ישתתף בישיבת הסיעה , אם תתקבל החלטה המביעה צער על התבטאויותיו . 
בכל זאת קיים פורת הצבעה ושאקי נותר במיעוט . הסיעה דחתה פה אחד את הכרוז 
האנונימי . קפידבינאלי דיין ( מערך ) , תבע אתמול לכנס את ועדת הדיינים , 
כדי למנות דיינים לתקנים שנותרו ריקים . דיין ציין במכתבו לשר הדתות זבולון 
המר , כי אם לא תכונס הוועדה ייאלץ לפנות לבג"ץ . 
