ששה חיילים ערקו בימים האחרונים מצבא דרום לבנון ועברו לשרת בארגון השיעי 
אמל . הששה הוצגו במסיבת - עיתונאים רבת - משתתפים בסוף השבוע בצור . הם 
סיפרו כי התגוררו בכפר טייבה שבאזור הביטחון . לאחרונה הם נדרשו , תחת 
איומים עליהם ועל בני משפחותיהם כדבריהם , להתגייס לצד"ל . הם אכן התגייסו 
לצבא הדרום , אך החליטו לערוק ולעבור לידי אנשי אמל . מקורות בצד"ל אמרו 
כי אין מדובר בששה חיילים , אלא בששה אזרחים שהיו בשלבי גיוס וקליטה ראשונים , 
וטרם עשו טירונות . זו הפעם השנייה שכמה חיילים עורקים במשותף מצד"ל . 
בפעם הקודמת הורה מפקד צד"ל הגנראל אנטואן לחאד לגרש את בני משפחותיהם של 
החיילים שערקו , ושהתגוררו באזור הביטחון . 
