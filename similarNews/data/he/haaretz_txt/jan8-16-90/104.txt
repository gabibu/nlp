עלולות להגביר את חוסר היציבות ביחסי מזרח - מערב ויהיו להן השפעות מרחיקות 
לכת על המצב באירופה ועל היחסים הבין - לאומיים העריך אתמול שר החוץ הסיני , 
קיאן קיצן , בסקירתו המדינית על אירועי השנה שעברה ועל הצפוי ב0991 . בסקירה 
בשבועון " אווטלוק " אומר שר החוץ הסיני , כי הסערה שחלפה על פני מזרח - 
אירופה מעוררת דאגה עמוקה , אולם דחה את ההצהרות שהושמעו במערב , כאילו 
השיטה הקומוניסטית התמוטטה . בעניין זה אמר קיצן : " הסוציאליזם לא נכשל 
ואין כל יסוד לטענה , כי הקפיטליזם זכה להצלחה גדולה " . הוא ציין כי שיטת 
המשטר הסוציאליסטי לא מיצתה את מלוא אפשרויותיה , בגלל תקלות שנתגלו ברפורמות 
ובהתפתחויות שאירעו במספר מדינות סוציאליסטיות . שר החוץ הסיני אומר כי סין 
חייבת בתקופה הקרובה לתקן את הטעון תיקון במשטר הכלכלי שלה , לפעול להסרת 
העיוותים בסביבה הכלכלית ולהעמיק את הרפורמות מתוך מאמץ להגיע לקצב פיתוח 
נאות בכל מגזרי המשק . במישור הדיפלומטי , אומר השר הסיני , תהיה המשימה 
הראשונה של סין יצירת אווירה בין - לאומית יציבה , שוחרת שלום , ונוחה 
להבטחת האינטרסים הלאומיים וביטחון המדינה . משימה נוספת המוטלת על מדיניות 
החוץ הסינית היא המשך הפתיחות עם מדינות העולם . בענין זה עומד בפני סין 
המכשול של הסנקציות הכלכליות שהטילו עליה מדינות המערב ביוני האחרון ואשר 
תוצאותיהן , טוענים בפקין , גרמו נזק לא רק לסין , אלא גם למדינות שנקטו 
בצעדים האלה . קיצן אומר , כי בתקופה האחרונה הגיעו יזמים כלכליים רבים 
בעולם למסקנה , שאין טעם להמשיך במדיניות של בידודה של סין בשל מעמדה האסטרטגי 
והפוטנציאל הכלכלי הגדול שלה . השר הצהיר בסיום סקירתו כי " סין מעולם לא 
תשנה את מדיניות החוץ הפתוחה שלה ושעריה ישארו פתוחים לעולם החיצון . סין 
גם מקווה , כי מדינות אחרות לא יסגרו שעריהן בפניה " . 
