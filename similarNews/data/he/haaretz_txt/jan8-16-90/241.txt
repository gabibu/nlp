הנהלת חברת החשמל שיגרה אתמול מכתבי פיטורים ל22 עובדים זמניים באגף המחשבים 
של החברה . מכתבי הפיטורים שוגרו בעקבות התמשכותם של העיצומים ההדדיים שנוקטים 
עובדי " הצפון " ועובדי " הדרום " באגף זה כנגד זה . העיצומים , שעליהם 
דווח לראשונה ב"הארץ " , כוללים מניעת כניסת הדרומיים למשרדי הצפון ולהיפך , 
וניתוק קווי תקשורת בין מחשבי חברת החשמל בחיפה ובתל אביב . כמו כן הגבילה 
הנהלת החברה את עבודת השעות הנוספות באגף המחשבים בחברה והורתה כי שעות אלה 
יבוצעו רק במסגרת מה שמכונה ביצוע התיפקוד השוטף של המערכות בלבד . כן מאיימת 
הנהלת חברת החשמל , להעביר עבודות פיתוח של עיבודי מחשב , לביצוע על ידי 
חברות חיצוניות . הרקע לעיצומים ההדדיים הינם רכיבים בתוכנית פיתוח גדולה 
שאושרה באחרונה עקרונית לפיתוח והרחבת מיחשוב חברת החשמל . המדובר בהשקעה 
של כ001 מליון דולר , בתקופה של חמש שנים , ובקליטת עשרות עובדים נוספים . 
מנכ"ל חברת החשמל יצחק חופי , אמר כי אין לנו שום כוונה לגשת ליישום התוכנית , 
כל עוד מערכות יחסים בלתי הגיוניות ומאבקים חסרי פשר , מונעים אפשרות לפיתוח 
המתוכנן של מערכות המידע . 
