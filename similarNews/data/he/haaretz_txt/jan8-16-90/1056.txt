מהפך חיובי , מנקודת מבט ישראלית , חל אתמול באליפות העולם לגלשני מפרש 
באילת כאשר השוודי גאי לילהרגן שהוביל פרש במהלך השיוט השביעי . בשל כך 
ירד למקום הרביעי בדירוג הכללי , כשלחובתו מספר רב של נקודות שליליות . 
הישראלי גור שטיינברג , שניצח בשיוט זה , עלה למקום הראשון עם סיכויים 
לא מבוטלים לזכות באליפות העולם . לשמכך עליו לנצח בשלושת השיוטים שנותרו 
עד לסיום . שני מדורג האנגלי גראהם מנצסטר , ובהפרש קטן אחריו עודד שפר , 
שסיים אתמול שני . מנצסטר עירער אתמול בטענה , כי הישראלים גור ושפר יצרו 
חסימת רוח לגלשנו , אך עירעורו נדחה . במשקל קל ממשיך להוביל האנגלי ניק 
תומאס ושני מדורג ישראלי הרצוג , למרות שאתמול סיים חמישי . שני היה הילד 
גל פרידמן , לפני האנגלי ניק הייטון ויהודה אטדגי . בין הנשים ממשיכה להוביל 
אליסון הייטון מאנגליה , לפני שירלי טומילסון , טלי פיינבלט ומיה שטיינברג . 
באליפות הפתוחה של אס"א שנפתחה אתמול מוביל בדגם האולימפי ( לכנר ) עמית 
ענבר , לפני אחיו ערן ענבר והאיטלקי פאקו וירץ . בדגם דיוויזן - 1 מוביל 
הצכי פטריק רדינה , לפני אהרן קינרייך מישראל , ובין הנשים מיכל היין 
מישראל . בדגם פאן מובילים הישראלים גדי מינסק ועידית קן - ציפור . 
