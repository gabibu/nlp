לונדון ( מיוחד ל"הארץ " ) . " אמנסטי אינטרנשיונל " מאשים את שלטונות 
אוסטריה , כי הם נותנים ידם למדיניות של עינויי עצירים בבתי הכלא של המדינה . 
לדברי הארגון , הצטברו באחרונה ראיות רבות המצביעות על התעללות בבתי המעצר 
של המשטרה , והן כוללות כיבוי סיגריות על גופם של אסירים , מכות ראש ומקרים 
של " כמעט חניקה " שאינם מוגדרים כאירועים בודדים . בדו"ח חדש המתפרסם 
היום טוען הארגון לזכויות האזרח היושב בלונדון , כי אוסטריה אינה מכבדת 
את האמנה עליה היא חתומה , ומציין 821 תקריות בהן היו מעורבים 102 אנשים 
מאז דצמבר 4891 . ברוב במקרים חששו המעונים להתלונן נגד המשטרה מחשש , 
כי זו תנקום בהם ותגיש נגדם תביעה נוספת על " השמצה " . ברוב המקרים קציני 
משטרה הם עדי הראייה היחידים של מעשי העינויים , עובדה המאפשרת לשלטונות 
לפטור כל קובלנה כמצוצה מן האצבע . מרבית מקרי ההתעללות מתרחשים ב84 השעות 
הראשונות של המעצר , והארגון מציין כי לעתים נמנעת מן העצורים הגישה לפרקליטים . 
אחת הדוגמאות שמביא הארגון להוכחת הטענות מתייחסת למוסטפה עלי , שסירב לשלם 
קנס של 05 שילינג אוסטרים על שחצה את הכביש באור אדום . הוא נעצר , הוכה 
קשות ואיבד את הכרתו כאשר ראשו הוטח בקיר זכוכית . זה לא מנע ממשרד האוצר 
האוסטרי להגיש נגדו תביעת פיצויים על שבירת הזכוכית . . . 
