הכבאים בגליל , בגולן ובעמקים פתחו אתמול בבוקר בעיצומים , במחאה על כך 
שעדיין לא קיבלו את משכורות חודש דצמבר . הכבאים מאיימים , שייצאו רק לשריפות 
שיש בהן משום פיקוח נפש , אך יימנעו מלתת כל שירות אחר . במשרד הפנים אומרים , 
כי תחנות כיבוי רבות נמצאות בגירעון כספי חמור מאוד . כך , לדוגמה , 
עומד גירעונו של איגוד הערים לשירותי כבאות בגליל ובגולן על 006 אלף שקלים . 
ח"ך חסיין פארס ( מפ"ם ) שיגר אתמול פניות דחופות לשרי האוצר והפנים ולמפקח 
כבאות ארצי בתביעה להזרים את הכספים הדרושים לתשלום משכורות הכבאים . מפקד 
שירותי הכבאות בגליל , דני חנניה , אמר אתמול כי מספר התחנות בצפון הוא 
מצומצם , והן מתפרסות על פני שטח גדול . כך קורה , שכאשר צוות כוננות 
מאחת התחנות יוצא לשריפה , יש להזעיק לתחנה צוות אחר . עקב כך , מקבלים 
הכבאים תשלום עבור שעות נוספות רבות , וזו לדעתו הסיבה לגירעון , שאינו 
נובע מבזבוז אלא מעבודה רבה של הכבאים . 
