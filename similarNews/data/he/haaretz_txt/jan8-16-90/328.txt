אתמול קיימה הבימה במוסקווה את ההצגה הראשונה של " נמר חברבורות " מאת 
יעקב שבתאי , בבימויו של חנן שניר . על פי עדותה של השחקנית רבקה גור ( 
בשיחה טלפונית ממוסקווה ) , הצגה זו התקבלה על ידי הקהל בחמימות רבה יותר 
מהצגת " השקיעה " מאת באבל , בבימויו של יורי ליובימוב הרוסי , בה פתח 
תיאטרון הבימה את הופעותיו במוסקווה . עמרי ניצן סיפר , שבדברים שנשא אחד 
השחקנים של התיאטרון האמנותי המוסקוואי , בקבלת פנים אחרי הצגת " נמר חברבורות " , 
אמר שעד כמה שהוא יודע התגובות של המבקרים על ההצגה תהיינה מצויינות . 
ניצן סיפר שרשת הטלוויזיה איי . בי . סי מכינה סרט על ביקור הבימה במוסקווה . 
שחקני הבימה יודעים כבר שבגלל החלטת ועד העיתונאים של רשות השידור , לא 
תועבר בשידור חי הצגת " נמר חברבורות " שתתקיים היום . קטע מההצגה יצולם 
לכתבת חדשות שאמור להעביר לישראל הכתב יגאל רום . אתמול שודר קטע מהצגת הבימה 
בתוכנית הטלוויזיה הרוסית " וורמיה " , ואף הוקרנו תמונות מעברה של הבימה . 
שידור זה נקלט גם בארץ . ההצגה האחרונה של הבימה במוסקווה תתקיים ביום 
רביעי , ולמרות בקשות מנהלי הטגנקה אי - אפשר היה לקיים הצגה נוספת של המחזה 
של שבתאי , כדי שאפשר יהיה לארוז את התפאורות ולהכינם לקראת החזרה לארץ , 
בטיסת אל - על ביום חמישי . קפידבין השידור החי בטלוויזיה של הצגת הבימה 
ממוסקווה לא יתקיים הערב , שכן צוות הטלוויזיה , עם השדר חיים יבין , 
לא קיבל אשרות כניסה למוסקווה , ואחרי שהייה של שלושה ימים בווינה חזר אמש 
ארצה כלעומת שבא . האיגוד הארצי של עיתונאי ישראל ממילא לא התכוון לאפשר 
את שידור ההצגה בגלל הסכסוך של עובדי רשות השידור בנושאי השכר . כמו כן בוטל 
השידור המיוחד ברדיו מגוש קטיף , למעט שידור ברשת ג , לחיילי צה"ל מהאזור . 
בנוסף לכך הוחלט לא לשדר כל שידור מיוחד אחר עד למציאת פתרון למשבר האמון 
בין עובדי הרשות וההנהלה . יו"ר איגוד העיתונאים , יגאל לב , אמר אתמול 
שהנהלת האיגוד הארצי בודקת את ההיבטים המשפטיים ואת האפשרות לבקש סעד משפטי , 
כדי לכפות על הרשות לבצע את ההסכם . הוועד המנהל של רשות השידור , שדן 
אתמול בתקציב הרשות , נדרש אף הוא בישיבה לסכסוך . במהלך הישיבה תקף מקל 
את העובדים בחריפות , באמרו שהם מקבלים משכורות גבוהות וכי ברשות השידור 
יש מאות מובטלים . יו"ר הרשות , אהרן הראל , טען כנגד מקל שהוא לא יידע 
אותו על ההתרחשויות , ועל כן לא יכול היה לכנס את הוועד המנהל ולנסות ולמצוא 
מוצא מן הסבך . אלישע שפיגלמן , יו"ר ועד העיתונאים בירושלים , אמר אתמול 
בתגובה לדבריו של מקל , ששכרם של עובדי רשות השידור נמוך מזה של העיתונאים 
בעיתונות הכתובה , גם אחרי ההסכם . " הוויכוח אינו על גובה השכר אלא על 
כיבוד הסכמים . אם יש מובטלים ברשות , זו תוצאה של ניהול לא תקין ואי - 
ניצול כוח האדם שלה " , אמר . ועד העיתונאים של עיתונאי רשות השידור התפטר 
אתמול , ובמקומו הוקם ועד זמני שנפגש אתמול לפגישת היכרות עם מקל . עם 
זאת , אין ועד זה מוסמך לנהל משא ומתן על השכר . למטרה זו יש ועדת משא 
ומתן נפרדת . מנכ"ל רשות השידור , אריה מקל , הביע אתמול צער על הודעת 
האיגוד " שאין לה הצדקה " לדבריו . " רשות השידור כבר כיבדה חלק נכבד 
מן ההסכם , ואף הלכה לקראת העובדים מעל ומעבר ליכולתה , האיגוד יודע היטב 
שישנם מספר סעיפים שהאוצר מתנגד להם , ושאותם אי אפשר לממש במלואם , מאחר 
שהחוק מחייב את רשות השידור לקבל את הסכמת האוצר לנושאי השכר ותנאי העבודה " 
הוסיף . 
