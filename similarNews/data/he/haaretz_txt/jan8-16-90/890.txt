( ע . ) תושב רמלה שכלא את אשתו בבית תקופה ארוכה והיכה אותה , הואשם 
שלשום בבית המשפט המחוזי בתל אביב בעבירות של כליאת שווא , תקיפה , חטיפה 
לשם כליאה והדחה בחקירה . בכתב האישום נטען , כי בני הזוג נישאו ב98 . 2 . 
62 והתגוררו בבית הנמצא בחצר בית הורי הנאשם . מיום הנישואין כלא הנאשם 
את אשתו בבית ולא איפשר לה לצאת אלא בלוויתו , וכאשר יצא מהבית נעל אותה 
באחד מחדרי הבית וניתק את קו הטלפון . לטענת התביעה גם תקף הנאשם את אשתו 
והיכה אותה . באחד מימי חודש אוגוסט ניצלה המתלוננת הזדמנות שנקרתה לה וברחה 
מהבית לבית הוריה במושב בית עוזיאל , שם שהתה כחודש ימים . במשך תקופה 
זו הגיע הנאשם לעיתים קרובות לבית הוריה והטרידה . באחד מימי ספטמבר , 
חטף הנאשם את אשתו מבית הוריה . הוא הסיע לפרדס בניר צבי וביקשה לעשות עימו 
שלום בית . משם נסעו לתחנת דלק והנאשם הורה לאשתו להתקשר למשטרה ולמסור 
כי הכול סודר ביניהם . האשה התקשרה למשטרה על פי בקשתו , אך לא מסרה הודעה , 
מאחר שהשוטר שקיבל את השיחה לא הבין . למחרת הסיע את רעייתו לתחנת המשטרה , 
ושם היא מסרה הודעת שקר , לפיה בעלה לא חטף אותה , וכי היא עלתה מרצונה 
למכוניתו . לטענת התביעה , הניע הנאשם את המתלוננת בדרך של הפחדה למסור 
הודעת שקר . התביעה ביקשה לעצור את הנאשם עד לתום ההליכים . 
