לונדון ( מיוחד ל"הארץ " ) . " מעולם לא היו באיראן פחות ממאה יועצים 
וטכנאים ישראליים בעת מלחמת המפרץ , והם נותרו בה גם לאחר הסכם הפסקת האש , 
" טוענים מחבריו של ספר חדש שראה עתה אור בלונדון . לדבריהם גרו הישראלים 
במחנה מבודד מצפון לטהראן והשמירה עליהם היתה קפדנית ביותר . בספר " מלחמת 
המפרץ " מתארים הכותבים , שני פרשנים בריטים ידועים למזרח - התיכון , 
את הפעולה הישראלית לחיסולו של הכור האטומי וקובעים כי הירי על השגריר שלמה 
ארגוב בלונדון לא היה אלא מזימה עיראקית שנקלעה אז למצבה הקשה ביותר במלחמה . 
ישראל בלעה , לטענתם , של הפתיון , ונכנסה ללבנון , בדיוק כשם שרצתה 
בגדאד . בספר נטען כי חומייני נתן את הסכמתו המלאה לרכישת נשק מישראל וכי 
יועצים ישראלים היו האחראים הישירים להישגיה הצבאיים הראשונים של איראן בקו 
החזית . הם גם סיפקו לטהראן בלוקים קלים אותם יכלו החיילים לשאת עמם כדי 
לבנות ביצורים מידיים באזור הביצות של בצרה . " כה גדול היה נפח העיסקות 
בין שתי המדינות עד כי ישראל הקימה משרד רכש מיוחד בקפריסין , שם נשאה ונתנה 
עם המתווכים האיראנים . חאשוגי , למשל , לא טרח לבוא לקפריסין . כאשר 
מצא לנכון , פשוט נסע לישראל ושוחח עם מארחיו פנים אל פנים " , מגלה הספר . 
המחברים מוסיפים כי ישראל היתה המדינה היחידה שהביעה נכונות לספק לחומייני 
נשק , ולעתים היא רוקנה את מחסניה לשם כך . הסינים סיפקו לאיראן נגמ"שים 
שהתגלו כחסרי ערך והצפון - קוריאנים מכרו לה טילי " סאם 5 " ללא מערכת 
הנחייה . כאשר נודע לירושלים על עיסקת הכור העיראקית - צרפתית , היא ניסתה 
לעורר את ממשלות המערב מאחורי הקלעים . משנכשלה במשימתה זו החליטה לצאת 
לפעולה בעצמה . באפריל 9791 היא שיגרה חוליית קומנדו לעיר הצרפתית טולון 
שחיבלה בשני כורים שעמדו לעשות את דרכם לעיראק . הספר מטיל ספק בגרסתה של 
ישראל לפיצוץ כור " תמוז " וכותב כי אפילו מומחים אמריקאים , האוהדים 
את ישראל , מצאו אותה " בלתי תיאמן " . הפרק העוסק בכך טוען כי 51 המטוסים 
לא עברו את תחום האוויר של ירדן וסעודיה ולא תודלקו באוויר , אלא המריאו 
מן השטח האיראני . גם את הניסיון הראשון לבצע פיגוע באמצעות שני פאנטומים 
בעלי סימון איראני , ב - 03 בספטמבר 0891 , ביצעו , לטענתם , ישראלים 
שניצלו זאת למטרות צילום והטעייה . פעולת סרק זו הורידה את שיעור הצרפתים 
העובדים במקום מ004 ל07 . 
