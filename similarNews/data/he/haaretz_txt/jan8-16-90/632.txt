" מדינת ישראל עומדת כעת לפני שני אתגרים חשובים : קליטת העלייה והשגת 
שלום עם אויבינו , " אמר אתמול ממלא מקום ראש הממשלה ושר האוצר , שמעון 
פרס , בפגישה עם משלחת של המגבית המאוחדת מקנדה . בעניין קליטת העלייה אמר 
פרס כי על אף הקשיים שיהיו לקלוט את העולים הרבים , אסור לדחות זאת . " ערכו 
של הנושא חשוב הרבה יותר ממחירו ולכן יצטרכו הכלכלה והמשק להתאים את עצמם 
לקליטה ולא להיפך " , אמר פרס . " אסור לנו להשמיט את הזדמנות להגיע לשלום . 
העולם סביבנו משתנה ובעולם שכזה לא נוכל שלא להשתנות . גם אם יש מכשולים 
בדרך למשא ומתן מכשולים אלה הם כאין וכאפס לעומת הזדמנות להשיג שלום " , 
אמר פרס . 
