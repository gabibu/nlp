סגן שר החוץ בנימין נתניהו העריך אתמול כי בעוד שנתיים עשויים לצאת מבריה"ם 
כחצי מיליון יהודים . בהופיעו בפני משתתפי הכנס לתקשורת יהודית במלון הייאט 
בירושלים , ציין נתניהו כי שיעור היוצאים מותנה בהנהגת טיסות ישירות מבריה"ם 
לישראל ובזירוז הטיפול בבקשות לקבלת אשרות יציאה ממשרדי האוביר הסובייטים . 
נתניהו הגדיר את גל העלייה מבריה"ם כיציאת מצרים והוסיף כי ישראל זקוקה עתה 
לתוכנית חירום לקליטת העלייה . במסגרת זו לא יהיה מנוס לדעתו מבנייה מתועשת , 
אשר תאפשר הקמת יחידות דיור בעלות של כ51 אלף דולר כל - אחת . כן המליץ 
נתניהו על הפשרת קרקעות לבנייה ציבורית ולרתום את בעלי ההון היהודיים , 
להשקיע בהקמת מפעלי תעשיה , על מנת ליצור מקורות תעסוקה לעולים . לדעתו 
ניתן לשלב את היהודים מחו"ל במבצע קליטת העולים , כפי שהקהילות היהודיות 
שולבו בצורה מוצלחת בפרויקט שיקום שכונות המצוקה . יו"ר הנהלת הסוכנות שמחה 
דיניץ , אמר כי תוספת של מיליון יהודים בעשור הקרוב עשויה לקרב את השלום , 
משום שהדבר יגביר את עוצמתה של ישראל בבואה לנהל את המו"ם לשלום . לטענתו , 
משימת קליטת העולים משותפת לישראל וליהדות התפוצות " ואין לנו כל כוונה 
לשחרר את העם היהודי ממחוייבותו לסייע בקליטת העלייה " , כדבריו . הוא שלל 
בתוקף את השמועות כי קיים משבר עם יהדות ארה"ב בעניין גיוס הכספים לקליטת 
גל העלייה . דיניץ הזכיר כי באוקטובר אשתקד סוכם בין הממשלה , הסוכנות והמגבית 
על קיום מגבית מיוחדת של 005 מיליון דולר לקליטת 001 אלף יהודי בריה"ם במשך 
שלוש שנים , אולם בינתיים השתנו העובדות וגל העלייה הוכפל , ולכן יש צורך 
להתאים את היעדים הכספיים של המגבית לנסיבות החדשות שנוצרו " , טען דיניץ . 
