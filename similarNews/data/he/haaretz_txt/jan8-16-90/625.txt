סופיה ( אי - פי ) . ועדה פרלמנטרית מיוחדת בודקת האם מנהיגה המודח של 
בולגריה , טודור זיווקוב , העביר שלא כחוק כספי מדינה לחשבונות חסויים 
בבנקים שווייצריים . ליובן קולישב , חבר הוועדה , אמר אתמול בשידור טלוויזיה , 
כי בידי הוועדה יש די מידע כדי לנהל חקירה נגד זיווקוב . " הכמות האדירה 
של כספי מדינה ששימשו לפרסום ספרים של המנהיג לשעבר היא הבסיס להגשת תביעה 
נגדו " , מסרה סוכנות הידיעות הרשמית של בולגריה בשם הוועדה . לא נמסרו אילו 
סכומים כרוכים בחקירה על החשבונות השוויצים , אך לדברי קולישב , מקיים 
משרד החוץ הבולגרי קשר עם הבנקים . אך מעט ידוע על חייו של זיווקוב מאז הודח . 
למנהיג הבולגרי היו כ02 בתים שונים ברחבי המדינה , ולא ברור היכן הוא שוהה 
עתה . הפוליטבירו החליט בישיבתו בנובמבר להחזיר לציבור שורה של מעונות רשמיים 
ומקומות צייד ששימשו בעיקר את זיווקוב ואת אורחיו . פרשת החקירה נגד זיווקוב 
מעידה , לדעת מקורות בבולגריה , כי המנהיג שעמד בראש המדינה במשך 43 שנים , 
נהנה עדיין מתמיכה מסוימת . ונצל ריצב , עיתונאי בולגרי , כתב מאמר לשבועון 
הסובייטי " חדשות מוסקווה " , ובו סיפר כי זיווקוב התנגד לכל קריאה לרפורמות 
והחל לדכא את האופוזיציה ביד קשה . ערב ישיבת המליאה של הוועד המרכזי ב01 
בנובמבר הועמדו כוחות הביטחון במצב הכן . בשלב זה דיברו על לבו של זיווקוב 
שר ההגנה ושני פקידים בכירים נוספים , כולם עמיתיו מיחידת הפרטיזנים בתקופת 
מלחמת העולם השניה , ושכנעו אותו לפרוש , כותב ריצב . זיווקוב הובל אל 
ישיבת הפוליטבירו באותו ערב כדי למנוע ממנו להתקשר עם עוזריו הקרובים . 
בישיבה אמר זיווקוב כי יתפטר , אך ניסה לבלום את מינויו של מלאדנוב והציע 
שראש הממשלה , גורגי אטנסוב , קומוניסט שמרני יותר , יתפוס את מקומו . 
