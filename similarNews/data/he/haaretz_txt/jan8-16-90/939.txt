ביירות ( ע"ם ) . מנהיג הדרוזים בלבנון , ואליד גונבלאט , יצא בהתקפה 
חריפה על ערפאת ואמר , כי הוא מנצל את הקרבות בין אמל לחיזבאללה ליישוב 
פלשתינים בדרום , ולהסכם חשאי עם ישראל תמורת הבטחת שקט בדרום לבנון . 
ארגון הפתח הציב באחרונה כוחות בין קווי אמל לחיזבאללה בטענה , כי הוא רוצה 
למנוע את המלחמה ביניהם . בראיון לעיתון הירדני " אל - נהאר " אמר גונבלאט 
" הגיע הזמן שתסתיים מלחמת אמל וחיזבאללה , ושהצדדים ימצאו פתרון להפסקת 
הלחימה . הגורם העיקרי המפיק תועלת מכך הוא ערפאת . החלה התפשטות פלשתינית 
באיקלים א - תופאח . הגיעו אלינו ידיעות המוסרות כי יש התפשטות פלשתינית 
באזור מזרח צידון , ומשפחות פלשתיניות התיישבו בכפר ביצור ובכפרים נוספים . 
ערפאת יצר קשר עם הישראלים , כדי להבהיר לה כי הוא בן הערובה הטוב ביותר 
נגד פעולות ההתנגדות הלאומית המכוונת נגד ישראל . הוא אמר לישראלים תנו 
לי את איקלים א - תופאח ואני אבטיח לכם את הדרום " . מנהיג הדרוזים אמר בראיון , 
כי אחרי תפיסת איקלים אלתופאח יהיה בידי הפתח הזהראני , בית הזיקוק בזהראני 
ונמל צידון . " ישנה התפשטות גאוגרפית במזרח צידון ובאקלים א - תופאח . 
התוכנית של ערפאת היא כיבוש איקלים אלחארוב ולאחר מכן ביירות , תוך קשירת - 
קשר עם הדוגלים בסיסמאות : מלחמת השחרור , ריבונות , עצמאות , אלימות 
כבוד , כלומר מישל עאון ואנשיו " . קפידבינלשאלה האם ניצחונו של החיזבאללה 
באיקלים א - תופאח משמעותו התבססות איראנית , השיב גונבלאט : " אין זה 
נכון , אנו תומכים בכל גורמי הכוח הלאומיים והאיסלאמיים , על מנת להילחם 
בישראל ובסוכניה , ולכן אין מנוס מהפסקת הלחימה בין חיזבאללה ואמל " . כאשר 
נשאל , האם ההתפרסות הפלשתינית מהווה הקדמה לפלישה ישראלית חדשה , אמר 
גונבלאט : אפשר לומר . אם נשוב ונעיין בהיסטוריה נראה , כי הנחה זו נכונה . 
הזלזול הרב בבעיית ביטחון הדרום , מבלי לקחת בחשבון את הביטחון הלאומי , 
הביא לפלישה לדרום ולהכתרתו של באשיר גומייל ואחריו אמין גומייל והממשל 
הצבאי . באשר להתקרבות בין מצרים לסוריה , אמר גונבלאט , כי היא תתרום 
להפסקת הסיוע לעאון , שכן בשלב מסויים הגיע נשק מעיראק לירדן ואחר כך לגוניה 
באוניות מצריות . לדבריו , יש להכין תוכנית ערבית משותפת , וליתר דיוק 
מצרית - סורית משותפת , שתגן ע מקורות מי הפרת או הנילוס , בעקבות התקדים 
המסוכן שיצרה טורקיה , בחסימת מי הפרת בתחומה . גונבלאט אמר , כי יש סימנים 
לחסימת מי הנילוס העוברים בחבש , וזאת בתיאום בין ישראל והנשיא האתיופי 
מנגיסטו . 
