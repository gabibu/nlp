נשיא התאחדות המלונות בישראל אלי פפושדו , הודיע אתמול לנשיאות הארגון על 
התפטרותו מתפקידו . בעוד חודש תתכנס אסיפה כללית מיוחדת של הארגון , כדי 
לבחור נשיא חדש . בין המועמדים הבולטים מיכאל פדרמן , יו"ר ועדת הכלכלה 
של התאחדות המלונות ויאיר יוציס , יו"ר מועצת המנהלים . פפושדו נימק את 
התפטרותו בשינוי שחל במצבו המשפחתי נישואיו לשמעונה המתגוררת בבריטניה , 
דבר המחייב אותו לבלות חלק ניכר מזמנו מחוץ לגבולות מדינת ישראל . עם זאת 
הודיע פפושדו כי ימשיך להיות לעזר להנהלה החדשה אשר תיבחר , בהמשך לפעילותו 
העסקית בישראל . בדברי פרידה מנשיאות התאחדות המלונות הביע פפושדו את דאגתו 
ממצבו הכלכלי הקשה של ענף המלונאות , אשר נובע לדבריו מירידה ניכרת בתנועת 
התיירות המגיעה ארצה , עקב מצבו הביטחוני . 
