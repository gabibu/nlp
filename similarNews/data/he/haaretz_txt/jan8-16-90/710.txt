ועדת הכנסת לנושא הערוץ השני תתכנס בעוד עשרה ימים ליום דיונים ארוך , שבסופו 
תסתיים הכנת חוק הערוץ השני . כך מבטיח יו"ר הוועדה , ח"ך פנחס גולדשטיין . 
החוק צריך לעבור קריאה שנייה ושלישית בכנסת . בוועדה כבר מנוסחת תקנה לתקופת 
המעבר עד לכניסת החוק לתוקפו , לפיה ימשיך ערוץ 2 הניסויי את שידוריו בתקופת 
המעבר , אך יהיה מנוע מלשדר חדשות ותוכניות אקטואליה . מימון הערוץ בתקופת 
המעבר יבוא , ככל הנראה , מפרסומת . הוועדה מגבילה את תקופת המעבר עד 13 
בדצמבר 09 . במהלך חודשים אלה יוצאו המכרזים ויסתיימו כל ההכנות , כך שהערוץ 
השני יוכל להתחיל לפעול בינואר 19 . הוועדה תאפשר , כנראה , לחברות שיש 
להן חלק בחברות כבלים להתמודד על מכרזים לערוץ השני . " איני פוחד ממונופול " , 
אמר אתמול ח"ך גולדשטיין . " לפי מיטב הכרתי , צריך לתת אפשרות לכולם 
והטוב יזכה . אני מעריך שזו תהיה עמדת הוועדה " , הוסיף . אחד הנושאים 
שיעמדו להצבעה הוא תחום שידור החדשות בערוץ השני . יש ויכוח בין חברי הוועדה , 
אם תהיה חברת חדשות , או שכל בעל זכיון יוכל לשדר חדשות באופן עצמאי . 
השרים גד יעקבי ורוני מילוא השיגו ביניהם הסכמה לגבי איוש שני התפקידים הבכירים 
בערוץ השני . פרוף יוסף גרוס מועמד ליו"ר המועצה , ונחמן שי , כיום דובר 
צה"ל , למנכ"ל . יש התעניינות רבה בקרב אנשי מקצוע בתפקיד מנהל חברת החדשות . 
