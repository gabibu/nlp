מנכ"ל משרד הבריאות , ד"ר משה משיח , הורה למרכזים הרפואיים בהם מצוי בנק 
הזרע , לא להשמיד תרומת זרע של גבר נשוי שנפטר , ולאפשר לאלמנתו לעשות 
שימוש בזרע לצורכי הפרייה חוץ גופית , במידה ותביע משאלה להליך כזה . הצורך 
בהסדרת הנושא בהוראת המנכ"ל , נבע מהעובדה כי לאחרונה הוגשו שלוש בקשות 
של נשים למשרד , לאפשר שימוש בזרע . מאחר ולא היו הוראות ברורות בנושא , 
סירבו בבנקי הזרע להיענות לבקשתן . ד"ר משיח הבהיר כי אם הגבר לא השאיר 
צוואה בנושא ניצול הזרע , יינתן שימוש בזרע אך ורק לאלמנתו . 
