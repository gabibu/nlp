% 04 מן הקיבוצים לא יהיו קיימים עוד חמש שנים . הייתי רוצה שלא יהיו אלה 
הקיבוצים המרוחקים , שראוי שיקבלו סיוע . לא אכפת לי , שחלק גדול מן הקיבוצים 
במרכז הארץ , יעברו מן העולם " אמר אתמול ח"ך דן תיכון ( ליכוד ) , 
ברב - שיח הראשון בסדרת הדיונים " הקיבוץ , זרם אלטרנטיווי " , שהתקיים 
בצוותא תל - אביב . הדיון הראשון הוקדש לנושא " הקיבוץ בסדר העדיפויות הלאומי " . 
ח"ך חיים אורון ( מפ"ם ) הסכים להערכתו של תיכון , אך טען כי התהליך 
לא יתרחש על - פי החלוקה הרצויה לתיכון , אלא על - פי המודל של התמוטטות 
המושבים . " שם לא קרסו כפר ויתקין וכפר ורבורג , אלא אביב ודובב " , 
אמר אורון . מרטין בן מורה , איש הסברה בקיבוץ הארצי , הגדיר את יעדה של 
סדרת הדיונים כ"מאמץ להחזיר עצמנו למרכז המפה הישראלית , להיפתח ולהיחשף 
לשאלות המרכזיות בחברה " . על אף היעד והנושא , הוקדש הדיון ברובו לעימות 
פוליטי בין תיכון לאורון . תיכון הוסיף וטען כי משק העובדים לא קרס בגלל 
הבנקים , אלא משום שאידיאולוגיה שלמה לא השתנתה ולא התאימה עצמה . על כן , 
הסיוע הממשלתי , המשניא את הקיבוץ על הציבור , לא יפתור בעצם דבר . לעומתו 
טען אורון , כי " המשבר העיקרי של התנועה הקיבוצית אינו כלכלי , אלא אידיאולוגי " . 
לדעתו , אין הקיבוץ מצוי בסדר העדיפויות הלאומי , משום שאין כלל סדר עדיפויות 
לאומי . בתשובה לטיעוניו של תיכון , השיב אורון , כי בלא ערבות הדדית 
התנועה הקיבוצית תחדל להתקיים . לדעתו , על - פי כללי הכלכלה החופשית , 
שלהם מטיף תיכון , גם באר - שבע חייבת להיסגר . הדיונים החד - חודשיים 
יעסקו בעתיד בעלייה , במצבו של הקיבוץ כגוסס או מתחדש , ובשאלה האם הסוציאליזם 
רלוונטי היום . 
