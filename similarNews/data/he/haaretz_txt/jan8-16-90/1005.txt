יריות נורו מגבול ירדן לעבר מטע מנגו של קיבוץ גרופית בערבה . חברי הקיבוץ 
שעבדו במטע זיהו דמות בבגדים כהים וירו לעברה . הדמות החשודה נמלטה וחברי 
הקיבוץ לא נפגעו . בהודעת דובר צה"ל על התקרית נמסר כי מבדיקה ראשונית עולה 
שמדובר בצייד ששהה באזור . היריות , העריך , לא היו מכוונות נגד חברי 
הקיבוץ . התקרית בערבה אירעה אתמול בשעה 00 . 9 בבוקר . שני חברי קיבוץ 
גרופית , חיים כהן ויואב צברי , יצאו לעבודה במטעי המנגו של הקיבוץ . צברי 
שמע יריות וראה אדם לבוש שחורים יורה לעברו מכיוון ירדן . צברי תפס מחסה , 
אך האדם המשיך לירות לעברו . צברי שלף את האקדח השייך לו , וירה כמה יריות 
לעבר האיש בשחור . הוא לא פגע בו , אך הבחין כי האיש בורח לשטח הירדני . 
דקות אחדות לאחר התקרית הגיעו למקום כוחות צה"ל . הם סרקו את האזור , אך 
לא מצאו עקבות של חדירה לשטח ישראל . למקום הגיעו קצינים מהאוגדה וסגן מפקד 
החטיבה , שתיחקר את החיילים בשטח ואת חברי הקיבוץ שנכחו במקום האירוע וקבע 
כי מדובר בצייד . חבר גרופית , חיים כהן , הביע תמיהה על קביעת צה"ל כי 
מדובר בציד ולא בירי למטרת פיגוע . לדבריו , באזור אין חיות או בעלי כנף 
היכולים לשמש מטרות לציד והערכת צה"ל חפוזה . כהן , שהיה אחד משני חברי 
הקיבוץ שנכחו בתקרית , סבור כי " מדובר בחייל ירדני או במחבל " . מקורות 
צבאיים בכירים בפיקוד הדרום מסרו אמש ל"הארץ " כי לא ברור באורח סופי כי 
אכן מדובר בצייד . " אין לנו נתונים לגבי האיש היורה " , אמרו , " ולכן 
אין באפשרותנו לומר בוודאות כי אין מדובר בחייל ירדני או במחבל " . ישראל 
העבירה דיווח על התקרית בדרגים המקובלים לשלטונות הירדניים . לאורך הגבול 
בערבה תוגברו אתמול כוחות צה"ל ונערכו סיורים מתוגברים לאורך הגבול . בשנת 
98 היו שתי תקריות חמורות בגבול ישראל - ירדן באזור הערבה . בתקרית הראשונה 
חדרו מחבלים לישראל סמוך למושב חצבה , תקפו סיור של צה"ל , הרגו את מפקד 
הסיור , סמ"ר אורן ליאור , וברחו חזרה לירדן . המחבלים , מארגונו של אבו 
מוסא , נתפסו על ידי הירדנים . בתקרית השנייה חדר חייל ירדני למטע קיבוץ 
לוטן בערבה . הירדני תפס חיילת כבת ערובה וחוסל כעבור כמה שעות ע"י כוח 
צה"ל . בעקבות התקרית במטע לוטן , קיבלו חברי הקיבוצים באזור הערבה הוראה 
מצה"ל לרדת לעבודה במטעים השוכנים על קו הגבול כשהם חמושים בנשק אישי , 
ומצויידים במכשירי קשר . 
