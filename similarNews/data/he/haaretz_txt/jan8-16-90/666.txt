ישראל החזירה לפני מספר ימים את שגרירה בפנמה , רודי בן אליעזר , למקום 
כהונתו והודיע על כך למשרד החוץ בוואשינגטון . משרד החוץ הורה לפני מספר 
חודשים לשגריר לצאת מפנמה במחאה על הצעדים שנקט השליט לשעבר מנואל נורייגה 
נגד האישים שנבחרו כחוק בבחירות שהתקיימו במדינה זו . מאז שוהה השגריר בניו 
יורק שם צורף למשלחת ישראל לאו"ם . השגרירות הופעלה באותה תקופה על ידי 
דיפלומט בדרג של מיופה כח . ארה"ב קיבלה בברכה את צעדה זה של ישראל שלווה 
בצעדים דומים מצד מדינות דמוקרטיות אחרות שנקטו צעדי מחאה נגד משטרו של נורייגה . 
בעל הטור בעתון ניו יורק טיימס , ויליאם ספאייר , הידוע באהדתו הרבה לישראל 
מתח אתמול ביקורת יוצאת דופן בחריפותה נגד מייק הררי וקרא לישראל להוקיע 
אותו . 
