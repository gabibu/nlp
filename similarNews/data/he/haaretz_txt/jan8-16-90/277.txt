חשד לרשלנות של סוהר בבית המעצר המרכזי של שב"ס " ניצן " ברמלה , עולה 
לנוכח טענותיהם של אסירים ועצירים , בקשר למותו של העציר שלמה יחיאל , 
בן 55 , שמת אתמול בבוקר לאחר שהתלונן כי הוא חש ברע . לדבריהם של עצירים 
באגף ד בבית המעצר בו היה כלוא העציר , הוא התלונן במשך שעתיים שהוא חש 
ברע וביקש שהסוהר התורן יוציא אותו מהתא לקבלת טיפול רפואי , אך הסוהר סירב 
ומצבו של העציר הלך והחמיר . אחד האסירים באגף ( השם שמור במערכת ) שלדבריו 
היה עד ראיה להתרחשות , סיפר לסופר " הארץ " : " שלמה יחיאל , שהיה ידוע 
שהוא חולה לב וסובל מאסטמה , התעורר בשעה 03 . 4 בבוקר והתלונן שהוא מרגיש 
רע וקשה לו לנשום . הוא נעמד ליד החלון וניסה לנשום אוויר טרי . זה לא 
עזר ואז הוא קרא לסוהר וביקש ממנו שיוציא אותו מהתא וידאג לו לטיפול רפואי . 
הסוהר אמר לו שאי אפשר ושעליו לחכות לספירת הבוקר . המצב של יחיאל הלך 
ונעשה גרוע יותר וכל האסירים שהיו בתא התחילו לצעוק לסוהר שיביא חובש ושיפתח 
את התא . אבל הסוהר לא הסכים . רק ב03 . 6 בערך , כשבאו הסוהרים לספירת 
הבוקר , לקחו את יחיאל מהתא . במשמרת בלילה היה רק סוהר אחד , שהוא חדש 
והוא לא ידע כנראה מה לעשות " . עוד טען האסיר כי כבר לפני כשבועיים , היה 
מקרה בו הוא עצמו ושלמה יחיאל חשו ברע באמצע הלילה . הם ביקשו שתוגש להם 
עזרה רפואית וצעקו במשך כשעתיים לעזרה , אבל הסוהרים באגף אמרו כי אסור 
לפתוח את התא בלילה ועליהם לחכות עד הבוקר . לדבריו בפעם ההיא , שלמה יחיאל 
שכב מתפתל מכאבים והתחנן לעזרה אבל איש לא פתח את הדלת . לדברי אסירים באגף 
ד , הוחזק שלמה יחיאל , שהיה ידוע כי הוא סובל מבעיות רפואיות קשות , 
בתא מס 1 באגף הנמצא קרוב לנקודה בה שוהה הסוהר האחראי . שלמה יחיאל , תושב 
חולון , היה עצור מאז חודש אוגוסט בשנה שעברה , לאחר שהואשם ברצח אשתו . 
דוברת שרות בתי - הסוהר , שולי מאירי , אמרה בתגובה כי בדיקה ראשונית 
מעלה כי בעת ספירת הבוקר , לאחר השעה 00 . 6 , התלונן העציר שחש ברע . 
הוא נלקח כשהוא הולך בכוחות עצמו למרפאה של הכלא שם קיבל טיפול תרופתי מהחובש , 
בהנחיית רופא שעימו היה החובש בקשר טלפוני . בשעה 05 . 6 בבוקר , הועבר 
העציר לבית - חולים באמבולנס שהועזק לכלא . הוא קיבל טיפול רפואי תוך כדי 
נסיעה באמבולנס ומותו נקבע בחדר המיון של בית - החולים . הדוברת ציינה כי 
לפי הנוהלים הקבועים , מונתה ועדת חקירה , לבדיקת נסיבות האירוע . אם 
הוועדה תמצא שהיתה רשלנות מצד מישהו מאנשי הסגל , יינקטו נגדו הצעדים המחייבים . 
הדוברת ציינה עוד כי מאחר שגם לידי מפקד גוש מרכז של שב"ס , תת - גונדר 
יוסף פולק , הגיעו כבר טענות בקשר לנסיבות מותו של העציר , הוא זימן אליו 
להיום , את ועדת הבדיקה כדי להעביר לידיה את כל המידע בנושא . 
