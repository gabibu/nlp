אחרי שני ראיונות ראויים לצפייה והאזנה , בישר רם עברון על הופעתן של שתי 
אמניות - בימה , גבריאלה לב ועליזה עליון - ישראלי , המעלות בימים אלה 
הצגה ושמה " מיטה ומיתות " . פתחה לב בהסבר מפורט של תולדותיה והשקפות - 
עולמה כאמנית . אחרי שהקשבתי זמן - מה למלל , עייפתי והתחלתי לשוטט בין 
תחנות אחרות באזור . לא מצאתי דבר ראוי לצפייה , חזרתי ל"זה הזמן " . הגברת 
עדיין דיברה . נטשתי שוב בתקווה לחזור עם תחילת חדשות הלילה . כעבור דקות 
לא - מעטות , בשובי לערוץ הראשון , נדהמתי למראה המתחולל שם : שתי הגברות 
התפלשו על הרצפה , פולטות כאחוזות - היסטריה מלים וקטעי משפטים לא - ברורים , 
האחת מזה קמח על חברתה , השנייה לשה בצק ומנסה ללא - הצלחה לקלוע חלה , 
וחוזרת כאחוזת - דיבוק על דברי האחרת . המראה היה מוזר ומסקרן , אבל אני 
תוהה אם היה מוצדק להקדיש לבשורה המילולית והחזותית של שתי הגברות כשליש 
התוכנית ( נדמה לי שאף יותר ) , אם בכלל . בזמן האחרון יש ירידת מתח 
ופה ושם גם ירידת רמה באיכות הראיונות ב"זה הזמן " . גם ראיונות ראויים לצפייה 
מתארכים לעתים מעבר לדרוש . האם חייבת תוכנית ראיונות להימשך 05 דקות ? 
מה רע ב0353 דקות , שיאלצו את המפיקים להיות בררנים יותר ואת המראיין 
לקצר בשאלות ובתשובות ? אני בטוח שצופים רבים מאוד יברכו על התוצאה הקדמת 
" הצגת חצות " ב02 דקות . מפמכתבת , 2 , 1 , 31שביום ג השבוע צפיתי בפרק 
השני של סדרת הטלוויזיה הבריטית " אחרי המלחמה " . לא ראיתי את הפרק הראשון 
ואיני יודע דבר על הסדרה ממקורות אחרים . לא אסתכן עדיין בהמלצה לשנות תוכניות 
ולהישאר בבית כדי לראות סדרה זו ( עשרה פרקים בסך הכל ) . אבל אם נשארים 
ממילא בבית , כדאי לראות מה מתרחש שם . פה ושם היו פזורים בפרק שראיתי 
סימנים מבטיחים . על התקופה השנים הראשונות אחרי מלחמת - העולם השנייה 
באנגליה וגרמניה לא ראינו עד כה הרבה במרקע . בעלילה משולבות השאלה היהודית , 
הציונות וארץ - ישראל . יש דמויות אחדות מעניינות , יהודים וגויים . 
הצביעות הבריטית נחשפת בחריפות שרק בריטים מסוגלים לה ; והכל מוגש בנימת 
איפוק בריטי מסורתי . דבר אחד בטוח : מי שביזבז עד כה 05 דקות בשבוע על 
" שלושים ומשהו " יכול לנטוש בשקט את הקיטש ההוא לטובת הסדרה הזאת . מפמכתב , 
3 , 3 , 57שאין קושי להבין את חברי - הכנסת הנמנים על שדולת הרווחה , המנצלים 
כל הזדמנות כדי לתבוע מהממשלה לחלק כספים והטבות לציבור הרחב , במסווה של 
סיוע לשכבות המצוקה , תושבי שכונות ועיירות הפיתוח , משפחות מרובות ילדים 
וכו . אחרי ככלות הכל , הם עומדים מדי כמה שנים לבחירות , וחשוב שייחרתו 
בתודעת הציבור כולו ( לא רק זה שמתחת לקו העוני ) כמי ששוקדים ללא - ליאות 
על טובתו . ללא דיווח על מעשיהם הטובים , הרי זה כאילו לא עשו דבר . השבוע 
זכו הטובים והמיטיבים בחשיפה טלוויזיונית נרחבת ביותר מהזדמנות אחת . במסגרת 
מהדורת " מבט " של יום ב , דיווח עודד שחר על ישיבת ועדת העבודה והרווחה 
של הכנסת . שר האוצר שמעון פרס עמד שם באומץ מול נחשול פופוליסטי , שחברו 
בו חברי סיעתו לחברי סיעת הליכוד וסיעות האופוזיציה במתקפה רבתי על תקציב 
המדינה . אחד העניינימתח31פשנדונו היתה תוכנית האוצר ביחס לקצבות הזיקנה . 
שחר צילם ( או הוציא מהארכיון ? ) תמונות קיבוציות מעוררות רחמים של קשישים 
יושבים באפס מעשה , מהם בוהים בחלל , מהם מביטים במצלמה כלא יודעים מה 
נעשה סביבם . זה היה הרקע להסבריו על כוונות האוצר לטפל בקצבות הזיקנה . 
כל צופה בעל לב רגיש היה יכול רק להתפוצץ מזעם לנוכח כוונותיו הזדוניות 
של האוצר לפגוע במעט שיש לקשישים אלה . אבל תוכנית האוצר , למיטב ידיעתי , 
אינה לפגוע בקצבות הזיקנה בכללותן , אלא להטיל מס על הקצבות של קשישים 
שיש להם הכנסה ממקורות אחרים בסכום העולה על 005 , 3 שקל בחודש . אני משוכנע , 
שאיש מהקשישים המסכנים שהראה שחר , אינו נהנה מהכנסה של 005 , 3 שקל לחודש 
ממקורות אחרים . קשישים כאלה אינם מצטלמים בתמונות קיבוציות , עגמומיות , 
במועדוני - קשישים שכונתיים . כתבי הטלוויזיה אינם עומדים כידוע לבחירה , 
ואין להם צורך לצבור נקודות - זכות בתודעת הציבור . מדוע הם מכינים לעתים 
כתבות במתכונת ששושנה ארבלי - אלמוזלינו ויעקב שמאי היו חותמים עליהן בשתי 
ידיים ? כנראה גם בעיתונות , הדרך לפופולריות עוברת במחנה הפופוליסטי . 
