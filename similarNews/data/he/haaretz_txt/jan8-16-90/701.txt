אחד מראשי המערכת הבנקאית טען השבוע כי משבר כור נקלע לדרך ללא - מוצא , 
בעקבות פרסום הידיעה על המגעים למכירת השליטה בקונצרן לחברת שמרוק האמריקאית . 
" כל עוד המגעים עם שמרוק נוהלו בחשאי , היה סיכוי לסגור עסקה בשקט וללא 
מעורבות הפוליטיקאים " , הסביר אותו בנקאי . " מרגע שהמגעים יצאו לאור , 
קטן מאוד הסיכוי לבצע את העסקה " , הוסיף בצער . העיכובים אכן פוגעים בראש 
ובראשונה בקונצרן עצמו . אך מי שמשלם את החשבון האמיתי , הם הבנקים . 
תפקידם בחודשים האחרונים , בכל הנוגע למשבר , הוא מרכזי . לזכותם ייאמר 
כי התעקשותם על תוכנית ההבראה , שהגישו ראשי כור לפני כחודש , הביאה את 
כור לרגע האמת . הבנקאים החליטו לא לשחק את הראש הקטן ולא לקבל את תוכנית 
ההבראה של כור כמו שהיא . הם לא התפתו לקבל את הפתרון הזמני הקל ולמסור 
ליורשיהם לעתיד את הפתרון לבעיית כור , שהשאירו להם קודמיהם בתפקיד . גם 
משום כך , במשך כל המשבר , לא התייחסו פקידי האוצר אל הבנקאים כמי שמונחים 
בכיסם , אלא התייחסו בכובד ראש לא - אופייני לדבריהם . על רקע מעורבותם 
הרבה של הבנקאים במשבר כור , הם חדלו למעשה לנהוג כ"בנקאים טהורים " , העוסקים 
אך ורק במרווחי ריבית ובבעיות נזילות . המשבר הפך חלק מהם לאנשי - עסקים 
של ממש : נסיעות לחו"ל לגיוס משקיעים , אישורים ספציפיים על עסקות למימוש 
נכסים ומגעים עם האוצר . משה זנבר , יו"ר בנק לאומי , היה החלוץ : כבר 
בתחילת 9891 הציע לרכוש את תדיראן ( לפני שהמלאי מת ) לפי הערכת שוי של 
022 מיליון דולר . למזלו של זנבר , בני גאון , מנכ"ל כור , לא איפשר 
את ביצוע העסקה ומנע מהבנקים הסתבכות נוספת . הרוכשים - בכוח של כור עולים 
לרגל לא אל חברת העובדים , בעלת השליטה בחברה , אלא אל משה זנבר , יו"ר 
דירקטוריון בל"ל . ומה הפלא , הרי חברת העובדים חדלה למעשה בשבועות האחרונים 
למלא תפקיד פעיל בעניין מכירת הקונצרן . עוסקים בכך מטעמה הפרוף איתן ששינסקי 
ועמירם סיון , יו"ר הנהלת בנק הפועלים , הנושה הגדול ביותר בקונצרן . קפמאבינמצבת 
החובות של כור עומדת כיום על 2 . 1 מיליארד דולר . חלקם של הבנקים הישראליים 
מסך זה הוא 058 מיליון דולר , ובסכום זה כוללים גם איגרות - חוב שהונפקו 
בארץ . בעל - החוב העיקרי של כור בארץ הוא בנק הפועלים . כור חייב לו כ053 
מיליון דולר . יתרת החוב של כור , בסך 053 מיליון דולר , היא לבנקים הזרים 
( בעיקר בנקרס טראסט ) . בחוב כלולים גם 501 מיליון דולר איגרות - חוב 
שהונפקו בארה"ב . הריבית בלבד על חוב זה עומדת על כ021 מיליון דולר לשנה . 
ריבית זו אוכלת את כל הרווח התפעולי של הקונצרן , וכדי שכור תוכל לעמוד 
בטווח הארוך בהחזר חובותיה לבנקים , יש לצמצם חוב זה במחצית . הבנקים הישראלים 
נדרשים לפי - שעה לשלם את המחיר הגבוה ביותר מחיקת סכום כולל של 053 מיליון 
דולר מחוב זה . מחיקת סכום כה גבוה בבת - אחת עלולה להשפיע לרעה , במיוחד 
על בנק הפועלים . הבנקים הזרים עומדים מנגד ומחכים שממשלת ישראל , באמצעות 
משרד האוצר , תוציא להם את הערמונים מהאש . הצעותיהם לסיוע הסתכמו לפי - 
שעה בהפחתה של חצי אחוז בריבית על ההלוואות שלקח כור . אלה מאמינים כי ממשלת 
ישראל לא תעמוד מנגד ותפגע בבנקים הזרים . להערכתם , פעולה כזאת עלולה 
להזיק בעתיד לממשלת ישראל . לעומת זאת , לנוכח הערכת הבנקים הזרים כי הממשלה 
לא תנטוש את כור , הם לא טרחו בעבר לדרוש ביטחונות ממשיים , כאשר העמידו 
לכור אשראי בשפע . לפני הבנקים הישראליים עומדות כיום שתי אפשרויות : האחת , 
להרים ידים בייאוש ולפנות אל בית - המשפט בתביעה לפרק את כור . האחרת , 
לנסות להמשיך ולהפעיל את כור כעסק חי . בכל המגעים שנוהלו בחודשים האחרונים , 
האפשרות לפירוק הקונצרן לא נבחנה כמעט בחינה מעשית . מנכ"ל כור , בני גאון , 
הילך אימים על הבנקים וטען כי פירוק כור עלול לחולל תגובת - שרשרת שתמשוך 
אל התהום גם את החברות הטובות בקונצרן . הסיבה לכך היא המערכת הענפה של 
ערבויות הדדיות בין חברות הקונצרן . למרבה ההפתעה , לבנקים לא היה שום 
מידע על ערבויות הדדיות אלו . הפרוף אוריאל פרוקציה , שבדק סוגיה זו מטעם 
הבנקים , הגיע למסקנה כי אין זה ודאי כלל כי פירוק הקונצרן יפגע גם בחברות 
הטובות . לא ברור מה עשו הבנקים במסקנות הפרוף פרוקציה , אך ברור כי בשלב 
מסוים ירדו , למרבה התמיהה , מהבדיקה בדבר הכדאיות של פעולת הפירוק מבחינתם . 
יתכן שעמדתו הנחרצת של עמירם סיון , יו"ר הנהלת בנק הפועלים , נגד הפירוק , 
היא שגרמה זאת . גם יתכן שחששו של שר האוצר שמעון פרס מגל מפוטרים נוסף 
בעקבות הפירוק , עשה את שלו . קפמאבינהבנקים השלימו כנראה עם האפשרות שכור 
לא תפורק והחלו לבדוק את החלופות האחרות . בעיקרון , רואים הבנקים בחיוב 
את כניסתו של משקיע זר לכור . משקיע זר יצליח , להערכת הבנקאים , לבצע 
מה שהבנקים הישראלים ( כבעלים אפשריים של כור ) או כל גורם אחר , לא יצליחו 
להגשים : פעולות התייעלות נרחבות , הקפאת תקנים , פיטורים וקיצוץ בשכר 
ובהוצאות המינהלה . פעילות זו של משקיע זר תגדיל את סיכויי הבנקים לקבל בחזרה 
חלק מההלוואות שהועמדו לרשות כור . ואולם מה שנשאר על הפרק הוא המחיר שיידרשו 
הבנקים לשלם בעד כניסתו של משקיע זר , ובלשון יותר מפורשת : מה היקף המחיקה 
המיידית שיתבקשו לבצע . היקף המחיקה יהיה גדול יותר אם המשקיע הזר ( חברת 
שמרוק ) ירכוש רק % 15 ממניות כור , והיתרה תועבר לידי הבנקים . היקף המחיקה 
יהיה קטן יותר אם המשקיע הזר ( משפחת בלסברג ) ירכוש את מלוא השליטה בכור . 
שאלת המחיקה היא מרכיב חיוני בעיקר לבנק הפועלים . במקרה של הצעת שמרוק , 
יתבקשו הבנקים למחוק כ053 מיליון דולר ולקבל % 94 ממניות כור . בנק הפועלים 
ייאלץ במקרה זה למחוק כמחצית הסכום , וזה יפגע מאוד ברווחיותו השנה . בנק 
הפועלים לא יוכל לקבל את מניות כור , מפני שבמקרה זה הוא יעבור את ההשקעה 
המותרת , בהתאם לתקנות בנק ישראל , בנכסים לא - בנקאיים ( בנק הפועלים 
ניצל כמעט את מכסת ההשקעה המרבית בנכסים לא - בנקאיים , העומדת על % 52 מההון ) 
. שאלת היקף המחיקה תושפע גם משיקולי מס . הבנקים , ששילמו שכר - לימוד 
יקר בקורס לתורת המסים , שלקחו במסגרת משבר הקיבוצים , ייזהרו כפל - כפליים 
שלא לחזור על שגיאות העבר . אם המחיקה לא תוכר כהוצאה כבר לשנת 9891 , 
יקטן התמריץ האמור למשוך אותם לחלופה זו . מצד שני , הצעת שמרוק תותיר בידי 
בנק הפועלים ( או גוף אחר שיפעל באמצעותו ; ובעקיפין , בידי חברת - העובדים ) 
דריסת - רגל בכור . יתכן שדריסת - רגל תתבטא גם באיוש הדירקטוריון של הקונצרן . 
היתרון העיקרי בהצעת משפחת בלסברג הוא שהיקף המחיקה המיידי הנדרש מהבנקים 
קטן בהרבה ( יש אומדים אותו ב002 מיליון דולר ) . יתרון אחר הוא שהבעלות 
המלאה של משפחת בלסברג בכור תאפשר לה להוציא לפועל את ההתייעלות הנדרשת , 
בדרך מהירה ואלגנטית . בלסברג הגיש אתמול לבנקים את הצעת הרכישה של כור . 
חברת שמרוק כבר הגישה . עיכוב בבחינת ההצעות וקבלת ההחלטות , יביא לנפילת 
הקובייה של כור . 
