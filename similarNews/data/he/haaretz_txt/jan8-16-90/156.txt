ארבעה רעולי פנים השתלטו אתמול על אוטובוס של חברת דן והציתו אותו . החולייה 
השתלטה על האוטובוס , שהסיע פועלים מהגדה , כאשר עצר בתחנת איסוף סמוך 
לכפר איבטן , הממוקם על הקו הירוק , חמישה ק"ם צפונית לטול - כרם . המשטרה 
מעריכה כי מדובר באחת משתי חוליות הפועלות באזור זה תקופה ארוכה . לפני 
כעשרה ימים הוצת באופן דומה אוטובוס של אגד שנסע בכביש גנין - מגידו . המשטרה 
טענה אז כי תפיסתם של המבצעים היא עניין של זמן . האוטובוס , נהוג בידי 
נטור מוחמד מהכפר קלנסווא , יצא אתמול , כמנהגו , בשעה 00 : 5 לפנות בוקר 
מנפת טול - כרם לעבר אזור הרצליה . בדרכו אסף פועלים מהגדה . אחת מתחנותיו 
היא תחנת האיסוף בפאתי הכפר איבטן , הנמצא על הקו הירוק . לתחנה מגיעים 
מדי בוקר פועלים מהכפרים זייתה , עטיל , וכפרים נוספים הנמצאים מעברו השני 
של הקו הירוק , במרחק מאות מטרים בלבד . כשעצר בתחנה באיבטן , הגיחו ארבעה 
אנשים רעולי פנים , שניים מהם , על - פי העדויות , עלו לתוך האוטובוס . 
שניים נשארו למטה . אחד מהשניים שנכנסו היה מצויד בגרזן , האחר בסכין . 
באיומי הגרזן , שהונח על צווארו של נהג האוטובוס , הורו אנשי החולייה 
לנהג ולנוסעים לרדת . מיד לאחר מכן , שפכו בתוך האוטובוס דלק , והציתו 
אותו . האוטובוס נשרף כליל . " זה לא נעים כששמים לך גרזן על הצוואר , 
גם לא נעים לראות את אוטובוס , שלפני רגע הסעת בו אנשים , ואחר - כך הוא 
הפך ללפיד אש " , אמר אתמול הנהג נטור מוחמד . מיד לאחר המקרה נסו אנשי 
החולייה מעבר לצדו השני של הקו הירוק , והמשטרה , שהוזעקה למקום , פתחה 
בחקירה . החקירה , שבה משתתפים גם אנשי זרועות הביטחון וצה"ל , נתקלה בקשיים 
לאתר את עקבות אנשי החולייה , מאחר שהגשם שירד באזור טישטש חלק מהעקבות . 
החשודים שעצרה משטרת מרחב השרון שוחררו עד שעות הערב . מפקד מרחב השרון 
במשטרה אמר אתמול , כי נבדק הקשר בין המקרה לבין המקרים האחרים שאירעו באזור . 
לדבריו , על - פי שיטת הביצוע הזהה , ניתן להניח כי מדובר בחולייה הפועלת 
באזור זה זמן רב . בדן אמרו אתמול כי האוטובוס שהוצת היה כמעט חדש , וכי 
מחירו של אוטובוס חדש מסתכם בכ003 אלף דולר . באדי יאסין , יו"ר המועצה 
המקומית זמר , שבתחומה אירע הפיגוע , מיהר אתמול לגנות את המקרה . " אין 
לנו קשר עם המבצעים של הפיגוע , אנחנו מתנגדים לשיטות כאלה בצד הזה של הקו 
הירוק " , אמר ראש המועצה . יאסין סיפר כי מזה כשבועיים נוהגים אלמונים לחסום 
את הכניסה לכפר איבטן באבנים . הוא אף ביקש מהמשטרה כי תפעל בנדון , אולם , 
לדבריו , דבר לא נעשה עד כה . תגובת מפקד המרחב היתה כי אמנם הונחו במקום 
כמה מחסומים , אך העניין טופל . מוקדם יותר אתמול השליכו אלמונים שני בקבוקי 
תבערה על תושב הכפר טייבה . בעקבות המקרה , פתחה המשטרה בחקירה . עדיין 
לא נעצר איש . 
