שני דיסקים יפים הגיעו לידי : ה"סטאבאט מאטר " לרוסיני , שתחילתו בהונאה 
וסופו שעלה על דרך הישר , וה"גלוריה " של פרנסיס פלנק , שלידתו בגניבה 
וכזאת נשארה . אלא שמלאכת הגניבה הצליחה יפה , ויצירת - הטלאים מקסימה . 
ללמדך , שמלחין יכול לחטוא בהונאה ולהצליח . ל"סטאבאט מאטר " של רוסיני 
שלושה ביצועים יפים . אחד בניצוחו של גוליני ( דויטשה גרמופון ) , אחד 
בניצוחו של ריקרדו מוטי ( אי - אם - איי ) , והקלטה שלישית , ישנה , 
בניצוחו של אישטוואן קרטש ( דקה ) . שני הראשונים דיגיטליים , ומשתתפים 
בהם זמרים מן המפורסמים ביותר ( קטיה ריצארלי ולוציה ולנטיני - טראני עם 
גוליני , קתרין מאלפיטנו ואגנס בלטסה עם מוטי , לוצאנו פאבארוטי עם קרטש ) 
, אבל לכל אחד מהם חסרונות משלו . גוליני נשמע קצת חלש , מוטי דרמאטי 
אך מחוספס , בעיקר בנגינת התזמורת . עתה בא ריצרד היקוקס ( דיסק " צאנדוס " 
מאנגליה , 0878 ) שהיה לו באחרונה ביצוע מצוין לאורטוריה " אליהו " של 
מנדלסון , ומגיש את ה"סטאבאט מאטר " בגרסה הכובשת בפשטותה וביופיה . ביצוע 
של אנסמבל מלוכד , בלא התבלטות כוכב זה או אחר . המוסיקה זורמת , והסולנים 
משתלבים בטבעיות מרבית . היקוקס , המתמחה במוסיקה קולית ( ניצח גם בקונצרטים 
של " קול ישראל " בירושלים ) , מנצח על המקהלה הסימפונית הלונדונית ועל 
הסינפונייטה של לונדון . הסולנים צעירים יחסית ומוצאם בוויילס : הלן פילד 
( סופרן ) , דלה גונס ( מצו ) , ארתור דייוויס ( טנור ) ורודריק 
ארל ( באס ) . רוברט שו בארה"ב ומנצחים צעירים באנגליה כבר הוכיחו , 
שעם זמרים פחות ידועים אפשר להפיק ביצועי מופת . איכות ההקלטה , בכנסייה 
בלונדון , משובחת במיוחד . ה"סטאבאט מאטר " של רוסיני יותר אופראי מהרקוויאם 
של ורדי . האריה של הטנור נכללת ברסיטלים של הטנורים הגדולים . היצירה 
מתארת את עמידתה של מריה ליד הצלב , לאחר שישו בנה נצלב . רוסיני מחייך , 
משום מה , גם במעמד הזה . הוא הוזמן ב1381 בידי דון פרנסיסקו פרננדז לכתוב 
" סטאבאט מאטר " , ותחילה סירב , מתוך כבוד ל"סטאבאט " של פרגוזלי . 
אחר כך נעתר להפצרות והחל לכתוב , ובעיצומה של הכתיבה התנה את השלמת היצירה 
בכך שהפרטיטורה המקורית לא תפורסם לעולם . האציל הסכים , ולא טרח לברר 
את סיבת התנאי . הסיבה היתה , שרוסיני התכוון לכתוב את היצירה כמובטח , 
אך לאחר שכתב ששה מתוך שנים - עשר הפרקים המתוכננים , לקה בהתקף קשה של 
לומבגו . מאחר שלא היה יכול להמשיך , גייס לעזרתו את ידידו גובאני טדוליני , 
וביקשו שילחין , בחשאי , את מחציתה השנייה של היצירה . טדוליני נענה , 
וכך הושמעה היצירה בפומבי כיצירתו של רוסיני . כעבור שש שנים הלך מזמין 
היצירה לעולמו . מו"ל פאריסאי ביקש להוציא את כתב - היד לאור . רוסיני , 
שחשש שהתרמית תתגלה , פנה לבית - המשפט בדרישה למנוע את מכירת כתב - היד , 
בגלל התנאי המקורי . לאחר התדיינות ממושכת זכה במשפט ואז , באמתלה שברצונו 
לתקן את היצירה ולשפרה , גרע ממנה את ששת הפרקים שכתב ידידו והוסיף לששת 
הפרקים המקוריים ארבעה פרקים חדשים . זה הנוסח המושמע מאז . בדיסק אחר שהגיע 
לידי , " גלוריה " ו"סטאבאט מאטר " , של המלחין הצרפתי בן המאה ה02 , 
פרנסיס פולנק פולנק לא הונה את המזמין , אך גנב מלוא חופניים ממלחינים 
אחרים . " סטאבאט מאטר " שלו היא יצירה פחות מעניינת ופחות יפה מ"גלוריה " . 
אפשר לפטור את ה"גלוריה " כיצירת - טלאים . המאזין המיומן יבחין בהשפעות 
בוטות של מוצרט , ברהמס , ורדי , ראוול , סטרווינסקי ופרוקופייב . פולנק 
נטל מכל הבא ליד , וכמו רוסיני ביצירותיו הדתיות לא נהג בקדושה בכובד ראש 
מופרז . אחד ממבקריו כתב , שפולנק ב"גלוריה " מצטייר כאחד המציג אצבע - 
משולשת . פולנק עצמו קבע : " בכותבי יצירה זאת עלו במוחי הפרסקות של גוצולי , 
שנראים בהם מלאכים המשרבבים את לשונם , וגם תמונת נזירים בנדיקטינים חמורי - 
סבר שראיתי יום אחד משחקים בכדורגל " . זאת יצירה קולית שרב בה היופי , 
והיא כוללת ד"ש - עם - שיר ממלחינים אחרים . כלולות בה גם אריות יפות לסופרן 
לירי . ביצוע ה"גלוריה " קם או נופל במידה רבה על פי איכות זמרתה של הסולנית . 
בדיסק החדש של אי - אם - איי ( הקלטה דיגיטלית , 158947 ) הזמרת היא 
ברברה הנדריקס , הסופרן השחומה שלקולה הלירי צלילות שקופה ורכות קטיפתית . 
זורז פרטר , מומחה ותיק לרפרטואר הקולי הצרפתי , מנצח על המקהלה של הרדיו 
הצרפתי ועל התזמורת הלאומית של צרפת . המוסיקה זורמת בטבעיות ומוקלטת מצוין , 
ומעל כולם מתעלה קולה הרך של הנדריקס . בדיסק מוזל של סי - בי - אס ( 01744 ) 
יש ביצוע יפה של ה " גלוריה " , בניצוחו של לנארד ברנשטיין , בהקלטה אנלוגית 
משנת 6791 , עם הפילהרמונית של ניו יורק , מקהלת " וסטמינסטר " מניו 
יורק , והסופרן האמריקאית גודית בלגן , במיטבה . למי שאינו עומד על כך 
שההקלטה תהיה דיגיטלית - במקור , הדיסק הזה יותר אטרקטיווי מן החדש , כי 
ברנשטיין מנצח בו גם על הביצוע היפה מכולם לסימפוניית תהילים של סטרווינסקי , 
עם מקהלת פסטיבל באך האנגלית והתזמורת הסימפונית הלונדונית . ועוד הוסיפו 
המפיקים את מזמורי ציצסטר של ברנשטיין , בניצוחו , עם הפילהרמונית של ניו - 
יורק וזמר - האלט גון בוגרט , בביצוע מצוין . 76 דקות מוסיקה קולית של 
המאה העשרים , באיכות צליל טובה . ההקלטה האנלוגית הועברה למסטר דיגיטלי . 
קפמאפרקב"מצעד העשור " של הערוץ השני בטלוויזיה ובגלי - צה"ל זכה סטינג 
בתואר זמר העשור . סטינג מופיע גם בדיסק " סיפורו של חייל " , מאת סטרווינסקי , 
שהוא הביצוע היפה ביותר של " הסיפור " , בשפה האנגלית . חברת " פאנגיאה " , 
המתמחה בהקלטות פוף , הקליטה את סיפור החייל עם ואנסה רדגרייב ואיאן מאקלן . 
רדגרייב בתפקיד השטן ( בשום מקום לא נקבע מדעית שהשטן הוא גבר ) ) היא 
סרקסטית , עם הרבה הומור וגם חיקויי מבטאים זרים ולא מעט ממזריות . איאן 
מאקלן הוא הקריין , נפלא בקשת ההבעות הרחבה שלו . סטינג הוא החייל , ומדבר 
כחייל . קנת נאגאנו , מנצח אנגלי צעיר שכוכבו עולה בשנים האחרונות , מנצח 
על שבעה נגנים בכלי נשיפה וכלי הקשה מהסינפונייטה של לונדון . הם משתלבים 
בביצוע הווירטואוזי ומוסיפים טעם משלהם . ביצוע תוסס . מי שימצא את עצמו 
עייף מן המלל הרב , תמיד יוכל לקפוץ , בלחיצת כפתור , אל הקטע המוסיקלי 
הבא . הדיסק ( 840164 ) מיובא לארץ על ידי חברת אן - אם - סי . המשלוח 
הקודם נחטף כמעט כולו . קפמאפרקהתזמורת הפילהרמונית הישראלית ניגנה למנוייה 
את הסימפוניה השנייה של בורודין , בניצוחו של הסיני מוהאי טאנג . הביצוע 
לא היה מלהיב במיוחד , ועשיית המוסיקה של טאנג לקתה בשטחיות . יש הרבה 
יופי ביצירה הזאת , המושמעת לעתים רחוקות למדי . הביצוע המוקלט היפה ביותר 
הוא של יבגני סווטלאנוב , שבא אחרי טאנג לנצח על הפילהרמונית הישראלית . 
סווטלאנוב מנצח על התזמורת הסימפונית הממלכתית של האקדמיה הסובייטית , וההקלטה 
האנלוגית היא משנת 6691 . בדיסק גם המחולות הפולובציים והפואמה הסימפונית 
" בערבות אסיה המרכזית " של בורודין . שלושת הביצועים מצוינים מבחינה 
מוסיקלית , ואת ההקלטה הרוסית בת 32 השנים העבירו למסטר דיגיטלי . הדיסק 
( הרמוניה מונדי צרפת , 287872 ) מיובא לארץ על - ידי חברת אם - סי - 
איי , תל - אביב . 
