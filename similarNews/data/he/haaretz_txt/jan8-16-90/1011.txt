הדו"ח שהגישה אתמול " שלום עכשיו " לשר המשטרה , חיים בר - לב , על פעולות 
המשטרה בהפגנה הגדולה בירושלים לפני כשבועיים , סותר באופן חד - משמעי את 
טענות המשטרה , כפי שהציגו אותן קצינים בכירים ושר משטרה . לכן תובעת התנועה 
כי החקירה תועבר לידי ועדה בראשות שופט , שתחקור את מהלך האירועים במהלך 
המפגן , וכן את היערכות כוחות הביטחון לקראתו . הדו"ח מתבסס על עדויות של 
65 ממשתתפי ההפגנה וביניהם רבים שנפגעו במהלכה . כן צפו ראשי " שלום עכשיו " 
בסרטי וידיאו שצולמו במהלך האירוע על ידי רשתות טלוויזיה זרות , וגבו עדויות 
של צלמים ועיתונאים רבים שסיקרו את ההפגנה . התנועה קובעת , כי בניגוד לטענת 
המשטרה , לא היתה כל פעולה אלימה של מפגינים במהלך האירוע ולא הונף דגל 
פלשתין . בניגוד לדברי בר לב בכנסת , קובע הדוח כי נעשה שימוש מסיווי בירי 
של כדורי גומי לעבר המפגינים , תוך כיוון ישיר אל ראשיהם וגבם . לפחות 
32 עדים קובעים , כי נורו כדורי גומי לעבר המפגינים עצמם ולא בניצב לחומה , 
כי שטען בר לב . עוד עולה מדו"ח שהועבר גם לפרקליטות ולמבקרת המדינה , 
כי המשטרה לא איפשרה דרך מילוט לקהל בעת ההסתערות לפזרו . היא הסתערה ללא 
אבחנה על מפגינים שלווים ולא הסתפקה בפיזורם של גורמים שזיהתה כ"חורגים מתנאי 
הרישיון " . כוחות המשטרה סירבו להגיש סיוע לנפגעים שפנו אליהם . בסיומה 
של התקרית , נראה בסרטי וידיאו כוח משטרה גדול השב מן המשימה בשירת " מי 
ימלל גבורות ישראל " . מהתחקיר עולה לטענת " שלום עכשיו " , כי המשטרה מסרה 
לציבור מידע לא נכון מתחילת המפגן ועד סופו . התנועה תובעת לחקור גם מה 
שהיא מכנה " הפצת דיסאינפורמציה והסתה ללא הוכחות ע"י השר אהוד אולמרט , 
בניסיון להכשיל את המפגן " . ראשי " שלום עכשיו " הודיעו , כי אם לא תוקם 
ועדת חקירה בראשות שופט , בכוונתם לעתור לבג"ץ . 
