אדם הלוקה במחלה פסיכיאטרית קשה והעלול להיות מסוכן לעצמו ולסובבים אותו , 
כלוא מזה שנה וחצי כאסיר מן המניין , בתנאים קשים , בבית המעצר המרכזי 
" ניצן " , של שירות בתי - הסוהר ברמלה . בית - משפט מחוזי הוציא כבר במארס 
שנה שעברה צו המורה לאשפז את האיש לאלתר בבית - חולים לחולי נפש , לאחר 
שקבע שאינו בר שפיטה , עקב מצבו הנפשי . מאז שהוצא צו האשפז על - ידי בית - 
המשפט , עשה שירות בתי הסוהר מאמצים להעביר את האסיר לבית חולים לחולי נפש , 
אך ללא הצלחה . למעשה לא נדון האסיר כלל למאסר ואינו צריך לשבת בכלא . 
דוברת שירות בתי הסוהר , סגן גונדר שולי מאירי , אישרה אתמול את פרטי הפרשה 
ואמרה כי שירות בתי הסוהר אינו מרפה מהטיפול בבעייתו של האסיר , אף כי בבית 
החולים לחולי נפש בבת - ים , אברבנל , שלשם כבר הובא האסיר פעמיים לאישפוז , 
סירבו לקבלו , למרות הצו של בית המשפט . הפרשה המוזרה החלה בעת שעבד - 
אל חי צאדק יאסין , בן 55 , תושב הכפר ראס אל - עין בשומרון , נעצר באזור 
רחוב קיבוץ גלויות בתל - אביב , בחודש יוני 8891 . שוטרי משמר הגבול הבחינו 
בו בעת ביצוע הצתה . הוא הועמד לדין באשמה כי " שילח אש במזיד ושלא כדין 
בשדה קוצים וצמחי בר " . בעקבות העמדתו לדין , הוצאה נגדו בבית המשפט פקודת 
מעצר עד לתום ההליכים המשפטיים נגדו והוא נכלא בבית המעצר ניצן , ברמלה . 
בעקבות קבלת חוות דעת של שני פסיכיאטרים , אחד מהם ראש המחלקה לבריאות 
הנפש של שב"ס , קבע שופט בית המשפט המחוזי בתל - אביב , אריה אבן ארי , 
כי " הנאשם הינו חולה נפש " והורה על אשפוזו על - פי החוק לטיפול בחולי 
נפש . עתה מתברר כי למרות הצו ההחלטי של השופט , הוא לא בוצע עד היום . 
על - פי גירסת דוברת שירות בתי הסוהר , המשטרה היא שצריכה לדאוג לביצוע 
פקודת האישפוז . לדבריה , למחרת הוצאת הצו על - ידי השופט , אכן נלקח 
יאסין מבית המעצר ניצן לבית החולים אברבאנל , לצורך אשפוזו , אך בבית החולים 
סירבו לקבלו והוא הוחזר לכלא . במשך הזמן נעשה ניסיון נוסף לאשפזו באברבאנל , 
אך שוב , לדברי הדוברת , סירבו לקבלו שם . לסופר " הארץ " נודע כי יאסין 
מוחזק באגף טעוני הפיקוח בכלא ניצן , בתא בודד . הוא מתנהג בצורה מוזרה 
כל הזמן ומהווה נטל כבד על הסוהרים והאסירים . אסירים בכלא טוענים כי בחודשים 
האחרונים חלה החמרה במצבו של יאסין , הוא חי בתוך טינופת , אינו מסוגל 
לדאוג לעצמו והחל לעשן גלילי נייר , כך שריאותיו בסכנת פגיעה . הוא גם 
אינו מקבל טיפול רפואי ופסיכיאטרי , כמתבקש ממצבו וכמעט ואין מגיעים אליו 
מבקרים . קפידבינהסוהרים באגף בו הוא מוחזק , אינם ערוכים לטפל בו ובבעיותיו 
ולעתים הם ניצבים חסרי אונים מול מעשיו . דוברת שב"ס אמרה , בהתייחסה לטיפול 
שב"ס בפרשה , כי שב"ס פנה וביקש את התערבות הפרקליטות ובית המשפט , לצורך 
מימוש צו האשפוז , אך עד כה ללא תוצאות . לדברי הדוברת , גם בית המשפט 
לא נענה לשתי פניות בכתב של גורמים רשמיים בשב"ס , שהתריעו בפניו על אי - 
ביצוע צו האשפוז השיפוטי . לדבריה , היועץ המשפטי של שב"ס מטפל באופן רצוף 
בבעיה ובאחרונה אף פנה ליועץ המשפטי של משרד הבריאות וביקש את התערבותו למימוש 
צו האשפוז של בית המשפט . בשב"ס מקווים כי העניין יבוא על פתרונו בימים 
הקרובים . לטענת דוברת שב"ס אין שירות בתי הסוהר יכול לאשפז את יאסין במרכז 
לבריאות הנפש של שב"ס ברמלה , מאחר שעל - פי צו השופט והחוק , חייב מי 
שהוצא נגדו צו אשפוז להיות מוחזק בבית חולים פסיכיאטרי המוכר כחוק , בעוד 
שהמרכז לבריאות הנפש של שב"ס אינו מוכר כחוק לצורך אשפוז מהסוג הזה . עד 
להדפסת העיתון לא נמסרה תגובת משרד הבריאות . 
