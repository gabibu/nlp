ה ( ע"ר ) . ארגון אל - מוגאהדין באיראן טוען כי המתח במדינה עולה בעקבות 
התקפות כנגד מונטזרי . על פי הודעה שהתקבלה בניקוסיה סגרו סוחרים באחדות 
מערי איראן את חנויותיהם בעקבות הפגנות מחאה נגדו . הדיווח , שלא ניתן לו 
אישור מכל מקום אחר , בא בעקבות ידיעות בעיתונות האיראנית בדבר הפגנות בעיר 
הקדושה קום , נגד כל שיבה של מונטזרי לחיים הפוליטיים . על פי הידיעות , 
הפגינו אלפי אנשי דת וחילונים מחוץ לביתו של מונטזרי בקום . העיתונות לא 
מסרה מדוע נערכו ההפגנות נגדו , אולם מסרו כי בין הסיסמאות שנאמרו ניתן 
היה למצוא את הסיסמה " מונטזרי צריך לציית לחאמינאי כם שציית לחומייני . 
הכוונה היתה לפיטוריו של מונטזרי בידי חומייני כשלושה חודשים לפני מותו , 
וההוראה שנתן חומייני למונטזרי שלא לחזור לפוליטיקה . ארגון אל - מוגאהדין 
אומר כי ההתקפות החדשות על מונטזרי נבעו מנאום בו האשים את ההנהגה האיראנית 
החדשה בבגידה . לדברי הארגון , זוכה מונטזרי לתמיכתם של מספר אנשי דת בכירים , 
במאבקו כנגד חאמנאי וכנגד הנשיא רפסנגאני . 
