הרשויות המקומיות לא תשבותנה ביום ראשון . השביתה שתוכננה למחרתיים בוטלה 
אתמול לאחר שחלה התקדמות במשא ומתן שמנהל מרכז השלטון המקומי עם משרדי הפנים 
והאוצר בנושא כיסוי גירעונות הרשויות המקומיות ותיקון בסיס תקציבם לשנת 0991 . 
שר הפנים , אריה דרעי , מסר אתמול לחברי המועצה הכללית של מרכז השלטון 
המקומי , שהתכנסו לבחירת הנהלת המרכז וועדותיו , פרטים על ההסדר המתגבש 
עם האוצר . לדבריו , לגבי הגירעון בסך 052 מיליון ש"ח שנוצר בתקציבי הרשויות 
בשנת הכספים 988891 עדיין לא הושג פיתרון מלא . שר האוצר הינחה את החשב 
הכללי באוצר להסדיר עם הבנקים שיעמידו לרשויות המקומיות אשראי בסך 051 מיליון 
ש"ח בתנאים נוחים ולטווח ארוך , אולם הבנקים מערימים קשיים בעניין זה . 
השר דרעי אמר כי שר האוצר התחייב למצוא פיתרון לכיסוי הגירעון ולא מן הנמנע 
שהמדינה תערוב להלוואה שיטלו הרשויות מהבנקים לכיסוי חלק מהסכום ואילו שאר 
הסכום יוקצב ככל הנראה מתקציב המדינה . עוד הוסכם כי תקציבן כ042 רשויות 
מקומיות , המוגדרות כחלשות , שנזקקות למענקי משרד הפנים לאיזון תקציביהן , 
יקבלו בשנת הנוכחית תוספת כוללת של 011 מיליון ש"ח . משרד האוצר עמד על 
כך שמחצית מהתוספת לרשויות אלה , דהיינו 55 מיליון ש"ח , יבואו מקיצוץ 
סכום זהה מתקציבי החינוך והרווחה שייועדו בשנה זו לעיריות המבוססות והעברתו 
לרשויות החלשות . משרד הפנים ומרכז השלטון המקומי , שהתנגדו בתחילה בתוקף 
להצעה זו , הסירו את התנגדותם ומתנים עתה את הסכמתם לקיצוץ בתקציבי העיריות 
המבוססות בתנאי שמשרד האוצר יעמיד סכום דומה , דהיינו 55 מיליון ש"ח כמענק , 
שיינתן כתוספת , וישלים את החסר בתקציבי הרשויות המקומיות החלשות בשנה 
זו . משרד האוצר נכון עד כה להעמיד רק סכום של 32 מיליון ש"ח ועל נושא זה 
עדיין מתקיימים מגעים בין משרדי הפנים והאוצר . משרד האוצר , לדברי השר 
דרעי , קיבל גם את התנאי שבתמורה לקיצוץ בתקציבי 61 העיריות המבוססות תוענק 
להן עצמאות בכל הנוגע לקביעת שיעורי הארנונה לשנה זו , קבלת היתרים לאשראי 
לפיתוח לתקופות ארוכות ומתן היתר לעיריות אלה לצאת בהנפקות של אגרות חוב 
לגיוס הון מהציבור באמצעות הבורסה למימון פרויקטים כלכליים בערים . השר דרעי 
אמר כי העלה דרישה נוספת להפשיר קרקעות חקלאיות במרכז הארץ שיועמדו לרשות 
העיריות לבניית מוסדות ציבור . דרישתו היא ש%07 מהקרקעות שיופשרו ימסרו 
לעיריות ללא תמורה ועליהן יבנו מוסדות ציבור ואילו בשטחים הנותרים יעודן 
ישונה כך שיתאפשר לבעליהן לבנות או למכור את הקרקע לבנייה פרטית , תוך הגבלת 
סוג הבנייה לבנייה נמוכה , לפרויקטים של בנה ביתך וכדומה . השר דרעי הדגיש 
כי לא מקובלת עליו מדיניותה של הועדה לשמירה על קרקע חקלאית המקפיאה קרקע 
חקלאית במרכז ומונעת הפשרתו לבנייה בנימוק שהדבר משרת את מדיניות פריסת האוכלוסין . 
השר דרעי ציין כי ההיפך הוא הנכון לדעתו . הנהלת מרכז השלטון המקומי תתכנס 
במהלך השבוע הבא להחליט אם לקיים בכל זאת את השביתה במועד מאוחר יותר וזאת 
על סמך התוצאות שיושגו במשא ומתן המתנהל עם האוצר ליישוב המשבר הכספי ברשויות 
המקומיות . בתוך כך נמסר אתמול כי העובדים בכ02 רשויות מקומיות לא קיבלו 
את שכרם החודש וחלקם כמו חדרה , דימונה וירוחם השביתו את שירותי המועצות . 
שר הפנים מסר אתמול כי לחלק מהרשויות הוזרם כבר הכסף כדי לשלם משכורות ולגבי 
השאר ימצא פתרון עד סוף השבוע . 
