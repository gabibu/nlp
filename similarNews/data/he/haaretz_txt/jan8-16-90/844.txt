( ע ) . מפקד משטרת מחוז תל - אביב , ניצב יגאל מרקוס , מינה ביום ששי 
קצין בודק , לבדיקת נסיבות מעצרו של רופא - ילדים במרפאת קופת - חולים ביפו . 
הרופא נעצר ביום חמישי , לאחר שאם שהביאה את בנה בן הארבע וחצי לבדיקת רופא - 
ילדים , חשדה שהרופא ביצע בבנה הקטן מעשה מגונה . לדברי הוועד הארצי של 
רופאי קופת - חולים , נלקח הרופא בניידת , לעיני צוות המרפאה והחולים הממתינים . 
בתגובה לכך , הושבתו מיד המרפאות של קופת - חולים - הכללית במחוז יפו . 
גרסת המשטרה שונה , ובה נטען שהרופא הוזמן לחקירה , והגיע בכוחות עצמו 
לתחנת המשטרה . לאחר שהוברר , כי אין כל בסיס לתלונת האם , טוענת המשטרה , 
שוחרר הרופא מיד . הרקע לתלונת האם היתה בדיקת אשכים שביצע הרופא לבנה , 
שהתלונן על כאבי בטן . 
