מוסקווה , ( ע"ר וע"ץ ) . רדיו מוסקווה דיווח אתמול כי על - פי מקורות 
" לא - מאושרים " נהרגו יותר מ03 איש ועשרות נפצעו בפוגרומים בבאקו , 
בירת אזרבייגאן , בשבת . סוכנות טאס דיווחה קודם לכן כי המצב במספר רבעים 
בבאקו חמור ביותר ויצא מכלל שליטה , זאת למרות נוכחותה של אוגדה של כוחות 
משרד הפנים שהוטסה במיוחד ממוסקווה . עורך עיתון ארמני אמר לסוכנות רויטר 
בשיחת טלפון מיירוואן כי מבין ההרוגים הארמנים , שלושה נשרפו חיים לאחר 
ששפכו עליהם נפט . עד - ראייה סיפר על שתי נשים ארמניות שהושלכו ממרפסות . 
עיתונאים מבאקו דיווחו כי אזרים חמושים מסתובבים ברחובות בקבוצות כשהם מחזיקים 
ברשימות שמיות של אזרחים ממוצא ארמני . לדברי העיתונאים עלול שיעור הנפגעים 
לעלות . סוכנות טאס דיווחה כי המשטרה האזרית עומדת מנגד ואינה מתערבת בהתפרעויות 
ובמעשי הביזה . נציג של החזית העממית של אזרבייגאן טען כי במהומות נהרגו 
גם אזרים . מקורות ארמניים אמרו כי קיבלו ידיעות על פגיעות בארמנים גם באזורים 
אחרים באזרבייגאן . נציג ארמני בשאומיאן , מחוז באזרבייגאן קרוב לגבול 
של חבל נאגורנו - קאראבאך , מסר כי שיגר מברקים לנשיא גורבצוב , ובהם אזהרה 
כי עלולה לפרוץ מלחמה גלויה . קפידבינההתנגשויות בשבת פרצו בתום אספה שהוקדשה 
לנאגורנו - קאראבאך , אזור השנוי במחלוקת בין ארמנים ואזרים . אתמול נמשכו 
קרבות עזים בכפרים שונים בצפון נאגורנו - קאראבאך באזור גטאשן , וממטה התנועה 
הארמנית הלאומית בירוואן נמסר כי הוחשו לשם כוחות של משרד הפנים הסובייטי 
ומסוקים . בתוך כך נערכה אתמול בירוואן עצרת - המונים כדי לבחון את האמצעים 
ולחוש לעזרת הארמנים שהותקפו בידי " כמה אלפי אזרים חמושים בנשק מלחמתי " , 
מסר טלפונית אלכסנדר אזומיאן , מראשי התנועה הלאומית הארמנית . בעצרת 
הוכרז על הקמת יחידות להגנה עצמית ועל " גיוס מלא " . " המטרה של יחידות 
אלה היא להגן על הריבונות של הרפובליקה הארמנית המאוחדת ולהבטיח את ביטחונה 
של האוכלוסיה הארמנית בשאומיאן וגטאשן " , הוסיף אזומיאן . יחידות חמושות 
של המיליציה הארמנית ממתינות עתה באחד מנמלי התעופה של יירוואן כדי לצאת 
לאזרבייגאן , לאזור שאומיאן . בעצרת הוחלט גם להקים מועצת - חירום להגנה 
שבה יהיו חברים נציגי השלטונות הרשמיים של הרפובליקה והנציגים של הלאומנים 
הארמנים . זאת לאחר שכמה רבבות מפגינים התאספו אתמול מול בניין הוועד המרכזי 
של המפלגה ודרשו שיתוף - פעולה בין הממשלה המקומית לבין הלאומנים . בעצרת 
ההמונים בכיכר החירות , השם החדש שהעניקו הלאומנים הארמנים לכיכר התיאטרון , 
נשאו את דברם המנהיגים הראשיים של הלאומנים . הם האשימו את מוסקווה ב"ליבוי 
המלחמה הבין - אתנית בכך שהיא עוצמת את עיניה מול הדם שנשפך בנאגורנו - קאראבאך , 
ובכך שלא שיגרה במהירות כוחות לשאומיאן " . כאשר נמסר כי בקרוב יגיעו לירוואן 
שני שליחים של מוסקווה , ניקולאי סליונקוב מהלשכה הפוליטית ואיוואן סיאלב , 
סגן ראש ממשלה , קיבלו ההמונים הודעה זו בקריאות - בוז . " אין לאפאראטציקים 
הגבוהים של הקרמלין מה לחפש בארמניה " , הכריזו הנואמים . הוחלט גם כי העצרת 
המתקיימת בלב בירת ארמניה תהיה מתמדת . קפידבינסוכנות טאס ציינה כי מספר 
מטוסי תובלה איליושין - 67 הביאו אתמול בבוקר ממוסקווה לבאקו חיילים מהדיביזיה 
" דזרזינסקי " של משרד הפנים , כדי לנסות ולהשיב את הסדר על כנו . סוכנות 
הידיעות הצרפתית מסרה כי בקירובאבאד , בצפון - מערב אזרבייגאן , היו אתמול 
בצהרים התנגשויות בודדות בין תושבים לבין כוחות משרד הפנים . דובר של החזית 
העממית של אזרבייגאן מסר טלפונית למוסקווה כי תושבי קירובאבאד מתנגדים לכניסת 
הכוחות הצבאיים בנימוק שהם מיותרים . בנובמבר 8891 היו פרעות נגד הארמנים 
בקירובאבאד , שהיוו שליש מהתושבים בעיר , ורבים מהם נמלטו . עוד נודע אתמול 
כי במהלך השבת תקפו אזרים קיצוניים כוחות של משרד הפנים הסובייטי החונים 
בנאגורנו קאראבאך . בתקרית אחת נהרג חייל סובייטי , ואילו בתקרית אחרת 
תפסו הקיצונים האזרים שני נגמ"שים יחד עם 02 חיילים . החיילים שוחררו , 
אולם כלי נשקם נלקחו מהם . קבוצות קיצוניות של אזרים , חמושות בנשק אוטומאטי 
ומצוידות באפודי - מגן , ביצעו במשך שלושת הלילות האחרונים התקפות על כפרים 
ארמנים שבאזור . רדיו מוסקווה דיווח כי ארמנים חמושים מוטסים במסוקים לעזרת 
אחיהם . לדברי הרדיו , מנסים הארמנים לנתק דרכי - גישה בכפרים רחוקים . 
קפידבינבטביליסי נכבשו בנייני ממשלה ונערך גיוס ל"צבא שחרור לאומי מזה שבוע 
ימים אסרו שלטונות בריה"ם על כתבים מערביים להגיע לבאקו , וכל הדיווחים 
על האירועים שם הם ממקורות סובייטיים ומקומיים . בהתאם לדיווח של סוכנות 
טאס לובו המהומות בשבת כאשר " פרובוקטורים " הפיצו ידיעות כוזבות על רצח 
מוסלמים בידי ארמנים נוצרים . המון הנאמד במאה אלף עד חצי מיליון בני - 
אדם התכנס אתמול בכיכר המרכזית של העיר באקו והשמיע סיסמאות לשחרור לאומי 
ונקם בארמנים . השמועות הזדוניות מסרו כי ארמנים הפגיזו ממסוק יישובים מוסלמיים 
בחבל נאגורנו - קאראבאך . החזית הלאומית שארגנה את ההפגנה בבאקו לא הצליחה 
להשתלט על ההמון הסוער . מוקד הפוגרום היה הרובע הארמני בעיר באקו . רדיו 
מוסקווה מסר בגרסה עדכנית כי ההתלקחות החלה כאשר שני אזרים דרשו ממשפחה ארמנית 
לעזוב את הרובע . המשפחה תקפה את שני האורחים הלא - קרואים בגרזן , הרגה 
אחד מהם ופצעה קשות את השני . השמועה על האירוע עשתה לה כנפיים , ועד מהרה 
התפשטו הקריאות לגרש את כל הארמנים מהעיר . אלפי אזרים התקבצו ברחובות והחלו 
לפרוע בארמנים . רבים מהארמנים נסו על נפשם , אך לדברי נציג של החזית הארמנית 
הלאומית נותרו עדיין כ000 , 02 ארמנים בבאקו , רובם זקנים . רדיו המדינה 
בבאקו ידע לספר על מקרים שבהם העניקו אזרים מקלט בבתיהם לארמנים מותקפים . 
לפחות בשתי ערים באזרבייגאן כבשו המונים את בנייני הממשלה , דיווח אתמול 
רדיו מוסקווה . עיתון הצבא " כוכב אדום " כותב על מהומות גם בבירת גרוזיה , 
טביליסי , שם כבש המון בנייני ממשלה והשבית את התחבורה הציבורית . העיתון 
מוסר כי בעיר נערך גיוס מתנדבים ל"צבא שחרור לאומי " . קפידבינשניים מעיתוניה 
הגדולים של סקנדינאוויה , " אפטן פוסטן " באוסלו ו"סוונסקה דאגבלאדט " 
בשטוקהולם , פרסמו ביום ה ראיון ארוך ומקיף עם איגור ליגאצוב , חבר הפוליטבירו 
הסובייטי , הנחשב במערב ליריבו הפוליטי של גורבצוב והאיש שיתפוס את מקומו 
בלשכת המזכ"ל , אם יוחלט במליאת הוועד המרכזי שתכונס בסוף ינואר על הדחתו . 
ליגאצוב בן ה96 נבחר לפוליטבירו במאי 5891 , חודשיים לאחר בחירת גורבצוב 
למזכיר כללי . ככל שהחריף המאבק הפנימי בקרמלין התבלט ליגאצוב כראש הסיעה 
השמרנית , לא מעט בזכות מאבקו הפוליטי של בוריס ילצין , שהציג את ליגאצוב 
כשמרן המתנגד לרפורמה הפוליטית - כלכלית בבריה"ם . להלן תמצית הראיון : תשובה : 
לכמה אנשים במערב דעות מוקדמות כאילו מוסקווה בוחשת בכל התהליכים המתחוללים 
במזרח - אירופה . אנו נאמנים לעיקרון שלכל מדינה סוציאליסטית או לא - סוציאליסטית 
זכות לקבוע את דרכה . לא כך נהגה ארה"ב בפנמה ! מה שקרה בגוש המדינות במזרח - 
אירופה מוכיח את התזה שקיימת תלות הדדית בתהליכים הפוליטיים בעולם כולו . 
האירועים בבריה"ם היו בעלי השפעות מרחיקות - לכת במדינות רבות . במדינות 
הגוש המזרחי היה תהליך כפול של השפעות מבחוץ ולחצים פנימיים . אנו מברכים 
על חידוש הפרסטרויקה בגוש מדינות מזרח - אירופה , אולם מתנגדים לכל ניסיון 
לנצל תהליך זה להרס הבסיס הסוציאליסטי ולבנייה מחדש של הקפיטאליזם . עדיין 
מוקדם , לאחר שניים - שלושה חודשים , לדבר על מודל . אני קורא מדי יום 
עיתונות מערבית , ותמה על כך שבמערב רואים את הפרסטרויקה כמכשיר להפיכת 
מדינה סוציאליסטית למדינה קפיטאליסטית . אנו מבינים את הפרסטרויקה כדרך 
לשיפור הסוציאליזם . לכמה מדינאים במערב יש כוונות לנצל את הפרסטרויקה להחלשתה 
של בריה"ם . בעיני נראה מוטעה למתוח קווים מקבילים בין מה שקורה ברפובליקות 
הסובייטיות למה שקורה במדינות מזרח - אירופה . התהליך המתחולל אצלנו מסובך 
בהרבה , בשל יריבות על בסיס רב - לאומי . לגבי המדינות הבאלטיות , ניתן 
למצוא פתרון של עצמאות במסגרת פדראציה סובייטית . לא הכל שפיר בבריה"ם . 
ניתן למצוא דרכים לשיפורים במסגרת הסובייטית . יהיה זה לדעתי אסון למדינה 
קטנה כליטא , הקשורה באלפי קשרים לבריה"ם , אם תרצה לפרוש . קפידביננכון , 
זהו מצב מסוכן ביותר . אולם אומר לך גלויות : המפלגה הקומוניסטית הסובייטית 
תוכל להתקיים ללא המפלגה הליטאית . אינני אומר זאת כביטוי לזלזול בקומוניסטים 
הליטאים . אולם לדעתי זהו צעד שנועד לגרום לפילוג פנימי של המפלגה הסובייטית , 
ועלינו להתגבר על סכנה זו . נחיה ונראה . תהיה זו בעיה לדיון במליאת הוועד 
המרכזי . לא פותרים בעיות מסוג זה בטנקים . יש לנו די והותר לקחים מן העבר 
שהוכיחו כי הטנקים מעניקים רק הישג זמני . מי שלא מבין זאת , אל לו להיות 
פוליטיקאי . במצב העניינים הנוכחי אני משוכנע כי יש לשמור על מונופול המפלגה 
הקומוניסטית . אנו ניצבים בפני שורה ארוכה של בעיות כלכליות וניגודים על 
רקע לאומי . שיטה רב - מפלגתית רק תסבך את הבעיות , ולא תוכל להביא לפתרונן . 
איני יודע מיהו שמרן , מיהו שמאלני , מיהו ימני . קיים אצלנו רוב בעד 
הפרסטרויקה , ואני תומך בגורבצוב שאמר כי גורל הפרסטרויקה טמון באחדות המפלגה . 
במפלגה קיימים יסודות לאומניים - פלגניים - אנטי - סובייטיים . לא ניתן 
להיות קומוניסט ופלגן בו - זמנית ! מאוד מעניין שכל עיתונאי מערבי מגלה עניין 
וסקרנות בחילוקי הדעות בין חברי הפוליטבירו . מדוע אין אתה וחבריך מגלים 
עניין בנושאים שלגביהם קיימת הסכמה ? קיימים בינינו חילוקי - דעות בנושא 
זה או אחר העולה על סדר היום . למשל שאלות הקואופרטיבים והקניין הפרטי . 
ההחלטות מחייבות את כולנו . קיימת הסכמה גמורה בשאלות אסטרטגיות . לא 
תמיד אנו מקבלים החלטות נכונות , ויש החלטות שגויות . חכמת ההנהגה אינה 
רק בקבלת החלטות , אלא גם בבחינת התוצאות ותיקון ליקויים . 
