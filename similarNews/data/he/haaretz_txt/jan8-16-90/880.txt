לקראת סוף השבוע ביקר בנמל התעופה בירושלים " עטרות " שר הקליטה , יצחק 
פרץ , בלווית מנכ"ל רשות שדות התעופה , ברוך לוי . השניים סיירו במקום , 
במטרה לבדוק את התאמתו לקליטה ישירה של העולים מבריה"ם , אם יוחלט להסיט 
חלק מתנועת העולים החדשים ישירות לשדה - התעופה בירושלים . קודם לכן התקיימה 
בלשכת שר התחבורה , משה קצב , ישיבה של כל הגורמים הקשורים בהצעה . צוות 
משותף , בראשותו של מנהל נמל התעופה בן - גוריון , מוטי דבי , השלים חלק 
מבדיקה מקיפה של האמצעים הדרושים להתאמת שדה - התעופה ובית הנתיבות בירושלים 
לקליטת מטוסי חברת אל - על . עלות הכשרת בית - הנתיבות בבירה למשימתו החדשה 
נאמדת על - ידי רשות שדות - התעופה בך - 051 אלף ש"ח . אפשרות נוספת היא 
להפוך את אולם הנוסעים הפנים - ארצי של חברת ארקיע בנתב"ג , לבית נתיבות 
לקליטת העולים החדשים מבריה"ם . מהבדיקה עולה , כי מסלול נמל התעופה בירושלים 
מסוגל לקלוט את מרבית סוגי המטוסים של חברת אל - על . שר הביטחון כבר נתן 
את האישור הביטחוני הדרוש . בית - הנתיבות , העומד כיום בשיממונו , עונה 
מבחינת גודלו על היקף העולים הצפוי להגיע , אולם יהיה צורך להכניס בו כמה 
שינויים . המדובר , למשל , בהתאמת חדרי המשרדים , ובהקמת תשתית לקליטת 
מערכות המחשבים של הגורמים השונים הקשורים לעלייה . 
