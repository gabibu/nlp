בבית הספר היסודי הממלכתי - דתי אביר - יעקב באופקים , הוקמה פינת הבאבא 
סאלי ( ישראל אבו - חצירה ) , ובנו באבא ברוך . פמלייה של בכירים ממשרד 
החינוך , שביקרה אתמול במערכת החינוך באופקים , נדהמה למצוא באולם הכניסה 
הגדול של בית הספר , ציור שמן ענק , בגודל של יותר ממטר על מטר , של פני 
שני האישים , ממוסגר ותלוי על אחד הקירות . במה עטופה שטיח - לבד ניצבת 
בקדמת התמונה ומגודרת במוטות מתכת ובחבלים . משני צידי התמונה , צמודים 
לקיר שני עצי תמר גדולים , מלאכת - יד בנחושת , ומעל התמונה שלט : " צדיק 
כתמר יפרח " . אחד מבכירי משרד החינוך הגיב למראה פינת הבאבא סאלי : " זה 
מראה שיש בצוות המורים , אנשים שהם חלק מהפולחן הזה . צריך כאן כריזמה 
של מנהיג וזה המנהיג בנגב " . מחנך בבית הספר , שמעון לסרי , הסביר כי את 
התמונה צייר אחד מהורי התלמידים וכי " הפינה היא לכבוד הצדיק באבא סאלי " . 
לדבריו , לא היה הורה בבית הספר שמחה נגד הקמת הפינה ולהיפך : " כל מי 
שנכנס לכאן , מתפעל מאוד " . המחנך הוסיף : " הבאבא סאלי מנתיבות , מקובל 
על כל גוני הקשת . גם על אשכנזים " . בנוגע לבנו שנחשד בעבר במעשים לא טהורים , 
אמר : " על כל אחד מוצאים , ועל הרב אורי זוהר לא ? ! והוא מקובל . 
גם אני מקבל אותו . במקום שבעלי תשובה עומדים , אין צדיקים גמורים יכולים 
לעמוד " . לסרי ציין כי פינת הצדיקים שימושית מאוד בבית הספר . למשל , בשבוע 
הבא , בך טבת , יום פטירת יעקב אבו - חצירא , שבית הספר נקרא על שמו ( 
הוא סבו של הבאבא סאלי ישראל ) , יציינו את האירוע בבית הספר . על הבמה 
המגודרת , ליד התמונה , תעמוד מקהלת תלמידים ותשיר פיוטים . 
