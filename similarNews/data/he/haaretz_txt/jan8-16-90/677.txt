ניו - יורק ( אי - פי ) . שתי החברות הנערצות ביותר בארה"ב הן יצרנית 
התרופות הגדולה ביותר ויצרנית הסיגריות הגדולה ביותר דיווח כתב העת " פורצן " 
השבוע . חברת התרופות מרק עומדת זו השנה הרביעית בראש רשימת החברות הגדולות 
הנערצות ביותר שמפרסם כתב העת . חברת פיליף מוריס , שהיא החברה הגדולה ביותר 
למוצרי צריכה בעולם , ובין השמות המוכרים שבבעלותה יצרנית הסיגריות מרלבורו 
וחברת המזון קרפט , עלתה מן המקום רביעי לפני שנה למקום השני השנה . שתי 
החברות בלטו בין 503 חברות בסקר שנערך בין יותר מ000 , 8 מנהלים . החברות 
דורגו בשמונה קטגוריות שונות . הנפגעת הגדולה השנה היא חברת אקסון , אשר 
צנחה מן המקום הששי למקום ה011 , לאחר הפרשה של דליפת הנפט באלסקה . מרק 
הגיעה לראש הרשימה לאחר שנבחרה כטובה ביותר מבחינת החדשנות שלה , יכולתה 
למשוך ולהחזיק בכוח אדם מעולה , יציבותה הפיננסית לאורך זמן ואיכות מוצריה 
ושירותיה . פיליף מוריס לא פיגרה הרבה אחרי מרק בדירוג הכללי , ודורגה 
כטובה ביותר בקטגוריות של איכות הניהול , וערך כהשקעה לטווח ארוך . מניות 
החברה הכניסו למשקיעים רווח של % 1 . 03 לשנה בין השנים 97919891 . ב01 החברות 
המובילות נכללות עוד פרוקטר וגמבל , פפסיקו , קוקה קולה , אנהייזר - בוש 
ודו - פונט . חברת יבם , שהיתה הראשונה ברשימה עד שהודחה מבכורתה ע"י מרק 
ב6891 , ירדה השנה למקום ה54 . 
