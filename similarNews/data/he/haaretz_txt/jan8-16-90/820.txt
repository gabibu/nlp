חברי הכנסת שאול עמור ( ליכוד ) , עמיר פרץ ( מערך ) , ואלי דיין ( 
מערך ) שלחו אתמול מכתב אל שר האוצר שמעון פרס בו הם קוראים לו לפטר לאלתר 
את נגיד בנק ישראל פרוף מיכאל ברונו , בעקבות דבריו שלשום במהדורת מבט בטלוויזיה . 
הנגיד עצמו הביע פליאה על מה שכינה ה"סקציה הפופוליסטית בכנסת " ששמה דגש 
דווקא כעת על ענייני רווחה בעת הדיונים על התקציב . ח"ך עמור הגיש הצעה דחופה 
לסדר היום של הכנסת , כדי שזו תדון בהתקפותיו בפומבי של הנגיד על חברי כנסת . 
כמו כן , דורש עמור שהכנסת תדון בדרישה לפטר את ברונו . עמור ופרץ נימקו 
את תביעתם בעקבות " מתקפתו שלוחת הרסן של הנגיד כנגד ח"כים החרדים לחברה 
בישראל , במסגרת הדיונים על תקציב המדינה . נגיד שמתנכר לבעיות הקיום של 
קשישים , יתומים , אלמנות , ומשפחות במצוקה , לא יכול לכהן במשרה כה 
רמה שמעצבת את פני החברה הישראלית באמצעות תקציב המדינה . דבריו של הנגיד 
באו לחפות על כשלונו בניווט הכלכלה , לכיוון של צמיחה כלכלית " . ח"ך פרץ 
הדגיש " במדינה שהפכה למוקד אבטלה , אסור לנגיד אטום להישאר בתפקידו . 
במשך שלוש וחצי שנים משלה הנגיד את קברניטי המדינה בתוכניות צמיחה ופיתוח . 
המדיניות נכשלה והמדינה נשארה בלא הון ובלא עבודה " . ח"ך אלי דיין ( מערך ) 
אמר אתמול כי הנגיד הוכיח בדבריו חוסר רגישות חברתית וניתוק מהעם . לדבריו , 
הוא אינו ראוי להוביל את המדיניות הכלכלית - חברתית של המדינה בימי חירום 
אלה של קליטת גלי העלייה , ובזמן של התמודדות עם בעיות חברתיות קשות ביותר 
של אבטלה ושל פערים חברתיים המתרחבים והולכים . יו"ר ועדת העבודה והרווחה 
ח"ך אורה נמיר ( מערך ) אמרה כי הנגיד ברונו הוא אסון למשק ואסון לחברה . 
צמיחה אין , והרווחה הולכת לכל הרוחות . ח"ך רן כהן ( רץ ) אמר כי ברונו 
הוא המוביל את התפישה המטעה שהמשק יוצא מהמיתון . הגידול החמור באבטלה מוכיח 
כי הממשלה שיקרה לכנסת ולציבור כשפיזרה אשליות על יציאה מהמיתון . ח"ך דן 
תיכון ( ליכוד ) אמר כי דברי הביקורת שהשמיע ברונו הם תמוהים כי הוא משמש 
כיועץ הכלכלי של הממשלה , ואת הדברים הללו היה צריך לומר בממשלה . אם הנגיד 
חושב שהממשלה אטומה , עליו להסיק מסקנות ולהתפטר . מכיוון שהנגיד מטיף מוסר 
לממשלה במשך ארבע שנים , הוא גם אחראי לכשלונות הממשלה בתחום הכלכלי , 
סבור ח"ך תיכון . 
