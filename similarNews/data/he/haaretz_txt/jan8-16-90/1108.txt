בון ( מיוחד ל"הארץ " ) . עשרות אלפי מפגינים מזרח גרמניים פרצו אתמול 
למשרדי שירות הבטחון הפנימי " שטאסי " במזרח ברלין , ניפצו חלונות , 
השחיתו קווי טלפון והשליכו החוצה רהיטים . המפגינים רצו להדגיש בכך את דרישתם , 
שהממשלה הקומוניסטית תפסיק לנקוט סחבת בפירוק השטאסי , ותוותר ללא תנאי 
על כוונתה להקים אירגון המשך לשירות הידוע לשימצה , שתפקידו העיקרי היה 
לעקוב אחרי מתנגדים פוליטיים של המשטר ולדכא את האוכלוסייה . המפגינים לא 
שעו לדרישות של פעילי האופוזיציה לשמור על קור רוח ולהמנע מאלימות . נציגיהם 
אמרו , שהאוכלוסייה במזרח גרמניה כבר הפגינה מספיק סבלנות , ועתה הגיעה 
השעה לאלץ את הממשלה לפעול בדחיפות בכיוון של דמוקרטיזציה וחופש אישי . בחלקים 
הדרומיים של מזרח גרמניה היו אתמול שביתות אזהרה נרחבות נגד מדיניותה של 
ממשלת הנס מודרו , הנוטה להכנע ללחצי המפלגה הקומוניסטית לעכב את תהליך 
הרפורמות . בערים קרל מרקס , גרה ויאנה שבתו מאות אלפי בני אדם במחאה על 
הסחבת בפירוק השטאסי . גם במזרח ברלין היתה שביתת אזהרה במפעלים אחדים . 
בהפגנת יום שני המסורתית בלייפציג , העיר שבה התחילה המהפיכה במזרח גרמניה , 
בלטו אמש הקריאות לסילוק הקומוניסטים מן השלטון ולפירוק מיידי של השטאסי . 
בהפגנה הונפו דגלים רבים של מזרח גרמניה מהן נתלש הסמל שבמרכז , והושמעו 
קריאות לאיחוד שני חלקי הארץ החצוייה . קפידבינבמאמץ להרגיע את גל האלימות 
והמחאות בקרב האוכלוסייה הופיע אתמול ראש הממשלה מודרו ל"שולחן העגול " , 
הפורום שבו מתכנסים מדי שבוע נציגי הממשלה והאופוזיציה . קודם לכן דחה 
מודרו דרישות של האופוזיציה למסור דין וחשבון בפני הפורום , וטען שהוא עסוק 
בעניינים אחרים . מודרו הסביר את הופעתו הבלתי צפוייה בכך , שהוא מודאג 
מן המצב הפוליטי שהשתרר במדינה ומן החשש הגובר מפני אלימות . הוא אמר , 
שהממשלה זקוקה לעצות של האופוזיציה במסגרת השולחן העגול , והזמין את נציגיה 
להצטרף למשלחת ממשלתית שתתקבל בבון בתחילת החודש הבא . המשלחת , בראשות 
מודרו , תדון עם ממשלת מערב גרמניה על כינון הסכם קהילייתי , המהווה לדעת 
בון צעד ראשון לקראת איחוד שתי המדינות הגרמניות . מזרח ברלין רואה בהסכם 
הצפוי צעד המבסס את מעמדה כמדינה עצמאית . הוא פנה למנהיגי האופוזיציה להפעיל 
את השפעתה ולסייע בהפסקת זרם המזרח גרמנים העוברים למערב המגיע לאלף ביום . 
" איש אינו יכול לצפות לנס לאחר שמונה שבועות של פעילות ממשלתית " , אמר 
. מקורות בבון מסרו אתמול כי יתכן שממשלת מערב גרמניה מוכנה לקצץ בתשלומי 
הרווחה למזרח גרמנים , וזאת כדי למנוע את המשך הגירתם למערב . השבועון 
דר שפיגל מסר כי שר הפנים המערב גרמני יכריז בקרוב על צעדים לעצירת זרם 
המהגרים . " התמריצים הכלכליים למתיישבים יופחתו מאוד " , נאמר בכתבה . 
המפלגה הסוציאל דמוקרטית , בעלת הרוב בגרמניה המערבית יצאה אתמול בקריאה 
לממשלת בון חהגביל את הסיוע הניתן לפליטים הזורמים ממזרח גרמניה . על - 
פי הצעת הסוציאל דמוקרטים , יוכרו המהגרים מהמזרח כאזרחי מערב גרמניה אך 
הם לא יהיו יותר בקטגוריה של פליטים ולא יזכו יותר בדיור ארעי . בשבוע שעבר 
קיבלה המפלגה הסוציאל דמוקרטית החלטה דומה . בישיבת השולחן העגול הודיע אתמול 
התובע הכללי החדש של מזרח גרמניה , האנס יורגן גוזף , כי מתנהלת חקירה 
נגד השליט הקודם אריך הוניקר וראש השירות החשאי המודח מילקה בחשד של בגידה 
ושל הקמת אירגונים שפעלו נגד החוקה . חשדות אלה מתווספים לשורה של חשדות 
אחרים , הכוללים שחיתות והתעשרות על חשבון הציבור . גם האחראי על ענייני 
כלכלה במפלגה הקומוניסטית , גינטר מיטאג , שהודח , עשוי להחקר בחשד של 
בגידה . מודרו הבטיח אתמול בצורה נחרצת , כי הממשלה תנקוט צעדים מהירים 
לפירוק מלא של השטאסי . קודם לכן נכנעה הממשלה ללחצי המפלגה הקומוניסטית , 
וניסתה ליצור אווירה שתעודד את המשך קיומו של שירות בטחון פנימי בטענה שמזרח 
גרמניה נתונה בסכנה בגלל פעילות של ניאו - נאצים . קפידבינמודרו גם הודיע 
אתמול , שממשלתו הפסיקה לחלוטין לפקח על הדואר ועל שיחות הטלפון של האזרחים . 
בעבר היה השטאסי אחראי לפעולה זו . אתמול נודע , כי בנוסף ל58 אלף העובדים 
הקבועים שלו העסיק השטאסי יותר ממאה אלף מלשינים ברחבי מזרח גרמניה . תפקידם 
היה לדווח על כל פעילות חשודה של אזרחים . תקציב האירגון עמד על כשני מיליארד 
דולר בשנה . נושא נוסף שהועלה בשיחות השולחן העגול הוא הגברת החדירה של השירותים 
החשאיים המערביים למזרח . שר הפנים המזרח גרמני לוטאר ארנדט , מסר כי 
פתיחת הגבולות המזרח גרמניים העניקה אפשריות חדשות לשירותים אלה . להערכתו 
משרדו אינו מסוגל להילחם בשירותים אלה המצויידים בטכניקות חדישות . בעיה 
נוספת היא לדבריו העובדה שהממשלה החליטה שלא להקים שירות חשאי חלופי לשטאסי 
ובכך מושעה למעשה המאבק נגד הריגול , הטרוריזם ופעולות החבלה . השינויים 
במדיניות הסובסידיות הביאה לשורה של עליות מחירים . אתמול נכנסו לתוקפן 
העלאות מחירים נרחבות . כך למשל , בגדי ילדים עולים כעת פי שניים או שלושה 
ממחירם בסוף השבוע שעבר . ההעלאות נעשו במסגרת מדיניות לקיצוץ הסובסידיות 
למצרכי יסוד . בקרוב עומדת הממשלה במזרח גרמניה לקצץ את הסובסידיות גם לדיור . 
סובסידיות אלה גרמו במידה רבה לכך , שבנייני מגורים במזרח גרמניה לא שופצו 
במשך עשרות שנים , וחלק מהם נתונים במצב העלול לסכן את הדיירים . קפידבינאתמול 
התקיימה במזרח ברלין אזכרה רשמית למהפכנית שנרדפה על ידי השילטון הקומוניסטי 
רוזה לוקסמבורג . לפני שנתיים דוכאה באכזריות צעדה לזכרה , אולם עתה , 
מבקש השלטון החדש להביע את תמיכתו ברעיונות החופש הפוליטי שבטאו רוזה לוקסמבורג 
ועמיתה קארל ליבקנכט , שנרצחו ב9191 . " קארל ורוזה , האגדה שלכם הפכה 
שוב לחובה שלנו " , אמר מנהיג מזרח גרמניה , גרגור גיזי , שהניח זר על 
המצבה לזכרם במזרח ברלין . עשרות אלפים מתושבי מזרח ומערב ברלין באו לעצרת 
והקימו שרשרת אנושית משני צידי הגבול . רוזה לוקסמבורג , שזכתה לכינוי " רוזה 
האדומה " וקארל ליבקנכט היו ממקימי המפלגה הסוציאליסטית בגרמניה . השניים 
עזבו את המפלגה בעקבות מלחמת העולם הראשונה ויסדו את הליגה המרקסיסטית ספארטאקוס . 
בינואר 9191 הם נתפסו , נורו בראשם וגופותיהם הושלכו לתעלה בברלין . בינואר 
8891 , הניפו המפגינים כרזה שנשאה את אחת מאמרותיה המפורסמות של לוקסמבורג : 
" חופש הוא תמיד חופש המחשבה האחרת " . 
