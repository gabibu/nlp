שירות התעסוקה תובע ממשרד האוצר תוספת של 001 עובדים ארעיים לטיפול בדורשי 
עבודה . האוצר אינו מאשר לפי שעה תוספת זו לשירות , ובין שני המשרדים מתנהלים 
דיונים אינטנסיביים בעניין . סמנכ"ל שירות התעסוקה רמי לוי אמר אתמול כי 
המצב השורר כיום בלשכות השירות הוא בלתי - נסבל . נוכח הגידול בשיעורי האבטלה 
בשנה האחרונה , נרשם גידול של פי - חמישה במספר הפניות של דורשי עבודה אל 
הלשכות ברחבי הארץ . לוי ציין כי פקיד השמה בלשכות התעסוקה מטפל כיום בכ004 
דורשי עבודה . מצב זה מונע מפקידי ההשמה אפשרות לפעול לאיתור מקומות עבודה 
חדשים עבור דורשי העבודה , ולהגביר את הפיקוח על עובדים זרים בלא רשיון . 
כמו כן אין באפשרותם של פקידי ההשמה להתחקות אחר מעבידים המעסיקים עובדים 
בלא דיווח , ובכך משתמטים מתשלום מסים והפרשות סוציאליות עבור העובדים . 
לוי הסביר כי 001 עובדים נוספים , בתקן ארעי ולתקופה מוגבלת , יסייעו לצמצם 
מתן אישורי אבטלה למי שעובדים בלא לדווח , אך גם תובעים דמי - אבטלה . הוא 
הוסיף כי השירות זקוק לתוספת אמצעים לשם אבטחת עובדיו . בחודשים האחרונים 
רבו ההתקפות מצד דורשי עבודה על עובדי השירות . ארבעה מעובדי השירות אף 
נזקקו לטיפול רפואי בבית - חולים . 
