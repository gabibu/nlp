המשא ומתן בין חברת " אל - על " לבין ההסתדרות הציונית , על הסכם מחירים 
חדש לשנת 09 בעבור הטסת בני נוער וסטודנטים מחו"ל , נקלע למבוי סתום . 
בעקבות הקיפאון בשיחות הוחל במגעים עם חברת פאן אמריקן על אפשרות הטסתם של 
הנוסעים מארה"ב לישראל באמצעות חברה זו . המחלוקת העיקרית היא על גובה ההנחה , 
בעיקר בעונת השיא , בתעריפי הטיסות מארה"ב . בעבר נהנתה ההסתדרות הציונית 
מהנחות בשיעור של % 02 ויותר , בהתאם לקווי התעופה השונים . היקף ההסכם 
הוא יותר מעשרה מיליון דולר בשנה . בשיחות הועלתה בעיה נוספת והיא הקצאת 
מספר מספיק של מקומות בטיסות מארה"ב בחודשים יוני - אוגוסט . הטיסות בחודשים 
אלה מלאות , וקשה לשריין מראש מספר גדול יחסית של מקומות במחירים מוזלים 
באופן מיוחד . דובר חברת אל - על , נחמן קליימן , אמר בתגובה , כי אין 
חברת התעופה נוהגת לנהל משא ומתן בנושאים מסחריים באמצעות כלי התקשורת . 
