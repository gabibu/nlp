מרכוס , אבי כהן , מיקי כהן , שמעונוב , אל - חי , קרייס , לולו , 
מלמיליאן , נתן ( מוספי ) , איוניר , מליקה . המאמן : ניסים בכר . 
אנטמן , גרימברג , קרמר , קלינגר , מרילי , צרפתי , אבוקרט ( גבעול ) 
, בנין , עטר ( מלכה ) , מרדכי , מזרחי . המאמן : אמציה לבקוביץ . 
שפט אריה פרוסט , 000 , 32 צופים באיצטדיון רמת גן . " הרמנו שוב את הדגל 
לאחר שמכבי חיפה הורידה אותו לחצי התורן בניצחונה אשתקד 010 . אמרתי לשחקנים 
לפני עלייתם למיגרש רק משפט אחד : תזכרו את ההפסד ההוא ותחזירו למכבי תל 
אביב את הכבוד האבוד " סיפר ניסים בכר מאמן תל אביב . אכן , שחקני תל 
אביב , במישחק הקרבה מעולה , גברו על היריבה המושבעת מחיפה וצרפו לזכותם 
3 נקודות שהצמידו אותם לצמרת . המישחק שהיה לאור זרקורים , הזכיר את מישחקי 
הגביע הגדולים בין שתי הקבוצות הללו . התפאורה הנהדרת נתנה הרגשה של מישחק 
טוב , אך הוא לא התעלה לרמה איכותית גבוהה , אם כי היה בו קצב טוב ותנועה 
בלתי פוסקת . התוצאה יכלה להיות הפוכה , אך התמזל מזלו של מכבי תל אביב 
ובעיטה נהדרת של אורי מלמיליאן ם - 81 מטר , כבר בדקה 6 , העניקה לו יתרון 
שנשמר עד לסיום . שוער תל אביב , מרכוס , היה הרבה יותר עסוק מעמיתו אנטמן . 
במחצית הראשונה בלבד בלט טל בנין מחיפה במספר בעיטות ומסירות מדוייקות . 
עופר מזרחי נשמר מצויין כל המישחק בידי אבי אל חי הצעיר . למעשה , כל 
כוכבי שתי הקבוצות נשמרו בצורה הדוקה , חוץ ממלמיליאן שנראה בכל שטחי המיגרש 
ונתן דוגמה למישחק הקרבה . במחצית השנייה התנהל מישחק חד צדדי שבו תקפה חיפה 
ללא הרף , אך בלהט יתר וללא תכנון מספיק , ומול מישחק הגנה טוב של תל אביב 
לא הצליחה חיפה להבקיע . בדקה ה - 95 ניתנה לחיפה ההזדמנות הטובה במישחק , 
וגם אותה לא ניצלה : מרכוס לא היה בשערו , אך איתי מרדכי בעט חלש מדי 
ואיפשר למנשה שמעונוב להרחיק מקו השער . נוכח הלחץ החיפאי לא נותר לתל אביב 
אלא לצאת להתקפות מתפרצות במידת האפשר , ובאחת מהן , בדקה 67 , שילח מלמיליאן 
כדור נפלא למליקה החלש . הוא עקף את אנטמן ובמקום לבעוט לשער הריק התמהמה 
וההזדמנות להרים את דגל הכבוד המשוקם גבוה יותר , הוחמצה , אך גם התוצאה 
המינמלית השביעה רצון ופתחה מאבק משולש צמוד ומעניין בצמרת הטבלה . 
