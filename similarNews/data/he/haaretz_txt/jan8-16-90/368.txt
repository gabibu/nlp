" החברה לישראל " , בשליטתו של איש העסקים שאול איזנברג , בודקת את האפשרות 
להרחיב את תחומי פעילותה . במסגרת זו בדקה החברה את האפשרות , לפעול גם 
בתחום השכרת הרכב . ל"הארץ " נודע , כי החברה בדקה באמצעות חברת המימון 
שלה , " ח . ל . שירותי מימון " , את האפשרות לרכוש השליטה בחברת " קופל 
נהיגה עצמית " שמניותיה נסחרות בבורסה התל אביבית . יצויין , כי בעבר 
בדקה " החברה לישראל " את האפשרות לרכוש את סוכנות " אוויס " בישראל , 
אך הנושא לא יצא אל הפועל . במגעים שהיו בין מנהלי החברה לישראל לבין יו"ר 
מועצת המנהלים של " קופל " אביהו הורוביץ , הציעו אנשי החברה לישראל להגדיל 
את ההון של " קופל נהיגה עצמית " , על ידי הנפקה פרטית , ובמקביל לכך , 
שהורביץ , המחזיק בכשליש ממניות החברה , ימכור חלק ממניותיו כך , שהשליטה 
בחברה תעבור לידי " ח . ל . שירותי מימון " . מרבית הפעילות של " קופל 
נהיגה עצמית " , הינה בתחום המימוני , בדומה לחברת ח . ל . שרותי מימון . 
מקורות בחברת קופל נהיגה עצמית מסרו , כי המו"ם לא יצא אל הפועל , מאחר 
ובעלי השליטה בחברה לא הסכימו לוותר על השליטה . יצויין , כי שוויה של 
קופל בבורסה מגיע כעת לכשלושה מיליון דולר . החברה מתכננת לגייס עתה כ4 
מיליון שקל באגרות חוב , ועוד כ61 מיליון שקל , אם ימומשו כל האופציות 
שיוצעו בהנפקה . מנכ"ל החברה לישראל אהרון זלר , אמר בשיחה ל"הארץ " , כי 
לפני מספר חודשים קיבלה חברת ח . ל . שרותי מימון , הצעה לרכוש את חברת 
קופל נהיגה עצמית , אך לא יצא מכך דבר . הוא הכחיש שבכוונת החברה להכנס 
לתחום של השכרת רכב . 
