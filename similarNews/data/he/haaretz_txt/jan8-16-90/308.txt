זה לא משחק ילדים . מדובר פה בעניין רציני ביותר , בקונצרן תעשייתי שבנה 
את הארץ הזו ואשר 000 , 32 משפחות מתפרנסות ממנו . לפעמים יש לי הרגשה שמתייחסים 
לכל העניין כאל משחק ילדים . אנחנו מתנגדים ונהדוף כל ניסיון לפגוע בזכויות 
העובדים ובפרנסתם . אנחנו גם לא רוצים להיות ממוסחרים . אנו רוצים להישאר 
קונצרן תעשייתי חי ויוצר במבנה שהוא קיים כיום , ולא נסכים להיות כלי לעשיית 
רווחים קלים בידי איש זה או אחר . אין סיבה שכור תתמוטט . אם האוצר יקיים 
הבטחתו ויזרים את 05 מיליון הדולר שהבטיח לקונצרן ואם הבנקים ימחקו 071 מיליון 
דולר מהחובות שהקונצרן חב להם , אזי אין כל צורך שהקונצרן יימכר לגורם זר . 
אני לא חושב שכור וחברת העובדים בכלל , היא איזה כתם או גיבנת להסתדרות . 
ההיפך הוא הנכון . עם כל הרינונים והקישקושים , מפעלי חברת העובדים בכלל , 
ומפעלי כור בראשם , הוכיחו עצמם הן בתפוקה ובתרומה למשק המדינה והן בשמירה 
קפדנית על זכויות העובדים . ראינו מה קרה לעובדים במפעלים שעברו לידיים 
פרטיות . זו אגדה ואולי דיבה , שכור לא התייעלה . בשנתיים האחרונות פוטרו 
כשליש מכלל העובדים שהם כ000 , 9 איש . נסגרו כעשרים מפעלים . היום נותרו 
כ000 , 32 עובדים המועסקים בכ0605 מפעלים . לדעתי אין יותר מקום לפיטורים . 
אין לדעתנו גם מקום לפצל את הקונצרן למפעלים בודדים . לדעתי בכל מקרה , 
גם אם כור תימכר , חברת העובדים צריכה להישאר בפנים , בחלק ניכר מהבעלות . 
בדרך זו נוכל להבטיח את זכויות העובדים וכיבוד ההסכמים הקיימים . אם יתברר 
לנו כי הולך להתבצע מהלך שהוא לרעת העובדים , ואם נראה שגורם שלילי הולך 
לרכוש את הקונצרן , נעשה דברים הרבה יותר גרועים . נעשה הכל למנוע את המכירה 
בתנאים כאלה ויש לנו שיטות משלנו . אנחנו סוסי קרבות ותיקים . 
