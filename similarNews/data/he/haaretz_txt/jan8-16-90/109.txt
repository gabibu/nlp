הרפורמה במשק הדלק תפלה לרעה את חברות הדלק הוותיקות לעומת חברות הדלק החדשות 
שייכנסו לענף זאת תמצית חוות דעתו של פרוף אמיר ברנע , שהוגשה לבית המשפט , 
שדן ברפורמה במשק הדלק . לדברי ברנע " החברות הוותיקות יופלו לרעה , משום 
שהפיקוח על המחירים קובע באופן שרירותי מחירים מירביים , המאפשרים לחברה 
החדשה לאתר מוצרים או לקוחות שבהם הרווחיות גבוהה " . פרוף ברנע הוסיף כי 
פתיחת הענף למתחרים , בלי לשנות את מתכונת קביעת המחירים המירביים , תביא 
להעברת הכנסות מהחברות הקיימות לחדשות , מעבר למוצדק מעצם הגדלת התחרות 
בענף . לדבריו , חברות הדלק החדשות יוכלו לפעול ללא מגבלות ממשיות , כלומר 
לבחור את סוגי הדלק והצרכנים על פי שיקוליהן המסחריים , זאת בשעה שהחברות 
הותיקות יחויבו לספק דלק גם במגזרים שהן מפסידות . פרוף ברנע הדגיש שעיקר 
ההשקעה בתשתית נעשתה לצורך פיתוחה של רשת תחנות דלק בפריסה ארצית , כשהפיצוי 
בגין השקעה זו מחולקת באמצעות מערכת מחירים מירביים על כל צרכני הדלק . 
ואולם , בעוד שמבנה זה היה אפשרי כאשר לכל חברות הדלק היה הרכב פעילות דומה , 
הוא הפך ללא הוגן כלפי החברות הקיימות , עם התרת כניסתם של מתחרים חדשים . 
" דעתי החד - משמעית היא ששינוי במתכונת הפיקוח על המחירים הוא הכרחי כתנאי 
מוקדמם להפעלת הרפורמה " , אמר ברנע . לדעתו , תנאי הכרחי בהפעלת הרפורמה 
הוא שינוי שיטת קביעת המחירים המירביים של כל מוצר . " לכאורה , המצב 
הרצוי הוא שהמחיר המירבי של כל מוצר ישקף במדויק את עלותו , אך למעשה פתרון 
זה איננו אפשרי , עקב קיום מרכיב חשוב של עלויות כלליות " . הפתרון , לדעת 
ברנע , הוא " הפעלת מתכונת שתגמיש את המחירים המירביים והפעלת פיקוח על 
המחיר הממוצע המשוקלל של סוגי דלק שונים המשווקים על ידי כל חברה " . 
