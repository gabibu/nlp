ארגון החמאס הפיץ באחרונה חוברת בת 97 עמודים ובה עיקרי תורתו . החוברת 
הופצה במספר מצומצם של עותקים . " אנחנו סבורים שהמאבק שלנו עם היהודים 
על אדמות פלשתין איננו מבחין בין ימני לשמאלי . מבחינתנו כולם נושאי נשק , 
רוצחים , מספיק שהם היגרו מארצותיהם להתנחל בפלשתין ובניגוד לרצון עמנו " , 
נכתב בחוברת בה מוסבר יחסו של הארגון לבעיה הפלשתינית . כריכת החוברת בצבע 
סגול - ורוד , ועליה מצויירת מפת ארץ ישראל על רקע שמש שוקעת . שם החוברת 
הוא : " היחס של תנועת החמאס לבעיה הפלשתינית " . מחבר החוברת : מחמוד 
בן - יוסוף , כנראה שם בדוי . אחד המאמרים בחוברת מופיע תחת הכותרת " הכישלון 
להשגת האדמות הקדושות הוא באשמת אלה , אשר הרחיקו את האיסלם מהקרב עם היהודים 
כאשר נלחמובניגוד לרוח האיסלם " . בכותרת נוספת נאמר " המאבק שלנו עם היהודים 
הוא מאבק בין האמת לבין ההבל בין האיסלם ליהדות . אחד הפרקים החשובים בחוברת 
עוסק בחילוקי הדעות בין חמאס לבין המפקדה המאוחדת הלאומית ובשאלה מדוע לא 
מתאחדים שני גופים אלו . התשובה לשאלה זו מורכבת ומנומקת . החמאס סבור 
שהארגונים שקשורים למפקדה המאוחדת ניתנים לחדירה של " מודיעין האויב , 
אשר הצליח לגייס עשרות חלושי נפש בשורות הארגונים . היה לנו ניסיון מר כאשר 
חמאס ניסתה לשתף פעולה עם הפתח והדבר הביא לכך שרוב הנהגת חמאס בשטחים נעצרו " . 
המבנה של המפקדה הלאומית המאוחדת גם הוא אינו מקובל על אנשי החמאס . " המבנה 
של המפקדה הלאומית מורכב ממספר גורמים וזה מראה שהיא לא מאוחדת מבחינה פוליטית 
וראיית העתיד . לדוגמא הם מפרסמים כרוזים במספר ניסוחים ואפילו עשו דבר 
חמור כאשר בכרוז מספר 52 שלהם תקפו באחד הניסוחים את ארגון החמאס ואילו בנוסח 
אחר לא תקפו את החמאס . בפרק אחר בחוברת מציג את עקרונות הארגון לפתרון הבעיה 
הפלשתינית : שחרור עצורים . התנגדות להתנחלויות . התנגדות למדיניות הגירוש . 
התנגדות לכיבוש וההפלה בפח של השב"ך . התנגדות למדיניות גביית המיסים . הפרק 
האחרון בחוברת עוסק במטרות הארגון : התנגדות לפתרון הכניעה , התנגדות לקמף 
דיוויד , אוטונומיה וועידה בין - לאומית . פעילות מתמדת כדי לגרש את הכובשים 
ולשחרר את המולדת והמקומות הקדושים מטומאת הכיבוש . השגת המטרות תתבצע בשלבים : 
שמירת המומנטום של הפלשתינים בפלשתין הכבושה . הדגשת האיסלמיות של בעית פלשתין . 
הדגשת הסירוב העם הפלשתיני לתוכניות האמריקאיות . הדגשה כי מדובר במערכה 
של כולם ולא מערכה מסויימת . אין אף מנהיגות לעם הפלשתיני מלבד המנהיגות 
הדתית האיסלמית . הסתפקות עצמית של העם הפלשתיני במועט בחיי היום יום כדי 
להיכנס לשלב של החרמה כוללת של מוסדות של האוייב . טרפוד הניסיונות להפסקת 
האינתיפאדה מצד ישראל . 
