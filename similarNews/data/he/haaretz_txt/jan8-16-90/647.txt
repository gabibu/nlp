משטרת ירושלים חוקרת את נסיבות מותה הפתאומי של סוהרת שעבדה במטה נציבות 
שרות בתי הסוהר בירושלים . הסוהרת , סמלת רחל אבוטבול בת 92 , נשואה ואם 
לשני ילדים , מתה אתמול לפני הצהרים בנסיבות לא ברורות . רופא מד"א שהוזעק 
קבע את מותה , תוך שהוא מציין שמבדיקה ראשונית עולה כי סיבת המוות היא דום 
לב או הרעלה . בעקבות החשד להרעלה הוזעקה המשטרה שהחלה בחקירה . המשטרה 
הודיעה כי תבקש צו לנתיחת גופת הסוהרת כדי לוודא את סיבת המוות . רחל אבוטבול , 
שעבדה כקלדנית במחלקת האסיר ועסקה בעקר בהקלדת חומר הנוגע להזמנות אסירים 
לבתי משפט , הגיעה אתמול בבוקר לעבודתה במטה הנציבות כרגיל . היא לא נראתה 
עוזבת את הבניין . בשעה 03 . 11 לערך כאשר נכנסה אחת העובדות לחדר שבו מצויה 
מכונת צילום , היא מצאה את רחל אבוטבול שוכבת ללא ניע . אחד מעובדי הנציבות , 
שהוא חובש , ניסה להחיותה , הוזעקה ניידת לטיפול נמרץ ורופא קבע את מותה . 
קציני חקירות בכירים של מרחב ירושלים הגיעו למטה הנציבות , גבו עדויות ואספו 
ממצאים . בין השאר נטלו לבדיקה פירות שנמצאו ליד גופת הסוהרת וכן דגימות 
מזון מביתה . על הגופה לא נמצאו סימני אלימות . ככל הידוע לא סבלה הסוהרת 
שנפטרה מבעיות רפואיות . גם אחותה של רחל אבוטבול עובדת בשב"ס . עובדי נציבות 
שב"ס ממתינים בדריכות רבה לממצאי הנתיחה . 
