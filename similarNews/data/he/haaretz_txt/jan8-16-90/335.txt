בעלי שם עולמי השתתפו בכנס הבין לאומי ה - 6 לרפואה וספורט , שננעל אתמול 
בבית ההארחה של קיבוץ רמת רחל . בכנס שנמשך יומיים הוצגו חידושים בטיפול 
בפגיעות ספורט ופורסמו תוצאות מחקרים על שיקום הכתפיים והברכיים , מניעת 
" מרפק טניס " , שימוש בחומרים נספגים בכירורגיה ועוד . בין היתר , הוצגו 
שני סוגי מידרסים מיוחדים לספורטאים . מפעל נעלי תבנית שבקיבוץ בית העמק 
הציג מידרס שפתח לעוסקים בפעילות ספורטיווית אינטנסיווית . המידרס עשוי 
חומרים טרמו - פלסטיים קלים , שהרכבם מותאם לכל ספורטאי בהתאם למשקלו , 
לגמישות כף הרגל ולאופי פעילותו . הוצגו גם מידרסים בולמי זעזועים העשויים 
מחומר ויסקו - אלסטי , המצויים בשימוש מספר קבוצות כדורעף בישראל , בהן 
הפועל בת ים ( גברים ) והפועל מטה אשר ( נשים ) . 
