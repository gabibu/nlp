נשיא המדינה , חיים הרצוג , התערב אישית למען פתיחת קו תעופה חדש בין ישראל 
לארגנטינה . בתשובה לפניית נשיא המדינה , דיווח לו שר התחבורה , משה קצב , 
במכתב על הסכמתו העקרונית לפתיחת הקו החדש לבואנוס - איירס ועל בדיקת כדאיות 
כלכלית אשר עורכת היום חברת אל - על בנושא . במקביל פנה שר התחבורה למשרד 
החוץ בירושלים , אשר העביר כבר אף הוא , את בקשתה של ישראל לשלטונות ארגנטינה , 
לפתוח במגעים מעשיים בענין זה . הנחיה ברוח זו העביר שר התחבורה גם לחברת 
אל - על , כדי שתפתח בשיחות עם חברת התעופה הלאומית של ארגנטינה . פניית 
נשיא המדינה לשר התחבורה , לפתיחת קו תעופה לארגנטינה , באה לאחר ששב מביקור 
ממלכתי משם . יצויין , כי חברת אל - על בדקה כבר בעבר , את הכדאיות הכלכלית 
הכרוכה בהפעלת קו תעופה לארגנטינה ונמצא באותו שלב , כי אין הצדקה מסחרית 
לכך . 
