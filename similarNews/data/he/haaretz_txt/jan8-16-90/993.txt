יוהנסבורג , ( ע"ץ ) . שבעה מנהיגים שחורים ששוחררו מהכלא לא מכבר , 
אחרי מאסר של 62 שנה , עתידים לצאת היום ללוסאקה , לפגישתם הראשונה עם 
ההנהגה הגולה של הקונגרס הלאומי האפריקאי . הפגישה נקבעה על רקע הידיעות 
כי נלסון מאנדלה עומד להשתחרר בקרוב , וכי יש חילוקי דעות בקונגרס הלאומי 
לגבי משא ומתן אפשרי עם דרום אפריקה . ואלטר סיסולו , בן 77 , המזכיר הכללי 
לשעבר של הקונגרס הלאומי האפריקאי , וחמישה מנהיגים ותיקים אחרים של תנועה 
זו , ששוחררו ב51 באוקטובר , וכן גובאן מבקי , בן 97 , ששוחרר ב7891 , 
ייפגשו עם חבריהם למאבק ועם בניהם , אותם לא ראו מראשית שנות ה06 . בעקבות 
ביקור בן ימים מספר בלוסאקה , הם ייצאו לסיור באירופה , ובין היתר ייפגשו 
עם שר החוץ הבריטי , דאגלס הורד , בלונדון . במוקד השיחות שינהלו המנהיגים 
הגולים עם סיסולו ועמיתיו , שאימצו מאז שחרורם עמדות מתונות ביותר , תעמוד 
ללא ספק השאלה הבוערת ביותר כיום , זו של מו"ם עם המשטר הלבן . משקיפים 
סבורים כי שחרורו בקרוב של מאנדלה יסיר את המכשול העיקרי במשא ומתן שבין 
דרום אפריקה לבין האופוזיציה השחורה . 
