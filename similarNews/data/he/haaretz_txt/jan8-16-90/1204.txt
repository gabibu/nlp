ד"ר אליעזר פוקס , מנכ"ל המכללה למנהל , סבור כי אחת הדרכים להבטיח את 
הצלחת קליטתם של עולים חדשים בתעסוקה היא להעבירם הכשרה , הסבה או עדכון 
מקצועי . עולים חסרי מקצוע , או בעלי מקצועות שאינם מבוקשים בארץ , זקוקים 
להכשרה או הסבה . מרבית העולים זקוקים לעדכון מקצועי , ואותו הם יכולים 
לקבל תוך כדי עבודתם במסגרות החדשות או בהשתלמות קצרה . לדעת ד"ר פוקס על 
המדינה לעודד יצירת מתכונות הכשרה והסבה לעולים גם כקבוצה וגם על בסיס אינדיבידואלי , 
תוך בניית מערכות - תמיכה ייחודיות במסגרות הקורסים השונים . במהלך ארבע 
השנים האחרונות טופלו במרכזי המכללה למנהל כ000 , 2 עולים במסגרת מרכזי ההסבה 
לאקדמאים . עם העולים שהוכשרו במסגרות המכללה נמנים יוצאי בריה"ם , אתיופיה , 
איראן , דרום - אמריקה , ארה"ב ועוד . בין הנושאים שאותם למדו העולים : 
הכנה לבחינות רואי - חשבון , ניהול משרד , הנהלת - חשבונות , תיעוד תוכנה 
ועוד , בתל - אביב , בירושלים ובבאר - שבע . לדברי ד"ר פוקס גיבשה המכללה 
למנהל פרויקט תעסוקתי משולב לעולים הכולל מערכת תומכת ללומדים בקורסים השונים 
המתקיימים בשלוחותיה ובמוסדותיה ברחבי הארץ . קורסי מכינות מיוחדים למינוח 
מקצועי ( טרמינולוגיה בעברית ובאנגלית ) הפכו לחלק ממסגרת ההוראה בנושאי 
הלימוד השונים . ד"ר פוקס סבור כי יש לשלב סדנאות לחיפוש עבודה בכל מסגרות 
הלימוד לעולים , ולסייע להם באיתור מקומות להתמחות במקצועות בהם דרושה התנסות 
בעבודה . 
