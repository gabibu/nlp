חמבחדר ההלבשה הצהוב , לפני המישחק , כשברקע מהדהד שיר הספירה ( אחת , 
שתיים , . . . ער ) מפי מאות אוהדי חיפה , אמר המאמן ניסים בכר לחניכיו : 
" חיפה הורידה את דגל מכבי תל אביב לחצי התורן , ומטרתנו להעלותו הערב 
בחזרה " . מחלקת הלוחמים הצהובה עמדה במשימה , בזכות שער נפלא של אורי מלמיליאן . 
" בסך הכל שער , לא זוכים עבורו בשני שערים " , מצטנע אורי , שמחמיא 
למאמנים ניסים בכר ואמציה לבקוביץ . " הם הכינו את הקבוצות במטרה לנצח , 
ולכן היה כדורגל טוב . ניצחנו קבוצה גדולה " , והוא פונה לעיתונאים : 
" אל תחגגו עם מכבי יותר מדי , זה יפגע בקבוצה " . ניסים בכר מקשיב ומוחא 
כף . אבי כהן מחמיא לקהל : " האוהדים שלנו צריכים לקבל את הכותרת . הם 
הגיעו בהמוניהם , נתנו בנו אמון ואני שמח שהצלחנו לשמח אותם . זו היתה 
המטרה בתחילת העונה , להחזיר את הקהל למכבי תל אביב . עשינו צעד חשוב קדימה , 
אבל צריך לשכוח מהר את המישחק הזה , ולהביט קדימה , למישחק בבאר שבע בשבוע 
הבא " . מלמיליאן ואבי כהן , כמו יתר התל אביבים , מדברים בצינעה על מקום 
בפליי - אוף העליון . ובכל זאת , התחושה בחדר ההלבשה , למראה החיבוקים 
האמיצים בין חברי ההנהלה , המאמן והשחקנים , היא שהמישחק הזה עשוי להוות 
ציון דרך משמעותי . עבור החיפאים , לעומת זאת , חשיבות המישחק פחותה . 
הם הוכיחו אמש שוב עד כמה הם טובים , ויצליחו כנראה להתאושש בקלות מההפסד . 
הקפטן ציון מרילי צפה לפני המישחק שיהיה מאבק צמוד וקשה . ניר קלינגר הוציא 
בסיום המישחק את זעמו על השופט אריה פרוסט : " השיפוט שלך היה חלש מאוד , 
אפס " . 
