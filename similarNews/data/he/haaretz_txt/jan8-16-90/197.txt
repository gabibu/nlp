במדינות בננה באמריקה הדרומית או בדמוקרטיות העממיות של הגוש המזרחי של לפני 
המשבים החדשים , אירע שמדינאי חזר מביקור חשוב בחוץ - לארץ ומיד נעצר והואשם 
בבגידה , שהיתה או שלא היתה . מי שאתמול היה אישיות רצויה ופופולרית סר 
חנו כעבור שעות אחדות והוא הפך , בעזרת התקשורת הממלכתית , מטרה לשנאת 
רבים . במדינות נאורות במערב אירע שמי שהיה מקובל אתמול הודח לאחר שהוטחו 
בו האשמות כבדות . רק כעבור זמן רב , ולאחר מהפך , ייתכן שישוב לממשלה . 
אם כי מקרה כזה נדיר ביותר . קפמאבינאבל , בשום מקום על פני כדור הארץ 
לא אירע כדבר הזה שקרה כאן בארץ בשבוע שעבר : שר , שראש הממשלה האשימו 
בפומבי ולעיני כול במסירת סודות לאויב , יצא למחרת כשר בממשלה , לבירת 
מעצמה חשובה , לביקור ולפגישה עם אנשי הממשל שם . עזר ויצמן יכול להיכנס 
לספר השיאים של גינס , וממשלת שמיר תכנס למהדורה הבאה של " אירועים והתרחשויות 
מוזרים " . עתה , אצו כמה חברי - כנסת למשטרה , להגיש תלונה נגד השר ויצמן , 
ואולי גם נגד ממלא - מקום ראש הממשלה שמעון פרס , " שהיה על הקו השני " . 
מנגד , הוגשה תלונה נגד ראש - הממשלה יצחק שמיר על שידע שנעשה מעשה " בגידה " , 
והחריש שבועות ארוכים . כך נעשה שותף לבגידה , אם אמנם היתה כזאת . בדרכם 
למשטרה , סרו המתלוננים לרדיו ולטלוויזיה להודיע על התלונה , כדי שגם ירוויחו 
קצת פרסומת אישית . לא ידעה המשטרה מה לעשות וכיצד לנהוג . במקרה חמור במיוחד , 
עוצר שוטר את מכוניתו הדוהרת של שר , והנהג מואשם בנהיגה במהירות מופרזת . 
אבל , כמעט - בגידה ! זה סיפור מביך באמת . הלכו איפוא השוטרים אצל היועץ 
המשפטי לממשלה , יוסף חריש , שיאמר הוא מה לעשות וכיצד לנהוג . ובעיקר , 
שתחול עליו האחריות למעשים או למחדלים . בינתיים טרם הכריע חריש וטרם העביר 
למשטרה את הוראותיו . בדרך כלל אין חריש ידוע כממהר , אבל אם יחליט מהר 
ובפסקנות , יהיה שמח מאוד במדינה . אם יורה חריש למשטרה לפתוח בחקירה , 
יהיה עליה לגבות הודעות משמיר ופרס . ולא רק מהם . ואז , ייתכן שתמליץ 
המשטרה להעמיד אחד , שניים , או שלושה , לדין . אך אם ינסה חריש להתחמק , 
תקום זעקה מחודשת , רמה יותר : מדוע ויצמן אינו עומד לדין , ואילו אייבי 
נתן כלוא . מן הסתם , יימצאו עורכי - דין שיעתרו לבג"ץ ויטענו לאפליה בוטה . 
בג"ץ נוהג לדון בכובד ראש כאשר מובא לפניו להחלטה עניין הנראה כאפליה מצד 
הרשות המבצעת . היועץ המשפטי והמשטרה הם חלק מן הרשות המבצעת . לאייבי נתן 
סימפטיה גם בקרב בעלי דעות ימניות . יש לו תחנת רדיו המשדרת מוסיקה פופולרית , 
ובנוסף הוא גם היחיד בארץ המשדר בקביעות , אחת לשעה , את קולו של מנחם 
בגין . בגין לא פסק להיות אליל ואבא לחלק מן הציבור בימין . בשידורי הרדיו 
והטלוויזיה הממלכתיים רואים את בגין רק אחת לשנה , בבואו לבית העלמין , 
לאזכרה של רעייתו . את קולו אין שומעים . אצל אייבי שומעים את קולו החגיגי 
כפי שרוצים לזכור אותו . והקול הזה משודר כל העת , אחת לשעה . בציבור הימני 
עדיין אוהבים רבים את עזר ויצמן . בעיקר על שפתו הציורית , סגנון - הדיבור 
ה"גברי " , רוח הלחימה , השובבות המודגשת וההומור האישי . גם לאחר שהודיע 
שמיר בקול מבשר - רעות שנתגלה מוסר - סודות נורא בממשלתו , היו רבים ברחוב 
מוכנים לטפוח לעזר על כתפו ולהפטיר " אהלן עזר ! " והוא , מן הסתם , 
היה מחזיר להם צפחה , טפיחה וחיוך . לא כל כך מהר קונים את ההכרזה שעזר 
ויצמן בוגד . שובב , קל - דעת , משולח - לשון כן . אבל לא ישנאו אותו 
כמו את יוסי שריד או את שמעון פרס . עזר הוא אחד משלהם . שמיר מעולם לא 
היה כזה . כך , באווירה של סימפטיה לאייבי נתן ולעזר ויצמן , צריכים עתה 
שמיר , חריש והמשטרה להכניס עצמם לקלחת . כל המדינה תהיה קלחת , אם יחליטו 
חריש והמשטרה לפעול כדי להעמיד את ויצמן לדין , או את ויצמן ואח , כלשון 
מסמכי בית - משפט . בסגנון מודעה המפרסמת אסלה חדשנית , תופנה השאלה אל 
היועץ - המשפטי : " האם אתה מורח . . . או מנקה ? " סליחה על ההשוואה , 
אבל גם היא מתחום ההיגיינה . אם יחליטו שלא להעמיד את ויצמן לדין , אחרי 
שהוגשו תלונות למשטרה , רק תעמיק תחושת הקיפוח בשכבות רחבות של הציבור הישראלי , 
התחושה הנקראת , גם בבית המשפט , " מה יגיד אבוטבול ? שמיר לא ידע , 
בהופעתו הפאתטית בטלוויזיה , איזו אבן כבדה הטיל לביצה הישראלית . מן 
הרפש שיותז יתלכלכו רבים . אולי גם מטיל האבן . קפמאפרקאם לסגן ראש הממשלה 
דוד לוי יועץ חכם לתדמית ותקשורת , עליו לגמול אותו מאורח דיבורו , ולהסביר 
לו שבני - אדם גם מדברים , לא רק יורים פגזי - מלים . פאתוס הבלונים המילוליים 
לא החל היום , אך אני מתרשם שאצל לוי חלה הסלמה בצורך לגלגל מלים ולשחק 
בהן . כדי להדגישן , הוא יורה אותן כבומבות , כמעטפות - נפץ לשום - איש . 
כזאת היתה גם תגובתו הפומבית , המאוחרת מאוד , לפרשת שמיר - ויצמן . כל 
מלה בומבה . במקום שישימו לבם לתוכן הדברים , ראיתי אנשים מגחכים על הטון 
בו נאמרו בו . והטון , להזכירכם , עושה את המוסיקה . בממשל , כמו במכונית , 
המנוע הוא המניע , מסיע או משתק את הרכב , לא צינור המפלט . משום כך 
קבע המתכנן את המנוע בקדמת הרכב ואת המפלט בירכתיו . 
