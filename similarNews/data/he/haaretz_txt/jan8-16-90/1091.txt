הטלוויזיה הכללית והטלוויזיה החינוכית יפיקו במשותף מגזין בוקר שישודר בין 
השעות 03 . 6 ל00 . 8 בבוקר . שר החינוך והתרבות , יצחק נבון , הודיע 
על כך בישיבת מליאת רשות השידור שהתקיימה אתמול במלון לרום בירושלים . נבון 
ביקש ממנהלי הטלוויזיה הכללית והחינוכית לסיים בהקדם את ההכנות להפקת המישדר 
החדש , כדי שאפשר יהיה להתחיל בשידוריו בהקדם . השר הדגיש , כי תוכנית 
זו היא רק אחד השינויים הצפויים בלוח המישדרים של שתי התחנות עם התחלת שידורי 
הכבלים . הוא ציין כי בימים אלה מתחילה בישראל מהפיכה תקשורתית . הוא 
הביע את דאגתו מכך שהערוצים החדשים יספקו בעיקר שידורים בידוריים , ספורט 
וסרטים ולכן הממשלה מחוייבת , לדעתו , להרחיב ולהעמיק את שידורי הטלוויזיה 
הכללית והטלוויזיה החינוכית , כדי שימשיכו ויגבירו את תוכניות האיכות החינוכיות , 
התרבותיות והחברתיות המקוריות . שר החינוך מסר , כי לאחר דיונים יסודיים 
שקיים לאחרונה הגיע למסקנה , כי הדרך להיאבק בהתמסחרות הצפוייה בתקשורות 
האלקטרונית בארץ היא לתת לטלוויזיה הכללית ולטלוויזיה החינוכית ערוץ שידור 
מלא לכל אחת , כדי שתוכלנה לשדר מבוקר עד לילה . בימים אלה כבר נפתחו דיונים 
מעשיים עם משרד התיקשורת למימוש תוכנית זו . מנכ"ל רשות השידור , אריה מקל 
אמר שצריך למצוא דרך להגן על השידור הממלכתי נגד הגורמים המסחריים ושהוא 
בעד איחוד כוחות עם החינוכית . מקל מחה על ההחלטה לקחת מקופת הרשות 57 מליון 
שקלים לקופת האוצר כי בכך תחזור הרשות להיות סמוכה שוב על שולחן הממשלה . 
מקל שאל לשם מה הוציאו מכרז ללוויין , אם בכל תחנת כבלים יש ערוצי לוויינים . 
הוא הציע שהערוץ הלווייני יינתן לרשות השידור והיא תשדר בו בערוץ מלא . 
