( ע ) . משה ורבין , לשעבר ראש המועצה המקומית ברמת - השרון , הורשע 
בבית משפט השלום בת"א בכך שלא קיים צו הריסה שהוציא נגדו בית המשפט . בכתב 
האישום נאמר כי בעת שכיהן כראש המועצה המקומית ברמת - השרון וכיו"ר הוועדה 
המקומית לתכנון ובנייה , ציווה עליו בית המשפט להרוס בתוך שבעה חודשים תוספת 
בנייה בביתו שבשכונת " נווה - רסקו " ברמת השרון . ורבין לא קיים את הצו , 
והוגש נגדו כתב אישום . במשפטו טען כי חריגת הבנייה נעשתה במהלך הבנייה 
עצמה , ונבעה מתוכניות בנייה שגויות . ורבין אמר כי היו עשרות מקרים דומים 
בשכונת מגוריו , ובמקרים אלה לא הוגשו תביעות . השופט אליעזר כהן קבע בהכרעת 
הדין כי ורבין לא הוכיח שעשה כל ניסיון לבצע את צו ההריסה , ולא הוכיח כי 
לא היה מסוגל לבצע את צו ההריסה . באשר לטענתו כי " הבית אינו רק שלי , 
אלא גם של אשתי " , קבע השופט כי לא הוכח שורבין נמנע מלבצע את הצו , נוכח 
התנגדות או הפרעה של רעייתו . גזר הדין יינתן ב32 בינואר . 
