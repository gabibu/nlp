עיריית אור יהודה העמידה את אחד ממשרדיה בבניין העירייה , לרשות גוף חרדי 
העוסק בחזרה בתשובה . הגוף נקרא המרכז לתודעה יהודית ע"י תנועת התשובה באור 
יהודה . על לוח המודעות בבניין העירייה מודבקת הודעה מטעם גוף זה שסב נכתב 
בין היתר : תושבי אור יהודה היקרים . באחרונה נתגלו מאות מזוזות פסולות 
לחלוטין . אי לכך פתחנו במבצע בדיקת מזוזות ללא תשלום . אפשר לפנות למשרדנו 
בעירייה " . ראש עיריית אור יהודה עו"ד יצחק בוכובזה , אמר בתגובה כי מדובר 
בפעילות שמנהל סגן ראש העיריה , שהוא מסיעת ש"ס . לדברי ראש העיר לא הועמד 
משרד מיוחד לארגון שבו מדובר , אלא שסגן ראש העירייה מנצל את משרדו בעיריה 
גם לפעילותו זו . ש"ס חברה בקואליציה העירונית עם סיעת הליכוד , שבראשה 
עומד בוכובזה . 
