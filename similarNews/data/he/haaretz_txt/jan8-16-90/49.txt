ת והאנטישמיות האירו צד אפל של ההתקוממות האנטי - קומוניסטית במזרח גרמניה . 
תופעות דומות במדינות מזרח אירופיות אחרות לא מפחיתות מחומרת המצב במזרח 
גרמניה . משתתפי ההפגנות העידו שבתקופה האחרונה לא עובר כמעט יום , ללא 
מעשה בעלי אופי אנטישמי או ניאו - נאצי , החל מציור צלבי קרס ועד השחתת 
אנדרטות לחללים סובייטיים שנפלו במלחמה נגד גרמניה הנאצית . תופעות אלה 
משקפות שני רגשות : השנאה כלפי הרוסים הכובשים והאנטישמיות שחלחלה מתחת 
פני השטח , עברה מדור לדור וכעת , באין פחד מהשלטונות , היא פורצת בתקריות 
גלויות . מזרח גרמניה מעולם לא ערכה דנאציפיקציה כמו שנערכה במערב גרמניה , 
קודם על ידי שלוש מעצמות הכיבוש המערביות ואחר כך על ידי הרפובליקה הפדרלית . 
התעמתות עם העבר הנאצי היתה אחד היסודות לקבלת מערב גרמניה אל חיק העמים 
המערביים . במזרח גרמניה הושמו כמה נאצים בולטים במאסר והיו גם שהוצאו להורג 
על ידי הסובייטים , אך רובם הגדול עברו " הסבה " מהירה והפכו קומוניסטים 
נאמנים . שלטונות מזרח גרמניה טענו שהם אינם יורשי הרייך השלישי אלא מייצגים 
" גרמניה חדשה " אשר אינה נושאת באחריות למעשי העבר . ברוח זאת התכחשו 
המזרח גרמנים גם להחזרת הרכוש לבעליהם היהודיים ולתשלום פיצויים , כפי שעשתה 
מערב גרמניה ( רק בחודשים האחרונים , בתקווה למשוך השקעות והלוואות מהמערב , 
רמזו על " מענק הומניטרי " לשיקום קורבנות השואה , בסכום המביש של 003 
002 מיליון דולר , שבריר מערך הרכוש שנשדד מיהודי מזרח גרמניה ) . המפגינים 
במזרח ברלין דרשו איסור השתתפות מפלגות ימניות קיצוניות בבחירות שנועדו במזרח 
גרמניה למאי השנה . אך עוד לפני כן דרושים צעדים נמרצים לביעור התופעה הניאו - 
נאצית והאנטישמית . ריבוי תקריות מסוג זה במזרח ועליית מפלגה לאומנית קיצונית 
בראשות קצין ס . ס . לשעבר במערב גרמניה , מבהירים מדוע חוששים שכנותיהן 
של שתי הגרמניות מהדחף המתעורר לאיחודה של גרמניה . 
