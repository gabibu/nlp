( ע ) . כתב אישום נגד שני תושבי עזה החשודים בהטמנת מטען חבלה באוטובוס 
שנסע לרמת אביב , ובהצתה במפעל בבת - ים , הוגש אתמול לבית - הדין הצבאי 
בעזה . השניים מואשמים גם ברצח תושב מקומי , שנחשד בשיתוף פעולה , ובאונס 
שתי נשים מרצועת עזה . כתב האישום הוגש נגד עאדל יוסוף עיסא אל - קדים ( 
32 ) , מעזה , ונגד סמיר עבד אל - חמיד מחמוד דאוס ( 03 ) , מדיר אל - 
בלח . הם מואשמים כי ייצרו מטען חבלה , והניחו אותו באוטובוס שנסע לרמת - 
אביב . השניים כיוונו את שעון ההשהייה של הפצצה בשירותים של התחנה המרכזית , 
ואחר - כך הניחו את הפצצה בספסל האחורי של אוטובוס שנסע לרמת - אביב . 
המטען התפוצץ לאחר שהאנשים ירדו מהאוטובוס . נגרם נזק , ואיש לא נפגע . 
סעיף האישום השני נגד השניים הוא קשירת קשר להצתת מפעל בבת - ים . הם מואשמים 
שפעלו בשם החזית העממית כאשר פרצו למפעל כותנה , גנבו ממנו חפצים , ולאחר 
מכן הציתו ערמות צמר גפן וכותנה שהיו במפעל . סעיף האישום השלישי הוא רצח 
בכוונה תחילה ואינוס שתי נשים . השניים מואשמים כי לקחו בכוח אשה שנחשדה 
בסיוע לשלטונות אל צריף בעיירה בית להיה ושם חקרו אותה באלימות ובאיום בנשק . 
היא הוכתה באלה ובחוט חשמל ואחר - כך הם אנסו אותה והקליטו את תשובותיה 
על קלטת . לאחר ששוחררה , לפי החשד , המשיכו לאיים עליה . בכמה הזדמנויות 
גבו ממנה כספים עבור המפקדה הלאומית המאוחדת , ואף קיימו אתה יחסים בניגוד 
לרצונה ; תוך כדי איומים שישמיעו ברבים את דבריה שהוקלטו , סחטו ממנה 005 , 
1 שקלים . תוך כדי חקירה סיפרה האשה , הידועה בעיסוקה הלא - מוסרי , כי 
גם חברתה מסייעת לשלטונות . שני הנאשמים , טוענת התביעה , הסתמכו על דבריה 
וקבעו מפגש עם החברה בתואנה שהם רוצים למכור לה סמים . היא נלקחה בכוח לצריף 
בבית להיה ובחקירתה הודתה בסיוע לשלטונות וסיפרה שבעלה גם כן מסייע לשלטונות . 
אחד מן הנאשמים אנס את החברה בזמן החקירה . השניים שיחררו אותה רק לאחר 
שהבטיחה כי תמסור לידיהם למחרת אקדח שנמצא ברשותה . לאחר שלא הגיעה למפגש , 
נאמר בכתב התביעה , יצאו שני החשודים לביתה ומאחר שלא היתה בבית , תפסו 
את בעלה , לקחו אותו לצריף וחקרו אותו תוך כדי שהם מכים אותו באכזריות . 
בתום החקירה חנקו אותו למוות בכריכת מגבת על צווארו וסתימת פיו בסמרטוטים . 
לאחר מכן כתבו על בריסטול כי הוא נרצח ע"י המפקדה הלאומית המאוחדת , וכי 
כל מי שיקבור אותו , סופו יהיה דומה . הבריסטול הוצמד אל חזהו והגופה נזרקה 
לרחוב בכיכר פלשתין . 
