, 5 ש"ח את יהודה דרשן ( 83 ) , מפתח תקווה , הנהג שפגע בשני ילדים , 
לירון ושי עמרוסי , שחצו במעבר חצייה את רחוב פינס בפתח - תקווה בדרכם 
לבית הספר . שני הילדים נפצעו קשה ומאושפזים בבית - חולים בפתח - תקווה . 
בעקבות התאונה פנה ראש לשכת התנועה במרחב השרון , רב פקד סמי נקש , לעיריית 
פתח - תקווה , בתביעה לשפר את אמצעי הבטיחות ברחוב פינס , המהווה עורק 
תחבורה ראשי ובעייתי . ראש לשכת התנועה הציע להפוך את הרחוב לרחוב דו - מסלולי , 
להרחיבו ולהקים קו הפרדה ומדרכה לכל אורכו , כדי למנוע פגיעות במאות הילדים 
העוברים ברחוב זה בדרכם לבית - ספר " הוברמן " . הוא ציין , כי בעבר כבר 
התריעה לשכת התנועה על מחדלים בטיחותיים בכביש זה . מצבו של שי עמרוסי בן 
התשע , שנפצע בתאונה , עדיין קשה . הוא מחוסר הכרה ומאושפז ביחידה לטיפול 
נמרץ בבית - החולים בילינסון . אחותו , לירון בת השבע , שנפצעה בגפיים , 
יצאה מכלל סכנה . בבית - הספר שבו לומדים הילדים , נערכו ביום שלישי שיחות 
עם התלמידים על כללי הבטיחות בדרך לבית הספר ובחזרה הביתה . 
