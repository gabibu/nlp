ואשינגטון ( מיוחד ל"הארץ " ) . העיתון ואשינגטון טיימס מתח אתמול לכל 
רוחב עמודו הראשון כותרת בלתי רגילה : היא הסתיימה בסימן שאלה . השאלה 
היתה " האם נמלט מטוס סודות ישראלי מפנמה ? העיתון ייחס ל"מקורות ביון אמריקאיים " 
לא מזוהים את הידיעה , שמטוס תובלה ישראלי מטיפוס " סי031 " המריא מפנמה 
שש שעות לפני הפלישה האמריקאית , ב02 בדצמבר , כשהוא נושא " ראיות לקשרי 
ישראל עם המשטר הצבאי של גנרל מנואל אנטוניו נורייגה " . את המלה " ראיות " 
הקיף העיתון במרכאות כפולות . המקורות אמרו לעיתון , כי בד בבד ליציאת המטוס 
קיבל מייק הררי , אשר תואר בשנים האחרונות כיועץ הסתרים של נורייגה , אזהרה 
מפני הפלישה הממשמשת ובאה , ונמלט מפנמה . מקורותיו של העיתון לא ידעו אם 
הררי עצמו היה אחד מנוסעי המטוס , ואיזה סוג " ראיות " נמצאו בבטן ה"סי031 " . 
לפי המקורות , המטוס הישראלי הגיע לפנמה בטיסה מתל אביב ימים אחדים לפני 
הפלישה . העיתון סיפר , כי ב91 בדצמבר בלילה שהה מייק הררי בביתה של אשת 
נורייגה , פליסידאד , שקיבלה אחר כך מקלט בשגרירות קובה בפנמה . המידע 
הזה יוחס לקולונל אדוארדו אררה חסן , העומד עכשיו בראש " הכוחות הציבוריים " , 
הגרעין שארה"ב מקווה כי ממנו יתפתח צבא פנמי חדש ונקי כפיים . קולונל אררה 
עצמו הסתמך לצורך המידע על נהגו של גנרל נורייגה . הנהג ראה " שני ישראלים 
לא מזוהים " בביתו של נורייגה , ב91 בדצמבר ב7 בערב . לדבריו , הם דיברו 
בעברית עם הררי . אחר כך פנה הררי אל הנוכחים , אמר להם כי " משהו עומד 
לקרות " , ויצא מן הבית . הידיעה ב"וואשינגטון טיימס " מגדילה את המסתורין 
סביב השאלה כיצד הגיע אל נורייגה מידע מוקדם על הפעולה הצבאית של ארה"ב . 
כמעט מיום הפלישה הראשון היו בפנמה ובוואשינגטון ידיעות , שנורייגה הוזהר 
פעמים אחדות במהלך 42 השעות קדמו לפלישה , אבל היה שרוי במצב רוח כל כך 
שחצני , עד שסירב להאמין . נשמעו ניחושים רבים על מקור ההדלפה , ובכלל 
זה הועלתה האפשרות שלנורייגה היה סוכן כפול במינהלת תעלת פנמה , אשר נמצאה 
עד החודש שעבר בידיים אמריקאיות . זו הפעם הראשונה שמושמעת טענה , כי האזהרה 
באה ממקורות ישראליים . " ואשינגטון טיימס " גם טען אתמול , כי בין השירותים 
החשאיים שעשה הררי בשביל נורייגה היה " רכישת נשק באירופה , כדי לסייע 
לסנדיניסטים להפיל את אנאסטאסיו סומוסה " . הידיעה הזו יוחסה למקורות בוועדת 
המשנה של הסנאט לענייני סמים , טרור ופעולות בין - לאומיות . מכל סיפורי 
הררי זה האחרון הוא אולי הסנסציוני ביותר . הסנדיניסטים ניהלו התקוממות 
עממית בניקרגואה נגד הרודן אנאסטאסיו סומוסה , בשנים 8791 עד 9791 . נורייגה 
שימש אז מפקד המודיעין של צבא פנמה . השליט בימים ההם היה פטרונו , גנרל 
אומאר טוריחוס . הררי עצמו העריץ את טוריחוס , לפי דבריו בראיון לטלוויזיה 
הישראלית בשבוע שעבר . ידוע שטוריחוס מילא תפקיד מרכזי בחימוש הסנדיניסטים , 
ואחרי הצלחת מהפכתם , בקיץ 9791 , הם ראו בו את אחד מידידיהם העיקריים . 
לימים התאכזב טוריחוס מבני חסותו , ונורייגה סייע לקונטראס , המורדים 
האנטי - סנדיניסטים . הגלגל הוסיף להתהפך , ובשנות שלטונו האחרונות חזר 
נורייגה והתקרב אל הסנדיניסטים . רשת טלוויזיה בארה"ב דיווחה ביום השני של 
פלישת ארה"ב , כי הגנרל הפנמי מנסה להימלט לניקרגואה . יתר על כן , על 
פי הדיווח יצא הררי עצמו לניקרגואה בשליחות נורייגה , להכין את נתיב הבריחה . 
הרושם הברור של הידיעות האלה הוא , כי ככל שהן מתרבות , כך מתמעטת הידיעה 
של העובדות הממשיות . 
