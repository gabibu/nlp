( ע ) . בית המשפט הגבוה לצדק מתח אתמול ביקורת על מועצת הרבנות הראשית 
שגרמה עיכובים ואיחורים בלתי סבירים בבדיקת בחינות הסמכה לדיינות ובפרסום 
תוצאותיהן ומועדי בחינות נוספות . בג"ץ חייב את הרבנות לפרסם בתוך חודש 
וחצי תוצאות של אחת הבחינות . בכך נעתר בג"ץ לעתירתו של נבחן לדיינות שקבל 
כי המתין עד בוש , במשך 22 חודשים , בלא לדעת את תוצאות בחינתו . השופטים 
דב לוין , תיאודור אור ויעקב קדמי הביעו מורת רוח מטיפולה הלקוי של הרבנות 
בפרשה , באמצעות וחיבוה לשאת בהוצאות משפט בסכום של 000 , 21 ש"ח . אברהם 
גולדשמיט מירושלים ביקש לכהן כדיין בבית דין רבני ולשם כך עבר בתחילת 8891 
ו9891 שתי בחינות הנערכות להסמכה לדיינות . הוא לא שיער לעצמו , כדברי 
בג"ץ , את " מסלול המכשולים זרוע החתחתים שנגזר עליו לעבור בדרכו אל הדיינות " . 
עוד ב7891 עתר גולדשמידט נגד הרבנות והשיג צו החלטי שביטל נהלים וקריטריונים 
לא מעוגנים בחוק ביחס לבחינות לדיינות . עד מהרה הוא ניצב בפני משוכה נוספת 
שהוסרה אף היא לאחר הגשת עתירה שנייה לבג"ץ . בית המשפט הורה למועצת הרבנות 
לאפשר לו לגשת לבחינות . אך גם לאחר שנבחן כבר בשתי בחינות , " אבן העזר " 
( ביום 88 . 1 . 02 ) ו"חושן משפט " ( 98 . 3 . 92 ) , נזקק גולדשמיט 
לסיוע בג"ץ בפעם השלישית . הוא קבל באוגוסט 9891 , באמצעות עו"ד ד"ר מישאל 
חשין , כי מועצת הרבנות לא פרסמה את תוצאות הבחינות , למרות שחלפו כבר 
61 חודשים אחרי שניגש לבחינה הראשונה , וחלפה שנה לאחר שמועצת הרבנות הודיעה 
לו כי בדיקת הבחינה תסתיים " לאחר החגים " ( דהיינו ספטמבר 8891 ) . 
בג"ץ הוציא גם הפעם צו - על - תנאי לבקשת גולדשמיט . בתצהיר תשובה של מנהל 
מועצת הרבנות , הרב איתן איזמן , הוא הודיע כי תוצאות הבחינה הראשונה יימסרו 
לנבחנים " מיד לאחר סוכות " ( סוף חודש אוקטובר 9891 ) . אך כפי שבג"ץ 
קבע , " שיטה היא כנראה אצל מועצת הרבנות שאין היא מקפידה במועדים " , 
ורק ב98 . 11 . 8 . נמסרה לעותר תוצאתה . בא כוח העותר , ביקש מבג"ץ להפגין 
מורת רוחו מדרך טיפולה של הרבנות בבחינות . עו"ד חשין גם ביקש להורות לרבנות 
לפרסם לאלתר את מועדי בחינות ההסמכה הבאות . השופטים התאפקו מלצחוק כאשר 
עו"ד חשין המחיש את " יחסה הבלתי רציני " של הרבנות באמצעות העובדה המביכה 
שאחד ממועדי הבחינות הבאים , עליהם היא הודיעה לבג"ץ , נקבע ליום שבת . 
השופטים סמכו ידיהם על " הביקורת המבוססת והעניינית " של העותר וקבעו כי 
להלכה הוא היה ראוי לצו החלטי בכל אחת מדרישותיו , אף כי למעשה הסתפקו רק 
בהיעתרות לאחת מהן . השופט לוין , שכתב את פסק הדין , הורה לרבנות בצו 
החלטי לפרסם את תוצאות הבחינה לא יאוחר מיום 09 . 2 . 32 . 
