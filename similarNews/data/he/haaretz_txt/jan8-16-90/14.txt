שואבת המשימה הנוספת , של ההתמודדות עם האינתיפאדה , משאבים רבים . החלק 
הארי המיועד לקיים את פעילות צה"ל ביהודה שומרון ועזה לא ניתן , ועל צה"ל 
לגייסו יש מאין : שנת 0991 יותר קשה , מבחינה תקציבית , משנת 9891 " . 
דברים אלו אמר ראש אגף תכנון בצה"ל , האלוף דני יתום , במסגרת המועדון 
הימי - הכלכלי , שהתכנס ביום ששי בחיפה . לדברי האלוף יתום , אם בשנת התקציב 
הקודמת , 9891 , יכול היה צה"ל להתאמן ו"לאכול " חלק ממלאי התחמושת יורדת 
היכולת להמשיך ולנצל את המלאים בשנת 0991 . לדבריו , השנה יידרש צה"ל לקנות 
תחמושת , והדבר יפגע בערוץ נוסף של הפעילות הכוללת של צה"ל . היכולת לקיים 
אותה רמת פעילות בפיתוח אמצעי לחימה נגרעת , לדברי יתום , ככל שחולף הזמן 
מאז תחילת האינתיפאדה , והגירעון המצטבר בתקציב צה"ל מאז שהחלה , יגיע 
בסוף השנה השלישית , 0991 , לכמיליארד ש"ח . סך הגירעון הנוצר כל שנה 
בצה"ל , כתוצאה מן האינתיפאדה , הוא 003 מיליון ש"ח . עוד הוסיף באשר לאינתיפאדה 
כי צה"ל שולט כיום באופן הדוק יותר ביהודה , שומרון ועזה . המשימה להפסיק 
את האלימות לא הושגה , אך רמתה ירדה . על צה"ל להמשיך ולהתמודד עם שתי 
תופעות זריקת אבנים על - ידי ילדים מתחת לגיל 31 ופעילות אלימה של מיעוט 
האוכלוסייה הערבית . " מדינת ישראל לא יכלה בעבר להרשות לעצמה להיות מוכרעת 
במלחמות . לא הוכרענו מטרור , ולדעתי , מדינת ישראל אינה יכולה להיכנע 
לאלימות אזרחית " , אמר האלוף יתום . בהתייחסו למעשים חריגים בשטחים , אמר 
אלוף יתום , כי פעילות צה"ל חייבת להימשך במסגרת מוסדות החוק . לא מדובר , 
לדבריו , במלחמה רגילה בשיטת " זבנג וגמרנו " . " אין מדובר בסוג כזה 
של מענה , שאינו קביל . אם היינו נוקטים באמצעי כזה אינני יודע אם התוצאות 
לא היו גרועות יותר מאשר במדיניות הנקוטה כעת . אין לי ספק שהתוצאות לגבי 
צה"ל היו הרות אסון " . האלוף יתום אמר עוד כי בימים אלה בוחנת מערכת הביטחון 
אם פרויקט בניית שתי צוללות חדשות לחיל - הים , שעלותו 006 מיליון דולר , 
ייכלל בסדר העדיפויות של תוכנית העבודה של צה"ל לשנת 0991 . למרות חשיבותן 
של הצוללות , אם חלילה תפרוץ מלחמה , היא תוכרע ביבשה : הזירה הימית לא 
הכריעה את מלחמות העבר וכנראה לא תכריע גם בעתיד , אמר האלוף יתום . בתשובה 
לשאלת אחד מחברי המועדון הימי - הכלכלי , מדוע אין מופעלת צנזורה בסיקורים 
מן השטחים , ענה האלוף יתום כי זו מתאפשרת רק כשניתן לשכנע את בית - המשפט 
שמדובר בסוד מדינה . " את כל השאר , הציבור צריך לדעת " , אמר . באשר 
לאיכות החיילים המתגייסים היום , אמר האלוף יתום : " הדור לא רק שאינו 
הולך ופוחת , אלא גובר מבחינה איכותית " . המוטיווציה להתנדב ליחידות מובחרות 
גדלה . צעירים רבים מתאמנים , לדבריו , לפני הגיוס לצה"ל על - מנת שיוכלו 
לעמוד בגיבוש ליחידות מובחרות . בתשובה לשאלה , האם ישראל תתקוף שוב אם 
יתגלה כור אטומי עיראקי חדש , ענה האלוף יתום , כי תקוותו היא שהעיראקים 
למדו לקח מאז הושמד הכור בשנת 1891 , וכי צה"ל עוקב אחר הצבאות הערביים , 
ואם יגלה צמיחה של עוצמה לא קונוונציונלית בארצות ערב " נשקול צעדנו בהתאם " . 
לדברי האלוף יתום , נמשכים ניסיונות בלתי - פוסקים מצד צבאות ערב לגשר על - 
פני הפער האיכותי עם ישראל . ומקורות הרכש , הן מן המערב והן מן המזרח , 
מספקים מטוסי מיג 92 , וסוחוי 42 לחיל האוויר הסורי והעיראקי , בצד מטוסים 
אמריקאיים אף - 51 ואף - 61 , וכן טנקים חדישים מן השורה הראשונה . 
