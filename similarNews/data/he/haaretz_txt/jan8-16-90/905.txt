( ע ) . התעללות של זוג נרקומנים בשלושת ילדיה של האישה הנרקומנית נגולה 
ביום ו בבית - המשפט המחוזי בבאר - שבע , בעת הגשת כתב אישום נגד בני הזוג , 
ובקשה לעצרם עד לסיום ההליכים המשפטיים נגדם . כתב האישום הוגש נגד אישה 
ערביה בת 13 ונגד חברה היהודי , בן ה33 . על - פי כתב האישום , האישה 
וילדיה גרם בדירת החבר באחת הערים בדרום הארץ . לאישה שני בנים תאומים בני 
9 ובן שלישי בן שנה וחצי . אביהם מת לפני כשנה וחצי בכלא . התביעה טוענת , 
שבשנים 78918891 תקפה האם את בניה התאומים בהזדמנויות שונות , היכתה אותם 
בכל חלקי גופם במקלות ובצינורות וגרמה להם לחבלות חמורות . עוד נטען , 
שהאם הצמידה מזלג מלובן לגופם , וגרמה להם לכוויות באברים שונים . לפני 
שנה וחודשיים הוציאו שירותי הרווחה את התאומים מידי האם והעבירו אותם לפנימייה . 
אולם , טענה התביעה , מאז התעללו הנאשמת וחברה בבנה התינוק . השניים היכו 
את התינוק וגרמו לו חבלות חמורות וכוויות בחלקי גוף שונים , ובעיקר בפנים , 
בגב , בשוקיים ובכפות הרגליים . באחרונה אף שברו את שתי ידיו . לטענת 
התביעה , בעקבות חבלה חמורה זו הובא הפעוט לבית - חולים . אך עוד לפני 
שטופל , הבריחה אותו האם מבית - החולים ולא דאגה שיקבל טיפול רפואי חליפי . 
רק בהתערבות שירותי הרווחה והמשטרה אושפז הפעוט לטיפול , בבית - החולים 
קפלן ברחובות . האם וחברה הואשמו בעבירות של תקיפה וחבלה חמורה כלפי הילדים . 
התביעה ביקשה מבית - המשפט לצוות על הארכת מעצרם עד לסיום ההליכים המשפטיים 
נגדם . סניגורה של האישה ביקש מבית - המשפט לקבל ארכה , כדי שיהיה סיפק 
בידו ללמוד את חומר התביעה . השופט , גלעד גלעדי , נעתר לבקשת הסניגור , 
ואף הורה למנות לנאשם סניגור מטעם המדינה . הדיון בבקשת המעצר ייערך בעוד 
21 ימים , ועד אז יוחזקו הנאשמים במעצר . 
