( ע ) . היועץ המשפטי לממשלה , יוסף חריש , החליט ביום ששי שלא לעכב 
את ההליכים המשפטיים נגד ראש עיריית הרצליה , אלי לנדאו , שהואשם בתקיפת 
שוטרת ביום הבחירות לרשויות המקומיות , בפברואר 9891 . בעקבות ההחלטה יתחדש 
משפטו של אלי לנדאו ב42 בינואר בבית משפט השלום בתל - אביב . בהודעת דוברת 
משרד המשפטים נאמר , כי היועץ חריש בחן את נסיבות המקרה , את העובדות וההיבטיו 
המשפטיים ; ואף שקל את הטענה שהעלה עו"ד דב וייסגלס , המייצג את לנדאו , 
לפיה הרשעה תביא לפיטוריו ממישרתו כראש עיר . בהודעה נאמר כי עם כל אלה 
החליט חריש כי לא נמצאה עילה ראויה המצדיקה עיכוב הליכים פליליים נגד אלי 
לנדאו . לנדאו מואשם כי בליל הבחירות לרשויות המקומיות , כאשר אחת השוטרות 
ממשטרת מחוז תל - אביב רשמה דו"חות חנייה לכלי רכב שחנו בניגוד לחוק בסמוך 
למטה הבחירות של לנדאו בהרצליה , יצא ראש העיר , התנפל על השוטרת ותקף 
אותה מילולית . לנדאו מואשם בבית המשפט בתקיפת שוטרת ובהפרעה לסדר הציבורי . 
