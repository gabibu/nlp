זה לא מקרה . אנחנו יכולים להוציא לשטחים באופן קבוע צוות אחד או לכל היותר 
שניים . בזמן שהצוות מסקר תקרית ברמאללה , יכולה להתרחש תקרית בעזה . 
הטלוויזיות הזרות גם מציידות תושבים בשטחים במצלמות וידיאו זעירות , והם 
מצלמים כמעט בכל מקום וכל תקרית ומספקים את החומר לרשתות . הם מצלמים גם 
כשיש עוצר , כשנאסר עלינו ועל עיתונאים זרים להיכנס לשטח . אילו הממונים 
עלי היו מאשרים זאת ואילו היה לי התקציב , הייתי גם אני מצייד תושבים במצלמות 
שיצלמו בשבילנו את המתרחש בשטחים במקומות שנבצר מהצוותים הקבועים שלנו להיות 
נוכחים . אילו צוות שלנו היה מצלם ומביא סרט זה , הייתי משדר אותו ללא היסוס . 
אני אומר לך במלוא האחריות שאני לא מונע ולא נמנע משידור כתבות , ויהיו 
אלה הרגישות והבלתי נעימות ביותר . הראייה שחיילים הובאו לדין ולבירור בעקבות 
כתבות שאנו שידרנו ב"מבט " , ואשר הראו חיילים יורים ומכים בניגוד להוראות . 
בוודאי שזה פוגע , אם לא יודעים את הרקע והעובדות שאני פירטתי . זה מאוד 
מתסכל שאנחנו צריכים לשדר כתבה כזו מרשת זרה . אין ספק שהעובדה שאנחנו לא 
מצליחים לצלם אירוע כזה הוא מחדל , אבל הוא לא נגרם באשמת העיתונאים , 
אלא הוא תוצאה של ארגון קטן ודל אמצעים . לא זכור לי שמנעו בהתערבות מלמעלה 
שידור כתבות . אם שידור כלשהו נמנע , הדבר היה תוצאה של פסילת הצנזורה 
הצבאית . לפני שבועיים שידרנו ב"יומן " כתבה קשה של מוטי קירשנבאום על 
צה"ל בחאן - יונס . הסתרנו משהו ? לא נגעתי ולו גם בפריים אחד מהכתבה , 
למרות שמה שנראה לא נעם כלל לכל עם ישראל . באשר ל"פרופיל הנמוך " אנחנו 
נוהגים כמו כל מערכת חדשות , ולא כל יום השטחים הם בראש החדשות . אני מבין 
שצריכה להיערך חקירה . ייתכן מאוד שדובר צה"ל עצמו הוטעה . אני לא זוכר 
הרבה מקרים שבהם דובר צה"ל נתפס בשקר . 
