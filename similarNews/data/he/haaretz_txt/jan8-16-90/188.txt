את ערב " סינתזה " של השחקן - זמר גיל אלון נוח להגדיר " רוק - קברטי " , 
כיוון שהכותרת " שירי משוררים " מושכת אליה אש לאור מעשים שלא ייעשו שבוצעו 
בעבר בטקסטים כאלה . מלווים אותו בביצוע שירים לטקסטים של משוררים כמו איציק 
מאנגר , חנוך לוין או חיים נגיד , הסקסופוניסטית נעמי פלדמן והקלידן אפי 
שושני , האחראי גם לניהול המוסיקלי . אלה טקסטים לא קלים ולחנים מורכבים , 
נטולי שיקולים מסחריים . אלון מציג צדדים אפלים של הקיום האורבני , ומגיע 
בחלק מהשירים לעוצמות רגשיות מרשימות , כמו בזעקה " הוא בלילה עוד יפרח , 
הקוקסינל " בשיר של עוזי בן כנען . הוא מפקיע את השירים מבמות מופעי הרוק , 
לטובת כיוון תיאטרלי יותר . לפעמים הדבר בא על חשבון הספונטניות , בעיקר 
באופן הצגת השירים . השימוש באביזרים שעל הבמה נאיבי למדי . פלדמן ושושני 
משתפים לעתים פעולה עם אלון מעבר לפן המוסיקלי , אך אין להם הניסיון הבימתי 
שלו , למרות שפלדמן מפתיעה בדואט וריקוד רוסי סוער עם אלון בשיר הומוריסטי 
של חנוך לוין על השירותים החשאיים . יש במופע רגעי קסם מרגשים שבזכותם כדאי 
לראותו , אבל הוא חסר אחידות של רמת הביצוע ומתח דרמתי . הגימיק המוצלח 
של הוצאת שיר מהקשרו , כשאלון מבצע את " תנו לנו יד ונלך " כשיר זיכרון 
למכורים לסמים , מבוזבז על השיר הלא נכון . אלון מיטיב לבצע שירים ישנים 
בגרסאות חדשות , " חוזה לך ברח " , למשל . מעבר לסגנון ההגשה היוצא דופן 
ומוסיקה מעניינת המבוצעת יפה בהרכב כלי מצומצם , חסר למופע גיבוש סגנוני , 
שיגדיר את האמירה של גיל אלון לאותו הדבר שגורם לקהל לרוץ לראות זמרים שמופיעים 
עם חומרים מעניינים פחות . 
