גיזה ( ע"ר ) . ארכיאולוגים חשפו את עצמותיו ופסלו של גמד בשם פר - אן - 
אנק שהיה בן לווייתו של פרעה מלך מצריים לפני כ000 , 4 שנה . הפסל , העשוי 
בזלת בגובה של 04 ס"ם , הוצא מכוך אטום ביום חמישי . הגמד נראה יושב על 
כסא ויד שמאלו על חזהו . הוא מחזיק בידו במטה הדומה למשוט . בידו האחרת , 
הנשענת על ברכיו , הוא מחזיק מכשיר הדומה למרית , סימן לבעל עמדה בכירה . 
המנהל הכללי של אזור הפירמידות בגיזה ליד קהיר , זייד אוואס , שניהל את 
החפירות , תיאר את הפסל כ"נפלא , משהו מיוחד במינו " . לפני הגילוי האחרון 
נתגלה עוד פסל אחד של גמד בגיזה , ששימש כסופר ושמו סנב . גמד זה נתגלה 
בעשור הראשון של המאה הנוכחית . שני הקברים בהם נמצאו הגמדים סמוכים זה 
לזה ואוואס אמר , כי ייתכן ובחפירות נתגלה אתר מיוחד לקבורת גמדים בגיזה . 
רק מעט ידוע על גמדים במצרים העתיקה . אוואס אמר , כי היו מהם ששימשו ליצנים 
לבידור פרעוני מצרים אם כי אחרים החזיקו במישרות שונות כמו סנב הסופר . כתובת 
הירוגליפית על קיר הכוך אומרת כי פר - אן - אנק היה " מקורבו של המלך בארמון 
הגדול " . פסלו של פר - אן - אנק נתגלה על ידי מוחמד עפיפי , מפקח עתיקות 
נודע במצריים . עפיפי אמר כי נתקל בקבר ברוחב של שישה מטר לפני ארבעה חודשים 
בעת שפינה חול מחדר קבורה סמוך . בתוך הקבר מצא שני פסלים של נשים , שסבורים 
עתה כי הן נשותיו של פר - אן - אנק . עצמות של גמד נתגלו על אחת האיצטבאות 
של הקבר . הכוך החתום ובו הפסל רב - הרושם של הגמד והכתובות ההרוגליפיות 
על הקירות נתגלו רק בשבוע שעבר . ארכיאולוגים אמרו , כי אין להם מושג מדוע 
הגמד הסופר החזיק משוט בידו , ומדוע נמצא הכוך של הגמד מחוץ לקבר . בדרך 
כלל נמצאו כוכים כאלה בתוך הקברים כפי שהיה נהוג באותו זמן . אוואס ועפיפי 
גם מצאו כדים מחרס ואלבסטר , צלחות וחמישה עמודים מגולפים מעץ ככל הנראה 
חלק מכסא קטן או מיטה של הגמד . 
