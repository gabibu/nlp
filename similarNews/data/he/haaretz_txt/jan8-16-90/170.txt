אנשי פתח , על נשקם , העמיקו אתמול את התפרסות אנשי הארגון במחוז אל - 
תופאח , מזרחית לצידון . בכך מגיע מספר אנשי הפתח שהתפרסו על גבעות המחוז , 
שבו מתחוללים קרבות בין שני הארגונים השיעיים " אמל " וחיזבאללה , ל004 . 
בנוסף לכך פרוסים כ005 אנשי פתח , באזורים הקרובים יותר למחנות אש"ף באזור 
צידון . כתבים ערביים דיווחו , כי חילופי האש הארטילרית נמשכו אתמול בין 
" אמל " לחיזבאללה במחוז אל - תופאח , וכי שני הצדדים נמנעו זה היום 
השני ממבצעים התקפיים מקומיים . במקביל , נמסר משגרירות איראן בביירות , 
כי סגן נשיא איראן מוחמד עלי בשראתי , צפוי להגיע לדמשק , בניסיון נוסף 
להביא להפסקת הלחימה בין שני הארגונים השיעיים . קפידבינדמשק ( ע"ר וע"ץ ) 
סוריה ואיראן קראו אתמול להפסיק מיד את הקרבות הנמשכים זה שבועיים בין המיליציות 
השיעיות הנתונות להשפעתן בדרום לבנון הודיע דובר ממשלתי סורי . הדובר אמר , 
כי הקריאה הושמעה על ידי שר החוץ הסורי , פארוק אל שרעה , וסגן שר החוץ 
האיראני , מוחמד עלי בשאראטי . סגן השר האיראני הגיע בשבת לסוריה , כדי 
לדון בהפסקת הקרבות בין המיליציה אמל , הנתמכת על ידי הסורים , לבין חיזבאללה 
הפרו - איראנית בדרום לבנון . הדובר אמר כי השרים הסכימו בדבר הצורך בהפסקת 
אש מידית ובנסיגת שתי המיליציות לעמדות שבהן החזיקו לפני הקרבות . הקרבות 
בין שתי המיליציות נמשכו אתמול , אולם שני הצדדים הסתפקו בירי של רקטות 
ונשק אוטומאטי , בלי מתקפות בשטח . 
