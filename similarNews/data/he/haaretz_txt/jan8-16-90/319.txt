מנהלי המעונות לילדים מפגרים מאיימים להוציא חלק מהחניכים מהמוסדות החל מיום 
חמישי הקרוב , אם לא יענו תביעותיהם לקבלת תקציבים על ידי משרד העבודה והרווחה . 
מנהלי המעונות , שסיימו אמש שביתה בת יומיים בלשכת מנכ"ל משרד העבודה והרווחה , 
הודיע כי החניכים הראשונים שיוצאו מהמוסדות הם החניכים בעלי דרגת פגיעה 
קלה . ד"ר אבי רמות , מנכ"ל מוסד " אלווין " להפעלת שירותים למפגרים , 
אמר כי המנהלים נתנו למנכ"ל משרד העבודה שמואל סלווין , ארכה עד יום חמישי 
בצהרים , שבמהלכה יצטרך למסור להם את תשובותיו בתביעות הבאות : השלמת דמי 
האחזקה בגין חובות העבר , התחייבות להעברת הכספים המגיעים למוסדות מדי חודש , 
ביום קבוע , קביעת לוח זמנים לדיון בתעריפי דמי האחזקה . המנהלים קבלו 
על כך שמשרד העבודה העביר לידיהם רק % 07 מהסכום המגיע להם וכי עליהם לקבל 
עוד 2 מיליון ש"ח . מנכ"ל משרד העבודה שמואל סלווין אמר בתגובה , כי הוא 
דרש פגישה דחופה בעניין , עם הממונה על התקציבים באוצר דוד בועז . הוא 
ציין , כי משרדו זקוק ל4 מיליון ש"ח על מנת להמשיך בתיפקוד . הוא הביע 
חשש , כי בעקבות המעונות למפגרים , עלולות לצוץ בעיות גם במעונות היום , 
ויש חשש שמא מוסדות אלה יבקשו אף הם לשלוח ילדים הביתה . הוא אמר , כי 
משרדו אינו יכול לעמוד במסגרת הקיצוץ שמציע האוצר . הוא ציין , כי אף שוועדת 
הכספים הפחיתה את הקיצוץ במשרד העבודה מ11 ל5 מיליון ש"ח , הרי שאין ממה 
לקצץ והמשרד נמצא בתת תקצוב . גורמים במשרד ראש הממשלה אמרו אתמול , כי 
לא מן הנמנע שראש הממשלה יצחק שמיר , המכהן כשר העבודה והרווחה , יכנס 
לעובי הקורה , אם לא יושג פיתרון לבעיית התקציב של המשרד . 
