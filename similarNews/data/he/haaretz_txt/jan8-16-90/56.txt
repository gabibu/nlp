קו חדש לייצור מצנני אוויר גדולים נחנך באחרונה במפעל הטורבינות " אורמת " . 
בהנהלת החברה רואים בקו החדש אפשרות לפתיחת שוק עצמאי למצנני אוויר , לאחר 
שבעבר סופקו הביקושים בשוק המקומי על - ידי יבוא . פיתוח הקו החדש נעשה בשיתוף 
פעולה עם מפעל צינורות המזרח התיכון , המייצר את השפורפרות הנחוצות למצננים 
שאורכם כעשרים מטרים האחד ושימשום בעיקר בתחנות כוח ותעשייה פטרוכימית באזורים 
צחיחים . בפרויקטים קודמים שהקימה החברה בארצות - הברית שולבו מערכות קירור 
שנרכשו מחברות אחרות . עתה תייצר החברה את מרבית המערכות במפעל החברה ביבנה . 
בשבוע האחרון שוגרו טורבינות לפרויקטים של תחנות כוח גיאותרמיות חדשות בהוואי 
ובנוואדה , בהם שולבו כבר מערכות שיוצרו בשלבים הניסיוניים של קו הייצור 
החדש . בהנהלת החברה מציינים , כי הגדלת המרכיב הישראלי תאפשר את קיצור 
זמן ההקמה של תחנות הכוח . על - פי סיכומים לא סופיים שנערכו בהנהלת החברה 
יסתכמו מכירות החברה ב - 98 בך - 04 מיליון דולר והייצוא יסתכם ב - 43 מיליון 
דולר . הנהלת החברה צופה כי מכירות החברה יגדלו בשיעור ניכר בשנים הקרובות 
ויגיעו תוך שלוש שנים לרמה של 001 מיליון דולר בשנה . 
