( ע ) . 21 מתנדבים מארצות סקנדינוויה נפגעו אתמול בצהריים , באורח קל , 
מגז שנפלט מתנור חימום בשכונת מקור ברוך בירושלים . הנפגעים הם כולם רופאי 
שיניים וסייענים בטיפול שיניים שבאו לישראל בהתנדבות , לטפל בשיניהם של 
ילדים משכבות מצוקה , במרפאה מיוחדת שהוקמה לצורך זה בשכונת מקור ברוך . 
הקבוצה עמדה לעזוב את הארץ מחר ולקראת נסיעתם , הם אירגנו מסיבת פרידה במרפאה . 
" ישבנו בחדר , אכלנו ושתינו " , סיפר ד"ר לאונרד גורנסון משבדיה , 
" פתאום , הרגישה אחת הסיעניות סחרחורת והיא צנחה על הריצפה " . כעבור 
מספר שניות , חשו כל הנוכחים ברע והם יצאו מיד מן החדר לאויר הפתוח . 21 
מתנדבים נפגעו קל משאיפת הגז והועברו בשלושה אמבולנסים של מגן דוד אדום לבית 
החולים ביקור חולים . ד"ר יוסף קליינמן , רופא פנימי שהיה אחראי על חדר 
מיון , מסר כי מלבד צעירה אחת שאושפזה , כל הנפגעים הם במצב קל . כולם 
סבלו מקוצר נשימה והם קיבלו חמצן . לאחר הטיפול שוחררו . 
