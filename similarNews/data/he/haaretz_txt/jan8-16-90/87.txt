( ע ) . העיתון " חדשות " , עורכו הראשי יוסי קליין ושניים מעורכיו לשעבר 
רינו צרור ודני דור , ערערו אתמול בבית המשפט המחוזי בתל אביב על הרשעתם 
בעבירה של אי הגשת ידיעה לצנזורה בדבר הקמת ועדת חקירה על פרשת אוטובוס 003 . 
המערערים טענו במשפט , כי עניין מינוי ועדת חקירה בעניין ציבורי , אינו 
עניין ביטחוני ולא היה צריך כלל להגישו לצנזורה . המערערים טוענים כי השופטת 
קובו שגתה בכך שביססה את פסק דינה על כך שיש להגיש כל דבר לצנזורה , ומדגישים 
כי אנשי הצנזורה העידו כי אין הם דורשים כלל שכל חומר יוגש לצנזור , אלא 
רק חומר על פי רשימת נושאים שהצנזור עורך מדי . עוד נטען בערעור , שהשופטת 
טעתה בכך שלא התייחסה לעובדה שנקבעה בדו"ח היועץ המשפטי , כי שר הביטחון 
הושפע במינוי הוועדה מכך שהוא הואשם במתן ההוראה . " קביעה זו שומטת את 
הקרקע מכל האישום . הנאשמים הוכיחו , כי לא שיקולי ביטחון או סכנה לשלום 
השבויים הנחו את שר הביטחון , אלא שיקולים זרים ובכלל זה שיקולים אישיים 
גרידא " , ולכן לטענתם , האיפול היה בלתי חוקי , והצנזור חרג מסמכותו בהפעילו 
צנזורה בנושא פוליטי ולא ביטחוני . עוד נטען בערעור , כי השופטת פגעה בזכות 
ההגנה שלהם בדחותה את בקשתם להזמין כעדים את ראש הממשלה יצחק שמיר ושר הביטחון 
דאז משה ארנס . 
