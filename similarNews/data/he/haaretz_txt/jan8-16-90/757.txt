( ע ) . בית משפט השלום בתל - אביב דחה אתמול את תביעת הדיבה שהגיש ח"ך 
לשעבר יהודה חשאי נגד העיתון " ידיעות אחרונות " , עורכו לשעבר , דב יודקובסקי , 
וכתבת העיתון , שרה ארנון . בית המשפט חייב את חשאי לשלם לעיתון הוצאות 
משפט בסכום של 005 , 1 ש"ח בגין כתב התביעה , וסכום נוסף של 000 , 1 ש"ח 
בגין הדיון בבקשתו לאסור על פרסום ההליכים המשפטיים בתביעה . חשאי טען כי 
ב98 . 9 . 52 פורסמה באחד מעמודיו הראשיים של " ידיעות אחרונות " ידיעה 
בנושא להקת המחול " ענבל " . לטענתו , נכתב בידיעה כי חשאי מונה למנכ"ל 
זמני ויו"ר המועצה הציבורית של הלהקה שלא דרך מכרז , במקום רפי אהרון , 
שנאלץ להתפטר . בהמשך הידיעה נמסרה תגובתו של חשאי , לפיה אמר : " אני 
מינוי פוליטי , ומשכורתי 005 , 6 ש"ח ברוטו " . בידיעה נמסר כי חשאי אישר 
שהוא " לא מבין במחול " . חשאי ביקש מבית המשפט לחייב את הנתבעים לפצותו 
בסכום של 000 , 05 ש"ח על הוצאת לשון הרע . הוא טען כי הוצג כאדם העושה 
ככל העולה על רוחו , וכמי שהתמנה למשרה שלא כדין . לדבריו , מעולם לא 
התראיין ולא שוחח עם שרה ארנון , והדברים שיוחסו לו הינם שקר וכזב . בכתב 
ההגנה טען פרקליט " ידיעות אחרונות " , עו"ד שלמה ליבליך , כי כל האמור 
בידיעה היה אמת , והיה בו עניין ציבורי , ועל כן הוא מוגן על פי חוק איסור 
לשון הרע . בא כוחו של יהודה חשאי , עו"ד בן - תורה , ביקש לאסור את פרסום 
הליכי המשפט . כשנדחתה בקשתו , ביקש למחוק את התביעה , ללא צו להוצאות . 
עו"ד בן - תורה טען , כי לאחר שנדחתה בקשת איסור הפרסום , הגיע חשאי למסקנה 
כי עדיף לוותר על התביעה . עו"ד ליבליך התנגד לבקשה . השופט אפרים שלו קבע 
כי אין להשאיר מעל ראשם של הנתבעים את הסכנה של הגשת תביעה זהה , בשלב מאוחר 
יותר . הוא החליט לדחות את התביעה . 
