המוכרים למשטרה , נורו אתמול לפנות ערב ונפצעו , במהלך שוד מזויין בחנות 
תכשיטים במרכז חולון . היורה הוא אדם מבוגר בעל חנות נשק סמוכה , שהבחין 
בשודדים המנסים להימלט מהחנות . השניים נתפסו על - ידי כוחות משטרה גדולים 
שהגיעו למקום , והועברו במצב בינוני לבית - החולים וולפסון . בעל החנות 
שחש ברע לאחר כל האירוע פונה אף הוא לבית - החולים איכילוב בתל - אביב . 
השוד אירע סמוך לשעה 01 . 81 בערב . שני החשודים רכובים על אופנוע הגיעו 
סמוך לחנות התכשיטים קו - הזהב ברח סוקולוב 63 . השודדים נכנסו חבושים בקסדות 
ובאקדחים שלופים לחנות . אותה שעה שהו בה בעל החנות ושתי נשים . אחד החשודים 
הורה באיומי אקדח לשתי הלקוחות להשתטח על הרצפה . השניים החלו לגרוף מגשים 
עם תכשיטי - זהב לתוך תיק גדול שהכינו מבעוד מועד . בעל חנות נשק סמוכה שהבחין 
בשוד ובחשודים היוצאים מהחנות , הורה להם לעצור . על פי גרסת המשטרה אחד 
השודדים כיוון את נשקו לעבר בעל חנות הנשק , דרך ולחץ על ההדק אולם לא 
נפלטה ירייה . בעל החנות ירה לעברו ופגע בו . השודד השני ניסה להפעיל את 
נשקו גם כן ובעל החנות ירה גם בו ופצעו . אחר כך זינק עליו ותפסו . למקום 
הגיעו כוחות גדולים של משטרה שהשתלטו על שני השודדים הפצועים . 
