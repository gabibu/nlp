" אל תגררו אותנו ואל תבדקו את חוזק שרירינו , כי את החשמל חינם קיבלנו 
עוד מרוטנברג עוד בשנת 8291 " . כך הגיב יו"ר ועד עובדי חברת החשמל יורם 
אוברקוביץ על החלטת ועדת הכלכלה של הכנסת , להעניק ארכה של שלושה חודשים 
להנהלת חברת החשמל ועובדיה , להגיע לסיכום בדבר הגבלת השימוש בחשמל חינם . 
אם לא כן תחזור הוועדה לדון בעניין במטרה לנקוט בהליך של חקיקה . יו"ר 
ועד עובדי חברת החשמל , הוסיף : " אני מקווה מאד שכנסת ישראל לא תנסה 
להחליף את ההסתדרות . מערכת יחסי העבודה בישראל , הם עדיין נכסי צאן ברזל 
של כל עובד , ובוודאי גם של עובדי חברת החשמל . לא אוריאל לין ולא אברהם 
פורז יקחו מאיתנו חלק זה בהסכם העבודה שלנו " . אוברקוביץ הוסיף כי לכל סקטור 
במשק יש את ההטבות שלו , ולכן כל העובדים במדינה חייבים להגיב על נסיונות 
כאלה ודומים להם . 
