( ע ) . בית - המשפט המחוזי בתל - אביב גזר אתמול עונש מאסר עולם על עזרא 
שנסי , בן 35 , שהורשע ברצח אברהם סמרגנדי , ב52 באוקטובר 78 , על רקע 
מאבקי שליטה על חנויות באזור התחנה המרכזית בתל - אביב . לפי כתב האישום , 
הנאשם הגיע ביום האירוע לחנות הבגדים של סמרגנדי כשאקדח חגור למותניו , 
ותוך כדי דין ודברים ביניהם שלף את אקדחו וירה לעבר סמרגנדי 21 יריות . 
השופטים היו חלוקים בדעותיהם בהכרעת הדין . השופט צבי הכהן היה בדעת מיעוט , 
וטען כי יש להרשיע את שנסי בעבירה של ניסיון לרצח . השופטים מנחם אילן ושושנה 
ברמן הכריעו את הכף בהחלטתם להרשיע את שנסי בעבירה של רצח . השופט מנחם 
אילן ציין , כי הוא משער שההחלטה להרוג נולדה באופן ספונטני , בתגובה לדברי 
המנוח , שביטל בלשון בוטה את התוכניות שהביא עמו הנאשם . השופטת שושנה ברמן 
ציינה בהחלטתה , כי התביעה הוכיחה מעל לכל ספק ששנסי ביצע מעשה רצח , ללא 
כל קנטור מצדו של הנרצח . בדצמבר 98 הורה בית - המשפט העליון לשחרר את הנאשם 
ממעצר , מכיוון שהתקופה המקסימלית הקבועה בחוק למעצר עד תום ההליכים היא 
שנה , והנאשם שהה במעצר שנתיים וחודש . 
