אחד עשר ממארגני התיירות הגדולים בארץ יצאו בקריאה לממשלה לבטל את מס הנסיעות 
לחו"ל . הפניה היא במסגרת יצירת ארגון גג חדש של מארגני תיירות יוצאת , 
אשר הוקם בהתאחדות סוכני הנסיעות והתיירות . מארגני התיירות גם הביעו 
את התנגדותם לתקנות החדשות שהוציא משרד התיירות לרישוי מלווי קבוצות לחו"ל . 
בתביעתם מציינים המארגנים כי המס המוטל על הנוסעים לחו"ל פוגע בעקרון בסיסי 
חשוב עליו מתבססת התיירות העולמית . לדבריהם , התיירות בכל העולם מבוססת 
על הדדיות ומס הנסיעות עומד בניגוד מוחלט לעקרון זה . בכנס היסוד הסבירו 
המארגנים , כי מזה מספר שנים פועל ארגון מארגני תיירות נכנסת והורגש הצורך 
בהקמת ארגון דומה , גם לתיירות היוצאת . ארגון הגג החדש אמור לטפל בכל 
הקשור בהגברת רווחתו של הנוסע היוצא ושיפור השירותים הניתנים לו . כן ייצג 
הארגון את הענף מול הרשויות בנושאים יחודיים . כמזכיר ארגון הגג החדש נבחר 
מנכ"ל חברת סנצורי 0002 , עוזי אבידן , וכגזבר מנכ"ל חברת רימון טיולים , 
ריימונד קרשנר . בארגון הגג החדש חברים עוד החברות : אופיר טורס , אירופה 
טורס , בוא ניסע , החברה הגיאוגרפית , נאות הככר , טיולי גשר , יוסי 
טורס , נתור ופי . טי . סי . בהתייחסו להצטרפותו של ארגון הגג החדש להתנגדות 
של " האיגוד הישראלי למנהלי טיולים לחו"ל " , לתקנות החדשות בקשר למלווי 
קבוצות אמר דובר משרד התיירות , יוסף שובל , כי ועדת הכלכלה של הכנסת אישרה 
את התקנות בנושא מלווי קבוצות לחו"ל ב - 72 לדצמבר . לדברי שובל , משרד 
התיירות רצה להבטיח בתקנות כי כל אותם מלווים אשר הוכשרו במשך השנים קודם 
לאישור התקנות , יהיו זכאים לרישוי בתנאים מחמירים פחות . לדבריו , " הדאגה 
לאינטרס הציבורי של הנוסע היוצא מישראל " , עמדה לנגד עיניהם של שר התיירות 
וחברי הכנסת כאשר אישרו את התקנות . 
