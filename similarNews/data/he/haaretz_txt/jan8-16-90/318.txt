בטלוויזיה כבר הודו אתמול שהראיון עם מייק הררי היה " ראיון לא טוב " והיו 
אף שראו בו " הזנייה של המקצוע " . למנהל הטלוויזיה בפועל , נסים משעל , 
ולמנהל מחלקת החדשות , אלימלך רם , נודע דבר הראיון ביום ששי בבוקר . 
רם ומשעל נכחו באולפן בת"א בזמן הראיון . אחרי הראיון ניגש רם לוויצטום , 
ואמר כי מורגש שהמשתתפים ערכו חזרות לפני הראיון . רם אמר אתמול כי לא 
חשב שיש צורך לדבר עם כתב מנוסה כמו ויצטום לפני השידור , אבל אילו היה 
יודע שנעשתה איזו " עיסקה - כביכול " היה " מלבן אתו את השאלות " . מנכ"ל 
רשות השידור , אריה מקל , אמר אתמול כי לא ידע מראש שהוצבו לטלוויזיה תנאים 
כלשהם . " יכול להיות שאם הייתי יודע " , אמר , " הייתי מביע דעה לכאן 
או לכאן " . לעצם העניין , בדרך כלל לא רצוי שיהיו תנאים , וישנם מקרים 
שאתה מקבל עליך הגבלות , כי עדיף סקוף עם הגבלות על פני אי שידור . במקרה 
זה , הסקוף היה גדול אפילו עם ההגבלות . עם זאת אני חושב שוויצטום היה 
מיטיב לעשות אם היה מתייעץ בנושא ההגבלות עם הממונים עליו , ולא לוקח על 
עצמו את כל האחריות . נדמה לי שזה לא נעשה וגם אלי זה לא הגיע " . 
