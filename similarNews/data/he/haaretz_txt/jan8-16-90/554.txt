עובדי סקטור הייצור במפעל למטוסים אזרחיים " מת"ן " בתעשייה האווירית יפסיקו 
היום את עבודתם בשעה 00 : 11 בבוקר , ויתכנסו לאסיפת הסברה שתיערך מול משרדו 
של מנהל המפעל , מוטי בונס . בכרוז פנימי לעובדי החברה , שהופץ אתמול , 
נאמר כי צעד זה ננקט בעקבות שרשרת אירועים שנמשכת כבר כמה חודשים . " אנו 
נמצאים במשא - ומתן עיקש וקשה עם הנהלת המפעל תקופה ארוכה . דרישותינו הצודקות 
לקידום עובדי הייצור במבנה הארגוני נענו בשלילה . בעקבות תשובות הנהלת המפעל 
נקטנו במספר צעדים ארגוניים ונערכו מספר דיונים עם כל דרגי הנהלת החברה , 
כדי לקדם את עובדי הייצור במפעל בנושא רמות ודרגות " . בפגישה האחרונה בין 
נציגות העובדים במת"ן לבין ראשי ועד העובדים , שנערכה ביום חמישי שעבר , 
הוחלט להחריף את הצעדים הארגוניים . מהנהלת התעשייה האווירית נמסר אתמול 
בתגובה , כי מפעל מת"ן למטוסים אזרחיים ומפעל מלק"ם , לייצור וקבלנות משנה , 
אינם ריווחיים . " לאור המצב לא יעלה על הדעת כי ההנהלה תנהג ברוחב יד , 
בעת שהמציאות מחייבת הצטמצמות , עד להבאתם של אותם מפעלים למצב ריווחי " . 
