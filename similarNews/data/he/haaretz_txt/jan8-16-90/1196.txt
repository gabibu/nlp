השר אריאל שרון תקף אמש שוב את ראש הממשלה , יצחק שמיר , ומבלי לנקוב בשמו 
האשים אותו , כי היה הראשון שניהל משא - ומתן עם אש"ף . בדברו בפני כמאה 
מתומכיו , שהתכנסו בלשכתו בתל - אביב לקראת ישיבת מרכז הליכוד , אמר שרון : 
" מקרה וייצמן הוא חמור מאין כמותו , ואי - נקיטת הצעדים נגדו חמורה לא - 
פחות . אך צריך להודות , שאישים בכירים בליכוד היו הראשונים שנפגשו עם 
אנשי אש"ף , כגמיל טריפי וסרי נוסייבה " . בתגובה אמר אמש ראש לשכתו של 
ראש המממשלה , יוסי אחימאיר , כי שרון " מפיץ בדותות על הנהגת הליכוד , 
וממשיך בדרכו הקנטרנית " . שרון פתח אמש את סדרת הופעותיו בפני קבוצות של 
חברי מרכז הליכוד , במסגרת התארגנות שלושת שרי החישוקים לקראת ישיבת מרכז 
המפלגה ב7 בפברואר . ראש הממשלה פתח שלשום את מסע הופעותיו בסניפי הליכוד . 
הערב יופיע שמיר בראשון - לציון . במקומות נוספים ברחבי הארץ יופיעו שרי 
מחנה שמיר , במטרה לפעול בקרב חברי המרכז , ולעודדם לתמוך בראש הממשלה 
בישיבת המרכז . שרון שב וטען אמש , כי מספר הצעות החלטה יועלו להצבעה בישיבת 
המרכז , וכי לא יאפשר מצב , שבו תובא רק הצעת ראש הממשלה בפני חברי המרכז . 
שרון אמר , כי תהיה לפחות הצעת החלטה נוספת , שתעסוק בתחומים המדיני , 
הביטחוני , הכלכלי ובמצב ערי הפיתוח . בשיחה בפורום סגור אמר אתמול ראש 
הממשלה , כי הוא מתנגד בנחרצות להעלאת שתי הצעות בישיבת המרכז , ומנוי 
וגמור עימו להביא להצבעה על הצעה אחת ויחידה בעד או נגד מדיניותו , כפי 
שתשתקף בנאום המרכזי , שישא בפני חברי המרכז . מקורבי ראש הממשלה לא שללו 
אמש את האפשרות , כי חברי המרכז יתבקשו במהלך הישיבה להכריע , אם תהיה 
הצעת החלטה אחת או שתיים . לדבריהם , הם נחושים בדעתם שהפעם תתקבל החלטה 
חד - משמעית בישיבת המרכז , ולא מספר החלטות , שכל צד יוכל לפרשן לאחר 
מכן כנצחונו שלו . " לאחר ישיבת המרכז יהיה ברור מי המנצח , ולא יהיה 
שום סיכוי לערעור " , הדגישו בלשכת שמיר . רוב דבריו של שרון אמש התייחסו 
לדברים , שהשמיע ראש הממשלה שלשום בהופיעו בפני ותיקי תנועת החירות . שמיר 
אמר בפורום זה , כי יש בליכוד כאלה , הרוצים לפורר את התנועה מבפנים . 
שרון אמר אמש בתגובה : " אינני חושב , שיש אנשים כאלה . אני עצמי יזמתי 
את הקמת הליכוד , וודאי שהדבר האחרון , שהייתי רוצה , זה לפורר אותו . 
יש לי עניין גדול בחיזוקה של התנועה " . לדבריו , מאז 7791 יורד הליכוד 
בכוחו , והדבר נובע לא מאישים , המבקשים לפורר את התנועה , אלא מסיבות 
אחרות : " מאז הקמת ממשלת האחדות הפך הליכוד לדמוי - מערך . יש לחזק עתה 
את עמדות הליכוד " , אמר שרון . הוא יצא גם חוצץ נגד הכרזת שמיר , כי אין 
להשמיע ביקורת בתנועה . " אומרים : אל תמתחו ביקורת , או אם לצטט ביטוי 
ששמעתי אתמול , הס קטיגור . האם רוצים להחריש את הזעקה והדרדור בתחום הביטחוני ? 
האם רוצים להסתיר את מה שקורה ? " , הקשה . 
