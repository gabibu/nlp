בנגקוק ( אי - פי ) . לוחמי גרילה קמבודים מסרו אתמול כי התקיפו פעמים 
אחדות ברימונים את בירת המדינה פנום - פן . בין ההתקפות היתה גם התקפה של 
הקמר רוז שאילצה את הנשיא ואת ראש הממשלה להימלט לווייטנאם . רדיו הקמר רוז 
מסר , כי אנשי הגרילה תקפו את מרכז הבירה ואת פרבריה ברימונים ובחומרי נפץ 
פלסטיים . בהתקפות בשבת בלילה , ערב החג הלאומי הקמבודי , נהרגו אנשי 
ביטחון . בשידור רדיו הגרילה נאמר כי הושלכו 23 רימונים ומטענים פלסטים וכי 
נהרגו או נפצעו חיילים ויאטנמים אשר שתו בבית מלון במרכז העיר . בפרברים 
נהרגו שוטרי חרש וייטנאמים ושוטרים קמבודים . בעלי ברית של אנשי הגרילה דיווחו 
על התקפת רימונים בה נהרגו 81 איש בראשית דצמבר . לא ניתן היה לבדוק אף 
לא אחת מן הטענות . אם יש בידיעות אמת , הרי אלה ההתקפות החמורות ביותר 
על פנום - פן ב11 שנות המלחמה בין אנשי הגרילה לבין הממשלה הפועלת בחסות 
וייטנאם . אנשי הקמר רוז מסרו כי בסוף השבוע הם תקפו והציתו את העיר השניה 
בגודלה , באטאמבאנג . דיפלומט מערבי בתאילנד אמר אתמול , כי באטאמבאנג 
אומנם הותקפה , אך " התוצאה היתה פסיכולוגית , יותר מאסטרטגית " . קפידבינרדיו 
הקמר רוז דיווח כי לאחר ההתקפה על הבירה שלחו הוייטנאמים את ראש הממלשה הון 
סן , את הנשיא הנג סמרין ומנהיגים אחרים לעיר הו - צי - מין ( סייגון לשעבר ) 
. לדבריהם גרמה ההתקפה לשינוי מקום פגישתו של הון סן עם סגן שר החוץ האוסטרלי , 
מייקל קוסטלו , שהגיע לאזור לדון בתוכנית שלום חדשה לקמבודיה . הפגישה 
עמדה להיערך בפנום - פן . הרדיו מוסר כי הפגישה בין השניים נערכה מאוחר יותר 
במחוז סווי ריאנג במזרח קמבודיה , על גבול ויינטאם . הרדיו הרשמי של קמבודיה 
לא דיווח על כל התקפה , אך הדגיש כי אירועי החג הלאומי נערכו מתוך " ביטחון 
מלא " . גם בשבת וביום שני לא היו אירועים ביטחוניים , דיווח הרדיו הממשלתי . 
הרדיו מסר גם כי הפגישה עם השליח האוסטרלי נערכה בסווי ריאנג , כיוון שראש 
הממשלה היה באזור בסיור . החג הלאומי נחגג לציון הפלתו של משטר הקמר רוז 
על ידי כוחות וייטנאם הפולשים ב9791 . קפידבינבפאריס הודיע אתמול משרד החוץ 
הצרפתי כי חמש החברות הקבועות במועצת הביטחון יוועדו ביום שני ושלישי בשבוע 
הבא לדיון על המצב בקמבודיה . בהודעה נאמר , כי השיחות בפאריס יהיו בבחינת 
המשך לועידה הבין - לאומית הכושלת על קמבודיה שנערכה בקיץ . בוועידה זו השתתפו 
נציגי כל הגורמים המעורבים במשבר בקמבודיה , כולל נציגי חמש המעצמות הקבעות 
במועצת הביטחון , ומספר מדינות משקיפות כגון הודו , קנדה , ואוסטרליה . 
אחת ההצעות שתידון היא הצעת אוסטרליה לכונן שלטון או"ם זמני בקמבודיה עד 
הבחירות הכלליות . סגן שר החוץ הסובייטי , איגור רוגצב , יצא אתמול לפקין , 
וסבורים כי שיחותיו יכללו גם את התוכנית האוסטרלית . הסובייטים תומכים בממשלה , 
בעוד שסין מחמשת את כוחות הגרילה . לדברי סוכנות הידיעות של קמבודיה אמר 
ראש הממשלה הון סן לקוסטלו , כי הוא מסכים לתפקיד האו"ם במינהל זמני . מנהיג 
אחת מקבוצות המורדים , הנסיך הגולה נורודום סיהנוק , אמר כי גם הוא עשוי 
לשקול את התוכנית האוסטרלית , אף שהוא מעדיף את תוכניתו שלו לפיה יקימו 
שלוש קבוצות המורדים והממשלה הנוכחית ממשלה זמנית בקמבודיה . רדיו הקמר רוז 
מסר , כי אנשי הגרילה ימשיכו לתקוף את הבירה עד שתקום ממשלת קואליציה על 
פי המתכונת המוצעת על ידי סיהנוק . 
