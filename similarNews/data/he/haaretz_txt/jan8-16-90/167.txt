לונדון , ( מיוחד ל"הארץ " ) . רוצחיו האמיתיים של הקולונל האמריקאי ויליאם 
היגינס שוחררו בחודש שעבר מן הכלא הסורי ועתה הם מסתובבים חופשיים בלבנון . 
סוכנויות ביון מערביות יודעות את זהותם האמיתית של שלושת חברי החיזבאללה , 
והן משוכנעות עתה כי הוא הוצא להורג , לאחר שענה קשות , בדצמבר 8891 . 
כזכור , טען החיזבאללה כי היגינס נתלה כמעשה תגמול על חטיפתו של השייח עבד 
אל - קארים עובייד על - ידי צה"ל . הארגון פרסם קלטת וידיאו בה נראה היגינס 
המת מה שעורר את ארצות - הברית ואירופה להאשים את ישראל במותו ולא את הקבוצה 
השיעית . בימים האחרונים נודע כי לאחר החטיפה הועבר הקולונל למחנה עראק - 
קראעה מדרום לביירות , שם נחקר ועונה במשך כמה חודשים . מאחר והיגינס נחשב 
לקצין בכיר בפנטאגון , ובשל קרבתו לשר ההגנה דאז , כספר ויינברגר ( לפני 
הצטרפותו לכוחות השלום של האו"ם ) , העלו מקורות בלונדון את החשש כי חוקריו 
סחטו ממנו מידע חיוני , שנמסר לארגוני ביון אחרים תמורת כסף או מידע נגדי . 
על - פי הראיות שהצטברו בידיהם של סוכנים מערביים , עלה כי בחודש ספטמבר 
האחרון תפסו הכוחות הסורים את החוטפים , וחקרו אותם ממושכות . ביניהם היו 
מוחמד רחאל ( שנאסר בביירות ב13 באוגוסט ) ומוסטפה מרווי , שנעצר כמה 
ימים לאחר מכן . כולם הובאו לדמשק , ושוחררו לפני כשבועיים . בלונדון לא 
יודעים מדוע שחררה סוריה את רוצחיו של היגינס , ולא יכולים לאשר את הידיעה 
כי קבוצה של אנשי סי - אי - אי שניסתה לחלץ את הקולונל בביירות מצאה את מותה 
בטיסה 301 של פאן - אמריקן בשמי סקוטלנד לפני שנה . על - פי ידיעה שפורסמה 
בשעתו , היו בידי הסוכנים מזוודות של כסף , והם עלו למטוס בפרנקפורט . 
לעומת זאת מוסרים מקורות אירופים כי ארצות - הברית דחתה הצעה ישראלית להסגיר 
אליה את השייח עובייד כדי להעמידו שם למשפט על אחריותו בחטיפתו של היגינס . 
הם מסבירים זאת ברצונם של האמריקאים לשפר את יחסיהם עם איראן , עמה הם 
מנהלים עתה משא ומתן חשאי בדרג נמוך . 
