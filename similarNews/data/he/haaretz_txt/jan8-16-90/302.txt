, כדי לשמור על רמת השרותים החברתיים הקיימת כעת , ולא לפגוע באוכלוסיות 
החלשות . שר האוצר שמעון פרס שהופיע בישיבת הוועדה אמר כי יש להקים קואליציה 
של צמיחה במקום קואליציה של חלוקה . מצב המשק קטסטרופלי . בכל העולם יש 
צמיחה ואנחנו בנסיגה . קו העוני עולה ביחד עם מספר המכוניות הפרטיות . תשלומי 
ההעברה האוניברסליים מגבירים את אי השיוויון בחברה . בשם ערכי תנועת העבודה 
מעמיקים את העוני ומעשירים את העשירים . פרס הסביר כי אם יש עוני , אנו 
אשמים בעוני , כי אנו עושים רק קואליציה של חלוקה . לדבריו , " צריך 
להכניס כספים לקופת המדינה כמו קפיטליסטים ולחלק כספים כמו סוציאליסטים . 
כסוציאליסט וכחבר מפלגת העבודה אני יכול לומר שאנו מרמים את הציבור כי אין 
צמיחה . הוא הציע לקבוע 32 דרגות לקיצבאות הילדים , לפי עשירונים " . יו"ר 
ועדת העבודה והרווחה , ח"ך אורה נמיר ( מערך ) , אמרה כי השרותים החברתיים 
הגיעו אל עברי פי פחת . יש לקבוע בחוק סל - מינימום של שרותים חברתיים שהמדינה 
חייבת לספק , במתכונת חוק שכר מינימום . ח"ך שאול עמור ( ליכוד ) ציין 
כי התקציב המוצע ירחיב את תחושות הפער החברתי וייצור אנטגוניזם מיותר כלפי 
העלייה הצפויה . כל אחת מהצעות האוצר תוסיף לדבריו אנשים מתחת לקו העוני . 
ח"ך נאוה ארד ( מערך ) , סבורה ששום הצעה של האוצר שחברי הכנסת מתנגדים 
לה , אין סיכוי שתעבור . היא הציעה לחברי הכנסת לעמוד על שלהם . " חשוב 
שנשמע את האוצר כדי שנדע איך לארגן את התנגדותנו להצעותיו " , הוסיפה . ח"ך 
עמיר פרץ ( מערך ) , ציין כי יש תחושה שמשתמשים בעלייה הצפויה לחיזוק 
יו"ש למטרות פוליטיות . ח"ך יצחק לוי ( מפד"ל ) , ביקש לבטל את ההסכם 
בין האוצר ומשרד העבודה והרווחה , בדבר קיצוץ 005 ילדים בפנימיות . הוא 
דחה את טענת פרס שלא ניתן לחייב את המורים להמיר שעת שהייה אחת בשבוע בשעת 
הוראה . ח"ך שמואל הלפרט ( אגו"י ) , הזכיר שקצבת ילד ראשון ושני איננה 
מתנה , אלא באה להחליף את הזיכוי במס - הכנסה , ואסור לבטלה . 
