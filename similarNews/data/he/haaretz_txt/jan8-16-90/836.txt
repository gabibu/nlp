פראג ( ע"ר ) . יותר מ051 יחידות של צבא צכוסלובקיה נוקטות בצעדי מחאה 
שונים ובכללן שביתות רעב בדרישה ליישום הרפורמות בצבא . " חיילים רבים חשים 
כי המהפכה חלפה על פני הקסרקטינים " , אמר רב סרן באחת היחידות . האיש , 
שדיבר בעילום שם , אמר כי החיילים מותחים ביקורת על משרד הפנים וכן על 
תנועת הפורום האזרחי ארגון הגג של מפלגות האופוזיציה על שהתעלמו מדרישת 
הצבא . " אם הפורום האזרחי לא יגיב במהירות , הוא יאבד את התמיכה ממנו 
הוא נהנה בקרב החיילים " , אמר הקצין . נודע כי גדוד בעיר דופוב , שבמערב 
בוהמיה , התקומם וסרב לבצע את הוראות המפקדים . חיילי הגדוד שלחו נציגים 
לפראג לנהל שיחות עם הפורום האזרחי . יחידת צבא אחרת , בעיר בנסוב , יזמה 
ביום רביעי שביתת רעב לאחר ששלחה עצומה למשרד הפנים . שתי יחידות צבא נוספות 
שבתו רעב אף הן . לאחרונה הודיע שר ההגנה החדש מירצלאב ואצק , על קיצור 
שירות החובה מ42 ל81 חודשים . החיילים דורשים כי צימצום השירות יהיה גדול 
יותר , ושיחול גם עליהם . הם גם דורשים לקחת חלק בגיבוש הרפורמות המדיניות . 
קבוצת חיילים הקימה בסוף השבוע סניף צבאי של ארגון הפורום האזרחי . 
