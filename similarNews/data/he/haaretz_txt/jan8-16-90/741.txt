הרבנות הראשית בחיפה סירבה לשתף פעולה עם צוות המחקר של אוניברסיטת חיפה , 
שפרסם השבוע ממצאים ראשונים על היקף התופעה של הכאת נשים בישראל מסר ראש 
צוות המחקר , ד"ר צבי איזיקוביץ . שתי חוקרות מטעם הצוות , שניגשו לפני 
מספר חודשים לרבנות וביקשו חומר בנושא הנשים המוכות , נענו בלך ושוב , 
עד שלבסוף קיבלו תשובה שלילית . הרב הראשי של חיפה , שאר ישוב הכהן , 
סירב לענות לשאלות " הארץ " בדבר הסיבות לסירוב . המחקר , שהוא ראשון 
מסוגו , נערך במימון קרן גוגנהיים מניו - יורק וביה"ס לעבודה סוציאלית של 
אוניברסיטת חיפה . המדגם כלל 042 גברים ונשים , 021 זוגות . מחציתם אלימים 
והמחצית השנייה לא אלימים . כל זוג מילא באמצעות שני חוקרים 01 שאלונים 
במשך שש שעות . באמצעות מדדים מיוחדים שפותחו ניתן היה לנבא מראש בשיעור 
% 07 את זהות הגברים המכים והנשים המוכות . המדגם הורכב מתוך רשימת כתובות , 
שהומצאה לחוקרים על ידי שירותים סוציאליים , מרכזי תעסוקה וגורמים נוספים , 
בתיאום מוקדם עם המועמדים , שכלל את הסכמתם להתראיין . במחקר נמצא כי 
אחת מכל שבע נשים בישראל הוכתה לפחות פעם במהלך נישואיה . 91 ארכיטקטים , 
רופאים כירורגים ( שפגעו בנשותיהם באמצעים רפואיים , כמו מכות חשמל ) 
ובעלי מקצועות חופשיים אחרים סירבו לשתף פעולה עם צוות המחקר . לדברי ד"ר 
איזיקוביץ , כ%07 מאוכלוסיית המחקר נמנית עם בני עדות המזרח , כי בקרב 
המעמד הבינוני - גבוה , שבו רוב אשכנזי , יש טשטוש של התופעה . הם אינם 
נזקקים בדרך כלל לשירותים חברתיים ורפואיים ציבוריים ופונים לגורמים פרטיים 
השומרים על סודיות . " רוב הנשים המוכות שנחקרו אמרו לנו , שהסטירה או 
מעשה האלימות הם בגדר הקלה עבורן . הפחד המתמיד מכל תנועה בלתי צפויה של 
בעליהן בקרבתן גרוע הרבה יותר " , אמר . עוד נמצא כי רוב הנשים מצדיקות את 
האלימות כלפיהן יותר מהגברים המכים . הדבר נובע , לדברי החוקרים , מדפוס 
כללי של דימוי נשים בחברה כקורבנות . " מדי פעם הוא בועט בבטן , מרביץ , 
מעיף סטירה , אבל הוא לא מכה אותי " , היה משפט שנשמע לעיתים קרובות מצד 
נשים מוכות . האלימות מוגדרת במחקר כשימוש בכוח פיסי של הגבר נגד בת זוגו 
( תופעות הפוכות הן נדירות ובטלות בשישים ) , לפחות פעם אחת בשנה האחרונה . 
