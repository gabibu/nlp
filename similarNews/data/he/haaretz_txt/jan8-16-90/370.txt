מושתל הלב העשירי , הירש וילבלום , תושב נתניה בן 75 , נפטר אתמול שבע 
שעות לאחר שהושתל בחזהו לב במרכז הרפואי " הדסה עין - כרם " בירושלים . 
ניתוח ההשתלה החל שלשום בשעה 03 : 1 אחר חצות , ונמשך עד 00 : 8 בבוקר . 
הניתוח התאפשר , לאחר שהתקבלה תרומת לב מבית - חולים במרכז הארץ . הירש 
וילבלום ז"ל עבר ניתוח מעקפים לפני שבע שנים , ומאז הלך מצבו והידרדר , 
ופגע גם במערכות אחרות של הגוף , בעיקר בכליות . מחלת הלב , שממנה סבל , 
היתה קשה מאוד . ניתוח לב שני הוא בדרך - כלל קשה ומסובך יותר מניתוח ראשון , 
ולכן התארכה ההשתלה , והרופאים ציפו לתהליך התאוששות ממושך יותר . אתמול 
בשעה 00 : 71 הפסיק לפתע הלב המושתל לפעום . כל מאמצי הרופאים להציל את 
חייו של וילבלום עלו בתוהו . מנהל מחלקת ניתוחי חזה ולב ב"הדסה " , פרופסור 
יוסף בורמן , אמר כי עדיין לא ידוע מה היתה הסיבה להפסקת פעולת הלב . לאחר 
שבחודשים האחרונים נפטרו שלושה ממושתלי הלב ב"הדסה " , מגיע שיעור ההצלחה 
של השתלות הלב בארץ ל%07 . מדיניות בית - החולים לקביעת המושתלים מתמקדת 
בחולים , שתוחלת החיים שלהם מוערכת בפחות משנה , אם לא יעברו את ההשתלה . 
וילבלום היה המבוגר ביותר מבין המושתלים . על - פי הסטטיסטיקה העולמית , 
עוזבים % 58 ממושתלי הלב את בתי - החולים . ל%08 יש סיכוי לחיות שנה אחר 
הניתוח , ובין % 06%07 חיים יותר מחמש שנים אחריו . אחד משבעת מושתלי הלב , 
שנותחו ב"הדסה " ונותרו בחיים , חי כבר יותר משנתיים לאחר הניתוח . מנכ"ל 
קופת - חולים הכללית , נחום פסה , אמר אתמול כי יש כוונה לנצל את ההכנסות 
מביטוח החובה להשתלות בחו"ל להרחבת מרכז ההשתלות במרכז הרפואי " ביילינסון " , 
ולכלול בו גם השתלות לב . 
