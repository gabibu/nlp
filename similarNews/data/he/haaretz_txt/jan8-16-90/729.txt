המחקר המדעי בישראל מהווה % 3 מהתל"ג שלה ( תוצר לאומי גולמי ) , כולל 
מחקר לצרכי ביטחון . שיעור זה הוא מן הגבוהים בעולם . ברוב המדינות , 
שיעור הוצאות המחקר המדעי מסתכם רק ב%1 מן התל"ג . עם זאת , במשתנה חשוב 
לבדיקת מידת התהודה של מחקר לאומי בעולם , כמו פרסומים במדע הכלכלה , ישראל 
אינה נמנית בין המדינות הראשונות בתחום זה . מדידת כמות הפרסומים של המחקר 
הבסיסי הישראלי מגלה , שעליו לגדול ב%02 כדי להשיג את הממוצע העולמי של 
הישגיו . כך אמר אתמול ל"הארץ " פרוף טיבור בראון , חבר האקדמיה ההונגרית 
למדעים , פרוף לכימיה ומומחה למדע הסיינטומטריה , בהיותו אורח מוסד נאמן 
שבטכניון . פרוף בראון ירצה ביום א על מדע הסיינטומטריה , ניתוח כמותי של 
פרסומים וציטטות בעתונות המדעית הבין - לאומית . במסגרת ביקורו ייעץ למוסד 
נאמן בכמה יישומים של התמחותו , לצרכי קביעת מדיניות מחקר בכמה פרוייקטים . 
למשל , פרוייקט חדש של מוסד נאמן בשם " דמותה העתידית של התעשייה הישראלית " . 
תוכנית המחקר תבדוק את התעשייה הישראלית לקראת כניסתה למאה ה12 . צוות 
המחקר מתעתד להמליץ כיצד לעצב את התעשייה הישראלית , כדי לקדם צמיחה כלכלית 
לצרכי יצוא . התוכנית מנוהלת ע"י ד"ר זאב בונן וכוללת חוקרים בטכניון , 
גורמי ממשלה ותעשייה . לדברי פרוף בראון , ניתן לתכנן בניית מחקר , באמצעות 
מדע הסיינטומטריה , הקיים זה 02 שנה . זהו מדע העונה לדבריו , על שלושה 
מתוך חמשת המדדים למדע מוכר וממוסד : קורסים מתקדמים בנושא נלמדים באוניברסיטאות , 
ישנן חברות מדעיות , עבודות דוקטורט נכתבות עליו , וכן ישנם כתבי עת בין - 
לאומיים למדע זה , שאחד מהם עורך פרוף בראון . פרוף בראון ערך מעקב אחר 
פרסומים מדעיים של מחקר ישראלי בעולם , בין השנים 58911891 וגילה כי הנושאים 
המפורסמים ביותר , והמצוטטים ביותר בתחום המדע הישראלי בעולם הם : חקלאות , 
מדע האדמה , אנרגיה ודלקים . הנדסה אזרחית , וחקר המולקולות האטומיות 
נמצאים בהמשך הרשימה . לדברי פרוף בראון " אנו מחשיבים רק מידע כתוב בפרסומים , 
כי מאז המצאת הדפוס , הידע מתועד בתזות ובמאמרים " . לדבריו קל למדוד כמה 
תקציב וכוח אדם הושקעו בפיתוח מדע בסיסי , קשה יותר לכמת את כמות הידע . 
" כמדע בן 02 שנה בלבד , אנו רק מגרדים את השטח , בפיתוח דרכי מדידה 
להשגים מדעיים " , אמר פרוף בראון על הסיינטומטריה . 
