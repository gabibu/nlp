העברתם של 021 חולים פסיכוגריאטריים מבית החולים לחולי נפש " מזרע " שבעכו 
לבית החולים לחולי נפש שבטירת הכרמל חסכה למשרד הבריאות 21 מיליון דולרים . 
כך טוען מנכ"ל משרד הבריאות , ד"ר משה משיח . לדבריו , השארת החולים 
ב"מזרע " , כפי שדרשו חברי כנסת , הנהלת המוסד והעובדים , היתה מחייבת 
את משרד הבריאות להעביר את החולים מצריפים רעועים למחלקות חדשות . מחיר 
בנייתה של כל מחלקה נאמד בשלושה מיליון דולרים . בבית החולים בטירת הכרמל 
שוכנו החולים בחדרים של 23 מיטות , במבנים חדשים , לעומת 21 חולים בחדר 
אחד ב"מזרע " . בית החולים טירת הכרמל נבנה לפני 01 שנים , ונועד להחזיק 
004 חולים . בפועל , אושפזו בו רק 072 . ועדת העבודה והרווחה של הכנסת 
דרשה ממשרד הבריאות שלא להביא לצמצום מספר המיטות בבית חולים " מזרע " , 
מחשש שהדבר יגרום לצמצום מספר העובדים מהעיר עכו , הסובלת מאבטלה . ד"ר 
משה משיח מסר כי הוצאת החולים מבית החולים " מזרע " לא גרמה לפיטוריו של 
אף עובד . תקנים לא מאויישים הועברו מ"מזרע " לטירת הכרמל , בשל תוספת 
החולים הבעייתיים . ד"ר משיח אמר כי לאחר הוצאת 021 החולים לטירת הכרמל , 
והעברתם של 03 נוספים למחלקה פתוחה בבית החולים הממשלתי בנהריה , נסגרו 
ארבע מחלקות בבית החולים " מזרע " , ששכנו בצריפים ישנים . משרד הבריאות 
מתכוון לפתוח ליד הבניין המרכזי של בית החולים עוד שתי מחלקות , ולהעביר 
אליהן חולים המאושפזים בצריפים . ריכוז החולים במבנה אחד יאפשר לחסוך אנרגיה 
וכוח אדם . חיסכון נוסף יבוא מהחכרת שליש משטח בית החולים . 
