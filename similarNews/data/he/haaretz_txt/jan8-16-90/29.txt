( ע ) . שמואל בלסון , בן 12 מקרית ביאליק , נעצר שלשום לארבעה ימים 
בפקודת בית - משפט השלום בחיפה , כחשוד בתקיפת שוטר ערבי והעלבתו באזור 
צומת צבר בכביש חיפה - עכו . נציג המשטרה טען כי המקרה אירע ב5 לפנות בוקר , 
בעת שהחשוד וחבריו העליבו ותקפו שוטר שביקש מנהג המכונית שבה נסעו לעצור , 
מכיוון שחשד כי הוא נוהג בשכרות . החשוד וחבריו התנגשו במכוניתו של השוטר 
בעת שנסע אחריהם . כשהזדהה השוטר , לטענת המשטרה , התנפל עליו החשוד יחד 
עם חבריו באגרופים , בבעיטות ובקללות " ערבי מלוכלך " . הם מנעו ממנו להתקשר 
ולהזמין ניידת למקום . נציג המשטרה הוסיף כי יש עוד חשודים נוספים , שטרם 
נעצרו . השופט סלים גובראן פסק שיש לעצור את החשוד , בציינו כי " מדובר 
בעבירה חמורה של תקיפת שוטר , וכי בחומר הראיות שבידי המשטרה יש כדי לקשור 
את החשוד לחשד המיוחס לו " . 
