ראשי ישובים בגבול הצפון הביעו בסוף השבוע דאגה רבה מהחלטת משרד הביטחון 
כפי שפורסמה ביום שישי לפיה , כחלק מקיצוץ תקציב הביטחון , תופסק שמירתם 
של אנשי המילואים בקו העימות וביהודה ושומרון . מדובר באנשי מילואים השומרים 
דרך קבע בישובי גבול הצפון לרבות במוסדות החנוך ובמוסדות ממלכתיים אחרים . 
ראשי הישובים התכנסו לישיבת חרום בקיבוץ מלכיה בהשתתפות ח"ך חגי מירום ושם 
הם מסרו כי כבר היום שומרים חברי הישובים יחד עם החיילים וכי אם אנשי המילואים 
יעזבו את ישובי הגבול הרי כל השמירה תוטל על חברי הקיבוצים והמושבים . ח"ך 
מירום הבטיח לפעול בנושא וכבר פנה לשר הביטחון ולרמטכ"ל והגיש הצעה דחופה 
לסדר היום של הכנסת . ראשי הישובים פנו אתמול אל אלוף פיקוד הצפון יוסי פלד 
כדי שיפעיל את השפעתו למנוע את הפסקת השמירה של אנשי המילואים בישובים . 
בינתיים הבטיח האלוף פלד כי מאות אנשי הקבע ששומרים כבר כיום בהתנדבות בישובים 
השונים ימשיכו לעשות זאת , ויתכן כי גם חיילים סדירים יצטרפו אליהם . האלוף 
פלד עצמו שומר דרך קבע במושב מרגליות . 
