ענף הנסיעות מתכונן להיערך מחדש בתחום הכשרת כוח האדם , לקראת השינויים 
העומדים להתחולל עם איחוד אירופה ב29 . ועד התאחדות סוכני הנסיעות והתיירות 
הוסמך באחרונה , על - ידי האסיפה הכללית של הענף , להקים לאלתר מוסד עצמאי 
נפרד להכשרת כוח אדם , במידה שלא תושג הסכמה בנושא זה עם בית - הספר הממשלתי 
לתיירות . האסיפה הכללית קבעה , כי אין כל אפשרות להמשיך במצב שבו אין לענף 
הנסיעות כל מעורבות בהכשרת כוח האדם . כוונתה של החלטת האסיפה להגביר את 
מעורבות התאחדות סוכני הנסיעות במוסד להכשרת כוח אדם . " מעורבות זו חייבת 
למצוא ביטוי הן בנציגות משמעותית במועצת המנהלים של בית - הספר הממשלתי לתיירות 
והן במעורבות משמעותית במועצה הפדגוגית " , נאמר בהחלטת האסיפה הכללית בנושא . 
האסיפה הכללית של סוכני הנסיעות והתיירות קיבלה בישיבתה דיווח על המשא - 
ומתן המתנהל בין הנהלת אל - על לבין חברת המחשבים של ענף הנסיעות ישראליין , 
והביעה את תקוותה לשיתוף פעולה בין שתי מערכות המחשבים , אשר עד היום התחרו 
זו בזו . 
