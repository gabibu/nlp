שלטונות מצרים שיחררו בימים האחרונים כמה מטיילים ישראלים אשר נעצרו במסוף 
הגבול ברפיח בחשד כי ניסו להבריח שטרות מזוייפים של דולרים מישראל למצרים . 
הישראלים היו עצורים בבתי - כלא במצרים בין שבועיים לשלושה שבועות וכשחזרו 
ארצה סיפרו כיצד המצרים התעללו בהם וכי מעולם לא החזיקו בידם שטרות מזוייפים . 
אחד העצורים דוד אזרד ( 06 ) , הסובל מנכות של % 001 , שוחרר ביום ו . 
אזרד היה יחד עם עוד קבוצה של תושבים מצפת בדרכו למצרים , עת שנעצר במסוף 
הגבול . המצרים בדקו שטר של 001 דולר שהחזיק ברשותו וטענו כי מדובר בכסף 
מזויף . " המצרים תפסו אותי , הכניסו אותי לתוך חדר ואמרו לי שאני מזייף 
דולרים . לאחר מכן לקחו אותי לרפיח , שמו אותי בכלוב קטן , בצינוק , 
בלי מים , בלי אוכל , בלי שמיכות , רק תקרה ורצפה היו בחדר הקטן " , סיפר 
אזרד . הוא אמר כי הסביר למצרים שהוא נכה וכי הוא מבקש סיוע רפואי , אך 
בתגובה לדבריו , לקחו ממנו את התרופות שהיו ברשותו . אזרד סיפר עוד כי שוב 
ושוב הוא עמד בפני חוקרים ממשטרת מצרים . הם שאלו אותו אם השתתף במלחמת 
יום הכיפורים ולטענתו חזרו והתעללו בו ומאחר שלא היה לו כסף לתת שוחד למצרים , 
לא קיבל אוכל ומים . רק לאחר התערבות של השגרירות הישראלית במצרים , הוחזרו 
הישראלים ארצה וביניהם דוד אזרד . אתמול בצפת אמר : " אפילו אם יתנו לי 
מטוס פרטי , אין לי כל כוונה לחזור למצרים . חשוב שכל הישראלים הרוצים 
לצאת למצרים , יידעו מה הם עלולים לעבור שם . כעת ביקשתי מהבנים שלי שיביאו 
לי מצות ואגדה של פסח , כי אני מרגיש שנולדתי מחדש ויצאתי מעבדות לחרות " . 
