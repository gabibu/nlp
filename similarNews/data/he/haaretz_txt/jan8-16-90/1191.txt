סופיה ( ע"ר ) . בולגריה ביטלה אתמול את המונופול בן 54 השנים של המפלגה 
הקומוניסטית על השלטון , וסללה בכך את הדרך לדמוקרטיה רב - מפלגתית . בהצבעה 
פה אחד , הסכים הפרלמנט רשמית למחוק מן החוקה סעיף המבטיח את תפקידה המוביל 
של המפלגה בממשלה . " אנו מוכנים לוותר על המונופול שלנו , שהוענק לנו 
עפ"י החוק , כדי לבחון פלורליזם " , אמר אנדריי לוקאנוב , מראשי הפוליטבירו 
של המפלגה הקומוניסטית , באזני חברי האסיפה הלאומית לפני הראשונה מבין 
שתי הצבעות שאושרו פה אחד בנושא זה . הפרלמנט גם הסכים למחוק מן החוקה את 
הסעיף המאלץ את מפלגת האכרים לעשות קואליציה עם הקומוניסטים . מספר צירים 
הציעו כי הפרלמנט יבטל גם את הסעיף הקובע כי " בולגריה היא מדינה סוציאליסטית 
של מעמד הפועלים בעיר ובכפר , ובראשה עומד מעמד הפועלים " . לוקאנוב אמר 
כי יש להביא סעיף זה והצעות לתיקונים נוספים בחוקה לפני קבוצת עבודה , שתכלול 
חברים ממפלגה אחרת ותדווח לפרלמנט במחצית השניה של פברואר . הונגריה , פולין , 
מזרח גרמניה וצכוסלובקיה כבר ביטלו סעיפים דומים בחוקות שלהם ונערכות לבחירות 
רב - מפלגתיות השנה . הפרלמנט הבולגרי הבטיח לערוך את השינוי בעקבות הפגנת 
ענק בהשתתפות 000 , 04 איש מול בניין האספה הלאומית שדרשו את ביטול המונופול 
של הקומוניסיטים ואת הסעיף המחייב את מפלגת האכרים לעשות קואליציה עם הקומוניסטים . 
נשיא בולגריה זוליו זאלב אמר אתמול כי התוכנית לבחירות כלליות , בשני שלבים , 
שהיתה אמורה להתחיל בחודש מאי תידחה כניראה לחודש נובמבר . לדבריו , הסיבה 
לדחיה היא חוסר היכולת של מפלגות האופוזיציה להיערך כראוי לבחירות . 
