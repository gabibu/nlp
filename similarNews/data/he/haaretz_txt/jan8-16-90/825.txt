קבוצת הביטוח " הפניקס " החלה בהכנות להוציא לבורסה את החברה הבת שלה " דולב " . 
בכוונת " הפניקס " לגייס באמצעות " דולב " , שפעלה עד לפני כמה שנים 
בשם " ארד " , כ78 מיליון שקל . בכוונת החברה לפרסם תשקיף בתוך כחודשיים , 
שיהיה מבוסס על מאזן החברה לשנת 9891 . החברה כבר יצרה קשר עם גורם העוסק 
בהכנת ההנפקה . המניות של חברת " דולב " , שהונה העצמי מגיע לכ7 מיליון 
שקל , הן כעת בידי קבוצת " הפניקס " , אך למנכ"ל החברה , ד"ר איתמר בורוביץ , 
המכהן כסמנכ"ל הקבוצה , אופציה לרכוש חלק ממניות הקבוצה . בשלב זה לא 
ברור אם ד"ר בורוביץ יממש כעת את האופציה שבידו . כיום פעילה " דולב " 
בכל ענפי הביטוח , אך הנהלת הפניקס מבקשת להכניס שינויים בפעילותה של החברה , 
כך שהיא תתמחה בביטוחים מיוחדים כמו ביטוחי בריאות . במסגרת זו עומדים 
להצטרף לחברה בימים הקרובים שני מומחים שינהלו מחלקות בענפים אלה בחברה . 
במקביל לכך מבקשת הפניקס שדולב תעסוק בשיוק של ביטוח חיים מסוג " עדיף " , 
הצמודות לשכר ולא למדד כמקובל . עד עתה נמנעה קבוצת " הפניקס " ממכירת 
ביטוחים מסוג זה . תחום פעילות נוסף המיועד ל"דולב " הוא מכירת ביטוחים 
חיים ריסק ולא ביטוח מעורב של ריסק עם חיסכון . עם הנפקתה של " דולב " 
תהיה זו החברה השלישית בקבוצת " הפניקס " שמניותיה נסחרות בבורסה . כיום 
כבר נסחרות המניות של " הפניקס " עצמה ושל חברת הביטוח " הדר " . 
