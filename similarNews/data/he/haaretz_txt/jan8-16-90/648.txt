מרכז האו"ם ( ע"ר ) . שגריר פנמה החדש באו"ם , אדוארדו ואלארינו , אמר 
ביום שלישי כי ארצו לא תהיה עוד לעולם בסיס לסחר בסמים , הברחות נשק או 
הלבנת כספים . השגריר , שהגיש את כתב האמנתו למזכיר הכללי , הביע את אמונתו 
כי כל עסקי הפשע חוסלו עם תפיסתו של נורייגה . ואלארינו אמר כי התעוררו קשיים 
מסויימים מצד כמה משגרירי אמריקה הדרומית , שכמעט כולם מתחו ביקורת על הפלישה 
האמריקאית לפנמה ולא הכירו בממשלה החדשה . אולם , הוא הביע תקווה שהמצב 
יישתנה , לאחר שהצבא האמריקאי יפנה את פנמה . 
