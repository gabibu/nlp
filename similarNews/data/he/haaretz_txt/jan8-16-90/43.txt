לכאורה , אין סיבה שיהודית רביץ תחזור אל הבמה לפני שהשלימה הקלטת תקליט 
אריך - נגן חדש . ואמנם , רביץ השמיעה רק שני שירים חדשים שלה במופע , 
ולפי התלהבות הקהל ברור ש"האו האו " החמוד יהיה להיט היסטרי . אך יהודית 
רביץ מציעה לקהל משהו מעבר לסך כל רפרטואר השירים האיכותי שלה . יש לה נוכחות 
בימתית שאינה זקוקה לגיבוי של הפקת ענק . עם הקול הצלול ופני המדונה עטורות 
התלתלים שלה היא כבשה את הקהל של צוותא . חדורת ביטחון עצמי אך נטולת יומרנות , 
המאפיינת לעתים זמרים במעמדה , היא משרה על הקהל תחושה של חוסר אמצעיות 
היוצרת אצלו הזדהות רגשית מיידית , בעיקר בשירים כמו " שבתות וחגים " , 
" וידוי " המרגש ו"הוא הולך ממך " . את רביץ מלווה הקלידן המצוין ירון 
בכר , המצליח למלא את חסרונם של נגנים נוספים בעזרת קלידים מתוכנתים וירטואוזיות 
פסנתרנית . רביץ יכולה להכעיס בנטייתה לרצות את השרים בציבור עם שירת ה"אה - 
או " הבלתי - נמנעת , אך מיד זוכה בחזרה בנקודות בביצוע הומורסיטי ל"שובי 
לפרדס " כקריקטורה של מאצו ישראלי . בהופעה היא מבצעת שירים שלא שרה מזמן , 
כמו " בלילות הסתיו " או " סמבה ברגל שמאל " בעיבוד מדליק . שירים 
כמו " באה מאהבה " סובלים במקצת מהיעדרם של נגנים נוספים , אך בסך הכל 
הקהל נשבה בקסם האישי שלה ומכתיר אותה פה אחד כ"הילדה הכי יפה בגן " . 
