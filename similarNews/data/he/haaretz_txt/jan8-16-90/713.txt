וארשה ( ע"ץ ) . מאבק קשה מתנהל בין הממשלה לחקלאים בפולין מאז ה1 בינואר , 
המועד הרשמי של הנהגת כלכלת - שוק במדינה זו , כאשר המחסור במצרכים , 
ובעיקר בבשר , ממשיך להחריף . נוכח העליות התלולות במחירי מוצרים תעשייתיים 
מראשית השנה והקיפאון במחירי תוצרת חקלאית , התעורר זעם רב באזורי השדה . 
החקלאים , הגורסים כי נפגעו קשה על ידי מדיניות הצנע של הממשלה הלא - קומוניסטית , 
בראשות מאזובייצקי , מסרבים למכור את הבקר והחזירים שלהם . כתוצאה מכך 
הרכישות הממשלתיות של צאן , בקר וחזירים ירדו ל%03 מהכמות של אשתקד . כמעט 
מדי יום מקרינה הטלוויזיה תמונות של בתי מטבחיים נטושים וחנויות בשר ריקות 
לגמרי . מחירי הבשר עלו פי ארבעה ואפילו פי שבעה לגבי מוצרים מסוימים . 
האיכרים , המחזיקים בכמעט % 08 מהאדמות החקלאיות בפולין , טוענים כי משקיהם 
אינם רווחיים . לטענתם , הסיוע המערבי במזון פוגע בהתפתחות החקלאות הארצית . 
בעקבות זאת מעדיפים חקלאים רבים לוותר על גידול בהמות . הם שוחטים את הבקר 
והחזירים שלהם ומוכרים אותו בעצמם בעיר במחירי תחרות , אך הם עושים זאת 
בתנאים בלתי היגייניים , המרתיעים לקוחות רבים . 
