דמשק ( ע"ץ ) . ארגון הפת"ח ההתקוממות הכללית של אבו מוסא , שהוא הפלג 
הפורש מהארגון הראשי בראשותו של ערפאת , דחה את ההצעה לאיחוד מחדש של כל 
התנועות הפלשתיניות באש"ף . בהודעה לעיתונות הודיע הארגון : " אין דבר 
המצדיק את האיחוד עם הקו התבוסתני הפלשתיני , כל עוד הוא לא חזר בו מעמדותיו . 
השינויים הנידונים לא מביאים אותנו לחזור בנו מתפיסתנו בדבר הפעולה הפלשתינית . 
. . כל קריאה לאיחוד עם קו כזה , לא יוביל לאיחוד לאומי פלשתיני , כי 
אם יפגע בהתקוממות " נאמר בהודעה מטעם הארגון . 
