מזרח - ברלין ( אי - פי ) . שרידים של קהילה יהודית , בכללם בית כנסת 
שלא בשימוש ובית קברות שמור היטב , התגלו במה שכונה בעבר " רצועת המוות " 
בגבול בין מזרח - גרמניה לבין מערבה , כך מסרה אתמול סוכנות הידיעות המזרח - 
גרמנית . בכפר ברכך במחוז ארפורט בדרומה של גרמניה המזרחית נמצא גם מקווה . 
בית הקברות ובו כ041 קברים טופל היטב במשך שנים , ואילו בית הכנסת שימש 
מחסן . על פי הדיווח זיהו חוקרים את אחד הבתים בכפר כבית ספר יהודי לשעבר . 
רפאל שרף - כץ , ראש הקהילה היהודית באזור אמר כי הוא מקווה שהשרידים יהפכו 
מוזיאון שימשוך מבקרים מן המזרח ומן המערב . רצועת הגבול בין שתי הגרמניות , 
שרוחבה הגיע בכמה מקומות לכמה קילומטרים , היתה מבוצרת היטב , כדי למנוע 
בריחה . עשרות שנים היה האזור מחוץ לתחום עד שהשלטונות פתחו אותו עם פתיחת 
הגבול בין שתי הגרמניות בנובמבר אשתקד . 
