" שר התעשייה והמסחר , אריאל שרון , ונשיא התאחדות התעשיינים , דב לאוטמן , 
החליטו להקים מטה משותף לקליטת העלייה . שרון ולאוטמן יעמדו בראש המטה . 
המטה יוקם עקב החלטת שר התעשייה והמסחר ליצירת תוכניות לקליטתם בתעשייה של 
עולים מברית המועצות וממקומות אחרים . מלשכתו של השר שרון נמסר כי לקראת 
הדיונים על תקציב המדינה ל0991 ובישיבת הממשלה בעניין זה קרא שרון לממשלה 
להקציב מיד כסף לקליטתם של עולים בתעשייה ובענפי משק אחרים ולהסבתם המקצועית . 
בין השאר הציע שרון תוכניות להכשרה פנים - מפעלית מטעם מפעלי התעשייה , 
קורסים ליזמות ולהכרת המשק ותוכניות מיוחדות לקליטת מדענים עולים . התקציבים 
הדרושים עדיין לא הועמדו , אך במשרד התעשייה והמסחר אומרים כי המשרד ייערך 
באמצעים הקיימים ובעזרת התעשיינים לקליטת העלייה . 
