משטרת מרחב הנגב עצרה תושבים מהעיירה הדרומית נתיבות , החשודים שהיו מעורבים 
בהצתת מכוניתו של ראש המועצה יחיאל זוהר ( ליכוד ) , ביום ששי לפנות בוקר . 
מחקירת המשטרה עולה שצעיר ( 23 ) , תושב העיירה , ניגש ביום חמישי לראש 
המועצה בעת שפגש אותו ברחוב , ואיים לפגוע בראש המועצה ובילדיו . הרקע לאיום 
הוא , ככל הנראה , סכסוכים בין בן - אחיו של הצעיר העובד במועצה לבין ראש 
המועצה , בגלל בעיות משמעת . זוהר ניגש למשטרה והתלונן , והמשטרה עצרה 
את הצעיר המאיים . כאן לא הסתיימה הפרשה . ביום ששי לפנות בוקר , הוצתה 
מכוניתו של ראש המועצה . המשטרה עצרה לחקירה שני צעירים בני 22 ו32 , שלהערכת 
המשטרה קשורים להצתה . הצעירים הם קרובים של אותו צעיר שנעצר בגין האיומים . 
שלושת העצורים יובאו הבוקר לבית המשפט השלום בבאר - שבע להארכת מעצרם . חקירת 
המשטרה נמשכת . 
