" אם נתגבר על המשבר הכלכלי הפוקד עתה את הונגריה , לא תופיע האנטישמיות " , 
דברים אלה אמר אתמול פרוף אג , אחד משני כותבי מצע המפלגה החדשה בהונגריה , 
פרשן מדיני בעל מוניטין בטלוויזיה ההונגרית , ויועצו של מי שמיועד להיות 
נשיא הונגריה , אימרה פושגאי . אג מכהן כפרופסור במכון להסטוריה באוניברסיטת 
בודפסט , והדברים נאמרו בכנס בין - לאומי על תפיסת התרבות האמריקאית באוניברסיטת 
חיפה . לדברי יועצו של פושגאי , זקוקה הונגריה להשקעות וסיוע מן המערב , 
כדי למנוע משבר כלכלי גדול . " אנו מוכנים לשינוי הנחוץ כדי לצאת מן המשבר 
הכלכלי , אך עלינו להשיג את הבנת מדינות המערב למצבנו " אמר אג . הוא 
סבור , כי הטלוויזיה חשובה כיום במדינות מזרח אירופה יותר מארה"ב , בשל 
השינויים הגדולים . החוקר ההונגרי אמר , כי הונגריה תאמץ את דוגמת מדינות 
אירופה ובראשן ספרד , שהפכה את שלטונה הדיקטטורי לדמוקרטיה בצורה מבוקרת . 
לדבריו , מבקשת ארצו להיכנס לשוק האירופי המשותף עד אמצע שנות ה09 , והממשלה 
החדשה אף התחייבה לכך . בשל העובדה שאין להונגריה כלכלת שוק יציבה , היא 
לא תוכל להשתמש בשיטות אמריקאיות משקיות ישירות אלא בצורה מבוקרת . 
