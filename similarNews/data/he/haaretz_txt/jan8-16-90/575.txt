אני מברכת על מאמרו של נחמיה שטרסלר , " המשותף לסוויסה ולדיניץ " ( 
" הארץ " 98 . 21 . 51 ) , שבו היא מסביר שאין כל צורך שהעלייה מברית 
המועצות תיקלט על חשבון רמת חיינו כאן . הוא מסביר , שהעלייה בעצמה תיצור 
את צרכיה היא , ולא זו בלבד , אלא תעלה גם את רמת חיי כולנו , כי " זו 
גישה מעוותת של מדע הכלכלה , כאילו המוצרים והשירותים במשק הוא גודל קבוע " , 
כלשונו . הוא ממשיך : " סוויסה לא יחשוב אז שגוזלים ממנו פרוסה מן העוגה , 
כי זו תגדל ויהיה לו דווקא יותר " . התרגלנו לאמרה : מנין יבוא הכסף ? 
הכל שכחו שהמימון יבוא בסופו של דבר מן הפרויקט החדש עצמו , מן התוספת לתוצר 
הלאומי בגינו . במקום זה טוענים היום , שהמימון חייב לבוא מהורדת השכר , 
מהורדת רמת החינוך והבריאות ומהורדת רמת החיים של המקבלים קצבאות . התוצאה 
של ניהול הכלכלה לפי גישה זו היתה הצטמקות המערכות החיוניות במשק ובחברה . 
הייצור ופריון העבודה במשק יורדים , כפי שמראים הנתונים האחרונים של המכון 
לפריון העבודה . זה קורה כי בעסקה של צמצום מערכות כדי להעביר את " החיסכון " 
לגידול מערכות אחרות כפי שמציעים לנו היום אנשי האוצר רק צד העיצומים מתבצע . 
עובדה שה"חסכונות " של המשק מן השחיקה בשכר ומן הצמצומים בהוצאותיו על 
החינוך , הבריאות ועל בעלי הקצבאות לא עברו לשום יעד ראוי , לשום פרויקט 
מכניס . הם לא הצמיחו כלום מלבד חוסר שוויון בחלוקת ההכנסות . זהו גורלם 
העצוב של הפרויקטים המשקיים שמנסים לממן אותם מצמצום מערכות חיוניות . כי 
צמצומן של מערכות אלה מכשיל את הפרויקטים שלמענם צומצמו . מוטב שלא נעסוק 
בקליטת העלייה מתוך הגישה הזאת . כי אם נעשה כך , נכונים לנו כישלונות 
מרים . צודק שטרסלר שאין הוא רוצה לקלוט עלייה על חשבון ארוחותיו של שמחה 
דיניץ , גם אם הלה הציע בנדיבות להסתפק בפת לחם . בצדק נטען כי : " כדי 
לצמוח יש צורך בתוספת של שני גורמי ייצור : כוח אדם והון . עם שני אלה 
אפשר להגדיל את העוגה " . זאת קביעה נכונה , אך היא מעוררת שאלה : אם זה 
כך , למה אין המשק צומח כבר היום ? למה אנחנו בכלל נמצאים היום במשבר של 
קיפאון בייצור ואפילו בנסיגה בו ? לתוספת כוח אדם מצפים מן העלייה . כשהיא 
תגיע , היא תצטרף להון המובטל הקיים בארץ , ובצורה זו תצמיח את המשק . 
אך לשם מה לחכות לעלייה לתוספת כוח אדם ? כבר היום קיים במשק כוח אדם , 
בדמותם של 061 אלף מחפשי עבודה . אם היינו משכילים לצרף את כוח האדם המובטל 
עם ההון המובטל , לא היה המשק שרוי בקיפאון , לא היה משבר , והיינו נהנים 
מצמיחה . אנו לא עושים זאת , אף על פי שלא קיימים שום אילוצים חיצוניים 
או אובייקטיוויים אחרים המונעים זאת מאתנו . בשנות החמישים והששים כשקלטנו 
במשאבינו הדלים מאות אלפי עולים , היתה צמיחה בקצב מהיר , גם השכר ורמת 
החיים עלו במהירות וגם על הגבולות והביטחון שמרנו איש לא העלה את עניין 
התקציב המאוזן לדרגת יעד משקי כפי שעושים זאת כיום . איש לא חשב שגירעון 
תקציבי הוא חטא שעונשו בצדו . הכל ידעו אז שזהו אמצעי כלכלי לגיטימי , 
שלפעמים יש להגדילו ולפעמים להקטינו , לפי הצורך . ודאי שלא חשבו שהוא 
חטא בעתות אבטלה . בכלל לא חשבו אז שהמשק נבנה בכסף , שמשום מה תמיד חסר 
בימינו . הם ידעו , שהמשק נבנה במשאביו הריאליים : הון , עבודה , ידע , 
והכסף דרוש רק כדי להפגישם ולהפעילם יחדיו . הם ידעו את העובדה הכלכלית 
הפשוטה , שלממשלה תמיד יש כסף , כי היא הממונה עליו והקובעת את כמותו במשק 
בניגוד לכמות המשאבים הריאליים הקיימים או חסרים במשק . הם ידעו שכמות 
הכסף הנמצאת במשק היא עניין של מדיניות בלבד . הם האמינו , ובצדק , שהזרמת 
כספים לייצור ולצמיחה איננה אינפלציונית , גם אם מקורה בגירעון תקציבי או 
בהדפסות של בנק ישראל . היא כן אינפלציונית כשהיא זורמת אל כיסי העשירים , 
דרך רפורמות במסים ובשוק ההון , גם כאשר התקציב הוא מאוזן , כפי שלמדנו 
על בשרנו . איש לא חשב אז שעשרות אלפי ש"ח לחודש הם שכר המגיע למנהלים , 
ולא שעשרות ומאות אחוזים תוספת על החזר אשראי הם בחזקת ריבית . לא היה 
עולה בדעתם שמפעלים קיבוציים , משקי המושבים ומוסדות חברה , שבהקמתם השקיעו 
עבודה , ידע ואהבה כה רבים , יתמוטטו גם כשהם מייצרים ומוכרים , רק בשל 
נטל החובות על גבם . האמת היא , כי כלכלנים רבים באוניברסיטאות הטיפו כבר 
אז להעמיד את המשק על בסיס של קיצוצי תקציבים , שכר נמוך וריבית גבוהה . 
אבל אז היתה השפעתם על חיי המשק אפסית , שלא כמו השפעתם הרבה היום . המערכת 
הפוליטית לא נתנה להם כוח ליישם את רעיונותיהם במשק , שלא כמו היום , שהיא 
מאפשרת להם לעשות זאת , על כל הנזק שבניסוייהם הכושלים על גבנו . קפמאבינונשאלת 
השאלה : אם אין אנו מצליחים היום להפגיש ולהפעיל יחדיו הון וכוח אדם מובטלים , 
איך נצליח לעשות כן עם בוא העלייה ? אני , כבת לאותה עלייה גדולה שלאחר 
קום המדינה , מאמינה שיהיה טוב , כסיסמת אותם הימים . באמונתי זאת אני 
לא נבדלת מן הציבור הישראלי . הציבור הישראלי מרגיש שהוא מידרדר במדרון 
חברתי וכלכלי , אך מאמין שיש יציאה באמצע , והוא לא יתרסק בתחתית המדרון . 
אין הוא נותן לעצמו דין וחשבון כיצד יש להפסיק את ההידרדרות , אך הוא בטוח 
שלא ייתכן שהכל אבוד . יש היגיון מאחורי האמונה , שבה מאמין גם שרטסלר , 
שהעלייה הגדולה שלה אנו מצפים תשמש לנו מסלול יציאה מההידרדרות . הסיבה 
היא , שהעלייה היא עדיין בבחינת ערך בחברתנו הצינית והמאוכזבת . ערכינו 
המקודשים האחרים כבר נפלו . ערכים כמו חינוך ובריאות לכל , חתירה לשוויוניות 
בחלוקת ההכנסות , עבודה לכל דורש , קיום הוגן ליוצאים ממעגל העבודה , 
שכר הוגן תמורת עבודה , כל אלה כבר אינם קיימים , כפי שמעידה הצעת התקציב 
האחרונה של הממשלה . מגיניהם של ערכים אלה נמצאים בנסיגה . אך אין הדבר 
כן לגבי העלייה . ערך זה הוא עדיין נחלת הכל , והציבור לא מוכן לשום נימוקים 
שימנעו את פתיחת השערים לרווחה . העלייה תבוא , ואנו נקלוט אותה . ומכיוון 
שברור לגמרי שבמסגרת הפילוסופיה הכלכלית הרווחת היום והמדיניות הכלכלית המבוססת 
עליה אין כל אפשרות לקלוט את העלייה , הרי העלייה בהכרח תכריע אותן , ובזה 
גם אנחנו הוותיקים ומשקנו המעונה נצא מן המשבר אל הצמיחה . 
