שני רופאים , עובדי עיריית דימונה , ומנהל מרפאה עירונית , מואשמים כי 
גבו כספים באופן פרטי במרפאה עירונית . בעקבות חקירה של משטרת מרחב הנגב , 
הוגש כתב אישום נגד הרופאים לביהמ"ש המחוזי בבאר שבע . הנאשמים הם הרופאים 
לאה ארוסו ויוגי רובין , ורינגה בן ישי , רכז במרפאה . מכתב האישום עולה 
כי עיריית דימונה החליטה במרוצת 78 לפתוח מרפאה עירונית לשיניים . הכוונה 
היתה להעניק טיפול מוזל לתושבי העיר שהתלוננו כי רופאי השיניים הפרטיים גובים 
מהם כסף רב . העירייה הכשירה לשם כך מקום מיוחד , ושם הועסקו השלושה . על 
פי כתב האישום שהגישה פרקליטות מחוז הדרום , השלושה קשרו קשר לנהל עסק פרטי 
ללא רשות העירייה בכך שגבו כספים ישירות מהמטופלים . את הכספים הם שילשלו 
לכיסם , במקום להעביר לעירייה את סכומי הכסף . השלושה , שקיבלו משכורות 
מעיריית דימונה , נאשמים בהפרת אמונים ובמרמה וגניבה ע"י עובד . משפטם 
ייפתח בקרוב . 
