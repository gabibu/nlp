( ע ) . כמה חברי תנועת חמד"ת , התנועה לחופש מדע , דת ותרבות בישראל , 
ערכו אתמול משמרת מחאה מול משרד ראש הממשלה , בדרישה לשחרר את חוק זכויות 
האדם מאזיקי החרדים . המפגינים נשאו כרזת ענק , בצורת לוחות הברית , עליה 
נכתב " לא תרצח את חוק זכויות האדם " . יו"ר התנועה , פרוף הלל שובל , 
אמר כי יש כיום רוב מוחלט של חברי כנסת התומכים בחוק , אולם רק בשל התנגדותם 
של הח"כים החרדים , אין אפשרות להעבירו בכנסת . " זהו חוק לאומי ולא אנטי - 
דתי , המבוסס על מגילת העצמאות " , אמר שובל . לדבריו , לא ייתכן שישראל 
תהיה המדינה הדמוקרטית האחרונה , שבה הציבור צריך עדיין להיאבק על זכויות 
האדם . " אנו דורשים מראש הממשלה לשחררו ממאסר הבית שהוטל עליו על ידי החרדים . 
מיעוט קטן מונע מהרוב , תוך סחיטה , את מה שהובטח במגילת העצמאות " . ד"ר 
זאב כץ , מראשי התנועה ההומניסטית , אמר שצריך לראות מה קורה במזרח אירופה , 
כדי להבין כיצד מתנהלים הדברים כשאין חוק כזה . לדבריו , דרישה מהציבור 
הרחב לחקיקת החוק , יכולה להשפיע על הפוליטיקאים . בדעת אנשי חמד"ת להמשיך 
בפעילות ציבורית למען החוק , שתכלול משמרות מחאה ועצומה אל יו"ר ועדת חוקה 
חוק ומשפט של הכנסת , הקוראת לו להעביר את החוק בוועדה . 
