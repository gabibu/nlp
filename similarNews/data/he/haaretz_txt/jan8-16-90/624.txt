אלי אבשלום , שהודח מניהול חברת יובל גד , מגלה עניין ברכישת החברה המצויה 
בקשיים . הוא פנה שלשום במכתב למנכ"ל כור , בני גאון , וציין כי הוא עומד 
בראש קבוצת משקיעים ישראליים , שבכוונתם לרכוש את החברה מידי כור . אבשלום 
הודח מניהול החברה לפני כחודשיים , בעקבות חשדות שהתעוררו במועצת המנהלים 
של החברה , כי הינו בעל עבר פלילי ובשל חשדות לביצוע עבירות במסגרת פעילותו 
בחברה . החשדות התעוררו עקב פנייתו של אדם מאשקלון שטען בפני גורמים בכירים 
בכור פלדה כי נתבקש על - ידי אבשלום לשלשל לידיו תשלום שוחד , במסגרת רכישת 
קרקעות שהיו בבעלות יובל גד . לטענת אבשלום , הוא דרש מאותו אדם להציג 
סכום של 000 , 05 דולר כהוכחה על רצינות הצעתו , וכי החלטת מועצת המנהלים 
של החברה להדיחו היתה בשל התנגדותו העיקשת לפעולות שונות שנעשו בחברה , 
לדבריו בניגוד לחוק . לדבריו , הוא העביר שורה של תלונות לידי מבקר כור 
ומבקר ההסתדרות . במכתב ההצעה שהופנה למנכ"ל כור לרכישת יובל גד , מציין 
אבשלום , כי יוזמתו כוללת את חידוש עבודת מפעל החברה באשקלון וכי בכוונתו 
להעסיק במפעל כ002 עובדים . לדבריו , הוא פנה לאלי דיין , ראש העיר באשקלון 
והציג בפניו את תוכנית קבוצת המשקיעים שבראשה הוא עומד וזכה לברכתו של דיין . 
בעבר נעשה ניסיון על - ידי חברת העובדים לשלב את יובל גד בפעילותה של חברת 
הבנייה הרווחית שיכון עובדים . בגלל הפסדי יובל גד שהגיעו ל04 מיליון ש"ח 
החליטה שיכון עובדים בשלילה . בעקבות כך הוחלט על פיטורי כל העובדים ביובל 
גד ומינוי מנכ"ל שיעסוק בהשלמת הדירות שנמכרו לדיירים . בסיום השלמת הבנייה 
הייתה החברה אמורה לסיים את פעילותה . הנהלת כור הודיעה בתחילת 88 על סגירת 
החברה וציינה כי הפסדי החברה במחצית הראשונה של 88 הסתכמו ב02 מיליון ש"ח 
בנוסף להפסד של 61 מיליון ש"ח ב78 . מכור נמסר בתגובה , כי בשל מחלתו של 
המנכ"ל , לא הובאה ההצעה לעיונו ולכן לא ניתן להגיב עליה . 
