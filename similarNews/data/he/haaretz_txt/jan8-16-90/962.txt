( ע ) . שתי חיילות בשירות סדיר , בדרגת רב - טוראי , המשמשות מדריכות 
נוער בפיקוד הגדנ"ע , נידונו אתמול בבית - הדין הצבאי של פיקוד המרכז ל54 
ימי מחבוש בפועל וחודשיים מאסר על תנאי למשך שנתיים , לאחר שהורשעו בהתרשלות 
שגרמה לגניבתם של שני תת - מקלעים מסוג עוזי . בכתב האישום נאמר , כי באמצע 
נובמבר 98 השאירו השתיים , ללא כל השגחה או אמצעי אבטחה אחר , שני תת - 
מקלעים עוזי בדירה בבת - ים , שנשכרה על - ידי צה"ל עבורן ועבור לשבעה חיילים 
נוספים . למרות שבדירה הותקן ארון פלדה לשמירת כלי הנשק , השאירו החיילות 
את כלי הנשק מתחת למזרני המיטות . ולאחר שעזבו את הדירה , היתה בה פריצה 
והגנבים לקחו את העוזים . בפסק - דינו , קבע אב בית - הדין , אל"ם יורם 
צלקובניק , כי מאחר שמדובר בשתי חיילות מצטיינות , אין לו ספק כי הן הכירו 
וידעו את התקנות המחייבות בצבא באשר לשמירה על כלי נשק , וכי הן התרשלו 
במילוי תקנות אלה באופן קיצוני . 
