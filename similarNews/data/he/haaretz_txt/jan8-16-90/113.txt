( ע ) . שופט השלום בכפר - סבא , צבי גורפינקל , האריך בארבעה ימים 
נוספים את מעצרו של ד"ר לודוויג קראוס , סגן מנהל המחלקה הכירורגית בבית - 
החולים מאיר בכפר - סבא , החשוד באונס מטופלת ובקבלת שוחד מחולים . ד"ר 
קראוס נעצר לפני 21 יום , כשעמד להמריא במטוס חיל - האוויר שהיה בדרכו לרומניה 
לסייע לפצועים . נציגת המשטרה , רס"ר ציפי קלצרמן , ביקשה מבית המשפט להאריך 
את מעצרו של קראוס ב21 ימים נוספים . החוקרת אמרה כי צוות החוקרים חשף מסמכים 
רבים , הן בבית החולים והן בקליניקה הפרטית של קראוס . התגלה כי קראוס 
נהג לנתח בממוצע ארבעה חולים פרטיים בשבוע , תמורת 005 , 2 ש"ח לניתוח . 
לדברי החוקרת , נהג קראוס לשבץ חולים לניתוחים שלא בתורם ולא על - פי הנוהלים , 
בתמורה למזומנים ששלשל לכיסו . במהלך החקירה , ציינה החוקרת , נתקלה המשטרה 
בקשר של שתיקה , הן מצד הצוות הרפואי והן מצד חולים שחששו למסור עדות במשטרה , 
פן יבולע להם . מהחומר עולה החשד כי לקראוס היה שותף בתוך בית - החולים , 
ששיתף עמו פעולה בגביית כספים ובשיבוץ חולים לניתוחים . החוקרת אמרה כי 
קראוס קבע נוהלי עבודה כראות עיניו . רוב החולים ששובצו לניתוחים פרטיים 
הגיעו למחלקה הכירורגית לא באמצעות מרפאות החוץ של בית החולים , אלא מהקליניקה 
הפרטית של קראוס . קפידבינעוד ציינה החוקרת כי קיים חומר חקירה נוסף , המייחס 
לד"ר קראוס חשד לעבירות מין נוספות . מאחר ומדובר בעבירות חמורות ורוב העדים 
המעורבים בפרשה חולים , החקירה מסתעפת . המשטרה נאלצת לפנות לכיווני חקירה 
נוספים על מנת להגיע למידע המבוקש , ולכן ביקשה החוקרת להאריך את המעצר . 
סניגורו של ד"ר קראוס , עו"ד נתן דור , מתח ביקורת חריפה על דרך הניהול 
של החקירה , ועל הדלפות המשטרה באמצעי התקשורת נגד ד"ר קראוס . בטיעון , 
שנמשך למעלה משעתיים , אמר עו"ד דור כי " כוס היגון התמלאה עד תום " , 
וכי אם ימשיך ד"ר קראוס לשהות במעצר יישבר שבירה פיסית מוחלטת . לדבריו 
אין למשטרה שמץ של ביסוס לחקירתה , ובשלב זה אין הצדקה להחזיק את ד"ר קראוס 
במעצר . הסניגור הוסיף כי קראוס יצא לגימלאות לפני שבוע , ומסר לחוקרים 
את כל אשר ידוע לו . הוא הכחיש את כל המעשים המיוחסים לו . לדבריו לא היה 
מצידו כל ניסיון להעלים ראיות מהחוקרים , ובפתק שכתב לרעייתו ברומנית כתב 
לה היכן מצוי כסף למחייתה היום - יומית , למשך תקופת מעצרו . עו"ד דור תיאר 
בפני בית המשפט את מסכת היסורים הקשה העוברת על ד"ר קראוס בהיותו עצור במחיצת 
עבריינים . הוא ציין כי לפני יומיים הותקף על - ידי עצורים שגידפו אותו , 
וקראו לשותפיו לתא לפגוע בו . דור אמר כי במוצאי שבת השתוללו עצורים בתא 
המעצר , והכלאי שנכנס לחדר התיז זרם מים שהציף כליל את מיטתו של קראוס , 
ובעקבות כך לא הוא לא יכול היה לישון כל הלילה . הוא הוסיף כי מדובר באדם 
בן 56 , שהוא פליט שואה . השופט גורפינקל כתב בהחלטתו : " שקלתי את ההצעה 
כי החשוד ישוחרר בתנאים מגבילים , אך הגעתי למסקנה כי שחרור כזה , ככל 
שיהיה בתנאים מכבידים , לא יאפשר ביצוע תקין של הפעולות הנדרשות " . השופט 
אמר כי התחשב בכך שמדובר בחקירה רגישה מאד ובחשוד יוצא דופן , ונעתר רק 
בחלקית לבקשת המשטרה . הוא האריך את המעצר עד ליום חמישי הקרוב . 
