לונדון , ( ע"ם ) . מקורות דיפלומטיים מצריים יודעי דבר מסרו ל"אלחיאת " , 
כי מצרים פתחה בפעילות מדינית במטרה לתווך בין מנהיגי סוריה להנהגת אש"ף , 
בעקבות השיפור שחל ביחסים בין קהיר ודמשק . זוהי הפעם הראשונה שמצרים מתווכת 
בין שני הצדדים . המקורות המצריים מעריכים , כי התיווך המצרי היה הגורם 
העיקרי מאחורי הפגישות שנערכו בין שר החוץ הסורי , פארוק אלשרע , לראש 
המחלקה המדינית באש"ף , פארוק קדומי , בפאריס , בשולי ועידת הדו - שיח 
הערבי - אירופי . עוד הוסיפו המקורות , כי שתי פגישות אלה הכשירו את הקרקע 
לביקור שיערוך קדומי בדמשק בחודש זה אובפברואר . נושא היחסים עם סוריה היה 
אחד מהעניינים בהם דן יאסר ערפאת עם מנהיגי מצרים בביקורו האחרון בקאהיר . 
מקורות פלשתיניים בקהיר הכחישו את ידיעות שפורסמו כי ההתקרבות בין מצרים 
לסוריה תהיה על חשבון אש"ף . 
