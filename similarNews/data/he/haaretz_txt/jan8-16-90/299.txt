לונדון ( מיוחד ל"הארץ " ) . המורדים בצאד , הלוחמים בשלטונו המרכזי של 
חיסן האברה ונהנים מתמיכתן של סודאן ולוב , טוענים כי הרגו קצין ישראלי 
בכיר ששימש כיועצו של האברה . ההרוג לדבריהם הוא קולונל דוד אריאל שאת גופתו 
הביאו לחארטום . הם מבקשים להוכיח בכך שישראל מסייעת לממשלת צאד במלחמת 
האזרחים בה היא נתונה . על - פי מקורות בלונדון נהרג אריאל במהלך הקרבות 
שהתנהלו בגבול צאד - סודאן בין הצבא הסדיר לבין המורדים בראשם עומד אידריס 
דאבי . דאבי הוא גיסו של האברה ובשעתו היה אחראי לנצחונה הגדול של צאד על 
הצבא הלובי ב78 בו נכבשה רצועת המחלוקת אזוזו . בחודש אפריל האחרון חלה 
התדרדרות ביחסים בינו לבין הנשיא ובלויית קצין בכיר נוסף , חסן דיאמוס , 
הם ברחו מן המדינה . היה זה בעקבות שורה של טיהורים על רקע שבטי אותם ביצע 
האברה שהגיעו עד לכדי פוגרומים המוניים במי שנחשד על ידו בחתירה נגד שלטונו . 
דאבי עצמו מנהל עתה את התקפותיו על הבירה נאגמה מאזור דארפור שעל הגבול הסודאני . 
הוא נהנה מתמיכתם הישירה של חארטום ושל מועמאר קדאפי . הוא וקציניו , 
הטוענים כי לרשותם עומדים 000 , 6 חיילים , מאשימים כי בתקופה האחרונה 
פנה הנשיא האברה לישראל וביקש שתסייע לו בשיגור מומחים צבאיים כדי לנהל את 
מלחמתו במורדים . בלונדון מציין " אפריקה קונפידנשייל " , כתב העת לעניני 
היבשת השחורה , כי המורדים בצאד מקווים כי השימוש בטיעון הישראלי יגביר 
את התמיכה בהם בעולם הערבי . בתגובה מסרו אמש מקורות בטחוניים רשמיים שברישומי 
צה"ל אין שום אל"ם בשם זה . מעבר לכך לא ידוע לאותם מקורות על פגיעה בקצין 
או יועץ ישראלי על ידי המורדים בצאד . 
