שניים משחקניה המצטיינים של נבחרת הנוער , קורן אמישה ממכבי חיפה והראל 
גדות ממכבי תל אביב , הושעו עד להודעה חדשה מהנבחרת . השניים עזבו ללא 
רשות את מכון וינגייט , שם קיימה הנבחרת מחנה אימונים בסוף השבוע . המאמנים 
רוני שיפטן ועוזרו אחישי פלדמן גילו שאמישה וגדות לא שהו עם חבריהם בליל 
שבת וכשחזרו השניים לוינגייט , שלחו אותם לבתיהם , תוך הודעה שהם מושעים 
מהנבחרת . אתמול היתה במכון וינגייט , פגישה בין כל מאמני הנבחרות הלאומיות , 
גברים ונשים , בה קיבלו דו"ח על פעילות הנבחרות בתקופה האחרונה . הדובר 
העיקרי היה מאמן העל רלף קליין שעומד בראש הפירמידה של הנבחרות השונות . 
