קופנהאגן ( מיוחד ל"הארץ " ) . קליטת שידורי טלוויזיה המועברים בלוויין , 
שהם כיום נחלתם של יחידים בבריה"ם , בעיקר שגרירויות זרות ובתי מלון לתיירים , 
יהפכו בעוד מספר חודשים לאפשרות מעשית לכל אזרח סובייטי שיוכל להרשות לעצמו 
לרכוש צלחת לקליטת השידורים או אנטנות מיוחדות . סגן שר החוץ הסובייטי , 
ולאדימיר פטרובסקי , מסר כי החל מיולי השנה יתר יבוא של צלחות ואנטנות 
לקליטת שידורי לוויין . למרות מחירו הגבוה של המכשור לקליטת שידורי לוויין , 
יש בהחלטה זו משום התקדמות רבה בגישה כלפי אמצעי התקשורת המערביים . בריה"ם 
הפסיקה בראשית שנת 9891 את ההפרעות לשידורי רדיו מערביים . ההחלטה להתיר 
יבוא חפשי של צלחות ואנטנות תהווה פתח לפריצה של תחנות הטלוויזיה המערביות 
אל שמי בריה"ם . עקב ההשפעה הרבה של המדיום הוויזואלי תועמד כל מערכת המידע 
הסובייטית בתחרות עם כלי התקשורת המערביים . בריה"ם תתקשה להציג לאזרחי 
המדינה עמדות שונות של השלטונות ביחס לנושאים מדיניים וכלכליים . במדינות 
המערב מעריכים כי טכנאיים סובייטים יצליחו לבנות מערכות פיראטיות לקליטת 
שידורי הלוויין , ועל גגות הבתים במוסקווה ובלנינגרד יצוצו עד מהרה צלחות 
כנהוג כיום בכל מדינות המערב . במקביל מנהלות כיום חברות מערביות מו"ם לשידורי 
טלוויזיה בכבלים , שימומנו ע"י פרסומת מערבית לצרכן הסובייטי . 
