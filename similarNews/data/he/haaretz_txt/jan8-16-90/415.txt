יו"ר סיעת המערך חיים רמון , הגדיר את פניית שר המשפטים דן מרידור אל היועץ 
המשפטי לממשלה יוסף חריש לזרז את החקירה נגד עזר וייצמן , כ"פסולה ואסורה " . 
רמון תבע לכנס את ועדת החוקה , בטענה כי התערבותו של מרידור עלולה להשפיע 
על שיקול דעתו של חריש , בעיקר שמדובר באישיות פוליטית העומדת לחקירה . 
ראובן ריבלין ( ליכוד ) , הגיב לדברי רמון ואמר זוהי תביעה קנטרנית . 
מרידור הסביר אמש כי לא זירז את היועץ המשפטי ולא הינחה אותו כיצד לנהל 
את החקירה נגד וייצמן , אלא רק המליץ לפתוח בה . חריש עצמו התבטא אתמול 
כי עליו לבדוק למי הסמכות להתיר מגע עם אש"ף ואם חוק החסינות חל על וייצמן , 
כמי שפעל במסגרת תפקידו , או למענו . דוד ליבאי ( מערך ) , סבור כי 
שאלת הסמכות להתיר מגע עם אש"ף חלה אפילו על ההיתר שהעניק שר הביטחון יצחק 
רבין להורי החיילים הנעדרים לנסוע לתוניס . קפידביננציגי האופוזיציה בוועדת 
הפנים , מצאו אתמול אי התאמה בין גירסאות השרים דן מרידור ואהוד אולמרט 
לגבי נסיבות עריכת הפגנת שלום עכשיו . במסמך שהכין אולמרט , נכתב כי נמסר 
לכל המשרדים הנוגעים בנושא זה , כי אש"ף עומד מאחרי ההפגנה . אבל מרידור , 
שהשתתף בדיון בוועדת הפנים יחד עם פרקליטת המדינה דורית בייניש , התבטא 
כי אילו היתה למשרדו סיבה חד משמעית למנוע את ההפגנה , היה עושה כן כפי 
שנעשה בעבר . לפיכך פירשו נציגי שלום עכשיו שנכחו בדיון , כי מרידור לא 
שוכנע שאש"ף עומד מאחרי ההפגנה . יו"ר ועדת הפנים יהושע מצא ( ליכוד ) , 
תבע לדעת מדוע לא נמנעה ההפגנה . צלי רשף משלום עכשיו , סיפר כי בקרוב 
יגיש כ05 תלונות , המבוססות על תצהירים וקלטות וידיאו המוכיחות לדעתו , 
כי המשטרה לא פעלה באורח סביר . שלום עכשיו פרסמה אתמול הודעה , המשבחת 
את מרידור על הערתו כי במקרה זה לא היתה סיבה חוקית למנוע את קיום ההפגנה . 
לדעת שלום עכשיו , גם מרידור שותף לדעה כי ההנחה של אולמרט " מצוצה מן 
האצבע " . אבל מרידור פרסם הודעה שדחתה את פירוש שלום עכשיו . חיים אורון 
( מפ"ם ) טען כי פעילות השרים מתאפיינת בדיסאינפורמציה . קפידבינהיועץ 
המשפטי לממשלה יוסף חריש התבטא אתמול בוועדת החוקה בראשות אוריאל לין ( 
ליכוד ) , כי " יש תמיהות בהליכי ההתקשרות " של הרשויות המקומיות עם 
משרד הפרקליטים שבו שותף דוד גלס . הסכם זה חייב היה לבוא לאישור מוקדם 
במשרד המשפטים אבל הדבר לא נעשה , אמר חריש . מנכ"ל משרד הפנים דב קהת 
השיב , כי הדבר לא נעשה מפני שההתקשרות לא היתה בין משרדו לבין משרד הפרקליטים , 
אלא בין כל רשות מקומית לבין משרד עורכי הדין . אלי דיין ( מערך ) , 
הציע לאסור בחוק התקשרות של משרדי הממשלה , עם עורכי דין בעלי קשרים פוליטיים . 
קפידבינשרה דורון ( ליכוד ) , חיים אורון ( מפ"ם ) , אברהם בורג ( 
מערך ) ויוסף עזרן ( שס ) , חברו יחדיו כדי להגיש הצעת חוק שנועדה להקל 
על בת זוג מוכה . הצעת החוק קובעת כי במעמד של צד אחד , יוכל בית המשפט 
להוציא את בן הזוג האלים מן הדירה ולהרחיקו מהבית . מי שיפר את החוק צפוי 
לעד שנת מאסר . קפידביניו"ר ועדת החינוך מיכאל בר זוהר ( מערך ) , מנע 
אתמול אישור שיגרתי של התקנה המצווה על הורים לשמור בשערי בית הספר . שמירה 
זו תוארה על ידי רחבעם זאבי ( מולדת ) כ"מסרגה מול קאלאצניקוב . " במקום 
זאת הוחלט לגבות 02 שקלים בשנה להעסיק חברת אבטחה פרטית . קפידבינשר הביטחון 
יצחק רבין , דחה את פניית צחי הנגבי ( ליכוד ) להטיל על האוכלוסיה הפלשתינאית 
בשטחים את מימון המלחמה באינתיפאדה . רבין השיב כי אמנם חוק העונשין הירדני 
מתיר הטלת קנס קולקטיווי , אך את ישראל מחייבים כללי החוק הבין - לאומי , 
השוללים פעילות כזאת . חסיין פארס ( מפ"ם ) מחה אתמול על ששר הביטחון 
זילזל בו , כאשר שאל מה ייעשה בחיילים שהטילו שקית שתן מגג בית בגנין על 
תושבים מקומיים . רבין השיב , כי העניין דווח וטופל על פי הנהלים המשמעתיים 
הנהוגים . פארס רואה בתשובה זו זלזול בכנסת . 
