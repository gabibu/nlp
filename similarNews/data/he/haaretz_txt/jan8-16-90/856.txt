( ע ) . פועל מנמל אשדוד נפגע ביום שבת בבוקר באורח קל , משאיפת אדי 
חומר רעיל שדלף מפסולת שהיתה בנמל . דובר משטרת מרחב לכיש , פקד יהושע אלימלך 
מסר , שביום שבת בבוקר הבחין שומר ממשמר - הנמל , בעשן הבוקע מערימת סיד 
שבאמצעותה נוטרל לפני כשבועיים חומר הברום שדלף בנמל אשדוד . למקום הוזעק 
האחראי על הבטיחות בנמל , יהושע פרץ , וכן צוות הבטיחות של הנמל ואמבולנס 
מגן - דוד - אדום . התברר שהעשן נוצר עקב תגובה כימית של חומר שהיה בפסולת . 
אחד העובדים שהיה במקום וחש ברע , טופל ושוחרר לאחר מכן . זו הפעם השלישית 
בשבועיים האחרונים , שחומר רעיל דולף באזור נמל אשדוד . כזכור , לפני כשבועיים , 
דלף ברום מאחד המיכלים בנמל , ולפני כשבוע דלף שוב חומר רעיל , אם כי 
בכמות קטנה יותר . חקירת הפרשה נמשכת . 
