בני - אדם נהרגו בשבוע שעבר במרכז סודן בהתנגשויות מזוינות בין שבטים ערביים 
ובין בני הדרום הלא - מוסלמים מסרו בסוף השבוע דיפלומטים זרים ואנשי ארגוני 
ההצלה הפועלים באזור הקרבות . התקבלו גם דיווחים על מספר הרוגים גדול הרבה 
יותר . כאשר המורדים הסודנים דיווחו על אותן התנגשויות מזוינות , אמרו 
בשידור רדיו כי המיליציה המקומית הרגה יותר מ000 , 2 מבני הדרום בעיר אלגבלין 
במרכז המדינה . הדיפלומטים מסרו כי רוב הקורבנות הם בני סודן הדרומית . 
שבטי הדרום הנוצרים ובני הדתות האפריקאיות חיים בעיקר באזור הדרומי של הנילוס 
העליון , שתחומו מגיע עד למרחק של 05 ק"ם מדרום לעיר אלגבלין שהיתה מרכז 
מעשי ההרג בשבוע שעבר . עיר זו שוכנת כ053 ק"ם מדרום לבירה חרטום . המקורות 
ציינו , בהסתמך על דיווחים מאזור הקרבות , כי ההתנגשויות החלו כאשר פועל 
חקלאי מדרום סודן הרג את מעבידו , לאחר סכסוך בשאלת אורכה של פגרת חג - 
המולד שהוא וחבריו הנוצרים זכאים לה . בתגובה יצאו בני שבטים ערביים במשאיות 
לעיירת פחונים , המשמשת למגורי העובדים החקלאיים ובני משפחותיהם , והחלו 
להעלות באש את הצריפים הדלים . הפועלים שהצליחו להתחמק מהלהבות נורו על ידי 
הערבים שהקיפו את האזור . משטרת סודן מסרה כי חיילים ושוטרים נשלחו לאזור , 
כדי להשיב את הסדר על כנו . 
