מודעי : המוני העולים שיבואו יוכלו לשמש חיץ בין מדינות ערב לבין הפלשתינאים . 
השר יצחק מודעי אומר כי ניתן לנצל את העלייה הגדולה הצפויה מבריה"ם , כדי 
לפתור לא רק את הבעיות החברתיות של מדינת ישראל , אלא גם את הבעיות הפוליטיות 
שלה . אחת הסיבות שהועלו לכך שישראל צריכה לוותר על יהודה ושומרון היא הבעיה 
הדמוגרפית , אך זרם של חצי מיליון ואולי מיליון עולים , ישים קץ לבעיה 
הזאת , אמר מודעי . מודעי דיבר אמש בכינוס השנתי של רבני הבונדס בירושלים . 
הוא אמר כי " מי שמוותר על חלק מארצו אינו ראוי לשאר " . הוא טען כי לא 
הפלשתינאים המציאו את הבעיה הפלשתינאית אלא אנחנו . לפיכך , סיום האינתיפאדה 
אינו תלוי בפלשתינאים , אלא במדינת ישראל . בחודשים האחרונים אמר מודעי , 
יש יותר הרג בין הפלשתינאים לבין עצמם , ורק % 01 מאלה שנרצחו , אכן שיתפו 
פעולה עם ישראל . מודעי הוסיף כי הסכנה העיקרית הנשקפת לקיומה של המדינה , 
איננה מהפלשתינאים , אלא ממדינות ערב החמושות בנשק סובייטי , וכעת גם 
בנשק כימי , שיש להן יכולת לייצרו וטילים שישגרו אותו . " סוריה היא הסכנה , 
ולא הפלשתינאים " , אמר . " לפיכך , יש להבטיח כי יהיה חיץ בין הכוחות 
המסכנים את קיומנו , לבין הפלשתינאים הפועלים כאן . עלייה כה ענקית הצפויה 
לבוא , תיצור את החיץ הדרוש : רצועה מאוכלסת לאורך הירדן " . עם זאת , 
אמר מודעי כי אין לממשלה תוכנית נאותה לקליטת העלייה . 05 מ001 הרבנים המשתתפים 
בכינוס בירושלים , התייצבו אתמול לפנות בוקר בנמל התעופה בן - גוריון , 
כדי לעמוד מקרוב על תהליך הקליטה של העולים ולהמחיש את מחוייבות מפעל הבונדס , 
לסייע לקליטה זו . מפעל הבונדס כבר הודיע כי בנוסף על הסיוע לפיתוח הכלכלי 
של ישראל , יסייע גם לקליטת העלייה במימון הקמת שיכונים ויצירת מקורות תעסוקה . 
