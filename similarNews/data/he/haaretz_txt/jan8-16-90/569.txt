מסיבת עיתונאים בנושא מצוקת תקציב הביטחון עמדו בפני בעיה כפולה . מצד אחד 
כיצד מתריעים בפני הנוכחים , ודרכם לציבור , בלא מתן דוגמאות קונקרטיות 
להיקף הפגיעה בצה"ל . מצד אחר , כיצד מלינים על קיצוץ עמוק בתקציב הביטחון , 
שהממשלה לא קיצצה ממנו השנה מאומה ובפועל פורסם שהוסיפה 051 מיליון ש"ח 
כפיצוי על האינתיפאדה . הפתרון שמצאו היה להציג בצורות שונות את הירידה ההדרגתית 
בתקציבי הביטחון בעשור האחרון . תקציב הביטחון בשנת 88 ממקורות המדינה קטן 
ב%02 מגודלו ב28 ( 2 . 3 מיליארד דולר לעומת 4 מיליארד ) , ובצירוף הסיוע 
האמריקאי ( שעלה באותן שנים ל8 . 1 מיליארד דולר ) הסתכמה הירידה בתקציב 
ב%21 . ב57 היה תקציב הביטחון % 8 . 83 מתקציב המדינה , לעומת % 1 . 02 ממנו 
ב98 . תקציב הביטחון כאחוז מהתוצר המקומי הגולמי היה ב57 % 7 . 61 , וירד 
ל%1 . 8 בשנה שעברה . קפמאבינהחור הגדול בתקציב הביטחון נוצר מהוצאות האינתיפאדה 
הנמשכת . בצה"ל טוענים , שעלות הפעילות בשטחים היא למעלה מ004 מיליון ש"ח 
בשנה , שהם כ%4 מתקציב צה"ל . סך כל העלויות בשנים 7809 הוא כ4 . 1 מיליארד 
ש"ח , ואילו הפיצוי שהתקבל מהאוצר הוא פחות מחצי מיליארד ש"ח . הפער של 
כ009 מיליון ש"ח פוגע בעיקר בנתח הגמיש של תקציב הביטחון השקלי ( כ%02 ) 
, ומסיבה זו קטנה מאוד יכולת התמרון של מפקדי צה"ל עם התקציב שנותר בידם . 
אם כי בתמונת מצב קודרת זו אין כל חדש , הופתעו בצה"ל מכך שלא יקבלו בשנה 
הבאה פיצוי בגלל האינתיפאדה בסכום של 054 מיליון ש"ח . שר האוצר היה מוכן 
רק למלא התחייבויות קודמות ביחס לפעילות בשטחים , בסכום של 001 מיליון ש"ח , 
ולהוסיף לכך עוד 05 מיליון ש"ח . פורמלית אפוא לא קוצץ תקציב הביטחון ולא 
גדל . אולם חרף העובדה שלא היו שינויים מפליגים בגובה תקציב הביטחון השנה , 
כפי שעבר בממשלה , קרסה תחתיה התוכנית הרב - שנתית של צה"ל , ובעיקר החומש 
הראשון שלה ( 88982939 ) . רוויזיה בתוכנית רב - שנתית , ולמעשה בניית 
תוכנית חדשה כעבור זמן קצר , היתה כבר בצה"ל למסורת . בשנים האחרונות הוכנו 
כמה תוכניות רב - שנתיות , וכעבור שנה - שנתיים התברר שאין כל אפשרות ליישמן 
בשל הפער הניכר בין המשאבים הדרושים לביצוען לבין המקורות התקציביים שעמדו 
בפועל לרשות צה"ל . בעת הצגת התוכנית הרב - שנתית הנוכחית הדגישו מפקדי 
צה"ל ש"הפעם התוכנית בנויה על הנחות תקציביות ריאליות " , והביעו את ביטחונם 
בהצלחתה . צריך לקוות , שההנחות המודיעיניות והאג"מיות ( התשובות המבצעיות 
של צה"ל ) אמינות ומבוססות יותר מההנחות התקציביות של התוכנית . בבסיס תוכנית 
צה"ל לשנים הבאות הונחו לפחות ארבע הנחות תקציביות : א . צה"ל מניח שכוח 
הקנייה של תקציב הביטחון בשקלים יישאר ברמתו הנוכחית , והצבא יקבל פיצוי 
על שחיקה אינפלציונית . ב . צה"ל יקבל פיצויי שער אם יהיה שינוי שער החליפין 
של הדולר . ג . קיימת הנחה שגובה הסיוע האמריקאי יישמר ברמתו הנוכחית ולא 
ירד נומינלית . ד . הצבא הניח , שיקבל פיצוי מלא להוצאות האינתיפאדה . 
העובדה שהצעת התקציב של הממשלה לא מפצה את צה"ל על הפעילות בשטחים השנה היא , 
כאמור , זו שעירערה את התוכנית הרב - שנתית . ובאשר לסיוע האמריקאי השנה 
הוא לא קוצץ כמעט , אך לנוכח ההפשרה הבין - גושית והתוכניות לקיצוצים נרחבים 
בתקציב ההגנה האמריקאי חוששים במשרד הביטחון , שבשנה התקציבית האמריקאית 
1991 יקטן אף הסיוע הצבאי האמריקאי לישראל . הביקורת על צה"ל שלא חזה נכונה 
את תמונת התקציב השנתי שלו אינה הוגנת לגמרי . במשטר בעל מסורת שלטון ומנהל 
תקין מצב שישראל עדיין רחוקה ממנו הצבא ( וגם גופים אחרים ) מקבל הערכת 
תקציב רב - שנתי , המאפשרת לו לתכנן את האסטרטגיה ומבנה הכוח הדרוש לו למתן 
תשובות לאיומים צבאיים . העובדה שצה"ל פועל בתנאים של אי - ודאות בנושא התקציבי 
גורמת כשהיא לעצמה בזבוז ניכר של משאבים . הצבא נאלץ מדי שנה להתאים את 
עצמו מחדש לתקציב השנתי המשתנה , ואילו פרויקטים לפיתוח אמצעי לחימה , 
בניין הכוח הצבאי ונושאים אחרים נמשכים לאורך שנים . " צבא זה לא מתמטיקה . 
יש קושי למת את האיומים הצבאיים ואת הדרוש לשם הכנת מענה הולם . מלחמה 
מתקיימת גם בתחום הפסיכולוגי , כיצד היא נפתחת ומרכיבים רבים אחרים שלכל 
אחד מהם יש השפעה מרחיקת לכת על התוצאות . יש גם להביא בחשבון באיזה מחיר 
ננצח " , אמר קצין בכיר בצה"ל . לדבריו , נוסף על מעמסת ההתכוננות למלחמה 
בשנים האחרונות תובע הציבור מצה"ל רמת ביטחון מרבית והגנה מוחלטת מפני פעולות 
טרור , דבר המחייב השקעות כבדות בתחום הביטחון השוטף . נקודת המוצא הטכנית 
של הערכות המוצב המודיעיניות המונחות בבסיס התוכנית הרב - שנתית הנוכחית 
היא " איום בר סיכוי " להתגשמות בשנים הקרובות . לעומת זאת דומה כי בתחום 
התקציבי שגו המתכננים באופטימיות יתרה . מפקדי צה"ל וראשי מערכת הביטחון 
צריכים להיערך להמשך הקטנה ושחיקה בתקציב הביטחון בשנים הבאות . למסקנה 
זאת אפשר להגיע באמצעות ניתוח שטחי של מצבה הכלכלי והחברתי של ישראל . גלי 
העלייה הצפויים , שיהיו מלווים בלחצים חברתיים של שכבות חלשות בקרב הוותיקים , 
יתבעו משאבים אדירים מהמדינה ויכבידו על התקציב הלאומי . הבנה אמיתית בצה"ל , 
שיש ללמוד להסתדר עם תקציב מוקטן בשנים הבאות , תאפשר עריכת שינויים נכונים 
יותר בתוכניות לעתיד . אין לדחות לבלי די פרויקטים שספק אם יימצא להם מימון 
בעתיד , יש לבחון מחדש את תקני כוח האדם בצה"ל , גודל הצבא , תקני המלאים , 
הנכסים שברשות הצבא , כדאיות התעשיות שבתוך הצבא , ושורה ארוכה של נושאים 
שרק כשמהדקים חגורה חושבים עליהם . 
