האחים הקבלנים יגאל ומשה גינדי חשודים כי התחמקו מתשלום מע"ם בהיקף של שני 
מיליון ש"ח . בית משפט השלום הורה אתמול לשחררם בערבות בנקאית של 003 אלף 
ש"ח כל אחד . שני האחים , באמצעות פרקליטם , עו"ד ד"ר דוד ליבאי , כפרו 
בטענות המפלילות אותם . בבקשת המעצר טענו חוקרי המכס ומע"ם , ירדן יפה ואבי 
ביבי , כי בפעילות שעורכת מחלקת החקירות לאיתור משתמטים מתשלום מע"ם בענף 
הבנייה נאגר חומר נגד החברות " משה ויגאל גינדי בוני ערים בע"ם " ו"בניני 
ם . י . גינדי הנדסה ופיתוח בע"ם . " חברות אלה עוסקות בבנייה זה יותר 
מעשר שנים באזור המרכז ושני האחים החשודים הם בעליהן וכן מנהלים פעילים בהן . 
לטענת החוקרים , מהחקירות שנערכו עד שלב זה מסתבר , כי שתי החברות נהגו 
במשך שנים להשתמט מתשלום מע"ם בגין עשרות דירות וחנויות אשר החברות שבבעלותם 
בנו אותם , ובשלב מסוים העבירו החברות את הדירות והחנויות לשימושם העצמי 
וזאת ללא דיווח לשלטונות מע"ם כשימוש עצמי ברכוש זה . על - פי חוק מע"ם 
והתקנות , נאמר בבקשת המעצר , היו אמורות חברות אלה לדווח על מלוא מחיר 
המבנה ביום ההשכרה הראשון של החנות ( או הדירה ) ולהעביר את המע"ם המגיע 
לשלטונות האוצר . בהתחמקות זו , טוענים החוקרים , נמנעו החשודים במשך 
שנים לשלם למע"ם סך של שני מיליון ש"ח . החוקרים ציינו כי החשודים אמרו בחקירתם 
כי לא ידעו על החוק הנ"ל ואת אותה טענה השמיע גם יועץ המס של החברה . עוד 
נאמר בבקשה כי באוקטובר 8891 התגלה כי חברת משה ויגאל גינדי מכרה חנות בראשון 
לציון וקיבלה סך של 29 אלף ש"ח שאותם העלימה משלטונות המס . החשודים טוענים 
כי המדובר בטעות . הסניגור ליבאי לא רק כפר בטענות של אנשי המכס נגד שני 
החשודים אלא גם הוסיף , כי בדרישת תשלומי מע"ם במקרה זה מדובר ב"מחלוקת 
של סוגייה משפטית רצינית " , כלשונו של הסניגור . סופר " הארץ " מציין 
כי האחים גינדי חזרו לפני כשנתיים ארצה אחרי שנעדרו ממנה במשך יותר משנה . 
האחים חזרו לישראל אחרי שהובטח להם כי הם לא ייעצרו עם הגיעם ארצה . ואכן , 
המשטרה שחקרה נגדם נושאים הקשורים לפרויקטים שלהם בשטחים , עמדה בהבטחתה . 
הנושאים שבשעתו נחקרו האחים גינדי , אינם קשורים כלל לפרשה זו , והועברו 
לפני זמן רב לפרקליטות מחוז המרכז . 
