קהיר , ( ע"ץ , ע"ר ) . שר הפנים המצרי החדש , מוחמד עבדול - חלים 
מוסה , הזהיר שלשום כי ינקוט אמצעים תקיפים " נגד כל ארגון מוסלמי קנאי 
שינסה לעורר מהומות במצרים " . מוסה , עד כה מושל מחוז אסיוט במרכז מצרים , 
החליף את שר הפנים הקודם זאקי באדר שפוטר על - ידי הנשיא מובארק ביום ו 
שעבר . " אלה המכנים עצמם ארגונים דתיים הם אנשים המאורגנים באיגודים שאינם 
רשאים להתקיים " אמר מוסה והוסיף " אם יתנהגו במשמעת ולא יפגעו בביטחון , 
שיהיו כפי שהם . אולם אם ינסו לזעזע את הביטחון לא נרשה זאת " . דבריו של 
שר הפנים החדש נשמעו מתונים בהרבה מהתבטאויות קודמו , זאקי באדר , שכינה 
את המוסלמים במצרים " כלבים וחזירים " . נגד באדר נטען , כי עצר אלפי חשודים 
בהשתייכות לארגונים מוסלמים בשלוש שנות כהונתו כשר פנים . השר החדש מוסה 
גם הזהיר , כי ינהג בתקיפות נגד מבריחי סמים וצרכני סמים " ההורסים את 
הנוער ואת כלכלת המדינה " והוסיף " זוהי מלחמה חסרת רחמים " . 
