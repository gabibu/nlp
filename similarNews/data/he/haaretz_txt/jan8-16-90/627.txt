. 2 . 71 , אינכם יכולים לחתום על שום הסכם עם גוף חדש ללא אישורנו . 
אם הוכן הסכם כזה בלי אישורנו מאז הוא לא תקף " , זוהי תמצית מכתב שנשלח 
ביום ב השבוע להנהלת קרן הפנסיה מגן . המכתב נשלח על ידי דב פלג , ראש 
האגף לביטחון סוציאלי בהסתדרות . המכתב נשלח בעקבות החלטת הוועדה המרכזת 
של ההסתדרות מיום א השבוע על הקמת " ועדת שיוך " , שאמורה לאשר קבלת קבוצות 
מבוטחים חדשות לקרנות הפנסיה ההסתדרותיות , על פי שיוכם המקצועי . בראש 
ועדת השיוך עומד דב פלג וחברים בה חיים הברפלד ושלמה אביטן . ראש האגף לביטחון 
סוציאלי דורש כי קרן מגן תבטח אך ורק גופים השייכים לברית הקואופרציה , 
ולא שום גוף אחר . פלג טוען כי קרן מגן הפכה בשנים האחרונים לכלי לביצוע 
עסקות פיננסיות , ולא אמצעי לביטחון סוציאלי הבנוי על עקרון של עזרה הדדית . 
פלג נסמך בדבריו על העובדה שקרן מגן קיבלה בשנים האחרונות מבוטחים חדשים , 
ובהם קיבוצים , עצמאים ומשרדים פרטיים , אשר אינם נמנים על ברית הקואופרציה . 
מנכ"ל מגן מוטי שכטר מסר ל"הארץ " בתגובה , כי הנחיית האגף לביטחון סוציאלי 
בהסתדרות היא אבסורדית , ובכוונתו להתעלם ממנה . לדבריו , תקנון קרן מגן 
מתיר באופן מפורש את צירופם של קבוצות מבוטחים נוספות , ובלבד שיהיו חברי 
הסתדרות . שכטר הוסיף ואמר כי אינו מתכוון לקבל מראש את הסכמת האגף לביטחון 
סוציאלי לצירוף מבוטחים חדשים , ודאי לא כאלה שהצטרפו מ5891 . לדבריו , 
הקרן תמשיך לפעול על בסיס של איזון אקטוארי , שאינו קיים כיום בקרנות הפנסיה 
ההסתדרותיות האחרות . 
