( ע ) . כבאי העמק נטשו אתמול בבוקר את תחנות הכיבוי בעפולה , מגדל העמק , 
בית שאן ונצרת , שכרו אוטובוס ויצאו לטיול ל"אי שם בארץ " . הנטישה המאורגנת 
של התחנות נעשתה כמחאה על אי קבלת משכורת דצמבר . מפקד השירות בעמק , טפסר 
יצחק שלזינגר , שהה אתמול בתל אביב וניסה להשיג את הכסף הנחוץ לתשלום . 
בשעות הערב אמר שהצליח לגייס את הכסף לתשלום המשכורת והוא מקווה שהכבאים 
יחזרו למשמרתם . עד אז ישאיר תורנים בתחנות כדי להיענות לקריאות שיגיעו 
ולהפנות את הפונים לתחנות המשטרה . קפידבינשתי דירות מגורים עלו אתמול באש 
בצפת . לא היו נפגעים . דליקה אחת פרצה בבוקר בדירה במושב ביריה , כתוצאה 
מקצר בסדין חשמלי . הכבאים הגיעו למקום במהירות והשתלטו על האש . לבית 
נגרם נזק כבד . בני הבית הצליחו להימלט בעוד מועד . בצהריים הוזעקו הכבאים 
לדירה בשכונת גני הדר . בעל הבית הוסיף נפט לתנור בוער , ובעקבות זאת 
פרצו להבות עד לתקרה ואחזו ברהיטים . בעל הבית הזעיק את הכבאים , שהשתלטו 
על האש ומנעו את התפשטותה לדירות סמוכות . בצפת שורר קור עז ביותר . במשך 
היום היו הטמפרטורות שתי מעלות ובלילה אפס ואף פחות מזה . הכבאים בצפון 
הפסיקו את עיצומיהם ביום רביעי לאחר שקיבלו את משכורת חודש דצמבר . 
