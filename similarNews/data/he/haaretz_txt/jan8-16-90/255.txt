שר האנרגיה משה שחל , עומד לחתום בימים הקרובים על צו , המבטל את המחירים 
המירביים של בלוני גז בני 21 ק"ג , לצרכנים פרטיים . הצו ייחתם לאחר שמשרד 
האנרגיה וחברות הגז ( למעט חברת פזגז ) הגיעו להסדר , לפיו מחירי הגז 
לא יועלו עד ה51 לאפריל 09 . בתמורה , יהיו רשאים משווקי הגז להעלות את 
מחיר מיכל הגז בשקל אחד , וחברות הגז יקבלו תוספת של חצי שקל למרווח השיווק . 
שר האנרגיה משה שחל , ערך אתמול מסיבת עיתונאים , ובה הציג את הישגי הרפורמה 
במשק הגז והדלק ואת הצפוי בעתיד . לדבריו , במשרד האנרגיה נשקלת גם האפשרות 
לביטול המחיר המירבי במרכזיות , ובתמורה , יופחתו ימי האשראי שלהם זכאים 
צרכני מרכזיות הגז מ06 יום ל05 יום . שחל דחה אחת לאחת , את טענות חברות 
הדלק על השפעותיה הצפויות של הרפורמה במשק הדלק . לדבריו , " אין שטות 
גדולה מלטעון כי התחרות על רכישת דלק הביאה להתייקרות מחיר הדלק . ישראל 
נחשבת ללקוח טוב אצל כמה מדינות , וביניהן אף כאלה שעד כה לא רצו לעבוד 
איתנו " . לדבריו , הרפורמה הביאה לחיסכון בהוצאות של כמה מפעלי תעשייה , 
וכן בחברת החשמל . שר האנרגיה הסביר כי במסגרת הרפורמה יוטלו על בתי הזיקוק 
מגבלות רבות . כך למשל , ייאסר עליהם לרכוש מניות של חברות הדלק , ייאסר 
עליהם לשווק דלק בצורה קמעונאית , וכן ייאסר עליהם לפתח רשת עצמאית של תחנות 
דלק . שחל גילה גם , כי במגעים עם חלק ממנהלי חברות הגז , סוכם כי מקורות 
הרכש ארוכי הטווח של ישראל בעקבות הרפורמה , יהיו מצרים ומכסיקו . לדבריו , 
לגבי רכישת הנפט החוזי מנורווגיה ( ישראל רוכשת מנורווגיה כ057 אלף טון 
בשנה ) , עדיין לא סוכם דבר , כי חוזה האספקה מנורווגיה מסתיים בספטמבר 
0991 , זמן קצר לאחר מועד תחילת הרפורמה המלאה . בתשובה לשאלה אם אינו מתכוון 
לשנות את מתכונת הרפורמה על מנת למנוע את אפלייתן לרעה של חברות הדלק הוותיקות 
לעומת החדשות על - ידי שינוי מתכונת המחירים , אמר שחל : " לא ניתן לקבוע 
שני מנגנוני מחירים , מכיוון שניצור עיוות נוסף . לדעתי עדיף לבטל את המחיר 
המירבי , ואפשר שצעד זה ייעשה כבר כעת לגבי הסולר והנפט " . בתשובה לשאלה 
מדוע החברות שרוכשות דלק וגז מוזלים , אינן מגלגלות את ההוזלה גם לציבור 
הצרכנים , הסביר שר האנרגיה כי אין הוא הכתובת לשאלה זו . 
