לפני כחצי שנה הופתע יעקב דניאל כשמצא בתיבת הדואר שלו כתב - אישום שלפיו 
הוא מואשם בעבירות מע"ם המתייחסות לתקופה שבין יוני 88 לינואר 98 . דניאל 
היה בעבר מנהל של חברת " מזורית בע"ם " , העוסקת במתן שירותי ניקיון לבתי - 
חולים ולמוסדות רפואיים . בתחילת 88 עזב דניאל ( בפועל , אך לא רשמית ) 
את החברה , והאחריות על דיווח למע"ם היתה על המנהל השני של החברה , חיים 
קשנובסקי . אחריותו של קשנובסקי היתה מעוגנת גם בהסכם הפרישה בין שני המנהלים . 
דניאל , שמעולם לא הסתבך עם החוק ולא בעבירות מע"ם , הקים לאחר פרישתו 
חברה חדשה , המספקת שירותי ניקיון . גם נגד קשנובסקי הוגש כתב - אישום 
לבית - משפט השלום בתל - אביב . סניגורו של דניאל , עו"ד חנוך גולדברג , 
הגיש לבית - המשפט תצהיר של קשנובסקי , שבו אימת את גרסתו של דניאל שטען , 
בין שאר , כי האירועים התרחשו אחרי שהוא כבר פרש מתפקידו בפועל בחברה . 
במשפטו של דניאל נדונה , זו הפעם הראשונה , סוגיה משפטית חשובה שעניינה 
חוק העבירות המנהליות . החוק מתיר לתביעה , בנסיבות מיוחדות , להמיר את 
כתבי - האישום בקנסות בלבד , המוטלים מחוץ לכותלי בית - המשפט . יהיה נכון 
יותר לומר , כי לתביעה הסמכות שלא להגיש כתב - אישום בכלל , אלא לבחור 
בדרך של הפעלת חוק העבירות המנהליות . חוק העבירות המנהליות שנכנס לתוקף 
ב88 נועד , בין - השאר , להבטיח את אכיפת חוקי המסים ולהבטיח שלא בכל עבירה 
כמו במקרה זה יהיה צורך לפנות לבית - המשפט כדי לאכוף את החוק . שופט 
השלום יצחק בראז קיבל באחרונה את טענותיו של סניגורו של דניאל , כי בנסיבות 
העניין יש מקום לבטל את כתב - האישום ולהפעיל את חוק ההוראות המנהליות . 
השופט ברא"ז כתב בנימוקיו , כי על כתפיהם של 003 שופטים בישראל מוטלת מעמסה 
אדירה של שמיעה וכתיבה של פסקי - דין ב057 אלף תיקים אזרחיים ופליליים המוגשים 
מדי שנה . חוק זה בא להבטיח כי בתי - המשפט לא יוצפו בכתבי - אישום רבים . 
כמו כן בא החוק להבטיח , כי על כל איחור טכני בתשלום מע"ם , שאין בו העלמה 
מכוונת , לא יהפוך האדם לעבריין שהרשעתו מופיעה בגיליון הרשעות קודמות וברישומים 
פליליים של משטרת ישראל . קרוב לוודאי שהחלטתו של השופט ברא"ז תביא ליתר 
מודעות בקרב אנשי התביעה להשתמש בחוק זה ולהקל בכך על הלחץ הבלתי נסבל הלוחץ 
על בתי - המשפט במשפטים בעל חשיבות רבה יותר פליליים ואזרחיים המתעכבים 
בו שנים רבות . בהחלטתו לקבל את טענותיו של הסניגור ירד השופט ברא"ז לשורשי 
הצעת החוק , שיש בהם כדי לחזק את מסקנתו כי בנסיבות עניין זה לא היה מקום 
להגיש כתב - אישום לבית - המשפט , אלא להסתפק בקנס כספי בלבד . השופט ברא"ז 
מתח ביקורת חריפה על התביעה . כתב - האישום , קבע השופט , הוגש בלי שנשקלו 
נסיבותיו של המקרה . לא נרשמו טעמים להגשתו , כפי שמחייב חוק העבירות המנהליות , 
ויש בו פגם מהותי . קפמאבין " אין להפוך אזרח ללא עבר פלילי לעבריין משום 
שהתביעה הכללית לא עשתה המוטל עליה בחוק העבירות המנהליות " , לשון השופט . 
וכך כתב השופט בנימוקיו : הגשת כתב - האישום נגד דניאל מהווה סתירה גמורה 
למגמת המחוקק בחוק העבירות המנהליות . העדר טעמים רשומים להגשת כתב - האישום 
מצד התביעה מהווה פגם אשר בגינו יש לבטל את כתב האישום . הנאשם דניאל לא 
היה מנהל פעיל בתקופה הרלוונטית לכתב - האישום ולא ידע על ביצוע העבירות . 
שש עבירות של הגשת דו"חות למע"ם באיחור ושלוש עבירות של הגשת דו"חות למע"ם 
בלא תשלום נובעות כולן מפרשה שלא נבעה ממחדלו של דניאל . " על כך " , 
כתב השופט , " שגתה התביעה שנקטה הליך פלילי , העלול להכתים את הנאשם 
בהרשעה פלילית , כאשר התנהגותו וטיפולו בתחום מילוי חובותיו כלפי שלטונות 
מע"ם היה ללא רבב " . התובעת טענה , כי אם רצה הנאשם לבטל את כתב - האישום , 
הוא היה יכול לעתור לבג"ץ . השופט דחה טענה זו וקבע , כי בתי - משפט שלום 
ואף בתי - משפט מקומיים פסלו חוקי - עזר כבלתי סבירים , או מתוך נימוקים 
אחרים , והמחוקק הישראלי העביר ומעביר עניינים מנהליים לבתי - משפט מחוזיים 
ובתי - משפט שלום . טענת היועצת המשפטית של המכס ומע"ם , עו"ד רעיה וייס , 
שהגישה את כתב - האישום נגד דניאל , ולפיה אין בהחלת חוק העבירות המנהליות 
כדי להוות גורם מרתיע במידה מספקת , לא התקבלה , כאמור , על ידי השופט . 
עד השבוע , סמוך לתום התקופה ( 54 יום ) , לא הוגש ערעור . אי - הגשת 
הערעור על החלטה חדשנית וחשובה זאת מעניקה לה משקל גדול יותר , גם כאשר 
מדובר בהחלטה של בית - משפט שלום . 
