המשא ומתן בין חברת אל - על להסתדרות הציונית , על הסכם מחירים חדש לשנת 
09 להטסת בני - נוער וסטודנטים מחו"ל , נקלע למבוי סתום . בעקבות הקיפאון 
בשיחות , החלו בסוף השבוע מגעים עם חברת פאן - אמריקן , על הטסת הנוסעים 
מארה"ב לישראל באמצעות חברה זו . סלע המחלוקת המרכזי במו"ם בין חברת אל - 
על להסתדרות הציונית , מתמקד בגובה ההנחה , בעיקר בטיסות המתקיימות בעונת 
השיא , בקיץ , מארצות הברית . בעבר נהנתה ההסתדרות הציונית מהנחות בשיעור 
של % 02 ויותר , בהתאם לקווי התעופה השונים . היקף ההסכם הוא למעלה מעשרה 
מיליון דולר בשנה . אי ההסכמה בשיחות בין אל - על להסתדרות הציונית נסבה 
גם על הקצאת מספר מספיק של מקומות בטיסות מארצות הברית בחודשי הקיץ יוני - 
אוגוסט . הטיסות בחודשים אלה מלאות , וקשה לשריין מספר מספיק של מקומות 
בטיסות אלה , במיוחד במחירים מוזלים . דובר חברת אל - על , נחמן קליימן , 
אמר בתגובה , כי אין חברת התעופה נוהגת לנהל משא ומתן בנושאים מסחריים 
באמצעות כלי התקשורת . 
