כמויות גדולות של פסולת תעשייתית רעילה , המכילה כספית , שהיא מתכת כבדה 
המהווה את אחד הרעלים המסוכנים ביותר לאדם ולחי , הצטברו בשטח מפעל פרוטארום 
בעכו . המדובר בשני סוגי פסולת המכילה כספית כספית - סולפיד וחול - כספית . 
כ000 , 4 טון של חול - כספית , פסולת המכילה % 2 . 0 כספית , ריכוז הנחשב 
לגבוה מאד ולכן מוגדרת פסולת זו כרעילה ומסוכנת . ובנוסף לחול הכספית הצטברו 
בשטח המפעל כ005 טון של כספית - סולפיד , שנותרת בתום תהליך ניטרול שפכי 
מתקן האלקטרוליזה של המפעל . בעבר דאגה הנהלת פרוטארום , להעביר את פסולת 
הכספית שנוצרה במפעל , לאתר הארצי לסילוק פסולת רעילה ברמת - חובב . ההצטברות 
של כמויות גדולות של פסולת בעייתית זו , נוצרה כתוצאה מהפסקת המשלוחים לרמת - 
חובב . בעקבות המצב שנוצר במפעל פרוטרום , פנה מנכ"ל המשרד לאיכות הסביבה 
הד"ר אורי מרינוב , לראש עיריית עכו אלי דה - קסטרו , במכתב שבו הוא מתריע 
על המצב החמור הקיים במפעל . מרינוב מתריע כי " פסולת כספית הינה רעילה 
ביותר , ואחזקתה בשטח המפעל גורמת לזיהום מי תהום ומהווה סיכון רב לאוכלוסית 
האזור " . מרינוב תובע מראש עיריית עכו , שהוא הגורם האחראי למתן רשיונות 
עסק למפעל הכלול בתחום השיפוט של העיר , להנחות את המפעל להעביר את הפסולת 
לאתר הארצי לפסולת רעילה ברמת - חובב . ראש האגף לחומרים מסוכנים במשרד לאיכות 
הסביבה , הד"ר ישראל ברזילי , אמר אתמול כי מעבר לבעיה החמורה של הצטברות 
פסולת מוצקה זו בחצר המפעל , קיימת גם בעיה חמורה של מי שפכים , המכילים 
כספית והמצטברים בבריכות אגירה לא אטומות בחצר המפעל . קיים חשש כי חלק 
ממים אלה , המכילים כספית , מחלחלים אל מי התהום וגם מגיעים אל מי הים . 
בעיה זו נגרמת עקב כך שהמתקן לטיפול במי השפכים של מתקן האלקטרוליזה , 
אינו מסוגל לטפל בכל הכמות המיוצרת במפעל . ד"ר ברזילי הוסיף כי כיום נמצא 
בשלבי הקמה מתקן להשבת חומר מסוכן , אתילן - דיכלוריד , שבעבר גרם לזיהומים 
חמורים בסביבת המפעל . השלמת מתקן זה תביא לפיתרון בעיה רבת שנים הקשורה 
בפרוטרום . 
