מוזר בעיני שהיועץ המשפטי לממשלה מתח ביקורת על משרדנו , מבלי שמצא לנכון 
לבדוק קודם לכן איתנו את הדברים . מאחר וההתקשרות שבה מדובר היתה בין הרשויות 
מקומיות , שהן עצמאיות למשרד שלנו ולא עם משרד הפנים , לכן נהלים אלו לא 
מחייבים את הרשויות המקומיות ולא היה צורך באישור כזה . הצענו למשרד הפנים 
את הרעיון של ההסדר , על סמך הניסיון שצברנו בעריכת ההסדר החובות של אגד . 
איש לא כפה על הרשויות המקומיות את ההתקשרות איתנו . משרד הפנים בכוחותיו 
לא היה מצליח להגיע להסדר כזה במהירות ולתוצאות שאנחנו הגענו . תראה מה 
קרה עם הסדר חובות המושבים והקיבוצים . חסכנו כסף לקופת המדינה וכמובן 
שגם הרשויות המקומיות ייהנו מכך . שכר הטירחה בוודאי שלא ימוטט אותן וגם 
אותנו לא יעשיר . יש הרבה צביעות בטענות שהועלו . אני מניח שזוהי הנקודה 
המרכזית ואולי היחידה שהביאה את היועץ המשפטי לשלול כל ההתקשרות הזו . עד 
שהועלה הנושא לא יחסתי לו משקל או משקע , אך בדיעבד , לאחר שנוצרה על רקע 
זה מהומה יתכן ויש פה בעייה ציבורית , אם כי עלי להדגיש כי אחיו של השר 
הוא עורך דין שכיר אצלנו ולא נהנה מכל הפרויקט בו מדובר . בפרשה זו יש הרבה 
קינאה , צרות עין וצביעות . לעצם העניין אני סבור שבפרויקטים גדולים , 
חד - פעמיים , יש מקום שמשרדי ממשלה יתקשרו עם גורמים מקצועיים חיצוניים . 
