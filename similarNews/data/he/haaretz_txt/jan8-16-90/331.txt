יש להם אפילו כבר לוגו , ל"עמותה לעידוד הספרות הישראלית " , למרות שאסיפת 
היסוד שלהם תתקיים רק ביום חמישי . הם גייסו כבר לעמותה אנשים בעלי שם , 
כי אם מבקשים מכם לתמוך בספרות ישראלית , הרי לא תגיד לא . הם אפילו כינסו 
מסיבת עיתונאים . שר התקשורת גד יעקובי , שהוא אחד היוזמים של העמותה , 
דיבר על כך שאנו חיים במציאות שנעה בין דרמה לפארסה . מסיבת העיתונאים 
הזאת היתה קרובה לפארסה . אני לא מתנגד לעידוד הספרות הישראלית ( ישראלית , 
ללמדך שלא רק עברית ; הם רוצים לעודד גם סופרים שכותבים ערבית , וגם כאלה 
שכותבים בשפות אחרות בישראל ) . אבל רוב אם לא כל מטרות העמותה החדשה 
מטופלות על ידי גופים קיימים : יש מפעלי מלגות , ויש מאמצי עידוד שיווק 
ספרות עברית , ויש די אירועים שנועדו לקידום שיווק הספרים והספרות , וערבי 
שירה ; נושא התרגום מעברית מטופל במרץ באופן פרטי וממלכתי . אפשר יותר 
וטוב יותר , אבל בשביל זה לא מוכרחים להקים עמותה . יו"ר אגודת הסופרים 
שמאי גולן , שדיבר אחרי שר התקשורת , הרחיב בדבר מטרות אפשריות של העמותה 
החדשה . הוא אמר שהמדינה תומכת בתיאטרונים ומוזיאונים כי היא תומכת בקהל , 
ולא באמנים . העמותה החדשה , למשל , תוכל כך אמר , בחיי לסייע לסופרים 
להשיג הלוואות להרחבת דירתם , או רכישת מעבד תמלילים . בשביל זה קיימת אגודת 
הסופרים . הוא גם אמר משהו על האפשרות לסופר להרחיב את תחום היכרויותיו 
במסגרת העמותה החדשה , שתאגד לא רק חובבי ספר . " זה מה יש " עם עמוס 
עוז , אולי ? דיברו שם על יסוד פרס ספרותי מרכזי , בסכום ניכר , שיעודד 
גם את ההתעניינות בספרים המועמדים לפרס ואינם זוכים בו . משהו כמו הקר " 
האנגלי . אבל קודם שיגייסו את המשאבים להקמת קרן הפרס , ואחר כך יעניקו 
אותו , ובבחירתם יוכיחו שהם רציניים , ואחר כך יערכו מסיבות עיתונאים . 
היעדר העניין מצד העיתונאים שיקף את היעדר הרצינות של הצגת הנושא . כסף 
עוד אין להם ( אבל הם רוצים לאסוף ויגייסו תורמים וכבר פנו לכל מיני ) 
ומה הם רוצים לעשות הם עוד לא יודעים בדיוק , אבל זה הכל בשם עידוד הספרות 
הישראלית . והם עוד לא עשו כלום , חוץ ממסיבת העיתונאים . אני יודע שממשהו 
הרי צריך להתחיל , אבל אולי כדאי לחשוב על עשייה בטרם הכרזה ? הכלל אומר 
ש"דיווחת ולא עשית כאילו עשית " . אז אני יכול לדווח שהם עוד לא עשו כלום , 
אבל כבר דיווחו . 
