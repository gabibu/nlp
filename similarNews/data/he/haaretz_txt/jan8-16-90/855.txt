טורונטו ( ע"ר ) . הבעלים הקנדיים של ה"גרוזלם פוסט " , הודיעו ביום ששי 
על תוכנית שלום להרגעת הרוחות בקרב עובדי העיתון . הם הדגישו , כי אין משמעות 
הדבר שיוצע לכל העיתונאים שהתפטרו לאות - מחאה לחזור לעבודה . קרוב ל03 עיתונאים 
התפטרו , בעקבות טענות שנוצר איום לעצמאות המערכתית שלו . חברת " הולינגר " , 
בעלת העיתון , יצאה בהודעה ביום ששי בה נאמר , שכחלק מהסדר המשבר , הנהלת 
העיתון תשקול העסקתם מחדש של ששה מבין העיתונאים שהתפטרו , אולם בקשות נוספות 
לחזרה לעבודה יידחו . דובר חברת " הולינגר " לא היה מוכן להשיב לשאלות 
בעניין ההודעה . ה"גרוזלם פוסט " נקט באחרונה עמדת ביקורת על הדרך בה טיפלו 
כוחות הביטחון הישראליים בהתקוממות בשטחים . הסערה בעיתון פרצה לאחר שהעורך , 
ארווין פרנקל , התפטר ב62 בדצמבר , בטענה שהמופקדים על העיתון מטעם רשת 
" הולינגר " הטילו הגבלות על חופש העריכה . חברת " הולינגר " הבטיחה 
בעת שקנתה את הבעלות על העיתון , לכבד את עמדת המערכת , שנקטה באחרונה 
מדיניות של שמאלה מן המרכז . כמה מעשרות העיתונאים שהתפטרו בעקבותיו של פרנקל 
אמרו ביום חמישי , שהם ממשיכים במאמציהם להקים עיתון אלטרנטיבי בשפה האנגלית , 
שימשיך במסורת הליברלית של ה"גרוזלם פוסט " . ההתפטרות ההמונית באה בדרישה 
כי " הולינגר " תרחיק מן העיתון את המו"ל יהודה לוי , שהתמנה כמנהל העיתון . 
המו"ל התערב בעבודת המערכת , ואסר פרסומו של מאמר ראשי , שמתח ביקורת על 
ראש הממשלה , יצחק שמיר . כמו - כן ביקש לוי להתקבל לוועדת העורכים של העיתונים 
הישראליים , בטענה כי הוא מעורב בענייני המערכת . 
