שלושה כרוזים מטעם ארגון הפתח והשביבה , הופצו אתמול בשכם ובהם אזהרה לתלמידי 
בתי הספר מפני הפרעה ללימודים . בצעד יוצא דופן מזהירים מחברי הכרוזים את 
תלמידי בתי הספר מהפרעות לנבחנים ואוסרים עליהם לקיים תהלוכות , מצעדים 
וטקסים , שאינם קשורים ללימודים , בתוך בתי הספר . נאסר עליהם גם לעטות 
על פניהם מסכות וללבוש מדים . הכרוזים מתירים לתלמידי בתי הספר היסודיים , 
לקיים לימודים גם בימי השביתה הכללית , המוכרזים מדי פעם על - ידי המפקדה 
הכללית של ההתקוממות . כן נדרשים התלמידים לכבד את מוריהם " כיוון שבתי 
הספר נועדו ללימודים בלבד " . בדברי ההסבר הכלולים בכרוזים נאמר , כי האנלפבתיות 
מסוכנת הרבה יותר מן הכיבוש . הכרוזים האחרונים שפורסמו בנושא הלימודים , 
הם תופעה חדשה בשטחים ומשקפים את דאגת ההנהגה הפלשתינית מצמיחת דור חדש 
של נוער פלשתיני , אלים וחסר השכלה , כתוצאה מהתמשכות האינתיפאדה והסגירה 
הממושכת של בתי הספר . 
