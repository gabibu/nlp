על תוכנית הטלוויזיה מוצ"ש כבר נאמר הכל , ולא אוסיף דבר על עליבותה , 
אלא על משהו שנאמר בה , בסוף השבוע שעבר . הביאו אל דלפק הראיונות את אלברט 
שיטרית , מי שהיה ידוע לפני כשלושים שנה בכינויו פלפל אל - מצרי . האיש 
נהג לחבר פזמונים עממיים - ומטה על שכר - דירה , משכורת ואהבה . במוצ"ש 
נאמר שבכל בית בישראל נהגו להאזין לפזמוניו . לא דובים ולא יער . לרבים 
בציבור היה פלפל אל מצרי קוריוז . חנות התקליטים של אזולאי ביפו היתה היצרנית 
והמשווקת של התקליטונים שלו . שם , ובכמה חנויות אחרות בערי - השדה , 
קנו אותם . לרוב רובו של הציבור שייתכן שהיה נהנה מן הרפרטואר הלמטה - מבינוני 
לא היה כסף לתקליטים ולא היה כסף לפטיפונים . לרדיו היו מביאים אותו מזמן 
לזמן למגזין זה או אחר , להחליף עמו כמה מלים על עיסוקו , כאמתלה להשמיע 
את אחד הפזמונים . כקוריוז . היום אפשר לבוא לטלוויזיה ולספר איך כל הארץ 
האזינה , כביכול , לשירים הללו . שיטרית נראה ונשמע כאדם נחמד ותמים , 
ואני מניח שגם הפעם הביאוהו לאולפן על תקן קוריוז מן העבר . מוצ"ש אינה , 
על פי הידוע לי , תוכנית על מחקרים מוסיקולוגיים . אילו הסתפקו בשיטרית 
המזמר לצד תקליטו דיינו . אבל המפיקים גם הביאו את הזמר העכשווי נסים גראמה 
( " החבר של שימון פרס " ) , כדי שישיר את אחד מפזמוניו של פלפל . כך 
העלו את האיש ואת פזמוניו הדלים לרמה שלא ידע כמותה בעבר . ליל - שבת אחד 
הופיע בסופסוף של גבי גזית בנו של זוהר ארגוב . עם כישורי זמרה כמו אלה 
שיש לארגוב - הבן , ספק אם היה מוזמן להופיע בטלוויזיה או ברדיו . אולי 
פעם יהיה זמר . עתה הוא טירון שבטירונים . זוהר ארגוב היה נרקומן . בהשפעת 
הסמים נהג באלימות כלפי אחרים וכלפי עצמו . הישראלים הרבים שארגוב היה להם 
אליל ראו את אלילם מצטמק ומתפורר נגד עיניהם . במקום לשוב ולהצביע על ארגוב 
המת כדוגמה נוראה להרס מסמים נגע המפיל קורבנות חדשים מדי חודש נתנה הטלוויזיה 
יד לפולחן ארגוב וגם הביאה לאולפן את נסיך - הכתר . אותו זוהר ארגוב שהיה 
נוהג במכונית יקרה מת כשבר - כלי , צל שדוף של עצמו . זאת היה על הטלוויזיה 
להדגיש , ולא לערוך לו פולחן אישיות . המשותף לסיפוריו של פלפל אל מצרי 
במוצ"ש להופעתו של ארגוב - הבן בסופסוף הוא המגמה להציג את הזמר המזרחי בממדים 
על - טבעיים . הזמר המזרחי עשה דרך ארוכה מהימים שנמנעו מלהשמיעו ברדיו 
( וזה היה לא מזמן ) עד לרימום שעושים היום גם למי שאינו ראוי לכך . איבדנו 
את הצפון בחיזור אחרי המזרח . רק לפני שנים מעטות כינו אשכנזים בביטול את 
הזמר המזרחי " שירי התחנה המרכזית " , או " זמרי הקסטות " . בתחנת האוטובוסים 
בדרומה של תל - אביב מכרו את הקלטות של זמרים שאז לא ידע הציבור האשכנזי 
את שמם . רמקולים זולים וחורקים השמיעו את קולם ברמה לציבור שמיהר בדרכו 
אל האוטובוסים . אחר כך , לאחר שקמה זעקה על אפליה , החלו השירים לזחול 
אל שידורי התחנות הממלכתיות , תחילה במשבצות ובגיטאות שנועדו להם , ואחר 
כך פרצו אל כל תוכניות הרדיו והטלוויזיה . היום כמעט שאין תוכנית בידור 
בלא ייצוג כבד של הזמר המזרחי . קפמאפרקהמו"לים של האנציקלופדיה בריטניקה 
הציגו בניו - יורק קומפקט דיסק אחד המכיל את מלוא הטקסטים של 62 כרכי האנציקלופדיה . 
בנוסף לאיורים הכלולים באנציקלופדיה המודפסת יש בדיסק הדגמות והסברים בצלילים 
ובאנימציה . אפשר להפעילו באמצעות מחשב אישי או מחשב 2 מודל 03 ( או תואמיהם ) 
. תחילה שווק בגרסה שנועדה למחשבים של ספריות ובתי ספר . החודש הוא כבר 
נמכר בארצות - הברית בגרסה שנועדה לשימוש ביתי . המחיר המומלץ לצרכן הוא 
598 דולר . 
