הלית אבני , חיילת בת 91 מתל - אביב , הותקפה ונדקרה אתמול , בשעה 
שטיילה בשוק בעיר העתיקה . החיילת הועברה לבית החולים " הדסה " , משם נמסר 
כי מצבה בינוני אך יציב , ואין נשקפת סכנה לחייה . אתמול בשעות הערב , 
נמשכה עדיין חקירתם של שני חשודים בפרשה . מיד לאחר הדקירה , נעצרו במקום 
78 חשודים , ששוחררו לאחר חקירה קצרה , כאשר התברר שאין להם קשר לאירוע , 
או שאינם הולמים את התיאור שנמסר למשטרה על - ידי החיילת . התקרית אירעה 
בשעה 05 . 11 בבוקר , שעה שהחיילת , לבושת מדים , סובבה בשוק הבשמים האפלולי 
שבמעמקי העיר העתיקה . החיילת הייתה לבד , ובילתה שם שעה פנויה לפני שובה 
לבסיס בפיקוד מרכז , בו היא משרתת . לפתע , הגיח מאחור אלמוני או אלמונים 
ודקר אותה . " הלכתי בשוק של העיר העתיקה , ואיש אחד תפס אותי מאחור והתחיל 
לדקור אותי , אחר כך ברח " סיפרה החיילת . קבוצת חיילים שהייתה סמוך למקום 
האירוע , הבחינה בנדקרת המוטלת על הקרקע , מתבוססת בדמה . חלק מהחיילים 
הגיש לה עזרה ראשונה , ואחרים הזעיקו אמבולנס ואת כוחות המשטרה . אחד מהחיילים 
סיפר : " ישבנו בבית קפה , ואחרי חמש דקות התחילה פתאום המולה . החנויות 
החלו להיסגר בבת אחת . יצאנו החוצה , כי בעצם גירשו אותנו מן החנות . 
הבנו שמשהו קרה . יצאנו לכיוון שער יפו מהשוק , ופתאום ראינו דמות שוכבת 
על הרצפה . זיהינו שהיא חיילת מתבוססת בדם . שניים מהחיילים רצו לקרוא 
לעזרה ואחרים נתנו לה טיפול ראשוני באמצעות תחבושות אישיות שהיו להם " . המשטרה 
סגרה את האזור כולו , ואת שערי הכניסה לעיר העתיקה . לאחר כשעה , נפתחו 
שוב השערים . למקום הפיגוע , בלב שוק הבשמים , הגיעו תוך דקות מעטות כוחות 
גדולים של משטרה וצוותי מגן - דוד אדום , שטיפלו בחיילת בשטח , ואחר כך 
העבירו אותה לבית החולים . סמוך למקום התקרית , נמצא מרצע מושלך ברחוב . 
עם זאת , אין בטוחים במשטרה כי המרצע הוא ששימש לדקירת החיילת , ומעריכים 
כי הדקירות בוצעו בסכין שלא נמצא עדיין . החוקרים המשיכו בחקירתם של עדי - 
ראייה , ביניהם בעלי חנויות מהסביבה . ד"ר יהודה וולף , רופא כירורג שטיפל 
בחיילת בחדר המיון מסר , כי היא נדקרה שבע פעמים : שתי דקירות בבטן השמאלית , 
4 במותן ימין ודקירה קלה בחזה הימני העליון . " מצבה של החיילת יציב והיא 
היתה כל הזמן בהכרה . אנחנו טרם יודעים , אם נפגעו איברים פנימיים " 
אמר ד"ר וולף . לאחר שנתפרו חלק מן החתכים , הועברה הלית אבני להמשך בדיקות 
רפואיות , והיא תישאר עוד מספר ימים בבית חולים , להשגחה . יצויין , 
כי באותו אזור היו כבר בעבר מספר פיגועי דקירות שבוצעו בשיטה דומה . 
