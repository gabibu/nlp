זוהי תגובה למאמרו של נחמן גבעולי ( " כל התורה בדילוג אחד " , " הארץ " , 
אפריל 98 ) על עבודה שנעשתה בטכניון לפני כמה שנים . בעבודה הועלה , 
באמצעות קריאה בדילוג אותיות , מידע המוצפן בין אותיות התורה . לקט דוגמאות 
פורסם ב"ניצוצות " , ביטאון למחשבה יהודית ( מס 5 ) במאמר " בדילוג אותיות 
אל רובד נסתר " . המאמר עורר עניין רב בציבור , אך גם ספקות לא מעטים , 
וגם אצל גבעולי , ומכאן כנראה תגובתו שפורסמה ב"הארץ " , ב"על המשמר " 
ובכמה כתבי - עת נוספים . בניגוד להנחתו של גבעולי , הממצאים המתקבלים עוברים 
ניתוח סטטיסטי , המתבסס על שכיחותן היחסית של האותיות , כדי לקבוע אם הערך 
שהתקבל אכן חורג מהצפוי , ומייצג מבנה מתוכנן . מידע זה לא פורסם במאמר , 
כי מחבריו לא ראו את כתב - העת כבמה מתאימה לכך . היה זה צעד פזיז להסתמך 
על מידע מזערי ולהגיע למסקנה , ש"כל העניין הוא עורבא פרח " . גבעולי אינו 
הראשון שהטיל ספק בקיומו של מידע זה . ידועים שני אנשי מדע שגילו ספקנות 
דומה , ובדקו את הנושא ביסודיות . קפמאבינפרוף דני מיכלסון , מרצה למתמטיקה 
באוניברסיטה העברית , בדק היטב את ממצאיו של עמיתו , ד"ר ריפס , והיה 
לאחר הבדיקה ליהודי שומר תורה ומצוות . תגובתו נמצאת במאמרו ( באנגלית ) 
" קודים בתורה " , שפורסם ב"אור התורה " ( 67891 ) . מידע על ממצאיו 
של ד"ר ריפס נמצא בסקירה שפירסם פרופסור גרלד גודהארט בכתב - העת הנודע 
ושם קיימת התייחסות רצינית לעניין דילוגי האותיות . גם הפיסיקאי דורון ויצטום 
הביע עמדה ספקנית . הוא בדק את התופעה , והמבדקים הסטטיסטיים שעשה אישרו , 
כי בתורה מוצפן מידע בדילוגי אותיות . את תמצית מחקרו פירסם בספרו " הממד 
הנוסף " . הסטטיסטיקאי ד"ר ע מרצבך , ראש המרכז לייעוץ סטטיסטי באוניברסיטת 
בר - אילן , כתב בהתייחסו למחקרו של ויצטום : " עברתי על חלק ניכר מהמבחנים 
הסטטיסטיים , והשתכנעתי כי באמת התגלתה כאן תופעה מיוחדת של הצפנת אינפורמציה 
בדילוגי אותיות " . ואם גבעולי סבור כי הסטטיסטיקה של מדעני אוניברסיטת בר - 
אילן נגועה בהשפעה חרדית , יש לציין כי ממצאיו של ויצטום , שאותם הגדיר 
" ממצאים מבדחים " , היו גם לפני מדענים מאוניברסיטאות אחרות בארץ ובעולם . 
מתמטיקאים מן השורה הראשונה בעולם , כמו הפרופסורים ד כשדן וי ברנשטין מאוניברסיטת 
הארוורד , פרוף א פיאטצקי - שפירו מאוניברסיטת תל - אביב ואוניברסיטת ייל , 
ופרוף פירסטנברג מהאוניברסיטה העברית , אישרו אף הם את ממצאיו של ויצטום : 
" התוצאות שנתקבלו מפליאות דיין כדי לעניין ציבור רחב ולעודד המשך המחקר " . 
סיכום זה עומד בסתירה גמורה למסקנתו של גבעולי , שלפנינו " עניין שאין 
בו ממש " . עם כל הכבוד וההערכה לגבעולי ולשעשועי המתמטיקה המתפרסמים על - 
ידו , כנגד ביקורתו הלגלגנית עומדת סוללה של אנשי מדע ובהם ממיטב המתמטיקאים 
בעולם , אשר בדקו את הנושא מקרוב והביעו דעה שונה לחלוטין מזו שלו . ולא 
נותר אלא להציע לכל מי שניחן בסקרנות אינטלקטואלית , לעיין במקורות שצוינו , 
או לחלופין להשתתף כ"שומע חופשי " בלא דעות קדומות , בהרצאה שבה מוצג 
הנושא לקהל הרחב . 
