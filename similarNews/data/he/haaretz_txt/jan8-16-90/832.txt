דוד הירשפלד , יו"ר מועצת המנהלים של חברת הביטוח מנורה ואחד מבעלי השליטה 
בה , יפרוש מחר מנשיאות החברה . הירשפלד לא יפרוש מתפקיד יו"ר מועצת המנהלים , 
אך בדעתו לצמצם בעתיד את פעילותו בחברה ולשהות זמן רב יותר בחו"ל . במנורה , 
שהיא מחברות הביטוח הוותיקות בארץ , הוקמה לאחרונה ועדת הנהלה הפועלת בראשותו 
של איש העסקים גדליה דורון , שצורף לא מכבר למועצת המנהלים של החברה . דורון 
מייצג במועצת המנהלים את בעלי השליטה בחברה , שאחדים מהם שותפים עימו בחברת 
קדם - כימיקלים , בראשה הוא עומד . הירשפלד עצמו שקל בחודשים האחרונים את 
האפשרות למכור את השליטה בחברה , ואף התקיימו בעניין זה מגעים עם מנכ"ל 
חברת מגדל , עוזי לוי . בסופו של דבר החליטו בעלי השליטה בחברת מנורה להימנע 
ממכירתה , והתוכנית ירדה מהפרק . על מנורה עברו בחודשים האחרונים מספר שינויים 
אישיים , כאשר ישראל הירשפלד , בנו של דוד הירשפלד , פרש מראש האגף לביטוח 
חיים ומאוחר יותר פרש גם המנכ"ל המשותף , ד"ר דוד פרג . 
