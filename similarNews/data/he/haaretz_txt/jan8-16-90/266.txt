לייזי גורדון מחוץ למכבי תל אביב . דוברי הקבוצה אומרים שהכדורסלן מושעה . 
עדיין לא היתה הודעה רשמית אחרת . גורדון מגיע לאימונים בהוראת פרקליטיו . 
מתייצב , לא מורשה להתאמן , ועוזב אחרי כמה דקות . גורדון לא ישוב לקבוצה 
לאחר שבנובמבר השתחרר מצה"ל בטרם עת , מסיבות של פרופיל רפואי . לפני 
שנה וחצי , כשהגיע לכאן , היה אמור להתגייס אבל מכבי דחה את שרותו ב - 
01 חודשים . לבסוף התגייס באביב שעבר ושרת שבעה חודשים כמדריך ספורט בבסיס 
גדול . היה עליו להשלים שרות של שנתיים בלבד , בגלל גיוסו בגיל מתקדם ( 
42 ) . עם השיחרור המוקדם , הגיעה לקיצה דרכו במכבי . במכבי ביקשו לשחרר 
את לייזי עוד בתחילת העונה , כי לא הצדיק את התקוות שתלו בו . בגלל ריבוי 
רכזים ( חן ליפין , וילי סימס וגלעד כץ ) החליטה הועדה המקצועית להציעו 
למכירה . ראשון לציון היתה מועמדת ריאלית , אבל לשם הגיע המאמן צבי שרף , 
שלא התפעל מגורדון עוד בהיותו במכבי . בקבוצות אחרות לא קפצו על המציאה . 
מנהלי מכבי הציעו ללייזי לשחק בקבוצת - הבת מכבי דרום , אבל הוא לא הסכים . 
בלית ברירה נשאר בקבוצה . במכבי קיוו שאולי ימצא שפה משותפת עם מי שהיה 
מאמן קולג אמריקאי , טד אואנס . לייזי היה מאושר . הוא זכר אותו מישחק 
בו קלע 02 נקודות במדי הקולג שלו מול קבוצתו של אואנס . אבל לא כך היו פני 
הדברים . לא רק שלא הוסיף מבחינה מקצועית , אלא היו לו יותר מדי חיכוכים 
גם עם המאמן האמריקאי החדש . לבסוף כרת גורדון בעצמו את הענף עליו ישב . 
במכבי לא יכלו לעבור על כך לסדר היום . העובדה שהשתחרר מצה"ל בצורה כזו , 
החישה את סוף דרכו במכבי תל אביב ואת התרת חוזהו . שני עורכי דין ירושלמיים 
מטפלים בענינו של לייזי . על השחרור מצה"ל היה מוכן לומר : " אינני רואה 
כל קשר בין ההשתחררות שלי מצה"ל לחוזה שלי עם מכבי . כשאקבל את האו . קיי . 
מעורכי הדין שלי הכל יצא לאור " . לייזי סיים בארצות הברית בהצטיינות את 
לימודיו במינהל עסקים ושיווק . הוא גם פסנתרן גאז מוכשר . באמצעות הכדורסל 
חזר לישראל וחשב , אולי , להשתקע בה . הקריאה ממכבי לחזור לקבוצת נעוריו 
שימשה לו אתגר . עתה הכל שונה . אבל הוא עדיין מקווה , שהשמש עוד תזרח 
לו . 
