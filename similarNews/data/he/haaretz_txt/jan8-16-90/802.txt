( ע ) . שלטונות רומניה אישרו קבוצה שניה של 01 ילדים רומנים המיועדים 
לאימוץ בקרב משפחות בישראל . שדר על כך הגיע אתמול למשרד החוץ בירושלים . 
השדר הגיע , לאחר שהשלטונות הרומנים אישרו לשגרירות ישראל בבוקרשט את העברת 
עשרת הילדים הנוספים לאימוץ , בנוסף לקבוצה הראשונה של 32 ילדים , שאושרו 
לאימוץ לפני כשבועיים . כבר בשבוע הבא תצא קבוצה ראשונה של הורים מאמצים 
מישראל , על מנת לפגוש את הילדים המאומצים מרומניה . עו"ד שמעון אולמן 
מחיפה , העוסק בהליכי אימוץ ילדים מרומניה מאז 7891 , אמר כי הליכי האימוץ 
של הילדים הרומנים החלו עוד לפני מספר שנים ואושרו על ידי משרד הרווחה ומוסדות 
אחרים בישראל . במקביל התקבלו כל האישורים מרומניה , אך העברת הילדים לישראל 
היתה מלווה אז באישור אישי של הנשיא צאושסקו . בשנים האחרונות , אישר הנשיא 
לשעבר אימוצים בודדים של ילדים רומנים . עתה עם חילופי השלטון ברומניה 
מצפים לקיצור הליכי האימוץ . עו"ד אולמן מסר כי עד כה קיבל אישור לאימוצם 
של 81 ילדים רומנים , מתוך רשימה של 32 ילדים , שאושרו לאימוץ על ידי משרד 
הרווחה בישראל והשלטונות הרומנים . יצויין כי מדובר בילדים יתומים או ילדים 
למשפחות חד הוריות . 
