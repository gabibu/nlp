( ע ) . בית המשפט המחוזי בתל אביב גזר אתמול מאסר עולם על וואאל אבו - 
גזאלה ( 91 ) תושב אום אל - פחם , שהורשע ברצח נחמה שנלר ( 17 ) ב5 
במאי האחרון בדירתה ברחוב ברנדס 41 בתל - אביב . לפי כתב האישום , הנרצחת 
גערה בו על טיב עבודתו בניקוי חדר המדרגות ואמרה לו כי יקבל את שכרו בעוד 
יומיים במקום בו ביום . לאחר זאת פנה הרוצח לשנלר וביקש ממנה כוס מים . 
היא נכנסה לשם כך לדירתה , ואז נכנס אחריה , סגר את הדלת וחנק אותה במשך 
חמש דקות . אז צלצל הטלפון , והוא ניתק את חוט הטלפון וכרך אותו על צווארה 
בחוזקה . לאחר זאת ערך חיפוש בדירה , נטל כסף מארנקה ותכשיטים ושעונים מהארונות . 
כשנשאל בחקירתו מדוע חנק את המנוחה השיב הנאשם : " אני רציתי כסף , הייתי 
מתעצבן עליה , היא היתה צועקת עלי " . בבית המשפט הביע חרטה על מעשהו וביקש 
מהשופטים שלא לגזור עליו עונש של מאסר עולם . השופטים אליהו וינוגרד ואריה 
סגלסון סברו שיש להטיל עליו מאסר עולם ואילו השופטת רות אליעז סברה כי די 
בעונש של 02 שנות מאסר , כדי לבטא את שאט הנפש מהמעשה ועם זאת להשאיר לו 
זיק של תקווה . 
