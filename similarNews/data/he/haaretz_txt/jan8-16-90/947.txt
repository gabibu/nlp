ראש הממשלה , יצחק שמיר , יוועד הבוקר עם שר המדע , עזר וייצמן , ויקבל 
ממנו דיווח על פגישתו עם שר החוץ הסובייטי , אדוארד שוורדנדזה . שמיר יבקש 
לשמוע את הסבריו של וייצמן לטענות שר החוץ , משה ארנס , כי היה עליו לדחות 
את ההזמנה לפגישה , עקב סירובם של הסובייטים לשתף את הנציג הדיפלומטי , 
אריה לוין , בפגישה זו . עם שובו לארץ שלשום ביקש וייצמן למסור דיווח על 
ביקורו בבריה"ם בישיבת הממשלה השבועית היום ושמיר הציע כי וייצמן ימסור לו 
תחילה דיווח בארבע עינים בפגישה שתתקיים לפני הישיבה . בשיחה עם סופר " הארץ " 
לא נשמע וייצמן מודאג מהפגישה , אף שגורמים בליכוד , ובראשם השר ארנס , 
הביעו את דעתם כי על שמיר לנקוט צעדים נגד וייצמן . וייצמן אמר כי העלאת 
דרג הנציגות של אש"ף במוסקווה אינה קשורה כלל לביקורו שם והדבר היה מתרחש 
ממילא . עם זאת , ציין , כי " הרוסים לא נענו ברגישות הראויה , בהחליטם 
על העיתוי לעלות את דרג הנציגות של אש"ף " . וייצמן הביע את צערו על כך שדווקא 
העניין השולי של אי הזמנת השגריר לוין לפגישה משך את מירב תשומת הלב ולא 
ההישגים הרבים שקצר בביקור . לדבריו , יש צורך להמשיך בטיפוח היחסים עם 
בריה"ם בכל תחומי החיים , כפי שהדברים נעשו בין ישראל ומצרים בשנים הראשונות 
של כינון יחסי השלום . ( ע ) . במסיבת עיתונאים בנמל התעופה בן גוריון 
דחה שלשום וייצמן את הערכת שר החוץ משה ארנס , ששיחתו עם שר החוץ שוורדנדזה , 
ללא נוכחות השגריר אריה לוין , גרמה נזק לישראל . הוא קבעשהמפגש הראשון 
של שר ישראלי עם שר החוץ הסובייטי " הועיל לישראל ועשה לה טוב " . להלן הודה 
וייצמן שהרוסים ניצלו את השיחה עמו , כדי להודיע על העלאת הנציגות של אש"ף 
לרמה של שגרירות . " אמרתי לו ( לשוורדנדזה ) שזו טעות . נכון , הם 
עשו לי את התרגיל הזה . זה היה מתוכנן מצידם " , הודה וייצמן , " אך עדיף 
שיהיו לנו מגעים איתם , כדי להתווכח ולנסות לשכנע אותם " . וייצמן הבהיר , 
שבלי להסכים איתם , צריך להבין את מניעי הרוסים : " זו מדינה שבמשך 52 
שנה היתה אנטי - ישראלית ופרו - ערבית " , אמר . הוא הדגיש את הפרסומת הרחבה 
שישראל זכתה לה בתקופת ביקורו . " שר מישראל המופיע שלוש פעמים בטלוויזיה 
הסובייטית , דגל ישראל מתנוסס בכל מקום , מזהים אותנו ברחוב , ואז ניצלו 
את נוכחותינו , כדי להוציא לפועל החלטה ישנה והעלו את הנציגות הדיפלומטית 
של אש"ף " , אמר . וייצמן אמר , שלא יכול היה להתעקש בעניין נוכחותו של 
אריה לוין והזכיר שלכל מדינה נוהלים משלה : " נפגשתי עם מיטראן בלי השגריר 
ועם מובארק בלי השגריר ואילו בספרד ובגרמניה נפגשתי עם ראשי המדינה יחד עם 
השגריר " . הוא הבטיח לשוחח בעניין זה עם ארנס . וייצמן אמר עוד כי בשיחה 
עם שר החוץ הסובייטי הועלו מספר נושאים . לדבריו , הרוסים רשמו הכל , 
אך לא התחייבו באופן ספיציפי לשום דבר : על העלאת דרגת הנציגות הישראלית 
והסובייטית הוסכם בלי לקבוע תאריך ; סוכם עניין הטיסות הישירות של אל על 
ואירופלוט וכן היה ניסיון מצד הסובייטים לברר אצל האיראנים מה עלה בגורל 
השבויים הישראלים . " רק בשביל הענין הזה ( עניין השבויים ) זה היה כדאי " , 
הדגיש שר המדע . וייצמן אמר שהמשלחת זכתה " ליחס חם ואוהד והרבה דלתות 
נפתחו " . הוא הציג כהישג גדול את ההסכם לשיתוף פעולה מדעי , שנחתם עם אנשי 
האקדמיה הסובייטית למדעים . וייצמן התרשם במיוחד מהתורים הארוכים של 005 
עד 000 , 1 יהודים , העומדים שעות ארוכות בקור העז לפני השגרירות ההולנדית , 
המארחת את נציגות ישראל , במטרה לעלות לארץ . " לשגריר לוין אין מספיק 
אנשים לטפל בהם " , אמר וייצמן . " במבואות מוסקווה " , סיפר וייצמן , 
" נתקלתי לפתע במטוס " מיג - 12 " , כשהוא ניצב על עמוד . אמרתי לו : 
בוקר טוב , אני מכיר אותך מאיזה מקום " . 
