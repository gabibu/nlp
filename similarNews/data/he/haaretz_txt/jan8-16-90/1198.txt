ועד ישובי גבול הצפון החליט אמש להמשיך בשביתה הכללית שהחלה אתמול . יו"ר 
מטה השביתה יצחק ועקנין , המשמש גם כמזכיר המועצה האיזורית מעלה יוסף , 
אמר אמש לאחר כינוס חירום שנערך בשעת לילה מאוחרת , כי מערכת החינוך תופעל 
במתכונתה הרגילה . תושבי מושב יערה , הודיעו כי לא יכבדו את ההחלטה וכי 
הם ישביתו את המושב באופן מוחלט , כולל מערכת החינוך . התושבים מתכוונים 
להתבצר במושב ולמנוע יציאה או כניסה לתוכו . התושבים מסרו כי החלטת הכנסת 
אמש , לפיה יוגדלו מכסות ייצור הביצים , לא מספקת ואיננה פותרת את מצוקתם , 
וכי דרישתם העיקרית לקבלת סובסידיות המגיעות להם מהממשלה עדיין תקפה . לדבריהם , 
על הממשלה לשלם לכל משפחה בישוב סכום של 21 אלף שקל כסובסידיה , ואולם 
עד כה איש לא קיבל את הסכום . מחר אמורה חברת מקורות לנתק שוב את המים ליערה , 
לאחר שפגה הארכה בת היומיים שניתנה למושב כדי להסדיר את החוב הכספי . תושבי 
יערה אומרים כי לאנשים אין כסף לשלם וכי רק מתן הסובסידיה תביא הקלה במצבם . 
השביתה במושבים בגבול הצפון אתמול היתה חלקית בלבד , ורבים מהפועלים יצאו 
למקומות עבודתם , כך גם התלמידים שיצאו למוסדות החינוך השונים . במושבים 
שבתחום המועצות האזוריות מבואות חרמון ומרום הגליל , התנהלו החיים כסידרם . 
כוחות גדולים של משטרה סיירו אתמול לאורך גבול הצפון , ומנעו מחברי המושבים 
לחסום צירי תנועה מרכזיים בגליל . עיקר הפעילות היתה בישובי מעלה יוסף . 
אתמול קיימו ישובים אלו השבתת מחאה נגד מצבם הכלכלי הקשה , שהביא לפשיטות 
רגל של חקלאים . למרות הקריאות שהופנו למתישבים באזור זה שלא לנהוג באלימות , 
ערכו תושבי עין - יעקב הפגנה גדולה על כביש הצפון שנחסם בגדר תיל ובצמיגים 
בוערים . משטרת מרחב הגליל , הגיעה למקום עם יחידת הסיור המיוחדת , שפינתה 
את הכביש ועצרה את יו"ר ועד המושב נח אליהו . הוא שוחרר מאוחר יותר . במושב 
נטועה , לא הרחק משם , הבעירו התושבים צמיגים בכביש ואולם המשטרה בחרה 
שלא להתערב . במעונה הובא אתמול למנוחות החייל דני מנחם , שנהרג שלשום 
בעת שירותו בשירות מילואים . אנשי הצבא אמרו למשפחתו כי הוא נהרג כתוצאה 
מתאונה ולא מהתאבדות , כפי ששיערו תחילה . אולם המשטרה הצבאית ממשיכה לחקור 
בנושא . דני מנחם השאיר אחריו אישה ושני ילדים . לפני ההלוויה שנערכה אחר 
הצהריים , ערכו המתיישבים הפגנה ונשאו שלטים שקראו לממשלה להתערב לטובת 
היישובים בקווי העימות . אנשי מעונה כיבדו את רצון משפחת ההרוג , ולא הבעירו 
צמיגים . ביערה התרכזו אנשי המושב בפתח המושב , ואולם התושבים נמנעו מגילויי 
אלימות . רבים לא יצאו לעבודה והסתגרו בישוביהם . גם מוסדות החינוך במועצה 
האזורית מעלה יוסף , הושבתו כליל . ( ע ) . ראש המועצה האזורית מבואות 
חרמון , שלום רובין , הזהיר אתמול מפני גל התאבדויות , אם לא יימצא פתרון 
למצוקת המתיישבים בגבול הצפון . ראש המועצה האיזורית מרום הגליל , אהרון 
מעתוק , אמר , כי בשל המצב הכלכלי הקשה במושבים , כל אדם שלישי הפך להיות 
מקרה סוציאלי . " יש להעביר לחקלאי הגליל את מלוא הסובסידיה לביצים , כפי 
שנקבע בתקציב המדינה , דהיינו 4 אגורות לביצה ולא אגורה אחת , כפי שמבוצע 
היום . כך אמר אתמול מנכ"ל תנועת המושבים נסים זווילי , בפגישה עם פעילי 
מושבים מהגליל . זווילי טוען כי תוספת זו של כ3 אגורות לביצה לחקלאי , במושב 
המשווק כ053 אלף ביצה לשנה , תביא לתוספת הכנסה של כ000 , 1 ש"ח ברוטו לחודש , 
דבר שיאפשר לחבר המושב קיום סביר בשנים הקרובות . " להפעיל תוכנית ביניים 
מידית להצלת המושבים ולהבטחת קיומם בתקופת המעבר , עד שתעוצב תוכנית כוללת 
לפתרון הבעייה אמר אתמול שמחה אסף , מזכ"ל המרכז החקלאי , בדיונים שנערכו 
במזכירות המרכז החקלאי . האירועים האחרונים במושבי קו העימות בצפון , מאמתים 
את האזהרות החוזרות של המרכז החקלאי במשך חודשים רבים על סכנת קריסת הישובים , 
טען שמחה אסף . הוא ציין , כי תוכנית ביניים חייבת לפתור בראש וראשונה , 
את הבעיות הכספיות הלוחצות על חברי המושבים . עם זאת יש לחזור ולתבוע את 
החזרתו של התיכנון החקלאי כמכשיר מרכזי להבראת החקלאות ולביסוסה , אמר 
אסף . 
