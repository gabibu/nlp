יותר מ%09 מצפירות האזעקה , הבוקעות ממכשירים שהותקנו בבתי עסק ובבתי מגורים 
ברחבי הארץ , הן אזעקות שווא . הדבר גורם להורדת עירנות הציבור . על כך 
דיווחו נציגי המשטרה בפגישה בנושא , שנערכה במשרד לאיכות הסביבה . מנכ"ל 
המשרד לאיכות הסביבה , הד"ר אורי מרינוב , אמר בפגישה כי קולות האזעקה 
יוצרים את אחד המטרדים הקשים והמיותרים בחיינו . צפירת מכשירי האזעקה הופכת 
את השכנים לשומרים מאונס . בפגישה השתתפו גם היועצת המשפטית של המשרד לאיכות 
הסביבה עו"ד רות רוטנברג ודוד אפשטין ממדור הרעש במשרד . נציגי המשטרה היו 
ראש מחקר ופיתוח אמצעים , נצ"ם עמירם הירשפלד , ראש מדור אבטחה סנ"ץ רמי 
מור ואחרים . עו"ד רוטנברג דיווחה כי על - פי מידע שנמסר לוועדה במכון התקנים , 
מספיקה אזעקה קצרה ביותר על - מנת להניס את הפורצים המזדמנים , המהווים 
כ%07 מהפורצים . גם אזעקה ארוכה ביותר , לא תועיל כנגד פורץ הנחוש בדעתו . 
לדעת המשטרה יש לחוקק חוקי עזר עירוניים בנידון ולהסמיך פקחים עירוניים לאוכפם , 
תוך הפיכת עבירות מסוג זה לעבירות ברירת קנס . בנושא האזעקות בבתי עסק ומגורים 
הוסכם כי המשטרה תחייב את בעלי העסקים הכפופים לה בנושאי רישוי , להתחבר 
למוקד המשטרתי . הזמן המירבי שיותר להפעלת מערכות אזעקה בבתי עסק ומגורים 
יוגבל לשתי דקות . כדי לסייע לאתר את מקור האזעקה , תהיה חובה לסמן את 
המקום בנורית מהבהבת . כן תהיה חובת שילוט שבה יצויין מי האחראי על הפסקת 
פעולת מערכת האזעקה במקרה של תקלה . בנושא צפירות האזעקה ממכשירים המותקנים 
בכלי רכב , הוסכם על המשתתפים כי זמן הצפירה יוגבל לשתי דקות ללא אפשרות 
טעינה מחדש של המערכת וכי בדיקת מערכת האזעקה צריכה להיעשות במסגרת בדיקת 
הרישוי השנתית . 
