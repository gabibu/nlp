וואשינגטון ( ע"ר ) . מטוס ישראלי , שמטענו כלל מסמכים המוכיחים את קשריה 
של ישראל עם השליט הפנמי המודח , מנואל נורייגה , עזב את פנמה - סיטי כשש 
שעות לפני הפלישה האמריקאית מדווח היומון " וואשינגטון טיימס " . העיתון 
מצטט מקורות מודיעין אמריקאיים הטוענים כי מייק הררי עזב את פנמה בערך באותו 
זמן . המקורות אמרו כי אינם יודעים אם הררי נמצא על אותו מטוס או איזה סוג 
של הוכחות הוברחו באמצעותו . העיתון , המקורב לחוגים ימניים , מספר כי 
המטוס מדגם סי . 031 ( הרקולס ) טס מת"א לפנמה מספר ימים לפני הפלישה 
האמריקאית . רות ירון , דוברת בשגרירות ישראל בוואשינגטון , אמרה בתגובה 
כי " ככל הידוע לנו שום מטוס הרקולס ישראלי לא המריא מפנמה לפני הפלישה " . 
