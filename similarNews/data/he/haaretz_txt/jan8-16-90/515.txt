קשה להניח שכאשר החל גורבצוב במדיניות הפרסטרויקה הוא חזה מראש שדווקא הלאומים 
הלא - רוסיים בברית - המועצות יהיו הראשונים להבין את האפשרויות הגלומות 
במדיניות החדשה . יתרה מזאת , אין להניח שהוא שיער שהפרסטרויקה תיתן ללאומים 
הרבים , הכלואים בבית - הסוהר הגדול בעולם ללאומים , את המפתח לשערי הכלא . 
באמצע דצמבר 98 הצביע הסובייט העליון של ליטא , ברוב של 342 נגד 1 , בעד 
תיקון סעיף 6 של חוקת בריה"ם הדן במעמדה הבלעדי של המפלגה הקומוניסטית , 
תיקון אשר יהפוך את קיומן של מפלגות אלטרנטיוויות לתופעה חוקית . בוועידתה 
ה02 הכריזה המפלגה הקומוניסטית הליטאית על עצמאותה והתנתקותה מהמפלגה הקומוניסטית 
הסובייטית . שבועיים מאוחר יותר עשתה לאטוויה צעד דומה , ובעוד חודש מתכוונת 
ללכת בעקבותיהן גם אסטוניה . המצב ברפובליקות האחרות איננו טוב יותר . בדצמבר 
הקיפו המונים נזעמים את בניין הסובייט העליון של הרפובליקה הארמנית , לאחר 
שחברי הסובייט דחו את ההצעה להנהיג שם את השיטה הרב - מפלגתית . על הנעשה 
באזרבייזן נכתב רבות . הרפובליקות הגדולות , אוקראינה וביילורוסיה , 
הן בינתיים הרי געש רדומים העלולים להתפרץ בכל רגע . אין ספק שההתפתחויות 
המהירות בפולין , בהונגריה , בצכוסלובקיה וברומניה נתנו אותותיהן גם בבריה"ם . 
המונופולין של המפלגה הקומוניסטית בסכנה ממשית ומיידית . על רקע זה עומד 
גורבצוב , אשר במושב האחרון של קונגרס נציגי העם קרא לשיטה הרב - מפלגתית 
" שטויות " , בפני המבחן הקשה ביותר מאז עלותו לשלטון . הוא נתון בדילמה : 
מצד אחד עליו לשמור על תהליך הפרסטרויקה והליברליזציה , ומצד שני עליו 
לפקח על כך שהתהליך לא ייצא משליטתו , ולהדוף את התקפות השמרנים , הטוענים 
שהדבר אכן קרה . המדובר הפעם לא במבצעים לצמצום השתייה , הגברת המשמעת והתפוקה , 
או פרסום פשעי הסטאליניזם . הפעם זהו מאבק נגד אוטונומיה ברפובליקות הבלטיות 
( ובעקבותיהן הרפובליקות האחרות ) , מאבק נגד ביטול מונופול המפלגה הקומוניסטית , 
ונגד מה שיריבו הראשי של גורבצוב , איגור ליגצוב , כינה ה"דיסינטיגרציה 
של בריה"ם " . גורבצוב לוקח על עצמו סיכון גדול . הוא נוסע לליטא להרגיע 
את הרוחות , כשהוא חמוש בנשקו היעיל והיחידי אישיותו . הוא מבין שקצב 
הפרסטרויקה במפלגה היה איטי בהרבה מהקצב בחברה הסובייטית , דבר המקשה על 
המפלגה לשמור על מעמדה הבלעדי . הוא מבין שאם ברצונו לשמור על הברית ההכרחית 
עם הליברלים עליו לעשות משהו בנוגע לסעיף מס 6 של החוקה הסובייטית ; ויחד 
עם זאת , מודע לכך שהיה וליטא תנתק את קשריה עם המפלגה הקומוניסטית ולאחר 
מכן , ללא ספק , גם עם בריה"ם , ילכו הרפובליקות האחרות בעקבותיה . גורבצוב 
עומד בפני המבחן הקשה ביותר מאז עלותו לשלטון . הוא חייב לטפל מיד בדרישות 
הלאומיות הרדיקליות בליטא , תוך מניעת ניתוק הקשר בינה לבין מוסקווה , 
שמירת הברית עם הליברלים וניטרול ניסיונות השמרנים להדיחו , בין היתר עקב 
הלך הרוחות ברפובליקות . כרגע נראית המשימה קשה , אם לא בלתי - אפשרית . 
מה שמוסיף מימד נוסף למצוקתו של גורבצוב הוא שברור כי אם ברצונו לשמור על 
שלמותה של בריה"ם ולמנוע התפתחויות דומות בפולין , בצכוסלובקיה , הונגריה 
ובגרמניה המזרחית , על המפלגה הקומוניסטית הסובייטית להוכיח שהיא אכן ראויה 
לתמיכת האנשים גם ללא סעיף מס 6 של חוקת בריה"ם . ולפחות כרגע נראית המשימה 
כבלתי - אפשרית . 
