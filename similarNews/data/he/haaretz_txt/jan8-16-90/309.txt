שף ראש הממשלה יצחק שמיר במהלך משבר וייצמן לא פגעו בעבודת המודיעין . בדיונים 
פנימיים , בהשתתפות ראשי השירותים , הוברר כי לא נגרם כל נזק ישיר לבטחון 
המדינה . מבירור שנעשה בעקבות הפרשה עולה כי ראש הממשלה נזהר שלא לחשוף עובדות 
ומיסמכים שהיו עלולים לפגוע במקורות המידע של זרועות המודיעין . כך למשל , 
מתברר כי הפרטים על שיחתו של וייצמן עם נציג אש"ף בזנווה , נביל רמלאווי , 
לא היו מבוססים על פרוטוקול כתוב של השיחה , אלא על מקורות מידע אחרים . 
גורמי הביטחון הבכירים אינם מיחסים חשיבות רבה לפרטי המידע שחשף שמיר ועם 
זאת הביעו מורת רוח מהשימוש במידע מודיעיני לצרכים פוליטיים ומהנזק שנגרם 
בתחום חינוך הציבור לשמירת סודות בטחוניים . הדברים הובהרו גם בשיחות עם 
גורמים מדיניים בכירים . 
