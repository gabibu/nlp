חברות פרסום , המתמודדות על מכרז הפרסום של התעשייה האווירית , יקבלו , 
כל אחת , סכום של 000 , 5 דולר עבור הטרחה הכרוכה בהכנת הקמפיין . מדיניות 
זו , המקובלת בעולם , היא חריגה עדיין בענף הפרסום הישראלי , ונועדה לעודד 
את השתתפותם במכרז של משרדים גדולים ורציניים , שאינם מעונינים לבזבז את 
שעות העבודה היקרות של אנשי המקצוע שהם מעסיקים במחקרים וחיפושים אחר רעיונות 
ללא כל תמורה . תקציב הפרסום של התעשייה האווירית הוא תקציב גדול , המופנה 
בחלקו הגדול לפרסום מוצרים אזרחיים וצבאיים בחו"ל . התקציב , שהיקפו מוערך 
במיליון דולר בשנה , כולל בתוכו גם את הפעילות הפרסומית של חברת " אלתא " , 
ומתמודדים עליו משרדי הפרסום " ממסר שיפרין " , " גולדפיין - גרי " , 
" גיתם " ו"פרסום סיגל " . אבנר בראל , יו"ר האגוד הישראלי לפרסום , בירך 
בסוף השבוע את מדיניותה זו של התעשייה האווירית , ומסר , כי באופן חד פעמי 
אף אישר לתעשייה האווירית לקיים מכרז בין ארבעה משרדי פרסום , כשעל פי התקנון 
מותר לקיימו בין שלושה משרדים בלבד . הגבלת המשתתפים במכרז נועדה למנוע 
תחרות פרועה בין משרדי הפרסום . 
