לונדון ( מיוחד ל"הארץ " ) . ממשלת מצרים הזהירה את ישראל ואתיופיה כי 
תגיב בחומרה אם שתי המדינות ימשיכו לבצע פעילות שתשפיע על זרימתו הרגילה 
של נהר הנילוס . האזהרה הושמעה לאחר שמצרים קיבלה מידע , לפיו מסייעים מהנדסים 
ישראלים לשלטונות אדיס אבבה לבנות שלושה סכרים על הנהר , כחלק מתוכנית פיתוח 
חקלאית חדשה . כמה מן המומחים הישראלים נראו כשהם נוטלים דגימות קרקע ועורכים 
ניסויים שונים באזורי אבאי ואגם טאנה ליד הנילוס הכחול . מקורות מזרח - תיכוניים 
בלונדון המצוטים ב"אינדפדנט " הבריטי טענו אמש כי הסיוע הישראלי הזה לאתיופיה 
הוא חלק מחבילה הכוללת גם מכירת 51 מטוסי כפיר וציוד צבאי אחר . את האזהרה 
לשלטונו של מאנגיסטו שיגרו המצרים דרך לוב בשבוע האחרון ונאמר בה כי הם לא 
יסבלו יותר כל נסיון להטות את מי הנילוס . מהלך זה נעשה מיד לאחר ההודעה 
על חידוש היחסים עם דמשק ומקורות בלונדון מוצאים שיש קשר בין שני האירועים 
הנועדים להבליט את מרחב התמרון של מובארק באזור . הם מצינים כי רק בחודש 
האחרון האשים מנהיג סודאן , עומאר אל באשיר , את ישראל בהקמת בסיס צבאי 
על שני איים אתיופיים קטנים במיצר באב אל מנדאב . הוא אמר אז כי ישראל מאיימת 
על המדינות הערביות השוכנות לחופו של ים סוף ודבריו צוטטו על ידי יומון סודאני 
שנקב בשמם של האיים סאלי וכאגה . חארטום מסרה כי בניית הבסיסים הצבאיים 
היא חלק מן העיסקה שתאפשר הגירתם של 000 , 22 יהודים אתיופיים לישראל . 
סודאן גם קבלה על כך שמומחים ישראליים מסייעים למורדים הסודאנים בדרום המדינה 
הלוחמים כבר שש שנים נגד השלטון המרכזי . 
