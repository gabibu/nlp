בנגקוק ( ע"ר ) . ראש ממשלת קמבודיה , הון סן , הורה לגייס חיילים " בכל 
דרך אפשרית ובכל מחיר " , כדי לתגבר את חיילי הממשלה , המנהלים קרבות עם 
אנשי גרילה מסר רדיו פנום - פן . בנאום לרגל יום העצמאות , אמר ראש הממשלה : 
" יש ליצור תנאים נוחים לגיוסם של חיילים . יש לבצע זאת בכל מחיר " . 
לדבריו , " בלי הכוחות המזוינים , לא נשרוד " . ממשלות מערביות מעריכות 
כי בצבאה של קמבודיה כ000 , 04 חיילים , רובם חיילי רגלים . הם ניצבים 
מול אנשי גרילה , שמספרם נאמד בין 000 , 02 ו000 , 04 ואשר בראשם אנשי קמר 
רוז , המקבלים ציוד ואספקה מסין . ממשלות מערביות מטילות על תנועת קמר רוז 
את האחריות למותם של יותר ממיליון קמבודים , בארבע שנות שלטונם , בטרם 
גורשו בידי חיילים ויטנאמיים , שפלשו לקמבודיה בדצמבר 8791 . באוגוסט אשתקד 
הנהיגה קמבודיה שרות צבאי חובה של שלוש שנים לגברים מעל גיל 81 , זמן קצר 
לפני יציאתם הסופית של הכוחות הויטנאמיים בספטמבר . משרד ההגנה הקמבודי מסר , 
כי בימים האחרונים " ערכו אנשי הגרילה הפגזות ומיתקפות - קרקע פראיות " 
בצפון - מערב המדינה , אך לא הצליחו להתקדם וסבלו אבידות כבדות . 
