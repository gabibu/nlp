( ע ) . שחקני המחזמר " קזבלן " בכיכובו של יהורם גאון מתנים את המשך 
הופעתם בתשלום שכרם , לאחר שלא קיבלו את משכורת חודש דצמבר . כך טוען המפרק 
הזמני של חברת ההפקות " חמש חמש " , מפיקת המחזמר , בפנייתו לבית המשפט 
המחוזי בתל - אביב . המפרק , רואה - חשבון גד פניני , מבקש מביהמ"ש לאפשר 
לו לממן את כל ההוצאות הכרוכות בהמשך העלאת המחזמר , כולל תשלום שכרם של 
השחקנים , מכספי קופת הפירוק . רו"ח פניני מציין בבקשתו כי חברת ההפקות 
" חמש חמש " נקלעה לקשיים כספיים וצברה חובות המסתכמים בלמעלה מ2 מיליון 
שקלים . לדבריו , הפקת המחזמר " קזבלן " עלתה ממון רב , והוצאות התפעול 
מגיעות לסכום של כ52 אלף ש"ח להצגה . המפרק מדגיש כי הפסקת המחזמר תוריד 
לטמיון את כל הכספים שהושקעו בהפקה , ונושי החברה ימצאו עצמם בפני שוקת 
שבורה , בעוד שהעלאת המחזמר בהמשך עשויה להוסיף כספים לקופת הפירוק , אלא 
שהדבר כרוך בתשלום הוצאות תפעול שוטפות . פניני מציין כי אפילו תבוטל הצגה 
אחת בלבד , עלול להיווצר מצב שלמחזמר לא תהיה תקומה והציבור יחשוש לרכוש 
כרטיסים . השופט ישי לויט ביקש מהמפרק למסור לו הערכה תקדימית של תפעול המשך 
הפקת " קזבלן " , בכלל זה הסכומים שאותם הוא מבקש לשלם לעובדים , ובשלב 
זה נענה לבקשתו . 
