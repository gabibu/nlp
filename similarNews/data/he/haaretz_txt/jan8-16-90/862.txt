בון ( מיוחד ל"הארץ " ) . ממשלת מזרח - גרמניה דחתה אתמול כבלתי - מספק 
דין וחשבון שהגיש שר הפנים בעניין מצב הביטחון במדינה . הדין וחשבון עמד 
להיות מוגש מחר ל"שולחן העגול " הפורום המשותף של המפלגה הקומוניסטית השלטת 
ושל קבוצות האופוזיציה . בשבוע שעבר עזבו נציגי האופוזיציה את הפורום במחאה 
על כך שדיווחי הממשלה על המצב הביטחוני והכלכלי , וכן בתחומים אחרים , לא 
היו רציניים ולא שיקפו את המצב האמיתי . נציגי האופוזיציה , הדורשים מידע 
אמין ומלא על המשבר , הודיעו גם שידרשו את הופעתו של ראש הממשלה האנס מודרו 
בפני " השולחן העגול " . הממשלה הטילה על שר הפנים להכין עד מחר דין וחשבון 
חדש , שיכלול נתונים אמיתיים ויוכל לספק את דרישות המינימום של האופוזיציה . 
ראש הממשלה הודיע על החלטתו להכנע ללחץ של האופוזיציה ושל הפגנות הרחוב , 
ולוותר על הקמת אירגון המשך למשטרה הפוליטית השנואה " שטאסי " . הכוונה 
להקים את האירגון נבעה במידה רבה מן הלחץ של עשרות אלפי אנשי ה"שטאסי " , 
שרבים מהם טרם פוטרו . המפלגה הקומוניסטית השלטת טענה , כי הכרחי להקים 
משטרה חשאית מיוחדת כדי להלחם בסכנה הניאו - נאצית במדינה . ביום שישי הפגינו 
במרכז מזרח - ברלין מאות נהגי מוניות בתביעה לפרק את ה"שטאסי " ולהפסיק 
להעניק זכויות יתר לאנשי השירות שפוטרו . רבים מאנשי ה"שטאסי " לשעבר מועסקים 
כעת כנהגי מוניות , אך מוסיפים לקבל גם את משכורותיהם הקודמות . נהיגה 
במונית היתה אחת מעיסוקי הכיסוי של סוכני ה"שטאסי " תחת המשטר הקומוניסטי 
של השליט המודח אריך הונקר . ממזרח - ברלין ומערים אחרות במזרח - גרמניה 
התקבלו אתמול דיווחים על קניות מבוהלות של האוכלוסייה . מזרח - גרמנים רבים 
רוכשים במהירות מוצרי צריכה ככל שידם משגת בשלהידיעות על ביטול קרוב של הסובסידיות 
לשורה ארוכה של מצרכים . בהלת הקניות מתחזקת גם לנוכח השמועות העקשניות , 
כי בסופו של דבר תאלץ מזרח - גרמניה להנהיג רפורמת מטבע , ובכך לבטל למעשה 
את ערכם של החסכונות שצברו האזרחים . הממשלה חזרה והבטיחה בשבוע שעבר שאין 
היא מתכוונת להנהיג רפורמה כזאת . אתמול נכנעה מזרח - גרמניה ללחץ מערב - 
גרמני , והודיעה שבניגוד לכוונות קודמות היא תתיר " במקרים מיוחדים " 
בעלות זרה של יותר מ%05 על חברות משותפות שיפעלו בשיטחה . שר הכספים של 
בון , תיאו ווייגל , ביקר ביום שישי במזרח - ברלין , והצהיר שללא סילוק 
המגבלות על הבעלות על החברות המשותפות לא ניתן יהיה לעודד זרם גדול של השקעות . 
ממשלת מזרח - גרמניה החליטה לפני שבועיים להתיר הקמת חברות משותפות , אך 
הגבילה את הבעלות של הגורמים המערביים הזרים ל%94 . המפלגה האופוזיציונית 
הסוציאל - דמוקרטית במזרח - גרמניה החליטה אתמול לשנות את ראשי התיבות של 
שמה ם - " אס - דה - פה " ל - " אס - פה - דה " . לשינוי הסמנטי יש חשיבות 
בכך , שמעתה תישאנה המפלגות הסוציאל - דמוקרטיות בשתי הגרמניות ראשי תיבות 
זהים . שתי המפלגות האלה משתפות פעולה בצורה הדוקה , וקרוב לוודאי שהמפלגה 
המערבית תסייע לאחותה המזרחית גם באמצעים כספיים . הסוציאל - דמוקרטים במזרח 
גם החליטו אתמול , כי אחרי הבחירות הכלליות החופשיות ב6 למאי , הם לא יצטרפו 
לקואליציה בראשות המפלגה הקומוניסטית . בעיר הבווארית רוזנהיים שבמערב - 
גרמניה נפתחה אתמול ועידת המפלגה הרפובליקנית הימנית - קיצונית בקריאה לאיחוד 
מהיר של שתי הגרמניות . יושב ראש המפלגה פראנץ שונהובר , לשעבר קצין באס - 
אס , חזר על דרישתו שהרפובליקנים יורשו להופיע בבחירות במזרח - גרמניה , 
ואמר שלמפלגתו כבר יש בסיס תמיכה איתן בארץ זו . אלפי מפגינים ניסו למנוע 
מתומכי הרפובליקנים להגיע אל האולם שבו נערכת הוועידה . אך המפגינים נהדפו 
על ידי כוחות משטרה גדולים . לא נמסר על תקריות אלימות . היום יוכרע כנראה 
במזרח - ברלין , אם קבוצות האופוזיציה יקראו בימים הקרובים לשביתה כללית 
של כל העובדים במזרח - גרמניה . הלחצים לשביתה כזאת גברו בימים האחרונים , 
והם הורגשו במיוחד בחלקים הדרומיים של המדינה . רבים ממנהיגי האופוזיציה 
אומרים , שהשביתה דרושה כדי ללחוץ על הקומוניסטים לוותר גם בפועל על מונופול 
השלטון שלהם ולהעניק הזדמנות שווה בבחירות למפלגות החדשות שהתארגנו . 
