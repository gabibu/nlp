המשטרה חושדת כי אנשי ארגון מדינת יהודה , קשורים לפעילות בלתי חוקית בהיקף 
נרחב בשנה האחרונה ועיקרה המרדה , הסתה , פגיעות ברכוש ערבי , וכנראה 
גם תעמולה עויינת נגד אישים ערבים ויהודים מהשמאל , בין השאר על - ידי הפצת 
כרוזים ומודעות שיטנה . החקירה בהיבטים אלה של החשדות נגד פעילים מרכזיים 
בארגון מסתעפת מהחקירה שמנהלת היחידה המרכזית של משטרת תל אביב , נגד אנשי 
מדינת יהודה החשודים בהצתת דפוס גרפוליט , של משפחת מוזס בתל - אביב . 
ביום שני בלילה עצרה משטרת תל אביב ליד תחנת המשטרה בהרצליה , את " נשיא " 
מדינת יהודה , מיכאל בן - חורין , 24 , סרן במילואים , תושב מושב נוב 
שבגולן ושני פעילים נוספים בארגון . במכוניתם נמצאו מאות כרוזים שיועדו 
להדבקה על קירות . בכך מגיע מספר העצורים המוחזקים במשטרה בפרשה זו לחמישה . 
בהודעת המשטרה על מעצר בן - חורין נאמר , כי ביום שני סמוך לשעה 00 . 11 
בלילה , שמע היומנאי בתחנת המשטרה בהרצליה צעקות מכיוון הצד המזרחי של התחנה , 
שם ישנה גבעה עם חורשת עצים . הצעקות כוונו לעבר תאי המעצר של התחנה ששם 
מוחזק יקותיאל בן - יעקב . היומנאי הזעיק שוטרים נוספים . אלה עצרו בתוך 
מכונית מסחרית שניסתה להסתלק מהמקום , שלושה אנשים . בין השלושה היה בן - 
חורין . יחד איתו היו במכונית שני פעילים נוספים של מדינת יהודה חנוך צווייר , 
בן 52 , עולה חדש מבריה"ם ומאיר קלור , קטין בן 71 . במכוניתם נתפסו 
כרוזים שעליהם נכתב : " ולמוסרים אל תהי תקווה " , ו - " יועמד וייצמן 
לדין " . כן נמצאו ברשותם פח דבק ושני דליים . לפי החשד התכוונו השלושה 
להדביק את הכרוזים בחוצות הערים . השלושה חשודים על - ידי המשטרה בשיבוש 
הליכי חקירה בפרשת גרפוליט ובנושאים אחרים . מיכאל בן חורין חשוד גם בשותפות 
בהצתת דפוס גרפוליט . קפידבינאף שהעצורים אינם משתפים פעולה עם המשטרה ומכחישים 
כל קשר לחשדות המיוחסים להם בעניין הצתת דפוס גרפוליט ופעילות בלתי חוקית 
אחרת , חושדים במשטרה כי לאחדים מאנשי הארגון יש קשר לפעולות בלתי חוקיות 
המיוחסות לאנשי הימין הקיצוני . העצורים נחקרים גם בחשד למעורבות בפעילות 
הגוף המתקרא הסיקריקים . גורמים במשטרה הביעו בימים האחרונים תקווה , כי 
החקירה המתנהלת עתה בעניין מדינת יהודה , תקדם גם את החקירה בעניין הסיקריקים . 
עם זאת הדגישו כי מדובר בחקירה קשה ומסועפת העלולה להמשך עוד זמן רב , 
מאחר שהחשודים הפוטנציאלים בהשתייכות לסיקריקים , הם בודדים המהווים אגוז 
קשה לפיצוח ומצויים היטב בשיטות החקירה של המשטרה והשב"ך , המשתפים פעולה 
בחקירה . בהקשר זה יש לציין , כי בסוף השבוע שעבר אמר מפכ"ל המשטרה דוד 
קראוס , כי בפרשת הסיקריקים המשטרה אינה מגששת באפילה וצפויות התפתחויות . 
ביום ששי שעבר האריך בית המשפט בעשרה ימים את מעצרם של הראשונים מבין עצורי 
מדינת יהודה , יקותיאל בן - יעקב , בן 52 , מירושלים ושמואל בן - ישי 
בן 13 , מקרית - ארבע . הם חשודים בהצתת דפוס גרפוליט . בן - יעקב ובן - 
ישי הידועים כמקורבים למנהיג מדינת יהודה מיכאל בן - חורין , מוחזקים במקומות 
מעצר שונים מטעמי חקירה . בן - יעקב הוחזק בימים האחרונים בתחנת המשטרה 
בהרצליה . יצויין כי נגד פעילי מדינת יהודה תלוי תיק פלילי , המצוי כעת 
בפרקליטות עם המלצת המשטרה להעמידם לדין פלילי על המרדה והתארגנות בלתי חוקית 
בכל הקשור לכינונה של מדינת יהודה . מארגון מדינת יהודה מסרו בתגובה למעצרים : 
" כל רדיפה כזאת רק מחזקת אותנו . אנו בטוחים שכל העצורים ישוחררו כמו 
בעבר , בקול דממה דקה , וכל יפי הנפש , כולל היועץ המשפטי לממשלה , יוסף 
חריש , יחרישו " . 
