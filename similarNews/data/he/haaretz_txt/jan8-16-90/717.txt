הנהלות קק"ל ורשות שמורות הטבע , יחד עם צוותי הכרמל של שני הגופים הללו , 
קיימו אתמול סיור קבוצתי , בניסיון להביא להפגת המתיחות ששררה בין שני 
הגופים הללו , בעקבות אירועי השריפה הגדולה בפארק הכרמל . בפגישה נטלו חלק 
מנכ"ל הקק"ל אורי אור , ראש מינהל הפיתוח בקק"ל דוד נחמיאס , מנהל אגף 
היעור מרדכי רוח ואחרים , בעוד מצד רשות שמורות הטבע השתתפו המנכ"ל אורי 
ביידץ , מנהל צוות כרמל ברשות סלמן אבו רוכון ואחרים . במהלך הפגישה סיירו 
ראשי שני גופי הטבע באזורים שונים בכרמל ובסוף היום התכנסו לפגישה במשרדי 
הקק"ל ביוקנעם . בדברי ראשי שני הגופים בדיון המסכם , הוטעם כי יש למנוע 
בעתיד תופעות קיצוניות דוגמת העימות שהיה בעת ואחרי השריפה בפארק הכרמל . 
יצויין כי העימות אם בכלל , צריך להיערך סביב שולחן הדיונים , בתכנון המשותף , 
על גבי המפות ובהידברות כל אימת שיש נושא שנוי במחלוקת . סוכם כי תיעשה 
עבודה משותפת לגיבוש תוכנית אב ארצית בקשר ליעדים המתוכננים לכל אחד מהשטחים 
הפתוחים ברחבי הארץ , לטווח של עשר שנים . מנכ"ל קק"ל קיבל את ההצעה לבצע 
מחקרים משותפים בנושאי ריסוסים , הכשרות קרקע בכלים כבדים ורעייה . 
