קופנהגן ( מיוחד ל"הארץ " ) . לקראת בואו של גורבצוב היום לליטא , הגיעו 
לווילנה , עיר הבירה , עשרות אלפי ליטאים , מערי השדה והכפרים , שנענו 
לקריאת ארגונים ליטאיים להשתתף בהפגנות למען עצמאות ליטא . חבר הפוליטביורו , 
ואדים מדוודייב , שנשלח לווילנה להכין את ביקורו של גורבצוב , הזהיר את 
ליטא כי כל ניסיון לפלגנות , או כינון של מפלגה קומוניסטית ליטאית עצמאית , 
יהווה מכה לפרסטרויקה , והכרזת אי - אמון במפלגה הקומוניסטית הסובייטית . 
מדוודייב אמר לחברי מפלגה ולפועלים במפעל בווילנה , כי החלטת המפלגה הקומוניסטית 
המקומית , מה02 בדצמבר , על עצמאותה והיפרדותה מהמפלגה הארצית , משפיעה 
על " היחסים האתניים הפנימיים , על המבנה הלאומי ועל הרפורמות הכלכליות " . 
" ההחלטה היא מכה לאחדותה של המפלגה הקומוניסטית , לתנועות ההתחדשות הסובייטית 
ולפרסטרויקה כולה " , אמר מדוודייב . בשידור בטלוייזיה הסובייטית הוא קרא 
למפלגה הליטאית לפשרה . " איש אינו מתנגד לעצמאות " , אמר לפועלים הליטאים , 
" אך בואו נעשה זאת יחדיו , עם המפלגה הקומוניסטית הסובייטית " . " אם 
נתאחד לא יהיו לנו סיבות לחששות " , אמר מדוודייב . גורבצוב ישהה בווילנה 
שלושה ימים , וינסה לשכנע את הליטאים לחזור למפלגה . נשיא ברית - המועצות 
מתח ביקורת על הקרע , ואמר שהקומוניסטים נקלעים לפירוד . מנהיגים ממפלגה 
הליטאית המתמרדת , שנפגשו עמו במוסקווה בשבוע שעבר , אמרו כי הוא הבטיח 
כי יפריע להם , אם הם נחושים בהחלטתם . קפידבינבטלוויזיה הסובייטית הוקרנו 
אתמול תצלומי מאות מתפרעים בחבל נחיצאוואן מובלעת של אזרבים בארמניה . 
המתפרעים הרסו ושרפו את עמודי הגבול , וחתכו את גדרות התיל במספרי - ברזל . 
בעיר בארו הפגינו עשרות אלפים , כשהם שורפים את פנקסי החבר של המפלגה הקומוניסטית . 
בעיר גלילאבאד , בירת חבל נחיצאוואן , השחיתו המתפרעים את בניין המפלגה 
הקומוניסטית , ובטלוויזיה הסובייטית הותר להקרין את תצלום חדרי הבניין , 
שרהיטיו נהרסו ושמשותיו נופצו . ההתמרדות מתחוללת כיום לאורך כל גבולות 
בריה"ם עם טורקיה , איראן , אפגניסטאן וסין . באזרבייגאן , קזחסטאן , 
טגיקיסטאן ואוזבקיסטאן נהרסו גדרות התיל , ואנשים , בני עם אחד שהופרד 
משני צדי הגבול , נפגשו בפעם הראשונה מאז ימי סטאלין . ערב ביקורו של גורבצוב 
בווילנה , השמיע שר בממשלת הרפובליקה הרוסית , אלכסנדר וולאסוב , נאום 
בעיר קלינינגרד , שבו הציג מפות שפורסמו בווילנה , וטען כי בכוונת הליטאים 
לספח לעצמם את חבל קלינינגרד . קלינינגרד , שבעבר היתה בית מזרח - פרוסיה 
קניגסברג , סופחה לרפובליקה הרוסית בתום מלחמת העולם השנייה . כל התושבים 
הגרמנים של החבל נמלטו או גורשו למערב לאחר כיבוש העיר על - ידי הצבא האדום . 
החבל כולו מהווה כיום " מובלעת " בין ליטא לפולין , ללא קשר יבשתי לרפובליקה 
הרוסית . כיום מהווים רוסים ואוקראינים % 57 מתושבי החבל . נמל קלינינגרד 
משמש בסיס חשוב של הצי הסובייטי בים הבלטי , ולזרים אסורה הכניסה לעיר . 
