רבת - עמון ( ע"ר ) . תושבי השטחים מהגרים לירדן במספרים גדלים והולכים 
בגלל קשיי חיים באינתיפאדה הנמשכת זה שנתיים ; כך מסרו פקידים ברבת - עמון 
ביום ששי . המגמה המתגברת מדאיגה מאוד את שלטונות ירדן , ובקרב הפקידים 
גוברת הסברה כי ממשלת ירדן תאלץ בסופו של דבר לנקוט צעדים חריפים כדי להפסיק 
את מה שמכונה בירדן ההגירה ההמונית . מוחמד עדואן , מנהל מחלקת הפיקוח במשרד 
הפנים הירדני , אמר כי ב9891 עברו לירדן מהגדה המערבית ורצועת - עזה 000 , 
072 בני - אדם אך רק 000 , 362 חזרו . " מאז מחצית 3891 006 , 54 אנשים 
מן הגדה המערבית ומרצועת - עזה עברו בכרטיס לכיוון אחד לירדן " , אמר אדואן , 
" מחציתם נשארו בממלכה הירדנית והיתר היגרו לארצות אחרות " . " מה שמפחיד 
עוד יותר הוא שמספרם של אלה שלא חזרו לשטחים ב9891 הוא כפול בהשוואה לאלה 
שלא חזרו ב8891 " , אמר עדואן לכתב רויטר ביום ששי . ישראל מעניקה לתושבי 
השטחים רשיונות לצאת לחו"ל . עליהם לחזור בתקופה שבין חודש לשלוש שנים , 
ולא יאבדו את זכות התושב שלהם . ירדן לעומתה מאפשרת לתושבי השטחים לשהות 
על אדמתה לתקופה של שנה והיא מאריכה את הרישיון בתנאי שהמסמכים הישראליים 
עדיין בתוקף . " כמה מאלה הנשארים מעבר לתוקף ניירותיהם , עלולים לאבד 
את זכות השיבה למולדתם ולהפוך לעקורים " , הוסיף הפקיד הירדני עדואן . עדואן 
הדגיש כי ההתקוממות היא הגורם המרכזי לעזיבתם של תושבים את הגדה המערבית 
ורצועת - עזה . " פלשתינאים רבים אינם יכולים יותר למצוא עבודה בגלל ההתקוממות . 
אבות רבים לוקחים את ילדיהם עמם מאחר ואין הם רוצים כי ייפגעו או ייעצרו " , 
הוא הוסיף . " אם רבים יהגרו מארצנו מי יישאר להילחם שם " שאל העיתונאי 
טארק מאסראווה בעל טור רב - השפעה . הוא הציע לסגור את גשרי הירדן על - 
מנת להפסיק את ההגירה . " או שיש לנו ארץ או שאין לנו . או שאנו נשארים 
על אדמת פלשתין או שהם נשארים " , כתב מאסראווה , " מלחמתנו בציונות היא 
מאבק על הארץ שעלייה נסב הסכסוך . כיצד יכולים אנו לגנות את תאוריית הטרנספר 
של הימין בישראל המתבססת על העברת הפלשתינים לירדן , לבנון , סוריה ומצרים 
כאשר אנו עצמנו מאפשרים את ביצוע הטרנספר הזה ? " , הוא הוסיף . מאסראווה 
התייחס בטור שלו ביום חמישי לעלייה הגדולה של יהודי ברית - המועצות לישראל , 
וטען כי רובם מתיישבים בשטחים . " כל פלשתינאי העוזב את ארצו מפנה מקום 
ליהודי מהגר " , טען . נסיך הכתר חסן הזהיר באוקטובר שעבר , כי רוב היהודים 
המהגרים מברית - המועצות יתיישבו בשטחים " על חשבון הפלשתינאים שם ובצורה 
עקיפה גם על חשבון ירדן , מאחר שיש לצפות לאקסודוס חדש " . 
