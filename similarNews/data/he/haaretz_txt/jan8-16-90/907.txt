ד לכדורסלן האמריקאי שהתאזרח בישראל , ארל ויליאמס , וכהרגלו עשה זאת בגדול , 
כפי שרק מכבי תל אביב יודע לעשות . לפני תחילת מישחק גביע אירופה עם ברצלונה 
הוזמן ארל ויליאמס אל מישטח הפארקט ביד אליהו ; הכרוז קיריין מילות הערכה 
חמות ומרגשות לפעלו במכבי תל אביב של הכדורסלן האמריקאי בן ה - 93 ; ראשי 
המועדון העניקו לו גביע , חיבקוהו והצטלמו עימו ; הקהל הריע בחום ושאג 
ארל , ארל , ארל , כמו בימים ההם . ויליאמס נופף בנון - שאלאנטיות לעבר 
הקהל וחזר למושבו ביציע . קטע אופייני למכבי תל אביב , שעובד היטב על נימי 
הלב ורגשי הגעגועים . תם ולא נשלם . למרות גילו ארל לא פרש ; רק החליף 
קבוצות . איני יודע כמה אנשים שמו לב לעובדה שארל כלל לא הלך עם הגביע לעבר 
שער 11 , בו יושבים אוהדיו הקנאיים של מכבי תל אביב , כדי לנופף לעברם 
בידיו ולהיפרד מהם אישית , כפי שנהגו מאז ומתמיד מוטי ארואסטי ומיקי ברקוביץ . 
אני לא בטוח שהם בכלל מעניינים אותו . בכך נתן אולי ביטוי סימלי יותר מכל 
למעמדו של הזר המתאזרח , ויחסו לפעלו כאן . בשביל ארל ויליאמס מכבי תל 
אביב היה עוד תחנה . כמו הפועל תל אביב , כמו הפועל חולון , כמו מכבי 
רמת גן . כמו כל תחנה נוספת שתבוא . למי שהספיק לשכוח נזכיר , שויליאמס 
היה בין נותני הטון בתופעה שהרבה שנים לא היתה מוכרת בכדורסל התל אביבי : 
מעבר ממכבי תל אביב להפועל תל אביב , ולהיפך . כך התפתחה כאן תופעה שפגמה 
ברגשות הפטריוטיים של היריבת בין שני המועדונים התל אביבים הגדולים . יש 
ודאי כאלה , שבמישחקי דרבי עוד מתקשים להסתדר עם העובדה שקשה להם לזכור 
אם כרגע האווי לאסוף , וילי סימס או לאוון מרסר הם במכבי או בהפועל , באדומים 
או בצהובים . לעתים , ברגעי לחץ , הם גם מחליפים ביניהם מהלומות לא ידידותיות , 
כאילו להציג כלפי הצופים את דבקותם ומחוייבותם למועדון שלהם אבל אחר כך 
הם מבלים יחד , סופרים את הכסף וצוחקים על דברני האידיאולוגיות , על נואמי 
השליחת המעמדית , על כולנו ועל כל העולם . ארל ויליאמס כדורסלן בחסד הוא 
מבחינתי האסון האמיתי של הכדורסל בישראל . הוא הביטוי המוחשי ביותר לאסון 
זה . ארל ויליאמס הוא כדורסלן מקצוען . הוא לא חושף רגשות . הוא בא לעבודת 
הכדורסל , כמו פועל שדופק שעון , נותן את התפוקה שלו , לוקח את המשכורת 
פלוס הפרמיות והולך הביתה . הבעיה היא , שמבחינה כלכלית אין בסיס לכדורסל 
מקצועני בישראל . כדורסל מקצועני בישראל הוא אפילו לא פאטה מורגאנה . בישראל 
הכדורסל עובד רק בזכות הרגש , הסנטימנט , האידיאל . אין לו בסיס כלכלי 
קיומי . הכדורסל הזה קיים כיוון שמוסדות ספורטיוויים או פוליטיים , או 
תורמים נדיבים , החליטו לקיימו ולתמוך בו . הסר את תמיכתם , ויקרה כנראה 
לכולם מה שקרה להפועל רמת גן , או מה שקורה להפועל חיפה . כיצד יתכן שדווקא 
בכדורסל מצליחים להתפרנס היטב כדורסלנים מסוגו של ארל ויליאמס , בזכות תשלומי 
העתק שהם מקבלים ? מי מעוניין לשלם את המחיר הכבד של מאות אלפי דולארים 
לעונה ולמה ? ומנין בא הכסף , ומה השלכותיו על הכדורסל הישראלי ואיכותו ? 
ואפשר כמובן להציג שאלה מסקרנת נוספת : העובדה שארל ויליאמס , בן 93 במארס , 
גיל מופלג לספורטאי , הוא אחד ממצטייני הליגה שלנו , האם זו רק תעודת 
כבוד לספורטאי האמריקאי או שיותר מתעודת כבוד לארל זו תעודת עניות לליגה 
שלנו בכדורסל ? בא גבר בן 93 ולועג לשחקנים היכולים להיות בניו , לא מתמודד 
עימם כשווה מול שווים , מפני שהוא מעמיד אותם במקומם כזאטוטים מבויישים 
שאינם מצליחים לבלום את הטייקון הזקן . ולא שהוא מתאמן ימים ולילות כדי 
לשמר את כושרו הנדיר . כמעט באופן שיטתי הוא מחמיץ את אימוני ההכנה לעונה 
הבא , מוותר על אימוני הכושר , בא מתי שמתחשק לו , הולך מתי שהוא רוצה , 
תמיד מגיע לקבוצתו באיחור , שבוע - שבועיים לאחר שהליגה כבר החלה . בא , 
מתאמן בחטף , עולה לפארקט ולועג ליריביו . האם זה רק בגלל גאוניותו , 
או שמא גם בגלל חדלונם של הסובבים אותו ? מבחינה זו מזכיר לי ארל ויליאמס 
עוד ספורטאי גדול , כדורגלן מהולל , שעושה ככל העולה על רוחו , לא נותן 
דין וחשבון לאיש ; בא כרצונו , הולך כרצונו וצוחק על כל העולם . אז מה 
אם דייגו ארמנדו מאראדונה הוא משכמו ומעלה ? גם הוא גם ארל ויליאמס ראויים 
להוקרה . שניהם ספורטאים מצויינים , חריגים ונערצים . אך ספורטאי המבקש 
שיכבדו אותו צריך לא רק לנצח , אלא גם להיות ממושמע , מחונך , ראוי לחיקוי 
ולנהוג כבן תרבות . 
