בשבועות הקרובים צפוי כי אישים מאתיופיה יבקרו בישראל ויגבשו הסכמים לשיתוף 
פעולה בנושאים שונים . כך מסרו מקורות במשרד החוץ , עם שובו של מנכ"ל המשרד 
ראובן מרחב , מאדיס אבבה . מרחב נפגש שם עם שרים ופקידים בכירים , ודן 
עמם באינטרסים של ישראל במסגרת יחסיה עם אתיופיה , וכן באפשרויות של סיוע 
טכני וחקלאי . בקרוב תיפתח שגרירות ישראל באדיס אבבה , בבניין חדש שהוכן 
לצורך זה . לפני כן יצא לשם הסמנכ"ל למנהל , יצחק שלף , כדי לפקח על ההכנות 
לפתיחת השגרירות . במשרד החוץ מעריכים כי הדיפלומט מאיר יופה , המשמש ממונה 
זמני על הנציגות באתיופיה , יתמנה לשגריר . נשיא מצרים , חוסני מובארק , 
אמר לעיתון סעודי כי צריך לדון בסיבות לחידוש היחסים בין אתיופיה לישראל . 
מובארק הוסיף כי בתוקף תפקידו כנשיא הארגון לאחדות אפריקה , הוא מנוע מלהתערב 
בעניינים הפנימיים של מדינה אפריקאית , ואינו יכול להאיץ באתיופיה לנתק 
את יחסיה עם ישראל . מובארק אמר כי " סוחרי הנשק והכוחות הזרים מפיקים תועלת 
מהמשך המלחמה בדרום סודאן " . הוא הוסיף כי יציע למנהיגים הערבים לנקוט עמדה 
מאוחדת , נוכח ההתפתחויות . ממשלת אתיופיה אסרה על כתבים מערביים להיכנס 
לתחומה . משום כך , אין מידע בדוק על מצבו של הצבא האתיופי , העומד כיום 
במלחמה קשה נגד יחידות מורדים במחוזות אריתריאה וטיגרה . באדיס אבבה נמסר 
על הדיפת התקדמות צבא המחתרת של טיגרה , שהחזיק בעמדות המרוחקות רק 011 
ק"ם מאדיס אבבה . קפידבינהאיסור על כניסת כתבים מערביים מונע העברת מידע 
על מצבם של כחמישה מליון מתושבי אריתריאה וטיגרה , הנתונים במצוקת רעב לאחר 
הבצורת של שנת 98 . מידע שהעבירו מיסיונרים ודיפלומטים אל המערב מצביע על 
סכנה כי השואה משנת 58 עלולה לחזור על עצמה . אז מתו ברעב כמליון בני אדם . 
העתון השוודי " דאגנס ניהדר " מפרסם הבוקר שוב מאמר מערכת , הקורא לעולם 
להושיט סיוע לנפגעי הרעב באתיופיה . לדעת העתון , רק בריה"ם מסוגלת כיום 
להשפיע על הקולונל מנגיסטו להתיר העברת מזון לאזורי הרעב . בשנת 58 הגיע 
הסיוע מאוחר מדי . הפעם יודעים במערב על הסכנה הצפויה לחייהם של חמישה מליון 
בני אדם , אולם בשל מצב המלחמה השורר באזורי הרעב , לא ניתן להעביר סיוע 
בלי הסכמת ממשלת אדיס אבבה . מנגיסטו מנמק את הסרוב להעברת משלוחי מזון 
בחשש כי יפול בידי הצבאות המורדים . עתונים רבים במערב אירופה דווחו בשבועות 
אחרונים על הסיוע הצבאי שמושיטה כיום ישראל לממשלת אדיס אבבה . מנגיסטו 
נקלע למצוקה בשל סירובה של בריה"ם להמשיך בסיוע הצבאי בהיקף הדרוש לניהול 
המלחמה נגד המורדים המוסלמיים באריתריאה וטיגרה . 
