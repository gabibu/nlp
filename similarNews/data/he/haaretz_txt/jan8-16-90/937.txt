תוניס ( אי - פי ) . בכיר באש"ף , חכם בעלאווי , האשים את ארה"ב בהתערבות 
בריבונות של מדינת פלשתין המוכרזת ושל ברית המועצות . לטענתו אין זה עניינה 
של ארה"ב לבקר את החלטת בריה"ם להעלות את משלחת אש"ף במוסקווה לדרג של שגרירות . 
ביום רביעי האחרון אמרה דוברת מחלקת המדינה בארה"ב כי ההחלטה הסובייטית לא 
תתרום לתהליך השלום . ביום שישי כינה בעלאווי דברים אלה כהתערבות ביחסי 
הפלשתינאים ובריה"ם . בינתיים שיבח ערפאת את הצעד הסובייטי כמבטא את רמת 
היחסים המפותחת בין הפלשתינאים ובין ברית המועצות , פרסמה סוכנות הידיעות 
הפלשתינית ואפא . כתוצאה מהחלטת בריה"ם , גם הנציג הסובייטי לאש"ף בתוניס 
הוא כעת בדרגת שגריר . 
