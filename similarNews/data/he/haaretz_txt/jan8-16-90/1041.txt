" אין באפשרותנו להוציא אל הפועל את הרפורמה בשוק המשכנתאות שמתכנן משרד 
האוצר ל1 באפריל 0991 " , טענו מנהלי הבנקים למשכנתאות , בפגישה שקיימו 
בסוף השבוע שעבר עם עמוס אונגר , מנכ"ל משרד השיכון . על פי הרפורמה אמורה 
הממשלה להפסיק לתת הלוואות משכנתא לציבור הזכאים ולהעביר את האחריות לבנקים 
למשכנתאות . בנקים אלה אמורים לתת את הלוואות המשכנתא בריבית שנתית צמודה 
של % 5 . 4 , לתקופה של 0252 שנה , ולקבל מהאוצר ערבות לגבי גובה הריבית . 
על פי הערכות האוצר והבנקים למשכנתאות , המדובר בהלוואות בהיקף של כ004 
מיליון שקל , העלולות לצמוח להיקף של 006 מיליון שקל בשל גלי העלייה הצפויים . 
מנהלי הבנקים למשכנתאות העלו את הבעיות הבאות : על פי התנאים בשוק ההון , 
לא ניתן להבטיח מקורות לתקופה של 0252 שנה , שיאפשרו במקביל מתן הלוואות 
בתנאים זהים . עדיין לא ברור מה יהיה המנגנון שלפיו יפוצו הבנקים , במקרה 
שעלות גיוס ההון שלהם תהיה גבוהה מ%5 . 4 . עדיין לא נקבע כיצד ובאיזו תדירות 
יפצה החשב הכללי באוצר את הבנקים למשכנתאות . בגלל אילוצים טכניים , לא 
תהיה באפשרות הבנקים למשכנתאות להשלים עד ה1 באפריל 09 את גיוס ההון בבורסה , 
שנועד לשמש כמקור למתן המשכנתא . מנהלי הבנקים למשכנתאות גם טוענים כי אינם 
מוכנים לבזבז חלק ממקורותיהם החופשיים , ולקחת על אחריותם את מתן ההלוואות 
לציבור הזכאים . בבנקים טוענים כי בגלל המגבלות החדשות של בנק ישראל במתן 
הלוואות , לא יהיו בידי הבנקים אמצעים חופשיים , למתן הלוואות המשכנתא 
על אחריותם . 
