אתמול אחר הצהריים התקיימה בכפר נעמה , השוכן כ01 ק"ם ממערב לרמאללה , 
תהלוכה של כ005 , 1 מתושבי הכפר ( שמונה פחות מ000 , 3 נפש ) , לציון 
יום השנה השני למותם של שניים מתושבי הכפר , שנהרגו בתקרית אלימה עם הצבא 
בתחילת האינתיפאדה . את התהלוכה הובילו עשרות רעולי פנים מכוחות ההלם הפועלים 
בכפר . סמוך לשעה ארבע אחר - הצהריים , חדרו אל הכפר שני רוכבי אופנוע חמושים 
והתקרבו אל התהלוכה . רוכבי האופנוע התקבלו במטח אבנים של רעולי פנים שהוצבו 
מסביב לכפר לאבטח את התהלוכה . לדברי מקורות פלשתיניים ירו רוכבי האופנוע 
לעבר רעולי פנים , אך נאלצו לסגת מפאת האבנים שהוטלו לעברם . מן היריות 
לא היו נפגעים ולאחר שהסתלקו רוכבי האופנוע המשיכה התהלוכה להתנהל כמתוכנן . 
לטענת הפלשתינאים רוכבי האופנוע שהיו מחופשים לערבים , נמנים על אנשי היחידות 
המיוחדות שמפעיל צה"ל במלחמתו באינתיפאדה . מקורות צבאיים רשמיים אמרו אתמול 
בתגובה כי הטענה שמדובר באנשי כוחות הביטחון משוללת יסוד . בעבר , ראוי 
להזכיר , נמסר ממקורות שונים שצה"ל מפעיל יחידות מיוחדות לפגיעה בפעילי 
אינתיפאדה באמצעות שימוש בכלי רכב מקומיים , התחפשות לערבים ואמצעים אחרים . 
