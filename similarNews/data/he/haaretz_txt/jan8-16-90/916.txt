ואשינגטון . במכתב למערכת ה"וואשינגטון פוסט " , שהתפרסם אתמול , הביע 
ראש עיריית ירושלים טדי קולק את דעתו בעד שיתוף ערביי מזרח ירושלים בבחירות 
בשטחים . קולק שיגר את המכתב כדי לתקן טענה שהובאה בטור של אוואנס ונובק 
בשבוע שעבר , לפיה מעולם לא הוצעה לתושבי מזרח ירושלים אזרחות ישראלית . 
קולק הבהיר , כי אזרחות ישראלית הוצעה לתושבי מזרחירושלים מאז 7691 ועד 
היום . העובדה " שרק מיעוט קטן מקרבם ניצל זאת , לא היתה הפתעה עבורנו " , 
כתב קולק , שכן החזקה באזרחות הירדנית מאפשרת נסיעה חופשית לירדן ולמדינות 
ערביות אחרות , לימודים באוניברסיטאות בעולם הערבי וזכויות - יתר נוספות . 
תוך כדי כך התייחס קולק להצעת הבחירות בשטחים , שנדונה במאמרם של אוואנס 
ונובק , וכתב , כי " בהזדמנויות אחדות הודעתי על תמיכתי בכך שערביי מזרח 
ירושלים יורשו להשתתף בבחירות כל עוד השתתפות כזו אינה פוגעת באיחוד ירושלים , 
בירת ישראל , בכל דיונים עתידיים " . קולק כתב עוד , כי הוא מבין , שערביי 
מזרח ירושלים מזדהים כפלשתינאים ורוצים חלק בעיצוב העתיד הפלשתיני , כפי 
שאמריקאים הגרים מחוץ לארה"ב רוצים להשתתף בבחירת נשיאם . " אני מאמין 
בתוקף , ששלילת זכות זו מהם תעורר איבה קשה יותר מכל סכנה - בכוח הטמונה 
בהכרה במאווייהם " , סיים קולק . 
