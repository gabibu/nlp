גנבים פרצו בסוף השבוע לביתם של בני משפחת מימון בצפת , שישבו אותה שעה 
שבעה על מות בתם , דורית , שנהרגה בתאונת - דרכים . אחותה התאומה נפגעה 
קשה באסון מעלות בעת שמחבלים השתלטו על בית - הספר בו שהו התלמידים מצפת . 
בימים האחרונים היו פרסומים רבים בכלי התקשורת בישראל על האסונות שפקדו 
את בני משפחת מימון מצפת , ועל העובדה שהוריה של דורית ז"ל נמצאים בטבריה . 
גנבים חדרו לבית , הפכו אותו וגנבו חפצים רבים , כסף וזהב . כשחזרו לביתם 
הזעיקו סנדו ומזל מימון את משטרת צפת שהבטיחה : " נעשה הכל לתפוס את הגנבים . 
זה מזעזע לראות כיצד הם היו חסרי מצפון ופגעו במשפחה האבלה " . 
