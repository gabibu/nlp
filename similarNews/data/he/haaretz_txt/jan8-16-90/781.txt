שחקני תיאטרון הבימה חזרו אתמול לישראל אחרי מסע הופעות במוסקווה , במסגרתו 
הציגו באולם תיאטרון הטגנקה את הצגות " השקיעה " ו"נמר חברבורות " . התיאטרון 
חזר לישראל במטוס אל על שהביא עימו גם קבוצה גדולה של עולים חדשים מברית 
המועצות . אתמול בבוקר התקיימה פגישה בין שר התרבות הרוסי ניקולאי גוביינקו 
וראש מינהל התרבות במשרד החינוך אבנר שלו . שלו אמר כי בפגישה זו נקבעו 
עקרונות המשך שיתוף הפעולה התרבותי בין ישראל לבריה"ם . גוביינקו מינה אדם 
במשרדו האחראי על " הדסק הישראלי " ונקבעו דרכי קשר בין משרד התרבות של 
הארצות . בין היתר סוכם בפגישה זו כי התזמורת הפילהרמונית הישראלית תבוא 
להופעות במוסקווה בנובמבר - דצמבר 0991 . חברי הנהלת הפילהרמונית אמורים 
להגיע למוסקווה בימים הקרובים כדי לסכם את פרטי הביקור . בשיחה נדונה גם 
הסיבה לאי קבלת האישור להופעות התזמורת הקאמרית במוסקווה , שהיו אמורות 
להתקיים בדצמבר 9891 , וגוביינקו הבטיח לפעול כדי שבעיות כאלה לא יישנו . 
גוביינקו , שהוא עד היום שחקן פעיל בתיאטרון הטגנקה אמר כי הוא עושה מאמצים 
להגיע לישראל במסגרת מסע הופעות תיאטרון הטגנקה בישראל , בפסטיבל ישראל 
0991 . גוביינקו אמר כי יגיע כשחקן ולא כשר התרבות " . כן דובר על כוונותיהם 
של במאי תיאטרון רוסיים לעבוד בישראל . בפברואר יגיע להופעות בישראל תיאטרון 
" מאלי " ולקראת סוף השנה יגיע להופעות תיאטרון מלנינגרד . התיאטרון הקאמרי 
יצא במארס להופעות במוסקווה ובלנינגרד , ובשנה הבאה יבוא לישראל התיאטרון 
האמנותי המוסקוואי . גוביינקו אירח גם לארוחת ערב שלשום את המנהל האמנותי 
של הבימה , עמרי ניצן ובארוחה זו השתתפו גם הבמאי רוברט סטורוה והמוסיקאי 
גיא קנצלי , שעבדו לאחרונה בהבימה וכן אלה חרושצוב . שלשום התקיימה גם 
קבלת פנים לאנשי התיאטרון על ידי ראש הנציגות הישראלית בברית המועצות אריה 
לוין . הצגות " הבימה " במוסקווה עברו בהצלחה רבה , וכרטיסים להצגות נמכרו 
בשוק השחור במחירים של 05 רובל . הצגת נמר חברבורות של יעקב שבתאי בבימויו 
של חנן שניר התקבלה בהתלהבות רבה יותר מאשר השקיעה בבימויו של יורי ליובימוב 
הרוסי . אתמול בבוקר הופיעה בעיתון " איזווסטיה " ביקורת חיובית על שתי 
ההצגות של הבימה . 
