כנס חירום לקליטת עלייה בהשתתפות ראשי ארגונים יהודיים ואילי הון יהודים 
מכל העולם יתקיים בשבועות הקרובים בירושלים , על פי הצעה שהעביר באחרונה 
שגריר ישראל בארה"ב , משה ארד , לרה"ם , לממלא מקומו ולשר החוץ . החלטה 
על קיום הכנס התקבלה שלשום בישיבה שהתקיימה אצל שמיר בהשתתפות שר האוצר שמעון 
פרס ויו"ר הנהלת הסוכנות שמחה דיניץ . במברק שהעביר ארד נאמר כי הממסד היהודי 
בארה"ב אינו מודע לגודל האתגר הניצב בפני ישראל והעם היהודי ויש צורך " לנער " 
את ראשי הארגונים היהודיים ואת בעלי ההון ולהבהיר להם כי אין די בגיוס של 
005 מיליון דולר במשך שלוש שנים וכי עליהם לגייס את כל אונם והונם למטרה 
זו . הממשלה תיתן את חסותה לכנס בתקווה להשיג התחייבויות של מאות מיליוני 
דולרים לקליטת גלי העלייה הצפויים בשנים הקרובות . 
