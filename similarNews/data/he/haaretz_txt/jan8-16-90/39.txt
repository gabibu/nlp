מדינות הגיעו ארצה , כדי להשתתף בכינוס הבין - לאומי השלישי לתקשורת יהודית 
שייפתח היום במלון " הייאט " בירושלים . לכינוס , שיימשך חמישה ימים , 
עומדת להגיע היום משלחת של 01 עיתונאים מבריה"ם בראשות יו"ר הוועד החדש 
של הקהילות והארגונים היהודים בבריה"ם מיכאל צלנוב ; עיתונאים מהונגריה , 
מרומניה ומצכוסלובקיה וכן משלחת גדולה של אנשי עיתונות כתובה ומשודרת מארה"ב , 
צרפת , בריטניה , ארצות אמריקה הלטינית , אוסטרליה , וניו - זילנד . 
אלוף ( מיל . ) עוזי נרקיס , ראש המחלקה להסברה בהסתדרות הציונית שיזמה 
את הכינוס , אמר אמש ל"הארץ " כי לכינוס יש שלוש מטרות : לגבש עיתונות 
יהודית כמעצבת דעת קהל בעולם , להביא את בשורת העלייה מבריה"ם וממדינות 
אחרות במזרח אירופה ליהודי העולם , ולבקש מנציגי כלי התקשורת היהודיים בעולם 
לסייע בקידום הייצוא הישראלי על מנת שניתן יהיה לקלוט את מאות אלפי היהודים 
השואפים לעלות לישראל . נרקיס הדגיש כי המחלקה להסברה מקיימת קשר הדוק עם 
העיתונאים והעיתונים היהודיים בכל העולם ומספקת להם חומר שוטף על ישראל לרבות 
סרטי וידיאו ותוכניות טלוויזיה . לדבריו , חלומו הוא להקים רשת טלוויזיה 
יהודית עולמית . במהלך הכינוס יופיעו בפני העיתונאים היהודים נשיא המדינה 
חיים הרצוג , ראש הממשלה יצחק שמיר , מ"ם ראש הממשלה ושר האוצר שמעון פרס , 
שר החוץ משה ארנס וסגנו בנימין נתניהו , ויו"ר הנהלת הסוכנות שמחה דיניץ . 
משתתפי הכינוס יערכו גם סיור בשטחים ( ברמאללה ובשכם ) וכן בישובים היהודיים 
ביו"ש אריאל ואלקנה , וייפגשו עם עולים חדשים שזה מקרוב הגיעו מבריה"ם ושוהים 
במרכזי קליטה . 
