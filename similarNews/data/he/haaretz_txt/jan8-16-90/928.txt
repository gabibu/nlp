נציב שירות - בתי - הסוהר , לוי שאול , הוציא הנחייה לכל בתי הסוהר בארץ 
האמורה להסדיר את הטיפול והפיקוח על סרטי הווידיאו המוכנסים לצפייה לאסירים 
בבתי הכלא . ההנחייה החדשה מטילה מגבלות על העברת סרטי הווידיאו לידי אנשי 
הסגל של שרות - בתי - הסוהר , וקובעת במפורש מי מקציני הכלא רשאי להחזיק 
את הסרטים ולטפל בהם . עוד קובעת ההנחייה כי סרטי וידיאו לאסירים בכלא יסופקו 
רק על - ידי קצין החינוך של הכלא , ויתקבלו מספריות מאושרות , איתן יש 
הסדרים המעוגנים בפקודות נציבות שב"ס . ההנחייה באה לאחר שהוברר שקצינים 
באחד מבתי הכלא הגדולים במרכז הארץ , ובהם קצין בתפקיד רגיש , לוקחים לבתיהם 
לצפייה פרטית סרטי וידיאו הנמסרים להם על - ידי אסירים ובני משפחותיהם . 
מצב זה עורר חשד לקבלת טובות הנאה על - ידי סוהרים מאסירים ובני משפחותיהם . 
יצויין שמחיר מנוי שנתי בספריית וידיאו יכול להסתכם במאות שקלים . על פי 
המידע שהגיע ל"הארץ " , באותו כלא שבו נחשפו החריגות , מרצה את עונשו אסיר 
השפוט על הברחת סמים לארץ . לבני משפחתו של האסיר יש רשת ספריות וידיאו . 
מדי שבוע הם נהגו , בעת הביקורים אצל האסיר , להביא לו ולקצין הביטחון 
של הכלא סרטי וידיאו רבים בהם סרטים חדשים שרק הגיעו לספריות הווידיאו . 
קצין הביטחון היה לוקח את הסרטים לביתו לצפייה עם בני משפחתו , כך גם הסוהר 
האחראי במקום העבודה של האסיר בכלא , וכנראה גם סוהרים נוספים . בתמורה , 
על פי המידע , זכה האסיר ספק הסרטים , להטבות בתנאי המאסר שלו . ידוע 
גם על כלא אחר שבו ניצלו בעבר סוהרים את ספריות הווידיאו של בני משפחותיהם 
של אסירים שהיו נתונים למרותם . חקירה פנימית שנערכה בשבועות האחרונים בכלא 
במרכז הארץ , שלסוהרים בו הועברו לצפייה ביתית חינם סרטי וידיאו על ידי 
האסיר ובני משפחתו , העלתה כי אכן נטל קצין הביטחון לביתו סרטי וידיאו שקיבל 
ממשפחת האסיר . קצין הביטחון טען שנטל את הסרטים וצפה בהם בבית " לצרכי 
צנזורה " , כדי לוודא שאלה סרטים הראויים להיות מוקרנים בפני אסירים . עוד 
הוברר כי אין פיקוח ממשי על סרטי הווידיאו המוכנסים לאסירים , וכי במציאות 
הזאת מכניסים האסירים ובני משפחותיהם סרטים האסורים לצפייה בכלא . כיום 
מחזיקים אסירים ברשותם מכשירי טלוויזיה באופן חופשי , ועל פי אישור מיוחד 
גם מכשירי וידיאו . מלבד זה בכל כלא יש מערכת וידיאו מרכזית , שבאמצעותה 
מקרינים לטלוויזיות בתאי האסירים סרטים , האמורים להיות תחת פיקוח וב"נושאים 
חינוכיים " שאינם כוללים אלימות , פשע ומין . אסירים בבתי הסוהר בגוש 
רמלה , נהנים בשעות הקטנות של הלילה מסרטים פורנוגרפיים בהם הם צופים במכשירי 
הטלוויזיה שבתאיהם . הסרטים הפורנוגרפיים האלה , על פי מחקרים שנעשו בחו"ל , 
מעלים את המתח המיני אצל האסירים , ויכולים להגביר את משכבי הזכר ומעשי 
הסדום של אסירים באסירים . בדיקה שנערכה על ידי אנשי נציבות שירות - בתי - 
הסוהר העלתה , שקשה למנוע את צפיית האסירים בסרטים הפורנוגרפיים , מאחר 
שהם נקלטים במכשירי הטלוויזיה כתוצאה מהשראה בלתי מבוקרת . ההשראה באה משידורי 
תחנות כבלים פיראטיות הפועלות בשכונות המגורים בלוד וברמלה הסמוכות לבתי 
הכלא בגוש רמלה . עתה בודקים במחלקת הקשר והאלקטרוניקה של שרות - בתי - הסוהר 
כיצד ניתן לבטל את קליטת השידורים הפיראטיים בתאי המאסר . 
