אהוד אולמרט , השר לענייני מיעוטים , מכין הצעת החלטה לממשלה , לפיה יש 
לשריין מכסה של מקומות עבודה בשירות הציבורי לאזרחים ערבים . אולמרט אמר 
אתמול בשיחה עם עיתונאים , בעת ביקור בכפר תבור , כי אין להעלות על הדעת 
שיימשך המצב הנוכחי , שבו כ81 אחוז מתושבי המדינה כמעט אינם מיוצגים בקרב 
עובדי המנגנון הממלכתי . אולמרט אמר כי אחוז המובטלים בקרב הערבים עולה בכ%02 
על הממוצע הארצי . למרות זאת אין הוא רואה מקום לתוכניות מיוחדות למאבק 
באבטלה זאת . הוא מאמין כי הפתרון למצוקת המובטלים , כולל המובטלים הערבים , 
טמון בהתעוררות ענף הבניין וכלל המשק , עם קליטת הגל הגדול של העלייה . 
אולמרט אמר , כי משרדו מדרבן פעולה בין - משרדית , בשיתוף עם מוסדות פיננסיים , 
להפעלת תוכנית רב - שנתית להשלמת שירותי התשתית החיוניים בכל הישובים הערביים 
בישראל . ח"ך מיכה גולדמן , ראש המועצה המקומית כפר תבור , אמר כי לדעתו , 
" יימצא הפתרון למצוקת הגליל ולשאלת האיזון הדמוגרפי , עם הפניית עולים 
רבים לגליל והבטחת נגישות הגליל למרכז הארץ על ידי סלילת כבישים רחבים ונוחים , 
שיקרבו את הגליל למקומות העבודה , המסחר והתרבות במרכז הארץ . 
