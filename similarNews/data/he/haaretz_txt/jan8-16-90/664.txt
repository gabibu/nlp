הממשלה עשויה לאשר ביום א בשבוע הבא את מינויו של ח"ך רפאל פנחסי מתנועת 
ש"ס לתפקיד סגן שר הפנים . מינויו של פנחסי הוא יוזמה של שר הפנים , אריה 
דרעי , שעשה בשבועות האחרונים עבודת שתדלנות רבה אצל ראש הממשלה יצחק שמיר 
וממלא מקומו שמעון פרס , כדי להביא למינוי סגנו . במפד"ל נשמעו כבר אמש 
קולות הדורשים מינוי סגן שר מטעמם במשרד ראש הממשלה בעקבות הגדלת הייצוג 
לש"ס . בליכוד היתה אתמול הערכה כי מינוי סגן שר לש"ס מצמצם את הפשרות 
כי אגודת ישראל תחזור לממשלה . מאז סיום משבר וייצמן עושים בליכוד לשיפור 
היחסים עם אגודת ישראל , אולם עד עתה ללא הצלחה . גם סיעת דגל התורה עשויה 
להצטרף בקרוב לקואליציה על ידי מינוי שר או סגן שר מטעמם . בעבר כבר הביעו 
שני חברי הכנסת של סיעה זו את רצונם להשתתף בעשייה הממשלתית . פנחסי כיהן 
מאז הבחירות כסגן ליו"ר הכנסת . בקדנציה הקודמת של ממשלת האחדות שימש כסגן 
שר העבודה והרווחה וקודם לכן שימש כסגן ראש עירית בני - ברק . מאז הקמת 
הממשלה הנוכחית עשו בש"ס מאמצים לקבל ייצוג בכיר נוסף בממשלה ועתה הצליח 
הרב דרעי לשכנע בכך את ראשי הליכוד . עם מיניו של פנחסי נפתח המאבק בש"ס 
על ירושתו בתפקיד סגן יו"ר הכנסת . 
