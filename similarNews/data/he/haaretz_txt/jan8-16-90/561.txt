. 92 ) ידעתי שאעורר על עצמי את כעסם של שני הצדדים , בעלי בתים ודיירים 
מוגנים , ואכן זכיתי לביקורת משם ומשם , ובמקרה אחד גם לכינויים ולגינויים 
( " פחדנות עיתונאית " ) . הארגון הארצי היציג להגנת הדייר שלח לי סקירה 
בת שלושה עמודים ובה מובאות בפירוט רב הטענות והמענות של הדיירים , מקצתן 
בעלות משקל . בין השאר נאמר שם : " רוב בעלי הדירות המוגנות הם כיום בנקים , 
חברות ביטוח , קבלנים וספקולנטים למיניהם . הם רכשו בניינים תפוסים , 
והואיל וחוק הגנת הדייר חל עליהם שילמו בעבורם סכומים נמוכים . אף שידעו 
היטב את משמעות החוק , הם מבקשים עתה לקבל גם את מה שקרוי שכר דירה כלכלי 
כאילו שילמו מחיר מלא בעבור הבית " . במקרים רבים מסוג זה , העוול לבעלי 
הבתים המקוריים כבר נעשה ונחתם ( קיבלו מחיר ירוד תמורת הנכס , יחסית להשקעותיהם ) 
, ובאמת אין כל עניין להגן על " בנקים , חברות ביטוח , קבלנים וספקולנטים 
למיניהם " . אבל הארגון היציג להגנת הדייר גם מודה , שיש בקרב בעלי הבתים 
אנשים שביקשו בשעתם ( לפני מלחמת העולם השנייה ) לבסס את עתידם הכלכלי 
על שכר הדירה והשקיעו את חסכונותיהם בדירות להשכרה . " כאלה נותרו מעטים 
בלבד , שאת מספרם מעריכים בכ003 איש בכל רחבי הארץ " . ביחס להם מציע הארגון 
פתרון שעוד אחזור אליו . מה מספרם של בעלי הבתים שהשקיעו את חסכונותיהם לפני 
מלחמת העולם בדירות להשכרה , הפכו במרוצת השנים בעל כורחם לבעלי " דירות 
מוגנות " , ולא קיבלו אף פעם חלק מדמי מפתח בגין דיירים מתחלפים ? אינני 
יודע אם מספרם 003 , 003 , 1 או אולי 003 , 3 . אבל קיבלתי מכתבים אחדים 
שמהם ברצוני לצטט . כותבת חביבה פלר מרמת אפעל : " בשנת 7391 בנה אבי ז"ל 
בית גדול בלב תל - אביב . עם השלמת הבנייה שכר הזוג ג . דירה בת 5 . 4 
חדרים . באותם ימים לא שולמו כמובן דמי מפתח . בראשית שנות ה04 הוקפאו 
דמי השכירות , ובעקבות חוק הגנת הדייר שכר הדירה ששילמו בני הזוג ג . הפך 
במהרה מגוחך . בשנים האחרונות לאחר העלאות רבות הגיע הסכום ל0506 שקלים 
בחודש . " בשנת 7891 מתה האישה וב8891 מת גם בעלה בן 39 . זמן קצר לפני 
מותו העבירו אותו ילדיו למוסד סיעודי ופנו אל בעלי הבית בדרישה להרשות להם 
להשכיר את הדירה לדייר אחר בדמי מפתח , או לחילופין לשלם להם 000 , 05 דולר 
תמורת פינוי הדירה . עוד בעלי הדירה שוקלים מה לעשות בעניין , מת הדייר 
( במוסד הסיעודי ) . אם חשבנו שלאחר 05 שנה נזכה בדירה הפנויה , הרי 
שטעינו . שלא בידיעת בעלי הבית השכיר הזוג ג . חדר לדייר משנה שהחזיק בו 
שנים רבות ומתוך כך הפך גם הוא לדייר מוגן והוא עודנו שם . במשך כל השנים 
קיבלו בני הזוג מדייר המשנה שכר דירה שעלה בהרבה על הסכום ששילמו לבעלי הבית 
בעבור הדירה כולה " . וקטע ממכתב נוסף , מאת שמואל הירש מיקנעם : " בבעלות 
רצופה של משפחתי זה 35 שנים מבנה בעל כ005 מ"ר במרכז המושבה שערכו מוערך 
במאות אלפי שקלים . דיירי המושכר לא שילמו בעדו מעולם דמי מפתח ולא שיפצו 
אותו משמעותית . אף על פי כן ובחסות אותו חוק מרושע , אני זוכה לדמי שכירות 
חודשיים בסך 08 אגורות למ"ר . ההפסד היומי הוא כ001 שקלים . . . מה מציע 
ארגון הגנת הדייר כפתרון לבעית " 003 בעלי הבתים " שבנו לפני מלחמת העולם 
השנייה ולא קיבלו מעולם דמי מפתח ? פתרון טיפוסי : שהמדינה , כלומר אוצר 
המדינה , תשלם להם את השווי המשוקלל של המשכנתא שהדיירים היו מקבלים לולא 
נכנסו לדירות המוגנות , ובמקום זה היו נזקקים למשכנתא בתנאים המקובלים ( 
קרי מסובסדת ) . אוסיף , שהארגון לא מציע כמובן לנכות מהשווי המשוקלל 
הזה את השווי המשוקלל של ההפרש בין שכר דירה כלכלי לבין שכר דירה מוגן במשך 
עשרות שנים ולגבות אותו מהדיירים . קפמאלידאלא שהצעה זו והצעות דומות אינן 
יכולות להתקבל על הדעת מסיבות עקרוניות וכספיות . אמנם העוול נגרם מחמת 
חוק הממשלה ( המנדטורית ) , אך אין זאת אומרת שעל המדינה לפצות את אלה 
שסבלו ממנו , כאשר יש כאלה שנהנו מאותו חוק עצמו . אין למדינה משאבים כספיים 
שאפשר ליעדם למטרה כזאת בסדרי הקדימויות הקיימים כיום . ובכל זאת ראוי להתחיל 
לשים קץ לפרשה עגומה זו , ולא להוסיף ולמשוך אותה לאורך שנים . מה לעשות ? 
הדרך היחידה היא לבדוק לגופו כל מקרה ומקרה ( כלומר כל נכס ונכס שבעליו 
לא התחלפו בכלל או במהלך תקופה ממושכת מאוד שתיקבע ) , ולברר באיזו מידה 
הנזק שנגרם לבעל הבית במרוצת השנים קוזז על ידי תשלומי דמי מפתח , שיפורים 
שהוכנסו במושכר במימון הדייר וכו . חשבון מקביל יש לערוך לדייר הנוכחי בגין 
תקופת השכירות שלו . על בסיס התוצאות יכריע מוסד מעין שיפוטי כמה ישלם צד 
אחד לצד האחר תמורת העברת הזכויות השיורית בעלות מלאה לדייר , או פינוי 
לטובת בעל הבית וביטול המעמד של דירה מוגנת . אי אפשר לפתור את הבעיה במכה 
אחת ולא בשנה אחת , וגם לא באופן צודק לגמרי לשני הצדדים . ובכל זאת ראוי 
לגשת מיד לפתרון , ולשם כך להניח בסיס משפטי בחוק להגנת הדייר למוסד המעין - 
שיפוטי ( מורכב משופטים בדימוס ? ) שלידו יפעל צוות מקצועי קטן להכנת 
התיקים . לכל צד תהיה זכות לתבוע הבאת עניינו לדיון . אם מוסד כזה יפעל 
ביעילות ובאופן שוטף , אפשר אולי לחסל את הבעיה במשך שנים אחדות , בהוצאה 
מזערית למדינה . עוד לפני כן , ובלי קשר לכך , ראוי לתקן מיד אי צדק אחד , 
הזועק לשמים גם מתוך המסגרת המעוותת בכללותה . לפי החוק , הזכות בדיור 
המוגן עוברת בירושה : לבן זוגו של בעל הזכות אם גר עמו ששה חודשים לפחות ; 
באין בן זוג לילדיו שגרו עמו ששה חודשים לפחות ; ובאין כאלה ליורשים 
אחרים שאין להם דיור משלהם . זכות זו יש לבטל מיד לגבי כל דייר שהוא דייר 
מקורי במושכר ולא שילם מעולם דמי מפתח . יש גבול לשוד בחסות החוק . לבסוף , 
לא רק הצדק מחייב לגשת לטיפול מהיר בבעיה , אלא גם שיקולי איכות הסביבה . 
די להסתובב בחלקים ישנים של ערים ויישובים ותיקים כדי לראות מה עשה חוק 
הגנת הדייר לחוצותינו . 
