ועדת הכלכלה של הכנסת החליטה לתת להנהלת חברת החשמל ולעובדים , ארכה של 
שלושה חודשים , על מנת לגבש עמדה מוסכמת כדי לפתור את תופעת מתן חשמל חינם 
לעובדי החברה . יו"ר הוועדה , ח"ך שושנה ארבלי - אלמוזלינו ( מערך ) , 
אמרה כי חקיקה במסגרת יחסי העבודה , אינה מסוג הדברים שהמשק בשעה כה גורלית 
זקוק להם , ולכן , על ההנהלה , העובדים וההסתדרות , לדון ולסכם הצעה 
שתביא לפיתרון הנושא . ח"ך אברהם פורז ( שינוי ) , הגיש הצעת חוק פרטית , 
המגבילה את צריכת החשמל חינם של עובדי החברה , עד פי שלוש מהצריכה הממוצעת 
במשק . ח"ך פורז אמר כי השיטה של מתן טובת הנאה לעובדים , היא פסולה מיסודה , 
אך השערוריה הגדולה במקרה של עובדי חברת החשמל , היא חוסר ההגבלה בנושא . 
חלק מעובדי החברה מנצל בצורה מדהימה את חוסר הגבלת החשמל חינם . הוא הדגיש 
כי אם לא יתוקן מצב זה בתוך שלושה חודשים , כפי שהחליטה הוועדה , ילחם 
למען סיום הליכי החקיקה בנושא . שר האנרגיה והתשתית , משה שחל , מסר לוועדה 
כי עלות החשמל חינם שצורכים עובדי החברה , מגיעה לכ6 מיליון דולר בשנה . 
הצריכה הממוצעת של משק בית בישראל היא 000 , 4 קילוואט לשנה . עובדי חברת 
החשמל וגימלאיה צורכים חשמל חינם לפי החלוקה הבאה : 032 , 1 עובדים צורכים 
עד 000 , 5 קוט"ש לשנה . 704 , 1 עובדים צורכים 000 , 7 000 , 5 קוט"ש לשנה . 
513 , 4 עובדים צורכים 000 , 21 000 , 7 קוט"ש לשנה . 337 , 1 עובדים צורכים 
000 , 51 000 , 21 קוט"ש לשנה . 555 , 1 עובדים צורכים למעלה מ000 , 51 
קוט"ש לשנה . 96 עובדים צורכים למעלה מ000 , 52 קוט"ש לשנה . במהלך הישיבה 
הוחלפו דברים קשים , בין נציגי עובדי החברה לאחדים מהח"כים . יו"ר ועד 
עובדי חברת החשמל יורם אוברקוביץ אמר כי העובדים מוכנים להיות השניים במשק 
שיוותרו על ההטבות שניתנות להם . " יש לנו תיק ובו כל ההטבות שניתנות לעובדים 
במשק כמו : אל על , אגד , דן , האוניברסיטאות , חברי כנסת , בתי הזיקוק , 
מורים , עובדי הטלוויזיה וכיו"ב . יש התנכלות מכוונת נגד עובדי חברת החשמל 
וניסיון לתפוס כותרות " . ח"ך יואש צידון ( צומת ) : " איני מחפש כותרות . 
הגיע הזמן שהמשק יתנקה מהרמאות העצמית בצורת התשלומים השונים שמחוץ למניין , 
המשלימים כביכול את המשכורת . אם לעובדי חברת החשמל מגיעה תוספת משכורת 
ומצב המשק מאפשר לשלם אותה , עליהם לקבלה בגלוי . יש לעשות זאת בצורה ישירה , 
כתוספת משכורת בשיעור השווה לתצרוכת החשמל הממוצעת במשק בתוספת גילום " . 
ח"ך צארלי ביטון , פנה אל ח"ך פורז וקרא לעברו : " זו חוצפה מה שאתה עושה . 
אילו היית עומד מול העובדים , היו תולשים לך את השערות " . נציג עובדי חברת 
החשמל , אשר כהן , קרא אל פורז : " אל תבוא עם כל שק ההטבות שלך , שאני 
אינני זכאי לו , בגלל פתק מסויים שלא הוכנס אל הקלפיות , ותדרוש שיקצצו 
רק לי " . ח"ך צידון השיב לעובדים כי " הטון האגרסיבי שלכם אינו משרת את 
העניינים , ואולי הוא מהווה המקור לחוק " . ח"ך אוריאל לין ( ליכוד ) , 
הגיש ליו"ר ועדת הכלכלה מסמך ובו נאמר כי מבירור מתצהיר שהוגש לבית הדין 
הגבוה לצדק , על ידי יוסף פלד ששמש כמנכ"ל חברת החשמל במשך 03 שנה , עולה 
כי אין הסכם ואין כל התחייבות חוזית של חברת החשמל , לספק לעובדיה חשמל 
חינם . 
