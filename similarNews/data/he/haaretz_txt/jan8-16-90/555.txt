הושלם הסכם בין משרד הבריאות והמרכז הרפואי " שיבא " לבין קופת חולים " מכבי " , 
לפיו , בית החולים " רמת מרפא " ברמת - גן , שבבעלות הקופה , יסונף 
מבחינת השירות הרפואי , למרכז הרפואי " שיבא " . בכך יקבל " שיבא " את 
האחריות לשירות הרפואי בבית חולים רמת מרפא . הסכם כזה , שהוא הראשון מסוגו 
בין בית חולים ממשלתי לבית חולים פרטי , נעשה במטרה למצוא לרופאים בשירות 
הממשלתי מקור הכנסה נוסף , לאחר שעות העבודה . שר הבריאות יעקוב צור שמסר 
על כך ל"הארץ " , הוסיף כי על פי ההסכם , האחריות על תפקוד מחלקות בית החולים 
" רמת מרפא " , תהיה בידי מנהלי מחלקות במרכז הרפואי " שיבא " , והרופאים 
שיעבדו ברמת מרפא , יתוגמלו עבור העבודה הנוספת וייאסר עליהם לעבוד במתקנים 
פרטיים אחרים . מנהל מחלקת ניתוחי לב וחזה במרכז הרפואי " שיבא " , יהיה 
מנהל הרפואי של בית החולים וינתח ניתוחי לב פתוח בחדר הניתוח החדש שהוקמו 
למטרה זו , מחלקת התאוששות וטיפול נמרץ בת 4 מיטות , חדר צינתורים , מעבדה , 
בנק דם , מכון רנטגן ובית מרקחת , בהשקעה של מיליון דולרים . מתוכנן 
להתחיל בניתוחי לב כבר ב1 בפברואר . במקום קיימים שלושה חדרי ניתוח לניתוחים 
אלקטיוויים . בעקבות חתימת ההסכם , הוסיפה קופ"ח מכבי 71 מיטות ומספר המיטות 
בבית החולים עומד כיום על 24 . תוספת ההכנסה לרופאים שינתחו או יטפלו בחולים , 
תמומן על ידי קופות החולים מכורח הביטוח הרפואי , והשתתפות של חולים שיבחרו 
במסלול של שרות רפואי פרטי . בית החולים " רמת מרפא " נקנה לפני שלוש 
שנים על ידי " מכבי " . הקופה השקיעה כסף רב בשיפוץ המבנה והפיכתו לבית 
החולים המרכזי שלה בגוש דן . בתקופה זו בוצעו שם אלפי ניתוחים אלקטיוויים 
לחברי הקופה וחברי קופות אחרות . לטווח ארוך יש בכוונת " מכבי " להקים 
בית חולים נוסף בשטח בית החולים " שיבא " . 
