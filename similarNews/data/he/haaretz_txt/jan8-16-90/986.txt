גוף המתקרא " הארגון להגנה על התיירות בישראל " מחלק כרוזים לתיירים וקורא 
להם לא לבקר במזרח - ירושלים , לאחר רדת החשיכה , מחשש שייפגעו מאירועי 
האינתיפאדה . במשרד התיירות העבירו את הטיפול בנושא לקצין הביטחון של המשרד . 
דובר המשרד אמר כי אין יודעים אם הכרוז מופץ ממניעים לאומניים או מסחריים . 
את התלונה בעניין העביר למשרד נציג גורמי התיירות הערביים , מנהל מלון " פילגרים 
פאלס " , פהמי נששיבי . על פי התלונה , חולק הכרוז בשפה האנגלית לתיירים , 
בשער יפו . הוף שחתם על הכרוז לא היה מוכר עד היום . בכרוז נכתב כי המצב 
בעיר העתיקה של ירושלים מתוח ומדי יום מתנגשים בה כוחות צבא עם ערבים . 
הכרוז קרא לתיירים להמשיך ולבקר בירושלים , אך להקפיד שלא לעשות זאת לאחר 
שקיעת החמה . " אל תיקח סיכון " , נאמר בכרוז , " למען ביטחונך הפיסי 
והנפשי " . דובר משרד התיירות , יוסף שובל , אמר בתגובה כי משרד התיירות 
אינו מתייחס להודעות אנונימיות . הגוף המתיימר להגן על התיירות בישראל , 
אמר , אינו מגן עליה , אלא רק מזיק לה , באמצעות חלוקת כרוזים בנוסח 
זה . 
