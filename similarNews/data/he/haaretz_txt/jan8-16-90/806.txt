מנר חסן , פעילה בארגון הנשים למען אסירות פוליטיות , טוענת כי ארגונה 
אסף עדויות על התעללות מינית של אנשי ממשל באסירות ביטחוניות פלשתיניות . 
" ההתעללות המינית באסירות " , טענה חסן , " היא נשק יעיל ביותר , מאחר 
והן נענשות קשות על כך גם על ידי הוריהן " . בהרצאה במרכז הפמיניסטי " אשה 
לאשה " בחיפה טענה חסן כי באמצעות דיכוי האסירות נעשית עיסקה סמוייה בין 
השלטונות לחברה הפלשתינאית המסורתית . הממשל מכיר בסמכות החברה המסורתית 
לקבוע מה יהיה גורלה של אשה מורדת . כך , למשל , נרצחה אסירה פוליטית 
בעזה לאחר שמשפחתה חשדה שנאנסה על ידי איש המימשל הצבאי . שלטונות ישראל 
נוהגים , לדבריה , בסלחנות כלפי ביצוע רצח על רקע " חילול כבוד המשפחה " . 
על פי מחקר משנת 48 , מוצאים מדי שנה 04 גופות של נשים שנרצחו על רקע זה . 
משטרת ישראל מסגירה נשים שברחו מהבית , לדבריה , הישר למשפחה , או לנכבד 
העדה שמבטיח לשמור על ביטחונן . " לא עוברות 42 שעות ומוצאים את הגופה " , 
טענה חסן . את הרצח על רקע כבוד המשפחה מתייקת המשטרה תחת " התאבדויות " 
או " תאונות " , אמרה . חסן טענה כי תנועת הנשים בשטחים מתרכזת היום רק 
במאבק נגד הכיבוש , בדומה לקונגרס הנשים שהוקם בשנת 63 ונאבק בציונות ובאנגלים . 
