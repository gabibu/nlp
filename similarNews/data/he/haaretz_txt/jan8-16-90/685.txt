כך מסרו אתמול חברי המשלחת הצכוסלובקית הנמצאת בארץ שחבריה פגשו אתמול את 
שר החוץ משה ארנס . הדיפלומטים הצכים , יאזני ודוברוולני , שוחחו עם ארנס 
על הסרת המכשולים בפני נירמול היחסים בין שתי המדינות ועל הצורך בחתימת הסכמים 
לשיתוף פעולה בתחומי הכלכלה , התעשיה , החקלאות , התרבות והתיירות . 
סוכם כי המגעים ימשכו בימים הקרובים . ארנס הביע את רגשי הערצתו לתהליכים 
העוברים בצכולסוביקה העוברת ממשטר קומוניסטי לדמוקרטיה ובתוך כך גם מעונינית 
בחידוש יחסים עם ישראל . משרד החוץ פתח במגעים עם ממשלתה החדשה של רומניה 
בדבר האפשרות שארנס יבקר בבוקרשט ויפגש עם שר החוץ החדש עוד במהלך חודש זה . 
ארנס מבקש לשלב את הביקור ברומניה במסעו לספרד ופורטוגל במחצית השניה של 
חודש זה . 
