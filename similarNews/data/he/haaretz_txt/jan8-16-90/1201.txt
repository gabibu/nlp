העיירה חצור הגלילית תושבת החל ממחר בגלל הכוונה לפטר 051 עובדים , מרביתם 
תושבי חצור , העובדים במפעל הבונים שליד קיבוץ כפר הנשיא . המפעל בבעלות 
קונצרן כור , נקלע לקשיים והוא חייב 11 מיליון דולר . מנהלי המפעל מתכוונים 
למכור את המפעל וישנם כבר כמה משקיעים המתעניינים בקנייתו . שלשום הוצאו 
כל העובדים לחופשה וראשי המפעל הודיעו להם כי אין כל סיכוי שהמפעל ייפתח 
מחדש . אתמול הפגינו 051 העובדים עם בני משפחותיהם בקיבוץ כפר הנשיא . יור 
ועד העובדים , חיים שיטרית , הודיע כי העובדים ובני משפחותיהם מתכוונים 
להתנחל בקיבוץ , עד שתיפתר בעיית המפעל והעובדים יוחזרו לעבודה . ראש המועצה 
המקומית חצור הגלילית , יוסי אלול , מסר שהחל מהבוקר תושבת העיירה , העובדים 
לא ייצאו לעבודה , כך גם התלמידים , במחאה על פיטורי העובדים . " סגירת 
המפעל היא כעונש מוות לרבים מתושבי חצור הגלילית " , אמר ראש המועצה . אלול 
אומר שהחליט לנקוט בצעד מחאתי זה , כדי לזעזע את ראשי המדינה , שאינם עושים 
די כדי להציל את ישובי הפיתוח . " מחר לא נאפשר לאף אחד להכנס ולצאת מהישוב . 
כל המפעלים ובתי הספר יושבתו וזה רק השלב הראשון במאבק , עליו הכרזתי , 
כדי להוציא את הממשלה מאטימותה וכדי שתוכל לטפל בענייני חצור כראוי " , 
הוסיף אלול . לדעתו , חברת כור לוקחת את ישובי הפיתוח , כמקומות הראשונים 
בהם ייסגרו המפעלים , מתוך הנחה שהישובים ייצאו למאבק והממשלה תיחלץ לעזרת 
החברה . ראש המועצה המקומית בחצור מסר כי לקח חופשה בת שבוע , כדי להימצא 
עם עובדי מפעל הבונים עד שתוסדר בעייתם . " מדברים על עלייה וקליטה וסוגרים 
מפעל בעיירת פיתוח , דבר זה לא יעלה על הדעת . לא ניתן לדבר כזה לקרות " , 
אמר אלול . יו"ר ועד עובדי מפעל הבונים מסר , כי האווירה בקרב העובדים 
קשה ביותר , שכן מדובר בפועלים ותיקים שלרבים מהם 7 ואף 11 ילדים וכל המתח 
של סגירת המפעל אינו מוסיף להם בריאות . משטרת ראש פינה נערכת בכוחות מוגברים 
למנוע הפרות סדר בחצור הגלילית , במהלך השביתה הכללית עליה הכריז ראש המועצה . 
תושבי חצור מתכוונים לחסום את הכניסה הראשית לישוב ולמנוע כניסה ויציאה מהישוב 
במשך כל שעות היום . המשטרה מתכוונת למנוע מצב זה ולוודא פתיחת כל הכבישים 
בחצור ובסביבה . המועצה המקומית כפר טובא , הסמוכה לחצור ולכפר הנשיא , 
החליטה אתמול להזדהות עם מאבקם של עובדי מפעל הבונים ולהצטרף להפגנה ולהשבתה 
הכללית עליה הכריז ראש המועצה . מאות מתושבי הכפר יגיעו היום לחצור ויחסמו 
את מבואות הישוב יחד עם פועלי המפעל . 
