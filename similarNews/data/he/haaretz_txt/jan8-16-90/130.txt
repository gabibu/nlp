בון , ( מיוחד ל"הארץ " ) . תנועת האופוזיציה המרכזית במזרח - גרמניה , 
" הפורום החדש " , החליטה אמש להפסיק את שיתוף הפעולה עם הממשלה במסגרת 
" השולחן העגול " ואף מאיימת להכריז על שביתה כללית , אם הקומוניסטים 
יממשו את כוונתם להקים שירות חשאי חדש במקום ה"שטאסי " שפורק . ממשלתו של 
הנס מודרו , שבה יש לקומוניסטים השפעה מכרעת , טוענת שהקמת השירות דרושה , 
כדי להילחם בניאו - נאצים ובגורמים ימניים קיצוניים אחרים . " הפורום החדש " 
ותנועות אופוזיציה אחרות טוענות , כי הקומוניסטים מנופפים בסכנה הניאו - 
נאצית כתירוץ לבסס את שלטונם ולהקים מכשיר שיאפשר להם לפקח על מתנגדים פוליטיים . 
דוברים של האופוזיציה לא הוציאו מכלל אפשרות , שכתובות נאצה נאציות שהופיעו 
במקומות שונים במזרח גרמניה בשבועות האחרונים נכתבו על ידי פעילים קומוניסטיים 
כדי להכשיר את הקרקע ל"מסע אנטי פאשיסטי " , ולהציג את המפלגה כמחסום בפני 
" סכנת הימין " . הקומוניסטים מצידם נתונים ללחצים כבדים מצד עשרות אלפי 
אנשי " שטאסי " שפוטרו ממשרותיהם ומתקשים למצוא עבודה . ה"שטאסי " היה 
מכשיר הדיכוי העיקרי של המשטר הקודם , ואנשיו עדיין מחזיקים ברשותם בכמויות 
גדולות של נשק . ברחבי מזרח - גרמניה היו ל"שטאסי " 000 , 2 בנייני משרדים , 
שחלקם הופנה בינתיים לשימושים אחרים . תנועת האופוזיציה הראשית איימה אמש 
בתום וועידה בת יומיים בלייפציג , כי אם הקומוניסטים לא יעניקו הזדמנות 
שווה למפלגות חדשות היא תארגן שביתות מחאה כל ארציות בתוך השבועות הקרובים . 
" הפורום החדש " דורש מן הקומוניסטים לפרסם דין וחשבון מלא על נכסיהם 
ועל תקציבם , וכן להעניק לאופוזיציה גישה לכלי התקשורת . גם תנועה אופוזיציונית 
אחרת , " התעוררות דמוקרטית " , איימה אמש בהפגנות ופעולות מחאה אחרות 
אם הקומוניסטים לא יוותרו על המונופול שממנו נהנים בתקשורת . התנועה דרשה 
במיוחד גישה לתקשורת האלקטרונית , שבה עובדים למעשה רק עיתונאים קומוניסטיים . 
במערב - גרמניה גברה בינתיים הביקורת על הקאנצלר הלמוט קוהל בשל העובדה שהזמין 
את מודרו לבקר בבון בחודש הבא . נציגי מפלגות אחדות טוענים , כי בכך מעניק 
קוהל סיוע לקומוניסטים במזרח - גרמניה לקראת הבחירות הכלליות הצפויות שם 
ב6 למאי . הם דרשו שבמקביל להזמנה למודרו יוזמנו גם נציגים של כל תנועות 
האופוזיציה למשרדו של הקאנצלר . הקומוניסטים המזרח - גרמנים מצידם המשיכו 
אתמול את מסע הבחירות שלהם בהצעות מרחיקות לכת לצימצומים דראסטיים בצבאות 
של שתי המדינות הגרמניות . ההצעות מתעלמות עם זאת מן השיחות המתנהלות בווינה 
לצימצומים בכוחות הקונוונציונאליים של שתי הבריתות הצבאיות היריבות באירופה . 
במזרח גרמניה חונים כ000 , 004 חיילים סובייטיים , ונאט"ו דורשת פינוי 
חלק גדול מהם כדי להשיג הסכם שיאפשר צימצומים בנוכחות האמריקאית בצד המערבי 
של החזית . 
