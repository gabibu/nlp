פקין ( אי - פי ) . ראש ממשלת סין לי פנג ביטל אתמול את המשטר הצבאי בפקין , 
יותר משבעה חודשים לאחר שהוכרז לצורך דיכוי ההפגנות הפרו - דמוקרטיות הגדולות 
בבירת סין . לי אמר כי בשם המפלגה הקומוניסטית השלטת ובשם הממשלה הוא מודה 
לצבא השחרור העממי על החזרת הסדר על כנו . " העם לעולם לא ישכח זאת . סין 
יציבה עתה מבחינה פוליטית , כלכלית וחברתית ; הייצור והחיים מתנהלים כסדרם , 
אין מחסור במצרכים , והאנשים עובדים וחיים מתוך שלווה ושביעות רצון " , 
אמר לי בנאום בן 01 דקות מאחורי דלתיים סגורות אתמול בבוקר . הנאום שודר 
אמש על ידי הרדיו והטלוויזיה , יום אחד לאחר המועד המתוכנן להודעה על ביטול 
המשטר הצבאי . לא ברור מה סיבת העיכוב . אפשר שהממשלה פעלה מתוך זהירות 
כדי לעמוד על הלכי הרוח בקרב הצבור , כדי לאפשר לעצמה חופש פעולה במקרה 
של נסיון להפגנות נגד הממשלה . מקורות סינים מהימנים מסרו כי במקומות עבודה 
אמרו לעובדים לצפות בחדשות הערב ביום שלישי וכי היומון הסיני בשפה האנגלית 
הכין כבר ביום שלישי מאמר מערכת על הנושא , אך התבקש לעכב את פרסומו . לי 
אמר כי יהיו ההתרחשויות בעולם אשר יהיו " אנחנו נצעד ללא חת בדרך הסוציאליזם " . 
פרשנים אומרים כי דברים אלה נועדו להזים שמועות כי ביטול המשטר הצבאי הוא 
כניעה סינית ללחץ מבחוץ . גם ללא משטר צבאי יש לכוחות הביטחון הסינים סמכויות 
רחבות לדכא כל התנגדות . על פי חוק שהתקבל בנובמבר אסורות בסין כל ההפגנות , 
למעט הפגנות בעד הממשלה . שביתות והדבקת כרוזים פוליטיים הם מחוץ לחוק , 
והחוקה אוסרת על כל פעולה אשר עלולה לחתור תחת אושיות המערכת הסוציאליסטית . 
מפקין נמסר כי החיילים הסיניים פינו אתמול בחצות הלילה את כיכר טיאנאנמן . 
בכיכר הגדולה התרכזו כוחות צבא ומשטרה ניכרים מאז הפעיל הצבא טנקים ב4 ביוני . 
בהתקפה ברוטאלית זו נהרגו אלפי מפגינים בלתי חמושים ברחובות . בשעה שאנשי 
הצבא התפנו , פשטו כ003 עתונאים , צלמים , ואנשי טלוויזיה על הכיכר המרוצפת , 
מהגדולות בעולם . הם הצטופפו מסביב לקצין שהודה לכל חייל בנפרד ושיחרר 
אותו מתפקידו . " אנו עוזבים , זה נגמר " , אמר אחד החיילים בשעה שיצא 
ברגל לקסרקטינו . שלטונות העיר האירו את הכיכר בזרקורים , כדי להבטיח סיקור 
טלוויזיוני נאות מצד עיתונאים מקומיים וזרים . ואשינגטון ( ע"ר ) . הבית 
הלבן קידם אתמול בברכה את החלטת סין לבטל את המשטר הצבאי בפקין , ורמז כי 
ארה"ב תתמוך כעת בבקשות של סין אל הבנק העולמי לקבלת מילווים " העונים על 
צורכי אנוש בסיסיים " . " הנשיא אומר כי אין הוא רוצה לפגוע בעם הסיני . 
לכן תעיין ארה"ב בכובד ראש בהלוואות שונות ותשקול אותן בכל מקרה ומקרה בניפרד " , 
אמר דובר הבית הלבן רומאן פופאדיוק . הוא הוסיף כי החלטה זו איננה מצביעה 
על שינוי כלשהו בעיצומים שהוטלו בעקבות הטבח ב4 ביוני . סגן נשיא ארה"ב , 
דן קווייל אמר כי החלטת סין לבטל את המשטר הצבאי היא צעד בכיוון זכויות 
האדם , ומצביע על חוכמתו של הנשיא בוש בשמירה על מדיניות של מגעים בדרג 
גבוה עם פקין . " אנו רואים את החלטתה של סין להסיר את המשטר הצבאי צעד 
קדימה . אני מאמין שמתחילים לראות את הדיווידנדים ממדיניות הנשיא כלפי סין " , 
אמר קווייל . היועץ לביטחון לאומי של ממשלת ארה"ב , ברנט סקוקרופט , 
אשר ביקר בדצמבר בחשאי בפקין , ביקש לפעול למען ריכוך הקו הנוקשה של פקין 
בתמורה לנרמול היחסים עם ארה"ב . 
