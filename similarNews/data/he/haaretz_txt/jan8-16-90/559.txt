הונג - קונג תסב לבריטניה את כאב - הראש הפוליטי בעשור הקרוב . הקולוניה 
האחרונה שעוד נותרה ברשותה של האימפריה ( להוציא את איי פוקלנד , את גיברלטר 
ואת בליז ) , העניקה ללונדון את סימניה הראשונים של התסיסה עוד לפני שהעשור 
הקודם הוציא את ימיו . עתה ברור מעל לכל ספק כי ממשלת תאצר תזדקק ליותר 
מאשר יכולת תמרון כדי לצאת יבשה מן הים הסיני בשנים הקרובות . שני אירועים 
שונים בתכלית תרמו לתחושת חוסר הנוחות ההולכת וגוברת בבנייני ווסטמינסטר . 
האחד קשור בהחלטת הממשלה להביא לגירושם של מרבית הפליטים הווייטנמים שמצאו 
מקלט במושבה . השני מחזיר אותם לליל הדמים בכיכר טיינאנמן בפקין . ברקע 
נושף בעורפם של הבריטים תאריך היעד של החזרת הקולוניה לידיה של המעצמה הקומוניסטית 
שמעבר לגבול . אכן , 7991 הפכה להיות השנה שכבר עתה מדירה שינה מן הפוליטיקה 
הבריטית ומגירה זיעה ממקבלי החלטותיה . על סדר היום עומדת שאלת עתידם של 
6 מיליון " נתיני " הקולוניה הנתונים תחת שלטון בריטי , אך אינם נהנים 
מן הזכויות האזרחיות הניתנות לבריטים עצמם . אם משטרו של לי פאנג יפעיל 
בעוד שבע שנים בדיוק את הטאקטיקה הידועה שחיסלה את תנועת הדמוקרטיה בארצו , 
הרי ששמה של בריטניה יחקק על קיר הבגידה הבין - לאומית . אות קין זה לא 
יחזק את מעמדה המוסרי וישמש תזכורת עולמים לצורה בה נהגה הקיסרות המצומקת 
בנאמנים למוסדותיה . ולוא רק כדי להמתיק לעצמה את הגלולה המרה , החליטה 
ממשלת בריטניה לפני חג - המולד לאפשר ל000 , 55 בתי - אב בהונג - קונג להצטייד 
בדרכונים בריטיים ולהקנות להם את זכות הישיבה באיים הבריטיים אם וכאשר ירצו . 
פירושו של דבר כי במרוצת שבע השנים הקרובות יוכלו להגר לאנגליה , לסקוטלנד , 
לוולס או לצפון - אירלנד כ000 , 522 איש . סיווגם של אותם מאושרים יכול 
לקומם . אלה יהיו אנשי עסקים ואנשי הפקידות הממשלתית . כלומר , בעלי 
המאה ונאמני הכתר . מבחינת הנותרים מאחור עלול הדבר להוות טרגדיה . יובש 
מוחות ודלדול משאבים ייצרו חלל ריק אותו ימלאו הסינים מפקין ברצון , ואלה 
לא יהססו להשליט במקום את המנהל של פקין . התרי ההגירה איכזבו קשות את חברי 
ה"מועצה המחוקקת " של הונג - קונג , שטענו כי הבריטים היו צריכים להפגין 
נדיבות רבה מזו . יחד עם זאת הם עוררו תרעומת קשה בלונדון עצמה . מפלגת 
הלייבור גימגמה התנגדות למהלך ובספסליה האחוריים של מפלגת השלטון התעוררה 
סערה . את דגל המרד נטל נורמן טבית , יו"ר המפלגה השמרנית לשעבר , שטען 
כי הממשלה בגדה בבוחריה . היא הרי הבטיחה שלא להגדיל את שיעורי ההגירה 
וזה זמן רב שהביעה נחרצות את התנגדותה לחברה רב - גזעית במדינה . טבית ודומיו 
סבורים כי רבע מיליון הסינים יביאו עוד מיליון בעקבותיהם , ואנגליה הטובה 
והישנה , המתחבטת כבר עתה בבעיות גזע , תאבד מייחודה . על כן הם מבטיחים 
מרד פרלמנטרי העתיד להסתיים אפילו בתבוסתה של תאצר . זו האחרונה , וכמותה 
שר החוץ החדש דאגלס הארד , הגיעה לאותה מסקנה בלית ברירה . היטיב להגדיר 
זאת הארד , שאמר בבית הנבחרים עם הכריזו על ההחלטה כי המדינה צריכה לסיים 
את הסאגה האימפריאלית שלה בצורה מכובדת . אולם ההתרכזות בהגירה , למרות 
שהפכה לבעיה בריטית פנימית , מתעלמת ממרכזיותה של הדילמה . זו באה לידי 
ביטוי בשאלת השאלות : כיצד תבטיח בריטניה את צביונה הדמוקרטי של הונג - 
קונג גם לאחר שזו תועבר לידי הסינים . קפמאבינלונדון היתה מעדיפה אולי כי 
הטבח בטיינאנמן היה מתרחש לפני החתימה על הסכם הונג - קונג , שפרטיו עובדו 
לפני 5 שנים . הקטל היה מחזק את הבריטים ומעניק להם תחמושת רבה יותר מסביב 
לשולחן המו"ם . היום קיים החשש כי בעוד שהסינים יקיימו את התחייבויותיהם 
הכלכליות בהסכם , הרי שאין בדעתם לספק את תביעותיהם של התושבים לזכות ההצבעה . 
מן הבחינה הזאת חשף הטבח את פרצופה האמיתי של פקין שלא היססה להכתיר את 
סין לאחר בליעתה הצפויה של הונג - קונג , כ"מדינה אחת עם שתי שיטות שונות " . 
עתה נודע כי פרסי קראדוק , יועצה המדיני של תאצר , ערך ביקור חשאי בפקין . 
בשבוע הבא יעשה זאת ולא בחשאי דויד וילסון , מושלה של הונג - קונג . במושבה 
עצמה ייערך בשבת הקרובה ביקור ראשון של שר החוץ הארד . מהלכים קדחתניים 
אלה מהווים ניסיון כמעט נואש של הבריטים להחזיר מעט את גלגלי הזמן לאחור . 
הם מבקשים בכך לשכנע את הסינים בצורך להשחיל סעיפים נוספים בהסכם החתום 
על מנת להרגיע את הרוחות בקולוניה , ולהקל על המצפון האנגלי בשנים שיקדמו 
לנסיגה . מאחר שהגישושים בבירה הסינית כבר הוכתרו בכישלון , לא נותר לבריטים 
אלא לקבוע עובדות בשטח , אם אין ברצונם להותיר מאחור אדמה חרוכה . לשם 
כך הם יצטרכו להעניק למועצה המייעצת סמכויות נרחבות ואפשרות להיבחר ישירות 
על ידי האזרחים . הסינים מוכנים לאפשר רק לשליש מן המועצה להיבחר על ידי 
הציבור . על כך יינטש המאבק ובמהלכו יצטרכו הבריטים להצטייד במידה רבה של 
סבלנות ושועלות פוליטית . וכאילו לא די בכל אלה סובלת בריטניה מבעייתם של 
הפליטים הווייטנמים . 15 מהם גורשו להאנוי בחודש שעבר , מהלך שעורר את 
רוגזם של האופוזיציה , הנשיא בוש , האפיפיור והקהילייה האירופית . לגירושם 
ממתינים עוד כ000 , 53 . הבריטים עושים אבחנה בין " פליטים כלכליים " 
לבין " פליטים פוליטיים " . לאחרונים הם מתירים להישאר , את הראשונים 
הם משלחים אל הבלתי נודע . מעניין , אבל כאשר המדובר בהגירה לארצם שלהם , 
מתירים הבריטים זכות זו דווקא ל"פליטים הכלכליים " של הונג - הונג , אלה 
שהפרוטה מצויה בכיסם . 
