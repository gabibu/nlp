חברת הבנייה רמט זכתה במכרז להקמת איצטדיון מנחת בירושלים . המכרז נערך 
על ידי חברת מוריה המשותפת לקרן ירושלים , עיריית ירושלים והממשלה . במכרז 
להקמת האיצטדיון , הגדול מסוגו בארץ , השתתפו חברות הבנייה הגדולות בארץ 
ובכלל זה סולל בונה ואשטרום . היקף העבודה כ8 מיליון דולר . העבודה אמורה 
להתחיל בימים הקרובים ולהסתיים בספטמבר 1991 . האיצטדיון מיועד ל31 אלף 
צופים וכולל מקלטים , חדרי הלבשה ושירותים . האיצטדיון תוכנן על ידי משרד 
ברויד ושות ובנוי על מנת להתאים לבנייה בירושלים הכוללת ציפוי אבן . 
