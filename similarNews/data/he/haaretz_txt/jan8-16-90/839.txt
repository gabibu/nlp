יוסטון ( ע"ר וע"ץ ) . צוות האסטרונאוטים של מעבורת החלל " קולומביה " 
אסף שלשום לוויין בגודל של אוטובוס שהיה במסלול נפילה אל כדור - הארץ . 
בכך הושלם מסע חיפושים מסובך של שלושה ימים לאורך של כשני מיליון קילומטרים 
בחלל . במרחק של 004 ק"ם מכדור הארץ הושיטה " קולומביה " זרוע רובוטית 
באורך של 51 מטר ותפסה באמצעותה את הלוויין " אקספוזר פאסיליטי " , שתוכנן 
לשהייה בחלל לתקופה ארוכה . לדברי מדענים , אגר לוויין זה מידע בעל חשיבות 
ממדרגה ראשונה , ביחוד בכל הקשור לבנייתן של ספינות חלל בעתיד . אנשי סוכנות 
החלל האמריקאית אמרו , כי תפיסת ה"אקספוזר פאסיליטי " , שאם לא היה נאסף 
היה נשרף עקב החיכוך באטמוספירה סביב כדור - הארץ בסוף חודש מארס , היתה 
אחד התימרונים המסובכים ביותר שבוצעו אי - פעם על ידי צוות של מעבורת - חלל . 
לאחר שהמריאה מבסיס השיגור בכף - קאנאוורל ביום חמישי נאלצה " קולומביה " 
לבצע 05 הקפות סביב כדור - הארץ כדי להתקרב אל הלוויין המדעי ביום שישי . 
יותר מחמש שעות לאחר מכן כבר נקלט הלוויין הענק לתוך תא המטען של " קולומביה " 
לקראת החזרתו לכדור - הארץ ביום שישי הבא . הלוויין שוגר לחלל באפריל 4891 
וביצע 75 ניסויים בהם היו מעורבים חומרים וחפצים שונים , החל מזרעי עגבניות 
ועד לחומרים המשמשים לבניית רכבי חלל . מפקד צוות האסטרונאוטים ב"קולומביה " , 
דן ברנדנשטיין , פיקח על התימרון המסובך לאיסופו של הלוויין . כאשר שידר 
ברנדנשטיין לתחנת המעקב : " יוסטון , הלוויין אצלנו " , קיבל את התשובה : 
" שימחת את ליבם של מדענים רבים כאן . סוף - סוף נוכל לקבל את תוצאות 
הניסויים שביצע הלוויין המדעי " . האסטרונאוטית מארשה אייווייס צילמה את הלוויין 
במשך ארבע שעות עד לקליטתו בתוך המעבורת . מן התצלומים שהגיעו למרכז הבקרה 
ניראה , שהלוויין במצב טוב אם כי יתכן שכמה מתוצאות הניסויים ניזוקו בעת 
הכנסתו של הלוויין למעבורת . כאשר תנחת המעבורת בבסיס חיל - האוויר אדוארדס 
בקליפורניה ביום שישי יהיה משקלה הכולל , לרבות הלוויין , 000 , 401 ק"ג , 
המעבורת הכבדה ביותר אי - פעם . 
