מנכ"ל הקק"ל האלוף ( מיל . ) אורי אור , יצא אתמול בקריאה לתושבי הגליל 
היהודים , שלא למכור עוד אדמות בצפון לערבים . אור אמר זאת בתשובה לשאלה , 
שבאה בעקבות ריבוי המקרים בזמן האחרון , בהם חקלאים יהודים מוכרים את אדמותיהם 
לערבים . אור אמר שזכותו של כל אדם למכור את אדמתו הפרטית לכל אדם אבל חשוב 
שאנשים פרטיים ימכרו את אדמותיהם ליהודים וערבים יחיו בכפריהם . אתמול , 
יום היווסדה של הקרן הקיימת ויום התלם הראשון , קיימו 003 מורים סיור בהרי 
נפתלי במחווה לישובי קו העימות בצפון . באותה הזדמנות הכריזה תנועת המורים 
למען הקק"ל על המפעל השנתי שלה , שנושאו : פיתוח מדרונות הרי נפתלי . בחודש 
שבט מתכננת הקק"ל את הבאתם של אלפי תלמידי בתי - הספר בגליל לנטיעות בהרי 
נפתלי . 
