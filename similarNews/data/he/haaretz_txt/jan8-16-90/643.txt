בית הדין העליון של ההתאחדות לכדורגל דחה אמש את ערעור קבוצת הכדורגל של 
מכבי יבנה , על עונש קיום שלושה משחקי ראדיוס ללא קהל . עונש זה הוטל על 
היבנאים בעקבות התפרעות אוהדי הקבוצה במשחק הליגה הארצית מול הפועל תל אביב . 
הדיינים עורכי - הדין ויקטור חזן , בן ציון כהן ומשאל שחם ששמעו במהלך 
הדיון את נציג מכבי יבנה עו"ד שלום אבן - עזרא שאמר , כי אין הוא חולק על 
העונש של ועדת המשמעת , אלא בקשתו היא שהמשחקים יהיו עם קהל ולא יפגעו בהכנסות 
הקבוצה . תובע ההתאחדות לכדורגל עו"ד שמואל הרציג טען שהמגמה בעונש הראדיוס 
ללא קהל היא לפגוע באוהדי הקבוצה . לאור הדברים שהיו במשחק זה , הקבוצה 
היבנאית היתה צריכה לספוג עונש של הפסקת פעילות . החל משנת 6891 , אמר , 
כל עונה הקבוצה סופגת עונשים בגלל אוהדיה . במקרה מעין זה קבוצות ערביות 
סופגות בדרך כלל הפסקת פעילות . בסיום דבריו אמר אבן - עזרא שאותו קהל שהתפרע 
ביפו הגיע גם לאיצטדיון בלוד , למשחק הראדיוס הראשון מול מכבי פתח - תקוה , 
והפריע לקבוצה . 
