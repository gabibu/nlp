בודפשט ( ע"ר ) . ארגוני האופוזיציה בהונגריה האשימו ביום ששי את המשטרה 
כי היא מצותתת ומפקחת על המפלגות הלא - קומוניסטיות . לדבריהם , זאת פרשת 
ווטרגייט חדשה . ברית הדמוקרטים החופשיים , ותנועת הנוער " פידץ " הטיחו 
את ההאשמות במסיבת עיתונאים , בה הציגו סרט וידיאו שלדבריהם מכיל דיווחים 
סודיים של משרד הפנים על מעשיהם ועל פעילותן של תנועות אופוזיציה אחרות . 
הם דרשו את הפסקת המעקב המשטרתי ותבעו את פיטוריהם של שר הפנים ושל ראש משטרת 
הביטחון . אולם הם לא תבעו את התפטרותו של ראש הממשלה , בטענה כי המדינה 
זקוקה עדיין ליציבות . " יש לנו הוכחה כי המחלקה הקרויה מחלקה להגנת פנים 
בשירות הביטחון אספה מידע על ארגונים לא - קומוניסטיים " , מסרו נציגי שתי 
התנועות . בתגובה הורה ראש ממשלת הונגריה , מיקלוש נמת , לחקור את האשמות 
האופוזיציה , כי המשטרה מצותתת בחשאי אחר שיחות של מפלגות לא - קומוניסטיות . 
נמת קרא לתובע הכללי לחקור את התלונה בהקדם , ולגלות את תוצאותיה בציבור , 
מסרה אתמול הטלוויזיה הממשלתית . 
