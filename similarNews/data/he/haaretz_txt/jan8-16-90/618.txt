ראש ממשלתה החדש של יפאן , טושיקי קאיפו , הגיע השבוע לברלין לקראת ביקור 
בן עשרה ימים במזרח - אירופה , והודיע מיד על תוכנית סיוע מרשימה לפולין 
ולהונגריה : בשלוש השנים הבאות תעניק ארצו לשתי המדינות סיוע בסך 8 . 1 
מיליארד דולר , חלקו כמענק לפולין לצורך עסקות דחופות של רכישת מזון , 
ורובו כהלוואות נוחות לטווח ארוך לתוכניות פיתוח כלכלי . יפאן תכשיר גם 
מדי שנה מאות בעלי מקצוע פולנים והונגרים במפעלים מתקדמים . אין ספק , שגורם 
חשוב בנדיבות היפאנית הוא פסיכולוגי . מודעת להיותה העשירה במדינות העולם 
התעשייתי , מבינה כעת יפאן , שנדיבות עשירים אינה רק גמילות חסדים אלה 
גם חובה , ששיפור תדמית בצידה . גם לארה"ב , האלטרואיסטית שבמעניקי הסיוע , 
יש מטרות ושיקולים נוספים בפותחה את לבה ואת כיסה . וכפי שבשעתו לא הזיק 
הסיוע האמריקאי להפצת תוצרת המדינה המסייעת , כך גם תקדם העזרה היפאנית 
את תוצרת יפאן . פרשנים מערביים בטוקיו מצביעים על סיבות נוספות , המעודדות 
את התעניינותה ונדיבות לבה של יפאן כלפי מזרח - אירופה . יפאן סבורה , 
כי מדינות אלו עומדות בפני פיתוח מהיר בשנים הקרובות , שיזדקק לכמויות עצומות 
של מוצרי השקעה טכנולוגיים באלקטרוניקה , במחשוב ובתחומים אחרים . יפאן 
רוצה להיכנס לשווקים אלה כבר ב"קומת הקרקע " . סביר להניח , שטוקיו יודעת 
גם על ציפיותיהן של אחדות ממדינות הגוש הקומוניסטי להתקרב , בצורה הדוקה 
פחות או יותר , אל השוק האירופי המשותף . התבססות בווארשה או בבודפשט יכולה 
להתברר כדרך נוספת לעקוף את חומת 2991 , שיפאן כה חוששת מפניה . ייתכן , 
שפועל כאן גם שיקול פוליטי לטווח רחוק : בניגוד להשפעת מדיניות גורבצוב 
על יחסי בריה"ם בשאר חלקי העולם , לא חל שינוי ממשי ביחסי מוסקווה - טוקיו ; 
בעיקר לא חלה הפשרה בקיפאון , האופף את שאלת האיים היפאניים הצפוניים , 
שהועברו לברה"ם בתום מלחמת העולם השנייה , והסובייטים מסרבים להחזירם . 
ייתכן , שיפאן מנסה להשפיע על מעצבי המדיניות בקרמלין בדרך עקיפה , על - 
ידי חיזוק מעמדה במזרח - אירופה . ואם חשיפה אירופית תשפר את תדמיתו של 
קאיפו לקראת הבחירות , ודאי שהוא ומפלגתו לא יצטערו על כך . מטרות יפאניות 
אלה הן לגיטימיות . כל מי שמקווה לחדור לשוק המזרח - אירופי הנפתח , ומתמהמה , 
חייב לקחת בחשבון שכאשר יגיע לשם , תמתין לו כבר התחרות היפאנית . 
