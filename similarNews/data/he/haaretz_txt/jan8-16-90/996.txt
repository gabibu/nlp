יו"ר ועד עובדי שירות התעסוקה אפרים ישעיהו הורה אתמול לעובדי השירות בבאר 
שבע שלא לשתף פעולה עם ח"ך עמיר פרץ ( מערך ) שאמור היה להגיע עם נציגי 
מועצת הפועלים ונציגי תקשורת לסניף השירות בעיר . פרץ החליט לבסוף שלא לבוא 
למשרדי השירות . ישעיהו נקט בצעד זה משום שסולק בסוף השבוע שעבר מישיבתה 
של ועדת העבודה והרווחה של הכנסת , לאחר שביקש למחות על ביקורת שהשמיע פרץ 
נגד השירות . עובדי שירות התעסוקה מתכננים בימים הקרובים להפעיל צעדי מחאה 
בשל התבטאויות חריפות שהושמעו על ידי חברי כנסת נגד שירות התעסוקה ועובדיו . 
בשירות מובע זעם רב על שוועדת העבודה והרווחה החליטה לפני שבועיים להפחית 
001 אלף ש"ח מתקציב הקרן למניעת האבטלה המיועד לירידי התעסוקה של השירות . 
גורמים בשירות אמרו אתמול כי הדרך שבה נקטה ועדת העבודה והרווחה פגעה ברגשות 
העובדים , העושים מלאכתם נאמנה . ח"ך פרץ אמר בתגובה , כי תיכנן לבוא למשרדי 
השירות בבאר שבע , אך החליט לבסוף שלא לקיים את הביקור . " את זכויותי 
אף אחד לא יוכל למנוע ממני ואחזור לשירות התעסוקה , כי תפקידי לפגוש את 
המובטלים . אני רואה את השימוש בעובדים כדבר חמור . בוודאי זה לא משרת 
את המובטלים . אין לי שום כוונה להגיע לשירות התעסוקה בדרך לא מקובלת . 
אתבע מהמנכ"ל דוד מנע כי נציגיו יחכו לי עם כל הנתונים שבהם אני מתעניין . 
אין ספק שהתופעות בשירות התעסוקה רק מחזקות את התחושה שלי שמנע הצליח להחדיר 
שיטות של טרור ופחד בתוך השירות , וכולם לצערי פועלים פי הרוח שהוא מטווה " . 
