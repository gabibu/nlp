גורמים בכירים בליכוד מבקשים לשלול את הצטרפותם של החברים החדשים מהמפלגה 
הליברלית לישיבת מרכז הליכוד , שתתכנס בימים הקרובים . ראש הממשלה , יצחק 
שמיר , והשר אריאל שרון , ייפגשו אחר הצהריים כדי לסכם את סדר היום ומועד 
ישיבת המרכז . בשבועות האחרונים צורפו יותר מ005 נציגים ליברלים למרכז הליכוד . 
הצירוף הוא תוצאה של הסכם האיחוד בין הליברלים לתנועת החרות . מחלוקת בין 
השרים הליברלים מנעה את הגדלת הייצוג הליברלי בעבר . על פי הסיכום , לליברלים 
ייצוג של שליש במוסדות הליכוד . עד היום היו להם 004 חברים בלבד , מול 
000 , 2 חברי חרות במרכז הליכוד . ועדה מיוחדת בליברלים , בהרכב חברי הכנסת 
אוריאל לין ופסח גרופר , עסקה בצירופם של 006 הליברלים הנוספים . בצמרת 
הליכוד כועסים על כך שלליברלים החדשים אין כל זיקה לליכוד , ורובם קרובי 
משפחה של הליברלים הוותיקים . לדוגמה , כל בני משפחתו של השר - לשעבר , 
אברהם שריר , צורפו למרכז הליכוד . בימים האחרונים צורפו למרכז גם רעייתו , 
רבקה שריר , ובנותיו הצעירות , דפנה ואביטל . קפידבינעל פי שיטת ההצטרפות 
לליברלים , כל ליברל ותיק ממליץ על חבר נוסף . על בני משפחתו של שריר המליצו 
מקורביו השונים של שר התיירות לשעבר , והוא עצמו טרם המליץ על איש . גם 
משפחות גרופר ותיכון הצטרפו כולן לליכוד . בצמרת הליכוד טוענים שחלק לא קטן 
מהמצטרפים החדשים למרכז הליכוד הם אישים שזוהו בעבר עם מפלגות אחרות , ואחדים 
מהם אף אמרו בעבר כי הצביעו עבור מפלגת העבודה . גם השרים אריאל שרון ודוד 
לוי חוששים עתה כי הצטרפותם של הליברלים החדשים תחזק את מחנה ראש הממשלה 
בהתמודדות הקרובה במרכז הליכוד . שמיר אמור לסכם אחר הצהריים עם השר אריאל 
שרון את לוח הזמנים לכינוס המרכז , וסדר היום שיקויים בו . הפגישה בין 
השניים תהיה בארבע עיניים , והיא הראשונה לאחר תקופה ארוכה שהשניים לא שוחחו . 
שרון מבקש לקיים את הכינוס מיד , ושמיר מעדיף לכנס את המרכז בסוף ינואר 
או בתחילת פברואר . הוא מקווה כי עד אז יחוזק מחדש מעמדו במרכז , אם יחליט 
היועץ המשפטי לממשלה להמליץ למשטרה לקיים חקירה נגד השר עזר וייצמן . 
