לונדון ( ע"ר וע"ץ ) . מפלגת העבודה שבאופוזיציה דרשה אתמול חקירה ממשלתית 
דחופה עקב פרסום בכתב - העת הספרדי " טיימפו " על תותח - לייזר סודי על 
אוניית מלחמה בריטית . כתב - העת מסר שלשום כי תותח - הלייזר מסוגל לסנוור 
באופן זמני את הטייס של מטוס - האוייב , וכי הותקן בכמה אוניות מלחמה בריטיות . 
את התותח ראה כתב של " טיימפו " על סיפון הפריגטה הבריטית " קובנטרי " 
בתמרון של נאט"ו שנעשה אשתקד בים התיכון . משרד ההגנה הבריטי הודיע כי אין 
הוא מוסר פרטים על ציוד צבאי , ולא מתנהלת חקירה לגבי פרטי חשיפת הנשק . 
אולם הדובר אמר כי משרד ההגנה " אינו מאושר " מפרסום הפרטים על תותח - 
הלייזר . חברי פרלמנט של מפלגת העבודה הבריטית הודיעו כי ידרשו השבוע משר 
ההגנה תום קינג לחקור הן את ההדלפה הביטחונית והן את השאלה אם יש להשתמש 
בכלי נשק כאלה . " זוהי צורת הגנה כה מסוכנת , שכאשר נמסר שלסובייטים יש 
נשק כזה , לפני כמה שנים , הוקיעו ממשלות בעלות - הברית פה אחד את האפשרות 
של התקנת נשק כזה " , אמר דובר הלייבור לענייני הגנה , מרטין אוניל . 
