כינס מנכ"ל כור הטרי , בני גאון , מסיבת עיתונאים בה מסר על " מאזן האימה " 
של כור לשנת 78 . המאזן הצביע על הפסד של 252 מיליון דולר הפסד שכמותו 
לא ידע המשק הישראלי קודם לכן . זאת , לעומת רווח של 5 . 3 מיליון דולר 
ב68 . באותה מסיבת עיתונאים מסר גאון את הערכתו , על סמך נתוני ביניים , 
לפיהם במחצית הראשונה של 88 יורה מאזן החברה על הפסד של 04 מיליון דולר . 
בדיעבד הסתבר כי הפסדה של כור לאותה תקופה הסתכם ב56 מיליון דולר . בימים 
שלאחר מכן הציג גאון הערכה לפיה ההפסד השנתי של הקונצרן יגיע בסוף שנת 88 
לסכום של 09 מיליון דולר . אולם , ההפסד השנתי הצביע על 602 מיליון דולר . 
זאת , לאחר שנרשמה מחיקה של 701 מיליון מחובות כור לבנקים והזרמה של 05 
מיליון דולר ממשרד האוצר שתי פעולות שלמעשה לא בוצעו עד היום והקונצרן 
נאלץ לשלם ריבית על חובות אלה . אלולא הוצגו הפעולות במאזן 88 הרי ההפסד 
היה מגיע לסכום אחר של 363 מיליון דולר . גאון חזר כמה פעמים ודיבר על כך 
שכור תשוב לריווחיות בשנת 09 . זאת , לאחר שתבצע שורה של צעדי התייעלות . 
הוא חזר והאשים את ההנהלה הקודמת באי - קריאת המפה כהלכה וציין בגאווה כי 
עוד אף בנק לא הודיע לו על הפסקת האשראי . שבועות מספר לאחר מכן הודיע " בנקרס 
טראסט " האמריקאי כי בכוונתו להגיש בקשה לפירוק קונצרן כור . בקשת הפירוק 
הפכה לסימן דרך חשוב בתולדותיו של הקונצרן . מעתה ואילך רוכזו מאמצים רבים , 
כור ומחוצה לו , בביצוע פעולות דרסטיות לשיפור מצבו ובכלל זה גיבושה של 
תוכנית הבראה מפורטת . הבנקים הנושים הגבירו את הפיקוח ובמשך חודשים ארוכים 
התנהל בין הבנקים הישראלים לזרים משא ומתן שהביא לגיבושו של הסדר . ההסדר 
הביא להסרת בקשת הפירוק . אולם ההסדר לא יושם . הגורם העיקרי להכשלת ההסכם 
היה גודלו של ההפסד בתדיראן ב88 הפסד של כ08 מיליון דולר . די היה בכך 
שהבנקים הישראלים יקפיאו את מגעיהם עם הזרים . ההסדר שנחתם בראשי תיבות , 
ושבעקבותיו הוסרה תביעת הפירוק , העניק לזרים עדיפות בפרעון החובות לטווח 
הקצר . כבר בשבוע הבא היו אמורים הבנקים הזרים לקבל פרעון ראשון של החובות 
לטווח קצר בסכום של 02 מלייון דולר . כור , המצויי בקשיי נזילות חמורים , 
הודיע כי בעקבות אי - חתימת הבנקים על ההסדר הכולל היא רואה עצמה פטורה 
מלהעביר את הכספים האמורים לשמש כפרעון ראשון לזרים . הודעה זו היתה מהלך 
נועז מישום שקיים חשש כי בעקבותיה ידורבנו הבנקים הזרים לחדש את תביעת הפירוק 
נגד הקונצרן . הבנקים הישראלים מצידם , הודיעו בעבר על נכונתם למחוק 701 
מיליון דולר מחובות כור . אולם עד עתה לא מחקו את החובות בפועל . בכור שקדו 
במשך חודשים ארוכים על הכנתה של תוכנית העבודה לחמש השנים הקרובות . הכנת 
התוכנית נכפתה על כור על - ידי הבנקים הנושים והיא לוותה על - ידי צוות מיוחד 
שמינו הבנקים בראשותו של רו"ח פרוף יצחק סוארי . סוארי כפה תיקונים רבים 
בתוכנית העבודה ובמהלכה נדרשו מנהלי המפעלים לוותר על תחזיות ורודות אל מול 
נחישות הצוות לגבי הצגת התוצאות הריאליות של כל מפעל ומפעל . למרות זאת 
כשפורסמה תוכנית העבודה שהציגה הפסד מוערך ב98 של 281 מיליון דולר עדיין 
הציג פרוף סוארי הסתייגויות ובהן מההכנסה הצפוייה ממכירת תדיראן , שהופיעה 
בתוכנית בסכום של 581 מיליון דולר . כיום מדברים על סכום של 021 מיליון 
דולר . על - פי תוכנית ההבראה ירד הונה העצמי של כור לרמה של 011 מיליון 
דולר . הנהלת כור בהגישה בקשה לרשות לניירות ערך לדחות את פרסום דו"חותיה 
הכספים לתשעת החודשים הראשונים של 98 . הבקשה נענתה בחיוב והיא זכתה לאורכה 
של 03 יום . ביום ב הקרוב יהיה על החברה להציג את הדו"חות . באותה עת 
יהיה עליה להעביר סכום של 02 מיליון דולר כפרעון ראשון לבנקים הזרים ולכך 
מתנגדים הבנקים הישראלים . הנהלת כור גם דחתה בחודש את העברת 2 . 6 מיליון 
דולר , שהינם הריבית החצי - שנתית למחזיקי אג"ח שהונפקו בארצות הברית . 
ההעברת הכספים תידרש עד לסוף ינואר . אגרות החוב שהונפקו בארה"ב בהיקף של 
501 מיליון דולר הינן כאבן ריחיים על צווארו של הקונצרן . למרות ההפסדים 
הכבדים עשתה הנהלת כור כל שביכולתה על - מנת להימנע מהפרת תנאי ההנפקה של 
אגרות החוב . הפרה ביחסים של 3 ל - 1 בין ההתחייבויות להון החברה היו אמורות 
להביא לפרעון מיידי של האג"חים . פרעונן היה מביא להתמוטטות הקונצרן . 
כל המחיקות והזרמות הכסף שנתבקשו על - ידי הנהלת כור נועדו בראש ובראשונה 
למנוע את ההפרה . לאחרונה , בעקבות אי - פרעון ההללוואות ואי - העברת הריבית 
החצי - שנתית למחזיקי האג"ח בארה"ב התברר מצבו הקשה של הקונצרן וממשרד האוצר 
נרמז על העזרה שתועבר לכור . הבנקים הישראלים הקפיאו את צעדיהן והם ממתינים 
להחלטת הסיוע של האוצר . הבנקים הישראלים נמנעים מלהביע דעה והם ממתינים 
להודעת האוצר . הידיעות על מגעים עם הגורמים הזרים המגלים עניין ברכישת 
הקונצרן הוסיפו גם הם לחוסר הבהירות ובתווך נותר הקונצרן שיום ב הקרוב הוא 
רב משמעות עבורו . אם לא ימצא פתרון עד ליום ב יהיה הקונצרן חשוף להגשת 
בקשה לפירוקו מצידם של עשרות נושים . 
