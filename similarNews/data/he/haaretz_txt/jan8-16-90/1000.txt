בון ( מיוחד ל"הארץ " ) . המפלגה הסוציאל - דמוקרטית האופוזיציונית במזרח - 
גרמניה אימצה אמש תוכנית הקוראת לאיחוד שני חלקי גרמניה במסגרת הסדרים אירופיים 
כוללים . בוועידת המפלגה במזרח - ברלין הופיע אמש יושב ראש הסוציאל - דמוקרטים 
במערב - גרמניה , הנס - יוכן פוגל , שהשמיע קריאה נמרצת לתושבי מזרח - 
גרמניה להשאר בבתיהם , להאבק למען שינויים ורפורמות , ולא להמלט למערב . 
המפלגה הסוציאל - דמוקרטית הקדימה את כל הגופים הפוליטיים האחרים בהקמת מסגרת 
פוליטית אחידה , הפועלת מעתה בשני חלקי גרמניה . עתה דורשת המפלגה , שהממשלה 
המזרח - גרמנית תחזיר לסוציאל - דמוקרטים רכוש שנלקח על ידי הקומוניסטים 
לפני 04 שנה , ובכך תאפשר להם לשפר את סיכוייהם בבחירות הצפויות ב6 במאי 
השנה . משקיפים בבון ובמזרח - ברלין מצפים לכך , שגם המפלגות המערב - גרמניות 
האחרות יזדרזו עתה לחפש שותפים במזרח - גרמניה , במטרה להקים גופים פוליטיים 
שיזוהו בשמות דומים ובתכניות דומות . אחת המטרות של צעד כזה תהיה לסייע 
לאופוזיציה המזרח - גרמנית להתגבר על הפיצול הגדול בשורותיה , ובכך לאפשר 
לה להתמודד ביתר הצלחה נגד הקומוניסטים . קאנצלר מערב - גרמניה , הלמוט 
קוהל , חצה אתמול את חומת ברלין למזרח - גרמניה , לביקור פתע . מקורות 
פוליטיים אמרו כי יתכן שמדובר בביקור פרטי . קוהל נועד בחודש שעבר בדרזדן 
עם ראש ממשלת מזרח - גרמניה הנס מודרו , כדי לדון בעתיד שתי המדינות . 
מודרו עומד לערוך ביקור גומלין בבון בחודש הבא . אמש הפגינו מאות אלפים בערים 
אחדות במזרח - גרמניה נגד השלטון הקומוניסטי ונגד הדחיות החוזרות ונשנות 
בפירוק שירות הביטחון " שטאסי " . אסיפות עם גדולות במיוחד היו בשני חלקי 
ברלין , שבהם צויין הרצח של המנהיגים הקומוניסטיים רוזה לוקסמבורג וקרל 
ליבקנכט לפני 17 שנים . האסיפות בברלין הפכו במידה רבה להפגנות מחאה נגד 
השליטים הקומוניסטים במזרח - גרמניה ולמען שוויון הזדמנויות לאופוזיציה בבחירות 
הקרובות . רבים קראו סיסמאות בזכות איחוד גרמניה . קפידביניושב ראש מועצת 
המנהלים של חברת " דיימלר בנץ " , המייצרת את מכוניות מרצדס , אמר אתמול 
במזרח - ברלין , כי הקונצרן מוכן לבדוק אפשרות של השקעות גדולות במזרח - 
גרמניה . הוא אמר את הדברים לאחר שיחה ממושכת עם ראש הממשלה מודרו , שהצהיר 
מצידו כי יפעל להנהגת " כלכלת שוק סוציאלית " בארצו . כמו חברות מערב - 
גרמניות אחרות מתנה " דיימלר בנץ " את ההשקעות במזרח - גרמניה בכך שהממשלה 
שם תתיר שותפויות שבהם יהיה רוב לגורמים מבחוץ . המפלגה הקומוניסטית במזרח 
גרמניה הודתה אתמול לראשונה בכך , שהיא מחזיקה בבעלות על חברה המספקת מוצרי 
מותרות מערביים תמורת מטבע קשה . דובר של המפלגה אמר , כי אירגונו מחפש 
דרכים להעביר את החברה לבעלות ממשלתית . הקומוניסטים גם הודיעו , כי יעבירו 
לבעלות ממשלתית 11 בתי הוצאה של עיתונים ו62 בתי דפוס . בעיר הבווארית רוזנהיים 
שבמערב גרמניה החליטה אמש המפלגה הימנית קיצונית הרפובליקנית על תוכנית פעולה 
שבמרכזה עומד איחוד גרמניה , והכרזה על ברלין כבירת המדינה המורחבת . המפלגה 
קבעה , כי איחוד גרמניה חשוב יותר מהמשך תהליך האינטגרציה של מדינות מערב - 
אירופה . 
