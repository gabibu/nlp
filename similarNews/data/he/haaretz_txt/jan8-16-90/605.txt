שר הבריאות , יעקוב צור , הקים צוות לקבוע קריטריונים לטיפול בילדים אוטיסטים , 
וזאת כדי להוציאם ממסגרת בתי החולים לחולי נפש . בבתי חולים לחולי נפש 
אין מסלול המאפשר להתמודד עם בעיותיהם המיוחדות . האוטיזם היא מחלה מולדת 
המאופיינת באי יכולת לאבחנה מדויקת , ובהפרעות קשות בקשר עם הסביבה . באחרונה 
פורסם בארצות הברית מחקר המראה , כי חל שיפור ניכר בהישגיהם של ילדים אוטיסטים 
שטופלו בויטמין בי6 בשילוב עם מגנזיום . הצוות שהקים משרד הבריאות לטיפול 
בילדים אלה , ילמד גם מהניסיון המוצלח שנעשה בכפר עופרים מסגרת עצמאית 
לאוטיסטים , בה נמצאים 23 ילדים . השר צור הודיע , כי החליט לפטור מתשלום 
את האוטיסטים המאושפזים בבתי החולים לחולי נפש . 
