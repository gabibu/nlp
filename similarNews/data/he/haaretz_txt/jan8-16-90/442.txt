ניו - יורק , ( עסט"א ) . בניגוד לדעה המקובלת , המתגיירים בארה"ב אינם 
בהכרח לבנים וממוצא אירופי . יפאנים , סינים , קוריאנים , היספאנים , 
שחורים , פולינזים ואינדיאנים רבים הצטרפו באחרונה לעם היהודי על פי בחירה 
חופשית . אגון מאיר , סוציולוג מברוקלין קולג , אומר כי אמנם אין סיכומים 
מדוייקים , אך לפי מידע מהימן מבין כ000 , 51 גיורים בצפון אמריקה מדי שנה , 
כ009 עד 000 , 1 הם של לא - לבנים סך הכל כ%6 . % 56 מבין המתגיירים הלא - 
לבנים , עושים זאת באמצעות הזרם הרפורמי , העושה מאמצים מיוחדים כלפי לא - 
יהודים בזוגות מעורבים . הרב מרדכי ליבלינג מסר כי משפחות יהודיות חשוכות 
ילדים מאמצות ילדים לא - לבנים , ואלה עוברים גיור . הרבנית הרפורמית סוזן 
אברמסון מברלינגטון ורמונט , דיווחה כי ילדים קוריאנים היו עד כה הרוב מבין 
האסיאנים שאומצו בידי יהודים , משום שממשלת קוריאה לא התנגדה לאימוץ מסוג 
זה . אולם קוריאה שינתה לא מכבר את מדיניותה ובקרוב לא יוכלו עוד יהודים 
לאמץ ילדים קוריאנים . 
