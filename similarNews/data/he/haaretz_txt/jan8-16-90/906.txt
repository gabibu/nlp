מועצת ההסדר , הממונה על תפקוד מינהלת ההסדר של המושבים , בראשותו של ריצארד 
ערמון , אישרה את מינויו של יוסי ישי , כראש מינהלת ההסדר במקומו של אברהם 
סנפירי . ישי כיהן עד לאחרונה בתפקיד סגן מנהל המינהלת , וכמנהל האגף לאשראי 
ופיתוח במשרד החקלאות . המועצה גם אישרה את התוכנית להתארגנותה המחודשת של 
מנהלת ההסדר , שנועדה לזרז את ביצוע ההסדר . תוכנית זו כוללת את פישוט הליכי 
ההצטרפות של חברי המושבים להסדר פרטני וחישובו , ושינוי המבנה הארגוני של 
ההנהלה והפעלתה באמצעות ארבע מרחבים במקום שמונה שפעלו עד כה . כמו כן כוללת 
התוכנית מתן אפשרות לשחרור מערבות הדדית בתנאי שאושרה תוכנית כוללת לאגודה , 
התארגנות הבנקים והמנהלה לשיפוט וביצוע מזורז של התוכניות המאושרות , ופנייה 
מחודשת לכל האגודות שייערכו תוכנית להסדרת חובן . גורמים במינהלת מסרו בסוף 
השבוע , כי באחרונה גבר זרם הפונים לצוותים האזוריים של המינהלת מצד חברי 
המושבים המבקשים להסדיר את חובם . ראשי המינהלה מסרו , שבכוונתם לסיים עד 
מחצית שנת 09 את השיפוט של מרבית האגודות , כולל האיכרים הפרטיים . עד כה 
הצטרפו להסדר רק 001 מושבים וקיבוצים ( קו העימות ) מתוך 834 ישובים . 
