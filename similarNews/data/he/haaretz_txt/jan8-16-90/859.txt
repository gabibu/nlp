השערים לבני יהודה : שלומי עמר ( עצמי , 23 ) , משה סיני ( 08 ) . 
לבית"ר : רובין פאלינו ( 46 ) , נסים כהן ( בבעיטת 11 מטר , 96 ) 
. . אסייג , סלמן , זאנה , פרי , עלו , גיא שרעבי , מאיר , חדד , 
סיני , לוי ( מנחם ) , שירזי . המנהל : גיורא שפיגל . חביב , טורס , 
עמר , סגל , בוהדנה ( גל ) , איזמירלי ( שמואלי ) , פאלינו , נסים 
כהן , ואלדז , ירון כהן , רוקמן . המאמן : יצחק שום . שפט יעקב שיינר , 
005 , 3 צופים , בשכונת התקווה . הצופים שבאו לשכונת התקווה קיבלו תמורה 
מלאה לכספם . הם ראו כל מה שצריך להיות במישחק כדורגל . ארבעה שערים , 
הרבה מצבים של כמעט - שער , תנועה שוטפת ומהנה של מרבית השחקנים . הבית"רים 
הציבו שמירה אישית על שלושה משחקני בני יהודה : איזמירלי נצמד לסיני בלא 
הצלחה יתרה ; טורס שיתק לחלוטין את שירזי ועמר ניסה להצר את צעדיו של רוני 
לוי . במרכז השדה היה נסים כהן המצטיין . הוא פיטם בכדורים רבים את ירון 
כהן ורוקמן שהיה המסוכן בחוד הבית"רי ואף היה מעורב בשני השערים . שחקן הרכש 
פאלינו הוכיח שרזי הכדורגל נהירים לו והוא אף כבש שער שוויון נפלא . לעומתו 
נתפס ואלדז ליום חלש שבוודאי ירצה לשכוח אותו . בני יהודה הפגינו מישחק שדה 
טוב במרבית הדקות , כאשר חדד , סיני ושרעבי היו הבולטים בשורותיהם . אולם 
לצד דקות רבות טובות מאד , הם הפגינו חוסר יציבות ולא התמידו בקצב אחיד . 
חסרונו של גונזלס הפצוע בלט מאד על רקע חוסר המחץ בהתקפה , מה גם ששירזי 
נשמר בצורה נהדרת בידי טורס . כבר בפתיחה הוכיחו הבית"רים שהם באו לנצח . 
בדקות השלישית והתשיעית ניתנו לואלדז שתי הזדמנויות לכיבוש שערים , אך 
הן הוחטאו בשלומיאליות . בדקה ה - 13 פרץ רוני לוי לרחבת בית"ר , הוכשל 
והכדור פגע בידו של עמר . השופט שיינר קבע בעיטת 11 , סיני בעט , חביב 
זינק מצוין והדף . על הכדור החוזר השתלט רוני לוי ובעט לשער אך חביב הדף 
שוב . אולם לרוע מזלם של הבית"רים פגע הכדור החוזר בחזהו של המגן שלומי 
עמר וחדר פנימה , 10 לבני יהודה . במחצית השניה השתלטו הבית"רים על מרכז 
השדה ובניצוחו של נסים כהן ורוקמן החלו לשעוט לעבר שער הזהובים . בדקה ה - 
46 פרץ רוקמן המהיר אל תוך רחבת ה - 5 , הגביה את הכדור לעבר פאלינו , 
וזה מעשרה מטרים הניף את רגלו ובעט אל בין החיבורים , 11 . חמש דקות לאחר 
מכן , וכבר 21 לבית"ר . רוקמן חלף על פני שני מגינים , חדר לרחבה והוכשל 
בידי סלמן . שיינר הורה על הנקודה הלבנה ונסים כהן בעט במדויק פנימה . בני 
יהודה השיבו מלחמה שערה ובדקה ה - 08 הצליחו להשוות . שרעבי הפעלתן פרץ 
באגף שמאל , הגביה לרחבת ה - 61 , שם ניצב סיני שמעשרה מטרים בעט בעוצמה 
אל מתחת למשקוף וקבע את תוצאת המישחק , 22 . 
