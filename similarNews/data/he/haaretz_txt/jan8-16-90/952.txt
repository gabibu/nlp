לונדון ( מיוחד ל"הארץ " ) . שני אזרחים סורים , שנדונו בשבוע שעבר בצרפת 
לשמונה שנות מאסר בעוון מסחר בסמים , השתייכו למודיעין הצבאי של סוריה ופעלו 
בשמו טוענים מקורות מוסמכים במכס הבריטי . המדובר במוחמד פארטוזי , קברניטה 
של הספינה " קליאופטרה סקיי " , ובאחמד עלי , עוזרו הראשי , שיחד עם שבעה 
ימאים אחרים הטעינו באמצע חודש אוקטובר 88 ארבע טון חשיש בנמל טריפולי שבלבנון . 
מקור החשיש היה בבקעא , והוא הועבר לנמל על - ידי חיילים סורים . בששי בנובמבר 
הגיעה הספינה אל מול חופי העיר האנגלית ניוקאסל . מידע מוקדם הגיע לרשויות 
המכס הבריטיות , אולם הספינה הצליחה לחמוק מן המים הטריטוריאליים הבריטים , 
לא לפני שאנשיה השליכו את מרבית הסם אל הים . כעבור חמישה ימים , בעוד 
" קליאופטרה " עושה את דרכה בחזרה ללבנון , עצרו אותה אנשי משמר - החופים 
הצרפתי , והימאים עליה הוכנסו למעצר . בתום שנה של חקירה משטרתית הובאו 
כל העצורים למשפט בעיר ברסט שבמערב צרפת . על הקברניט ועוזרו , בנוסף למאסר , 
הוטל גם קנס בן 69 מיליון פראנקים . בין הראיות שהובאו בפני השופט , היה 
דו"ח עב - כרס , שהוכן על - ידי המכס האמריקאי , שהצביע על קשר ישיר בין 
הממשלה הסורית לבין תעשיית הסמים בלבנון . דו"ח זה טען כי חסן עלי , הנספח 
הצבאי לשעבר בפאריס ( שגורש מן העיר לאחר פיצוץ בשבועון " אל - וטן אל - 
ערבי " ) , וכן חסן עלי מפקד " בריגדות ההגנה " , מנהלים את פעולות הברחת 
החשיש לאירופה . גם שמו של ריפעת אסד , אחיו של הנשיא , הועלה במשפט שהחל 
ב51 בדצמבר והסתיים ב5 בינואר . ריפעת הואשם לא אחת בעבר שהיה מעורב בעסקי 
סמים ממקום מושבו בעיר מארבלה בספרד . 
