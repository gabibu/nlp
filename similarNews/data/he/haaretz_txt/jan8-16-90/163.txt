" רבות מן הנשים המוכות רואות בסטירה או במעשה האלימות הקלה , וזאת בהשוואה 
לפחד שהן חשות מכל תנועה בלתי צפויה של הבעלים בקרבתן " אמר אתמול פרוף 
צבי איזקוביץ במסיבת עיתונאים , בתום מחקר ראשון מסוגו בארץ , על תופעת 
האלימות במשפחה . המחקר נערך במימון קרן גוגנהיים מניו יורק וביה"ס לעבודה 
סוציאלית של אוניברסיטת חיפה , בקרב 042 גברים ונשים , 021 זוגות מחציתם 
אלימים והמחצית השנייה לא אלימים . באמצעות מדדים מיוחדים שפותחו , ניתן 
היה לנבא מראש בשיעור של % 07 את זהותם של הגברים המכים , והנשים המוכות . 
נמצא , כי רוב הנשים מצדיקות את האלימות כלפיהן יותר מן הגברים המכים . 
הדבר נובע , לדברי החוקרים , מדפוס כללי של נשים כקורבנות בחברה . " מדי 
פעם הוא בועט בבטן , מרביץ , מעיף סטירה , אבל הוא לא מכה אותי " , משפט 
שנשמע לעיתים קרובות מצד נשים מוכות . לטענת ראש הצוות , ד"ר איזיקוביץ , 
נמצא כי ככל שלגברים יש קשרים קרובים יותר עם חברים גברים , עלתה רמת האלימות 
כלפי נשותיהם . הנשים לעומת זאת חשו לכודות , בעקבות הלחץ האדיר של בני 
המשפחה שלהן , המייעצים להן " תעשי בלגאן , אך אל תעזבי אותו " , והן 
מצאו חברויות שטחיות מזדמנות כתחליף וסיוע . האלימות מוגדרת במחקר כ"שימוש 
בכוח פיסי של הגבר נגד בת זוגו ( תופעות הפוכות הן נדירות ובטלות בשישים ) 
לפחות פעם אחת בשנה האחרונה " . נמצא , כי הסיבה המרכזית לאלימות הגברים 
היא מחלוקת על חינוך הילדים , שכן בניגוד לנושאים אחרים בהם מוותרות הנשים , 
נושא חינוך הילדים הוא קו אדום עבורן , והתעקשותן גוררת את האלימות נגדן . 
החוקר איזיקוביץ סיפר , כי 91 ארכיטקטים , רופאים כירורגים ובעלי מקצועות 
חופשיים אחרים סירבו לשתף פעולה עם צוות המחקר . גם הרבנות בחיפה סירבה 
לשתף פעולה . ( אתמול אי אפשר היה להשיג את הרב הראשי של לחיפה שאר ישוב 
הכהן . ) לדבריו , רק מעצר מידי של בעל מכה יפחית את התופעה , הרבה יותר 
מאלף עובדים סוציאלים . איזיקוביץ סבור , כי במעמד הבינוני - גבוה , קיים 
טשטוש של תופעת ההכאות , בכך שהנזקקים לשירותים חברתיים ורפואיים - ציבוריים 
פונים לגורמים פרטיים השומרים על סודיות . לדבריו , בעיית הנשים היא פוליטית 
ומקיפה מעגלי חיים נוספים , אך גורמים במנגנוני הממשלה מעוניינים לשמור 
על בעיות הקשורות לנשים בפרופיל נמוך . כדוגמה הביא את השתקת נושא איוש 
נשים במועצות הדתיות . 
