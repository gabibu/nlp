כל בתי הספר ברצועת עזה ייפתחו ביום א הקרוב והלימודים בהם ייתחדשו . כך 
נמסר אמש על - ידי ראש המינהל האזרחי , תא"ל אריה רמות . עוד נמסר כי בי"ס 
אחד בלבד , בי"ס תופח , לא ייפתח מסיבות בטחוניות , ככול הנראה הפרות 
סדר שהיו במקום . עוד מסר ראש המינהל האזרחי , כי הוחלט שבתי הספר שבהם 
היו הפרות סדר בעונה שעברה ובשל כך הם נסגרו , ייפתחו ביום א . מדובר בכ022 
בתי ספר , שחלקם שייכים למינהל האזרחי וחלקם שייכים לאונרוו"א . מקורות 
צבאיים מעריכים כי עם חידוש הלימודים ביום א ברצועת עזה , יתרבו הפרות הסדר 
עקב השתתפותם של התלמידים . עוד מעריכים מקורות צבאיים כי בניגוד להסכמה 
בין החמאס למפקדה המאוחדת ביו"ש , לגבי פתיחת שנת הלימודים והרצון לשמור 
על שקט כדי שהתלמידים יילמדו , הרי ברצועת עזה אין הסכמה כזו ובשל כך נסגרים 
בתי הספר ברצועה לעיתים קרובות . מקורות צבאיים הדגישו כי אם יהיו הפרות 
סדר בבתי הספר , הם ייסגרו לאלתר . מקורות ערביים דיווחו על 9 פצועים במהלך 
הפרות סדר ברפיח , חאן יונס , מחנה הפליטים אל בורייג ובעיר עזה . מקורות 
ערביים הדגישו כי אתמול היו עימותים בין צעירים מקומיים לבין חיילים בעיר 
עזה , שם נפצעו 3 תושבים . נציג דובר צה"ל מסר כי ברצועה היו הפרות סדר 
מקומיות , לא נרשמו עוצרים , המסחר היה תקין ולא ידוע כי נרשמו פצועים . 
שלשום נמצאה גופה של תושב אל - מועזי , באחד הרחובות במחנה הפליטים . המשטרה 
מסרה כי מבדיקה שנעשתה במכון הפתלוגי לא הובררה עדיין סיבת המוות . עוד 
נמסר מהמשטרה כי האיש נרצח , אך מבדיקה עולה כי לא היה לו עבר פלילי וההערכה 
היא , כי הוא נרצח בחשד כי סייע לשלטונות . קפידבינגמילה עיסא רמאדאן , 
בת 23 , מנהלת בית הספר אל - חליל בחברון , הותקפה ונפצעה אתמול על - 
ידי רעולי פנים מצויידים בסכינים . היא אושפזה במצב בינוני בבית החולים 
הדסה עין - כרם בירושלים . לדברי מקורות פלשתינים , נחשדה מנהלת בית הספר 
בשיתוף פעולה עם שלטונות ישראל . דובר המינהל האזרחי , סא"ל שמואל אלטמן , 
הכחיש אתמול בתוקף את טענות המקורות הפלשתינים ואמר כי התוקפים פעלו ממניעים 
אחרים . תקיפתה של המנהלת התרחשה ביום השני לפתיחת שנת הלימודים בגדה , 
אך פרט לאירוע זה התקיימו אתמול הלימודים כסידרם . בקסבה של שכם היו אתמול 
התנגשויות בין הצבא למיידי אבנים . בהתנגשויות אלה נפצע הילד וואהל אשור , 
בן 11 , מפגיעת כדור פלסטיק ברגלו . סמוך לשכם נפצע שלשום סוהיל וודווד , 
בן 32 , כשנסע במכונית אופל , נושאת לוחית זיהוי של שכם , מפגיעת אבן 
בראשו . לטענתו נזרקה האבן מתוך מכונית נוסעת של מתנחלים . המשטרה חוקרת . 
מקורות פלשתינים טענו אתמול , כי הכפר גבע מצוי כבר 11 ימים תחת סגר צבאי . 
שנת הלימודים בגבע לא התחילה , כיוון שילדי הכפר לומדים בכפרים השכנים 
ומאז הטלת הסגר אינם יכולים לצאת . מקורות צבאיים אישרו כי על הכפר הוטל 
סגר בגלל הפרות סדר ורק בעלי אישורים יכולים לצאת ממנו . 
