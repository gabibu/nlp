תשובה על השאלה מדוע לא הפציצו בעלות הברית את מחנה אושוויץ בתקופה שבין 
קיץ 2491 לקיץ 4491 כאשר 7 . 1 מיליון יהודים הושמדו בתאי הגזים ובמשרפות 
המחנה , ניסה לתת ההיסטוריון הבריטי מרטין גילברט בהרצאה באוניברסיטה העברית , 
ביום השנה הראשון למותו של סגן נשיא האוניברסיטה ברנרד צריק . גילברט טען 
כי במשך השנים הללו לא זו בלבד שהמחנה היה מחוץ לטווח ההפצצה של מטוסי בעלות 
הברית , אלא אפילו לא זוהה . גילברט אמר כי היהדות העולמית ובעלות הברית 
לא ידעו כי אושוויץ הוא היעד של רכבות הגירוש . גילברט אמר כי מה51 במאי 
44 ובמהלך ששת השבועות שלאחריו , רווחה הסברה כי האנשים היחידים שנמצאים 
בתהליך גירוש על - ידי הנאצים הם יהודי הונגריה ושאין מחסלים אותם , אלא 
מחזיקים אותם בחיים כקלף מיקוח עם בעלות הברית . קפידבינב42 במאי 44 דווח 
ממשרד הסוכנות באיסטנבול על בואה הצפוי של משלחת מהקהילה היהודית בבודפשט , 
בראשות יואל בראדט . המשלחת שתודרכה על - ידי אדולף אייכמן , באה ללחוץ 
על הסוכנות שתדרוש מבעלות הברית להיכנס למשא ומתן עם הגסטאפו בהצעת " סחורה 
תמורת דם " . הגרמנים היו זקוקים אז למשאיות ומצרכי מזון מסויימים . אייכמן 
אמר למשלחת קודם צאתה כי גירוש מיליון יהודי הונגריה היה פעולת " פינוי " 
כאלטרנטיווה לחיסול . כעבור יומיים נפגשו דוד בן - גוריון ומשה שרתוק עם 
הנציב העליון הרולד מק מייקל והפעילו לחץ למען כניסת בעלות הברית למשא ומתן 
המבוקש עם הגרמנים . במשך אותם ששה שבועות הושמדו יותר מחצי מיליון יהודים . 
אושוויץ לא הופצץ גם בארבעת השבועות הבאים ( יולי 44 ) משום שרווחה סברה 
כי אזהרתן המקיפה של בעלות הברית לתושבים בארצות הכבושות , לבל יסייעו לפעולות 
גירוש היהודים , תשיג תוצאות יעילות . באותו פרק זמן נוסף הושמדו עוד שמונים 
ושלושה אלף יהודים . אושוויץ לא הופצץ אחרי ה81 ביולי בגלל ידיעות שהגיעו 
למערב על הפסקת גירוש היהודים מהונגריה . במערב ובארץ ישראל חשבו כי אין 
צורך בהפצצות משום ששום קהילות יהודיות נוספות אינן בסכנה . כיום ידוע כי 
עוד 57 אלף יהודים , רובם מגטו לודז , הושמדו אז . קפידבינאושוויץ לא הופצץ 
גם כאשר הוגשה בקשת ההפצצה בספטמבר ואוקטובר 44 . הסירוב לראות את הבקשה 
כבעלת עדיפות ראשונה היה משותף למיניסטריון האוויר בלונדון ולמשרד ההגנה 
בוואשינגטון , חרף תמיכתו בבקשה של ראש ממשלת בריטניה דאז , וינסטון צרציל . 
בחודשיים אלה נרצחה קבוצה אחרונה של 52 אלף יהודים בתאי הגאזים . בסיכום 
דבריו אמר גילברט כי להעדר הפעולה תרמו הגורמים הבאים כל אחד מהם בשלב שונה , 
לפי הסדר הבא : העדר יכולת צבאית לפעולה ובעיקר העדר ידע על המתרחש במחנות 
ההשמדה , הן בסוכנות היהודית והן במודיעין של בעלות הברית . אשליות בסוכנות 
היהודית שנוצרו במכוון על - ידי פעולת הטעיה אכזרית ומכוונת של הנאצים , 
שבאה להסוות את גורלם האמיתי של היהודים המגורשים ברכבות . ספקות בקרב רבים 
שהיו מעורבים בנושא שמא סיכון חיי יהודים בהפצצות עלול להיות גדול מדי . 
ייחוס עדיפות לתוכניות מתחרות של מבצעי הצלה מטעם בעלות הברית . בלבול בציבור 
היהודי ובקרב בעלות הברית שנוצר מההפסקה הפתאומית והדרמטית בגירוש יהודים 
מהונגריה . סירוב להפצצה מצד פקידי ממשלה בארה"ב ובבריטניה , שבחלק מהמקרים 
היה מבוסס על דעות קדומות . הקשיים הטכניים , שלא נבדקו , בתוכנית הפצצת 
המחנה , לרבות אי - היכולת לבצע הפצצות לילה מדוייקות באותו אזור בפולין 
והעדר יכולת הפצצה מדוייקת מגובה רב באור יום . " עלינו להיות אסירי תודה 
על כך שלא אנו , שנתברכנו בראיית הדברים לאחר מעשה , אלא הבן - גוריונים , 
השרתוקים והווייצמנים , הם שהיו צריכים להתאמץ להעריך את המצב , לקבוע 
את העדיפויות " , סיים גילברט . " כלום היינו אנו , אילו היינו במקומם , 
מסוגלים לנהוג נכון יותר , ולמנוע את הטעייתנו ? מסופקני בכך " . 
