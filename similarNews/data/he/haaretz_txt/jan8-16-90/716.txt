בחודשיים הראשונים של מגבית החרום לקליטת עולי בריה"ם גייסה קרן היסוד כ81 
מיליון דולר . בחודש הבא תיפתח שנת המגבית החדשה של קרן היסוד ובמסגרתה 
ייקבעו יעדי מגבית החרום בכל מדינה בנפרד . קרן היסוד אחראית על גיוס הכספים 
בכל מדינות העולם להוציא את ארה"ב וקנדה . דובר קרן היסוד מסר כי תתבצע פעילות 
הסברתית מקיפה בקרב הקהילות היהודיות , על מנת להדגיש בפני התורמים את תחושת 
החרום וחשיבות גיוס הכספים לקליטת יהודי בריה"ם . קרן היסוד עומדת לקיים 
כנסים בדרום אמריקה ובאירופה . הסמנכ"ל לסטודנטים של מחלקת העליה בסוכנות 
אופיר פינס מסר כי אשתקד גדל מספר הסטודנטים מבריה"ם הנמצאים בטיפול מינהל 
הסטודנטים בשיעור ניכר . לדבריו גם מקרב אלפי העולים מבריה"ם שהגיעו ארצה 
בחודשיים האחרונים , גדול מספרם של הסטודנטים , אשר ילמדו באוניברסיטאות 
בארץ בסיוע מינהל הסטודנטים של הסוכנות . קפידבינבכנס ארצי של דיינים שנערך 
בטבריה הועלו בעיות הלכתיות הקשורות לקליטת עולי ברית המועצות וגיור בני 
זוג ובנות זוג , על רקע נישואי תערובת רבים שם . דיינים שביקרו שם באחרונה 
מסרו על הקשיים הצפויים והועלתה הצעה לפתוח אולפני לימוד מיוחדים למתגיירים 
או לבני זוגם שאין להם שמץ של מושג על היהדות וההלכה . בכנס הוחלט כי הדיינים 
בשתוף עם הרבנים הראשיים יסייעו ככל האפשר בפתרון כל השאלות ההלכתיות הנוגעות 
לעולי בריה"ם שיגיעו במסגרת גל העליה . שר הדתות זבולון המר אמר לדיינים 
כי בתי הדין הרבניים הם חלון הראווה של ההלכה היהודית כלפי כלל הציבור בישראל 
ודווקא בנושאים עדינים ורגישים ביותר . לדבריו בדיינים עצמם ובדרך טיפולם 
בנושאים כאובים המובאים לפניהם תלויים גורלם ועתידם של בתי הדין . 
