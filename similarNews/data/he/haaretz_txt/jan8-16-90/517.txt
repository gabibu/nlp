יוהנסבורג ( ע"ר ) . לפחות ששה אנשים נהרגו אתמול במהלך התנגשויות שאירעו 
בקרבת יוהנסבורג , בה היו מעורבים עובדי רשת התעבורה של דרום - אפריקה שנאבקו 
בעובדים המתנגדים לשביתה מסרה המשטרה המקומית . " הסיכום האחרון מלמד על 
ששה הרוגים ושמונה פצועים , אך ייתכן כי המספר יעלה " , אמר דובר מטעם המשטרה , 
בדווחו על המהומות בתחנת - הרכבת של הפרבר גרמיסטון השוכן מזרחית ליוהנסבורג . 
ההרוגים נפגעו ממכות אלה ומדקירת סכינים . זה היה העימות האלים ביותר בתשעת 
השבועות בהם מתנהלת שביתת עובדי הרכבת . עד כה גרם סכסוך זה למותם של 22 
איש לפחות . 11 שחורים שמונה נשים ושלושה גברים מגיל 61 עד 17 שנה הוצאו 
להורג בשריפה לאחר שהואשמו בכישוף , בשבוע הראשון של ינואר , במחוז נאטאל , 
מסרה אתמול משטרת דרום - אפריקה . שלושה מהם נגררו בכוח מביתם במאגוצאנה 
כדי להופיע בפני בית משפט עממי . לאחר מכן התעללו בגופותיהם בסכינים ובסלעים . 
52 איש נעצרו בקשר לפרשה זו , והמשטרה פתחה בחקירה . 
