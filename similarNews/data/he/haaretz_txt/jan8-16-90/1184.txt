כל הסכם לשיתוף פעולה שנועד לקדם את המדע הוא מבורך ורצוי , על אחת כמה 
וכמה כשמדובר בהסכם לשיתוף פעולה מדעי בין ישראל לבריה"ם . בריה"ם היא מדינה 
שבה המדע הוא חזק ומפותח מאוד ועקרונית זהו דבר חיובי מבחינתה של ישראל . 
אבל , בכל הקשור לבריה"ם אני , ואני מניח שגם כל עמיתי שהתנסו עם המשטר 
הסובייטי , מתייחסים על פי הכלל של " כבדהו וחשדהו " . יש לבחון את ההסכם 
הזה הלכה למעשה . לראות באיזה סוג של שיתוף פעולה מדובר , מה נקבל מהם 
ומה הם יקבלו מאיתנו . אני לא יודע בבירור מה המטרה , יתכן שהרוסים משתמשים 
בישראל כאמצעי דרכו יגיעו למימון מערבי לפרויקטים , מימון שהם זקוקים לו 
כאויר לנשימה . אם כוונות הרוסים היו באמת כנות הרי לא היה קורה שבשבוע 
שהם חותמים על מזכר הבנה לשיתוף פעולה מדעי עם ישראל ידחו בקשות של מספר 
מדענים רוסיים לבוא להתארח בטכניון . אני חייב להודות שיש לי יחס דו - ערכי 
להודעה הזו על ההסכם . עדיין לא נתתי את דעתי על העניין . להודות על האמת 
זה אפילו קצת מביך ונשמע חלומי , אבל בהחלט אם יתאפשר ויהיה נושא להשתלמות 
או למפגש בתחומי העיסוק שלי ובמידה שזה יוכל לקדם את עבודתי המדעית אינני 
רואה סיבה מדוע שלא אצא במשלחת כזו לבריה"ם . ראשית , בנושא שהוא תחום עיסוקי , 
המתימטיקה . המתימטיקה הרוסית והמתימטיקאים הרוסים הם מהטובים בעולם אם 
לא הטובים שבהם . בתחומי המתימטיקה השונים מדענים ישראלים יכולים למצוא 
קרקע מצויינת לשיתוף פעולה לקידום תחומי מחקר אלה בארץ . יש כמובן תחומים 
רבים נוספים . ישראל מצידה יכולה לתרום מהידע ומההישגים שצברה בתחומי החקלאות 
ובעיקר משאבי מים שמאוד מעניינים ומעסיקים את הרוסים . זו בעייה מאוד כואבת . 
למדענים יש בעייה קשה של תעסוקה . האוניברסיטאות סתומות . בתעשייה אין 
מספיק משרות למדענים ואני מאוד חושש שאם לא ימצאו פתרונות הולמים לקליטת 
מדענים הרי שישראל תיהפך לעולים אלה כתחנת מעבר , שתחליף את וינה ורבים 
אולי ירדו לארה"ב ולארצות מערביות אחרות שבהן כן ימצאו תעסוקה ההולמת את 
רמתם . 
