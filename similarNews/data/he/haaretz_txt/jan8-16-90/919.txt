ראשי הבנקים הישראליים הגדולים , הנושים ב"כור " , יוועדו היום לדיון בהצעות 
לרכישת הקונצרן , שהוגשו על - ידי חברת " שמרוק " ועל - ידי האחים בלסברג . 
מחר אמורים נציגי הבנקים להיוועד עם ראשי חברת העובדים וראשי משרד האוצר 
לדיון בהצעות הרכישה ובדרכים לסייע למצוקת המזומנים הפוקדת את קונצרן " כור " , 
מקשה על פעילותו השוטפת , ומאיימת על עצם קיומו . הצעתו של מארק בלסברג 
לרכישת קונצן " כור " הוגשה בסוף השבוע לידי ראשי הבנקים וחברת העובדים 
והיא כוללת הצעת מסגרת לרכישת מינימום של % 15 ממניות הבעלות על " כור " , 
תמורת 051 מיליון דולר . לפי ההצעה , יועברו יתר מניות הבעלות לידי עובדי 
הקונצרן והבנקים . ערך המניות שיועבר לידי העובדים ינוע בין % 01 ל%02 והיתרה 
לידי הבנקים הנושים . הכספים שיעביר בלסברג במסגרת עיסקת הרכישה יהיו בחלקם 
כתשלומים להון המניות וחלקם כהלוואות בעלים . לדברי מחברי ההצעה , תנאי 
בלסברג מהווים הצעה ראשונית הנתונה למשא - מתן לצורך גיבושה הסופי , וזאת 
בשל מגבלות הזמן שהוטלו עליהם לצורך הכנת ההצעה ומיעוט הפרטים שהוגשו להם 
על - ידי אנשי " כור " . ההצעה מתבססת על מחיקת 052 מיליון דולר מחובות 
" כור " לבנקים הישראלים והזרמת הסיוע המובטח בהיקף של 05 מיליון דולר 
על - ידי משרד האוצר . בלסברג מציין בהצעתו , כי ינהל מו"ם נפרד עם ראשי 
הבנקים הזרים הנושים ב"כור " ועם מחזיקי אגרות החוב שהונפקו בארצות - הברית . 
במקביל , מתנה בלסברג את הצעתו בעריכת בדיקה מעמיקה ויסודית במצבו של הקונצרן . 
מאזנו של כור לסיכום 98 עדיין לא הושלם ולכן קשה לעמוד על מצבו המדוייק 
של הקונצרן . בלסברג ששבע פרסומים קשים בשבוע האחרון מצד גורמים שונים שכר 
את שרותיו של משה תאומים , בעלי משרד " גיתם " ליחסי ציבור , על - מנת 
לשפר את תדמיתו בקרב הציבור הישראלי . הצעתו של בלסברג תעמוד מול הצעתה של 
חברת " שמרוק " לרכישת % 15 ממניות הבעלות על קונצרן " כור " , תמורת 001 
מיליון דולר בעיסקת " אופציית פוט " . עיסקה זו תאפשר לחברת " שמרוק " 
להחזיר את מניות הבעלות על " כור " לידי הממשלה כעבור חמש שנים תמורת סכום 
ההשקעה ללא ריבית והצמדה . יתרת המניות תעבור לידי הבנקים הנושים תמורת 
חלקם במחיקת החובות , הנדרשת על - פי תוכנית ההבראה של " כור " . גורמים 
במערכת הבנקאית אמרו אמש , כי על פניו נראית הצעתו של בלסברג טובה יותר 
וזאת בשל הצעת " אופציית פוט " של חברת " שמרוק " , אשר מאפשרת לחברה 
לסגת כעבור חמש שנים . לטענת גורמים כלכליים יכול מצבו של קונצרן " כור " 
גם להחמיר במהלך אותן חמש שנים וחברת " שמרוק " לא מתחייבת להחזירו במצבו 
כיום . היום יפגשו ראשי בנק הפועלים ובנק לאומי לדיון ראשוני בשתי ההצעות 
לרכישת " כור " . גורמים בכירים במערכת הבנקאית אמרו אמש , כי הם אינם 
סבורים כי יש לסיים את הדיון בהצעות לרכישת קונצרן " כור " עד מחר . אותם 
גורמים מעריכים כי הבדיקות והדיונים יארכו לכל הפחות כשבוע . זאת , בשל 
הבדיקות המעמיקות הנדרשות מצידם לבחינת ההצעות . קפידביניו"ר חברת העובדים , 
פרוף איתן ששינסקי , אמר אמש ל"הארץ " , כי הצעת בלסברג הונחה רק ביום 
ו על שולחנו ועדיין לא נבחנה עד תום . בדעתו להמשיך ולבחון אותה ולקיים 
דיונים מעמיקים עם ראשי הבנקים הישראלים . לדבריו , כבר בימים הקרובים 
ימצא פיתרון זמני לקשיי המזומנים הפוקדים את " כור " . ששינסקי אמר , כי 
הוא אינו דוחה כל הצעה על הסף וכי אין לו התנגדות לשילובו של משקיע זר בבעלות 
על קונצרן " כור " . מועצת המנהלים של " כור " תתכנס מחר לישיבה שתדון 
במצבו של הקונצרן . הדירקטוריון יבחן דרכים לגיוס הלוואות ביניים , שיאפשרו 
את המשך פעילותו של הקונצרן . כמו כן יקבלו הדירקטורים סקירה על ההצעות 
לרכישת הקונצרן שהועלו בשבוע שעבר . קפידביניו"ר ועדת הכספים ח"ך אברהם שוחט 
פנה אמש במכתב אל שר האוצר בבקשה לדאוג למתן סיוע מוגבל ביותר לקונצרן , 
על מנת שיוכל לעמוד בהתחייבויותיו בתקופה הנוכחית . הוא התריע כי אם ימכר 
כור באופן חפוז קיימת סבירות רבה , שבעוד שנה או שניים , תיחקרנה ותישאלנה 
השאלות מדוע התקבלו החלטות על מכירת הקונצרן בחיפזון , ובלא שיקול דעת מספיק . 
" כל הגורמים המעורבים בעניין לא יוכלו להסתלק מאחריות לנעשה " , אמר . 
שוחט מביע דרישה שלא לקבל החלטות כה גורליות על עתיד הקונצרן תחת לחץ של 
ימים , ואומר כי יש לדרוש לתת פסק זמן ראוי לדיון ולקבלת החלטות נכונות 
באשר לקונצרן . " תהליך המכירה והטיפול בעניין כור נעשה תחת לחץ . מבלי 
לקבוע בשלב זה עמדה לגבי הפיתרון הנכון , יש לאפשר מצב של דיון שקט , שקול , 
ואחראי , לצורך קבלת החלטה נכונה בענין כה חשוב " , אמר שוחט . לדבריו , 
כדי לאפשר מצב זה צריכים כל הגורמים המעורבים : הבנקים הנושים , הממשלה , 
וחברת העובדים , לגרום לכך שכור תוכל לתפקד למשך חודש - חודשיים נוספים 
מבלי לעמוד בסכנת התפרקות מיידית . ח"ך אברהם פורז ( שינוי ) קרא אתמול 
לשר האוצר שמעון פרס שלא לערב את הממשלה בפרשת כור . ח"ך פורז אמר כי הפיתרון 
הטוב ביותר הוא מינוי מפרק על - ידי בית המשפט שיביא את משבר כור לידי סיום , 
בין על - ידי מכירת הקונצרן כולו ובין באמצעות מכירת מפעלים בודדים . " אם 
ההסתדרות רוצה להבטיח את המשך שליטתה בכור , עליה להזרים כספים באמצעים 
הרבים העומדים לרשותה , ולא לבוא בדרישות לקופת הציבור " , אמר פורז . מרכז 
סיעת הליכוד בוועדת הכספים , ח"ך אריאל וינשטיין , הביע אתמול התנגדות 
להצעת שוחט ודרש לזרז את מכירת כור . ויינשטיין אמר כי כל עיכוב נוסף רק 
יגדיל את הסיכוי שמשלם המסים ייאלץ לשוב ולממן את השגיאות של חברת העובדים , 
ושל ראשי כור . וינשטיין הביע תקווה כי ראשי האוצר לא יעתרו לנסיונותיהם 
של בעלי כור לדחות את הקץ ולשמור על בעלותם בחברה . ח"ך דן תיכון ( ליכוד ) 
הודיע כי הוא פועל לגבש רוב בוועדת הכספים של הכנסת כדי לחייב את חברת העובדים 
למכור נכסים כגון תנובה , המשביר המרכזי והקו - אוף כדי לחזק את מבנה ההון 
של כור . תיכון אומר כי על סדר יומה של ועדת הכספים מונחות בקשות סיוע לכור 
ולדבריו , אם לא יועברו הנכסים של ההסתדרות לידי הממשלה תמורת הסיוע , 
הוועדה לא תאשר סיוע . 
