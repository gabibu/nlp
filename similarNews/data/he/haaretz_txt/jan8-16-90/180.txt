הגיליון האחרון של " עלון " , ביטאון המורים להיסטוריה היוצא לאור על ידי 
משרד החינוך , אינו מתייחס ולו במילה אחת למהפכה במדינות הגוש הקומוניסטי 
בחודשים האחרונים והמשרד לא הנחה את המורים לכלול את הנושא בשיעוריהם . 
תלמידי כיתות יא - יב ממשיכים ללמוד על האירועים באירופה עד סוף שנות ה06 
והמלחמה הקרה . המפקח - המרכז על הוראת ההיסטוריה במשרד החינוך , ד"ר שלמה 
נצר , אמר אתמול בתגובה , כי " היסטוריה אינה כוללת לימוד אקטואליה . 
היסטוריה בת זמננו אינה היסטוריה של היום , צרייך פרספקטיווה " . לדבריו , 
לא הנחה את המורים ללמד על ההתרחשויות האחרונות בגוש הקומוניסטי , שכן 
אי אפשר לעשות זאת ללא תוכניות לימוד וספרים מתאימים . רק באחרונה הוחלט 
לכלול את המאה ה02 כפרק חובה בהיסטוריה כללית וספרי לימוד מתאימים נמצאים 
עתה בשלבי הכנה . הנושאים הנידונים בהם מגיעים עד שנות ה07 . עוד טען נצר : 
" כדי לחייב מורים ללמד את העת החדשה בהיסטוריה כללית , צריך להניח שהמורים 
למדו ויודעים את החומר . אבל יש מורים שגמרו ללמוד באוניברסיטה לפני עשר 
שנים , ואז לא לימדו שם את הנושא " . באשר לעלון המורים להיסטוריה , ציין 
המפקח הארצי , כי לא היה שותף בהפקתו , וכי הוא הוצא לאור על ידי האגף 
לתכניות לימודים במשרד החינוך . לדבריו , העלון יוצא אחת לחצי שנה ו"הדברים 
מתיישנים עד שכותבים אותם " . הא סבור , כי גופים מחוץ למערכת הלימודים , 
כמו היחידה לדמוקרטיה , צריכים לדאוג שההמחנכים או המורים לאזרחות ידונו 
בכיתות בנפילת הדיקטטורות במזרח אירופה . עיון באחד מספרי הלימוד המקובלים 
בהיסטוריה , המאושרים על ידי משרד החינוך " פרקים בתולדות העמים בדורנו , 
מאת זיו ולנדאו מעלה את הדברים הבאים : " לעמדות מפתח ( ברומניה ) 
הגיעו רומנים צעירים , שעם כל נאמנותם לקומוניזם , היו גם רומנים גאים 
ורגישים לעצמאותם הלאומית . ביחוד ניקולאיה צאושסקו , איש תנועת הנוער 
הקומוניסטית הרומנית ומזכירה הראשון של המפלגה . מנהיגים חדשים אלה לא היו 
מוכנים להשלים עם מעמדה הנחות של ארצם והם חתרו להשתחרר מאפוטרופסותה של 
ברית המועצות . . " . בספר היסטוריה זה נאמר , כי חומת ברלין הוקמה ב1691 
" ומאז מפריד שטח הפקר נרחב בין שני חלקי הבירה " . המערב השלים עם המציאות 
המדינית באירופה המזרחית אחרי 5491 , ובתוכה חלוקת גרמניה , ואין בדעתו 
לעשות " בזמן הנראה לעין לשינוי מציאות זו " . הפרק על צכוסלובקיה מסתיים 
בתיאור הפלישה ב8691 . העת החדשה בארץ זו מגיעה בספר הלימוד עד התפטרות 
דובצק מכהונת המזכיר הראשון של המפלגה הקומוניסטית בארצו , ובבחירתו לתפקיד 
של גוסטאב הוסאק . בפרק על " ההתקוממות הלאומית בהונגריה ודיכויה על ידי 
צבא ברית המועצות " מסתיים ברושם הקשה שעשה דיכוי ההתקוממות בעולם . " גם 
קומוניסטים בארצות שמעברו השני של מסך הברזל , זועזעו וסיפורי הזוועות של 
הפליטים מהונגריה , לא הוסיפו יוקרה לברית המועצות " . המנהיג של הממשלה 
החדשה בהונגריה הוא יאנוש קאדאר ש"ניגש לשיקום המפלגה הקומוניסטית ההרוסה . 
. ופעל לגישור על פני התהום שנפערה בין המוני העם לבין הממשלה " . 
