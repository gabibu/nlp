פנמה - סיטי ( ע"ר ) . ממשלת פרו העניקה מקלט דיפלומטי לחמישה קצינים 
בכירים של צבא פנמה , שנמלטו לשגרירות פרו בפנמה - סיטי בעיקבות הפלישה 
האמריקאית הודיעה השגרירות אתמול . מקורות דיפלומטים אמרו כי פרו ביקשה 
מפנמה לאפשר מעבר בטוח לחמשת הנמלטים ולכמה מקרוביהם , לאחר שמצאו מקלט 
בביתו של שגריר פרו . שר החוץ של פנמה אמר כי יוענק מעבר בטוח לחמשת הקצינים , 
אם יתברר שאין האשמות פליליות נגדם . חיילים אמריקאים הקימו עמדות ביקורת 
סביב מעונו של שגריר פרו , החל מיום שני השבוע ומספר חיילים נותרו שם ביום 
שלישי , מסרו עדי ראיה . פרו מחתה בפני שלטונות ארה"ב על הצבת החיילים 
סביב מעונו של השגריר וגינתה בתוקף את הפלישה האמריקאית . בינתיים נודע משגרירות 
קובה , כי שלושה מתוך 72 האנשים שמצאו מקלט במעונו של השגריר יצאו ביום 
שלישי לאחר שהשלטונות הבטיחו להם מעבר חופשי ללא התערבות . קובה גם מבקשת 
מעבר בטוח לאשתו של נורייגה , פליסידאד ושלושת בנותיו , שנותרו כלואים 
במעון השגריר . 
