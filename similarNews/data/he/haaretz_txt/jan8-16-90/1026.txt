קצין צה"ל מהמינהל האזרחי , סרן יגאל גבאי , המופקד על הכרוזים המופצים 
ברצועת עזה , זומן אתמול לחקירה ביחידה לביטחון שדה של פיקוד הדרום . סרן 
גבאי נחקר בחשד שהשתמש במידע של כרוזים וכן בהערכות מצב של שירות הביטחון 
ובחומר המוגדר כ"שמור " לעבודה סמינריונית , אותה ביצע בשנה שעברה באוניברסיטה 
העברית בירושלים . סרן גבאי עובד במחלקה לעניינים ערביים במינהל האזרחי ומשמש 
גם כמתורגמן במינהל האזרחי . בשבוע שעבר הועלה חשד כי השתמש במידע מסווג , 
שמגיע אליו בתוקף תפקידו במינהל האזרחי ועשה בו שימוש בעבודה האוניברסיטאית . 
ממשרד הקב"ט נמסר כי אכן גבאי היה במקום . נציג דובר צה"ל בפיקוד הדרום 
סירב להגיב , אם אכן נחקר גבאי . 
