שר הפנים של סוריה , מוחמד חרבה , היה המיוחס בין שרי הפנים הערבים שהשתתפו 
בוועידה בקהיר בחודש שעבר . הוא זכה לאירוח של הנשיא חוסני מובארק בארמון 
עאבדין , וכאשר שוחח עם הנשיא המארח , אמר מובארק כי אין זה יאה ש"מטוסים 
נוכריים " יקשרו בין שתי בירות ערביות . השר הסורי לא הסתיר את מבוכתו , 
שהרי חברות התעופה הלאומיות של מצרים וסוריה אינן מפעילות את קו דמשק - 
קהיר זה עשר שנים . למחרת שובו של חרבה לדמשק השמיע הנשיא אסד הצהרות מחמיאות 
למובארק בראיון עיתונאי . מובארק נטל את היוזמה וטילפן לעמיתו בדמשק . 
היתה זו השיחה שבעקבותיה חידשו שתי חברות התעופה הלאומיות של מצרים וסוריה 
את הטיסות בקו דמשק - קהיר . מאז ועד היום החליפו שתי המדינות משלחות רשמיות 
ועממיות , ולא נותר עוד אלא להחליף מחדש שגרירים , בעקבות הפסגה הצפויה 
בקרוב בין מובארק ואסד . בעבר הלא - רחוק היה זה כמעט בלתי - אפשרי לבצע 
מהלך כלשהו בזירה הבין - ערבית שישביע את רצונן של כל מדינות הליגה הערבית . 
מצרים התייצבה לימין עיראק במלחמת המפרץ ונגד סוריה בלבנון . מובארק אימץ 
את הסיסמה מתקופת סאדאת , שכוונה בעיקר לסוריה ולאיראן " הסירו ידיכם 
מלבנון " . דווקא בקיץ האחרון ובראשית הסתיו נקלעה סוריה למצוקה בלבנון . 
היא נותרה מבודדת בזירה הבין - ערבית נוכח " מלחמת השחרור " שהכריז ראש 
הממשלה הצבאית במזרח ביירות הגנרל מישל עאון . הנהגת עאון סמכה במאבקה על 
התמיכה העיראקית , אך באותה מידה סמכה על התמיכה המצרית . אולם מזרח ביירות 
הופתעה לגלות שסיסמת " הסירו ידכם " נעלמה , וכי מצרים תומכת בהסכם טאיף , 
על כל המשתמע ממנו מבחינת ריצויה של סוריה והכרה בתפקידה " החיוני " בלבנון . 
מצרים גם תמכה בגלוי בנשיא הנבחר הראשון בחסות סוריה , רנה מעאווד , 
ובמחליפו אליאס אל - הראווי , ותוקפת עתה קשה את עאון . גם באשר למלחמת 
המפרץ לא נותר עוד ויכוח בין דמשק לקהיר . אדרבה , מצרים מוכנה לקיים דו - 
שיח עם הרפובליקה האיסלמית האיראנית , גם באמצעות סוריה , והיא תומכת בכל 
היוזמות לכינון שלום בין בגדד לטהראן . מצרים גם נכונה לקדם בברכה את הצטרפות 
סוריה למועצת שיתוף הפעולה הערבית ( מועדון הארבע : מצרים , עיראק , 
ירדן וצפון תימן ) , אך הווטו העיראקי מונע לפי שעה אפשרות זו . גורמים 
ערביים אינם רואים בכך סוף פסוק . לדידם אין להוציא מכלל אפשרות שבעקבות 
מפגש הפסגה בין מובארק לאסד , תיכנס מצרים להילוך גבוה של מהלכי פיוס בין 
סוריה לעיראק מזה ובין סוריה לאש"ף מזה . בד בבד יכולה סוריה לפעול למען 
דו - שיח בין קהיר לטהראן . לסוריה אלה הישגים משמעותיים , שהתאפשרו הודות 
למהלך הסולחה עם מצרים . בכך גם ירדו מן הפרק שניים מבין ארבעת הנושאים 
העיקריים שהיו סלע המחלוקת בין קהיר לדמשק . גם בנושא המחלוקת בין סוריה 
לאש"ף מורגשת באחרונה התקדמות . דווקא מצד ארגוני אש"ף הפרו - סוריים יש 
בימים האחרונים איתותים למפגשי סולחה עם ממסד אש"ף בראשות ערפאת . מכאן 
שנותר רק הנושא הרביעי שבעטיו נותקו היחסים בין שתי המדינות ב7791 . אך גם 
בנושא זה התגבשה בדמשק מחשבה שנייה שצימצמה את חריפותו ואיפשרה סולחה עם 
מצרים . שר ההסברה הסורי , מוחמד סלמאן , מגלה רק טפח מאותה מחשבה . 
לדידו , המכשול של קמף - דייוויד אינו כפי שהיה לפני כעשר שנים . הוא מדגיש 
כי אף על פי שמנסחי ההסכם השתמשו " בטכניקה הנדסית - ניסוחית גבוהה " כדי 
להגביל את מצרים ולנטרלה מהתחייבויותיה הצבאיות כלפי העולם הערבי וכלפי בעיית 
המזרח התיכון , ההנהגה המצרית בראשות מובארק הצליחה להסיר את ההגבלה על 
התחייבויותיה הערביות של מצרים . סלמאן אומר עוד , כי הסכמי קמף - דייוויד 
רקנו למעשה מתוכנם וכי מצרים ביטלה חד - צדדית את החלק הפלשתיני של ההסכם . 
סוריה , הוא מוסיף , מתייחסת בשביעות רצון " לסירוב העממי המצרי ליחסי 
נרמול עם ישראל . זה סירוב הזוכה לאישור מצד הממשלה המצרית " . עוד נאמר 
בדמשק , כי סוריה קידמה בברכה את ההצהרות המצריות בדבר מחויבות קהיר להסכם 
הביטחון הקיבוצי הבין - ערבי . אין ספק שההתפתחויות הבין - גושיות והמזרח - 
אירופיות אילצו את ההנהגה הסורית להתיישר טקטית עם הנסיבות החדשות . אך 
חשובה מכל היא המסקנה , שהאיזון האסטרטגי שאליו שואפת סוריה מחייב את חידוש 
הברית עם מצרים . ההנהגה הסורית נתנה ביטוי למסקנה זו בהצהרות עקיפות , 
בין השאר מפי שר ההגנה מוצטפה טלאס , שמנה את הסולידריות הערבית כתנאי 
מחייב להשלמת האיזון האסטרטגי מול " האויב הציוני " . 
