סארגוסה , ( ע"ר ) . 34 אנשים נחנקו למוות , כאשר להבות ועשן התפשטו 
אתמול לפנות בוקר בדיסקוטק הומה אדם בסארגוסה שבצפון ספרד . כמעט כל ההרוגים , 
רובם בשנות ה03 וה04 לחייהם , נחנקו מעשן סמיך ורעיל שהתפשט במהירות בחלל 
הדיסקוטק , הנמצא ברובע העתיק של סארגוסה . מכבי האש מסרו כי יתכן שהאדים 
הכילו חומר רעיל ביותר חומצה הידרוציאנית ( חומצה פרוסית ) . הם ציינו 
כי בדיסקוטק היו כ031 איש כאשר פרצה הדליקה , כנראה כתוצאה מעומס על מערכת 
החשמל . ניצולים סיפרו כי בדיסקוטק השתררה עלטה זמן קצר לאחר פרוץ הדליקה , 
וכמעט אי אפשר היה למצוא את פתח היציאה . נציג הממשלה באזור הודיע במסיבת 
עיתונאים , כי המהירות שבה נחנקו באי הדיסקוטק , מצביעה על כך שהאדים היו 
רעילים . לא ברור מה היה מקור החומצה . דובר רשמי אמר , כי חומצה הידרוציאנית 
גורמת לדום לב תוך דקות ספורות . אפשרות אחרת היא שאיוורור לקוי גרם להיווצרות 
מהירה של חד - תחמוצת הפחמן , בשעה שהלהבות התפשטו בדיסקוטק . כבאים מסרו 
כי מצאו מספר גופות נשענות בכורסאות המועדון , והדבר מצביע על כך שהם נחנקו 
במהירות כה גדולה עד שלא הספיקו אפילו לקום ממקומם . אחד המלצרים במקום אמר 
כי הדליקה פרצה בקרבת יציאת החירום , ולכדה את כל אלה שנמצאו בפנים . " אני 
הייתי האחרון שהצליח לצאת . הכל נגמר תוך שניות " , אמר אחד מעובדי המועדון 
לעיתונאים . שכנים , שהתלוננו לא מכבר על הרעש מן הדיסקוטק אמרו כי התעוררו 
באמצע הלילה עקב זעקות ודפיקות על הקירות , כאשר אנשים ניסו נואשות לפרוץ 
אל מחוץ לבנין . ראש העיר , גונאסאלס טריבינו , הכריז על שלושה ימי אבל 
ועל הורדת הדגלים לחצי - התורן בסארגוסה . בני משפחה חרדים התאספו מיד חדר 
המתים העירוני כדי לזהות את המתים . אנה קריסטינה מאסי , 12 , אמרה : 
" איבדתי את כל משפחתי , הורי ואחי " . לפני עשר שנים ניספו 17 בני אדם 
בדליקה במלון הפאר של סארגוסה , " קורונה דה אראגון " . לפני שבע שנים 
ניספו 87 איש בדליקה בדיסקוטק במדריד . 
