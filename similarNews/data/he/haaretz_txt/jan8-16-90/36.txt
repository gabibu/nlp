( ע ) . שופטת השלום בפתח - תקוה , שרה פריש , מתחה ביום ששי ביקורת 
על משטרת העיר , שמיהרה לעצור ארבעה אנשים , כולם מוכרים בשוק פתח - תקוה , 
בחשד למעורבות ברצח רמי מרדכי בן ה22 , שנורה למוות ביום חמישי בבוקר בסמוך 
לשוק . אין בידי המשטרה ראיות הקושרות איש מהם למעשה הרצח , פסקה השופטת , 
והאריכה את מעצרם בשלושה ימים , נוכח חומרת החשדות . השופטת הסבירה כי 
ראוי היה לנקוט בדרכי חקירה אחרות ומקדמיות לפני ביצוע מעצרים . אך משנעשה 
הדבר ונעצרו החשודים , ומסתבר שהרצח בוצע על רקע סכסוכים בין קבוצות - כוח 
השולטות בשוק פ"ת , מחייב העניין הציבורי מיצוי כל האפשרויות . השופטת החליטה 
להיענות לבקשתו של עו"ד מנחם רובינשטיין לאסור את פרסום שמו של אחד החשודים 
עקב נסיבות אישיות . שלושת העצורים האחרים הם משה אלפרון בן 83 מגבעת - 
שמואל , יעקב שמש בן 43 מפ"ת ויצחק ברינג בן 04 מפ"ת . תחת משמר כבד של 
שוטרים ואנשי מג"ב הובאו החשודים לבית המשפט , פחות מיממה לאחר הרצח ובאווירת 
מתח בין משפחות הנרצח והמשפחות שנפגעו בשבוע שעבר מהשלכת רימונים בתוך השוק 
בידי אחי הנרצח . ראש צוות החקירה פקד מארק פיונטק אמר , בתשובה לשאלות 
הסנגורים , כי חקירת הפרשה כוללת את אירוע יידוי הרימונים , שבעטיו נפצע 
קשה כרים דעבול , עובד במסעדה של יעקב שמש . חיים מרדכי , אחיו של הנרצח , 
נעצר כחשוד ביידוי הרימונים , ובעקבות מעצרו החלו להתקבל בבית משפחת מרדכי 
איומים , ובסופו של דבר נרצח בן המשפחה רמי מרדכי מיריות אלמוני מטווח קצר . 
לאחר הרצח נכנס היורה למכונית ונמלט . השופטת ביקשה מהמשטרה להתחשב בעת 
המעצר ביעקב שמש , העובר בימים אלה תהליך גמילה מסמים , ולסייע לו ככל 
שניתן . 
