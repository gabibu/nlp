שר הביטחון יצחק רבין ומתאם הפעולות בשטחים שמואל גורן נפגשו אתמול לשיחה 
עם המנכ"ל הכללי של אונר"א גורג זקמאלי שהגיע לביקור בארץ . היום יפגש האורח 
עם שר החוץ משה ארנס . בפגישה הדגיש שר הביטחון כי התנאי של ישראל לשיתוף 
פעולה עם האירגון זאת בתנאי שאנשי אונר"א לא ייחרגו מהמנדט שניתן להם . 
מקורות בטחוניים טוענים כי זקמאלי קיבל עקרונית את תנאי ישראל . בפגישה התייחסו 
רבין וגורן למעקב שמנהלים עובדי אונר"א אחרי חיילי צה"ל ברצועה וכן על המעורבות 
האישית של עובדי אונר"א בשטחים . הבוקר תתקיים פגישה נוספת בין זקמאלי וגורן , 
בפגישה יידונו נקודות נוספות כמו הבניה ברצועת עזה , שיתוף הפעולה במחנות 
הפליטים וכן על ההסכמים הסופיים לשמירת הסטטוס קוו בין אונר"א לצה"ל . מנכ"ל 
אונר"א העלה מצידו טענות נגד חיילי צה"ל ברצועה . הוא מחה על כניסת חיילים 
צה"ל למשרדי הארגון ברצועה והחרמת מסמכים . באונר"א רואים בחומרה את התקריות 
האחרונות וזו הסיבה לבואו של מנכ"ל הארגון לארץ . מקורות בטחוניים ציינו 
כי בעקבות החרמת המסמכים ממשרדי אונר"א בשטחים עולה בוודאות כי אנשי הארגון 
לא עסקו בהעברת כספים לפעילים של אש"ף או בכל פעילות אחרת נגד כוחות הביטחון . 
