פרשת מינויו של יו"ר חדש לרשות שמורות הטבע הולכת ומסתבכת . המועמדים בשלב 
זה הם שר החקלאות לשעבר , אריק נחמקין , שהוא מועמדו של שר האוצר שמעון 
פרס , ומי שהיה מועמד הליכוד לראשות עיריית חיפה תא"ל ( מיל ) רמי דותן , 
שהוא מועמדו של השר לאיכות הסביבה , רוני מילוא . בינתיים ממשיך לכהן 
בתפקיד יו"ר הרשות דוד הגואל , הנמנה על הליבראלים בליכוד . על - פי הסיכום 
שהושג לפני מספר חודשים , בין שר החקלאות אברהם כץ עוז , לבין השר מילוא 
( המופקדים שניהם על רשות שמורות הטבע ) , מינוי מנכ"ל הרשות בעתיד , 
ישאר בידי שר החקלאות בעוד מינוי היו"ר לרשות , יהיה על - פי הצעתו של 
השר לאיכות הסביבה . עם זאת הוסכם באותו מעמד , כי היו"ר הבא שיוצע על 
ידי השר מילוא יהיה אריק נחמקין , לו הובטח התפקיד על - ידי השר פרס . הכוונה 
למנות את נחמקין ליו"ר לא עלתה יפה לאחר שקמה התנגדות רחבה לכוונה להעניק 
ליו"ר נחמקין , מעמד של יו"ר פעיל עם לשכה ורכב צמוד . היו"ר הנוכחי , 
הגואל , אינו יו"ר פעיל ומתוגמל על הזמן שהוא מקדיש למילוי תפקידו בסכום 
השווה לכ%02 ממשרה מלאה , בתוספת תשלום עבור נסיעות של 005 ק"ם בחודש . 
שר החקלאות כץ עוז , שמינוי נחמקין לא היה על - פי יוזמתו , אלא נכפה עליו , 
הודיע אז שהיו"ר החדש של הרשות יהיה במתכונת ההעיסקה הקיימת של היו"ר הנוכחי . 
בעקבות המצב החדש שנוצר עם הכשלת מינוי נחמקין ליו"ר פעיל , הודיע השר מילוא 
לעמיתו כץ - עוז , כי מועמדו לתפקיד הוא רמי דותן . אולם בינתיים מוכן 
כנראה נחמקין לקבל את המינוי בהיקף הקיים . המגעים בין השרים נמשכים ובינתיים 
נדחתה הכוונה להביא לאישור הממשלה את ההצעה להרכבה החדש של מליאת רשות שמורות 
הטבע , החייבת לכלול בהרכבה גם את המיועד ליו"ר החדש . 
