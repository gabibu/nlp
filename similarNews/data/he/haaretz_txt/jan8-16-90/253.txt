שר התעשייה והמסחר אריאל שרון הגיש לוועדת השרים לענייני כלכלה , הצעת החלטה 
בדבר הקמת שלוחה של רכבת מדימונה לירוחם . שרון מציע , כי הקמת שלוחה זו 
תיכלל בתוכנית האב של הרכבת . כמו כן הוא מציע , לקבוע כי תינתן עדיפות 
לשלוחת הרכבת דימונה - ירוחם , כדי שכבר יהיה אפשר להתחיל לתכנן את השלוחה . 
בדברי ההסבר שצירף להצעתו , שרון מציין כי התעסוקה בירוחם מבוססת על מפעלי 
תעשייה , הנאבקים על מקומם בשוק , הן מול היבוא המגיע לנמלים במרכז הארץ 
והן כנגד מפעלים הנמצאים בקרבת מרכזי אוכלוסיה . המפעלים העיקריים בעיירה 
מתבססים על מחצבים מקומיים לשם ייצור מוצריהם ועלות ההובלה תופסת חלק ניכר 
מעלויות הייצור . מדובר במפעלים : " פניציה " בקבוקים , " אקרשטיין 
מוצרי בטון , " נגב קרמיקה " אריחי קרמיקה , ו"חרסית וחול זך " . בסך 
הכל מדובר בשינוע של כרבע מיליון טונות לשנה צפונה , בתום תוכניות ההרחבה , 
וכן בשינוע של 05 אלף טונות חומרי גלם לירוחם . החיסכון בהובלה , לאחר 
הפחתת הוצאות השינוע ליעד הסופי , עשוי להסתכם ב01 שקלים הטונה , כלומר : 
כשלושה מיליון שקלים לשנה . מחזור המפעלים הנזקקים לשלוחת הרכבת נאמד בכ001 
מיליון ש"ח . מכאן , שהחיסכון הצפוי יסתכם בכ%3 מהמחזור שלהם . ירוחם שוכנת 
פחות מ51 ק"ם מדימונה שבה יש תחנת רכבת , ואילו המרחק למרכז הארץ הוא כ051 
ק"ם . לדברי שרון , מרחקים אלה וכמויות השינוע הצפויות , החיסכון למפעלים 
בירוחם ותרומתו להאצת קצב התפתחותם מחייבים הקמת שלוחה כזאת . 
