מסתמנת אפשרות לקיצור משך הוצאת היתרי הבנייה , על - ידי הוועדות המקומיות 
לתכנון ובנייה , ל03 יום . האפשרות הסתמנה בתום פגישה שהתקיימה אתמול בין 
הצוות המיוחד שמינה שר הפנים , הרב אריה דרעי , הכולל את נציגי משרדו , 
נציגי משרד הבינוי והשיכון , מרכז שלטון מקומי , ואיגוד מהנדסי ערים , 
לבין נציגי מרכז הקבלנים והבונים בישראל , בראשות נשיא המרכז מרדכי יונה . 
היתרים לבנייה שאין בה סטייה מתוכניות מתאר מאושרות יינתנו בתוך חודש ימים , 
במקום חודשיים עד כה ב"מסלול הירוק " , שהונהג עם הכנסת תיקון מס 62 לחוק 
התכנון והבנייה במאי שנה שעברה . לפי ההצעה , יסופקו יתר האישורים הנדרשים 
לבנייה אישור חברת החשמל , מכבי - אש , הג"א ועוד על - ידי הקבלנים , 
בתוך שלושה חדשים . עד היום לא ניתן היה לקבל היתר בנייה לפני שהקבלן הציג 
בפני ועדות התכנון את כל האישורים הנדרשים . איגוד הקבלנים ביקש לאפשר לו 
לגשת לבנייה מיד עם קבלת האישורים מהוועדות המקומיות , ולהגיש את שאישורי 
חברת החשמל וכו בתוך תקופה של ששה חודשים . אך מגמת משרד הפנים היא להגביל 
את התקופה לשלושה חודשים בלבד , כדי שהחשת ההליכים לא תבוא על חשבון התקנים 
חיוניים בבניינים . בפגישה העלו ראשי ארגון הקבלנים גם את עניין פריסת תשלומי 
האגרות הבנייה . הם ביקשו שהאגרות ישולמו לאורך 81 חודשים , במקום ששה 
תשלומים הנהוגים כיום . נציגי מרכז השלטון המקומי שהשתתפו בפגישה התנגדו 
לפריסת תשלומים כה ארוכה , ונראה כי דרישת הקבלנים לא תיענה במלואה . במרכז 
הקבלנים אומרים , שמגמה זו , של הפעלת תהליך רישוי מקוצר , תקצר באופן 
משמעותי את תהליך הבנייה , תאפשר יציאה מן הקיפאון ותקדם את הבנייה לעולים . 
יונתן גולני , מנהל מינהל התכנון במשרד הפנים , דחה את הטענה כי קיצור 
ההליכים של הוצאת אישורי הבנייה יפגע באיכות התכנון והבנייה . לדבריו , 
מדובר בהוצאת היתרים במסלול המואץ רק לתוכניות בנייה הכלולות במסגרת תוכניות 
מיתאר שכבר אושרו . גולני אמר , כי בתוך כחודש ישלים צוות משותף למשרד 
הפנים , משרד השיכון , מינהל מקרקעי ישראל ומשרד האוצר סקר כלל - ארצי 
על קרקעות זמינות לבנייה מיידית , לטווח זמן של חמש השנים הבאות . קפידבינמועצת 
ענף הבנייה קוראת לממשלת ישראל להעמיד את נושא הבנייה לקליטת העליה בראש 
סדר העדיפויות הלאומי , ולהיערך , ללא דיחוי , בתוכנית חומש , לבניית 
003 אלף דירות חדשות . המועצה תובעת מן הממשלה להכין לכך את הכלים והמשאבים 
הדרושים , להקצות את הקרקעות ולהיחלץ להכשרת עובדים בענף הבנייה מקרב האוכלוסייה 
היהודית . הנהלת מועצת ענף הבנייה התכנסה בראשותו של נשיא המועצה מרדכי יונה , 
ובישיבה השתתפו נציגי הארגונים המקצועיים הארציים החברים במועצה : הקבלנים , 
המהנדסים , האדריכלים , השמאים , המודדים ועמותת המתווכים בנדל"ן . העלייה 
הצפויה מבריה"ם , אפילו אם לא תעלה על חצי מיליון איש בחמש השנים הבאות , 
תצריך , לפי חישובי מועצת ענף הבנייה , בנייה נוספת של 03 אלף דירות בשנה , 
לכדי 06 אלף דירות בכל אחת מחמש השנים הבאות . נשיא המועצה מסר , כי יותר 
מ%07 מכלל הבנייה למגורים בעשור האחרון היתה על קרקעות פרטיות , ורק % 03 
על קרקעות מינהל מקרקעי ישראל . בכך מוצו , כמעט לחלוטין , עתודות הקרקע 
העירונית הפרטית במדינה . המועצה קיימה דיון בהשלכות השונות המתחייבות מצרכי 
הבנייה , שהיקפם יגדל פי שלושה בקירוב בשנים האחרונות , והעלתה שורה של 
דרישות , וביניהן : על הממשלה להכין את המשאבים לבנייה בהיקף הנדרש , תוך 
שמירה על סטנדרט בנייה נאות , לבל תחזור ישראל על מחדלי שנות החמישים . 
הבנייה החדשה חייבת להתבצע , בעיקרה , באזורים עירוניים וקהילתיים ובערי 
הפיתוח , שבהן קיימות קרקע ותשתית מתאימה לקליטת אוכלוסייה גדולה , תוך 
חיסכון בהוצאות יקרות לתשתית ולפיתוח . על הממשלה להקצות קרקעות לבנייה בהליך 
מזורז , וכמו כן משאבים לתכנון מקיף של הקרקעות . על הממשלה לגבש תוכנית 
להכשרת עשרות אלפי פועלי בניין , מתוך מאגרי האנוש הבאים : מעגל המובטלים 
במשק , חיילים משוחררים והעולים החדשים עצמם . 
