מנהלי משרד הנסיעות והתיירות אביר התבקשו לחדול ממתן שירותי תיירות בכל צורה 
שהיא , ולהחזיר תוך 41 יום את רישיון סוכנות הנסיעות שבידם לרשות המוסמכת 
במשרד התיירות . משרד התיירות הודיע אתמול , כי ביטל את רישיון סוכנות הנסיעות 
אביר מרחוב ארנון 21 בתל - אביב , לאחר " שבעל הסוכנות ישראל רודריגז נקלע 
לקשיים כספיים ולא יכול היה לעמוד בהתחיבויותיו לספקי שירותי תיירות ובעלי 
חוב אחרים " . הרשות המוסמכת ביטלה את הרישיון , לאחר " שנועצה במועצה המייעצת 
לרישוי סוכני נסיעות , ולאחר שניתנה לבעלים של משרד הנסיעות , הזדמנות 
להשמיע את טיעוניו " . מזכ"ל התאחדות סוכני הנסיעות והתיירות , פנחס מולד , 
אמר אתמול בתגובה , כי נציגי הארגון היו שותפים להמלצת המועצה המייעצת . 
לדבריו משרד הנסיעות אביר היה חבר מלא בארגון הגג . לדברי המזכ"ל , לא 
ידוע על פגיעה בלקוחות , כתוצאה מסגירת משרד הנסיעות . 
