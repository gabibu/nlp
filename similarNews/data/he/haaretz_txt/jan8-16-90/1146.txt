אין להטיל ספק באזהרת ראש ממשלת ברית - המועצות , ניקולאי ריזקוב , שמוסקווה 
תפעיל כוח צבאי למנוע ממעשי האיבה בין האזרים לארמנים להתרחב למלחמה בין 
שתי רפובליקות סובייטיות אלו . למעשה , מתנהלת כבר מלחמה כזו באזור נאגורנו - 
קאראבאך , וכוחות מוטסים כבר שוגרו אליו , וכנראה אף נחסמו על - ידי קבוצות 
אזריות חמושות . מוסקווה משתדלת לצמצם את מעורבותה עד למינימום , פחות מחשש 
מעימות עם הארמנים מאשר עם בני העם האזרי , שמספרם כפול , שנאתם כלפי השלטונות 
הסובייטיים עזה יותר , והתנגשות עמם עלולה להצית אש גם ברפובליקות המוסלמיות 
האחרות בבריה"ם , שאף בהן נערם חומר נפץ דתי ולאומי . בעבר ניסה גורבצוב 
לנהוג " ריאל פוליטיק " , כאשר לאחר שלטון סובייטי ישיר בנאגורנו - קאראבאך , 
חבל המריבה האוטונומי הארמני בתחומי אזרבייגאן , החליט להעביר את רוב סמכויות 
השלטון לאזרים . אך מוסקווה אינה יכולה לעמוד מנגד , כשגובר האיום של טבח 
חדש בארמנים . תהיה זו הוכחה לאובדן השליטה הסובייטית בתחומי בריה"ם ולמעשה 
לאובדן שליטתו של גורבצוב במצב . לאחר האירועים בימים האחרונים בליטא , 
אין הוא יכול להרשות לעצמו מכה כבדה נוספת ליוקרתו . אך קיימת גם סיבה נוספת , 
מעבר לשאלת היוקרה . בעשרות השנים של שלטון סובייטי לפני הפרסטרויקה , 
סבלה אזרבייגאן כרוב האזורים החקלאיים בדרום בריה"ם מניצול כלכלי , שהתבטא 
במחירים נמוכים תמורת התוצרת , בפיגור בשירותי בריאות וחינוך ובשיעור אבטלה 
גבוה . לכך התווסף דיכוי התרבות הטורקמנית ודת האיסלם . כשהגיע הגלסנוסט 
לאזרבייגאן קמה שם חזית עממית , שהתחרתה במפלגה הקומוניסטית , התייצבה 
בראש המאבק על נאגורנו - קאראבאך , והיתה דובר לדרישות הכלכליות והלאומיות 
כלפי מוסקווה , ובהן הרחבת סמכויות האוטונומיה . ההיענות הסובייטית היתה 
איטית , והתנועה הלאומנית צברה כוח בציבור האזרי . בספטמבר אשתקד הצליחה 
החזית לארגן הפגנה של חצי מיליון איש , ולהטיל הסגר על כל עורקי התחבורה 
היבשתית כבישים ומסילות - ברזל המובילים לארמניה . בנובמבר התחולל מאבק 
כוח פנימי בחזית העממית , והקיצוניים הקימו ארגון בשם " ההצלה הלאומית " 
השולט כעת בבאקו הבירה שדרש אז את ניתוק אזרבייגאן מברית - המועצות , 
איחודה עם אזרבייגאן האיראנית והפיכתן למדינה עצמאית . דרישה זו הציבה אתגר 
חזיתי בפני הקרמלין , שהפגנת חולשה כלפיו היתה מאיצה את התפוררות האימפריה 
הסובייטית , עוד יותר מאשר דרישות העצמאות של הרפובליקות הבאלטיות . למוסקווה 
לא נותר , איפוא , אלא להתערב לא רק למען הארמנים , אלא , ובעיקר , 
לשם הבטחת ריבונותה של בריה"ם . 
