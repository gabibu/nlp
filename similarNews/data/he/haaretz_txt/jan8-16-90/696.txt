( ע ) . פרשת חטיפתם לישראל של שני ילדים מאביהם הנוצרי בארה"ב , והסתרתם 
בזהות בדויה על - ידי אמם במוסדות דתיים בעיירה נתיבות , הגיעה אתמול לסיומה 
בבית המשפט הגבוה לצדק בירושלים , לאחר שהאם הסכימה להחזירם לרשות האב . 
הילדים נפלו נרגשים לזרועותיו , והשלושה עמדו להמריא אמש מישראל בחזרה 
לארה"ב . תחילת הפרשה ביולי השנה , לאחר שהאם הגרושה , בת 92 , נעלמה 
עם בנה בן ה5 וחצי ובתה בת ה4 מעיר מגוריהם בניו - גרזי , למרות פסק - דין 
מפורש של בית - משפט אמריקאי לענייני משפחה , שהורה כי הילדים יהיו ברשות 
האב . האב , שנישא מחדש ומכהן כמנהל בכיר בחברת הוצאה לאור , פתח בחיפושים 
מקיפים , בסיוע משטרות ניו - יורק וניו - גרזי ובשיתוף חוקרים אמריקאיים 
פרטיים . בהמשך פנה האב לעו"ד התל - אביבי דורון כוכבי וביקש את עזרתו . 
זה שכר את שירותי משרד החקירות אי - סי - טי - אס בהרצליה . בשבוע שעבר 
הצליחו הבלשים לעלות על עקבות האם והילדים בנתיבות . בשלב זה עתר עו"ד כוכבי 
לבג"ץ וביקש כי יכבד את פסק הדין והצווים של בתי - משפט בארה"ב . בעתירה 
טען האב כי אשתו לשעבר מעורערת בנפשה , וקיים חשש לשלום הילדים . בג"ץ 
הוציא צו - ביניים שאסר על האם להסתיר את הילדים . כן הופקדה על האם שמירה 
צמודה לבל תנסה לברוח . בדיון שנערך בבג"ץ אתמול הגיעו הצדדים , בעצת השופטים , 
להסכם . 
