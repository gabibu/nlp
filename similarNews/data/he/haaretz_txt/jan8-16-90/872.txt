פקין ( ע"ר ) . סין הכריזה על שורה חדשה של חוקים המגבילים את ההפגנות 
בפקין . הרשויות גם קבעו תקנות חדשות המגבילות את פעילותם של עיתונאים זרים 
בסין . העיתונות לא פירסמה מה הן התקנות החדשות , אולם הודיעה שהן תפורסמנה 
בקרוב . יומון בפקין מדווח כי מעתה יש צורך לקבל אישור לכל הפגנה במספר אזורים 
רגישים בבירה . פירוש ההחלטה בפועל הינה איסור על ההפגנות באזורים אלה . 
בין האזורים הרגישים ניתן לציין את כיכר טיאנאנמן , אזור המגורים של מנהיגי 
סין , ובנייני הממשלה . עד כה היה צריך לקבל אישור רק מהמשרד לביטחון מקומי , 
אולם מעתה יהיה צורך באישור גם מהממשלה העירונית או הלאומית . 
