חברי מושב נוה - אטיב בצפון רמת - הגולן מסרבים לאפשר הקמת מאגר למי ביוב 
סמוך ליישובם , האמור לקלוט את השפכים של התושבים הדרוזים מצפון רמת - הגולן . 
חברי המושב אומרים , כי הקמת המאגר סמוך לציר התנועה המרכזי לאתר החרמון , 
באיזור המשמש כתצפית יחידה למטיילים " תהרוס את התשתית התיירותית באיזור " . 
ממנהלת הכנרת נמסר , כי ההחלטה להקים מאגר למי ביוב בצפון הגולן התקבלה , 
מאחר שכיום מי הביוב של הכפרים הדרוזים נשפכים לוואדי סער ומשם הם זורמים 
לכנרת . לדבריהם , הקמת המאגר לא תפגע לא בתושבים ולא בענף התיירות . בשבוע 
הבא ייערך סיור בצפון הגולן בהשתתפות כל הגורמים הנוגעים בדבר , כדי לבדוק 
את הנושא , בין השאר משום שחובבי טבע טוענים , שהקמת מאגר מי הביוב תפגע 
בערכי טבע מוגנים . 
