כבר הרבה זמן לא קיבלו במכבי תל אביב כל כך הרבה מחמאות . אחרי מה שעבר 
על אלוף הכדורסל העונה גם זה משהו . המחמיאים היו ראשי אלופת אירופה , 
יוגופלסטיקה ספליט , שנחתה אתמול למישחקה נגד מכבי תל אביב מחר ביד אליהו . 
במסיבת עיתונאים שהיתה במלון הילטון בתל אביב היה הדובר העיקרי המאמן בוזידאר 
מאליקוביץ שדבריו תורגמו על ידי חבר ההנהלה הסימפטי ציצו : " ראיתי את 
מכבי מנצח את מובילגירגי וארזה בבלגראד 7791 והייתי כמובן במינכן בשנה שעברה . 
גם בשעתו הגדולה , וגם בהפסד המכאיב נגד קבוצתי , מכבי גילה רוח של קבוצה 
גדולה . התוצאות לא הם שקבעו , אלא ההתנהגות של השחקנים ואופי ההנהלה של 
הקבוצה הם שנותנות למכבי את היחוד שלו . כעת מכבי תל אביב קבוצה מזדקנת , 
אבל זה קורה להרבה קבוצות גדולות באירופה . אני בטוח שהם עוד יחזרו להיות 
במרכז העניינים . אולי כבר בשנה הבאה " . מאליקוביץ נשאל באשר למאמן האמריקאי 
של מכבי טד אואנס וכל שהשיב היה : " למכבי מתאים מאמן צעיר ולא מבוגר כמו 
טד אואנס " . מה יהיה מחר במישחק בין מכבי ויוגופלסטיקה ? " בשנה שעברה 
באנו לכאן ובדקנו מספר אספקטים לקראת הפיינל - פור . השנה מכבי לא יהיה 
שם , ואנחנו עדיין רואים במישחק זה כמטרה בפני עצמה . הקבוצה שלנו משתפרת 
ממישחק למישחק ונרצה כמובן לנצח . הסיכויים הם פיפטי , פיפטי . הקפטן דושקו 
איוואנוביץ נשאל על סיכויי הקבוצה בסארגוסה , לאור העובדה שהפעם יוגופלסטיקה 
לא תבוא כאנדר - דוג וענה : " לכל קבוצה שתגיע לסארגוסה סיכויים שווים , 
היתרון של יוגופלסטיקה על פני האחרות הוא , שאף אחת מבין האחרות שיהיו 
שם לא זכתה בגביע אירופה ויוגופלסטיקה עשתה זאת " . אי אפשר היה שלא להתייחס 
במסיבת העתונאים לשני כוכבי הקבוצה היוגוסלווית טוני קוקוץ ודינו ראדגה שבסוף 
השבוע התפרסמה ידיעה על דרישותיהם הכספיות ( מיליון דולאר ביחד ) לקראת 
העונה הבאה . ראשי יוגופלסטיקה התחמקו מתשובה חד משמעית . הם טענו שלקוקוץ 
המבוקש על ידי כמה קבוצות באיטליה ובספרד יש חוזה לעוד שנתיים . כשנשאל 
מליקוביץ על השמועה שברצלונה רוצה אותו כמאמן ביחד עם קוקוץ , השיב בבדיחות 
הדעת , כי הוא לא יודע איפוא זה ברצלונה . באשר לראדגה הם עדיין מאמינים 
שישאר . איוואנוביץ התיחס להצלחה של דיוואץ בלוס אנגלס לייקרס ונשאל כהשוואה 
האם גם ראדגה יוכל להצליח בבוסטון סלטיקס . הוא ענה שלדעתו הוא יוכל להצליח " 
מאליקוביץ : " לראדגה תהיה בעיה . הוא לא יוכל להסתגל כמו דיוואץ לשיטה 
האמריקאית " . ראדגה על עצמו : " חוץ מקווין מקהייל אין שחקן טוב ממני 
בסלטיקס " . יחד עם הקבוצה הגיעו יותר ם - 021 אוהדים וחלק מנשות השחקנים , 
ששוכנו בבתי מלון אחרים . הקבוצה תמריא מיד לאחר המישחק בדרכה לבלגראד 
וספליט . 
