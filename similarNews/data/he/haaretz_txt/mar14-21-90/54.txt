בון ( מיוחד ל"הארץ " ) . לקראת פתיחת השיחות הבין - לאומיות על איחוד 
גרמניה , אמר אמש הקאנצלר הלמוט קוהל , כי הוא לא מצפה שהאיחוד יתבצע עוד 
השנה . לדברי הקאנצלר שדיבר בפני כתבי חוץ , צפויות בחירות כלל - גרמניות 
במסגרת מדינה מאוחדת לכל המוקדם בשנה הבאה . גם מזכיר המפלגה הנוצרית - דמוקרטית 
השלטת בבון , פולקר רוהא , ניסה אתמול להשמיע דברי הרגעה מפני איחוד מזורז 
של גרמניה . רוהא אמר בבון , כי תהליך האיחוד עשוי להימשך שלוש שנים ואף 
יותר . הוא הצביע על כך , שהאיחוד כרוך בפתרון בעיות רבות במישור המדיני , 
הכלכלי והחברתי . בבון יתכנסו היום בפעם הראשונה מומחים של הפורום המכונה 
" ארבע פלוס שניים " נציגי ארבע המעצמות הגדולות : ארה"ב , בריה"ם , 
בריטניה וצרפת , ונציגי מערב ומזרח גרמניה לדיון על הצעדים הנדרשים לאיחוד 
הגרמניות . פגישות נוספות , בדרג של שרי חוץ , צפויות בשבועות הקרובים . 
בבון ובמזרח - ברלין מצפים , שהפורום המשותף יגבש עד הסתיו המלצות והחלטות 
על תהליכי האיחוד של שתי הגרמניות . בינתיים החליטה אתמול ועדת מומחים גרמנית - 
גרמנית , כי לאחר ביצוע האיחוד המוניטארי בין שתי המדינות יוחלפו החסכונות 
של תושבי מזרח - גרמניה במארקים מערביים בשער חליפין של אחד לאחד . אולם 
הוועדה קבעה , כי השער הזה יהיה רק עד גובה מסויים של חסכונות , שבו היא 
לא נקבה . פירוש ההחלטה הוא , כי מערב - גרמניה תצטרך להזרים סכומי ענק 
למזרח - גרמניה כדי לממן את החלפת המטבע . בשוק החופשי , מוחלף היום המארק 
המזרח - גרמני בשער של 6 : 1 כלפי המארק המערבי . עם זאת ברור , שתושבי 
מזרח - גרמניה לא יורשו " לשבור " את חסכונותיהם בבת אחת , וייאלצו להמתין 
תקופה מסויימת כדי ליהנות מן ההסדר שנקבע בתחום שער החליפין . מזרח - גרמניה 
הודיעה אתמול , כי בחג הפסחא בחודש הבא היא תפתח חמישה מעברי גבול חדשים 
בין שני חלקי ברלין . בצעד נוסף של התקרבות בין שתי הגרמניות הודיע ה"בונדסבנק " , 
הבנק המרכזי של מערב - גרמניה , כי תושבי המזרח יורשו לנהל חשבונות בנק 
רגילים ברפובליקה הפדראלית . עד כה היתה משיכת כספים של תושבים מזרח - גרמנים 
מבנקים במערב - גרמניה כפופה להגבלות מסויימות . קפידבינבמזרח - גרמניה החל 
אתמול " השלב החם " והסופי של מערכת הבחירות בהופעה של ראש הממשלה הנס 
מודרו , נציג המפלגה הקומוניסטית . מודרו דרש , כי איחוד שתי הגרמניות 
יתבצע רק בתנאים של ביטחון סוציאלי מלא לתושבי מזרח - גרמניה , הנהנים כיום 
מ"זכות לעבודה " המעוגנת בחוקת המדינה , ודיור זול במיוחד . כחלק ממסע 
הבחירות נמשכו גם אתמול הפרסומים הסותרים על וולפגאנג שנר , אחד מראשי האופוזיציה 
השמרנית , המואשם בכך שעבד בעבר כסוכן של השירות החשאי הידוע לשימצה " שטאסי " . 
רוב גורמי האופוזיציה אומרים , כמו שנור עצמו , כי ההאשמות הן חלק ממסע 
מכוון שמארגנים אישים במשטר הסטליניסטי הישן , כדי לזכות ביתרונות בבחירות , 
הצפויות ביום א . הנהנית העיקרית ממסע ההאשמות היא המפלגה הקומוניסטית , 
המנסה לבנות לעצמה תדמית של ארגון ששיקם את עצמו ובחר בדרך של חידושים ורפורמות . 
