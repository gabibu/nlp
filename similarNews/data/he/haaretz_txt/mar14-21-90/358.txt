ניו - יורק ( ע"ר ) . הרב הראשי של יהודי רומניה , משה רוזן , אמר כי 
בדעתו להזהיר את ממשל בוש מפני עליית האנטישמיות ברומניה . הרב רוזן אמר 
כי אוהדים של תנועות ניאו - נאציות מנסים לחדור לכמה מן המפלגות החדשות שהוקמו 
מאז הפלת צאושסקו , והם מפרסמים מאמרים וסיסמאות אנטישמיות . רוזן , העתיד 
להיפגש מחר עם פקידים בכירים בממשל , אמר כי ממשלתה החדשה של רומניה הבטיחה 
להעניש במהירות כל מי שהואשם בפעולות אנטישמיות . " בתקופת המשטר הקודם 
חששתי לחיי לאחר שסרבתי לאפשר לממשלת רומניה להרוס את שלושת בתי הכנסת שנותרו 
בבוקרשט " , אמר הרב . לדבריו , אם הקהילה היהודית הבין - לאומית לא היתה 
מתגייסת למענו , היו חייו נמצאים בסכנה . " חשבתי שעלולה לקרות לי תאונת 
דרכים " , אמר . 
