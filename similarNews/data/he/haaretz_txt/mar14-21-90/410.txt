ארגוני זכויות האדם ותנועות המחאה , נערכים למערכה נגד המעצרים המינהליים . 
היום , במלאות שנתיים להקמת כלא קציעות , יקיים ארגון הקו הירוק משמרת 
מחאה בכיכר פריס בירושלים . הערב תקיים תנועת יש גבול , יום עיון בנושא 
המעצר המינהלי , בהשתתפותם של עצירים מינהליים לשעבר , ועורכי הדין של 
הארגון הפלשתיני אל חאק . מחר יבקרו עורכי דין פלשתינים בכנסת , לפגישות 
עם חברי כנסת בנושא . הביקורים נערכים על ידי הוועד הפלשתיני - ישראלי לזכויות 
האדם . ביום ה השבוע , יקיימו הפעילים יום צום למען העצירים המינהליים . 
בשעות אחר הצהריים יסתיים הצום בסעודה פומבית בחצר מסגד במזרח ירושלים , 
בהשתתפותם של אנשי דת מוסלמים ופעילים של המרכז הפלשתיני לאי אלימות . לקראת 
סוף חודש מרץ , יתפרסם מחקר ראשון מסוגו על עצירים מינהליים ומשפחותיהם , 
מטעם ארגון אימות של פסיכולוגים ואנשי מדעי החברה , ישראלים ופלשתינים . 
