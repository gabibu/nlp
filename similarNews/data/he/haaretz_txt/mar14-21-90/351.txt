בודפשט , ( מיוחד ל"הארץ " ) . שבוע ימים לפני הבחירות הכלליות בהונגריה 
צוברת מערכת הבחירות תנופה הנושאת אופי מובהק של מסע בחירות מערבי . לקראת 
הבחירות החופשיות הראשונות מזה 04 שנה מכוסה בודפשט כולה בכרזות עם תמונות 
המועמדים וסיסמאות של המפלגות השונות . כל המפלגות ניצלו את החג הלאומי ב51 
במארס לשם עריכת עצרות , אשר ברבות מהן השתתפו אמנים ידועים . המפלגה הסוציאליסטית , 
למשל , ערכה שלשום יום ספורט על האי מרגרטה , ויו"ר המפלגה רזו ניירש 
נראה לבוש בגדי אימונים ומחלק פרסים לילדים שזכו בתחרויות . ההונגרים כה 
מרוכזים במסע הבחירות ובארועי החג הלאומי , שהפעם צויין ברוב עם גם על ידי 
המיעוטים ההונגריים בכל הארצות השכנות , עד כי להתפתחויות בשאר חלקי העולם 
כמעט ולא מוקדשת תשומת לב כלל . אפילו הבחירות במזרח - גרמניה , הראשונות 
מסוגם בגוש המזרחי , נשארו בשולי ההתעניינות . פרשנים הונגרים טוענים כי 
בחירות אלו תהיינה אולי מעין חזרה כללית לבחירות במערב - גרמניה בדצמבר השנה , 
אך לא לבחירות בהונגריה שבה המערכת המפלגתית שונה לחלוטין . על פי סקרי 
דעת הקהל נאבקים על הבכורה בהונגריה שלוש מפלגות אופוזיציה איגוד הדמוקרטים 
החופשיים , " הפורום הדמוקרטי " ומפלגת האיכרים . הסוציאל - דמוקרטים 
והמפלגות הנוצריות אינם בתמונה כלל . הסוציאליסטים , שהם יורשי המפלגה הקומוניסטית 
השלטת , עשויים לזכות ב%01 מהקולות , ומנהיג המפלגה כבר הודה כי קרוב לודאי 
שהסוציאליסטים יתפסו בפרלמנט החדש את ספסלי האופוזיציה השמאלית . אשר לפלג 
השמרני יותר של הקומוניסטים כוחו מתנדנד על סף אחוז החסימה שהוא ארבעה אחוזים . 
