חברת הביטוח " דקלה " המפעילה את תוכנית הביטוח להשתלות בחו"ל " שתיל " 
לחברי קופת חולים הכללית , הקימה מערך לוגיסטי בחו"ל לעזרת החולים הנשלחים 
לטיפולים בחו"ל . לדברי מנכ"ל " דקלה " , דן בר - ניב הקמת המערך כוללת 
קשר ישיר עם מרכזים רפואיים בארבע ארצות באירופה : בלגיה , צרפת , אנגליה 
וגרמניה , וכיום בשלבי סיום מערך לוגיסטי עם מרכזים רפואיים בארה"ב . המערך 
כולל אפשרות לתקשורת ישירה בין הרופאים בארץ לרופאים במרכזים בחו"ל , כיסוי 
כל הוצאות העברת החולים במטוס , במקרים בהם צריך מיכשור מיוחד בעיקר ציוד 
הנשמה , וניידות לטיפול נמרץ שמעבירות את החולים משדה התעופה ישירות לבית 
החולים , ואפשרות דיור בבית החולים לחולה ולמלווה . בהקמת המערך הלוגיסטי 
השקיעה דקלה כ05 אלף דולר . לפי ההסכם שבין דקלה לבין קופת - חולים הכללית 
מבוטחות כיום בשתיל כ008 אלף משפחות . מאז ינואר השנה , מועד בו נכנסה 
התוכנית לתוקף שלחה דקלה לחו"ל 63 ממבוטחי הקופה ; 9 מהם להשתלות כבד , 
4 לניתוחי לב , 8 לניתוחי לב ריאה ו4 לטיפולים במחלת הסרטן . 
