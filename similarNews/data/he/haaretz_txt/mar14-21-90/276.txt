( ע ) . מומחה בין - לאומי לאפדמיולוגיה הגיש לאחרונה המלצות לוועדה הארצית 
לתכנון ולבנייה , שעיקרן לעכב למשך שלוש שנים את בניית תחנת הממסר של משדרי 
קול אמריקה בערבה . בחוות דעתו קובע הפרופסור גון גולדשמיט , מאוניברסיטת 
בן גוריון בנגב : " אנו צופים שעד שנת 3991 תהיה לנו הבנה טובה יותר לגבי 
הסיכונים הכרוכים בהופעת תופעות ממאירות כתוצאה מהקרינה האלקטרומגנטית מהמשדרים " . 
הפרופסור גולדשמידט מציין , שכיום ידוע מהספרות המדעית על סיכון של העובדים 
באתר לחלות בסרטן כתוצאה מחשיפה לקרינה , סיכון של החיים באזור והעוברים 
בו , ובעיקר גדול הסיכון לגבי ילדים . גולדשמידט כיהן בעבר כראש המחלקה 
למניעת זיהום במדינת קליפורניה בארצות - הברית , והוא הגיש את חוות דעתו 
ליו"ר החדש של הוועדה הארצית לתכנון ולבנייה , סגן השר הרב רפאל פנחסי . 
הוועדה אמורה לקיים בעוד חודש דיון בבקשה לאשר את בניית תחנת הממסר של קול 
אמריקה . בחוות דעתו מציין גולדשמידט ממצאים של כמה חוקרים . אלה מצאו , 
שקרינה אלקטרומגנטית ליד אזורי מגורים עלולה להגביר את הסיכון להופעת סרטן , 
בעיקר אצל ילדים . המלצותיו מצטרפות לחוות דעת שהגישו לוועדה מומחים מהאוניברסיטה 
העברית ומאוניברסיטת תל אביב . עיקר המלצותיהם של פרופסור רפי קורנשטיין , 
ד"ר אליהוא ריכטר ופרופסור צאק גרינוואלד הן , שאין לבנות את תחנת הממסר 
לפני השלמת סקר רציני על הקשר בין בריאות התושבים והפעלת התחנה . תחנת הממסר 
בערבה אמורה להיות הגדולה מסוגה בעולם . היא מתוכננת להיבנות על שטח של 
000 , 8 דונם , ובה 52 עמודי אנטנה בגובה של 051 מטרים . מתוכננת הפעלתם 
של 61 משדרים בעלי הספק של 005 קילוואט לכל משדר , והספק כולל של 8 מגה 
ואט . 
