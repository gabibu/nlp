מטה הפעולה של ועד עובדי התעשייה האווירית החליט להמשיך ולשמור על שקט תעשייתי , 
מעבר לשבוע עליו הוסכם עם ההנהלה ושהסתיים שלשום , כדי לאפשר מיצוי השיחות 
לגבי שיבוצם מחדש של קבוצת 941 העובדים המועמדים לפיטורים . בשבוע החולף 
התנהלו דיונים מרתוניים , כדי לנסות ולשבץ מחדש את עובדי אותה קבוצה . 
השיחות מתקיימות בדרג הבכיר ביותר בין נציגי ההנהלה והעובדים , כאשר לגבי 
כל עובד ועובד הכלול ברשימה , מתנהל דיון נפרד . על אף השיחות הממושכות , 
לא הספיקו נציגי שני הצדדים לעבור על כל 941 העובדים ברשימה . עם זאת לרבים 
מהם נמצא שיבוץ עבודה חליפי . גורל עובדים שלגביהם לא הושגה הסכמה עלול 
לגרום בהמשך למחלוקת רצינית בין נציגי ההנהלה לעובדים , כי ההנהלה דורשת , 
שעובדים אלה יעזבו את החברה , ואילו נציגי העובדים , לא יכולים להסכים 
לצעד מסוג זה . 
