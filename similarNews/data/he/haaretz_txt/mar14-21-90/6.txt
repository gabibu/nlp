ביירות ( ע " ר וע"ץ ) . הפטריארך המארוני של לבנון , מרסאללה בוטרוס 
ספייר , קרא לנשיא אליאס הראווי , להשתלט על המובלעת הנוצרית , בה הוחרפו 
אתמול הקרבות בין הפלגים הנוצרים היריבים . " הלגיטימיות של ממשלת הראווי 
צריכה להתרחב לכלל המדינה . אל לה להמתין ליוזמה של מישהו אחר " , אמר ספייר 
בראיון לעיתון " א - ספיר " היוצא בביירות . ספייר איים לנדות את הגנרל 
הנוצרי , מישל עאון , ואת מפקד המליציות , סמיר געגע אם ימשיכו להילחם . 
הגנרל עאון הזהיר את ספייר , הסמכות הנוצרית הגבוהה ביותר בלבנון , להישאר 
מחוץ לפוליטיקה , זאת לאחר שאנשי עאון גירשו את ספייר מן המובלעת הנוצרית 
בנובמבר שעבר . הראווי , שתחת שליטתו נמצאים כ000 , 51 חיילים מוסלמים , 
אמר כי יתערב להפסקת הקרבות בין הפלגים הנוצרים , רק לאחר בקשה רשמית מצד 
המנהיגים הפוליטים והדתיים של הנוצרים . הפטריארך לא אמר כיצד צריך הראווי 
להשתלט על מזרח - ביירות , אולם אמר כי יש לעשות זאת בדרך של שלום . חילופי 
אש היו אתמול בין הצבא לכוחות המליציה , לאחר קרבות טנקים וארטילריה בצפון 
מזרח ביירות , בלילה שבין יום שני לשלישי . הייתה זו ההפרה החמורה ביותר 
של הפסקת האש שנכנסה לתוקף לפני 21 יום , בעקבות איומו של ספייר . לפחות 
518 בני אדם נהרגו ו233 , 2 נפצעו מאז פרוץ הקרבות ב13 בינואר . תחנת הרדיו 
של עאון מסרה , כי נורתה אש לעבר עמדות הצבא ברובעים הנוצריים של ביירות . 
רדיו המליציות האשים את הצבא בירי מספר פגזים על הרובעים שבשליטת המליציה 
בסין אל פיל , אתמול בבוקר . 
