אני דה - מיקליס , אמר אתמול בקהיר כי לדעתו מוקדם עדיין להגיב על פרשת 
הדליקה במפעל הכימי ברבתה שבלוב , בשל היעדר מידע אמין . עם זאת קרא השר 
האיטלקי ללוב לאשר את אמנת זנווה נגד הנשק הכימי , ואמר כי היה רוצה ששליט 
לוב , הקולונל קדאפי , ינקוט עמדה ברורה בנושא זה . השר האיטלקי נועד במוצאי 
שבת עם הנשיא מובארק , והזמין אותו לבקר באוקטובר באיטליה . הוא אמר כי 
ארצו תתמוך במצרים בגופים בין - לאומיים , ובייחוד בקרן המטבע הבין - לאומית . 
אתמול נועד דה - מיקליס עם עמיתו המצרי עבד אל - מגיד , ושוחח עמו על היחסים 
בין שתי המדינות . בתום הפגישה אמר השר האיטלקי לעיתונאים , כי ארצו תומכת 
במאמצי מצרים לקידום תהליך השלום במזה"ת . נשיא ארה"ב , גורג בוש , אמר 
אמש בראיון ברדיו , כי שירותי הביון האמריקאים אינם יכולים לקבוע את הסיבות 
לדליקה במפעל רבתה . " אני משוכנע לחלוטין כי המפעל ייצר חומרים כימיים 
מזיקים , העלולים להמית , ושנועדו ללוחמה כימית " , אמר בוש בשידור תחנת 
הרדיו הפרטית . 
