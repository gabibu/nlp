לנושאי איכות הסביבה , נוטש רוני מילוא את משרדו ועובר למה שנחשב עדיין 
במסדרונות הפוליטיים שלנו לתיק נכבד יותר : משרד העבודה והרווחה . ואולי , 
לנוכח ההתפתחויות החדשות , יקבל תפקיד מכובד עוד יותר . מילוא הפתיע בתפקידו 
כשר לאיכות הסביבה . בניגוד לתדמיתו הכוחנית - המפלגתית היטיב לנווט , 
עם המנכ"ל , הד"ר אורי מרינוב , את ספינת המשרד שהיה צורך לבנות יש מאין . 
יש לזכור , כי עצם ההחלטה להקים משרד שיופקד על נושאי איכות הסביבה היתה 
פרי צורך קואליציוני ליצור עוד משרד ממשלתי . אולם העובדה שבסופו של דבר 
הוקם המשרד הזה ולא משרד לענייני ספורט , נוער או קשישים , נבעה מכך , 
שבשירות לשמירת איכות הסביבה , שעל בסיסו הוקם המשרד החדש , הוכנו מבעוד 
מועד תוכניות מגירה מפורטות להקמתו . כך אירע שהמשרד הלא קרוא נוצר לאחר 
שלכל המשרדים הממשלתיים שהיתה להם יד כל השנים בנושאי איכות הסביבה , כבר 
מונו שרים . איש כמעט מהשרים הללו , ובעיקר לא שרי החקלאות , הבריאות 
והתחבורה , לא התנדב לוותר לטובת השר החדש על הנחלות הנתונות לאחריותו . 
רק בימים אלה נשלם אחד השלבים החשובים בדרך להקמת המשרד , עם העברת חלק 
מהתחומים שביקש לקבל ממשרד הבריאות . מה שהועבר גם הוא פרי של פשרה . עיון 
במה שכבר הועבר לאחריות המשרד מלמד , כי לא הועבר לו כל מה שביקש לקבל , 
ומה שהועבר הוא בחזקת הפתעה לטובה . התחומים העיקריים שהועברו עד כה כוללים 
כמעט את כל נושאי הסביבה : רשות הגנים הלאומיים , אחריות משותפת ( עם 
משרד החקלאות ) לרשות שמורות הטבע . כן הוקמה חברה ממשלתית חדשה לשירותי 
איכות סביבה , שעיקר תפקידה בשלב זה הוא תפעול האתר הארצי לסילוק פסולת 
רעילה ברמת חובב . כמו כן הועברה האחריות לביצוע 31 חוקים , או חלקים 
מהם , שהיו עד כה באחריות משרד הפנים , הבריאות , החקלאות ומשרד ראש הממשלה . 
זוהי חצי הכוס המלאה . חצי הכוס הריקה , שעל מילויה יהיה צורך להיאבק תקופה 
ארוכה , כוללת את התחומים שלא הועברו , או שהועברו חלקית ; כגון מנהלת 
הכינרת , השירות המטאורולוגי , לשכות הבריאות המחוזיות של משרד הבריאות 
( בחלק שלא הועבר , הכולל את האחריות לאיכות מי השתייה ) , ועיקר האחריות 
על רשות שמורות הטבע ( הנתונה בעיקר להשפעתו של משרד החקלאות ) . כמו כן 
לא נפתרה עדיין בעיית הטיפול בביוב , שהאחריות לה מפוצלת בין משרד הפנים , 
הבריאות , החקלאות ואיכות הסביבה . ההפתעה הגדולה ביותר של מילוא היתה 
ההפרדה שיצר במשרד החדש בין התחום המקצועי לתחום פעילותו הפוליטית . מילוא 
השכיל להבין , כי אם ברצונו להצליח , עליו להשתית את המשרד על הגרעין הקיים 
של השירות לשמירת איכות הסביבה . כשהחליט למנות לתפקיד המנכ"ל את הד"ר 
מרינוב , חרף הלחצים הפוליטיים , הפתיע את החוגים הפוליטיים , אך לא את 
אנשי המקצוע של איכות הסביבה ושמירת הטבע . מרינוב הקים את השירות לשמירת 
איכות הסביבה , וכיהן בראשו 51 שנים . ככל הידוע אין הוא קרוב בדעותיו 
הפוליטיות לאלה של מילוא . למעשה לא ביצע מילוא שום מינוי מקצועי בכיר על 
רקע פוליטי בצוות המוביל של המשרד , להבדיל ממועצות המנהלים שהועברו לשליטתו . 
בחברה החדשה לשירותי איכות סביבה הוא קיבל את עמדתו של מרינוב ומינה לה 
מנהל מקצועי , דני נאמן . אולם ליו"ר מועצת המנהלים שלה מינה את איש מפלגתו , 
מיקי רצון . ברשות הגנים הלאומיים נמנע מילוא , חרף רינונים ולחצים , 
להחליף את המנכ"ל איש המערך , מרדכי בן פורת , אך ליו"ר מועצת המנהלים 
מינה את אבי זוהר . קפמאפרקמעידתו הבולטת של מילוא היתה ברשות שמורות הטבע . 
כאן הגיע לעסקה פוליטית גסה , כאשר נענה לבקשתו של עוזרו הפוליטי , יגאל 
עמדי , ומינה אותו לחבר במליאה החדשה של הרשות ( צעד שבינתיים נסוג ממנו , 
בעקבות ההד הציבורי השלילי ותגובות אנשי המקצוע ) , וליו"ר ביקש למנות 
את מי שהיה מועמד הליכוד לראשות עיריית חיפה , רמי דותן . בפן המנהלי של 
המשרד , בעיקר בלשכתו , ביצע מילוא מינויים פוליטיים מובהקים , אך לא 
היסס לפטר את הלא מוצלחים משנוצר הצורך . ככלל , קו הפעולה שהנחה את מילוא 
היה הישענות על אנשי המקצוע של המשרד ומתן גיבוי לפעולותיהם , גם כשגרר 
הדבר לחצים פוליטיים . המקרה הבולט האחרון קשור בתוכנית להקמת המרינה בהרצליה , 
שראש העירייה שלה הוא איש הליכוד . המשרד לאיכות הסביבה התנגד נחרצות לניסיון 
לאשר את התוכנית , שחרגה מחוק התכנון והבנייה ופגעה באיכות הסביבה . התבדו 
הנבואות שליוו את מינויו של מרינוב , כי הוא ומילוא לא יצליחו ליצור ביניהם 
יחסי עבודה ואמון . נוצר ביניהם שיתוף פעולה הדוק שלווה בהערכה הדדית , 
וזה הדבר שהביא את המשרד לאיכות הסביבה למקומו הנוכחי בתקופה קצרה יחסית . 
מבחנו הראשון של השר החדש לאיכות הסביבה , יהיה ביכולתו להמשיך בהקמתו 
ובביסוסו של המשרד , ובשאלה אם ידע לעשות הפרדה בין הצד המקצועי לבין המינויים 
הפוליטיים ההורסים כל חלקה טובה . האם ישכיל השר החדש שלא להיכנע ללחצים 
ויעדיף את האינטרס הממלכתי ? 
