עם כניסת ההתפטרות של שרי המערך ( ופיטורי פרס ) לתוקף ביום חמישי בבוקר 
יעברו כל תיקיהם אל ראש הממשלה , שימלא את מקום כל אחד מהשרים שכהונתו נפסקה . 
אם הממשלה לא תיפול בהצבעת אי - אמון , אפשר יהיה לצרף אליה שרים נוספים , 
שימלאו את מקומם של שרי המערך בתנאי שהחלטת הצירוף תקבל את אישור הכנסת . 
אם תיפול הממשלה בהצבעת האי - אמון , היא תהפוך לממשלה יוצאת ( " ממשלת 
מעבר " ) , ואז לא ניתן יהיה לצרף אליה שרים חדשים . מבחינה משפטית , 
אין מניעה לשנות את חלוקת התפקידים בין השרים , אך ספק אם הממשלה תוכל לקבל 
לכך את אישור הכנסת . במקרה כזה יהיה ראש הממשלה ממלא מקומם כל השרים שכהונתם 
הופסקה , עד לתום כהונתה של ממשלת המעבר . עם נפילת הממשלה נפתחים על - 
ידי נשיא המדינה ההליכים להרכבת ממשלה חדשה . אם נכשל הנשיא במאמציו , 
דהיינו אף מועמד אינו מצליח להרכיב ממשלה חדשה שתזכה לאמון הכנסת , על 
הנשיא להודיע ליו"ר הכנסת ש"אינו רואה אפשרות להגיע להרכבת ממשלה " ( סעיף 
01 ( א ) לחוק יסוד הממשלה ) . במקרה כזה תמשיך ממשלת המעבר בכהונתה 
עד הבחירות הקרובות , בין אם במועדן הרגיל ובין במועד שייקבע על - ידי הכנסת , 
אם זאת תחוקק חוק על פיזורה . ממשלת מעבר נהנית מכל הסמכויות של ממשלה " רגילה " 
ללא הגבלה כלשהי . בניגוד לממשלה רגילה לא ניתן להפילה בהצבעת אי - אמון ; 
ומכאן שיש מקום לדעה שממשלה כזו כפופה להחלטות הכנסת , שאם לא כן עלולה 
ממשלת מעבר שאינה מתפקדת מכוח אמון הכנסת ואולי אף מייצגת מיעוט בתוכה 
לקבל החלטות גורליות שאינן משקפות את רצון הרוב בבית הנבחרים . 
