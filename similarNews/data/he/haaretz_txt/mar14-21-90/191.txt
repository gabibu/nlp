. מאות חוליגאנים חובבי כדורגל מאנגליה ומהולנד מתכננים מסע אלימות במישחקי 
הגביע העולמי באיטליה . דברי אזהרה אלה השמיע מפקח במשטרה הבריטית , אדריראן 
אפלבי . הוא מסר , כי החוליגאנים מאנגליה ומהולנד ינהלו מערכה באי סרדיניה , 
שם יתמודדו אנגליה והולנד בבית המוקדם של הגביע העולמי . הוא הוסיף , 
כי החוליגאנים רואים במישחקי הגביע העולמי את " השיא בקאריירה החוליגאנית 
שלהם " . בבית זה , בית ו , ישחקו עוד מצרים ואייר . אפלבי , הממונה של 
מדור המודיעין לענייני הכדורגל , אמר בראיון לרשת הטלוויזיה הפרטית איי . 
טי . אן . , כי משטרת הולנד הודיעה לו על 005 חוליגאנים הולנדים שישהו 
שבועיים בסרדיניה , שם תשתתף אנגליה בשלושה מישחקים , במטרה לגרום לתקריות 
אלימות . אותם חוליגאנים מוכנים לשם כך לוותר על שני המישחקים האחרים של 
הולנד בשלב המוקדם . " כבר נקשרו קשרים בין חוליגאנים אנגליים והולנדים , 
ונעשו סידורים כדי שהם ייפגשו בסרדיניה " , אמר אפלבי . סוכנות רויטר מוסרת 
מקאליארי , כי משטרת סרדיניה בוחנת עתה תוכניות כדי להפריד בין אוהדים הולנדים 
לאנגלים , אחרי ההתמודדות בין שתי הנבחרות ב - 61 ביוני . " אין אנו סבורים 
כי יהיו בעיות כלשהן לפני המשחק ואחריו , אולם יהיה זה חשוב מאד למנוע , 
אחרי המשחק , מגעים בין האוהדים היריבים " , אמר נציג של התאחדות הכדורגל 
ההולנדית בקאליארי . יהיה המפתח לסיכויי ארגנטינה להגן באיטליה על תוארה 
העולמי אמר המאמן קארלוס בילארדו , בראיון שפורסם בשבועון הצרפתי " פראנס 
פוטבול " . המאמן הארגנטיני מסר לשבועון , כי אין הוא מודאג מאי יכולתה 
של נבחרתו להבקיע בשמונת מישחקי ההכנה האחרונים , והוא בטוח כי היא תגיע 
לשיאה באיטליה . " אולם בלי מראדונה גדול , יש לנו נבחרת כמו כל נבחרת 
אחרת . יחד עימו , יש לנו יתרון . דייגו התבגר בארבע שנים , אולם כשרונו 
יהווה את ההבדל . הוא בעל מוטיווציה גבוהה מאד ורוצה להוכיח כי הוא עדיין 
מספר 1 " . בילארדו אמר כי הוא מודאג יותר משחקניו האחרים , מאשר ממישחקו 
של מראדונה בנאפולי , שבה הוא סובל מעליות וירידות . בילארדו הכחיש את 
הביקורת על השיטה ההגנתית ואמר , כי נבחרתו לא הבקיעה בגלל העובדה שיותר 
מדי שחקנים משחקים בחו"ל , ולא היה להם הזמן להתאמן ביחד . 
