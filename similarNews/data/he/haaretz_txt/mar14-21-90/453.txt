ניו - יורק ( מיוחד ל"הארץ " ) . היפאנים מתכוונים להגדיל את אחיזתם בענף 
ההלבשה הקמעונית בארצות הברית , והיעד החדש הוא רשת ההלבשה היוקרתית סאקס - 
פיפת - אווניו . קבוצת מנהלים של הרשת , והתאגיד היפני טובו , שמרכזו בטוקיו , 
חברו יחדיו בהצעה לרכישת הרשת האמריקאית , הנחשבת לאחת הוותיקות ובעלות 
המוניטין בענף האופנה . הרשת נוסדה בשנת 9291 ומפעילה 64 חנויות . המרכזית 
והידועה ביותר היא זו הממוקמת בשדרה החמישית מול מרכז רוקפלר , הנחשבת מוקד 
משיכה לעשירי ניו - יורק ולנשות החברה הגבוהה . רשת סאקס - פיפת - אווניו 
היא בבעלות חברת בריטית , בי - איי - טי - אינדוסטרי , שלפני חודשים אחדים 
הודיעה כי היא מעוניינת במכירת הרשת האמריקאית . הידיעה על הצעת רכישת הרשת 
פורסמה ביום ששי בהבלטה במדורי העסקים של עיתוני ניו - יורק . לא נמסרו 
פרטים על גובה המחיר שהוצע עבור הרשת . מומחים העריכו כי הוא נע בין 008 
מיליון למיליארד דולר . אם העסקה תצא לפועל , תהיה זו ההשקעה היפנית הגדולה 
ביותר עד כה בענף הקמעונאי בארצות הברית . בשנת 8891 רכשה החברה היפאנית , 
גוסוקו , רשת חנויות הלבשה בניו אינגלנד , תמורת 523 מיליון דולר , ולא 
מכבר רכשה מיצובישי חלק מבעלות על חנות התכשיטים המפורסמת טיפאני . נמסר 
כי החברה היפאנית תממן את רכישת סאקס - פיפת - אווניו , ותמסור את הנהלת 
הרשת לידי קבוצת המנהלים . בבעלות תאגיד טובו , שהוא מן הגדולים ביפן , 
ומספר עובדיו 03 אלף . אשתקד הסתכמו רווחי התאגיד ב5 מיליארד דולר . רווחי 
חנויות הכלבו של התאגיד היפאני הסתכמו אשתקד במיליארד דולר . חוגים המקורבים 
למשא ומתן אמרו , כי התאגיד היפאני מתכונן להוסיף חנויות לרשת סאקס - פיפת - 
אווניו באמריקה , ובמקביל לפתוח רשת חנויות גם ביפאן . סאקס - פיפת - אווניו 
היא כיום הרשת הגדולה ביותר בארצות הברית בענף ההלבשה האופנתית היקרה . 
אשתקד הסתכמו מכירות הרשת ב42 . 1 מיליארד דולר ורווחי התפעול עמדו על 1 . 
49 מיליון דולר . ההון הנזיל של הרשת מוערך ב111 מיליון דולר . נודע , 
כי משקיעים נוספים מגלים עניין ברכישת הרשת . 
