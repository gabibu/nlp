כשיוסי ניצני , מנכ"ל הבורסה , היה אורח לפני שנה באחת מהנהלות הבורסות 
בחו"ל , הכריזו עובדי הבורסה על שביתה בת יום . מארחיו של ניצני הביעו 
פליאה על השביתה . אחרי ככלות הכל ניצני לא הגיע ממדינה נידחת , אלא מישראל . 
הערכתם היתה כי בישראל לא תיתכן השבתה של שוק ההון . שכן השבתת הבורסה 
כמוה כסגירת הווסת המוביל את החמצן למכליו של צוללן . הבורסה לניירות ערך 
בישראל היא צומת יחיד במינו מבחינת חשיבותו . דומה כי אין שום מדינה בעולם 
שבה העסקות בניירות הערך מתנקזות באמצעות מרכז עצבים אחד . משרד האוצר , 
באמצעות בנק ישראל , מגייס דרך הבורסה הון למימון תקציב המדינה . בנק 
ישראל משתמש בבורסה כאמצעי לביצוע המדיניות המוניטרית . חברות עסקיות מגייסות 
באמצעות הבורסה הון למימון צורכי ההשקעה והרחבת המפעלים . קרנות הפנסיה , 
קופות הגמל , תוכנית החיסכון וחברות הביטוח , מי פחות ומי יותר , משתמשים 
בבורסה כאמצעי לניהול אפיקי החיסכון המנוהלים על ידם . חלק ממדיניות ההפרטה 
של ממשלת ישראל אמורה לצאת אל הפועל באמצעות הבורסה . נכסים ם . י . שוקלת 
מכירת חלק ממניות הבנקים המוחזקים על - ידה באמצעות הבורסה . וכמובן , 
קיים הציבור הרחב , הקונה ומוכר ניירות ערך , הן במישרין והן באמצעות קרנות 
הנאמנות . קפמאבינכיצד אפשר לפגוע בכלי עדין זה , ולהשביתו ליום אחד . 
בלי להיכנס לצדקת תביעתם של עובדי הבורסה , מי היה מעלה על דעתו כי שערי 
הבורסה ייסגרו למשך שבוע ימים ברציפות . מה שעובדי הבורסה לניירות ערך מתקשים 
להבין , מבינים היטב עובדי חברות הברוקרים , שהם הבעלים של הבורסה . בשום 
חברת ברוקרים החברה בבורסה אין ועד עובדים . בעלי החברות ועובדיהן מבינים 
היטב כי בתחרות העזה בשוק ההון , כל שביתה , ול גם בת יום , עלולה להכות 
קשות בחברה . למרות זאת , רמות השכר אצל עובדי חברות הברוקרים הן נאותות , 
והעובדים זוכים להטבות נאות , אף על פי שאינם מאורגנים . האם ייתכן כי 
ברגע שהמלחמה היא על החמאה , ולא על הלחם , נתקפים עובדי הבורסה קהות - 
חושים לא מובנת , ומאבדים את חוש האחריות הציבורית ? בנושא זה , אי - אפשר 
להתעלם מתרומתה השלילית של מועצת הפועלים , אשר מצד אחד נאבקת לתשלום השכר 
במועד לעובדי קופת - חולים ותדיראן , אך מצד שני מתעקשת כי בעוגת השכר של 
עובדי הבורסה יהיו לא רק הקצפת , אלא גם הדובדבן . עובדי הבורסה נמצאים 
במקום טוב באמצע , ואף למעלה מכך , ברמות השכר המקובלות במערכת הבנקאית . 
לעובדי הבורסה סולם שכר ייחודי . חלק הארי מהוצאות השכר מכרות גם לצורכי 
פנסיה . מאבקם הנוכחי של עובדי הבורסה הוא על תוספת שכר הנוגעת לשנת 9891 , 
בעבור הפעילות המוגברת שהיתה בשנה זו . מומחי הבורסה , וציבור העובדים 
בוודאי ער לכך , טוענים כי הפעילות בבורסה היא מחזורית . לאחר שנים מספר 
של שחיקה וירידות שערים , באה שנת שגשוג , ואז הפעילות הבורסאית עולה במידה 
משמעותית . נראה כי שיטת התגמול הראויה בשנה זו היא שיטת הבונוסים החד - 
פעמיים . כלום יעלה על הדעת כי בזכות שנה טובה אחת תקפוץ רמת השכר של העובדים 
כלפי מעלה , ותהיה בתוקף גם בשנות הבצורת ? נראה כי עובדי הבורסה לא התכוונו 
לכך , אך אפשר שמחמת השביתה הם יביאו לכריתת הענף שעליו הם יושבים . הבורסות 
בעולם עברו בשנים האחרונות תהליכי מיכון ומחשוב , שבעטיים איבדה זירת המסחר 
( בעגה המקצועית " הפלור " ) מחשיבותה . מיתרי הקול של סוחרי הבורסה שוב 
אינם משמשים כלי עבודה , ואת מקומם החליפו צגי המחשב . בבורסות המשוכללות 
בעולם אפשר להוציא אל הפועל בלחיצת מקש עסקות בהיקף של עשרות מיליוני דולרים . 
הבורסה לניירות ערך בתל - אביב התחילה אף היא לפסוע בכיוון זה , אם כי עדיין 
בצעדים מדודים . שביתת עובדי הבורסה חייבת להמריץ את ההנהלה למחשוב נוסף 
בשיטות המסחר ולהקטנת התלות בכוח עבודה . בו בזמן על חברי הבורסה ( שהם 
בעלי השליטה בבורסה ) לנקוט צעדים אשר יאיצו את ביטול מונופול הבורסה . 
בביטול המונופול אין הכוונה לפתיחת בורסה נוספת . העלויות הכרוכות בפתיחת 
בורסה נוספת אינן מוצדקות , נוכח היקפי הפעילות בשוק ההון הישראלי . עם 
זאת , חברי הבורסה חייבים לשכלל את השיטות שבהן אפשר לקיים עסקות בניירות 
ערך , למרות שביתת העובדים . שיטות אלה יכולות להיות , בשלב הראשון , 
קיום עסקות קנייה ומכירה בין הלקוחות של חבר בורסה מסוים . בשלב השני יש 
לאפשר קיום עסקות בין חברי הבורסה לבין עצמם . כוחם של צעדים אלה יפה באופן 
זמני , אך לא לאורך זמן . בבורסה דינמית אי - אפשר להתעלם מכוחות השוק 
שעל - פיהם נקבעים מחירי העסקות בניירות ערך . כבר כעת ברור כי עם חידוש 
המסחר בבורסה ישתנו רמות המחירים בחלק הארי של המניות הרשומות למסחר בבורסה . 
