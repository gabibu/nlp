" הראשון שניגש לפצועים בתאונת דרכים אינו רופא ולא איש מגן - דוד - אדום . 
גורלו של הפצוע נקבע על ידי מה שעושים לו בחמש או עשר הדקות הראשונות לאחר 
הפגיעה . אם לא מטפלים בו בדקות ספורות אלה הוא מת " . דברים פסקניים אלה 
אומר ד"ר ברונו סיגל , מרצה בפקולטה לרפואה באוניברסיטת תל - אביב ומנהל 
הסדנאות לרפואת חירום של הפקולטה לרפואה מאז 6791 . כיוון שחייו של הפצוע 
תלויים באדם שניגש אליו ראשונה , אומר סיגל , חשוב שכל נהג ידע להגיש עזרה 
לנפגעים , ואין הכוונה שהמטפלים ישמשו חלופה למגן - דוד - אדום . לכן חשוב 
שכל מי שלומד נהיגה יעבור קורס החייאה לשם קבלת הרשיון . בית - הספר ללימודי 
המשך ברפואה היה הראשון שהכיר בחשיבותה של רפואת החירום . את מסלול הסדנאות 
עברו עד כה רופאים רבים מכל הרמות החל בפרופסורים וכלה בסטודנטים לרפואה . 
הסדנאות נושאות את שמו של ד"ר סטפן לנדס המנוח , אחד המדריכים בהן , שנהרג 
במלחמת לבנון כשמסוקו נפל תוך כדי ניסיון לחלץ נפגעים משדה הקרב . כיום רפואת 
החירום היא חלק ממהלך הכשרת הרופא בפקולטה לרפואה . באחרונה הרחיב בית - 
הספר ללימודי המשך ברפואה את קהל היעד לסדנאות , והוא כולל בהן גם מערך 
פארה - רפואי , החשוב למהלך הטיפול : אחיות מפעלים , אחיות בתי - ספר , 
אחיות בתי - חולים , אחיות בקיבוצים , עובדי בתי - חולים , נהגי אמבולנסים , 
חובשים בכירים , סייעות שיניים , מטפלות במוסדות , רופאי שיניים ורוקחים . 
" הסטטיסטיקות מורות ש%57 מן ההרוגים בתאונות נפטרים בו במקום והשאר בבתי - 
החולים " , אומר ד"ר ברונו סיגל . " המוות נגרם בדרך כלל משטף דם ומחנק . 
אנחנו רוצים להגיע לכך שרוב האנשים ידעו איך לעצור שטף דם ואיך למנוע חנק . 
הדרך היחידה להגיע למירב האנשים היא להעביר אותם קורס כתנאי לקבלת הרשיון . 
בשווייץ הדבר פועל כבר מזמן " . לדברי סיגל , הרופאים בארץ נוהרים ברצון 
לסדנאות ומשלמים את רוב הכסף מכיסם , כי הם מרגישים אחריות לעניין . אלא 
שלא תמיד הם הראשונים המגיעים למקום התאונה ולכן יש צורך דחוף לחנך אנשים 
רבים ככל האפשר לדעת לעזור לנפגעים . משך הסדנה חמש שעות ולאחריה מתקיימת 
בחינה מעשית . מעבירים את הסדנה רופאים בכירים באמצעות אמצעי המחשה כמו בובות 
ומכשירים , סימולטורים ( מכשירי הדמיה ) והדגמות בטיפול ראשוני בפצוע . 
גובה התשלום נקבע בהסכם עם מוסדות קופת חולים ונציבות שירות המדינה , שנטלו 
על עצמם כיסוי חלק מן ההוצאות . היתר משולם על ידי המשתתף עצמו . לשאלה 
אם יש אפשרות שתיווצר סחבת בקבלת הרשיון אם מדי שנה יירשמו לסדנאות אלפי 
מועמדים חדשים לנהיגה משיב ד"ר סיגל , כי מספר הסדנאות יגדל בהתאם למספר 
המועמדים ועמו מספר המדריכים . וכך יתקבל הרשיון סמוך לסיום הסדנה , ממש 
כשם שהמבחן בתיאוריה אינו מעכב את קבלתו . " חייהם של הרבה נפגעים עשויים 
להינצל אם ידעו לטפל בהם בעשר הדקות הראשונות לתאונה " , סבור ד"ר סיגל . 
" הסדנאות לנהגים הן צורך לאומי ממדרגה ראשונה " . 
