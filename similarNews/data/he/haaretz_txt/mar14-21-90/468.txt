כוויית ( ע"ם ) . העיתון הכווייתי " אל - קבס " מתריע על ידיעות ממקורות 
מערביים , המוכיחות שמתקיימות כעת הכנות לפעולה נגד יעדים חיוניים בעיראק . 
זאת , בעקבות שריפת המפעל ברבתה . העיתון מדגיש כי " עיראק מוגנת על - 
ידי בניה והיא איננה טרף קל " . במאמר נמתחת ביקורת על הסערה שמעורר המערב 
נגד עיראק , בעוד " מדינות מערביות מייצרות נשק השמדה ומאפשרות לישראל 
ולדרום - אפריקה לייצר נשק להשמדה טוטאלית לרבות פצצות גרעיניות " . העיתון 
הבחרייני " אחבאר אל - חליג " כותב , כי נחשפו מטרות ההתקפה האמריקאית 
והישראלית נגד לוב , לאחר שהוצת מפעל רבתה לייצור תרופות . " עם התגברות 
ההתקפה נגד לוב היה צפוי , שהמהלומה על מפעל רבתה תהיה מהאוויר כדוגמת הפצצת 
הכור תמוז או הפצצת מטה כוח 71 בתוניס . אולם הפעולה בוצעה באמצעות שכירי 
חרב , סוכנים מבפנים , כדי לשרוף את המפעל " , נאמר בעיתון הבחרייני . 
" שריפת המפעל חושפת את זהות מתכנני הפעולה המתמחים בתחום הפשיעה וההרס . 
לאחר זאת אין מקום אלא לכרוך בין ההצתה לבין ההתקפה הציונית - אמריקאית 
שנוהלה לאחרונה נגד לוב " . העיתון הכווייתי " א - ראי אל - עאם " מותח 
ביקורת על ההתקפה , שיזמו ישראל וארה"ב , בכלי התקשורת המערביים נגד הערבים , 
וההתקפה נגד מפעל התרופות הלובי . " הסיבה לחבלה במפעל איננה משום שהוא 
מייצר נשק כימי אלא משום שהוא רומז על התקדמות ערבית בתחום המדע . אתמול 
הם הפציצו את הכור הגרעיני העיראקי והיום את מפעל רבתה הלובי " . 
