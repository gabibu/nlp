בדאווי גולאני , איש עסקים ממזרח ירושלים , שעסקיו מתפרסים על פני ארצות 
רבות ובין השאר עוסק ביבוא וביצוא של תרופות , עסק בשנים האחרונות לפי חשד 
המשטרה גם בהברחת הרואין לישראל כך עולה מכתב אישום , המתייחס לכמה פרשיות 
של הברחת הרואין לארץ , שהוגש לבית המשפט המחוזי בירושלים נגד חליל אל - 
עמור מהישוב רהט , ומגד חליל אל - פקיר משכונת הרכבת בלוד . השניים מואשמים 
כי היו גורמים מרכזיים ברשת הברחת הרואין לישראל , שאותה אירגן בדאווי גולאני . 
מרבית משלוחי ההרואין הגיעו לישראל במכוניות , וחברי הרשת ניצלו את שירותיהם 
של תושבי חוץ כבלדרים . בכתב האישום הנוכחי לא מופיע גולאני כנאשם . גולאני 
הוא דמות ידועה בירושלים . הוא מתגורר בבית מפואר בן כמה קומות בשכונת שועפאט , 
ומרבה לטייל בעולם . כתב האישום הוגש בתום חקירה , שניהלה בחודשים האחרונים 
היחידה הארצית לחקירות פשעים של המשטרה , בראשותו של תנ"ץ סנדו מזור . 
החקירה עסקה בפרשיות רבות של יבוא הרואין . באחת מהן נתפסו כ02 ק"ג הרואין , 
שיובאו בשנה שעברה מלבנון לישראל . כתב האישום מונה שבע פרשיות של יבוא 
ונסיונות יבוא של הרואין , במשקל כולל של כ01 ק"ג . בכתב האישום נאמר כי 
באחד החודשים הראשונים של שנת 48 קשרו שני הנאשמים קשר עם גולאני לייבא לישראל 
כמות גדולה של הרואין . אל - פקיר נסע להולנד , הביא משם לשוויץ הרואין 
במשקל 057 גרם , ומסר אותו לידי אל - עמור וגולאני . גולאני סיכם עם אזרח 
גרמני ואזרחית שוויצרית כי יעבירו לישראל את הסם המסוכן במכונית . כשהגיעה 
המכונית באניה לישראל , פגשו הבלדרים את הנאשם אל - עמור , שהגיע גם הוא 
לישראל . הוא הוציא ממקום מחבוא במכונית את ההרואין , והחזיר את המכונית 
לבלדרים . אל - עמור מסר לאל - פקיר כ005 גרם מההרואין . אל - עמור מכר 
את ההרואין שהשאיר ברשותו והתחלק עם גולאני ברווחי המכירה . כתב האישום מתאר 
עיסקאות נוספות של יבוא הרואין . במקרה אחד תיכנן גולאני עם שני הנאשמים 
יבוא של 3 קילוגרם הרואין משוויץ לישראל , במכונית פזו 405 , באמצעות גבר 
ואשה שוויצרים ששימשו כבלדרים . בעיסקה אחרת , בשנת 68 , ייבא גולאני 
באמצעות בלדרים ששכר שלושה קילוגרם הרואין מסוריה , דרך שוויץ , לישראל . 
חלקו של גולאני היה קילוגרם אחד מהמשלוח , לפי כתב האישום . 
