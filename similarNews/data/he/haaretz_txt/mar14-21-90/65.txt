נציב שרות בתי - הסוהר , רב - גונדר שאול לוי , פיטר מעבודתו בשב"ס סוהר 
מכלא שאטה החשוד כי תקף על רקע מיני את בת אחיו . הסוהר עצור מזה כשבועיים 
במשטרת נתניה . לפי החשד , הסוהר בן ה32 נהג בשלוש השנים האחרונות לאנוס 
את בת אחיו . לפני ימים אחדים הושלמה הכנת כתב אישום נגד הסוהר . לנוכח 
חומרת העבירה המיוחסת לו והראיות שנאספו נגדו , החליט נציב שב"ס לפטרו לאלתר 
מהשירות . בימים הקרובים יובא הסוהר לפגישה עם נציב שב"ס וישמיע בפניו 
את טענותיו . זה המקרה השני בשלושת החודשים האחרונים , שסוהר מואשם בביצוע 
עבירות מיניות כלפי קטינים . לפני כשלושה חודשים אולץ להתפטר מהשירות בשב"ס , 
סוהר מכלא מעשייהו ברמלה , שנעצר על - ידי המשטרה בחשד לביצוע מעשים מגונים 
בילדות בשכונת מגוריו . 
