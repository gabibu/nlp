ביירות ( ע"ם ) . מקורות דיפלומטיים ערביים מהימנים מסרו לשבועון " אלעוצף " , 
כי תימן ודרום - תימן החליטו להאיץ את תהליך האיחוד ביניהן לפני המועד שנקבע 
מראש , 1991 . המקורות הבהירו , כי שתי המדינות מתכוננות לקראת איחודן 
בפועל במהלך פרק זמן של שלושה חודשים , לכל היותר , אחרי שהושלם הטיפול 
בנושאים רבים במישור הכלכלי והביטחוני . עד אז ייערכו חילופי - גברי בממשלתה 
של דרום תימן , כמתחייב מתהליך הגברת הדמוקרטיזציה בדרגי השלטון הגבוהים . 
המקורות אינם מוציאים מכלל אפשרות שחילופי - גברי אלו ירחיבו את סמכויותיו 
הפוליטיות של מזכ"ל המפלגה הסוציאליסטית התימנית , שייהנה מתמיכתם של השרים 
החדשים מקרב האלמנטים הבולטים במפלגה . לדעת המשקיפים , המושב ה91 של הוועד 
המרכזי של המפלגה הסוציאליסטית התימנית הנו אחד מהחשובים ביותר בהיסטוריה 
של המפלגה , משום שיידון בו המסמך לרפורמות מדיניות וכלכליות , וכל הנושאים 
העיקריים המעסיקים את דרום תימן . 
