ואשניגטון ( ע"ר וע"ץ ) . ראש עיריית ואשינגטון , מאריון ברי , אמר 
כי הוא מחלים מאלכוהוליזם והתמכרות לסמי הרגעה , והכריז כי לא יתפטר כל 
עוד הוא נאבק בהאשמות על שימוש בסמים ושבועת שקר . " נפלא לשוב הביתה . 
אינני מתכוון להתפטר " , אמר ברי , אחד המנהיגים השחורים הבולטים בארה"ב , 
לעובדי העירייה שהריעו לכבודו . ברי , 45 , נעצר בינואר על ידי סוכנים 
פדראליים בבית מלון , בו עישן קראק . מאז עבר במשך שישה שבועות טיפול גמילה 
מאלכוהול וסמים . ברי טען כי הוא חף מפשע לגבי חמש האשמות של שימוש בקוקאין 
ושלוש של מתן עדות שקר . ברי נבחר שלוש פעמים לראשות עיריית ואשינגטון , 
ותכנן להציג את מועמדותו בפעם הרביעית לפני שנעצר . 
