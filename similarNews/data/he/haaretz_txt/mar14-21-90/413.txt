הרגשות מעורבים . מצד אחד , נכון שזהו רגע היסטורי עבורנו חיכינו לו עשרות 
שנים . מצד שני , מסע הבחירות שבו התנפלו מנהיגים מערב - גרמניים , בראשות 
הקאנצלר הלמוט קוהל , על הציבור המזרח - גרמני , גרם לתושבי מזרח - גרמניה 
לחשוש מפני מה שצפוי לו . אנו חוששים מ"אנשלוס " של גרמניה המזרחית בידי 
אחותה החזקה והעשירה גרמניה המערבית . מסע הבחירות השאיר את הרושם שמי 
שעומד כאן לבחירה אינם מנהיגים מזרח - גרמניים , אלא מנהיגים מערב - גרמניים . 
זה היה מעין מסע הכנה למנהיגים כמו קוהל , גנשר ואחרים , לבחירות שייערכו 
בקרוב בגרמניה - המערבית . המתמודדים המקומיים נעלמו , ובאסיפות הבחירות 
הדמויות המרכזיות היו קוהל , בראנדט ואחרים . קוהל בכלל התנהג כאילו הוא 
כבר הקאנצלר של גרמניה הגדולה והמאוחדת . הדיבורים על הצורך במנהיג אחד 
חזק לגרמניה הם מפחידים מזכירים תקופות אפלות בהיסטוריה שלנו . קשה מאוד 
להעריך . הקהל מבולבל ולא יודע במי לבחור . אני חושב שבגלל ההתערבות משולחת 
הרסן של מערב - גרמניה בבחירות , והחששות שהדבר עורר בקרב המזרח - גרמניים , 
יצברו כוח דווקא הכוחות משמאל , שנגדם הופעל כל המכבש המערב - גרמני הזה . 
לעומת זאת , כוחות המרכז והימין , שהכשירו את המהפך במזרח - גרמניה , 
ואשר בטובתם רצו מנהיגים מערב - גרמניים , דווקא אלה עלולים לצבור קולות 
מעטים יחסית . זה יהיה מאוד מאכזב מבחינתנו אם הבחירות , שכל כך הרבה זמן 
חיכינו להן , יחזירו לשלטון את מפלגות השמאל בלבוש זה או אחר . אני חושש 
שאלו שחוללו את המהפך הפוליטי - מנהיגי תנועות המרי בגרמניה המזרחית - 
דווקא הם לא ייבחרו . המראות כאילו נלקחו ממסעות בחירות בארה"ב . הרבה 
כרזות , מודעות צבעוניות , רעש , בלונים ומה לא . הרבה כסף נשפך כאן 
חלקו הגדול מקורו ממערב - גרמניה . כמובן שאנחנו לא רגילים למסעות בחירות 
כאלה . בשבועיים האחרונים חל מהפך בדעת הקהל . התושבים מגלים יותר ויותר 
חששות והתנגדות לצעדי איחוד מהירים . הם חוששים שהשקעות המערב בתעשייה המזרח - 
גרמנית יסכנו את מקומות העבודה שלהם , שהרכוש שבו הם מחזיקים יילקח מהם 
ושחסכונותיהם יאבדו . במזרח - גרמניה , צריך לזכור , לא היתה אבטלה . 
בגרמניה המערבית ישנם שני מיליון מובטלים . אנו לא רוצים שהאיחוד יביא עלינו 
אבטלה . חשוב לכן שכל האיחוד ייעשה בזהירות , צעד - צעד , במהלך פריטטי , 
שבו למזרח - גרמניה יהיה מה לומר בדיוק כמו למערב גרמניה . אבל ממהלך 
מסע הבחירות אפשר ללמוד שגרמניה המערבית להוטה לבלוע באחת את אחותה הענייה . 
