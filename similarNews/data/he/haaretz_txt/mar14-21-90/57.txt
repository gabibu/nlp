בון ( מיוחד ל"הארץ " ) . במשך חודשים אחדים של ריצה מבוהלת לקראת איחוד , 
הצליחו שתי הגרמניות להרתיע את שותפיהן במערב ובמזרח כאחד , וליצור אווירה 
של חשדנות ואי - אמון בקרב בעלי - ברית וידידים נאמנים זה עשרות שנים . 
אך למרות הצורך המובהק " ללחוץ על המעצורים " , שבא לידי ביטוי אתמול בהצהרה 
של הקאנצלר קוהל בבון ( " האיחוד יבוא לכל המוקדם רק בשנה הבאה " ) , 
ברור שהשאלה הגרמנית עומדת על סדר היום האירופי והבין - לאומי כבעייה דחופה 
הדורשת פתרון מהיר . הסיבה העיקרית לכך היא הזרם הבלתי פוסק של פליטים הנמלטים 
ממזרח - גרמניה למערבה , ומאיימים להרוס את הרקמה החברתית והכלכלית בשתי 
המדינות כאחד . נוספת לכך האפשרות , כי מאות אלפי גרמנים החיים בשטח פולין 
ובמדינות אחרות במזרח - אירופה , ינצלו את החופש החדש שממנו הם נהנים , 
ויחליטו גם הם לברוח למערב במטרה לשפר את מצבם החומרי . הפתרון הכמעט מוסכם 
על כולם הוא לאחד את שתי הגרמניות , ולשם כך נפגש היום הפורום המכונה " ארבע 
פלוס שתיים " ( או " שתיים פלוס ארבע " , כפי שהגרמנים מעדיפים לכנותו ) 
. כלומר : כינוס של נציגי ארבע בעלות הברית מתקופת מלחמת העולם השנייה 
ושל נציגי שתי הגרמניות , כדי לדון בעתידה של הארץ החצויה . החידוש בפורום 
הזה הוא הגדלתו מארבע לשש מדינות . שתי המדינות הגרמניות , שריבונותן עדיין 
מוגבלת בתחומים אחדים , לא השתתפו עד כה בפורום ה"גדולים " שחרץ את גורלן . 
עכשיו , בפעם הראשונה , הן יושבות ליד שולחן הדיונים במעמד שווה לבעלות 
הברית שהכניעו את גרמניה הנאצית ב5491 , והפכו למעצמות חסות בברלין , מאז 
ועד היום . הסמליות שבכינוס פורום ה"ארבע פלוס שתיים " איננה ניתנת כלל 
להגזמה : גרמניה משתחררת מן האזיקים שכבלו אותה במשך 54 השנים האחרונות . 
הבעייה של שש הגדולות תהיה למצוא דרך כיצד להחליף את האזיקים האלה בהסדרים 
שיצמצמו את הסכנה הנובעת ממדינה גרמנית מורחבת , וירתמו את כוחה העולה של 
גרמניה למטרות של שגשוג ויציבות ב"בית האירופאי " ההולך ונבנה . 
