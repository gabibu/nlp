ימים את מעצרו של נדב נקן , 33 , מתל - אביב , החשוד כי יחד עם חברו , 
יאיר אור , שימש כשכיר חרב ורצח את בני הזוג כרמן וגק היבלי , מיליונרים 
מסנטה ברברה . בהחלטתה לעצור את החשוד קבעה השופטת כי אם לא תצליח המשטרה 
לאסוף ראיות נוספות הקושרות אותו לעבירה , הוא ישוחרר בתום תקופת מעצר זו . 
נדב נקן , יוצא סיירת צנחנים , הובא אתמול לבית המשפט כבול באזיקים . 
בני משפחתו וחברים מקיבוץ אלונים , בו התגורר עד לשירותו הצבאי , באו לעודדו . 
המשטרה מייחסת לנדב נקן וליאיר אור , 03 , מלוד , מעורבות ישירה ברצח 
בני הזוג היבלי . הרצח בוצע בחווילתם בלילה שבין ה5 ל6 באוקטובר 7891 . 
הם נורו ככל הנראה בשנתם . את ה"הזמנה " לרצח קיבלו , על פי החשד , מצארלס 
לגרו , חתנם של בני הזוג היבלי , שהיה שותפו של אור בחברת יבוא . לגרו 
חשוד כי ביקש לרשת את כספם של הורי אשתו , ולכן ביקש מאור לבצע את הרצח 
תמורת כסף . אור , לשעבר מ"ף בגולני , גייס את נדב נקן , חברו לקיבוץ 
אלונים שבגליל , ויחד ביצעו את הרצח , על פי החשד . נציג המשטרה בבית המשפט , 
מפקח אלי לוי , אמר כי המשטרה הצליחה להפריך את האליבי שלהם . הוא הסתמך 
על עדויות שנגבו בארה"ב מאנשים , שחזרו בהם מעדות קודמת שיצרה את האליבי 
לאור ולנקן . עו"ד דרור מקרין , פרקליטו של נקן , שאינו משתף פעולה עם 
החוקרים ושומר על זכות השתיקה , טען בדיון כי המשטרה מבקשת לעצור את מרשו 
כדי לשבור את רוחו ולגרום לכך שימסור הודאה . הוא גם מחה שנקן מוחזק מאז 
מעצרו בתנאי בידוד . בבית המשפט נכחו אתמול פטריק מקינלי , סגן התובע המחוזי 
של סנטה ברברה , ואיש האף - בי - איי החוקר את פרשת הרצח . החקירה נגד אור 
ונקן מתנהלת בישראל מאחר שחוק ההסגרה אינו מאפשר הסגרתו של אזרח ישראלי למדינה 
שנייה , אם בעת ביצוע העבירה היה בעל אזרחות ישראלית . הדיון בהארכת מעצרו 
של יאיר אור יתקיים בעוד ארבעה ימים . 
