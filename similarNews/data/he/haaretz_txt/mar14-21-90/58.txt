טייפה ( ע"ר ) . בבית המחוקקים של טאיוואן התפרעו אתמול חברי מפלגת האופוזיציה , 
המפלגה הדמוקרטית - פרוגרסיווית . הם היכו באגרופים ומשכו בשערם של חברי 
מפלגת השלטון הלאומית על רקע החלטת הוועדה המשפטית של הבית למנוע מצירים 
שנבחרו לפני עשרות שנים בשטח סין מלהצביע בוועדה . מחוץ לבניין מנעה המשטרה 
מ11 חברי אופוזיציה להיכנס לאולם ולתפוס את מקומם . ה11 סירבו להישבע אמונים 
ל"רפובליקה של סין " , הכינוי לטאיוואן בפי הממשלה הלאומית . המפלגה הדמוקרטית 
הפרוגרסיבית היא האופוזיציה היחידה בטאיוואן . 
