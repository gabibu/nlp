גם לעת " פרידתו " מן הסכסוך הישראלי - פלשתיני מוסיף מירון בנבנשתי לדבוק 
בגרסתו האובססיווית הנואשת : " תהליכי שינויו של הסטטוס קוו הם אכן בלתי 
הפיכים . . . סופו של העימות , ובוודאי של הכיבוש , אינו נראה לעין " 
( " פרידה מהגדה , הרצועה ומיוסי שריד " , " הארץ " , 3 . 2 ) . הוויכוח 
איננו חדש , כבר ב4891 , כשבנבנשתי הוציא את מחקרו הראשון על עובדות הכיבוש 
ונתוניו , במימונו של המרכז הבין - לאומי לשלום , הסתייגנו מהמסקנות המפוקפקות 
שצירף אל ממצאיו העובדתיים . אולם מה שאפשר היה לראות כספקולציה פוליטית 
חולפת הלך והתבסס כהנחת - אב נוקשה ואטומה לכל התמורות שטפחו על פניה . 
הנחשול האדיר של שחרור לאומי שהציף במאה ה02 את כל היבשות והביא להקמת יותר 
מ001 מדינות חדשות ( ובתוכן מדינת ישראל ) על חורבות האימפריות הקולוניאליות 
תמורה היסטורית חסרת תקדים בממדיה הטריטוריאליים והאנושיים לא זכה לתשומת 
לבו של בנבנשתי . הסתלקותן העלובה של מעצמות כמו צרפת מאלגיריה , ארה"ב 
מווייטנם , בריה"ם מאפגניסטן , אחרי שנים של מלחמות כיבוש עקובות דמים , 
אינה רלוונטיות בעיניו כדי להגיע למסקנה שבסוף המאה ה02 אין עוד סיכוי לקיים 
לאורך שנים שלטון זר על עמים שגמרו אומר להיאבק על חירותם . בנבנשתי פותר 
את הבעיה ע"י מיסטיפיקציה סמנטית : בהנחה שמשנה שם משנה מזל , הוא מתעקש 
לכנות את הסכסוך " קהילתי " ולא לאומי . וכל כך למה ? האם משום שמדובר 
על עמים שכנים המצויים בחלקם בגבולות אותה מדינה מאז הכיבוש ? האם מדינות 
רב - לאומיות אינן עוברות לנגד עינינו תהליכי דיפרנציאציה לאומית , כמו 
קנדה , שבה היחסים בין הצרפתים והאנגלים הפכו ליחסים פדראליים בין שתי יישויות 
עצמאיות ושוות - זכויות ? אותו תהליך מתרחש בין ואלונים ופלמים בבלגיה , 
ובין ספרדים , קטלאנים ובאסקים בספרד . ההגדרה הקהילתית חלה על עדות שונות 
בקרב אותה אומה ( כמו ספרדים ואשכנזים בישראל , או עדות דתיות וכד ) , 
ולא בין עמים שונים בעלי לשון , היסטוריה , תרבות ואף דת לאומית שונה . 
מדוע נזקק איפוא בנבנשתי להגדרה הקהילתית , כי סכסוך קהילתי מוכרע ע"י 
יחסי כוחות פנימיים של שתי הקהילות ? ואם זה נכון , הרי לדעתו עליונות 
" הקהילה " הישראלית תשים לאל כל תקווה לשינוי הסטטוס קוו בזמן הנראה לעין . 
קפמאבינהסכסוך שלנו , לגבי כל בר - דעת , הוא דגם קלאסי של מאבק בין שני 
עמים הנאבקים על אותה טריטוריה . חריפותו של המאבק נובעת מכמה גורמים ייחודיים : 
שני העמים נתונים בו - זמנית בשלב טעון מתח רגשי כביר של התעוררותם הלאומית . 
אצל שניהם משולב הייחוד הלאומי ביסודות של קנאות דתית . ומה שחשוב במיוחד : 
שני הצדדים נהנים ממשאבים פוליטיים , כלכליים , צבאיים ומוסריים חיצוניים 
ניכרים . עובדה זו מסכלת כל אפשרות של הכרעה על פי יחסי הכוחות הפנימיים 
בלבד . שום סכסוך לאומי אינו נשאר בימינו עניין פנימי , כפי שזה היה בימים 
המאושרים של הקולוניאליזם הקלאסי . גורמים אזוריים , גושים בין - לאומיים 
ומעצמות - על מעורבים בסכסוכים אלה בשל השלכותיהם על מאזן הכוחות ועל האינטרסים 
הספציפיים שלהם . מי לא התערב בלבנון ? האם ההתערבות הטורקית והיוונית 
לא הכריעה את אופי ההסדר בקפריסין ? האם החרם הכלכלי והפוליטי העולמי לא 
קבע את ראשית התזוזה בדרום אפריקה ? אבל נסתפק בלקח ההיסטורי של הסכסוך 
שלנו . " מדינות ערב אינן מעלות על דעתן להגיר טיפת דם אחת לטובת הפלשתינים " 
מרגיע אותנו בנבנשתי , מתוך התעלמות קלת - דעת להחריד מתולדות כל מלחמותינו . 
העובדה הידועה לכל , שמדינות ערב התערבו בכולן , נוסף להתערבותן של המעצמות . 
ובניגוד לשאננותו של בנבנשתי , מומחי המרכז האסטרטגי בעל המוניטין של אוניברסיטת 
ת"א , במחקרם היסודי , מעריכים גם עתה שבלי הסדר מדיני קרוב הסכסוך יביא 
שוב למלחמה מול קואליציה של כמה מדינות ערביות . ואשר ל"מעצמות " ( המרכאות 
המזלזלות הן של ם . ב . ) חלה תמורה שאין להקל בה ראש . אם בעבר הן היו 
חלוקות ביניהן ואיזנו את התערבותן בין שני הצדדים , הרי זו הפעם הראשונה 
שבה ארה"ב ובריה"ם תמימות דעים ( ביחד עם אירופה המאוחדת ) לגבי הכורח 
הדחוף לספק את התביעות הלאומיות של הפלשתינים ולשים קץ לכיבוש , והן נותנות 
ביטוי ברור ותקיף יותר ויותר לעמדתן זאת . כל אלה אינם מדירים שינה מעפעפיו 
של בעל תורת האי - הפיכות . במין אוטיזם ישראלי מדהים הוא מציב מול כל זה 
שנתיים מאז פרוץ האינתיפאדה את הגורם היחיד המכריע את גורל הסטטוס קוו 
" לפחות לימי דור " , שהוא " לכידות המרכז הפוליטי הישראלי " . הוא כותב 
מלים אלה בימים של משבר פוליטי , כלכלי וחברתי חמור ביותר . ממשלת האחדות 
הלאומית איננה ביטוי ללכידות ( כדבריו ) , אלא לחולשה ופיצול המונע להגיע 
לשלטון יציב המסוגל להתמודד עם הבעיות , וכל תפקודה מתמצה בבריחה מהכרעות . 
זוהי " ברית " של מסוכסכים ביניהם ובתוך שורותיהם , ללא הנהגה וללא מוצא . 
עוצמתה היא עוצמה שאולה , התלויה בסבלנותו הפוקעת של הנדיב . זוהי לכידות 
חלולה הניצבת על כרעי תרנגולת , בראש חברה שסועה ומערכת כלכלית חורקת בכל 
איבריה . בנבנשתי לועג " לדחליל המחיר הכלכלי המגוחך " של האינתיפאדה 
הבולעת למעלה ממיליארד שקל לשנה , בשעה שמערכת הבריאות מושבתת בגלל כמה 
עשרות מיליונים , האבטלה גואה מהעדר השקעות לצמיחה ושירותי הרווחה חסרי 
אונים נוכח המצוקה הגוברת . אפילו העלייה ההמונית , שבנבנשתי ( כמו שמיר ) 
רואה בה בשורה " לחיזוק הסטטוס קוו הטריטוריאלי " נתפסת על ידי רבים 
מאנשי עיירות הפיתוח והשכונות , כמתחרה על אותם משאבים שהיו דרושים לפתרון 
בעיותיהם הם . זוהי שבירת טאבו מקודש חסרת תקדים בתולדות הציונות אף היא 
מתוצאות הכיבוש המביא להתפוררות חברתית מול לכידות שלטונית מדומה . קפמאבינבנבנשתי 
מודד את כוחו של השלטון בעוצמת הדיכוי של הקמים נגדו . הוא אינו מבין את 
פרדוקס חולשת הכוח : ככל ששלטון מתבסס לא על הסמכות , היינו על הכרת הנשלטים 
במרותו , אלא על הפעלת כוחו הברוטלי , הרי הוא מכלה את משאבי עוצמתו ומחזק 
את התנגדותם של הנשלטים . זה פשר התמוטטותם הפתאומית של משטרי רודנות כוחניים , 
שבראשם עמדו " מרכזים פוליטיים מלוכדים לעילא " , שקרסו כבניין קלפים . 
מול נחישותם הגוברת והמתמידה של הפלשתינים , מופיעים סדקים מתעמקים ומתרחבים 
בחברה הישראלית . השפעת השיכרון הלאומני והקנאות המשיחית , שהזינו את 
עליית הימין , הולכת ונמוגה נוכח המודעות החודרת לכל שדרות החברה הישראלית 
אודות מחירו של הכיבוש . כל יום יותר אנשים מעיירות הפיתוח והשכונות מגלים 
את הקשר בין מצוקותיהם לבין העדר השלום , אך גם אנשי צבא מכל הדרגות ואפילו 
אישים נודעים מהליכוד פוקחים את עיניהם ומעזים להפר את קשר השתיקה וקוראים 
למו"ם עם האויב בשמו המפורש : אש"ף . צודק עמנואל סיוון המגדיר את מצבנו 
כמשבר הדה - קולוניזציה . אנו שרויים בסכסוך קולוניאלי אחד האחרונים בעולם . 
כל המעצמות הסתלקו כשהנכס הקולוניאלי הפך לנטל . היו נבונים שעשו זאת מהר 
ובזול , והיו ש"לכידות המרכז השלטוני " שלהם סיבכה אותם במלחמות קולוניאליות 
מזוהמות שעלו בדמים רבים . ברית המועצות פלשה ב6591 להונגריה הסוררת , 
ב8691 לפראג התמימה , ובשלהי 9891 היא ויתרה ללא הפעלת כוחה על כל ארצות 
מזרח אירופה . עתה היא ניצבת לפני המבחן הקשה והכאוב ביותר : להפוך את 
שלטונה הריכוזי על עמי בריה"ם לזיקה פדראלית רצונית אמיתית כאלטרנטיווה יחידה 
לסכסוך דמים והחזרת המשטר הסובייטי לרודנות מדכאה שתחניק את הדמוקראטיה 
הצעירה באבה . זוהי הברירה שלפניה ניצבת גם מדינת ישראל , אך ביחסי כוחות 
כוללים קשים לאין ערוך מהדוגמאות הנ"ל . דה - קולוניזציה של השטחים או המשך 
הכיבוש והסלמת מעשי האיבה עד הרפיה חיצונית לפני או אחרי מלחמה נוספת על 
כל מוראותיה . 
