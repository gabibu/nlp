באישון לילה הגיע מזכיר ההסתדרות ישראל קיסר , כמו בהיחבא , ללשכתו של 
שר האוצר . שם , בדמדומי כהונתו של שמעון פרס המפוטר , בלילה שבין רביעי 
לחמישי , נחתם הסכם של הרגע האחרון , מהסוג שבתורת המשפט נוהגים לכנותו 
" הסכם לרעת צד שלישי " , במקרה זה מדינת ישראל . המדובר בפשיטה משולבת , 
מערך - הסתדרות , על קופת האוצר . ידוע שגזברים המסיימים את כהונתם טעונים 
השגחה מיוחדת בשעות האחרונות , פן יבצעו מעשים של קלות דעת , אך מה לעשות , 
ומפתחות הקופה היו עדיין בידי הגזבר , ומשגיח אין בנמצא . במהלך , שאין 
להגדירו אלא כחסר אחריות , ויתר פרס להסתדרות בנושאים שראשי האוצר נאבקו 
זמן רב ובחירוף נפש כדי לקדמם . כך ויתר פרס על הכוונה לחייב את קרנות הפנסיה 
להשקיע % 51 מכספי המבוטחים בשוק ההון החופשי , והסכים כי ימשיכו להפקיד 
גם בשנה הבאה את כל הכספים באוצר בריבית של % 3 . 6 , שהיא ריבית חסרת - 
שחר במונחי שוק ההון הנוכחיים . ההיקף הכספי של הוויתור נמדד במאות מיליונים 
רבים . בין הוויתורים האחרים , אולי המקומם ביותר הוא מתן ההתחייבות לקופת 
החולים , כללית אך חסרת - תחתית , לשלם לה גם בשנה הבאה תמיכה כוללת של 
יותר מ001 מיליוני שקלים , כסכום שהובטח לה לא מכבר לשנת התקציב 9891 . 
החומרה המיוחדת אינה נובעת רק מגודל הסכום , אלא מכך , שניתן תמריץ מחודש 
לקופה החולה שלא להתאמץ לבצע את פעולות ההבראה החיוניות . פרס נסוג למעשה 
מההחלטה לנקוט צעדים מסוימים במסגרת הצעת התקציב , ובכלל זה גביית תשלום 
בעד ביקורי רופא . הוא הסכים גם להתנות את תיקון העיוותים בחוק שכר מינימום 
בהסכמת ההסתדרות וההסתדרות אינה , כידוע , בעל - ברית שניתן לסמוך עליו 
כאשר מדובר בתיקון עיוותים . כנגד הוויתורים האלה הסכימה ההסתדרות להארכת 
תוקף הסכם תוספת היוקר הנוכחי ולוותר על תוספת יוקר של % 82 . 1 שהיתה אמורה 
להשתלם בתחילת מאי . מידת התאמתו של הסכם זה לצורכי המשק עדיין טעונה בדיקה , 
אך ההקשר שבו נעשה בוודאי לא יוציא לו שם טוב בקרב העובדים : הם יטענו , 
ואחדים מנציגיהם כבר טוענים , שקיסר מכר אותם למעסיקים תמורת הזרמות לקופת 
החולים וקרנות הפנסיה . ואחרי כל זה , אין ההסתדרות מתחייבת לבטל את סכסוך 
העבודה , שעליו הכריז האגף לאיגוד מקצועי בשבוע שעבר . אם לא ייעשו ויתורים 
חדשים , נוספים ומרחיקי לכת , תנסה ההסתדרות לממש את האיום בהשבתת המשק 
ב52 במארס . מה שיש לומר על תקופת כהונתו של שמעון פרס באוצר עוד ייאמר , 
אך אקורד הסיום הצורם שנשמע בסיומה , אינו מוסיף לו שם טוב . נותרה רק 
נחמה אחת : לפי כללי המשפט , חוזים לרעת צד שלישי אינם מחייבים . ייתכן 
שעוד תימצא דרך להפקיע את הסעיפים המזיקים בהסכם שנחתם באישון לילה . 
