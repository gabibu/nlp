מזכ"ל תנועת " אבנא אל בלד " , רגא אגאבריה מאום אל פחם , הציע בשבוע שעבר 
למנהיגי המגזר הערבי להחתים עצומה המופנית למנהיג בריה"ם , מיכאיל גורבצוב , 
נגד זרם העלייה מרוסיה . הרעיון שהעלה אגאבריה אינו חדש . קדם לו כבר 
המברק המפורסם ששלח לגורבצוב מנהיג השכונות , ימין סוויסה , באותו נושא 
ממש . ההשוואה אינה ברמת הקוריוז בלבד . בדיקת ההנמקה שמעלים ערביי ישראל 
ובני שכונות המצוקה ועיירות הפיתוח היהודיות בהסתייגותם מן העלייה , מגלה 
דמיון מפתיע . בדרך כלל נוהגים להציג שתי חברות אלה כאוכלוסיות בעימות , 
בשני קצותיו של הספקטרום הפוליטי . האיום הכלכלי - חברתי שרואות שתי חברות 
אלה בעלייה ההמונית , חידד הפעם דווקא את המכנה המשותף של שתי אוכלוסיות 
הרואות עצמן ה"דפוקות הוותיקות " של החברה הישראלית . בשתיהן גוברת החרדה 
כי העלייה תהיה על חשבונן , תפגע במקורות הפרנסה ותעמיק את האבטלה הגואה 
ממילא בשתיהן . בשתיהן באה העלייה בתקופה בעייתית . המגזר הערבי נתון במשבר 
עמוק . הרשויות המוניציפליות שלו מתמוטטות , והתיקון לפקודת הטרור , המאיים 
להפסיק את זרם התרומות מארגונים בחו"ל , מעורר חרדה מפגיעת יתר בשירותי 
הרווחה . מבחינתן של אוכלוסיות המצוקה היהודיות , החריפה סמיכות הזמנים 
של העלייה לדו"ח הביטוח הלאומי על העוני את תחושת החרדה . 006 אלף האיש 
מתחת לקו העוני ו361 אלף המובטלים שאין להם פתרון , נתפסים עתה גם כקורבנותיה 
של העלייה , ש"עבורה מוצאים הכל " . לא מכבר קרא ד"ר יוסי דהאן , איש החוג 
לפילוסופיה בירושלים , מעל במה פומבית : " אין לנו דבר נגד העולים . 
להיפך , שיבואו ; שיתחלקו אתנו באבטלה , בעוני , ברעב " . בשכונות ובעיירות 
הפיתוח נשמעת המחאה בלשון צינית פחות . אפילו המדורים היומיים בעיתונות , 
המדווחים בהתלהבות על מנגנוני הסיוע לעולים , מנקרים את עיניו של תושב 
השכונות הפשוט . במגזר הערבי משמש הטיעון החברתי גם כסות נוחה למניע לאומני 
להתנגדות לעלייה , הנובע מן החרדה מן השינוי הנוסף במאזן הדמוגרפי בין יהודים 
לערבים . בשכבת המצוקה היהודית , המזרחית בעיקרה , הוא מבטא גם חשש אמיתי 
מאובדן מוקדי כוח שנרכשו בעמל רב , והעלולים להישמט מידיהם עם התגברותה 
של ההגמוניה האשכנזית . במקביל להתעוררותן של תחושות אלה אנו עדים בשולי 
העניין להתחדדותה של תופעה חדשה למדי של הידברות בין המזרחים לערבים . מפגש 
כמו זה שהתקיים לא מכבר בכפר הישראלי - ערבי ערערה , בין נציגיו המזרחים 
של " הפורום לצדק חברתי ושלום " עם פייסל חוסייני ותושבי ערערה , לא היה 
רק עוד מפגש של מחנה השלום עם פלשתינאים . הוא נועד , במוצהר , לשרת גם 
פונקציה חברתית של קירוב המזרחים לערבים . כמוהו גם הביקור שארגן עיתון 
השכונות " הפטיש " לרדואן אבו עיאש בשכונת גמוסין בתל אביב . אהוד שמר , 
מתושבי השכונה , מצוטט בכתבה ב"הפטיש " : " מדינה פלשתינית היא הפתרון . 
האשכנזים שולטים במזרחים ופוחדים משלום עם הערבים , כי אז יתחזקו המזרחים . 
הפוליטיקאים מפחידים את העם ומאכילים אותו בחרטאת " . שמר טוען ש"רבים חושבים 
כמוהו , אבל פוחדים לומר זאת מאימת הממסד " . דרוד בן ימיני , עורך " הפטיש " , 
אומר כי " החיפוש אחר המכנה המשותף מוגבל עדיין לאליטות , ושיתופם של 
ההמונים בתהליך הוא עדיין חלומות באספמיה " . עופר ברונשטיין , מנכ"ל " הפטיש " , 
תופס את המבנה החברתי - פוליטי של ישראל כ"קבוצה אשכנזית שלטת , הדופקת 
את המזרחים והערבים כאחד ויוצרת בכך מכנה משותף רחב " . ברונשטיין גורס , 
כי העלייה האשכנזית מחדדת עתה עוד יותר את זיקתם של המזרחים לתרבותם , 
הקרובה לתרבות הערבית . את תפקידו של " הפטיש " הוא רואה בהחלט גם בהעמקתה 
של זיקה זו בין מזרחים לערבים , להשגתם של יעדים פוליטיים - חברתיים . 
התופעה , כאמור , שולית עדיין בהיקפה . עם זאת , אפשר הרי כבר עתה לומר 
בבבטחה כי העלייה ותהליך השלום הם שני מרכיבים שישנו את פניה של החברה בישראל 
גם בכיוונים לא צפויים . התייחסות מיידית למצוקותיהן של שתי החברות החלשות 
עשויה להבטיח שיהיה זה שינוי לטובה . 
