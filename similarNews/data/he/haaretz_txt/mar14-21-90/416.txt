גדולות , אלא אולי יותר מזה : הכנסה שמנה בחמשת המישחקים הביתיים בבית 
העליון . זה חייב אותה להמר על ניצחון , אם כי גם אז לא היה מובטח שתשיג 
מטרתה . מה עושים ? רצים עם הפנים קדימה , אל רחבת האלופים . לא די במיתפרצות . 
צריך הרבה תבונה ועורמה . אבל הצפוי הזה נלקח בחשבון אצל חיפה . היא לא 
רצתה ניצחון בכל מחיר , גם כאשר לא ידעה שנרקם תיקו בשכונה . תוצאה כזאת 
בנתניה הניחה את דעתה . התעמיד שלה , למן הפתיחה העיד כל כך . והוא לא 
היה משתנה אפילו לא הושעה הקשר הקצבי שלה , ניר קלינגר . חיפה צופפה את 
קדם - ההגנה וחיכתה ובלמה וציננה את נתניה , נתנה לה להשתעשע במרכז המיגרש , 
יצרה שני קווי חסימה לא מקבילים והפעילה את קשריה היא , רק כשלקחה מיריבתה 
את הכדור ואז ניסתה לפרוץ ולסכן . פחות מאשר נתניה , אבל לא היה חסר שתנצח , 
ולמי חשוב יתרון אחזקת הכדור של המארחים . מה כבר אפשר היה לצפות מחיפה 
במישחק שבו יריבתה חייבת " ליהרג " על ניצחון , בעוד היא עצמה , ( 
) , היתה סר - זהירה . המיבחן הגדול היה איפוא של נתניה : לנצח ולהחזיק 
אצבעות לרמת גן ואו לבאר שבע . רמת גן ( 00 עם מכבי תל אביב ) עשתה לה 
חצי עבודה . נתניה לא השלימה את החצי השני . היא צריכה לדעת לה . נתניה 
יכלה להפחית את מידת הקושי מול הגנה קרת רוח ולנצח , אילו היו מארגני ההתקפה 
ומתגבריה מאופסים ( בהיעדרם של לם וגבאי ) , ובעיקר מחושבים , על אף 
גורליותו של המישחק . נתברר שההתרגשות והספונטניות פגעו בה . רק מעט מהמתפרצות 
הכמותיות שהיו איטיות ושלחו זרועות לרוחב המיגרש , היו באמת רציניות ולא 
בשיטת עליהום . פעמים רבות הוגבהו ( יגאל ) כדורים אל ראשי דוד לוי , 
בלבול וצרפתי ואל ידי אנטמן . מעט מדי מסירות כפולות לעומק בוצעו . איתרע 
מזלה ואלי דריקס נפצע ופינה את הזירה . אבל אילו היה יגאל , כוח מספר 1 , 
מקדים לשלח מרגלו כדורים ומדייק יותר , גם כאשר לידו שיחק נתי עזריה ועוד 
כוחות לחצו קדימה יתכן שהניצחון היה מושג . אבל ככל שגבר היאוש והמחוגים 
טסו מהר יותר מההתקפות שלה , כן גברה הסכנה שחיפה תנצח במיתפרצת . וזה 
כמעט קרה , אחרי שבנין גוייס מהספסל וחיזק את סיכויי עופר ועטר להבקיע . 
