עד אחרי חצות נמשכו אמש מאמצי מפלגת העבודה לשכנע את המפלגות הדתיות כי ימליצו 
בפני נשיא המדינה להטיל את הרכבת הממשלה על שמעון פרס . רוב הפגישות בין 
נציגי " העבודה " לסיעות הדתיות נערכו אתמול , עם צאת השבת , בביתו של 
ח"ך רפי אדרי בהרצליה . היום יימשכו הפגישות בין הדתיים לצוות המיוחד שהוקם 
בעבודה לשם כך , שחברים בו שמעון פרס , יצחק רבין , רפי אדרי , מיכה 
חריש וחיים רמון . רבין ופרס עומדים להיוועד לפני הצהריים , כדי להתוות 
יחד את קווי המדיניות של המו"ם עם הסיעות הדתיות . בעוד שתמיכת הדתיים בפרס , 
או שלילת התמיכה מיצחק שמיר , כמעט בטוחה , הרי הערכתה של צמרת מפלגת 
העבודה באשר להקמת הממשלה היתה אמש , כי הדרך אליה תהיה ארוכה וקשה . עיקר 
הבעיה עתה היא כיצד לשלב בממשלה אחת את הסיעות הדתיות עם סיעות השמאל . 
חברי אגודת אגודת ישראל הביעו אתמול הסתייגות מישיבה בממשלה אחת עם סיעת 
רץ , ובעיקר עם שולמית אלוני ויוסי שריד . במפלגת העבודה חוששים , כי ככל 
שיעברו הימים יהיה תהליך הרכבת הממשלה מורכב ומסובך , בין היתר כתוצאה מפעילותם 
של גורמים בליכוד , שיתסיסו את הרחוב הדתי לפעול נגד עסקני המפלגות הדתיות , 
המבקשים לתמוך בממשלה בראשותו של שמעון פרס . כבר אמש נודע לראשי מפלגת 
העבודה על הפגנה גדולה , שמאחוריה עומדים אישים בכירים בליכוד , שאמורה 
להיערך ליד ביתו של הרב עובדיה יוסף , נגד עמדתו לאפשר את הליכת תנועת ש"ס 
עם מפלגת העבודה . ח"ך רפי אדרי , המנהל בפועל את המגעים עם הסיעות הדתיות , 
אמר אמש כי על רוב הקשיים ניתן להתגבר , וכי תוך ימים ספורים יהיה אפשר 
להציג מסמך הסכמה בין העבודה לסיעות הדתיות . קפידבינאתמול החלו להישמע במפלגות 
הדתיות קולות הטוענים כי המפלגות היו נותנות את תמיכתן בעבודה ביתר קלות , 
אילו היה עומד בראש הממשלה המיועדת יצחק רבין . הודעה ברורה ברוח זו הגיעה 
מפי מקורבי הרב שך , שכבר התבטא בעבר כי לא יהיה מוכן לאפשר לשני חברי הכנסת 
רביץ וגפני לתמוך בממשלה בראשות פרס . הרב שך עצמו סירב בימים האחרונים 
להיוועד עם פרס , ונפגש רק עם רבין . גם במפד"ל נשמעו אתמול קולות התומכים 
ברבין כמי שירכיב את הממשלה . מוסדות המפד"ל יתכנסו בימים הקרובים כדי להכריע 
לאן פני סיעתם , וככל הנראה ימליצו בפני הנשיא על הקדמת הבחירות . היום 
ומחר יתכנסו גם מוסדות אגודת ישראל כדי להכריע כיצד ינהגו נציגיהם . במפלגת 
העבודה לא שללו אמש את האפשרות כי ניתן יהיה להגיע להסכם עם חמשת הליברלים 
שפרשו מסיעת הליכוד , בראשות השר יצחק מודעי , והוכרו בסוף השבוע שעבר 
כסיעה נפרדת . גורמים בכירים במפלגת העבודה טענו אמש כי קיבלו איתותים מחמשת 
הליברלים ברוח של " יש על מה לדבר " . 
