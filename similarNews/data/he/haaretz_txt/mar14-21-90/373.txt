חם ( ע ) . שר הפנים אריה דרעי אמר ביום ששי כי ש"ס לא פירקה את ממשלת 
האחדות הלאומית . בראיון לגלי צה"ל , אמר דרעי : ש"ס עשתה מאמצים לשמירת 
האחדות . לא ביקשה תיקים , לא ביקשה תקציבים , לא ביקשה שום הטבות . 
ש"ס ביקשה דבר אחד : בואו נעשה את הכל , כדי שתהליך השלום יקודם , כדי 
לשמור על ביטחונה של ירושלים , על שלמותה של ירושלים , ואתם , הליכוד 
והמערך , תמשיכו לעבוד ביחד , מכיוון שחילוקי הדעות היו מאוד מאוד קטנים . 
" הדברים נכללו באיגרת שניסח הרב עובדיה יוסף בכתב ידו , ובה החלטה מפורטת , 
שאומרת מניעת השתלטותו של אש"ף על התהליך ; לא תהיה אוטונומיה במזרח - 
ירושלים ; ירושלים לא נתונה למשא ומתן . " המערך התכופף וקיבל את זה , 
בגלל שהרב עובדיה יוסף ביקש מהם . לצערי הרב , אמנם מר שמיר התנהג בכבוד 
גדול לרב עובדיה יוסף וניסה ללכת לקראתו . אבל כנראה , שהוא לא היה מסוגל . 
אנשי המפלגה שלו לא נתנו לו לעשות את הדבר הזה , אבל אני עדיין מאמין . 
לא קרה שום דבר " . 
