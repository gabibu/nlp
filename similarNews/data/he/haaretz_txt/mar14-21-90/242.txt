המשחק מיועד למי שמרגישים , כמו ירומיל המשורר , גיבור ספרו של מילן קונדרה , 
שהחיים הם במקום אחר . המשחק מתיימר להציע למרוחקים ולתלושים מהמציאות , 
משהו אמיתי ומרגש וגדול יותר מהחיים עצמם . המשהו הזה מושג באמצעי פשוט 
למדי : השחקן מגלם דמות מיתולוגית כלשהי , ומדמה לעצמו שהוא מישהו אחר , 
שהוא חי חיים אחרים , הרבה יותר מלאים ומרגשים מחייו שלו , האפורים והמשעממים 
והעלובים , כאן ועכשיו . המדובר במשחק " נדמה לי " פשוט , שכל אחד יכול 
לשחק אותו בכל מקום ובכל זמן , בלי שיזדקק לאביזרים , קוביות , טפסים 
וכו . האמת היא שכדי לשחק ב"נדמה לי " באופן עצמאי , אדם זקוק למעט דמיון 
ויכולת הפשטה . מי שחסרים את שתי התכונות האלה , יכולים עכשיו להיעזר בקביים 
המוצעים להם תחת השם המסחרי " מבוכים ודרקונים " . כך משחקים : השחקנים 
יושבים סביב שולחן . כל אחד מהם בוחר לעצמו דמות , שאותה יגלם במשך המשחק . 
הדמויות האפשריות : לוחם , קוסם , גנב , שדון אלף , גמד , זוטון . 
אחד מהמשחקים הוא " שליט המבוך " המנחה את המשחק . המטרה : למצוא אוצרות . 
הבעיה : האוצרות חבויים במבוכים ועליהם שומרות מפלצות . יש מפלצות מסוגים 
שונים : טורפי מתים , אורקים , בבון סלעים , איש מערות , גארגויילים , 
גובלינים , הוב - גובלינים , גלי עכור , קוביית גלטין , דוב , דבורה 
ענקית , דביבון , הרפייה , זאב רגיל , זאב אימים , זבוב שודד , זוחל 
אשפה , זומבי , חדף ענק , חזיר בר , חיפושית ענקית , חמוס ענק , חרגול 
ענק , חתולים גדולים , טול , טרוגלודיט , לטא - איש , לטאה ענקית , 
מדוזה , מינוטאור , נדל ענק , מפלצת חלודה , נחש , נמלה ענקית , ספרייט , 
נקזן , סטירג , עובש צהוב , עוג , עטלף , עכביש ענק , עכברוש , פיקסי , 
פסל חי , צל , צרחן , קוולד , קוף לבן , ריר ירוק , שודד , שיכור - 
קרב , שלד , שפך אפור וכמובן , מלך מלכי המפלצות הדרקון יורק האש . כבר 
מעיון מהיר ברשימת המפלצות , אפשר לקבל מושג טוב למדי על כמות ואיכות הדמיון 
שיש במשחק . הלאה : לכל אחת מהדמויות ( של ההרפתקנים ) יש בנק תכונות , 
המצוין בנקודות . כך וכך נקודות חוכמה , כוח , תבונה , זריזות , כושר 
וכריזמה . כל דמות נושאת ציוד : שריון , כלי נשק , מזון , חפצים קסומים , 
ממון וכו . לכל דמות כשרונות וכישורים : ידיעת שפות , הכרת לחשי כישוף , 
ניסיון וכו . כל דמות ניחנה גם בנטייה טבעית , מעין " אופי " , המוגדר 
בקיצור נמרץ . אתה יכול להיות צדיק , רשע , או ניטרלי . אין גווני ביניים . 
קביעת תכונותיה של הדמות נעשית באופן אקראי באמצעות גלגול קוביות על - ידי 
שליט המבוך . עכשיו אפשר לצאת לדרך . " שליט המבוך " ( הנעזר בחוברת 
או בספר מתאים ) , מתחיל לתאר את ההרפתקה . כל אחד מהמשחקים , בתורו , 
יכול לבצע מהלך אחד , מעשה אחד . מהלך נקבע באמצעות גלגול קובייה . למשל , 
אם שליט המבוך אומר " ומעבר לפינה אתה מבחין בשני טורפי גופות . אתה יכול 
להסתובב ולברוח , או לתקוף אותם " . אתה מחליט לתקוף . התקיפה מתבצעת באמצעות 
" גלגול תקיפה " של קובייה . המשחק מכיל שש קוביות בעלות מספרי צלעות שונים , 
וכל סוג של החלטה כרוך בגלגול של קובייה מסוימת , לפי הוראות וטבלאות הכלולות 
בחוברות ההדרכה . כאן , למשל , עליך לגלגל קובייה בת 02 צלעות . אם תקבל 
מספר מ41 ומעלה , פגעת בטורפי הגופות . מספר הגבול נקבע לפי תחשיבי הסתברות . 
כאן , למשל , הסיכוי שלך במאבק עם טורפי הגופות מוערך על - ידי כותבי 
המשחק ב3 ל7 . אם קיבלת מספר נמוך מ41 , משמעות הדבר היא כי החטאת , ועכשיו 
תורם של טורפי הגופות לנסות ולפגוע בך . שליט המבוך מגלגל את הקוביות בשמם . 
נניח שהם פגעו בך . השאלה היא מה חומרת הפגיעה . התשובה ניתנת שוב על - 
ידי שליט המבוך המגלגל קובייה מסוימת . הוא אומר : " נפגעת בידך , הפחת 
מעצמך שתי נקודות כושר " , אותן עליך למחוק מדף התכונות שלך . וכך זה נמשך , 
גלגול קובייה אחרי גלגול קובייה . נראה שאלברט אייינשטיין בכל זאת טעה : 
אלוהים ( שליט המבוך ) באמת משחק עם העולם בקוביה . ובינתיים השחקנים 
האחרים יושבים ומחכים לתורם לעשות מעשה . כל אינטראקציה בין דמויות השחקנים 
למפלצות גוררת אחריה רישומים וחישובים ועדכונים בדף הדמות . הפחת נקודות 
כושר , הוסף נקודות ניסיון , הפחת חוכמה והוסף את כמות הזהב שמצאת . המדובר 
בהנהלת - חשבונות מורכבת למדי המזכירה במידה רבה מילוי טפסים של הצהרת - 
הון , אבל כאן אנחנו אמורים ליהנות מכל העניין . העסק נראה לנו יבש ומשעמם . 
בטורניר מבוכים ודרקונים " שהתקיים לפני ימים אחדים במלון פארק בתל - אביב , 
נוכחנו שהגיל הממוצע של המשחקים נע סביב 31 . אפשר להבין את זה . 
