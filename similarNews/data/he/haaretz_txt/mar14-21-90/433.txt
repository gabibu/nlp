נשיא ארה"ב לשעבר , גימי קרטר , מגיע היום לישראל . על ביקורו , המתואם 
עם משרד החוץ האמריקאי , מעיבה החלטת שר החוץ , משה ארנס , לבטל את המימון 
וליטול את החסות מהפרק שהוקצה לפגישות עם פלשתינאים . בתגובה הודיע קרטר , 
כי יכסה את הוצאות הביקור כולו , ובכך ניטלה לגמרי חסותה הממלכתית של ישראל 
לביקור . בתגובה להתפתחות זו הודיע יו"ר מפלגת העבודה , שמעון פרס , כי 
זו הוכחה נוספת לכך , שארנס מתרחק ממחויבותו לשלום . ח"ך דדי צוקר ( רץ ) 
, שקיבל בשם ארגון " בצלם " את הפרס מטעם קרן קרטר וייפגש עם הנשיא לשעבר , 
אמר בתגובה כי שר החוץ בחר בדרך הטובה ביותר להרגיז את אנשי הבית הלבן ומשרד 
החוץ האמריקאי , שקרטר עם פועל בשיתוף פעולה . קרטר יחצה הבוקר את גשר אלנבי , 
ובצהריים יסעד על שולחנו של הנשיא , חיים הרצוג . האישיות הפוליטית הראשונה 
שיפגוש תהיה השר דוד לוי . נועדו לו גם פגישות עם שמיר , ארנס , פרס , 
רבין , אבא אבן ועזר וייצמן . הקונסול האמריקאי , פיליף וילקוקס , יכנס 
מחרתיים בקונסוליה בירושלים כ02 אישים פלשתינאים , מהבולטים במחנה המתון 
בשטחים ובירושלים , ובהם פייסל חוסייני , סרי נוסייבה , פאיז אבו - רחמה , 
חנא סניורה , זיאד אבו - זיאד וזוהיירה כמאל . הנשיא לשעבר ייוועד גם 
עם קבוצת פרופסורים מביר - זית . נועדה לו גם פגישה עם עולים מבריה"ם . 
לאחר ביקורו ימשיך גימי קרטר לתוניס , וייוועד עם יאסר ערפאת . 
