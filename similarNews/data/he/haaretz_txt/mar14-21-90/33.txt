חברת החשמל מתמהמהת בביצוע צעדים הדרושים לצמצום המטרדים שגורמת תחנת רידינג 
נטען בישיבת הוועדה המייעצת למפקח על תחנת הכוח , שנערכה בתל - אביב . 
נציגי המכון לחקר בריאות הסביבה ציינו שטרם נמצא פתרון לבעיית פליטת חומר 
חלקיקי מארובת תחנת רידינג , וכי חברת החשמל מתמהמהת בטיפולה בבעיה . אחד 
האמצעים אשר יכול היה לשפר את המצב הוא התקנת קומפרסור נוסף בתחנה , שאמור 
היה להיות מותקן בקיץ 8891 , אך עדיין לא הותקן . מנהל המכון לחקר בריאות 
הסביבה , הד"ר שמואל ברנר , שמתוקף חוק רידינג הוא המפקח על תחנת הכוח 
לעניין הבריאות , דרש כי הקומפרסור יותקן עד האחד ביוני . אם הדבר לא יבוצע 
יינקטו אמצעים נגד החברה . על אף השיפורים והשיפוצים האחרונים שבוצעו בתחנה , 
עדיין קיימות חריגות בפליטת העשן השחור מארובת רידינג . על כן המליץ המפקח 
שהמתקן הניסיוני , שהחברה מתעתדת להתקין בישראל למניעת פליטת חלקיקים , 
יותקן ברידינג בתל אביב , בשל קרבת התחנה לאזורי מגורים . צילי ענבי , 
נציגת המכון לחקר בריאות הסביבה שהועבר באחרונה ממשרד הבריאות למשרד לאיכות 
הסביבה , אמרה בישיבה כי חברת החשמל איננה עומדת בדרישות המפקח לערוך בדיקות 
חומר חלקיקי בארובת רידינג לפחות ארבע פעמים בשנה . עוד ציינה כי תוצאות 
בדיקות החלקיקים בארובה הן תוצאות של בעירה בתנאים אופטימאליים , ואין הן 
יכולות לשקף את קיומה של בעיית החלקיקים הנפלטים מארובת רידינג לסביבה , 
עקב הוספת תחמוצת מגנזיום ונישוף הפיח . נציג חברת החשמל אמר כי קיימת 
בעיה של כוח אדם שמנעה מהחברה לבצע את מספר הבדיקות הנדרש , והדבר יוסדר 
עד מאי . חברת החשמל אף לא מילאה התחייבות קודמת שלה לפתור את בעיית הריחות 
ממיכלי הדלק המזינים את רידינג על - ידי התקנת פילטרים . מנהל רידינג , 
צבי נויפלד , אמר בישיבה כי החליט שלא להתקין את הפילטרים מכיוון שבעקבות 
פעולות שננקטו על - ידי החברה בקשר לחימום הדלק , לא קיימת בעיית ריחות . 
המפקח על רידינג הודיע כי הוא איננו מקבל את טיעוניו של מנהל התחנה , וכי 
הוא דורש מחברת החשמל להגיש תוך 06 יום הצעה מעשית לפתרון הבעיה , כולל 
בדיקת המצב בשטח . הד"ר אבי שנהר , מהמעבדה הישראלית לפיסיקה , אמר כי 
לא ייתכן שהחלטות שנתקבלו על - ידי המפקח על רידינג לא יבוצעו על - ידי חברת 
החשמל על פי לוח הזמנים שנקבע לה . לדעתו היה על חברת החשמל במקרה זה להגיש 
ערעור מנומק ובזמן כדי להבהיר את התנגדותה . בראשית הישיבה ציין הד"ר ברנר 
כי הקמת המערך החדש של תחנות הניטור איננה מתקדמת בקצב הרצוי , וכי הדבר 
מצביע על כך שחברת החשמל אינה מייחסת מספיק חשיבות לנושא . מנהל המחלקה 
לאיכות הסביבה בחברת החשמל , יהודה גת , מסר כי בשלוש מכלל תחנות הניטור 
שמפעילה החברה כבר הותקן ציוד חדש למדידת ריכוזי הגפרית הדו - חמצנית ועד 
מאי יושלם ציודן של כל התחנות . גת אמר כי בשלב שני הן יצוידו במכשר משלים 
למדידת מזהמים נוספים , שיותקן בשתי תחנות : במגדל המרגנית ובדרך פתח תקווה . 
מכשיר לדגימת חומר חלקיקי יופעל בבית - ספר ארן , עד למציאת מקום קבוע 
לתחנת ניטור בשטח תוכנית " ל " . 
