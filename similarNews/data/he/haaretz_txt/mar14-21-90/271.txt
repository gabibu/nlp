מזכ"ל ההסתדרות , ישראל קיסר , מוכן לעיקור חלקי של תוספת יוקר כחלק מהסדר 
כולל במשק , ובתנאי שתינתן התחייבות ממשלתית שלא להעלות מחירים מעל % 01 ; 
לא לפגוע בשכר המינימום , בקרנות הפנסיה ובקיצבאות הביטוח הלאומי . קיסר 
מאמין שהאיגודים המקצועיים יוכלו לשמור על שכר ריאלי באמצעות הסכמי שכר , 
גם אם הפיצוי על עליית המדד יוסיף להיות חלקי גם בעתיד . קיסר צופה מיקוח 
קשה על הסכמי השכר לנוכח אי - הבהירות הפוליטית במדינה . מזכ"ל ההסתדרות 
הציג עמדה זו אתמול במליאת הוועד הפועל של ההסתדרות , לאחר שנציג הליכוד 
ח"ך יעקב שמאי , ונציג חד"ש בנימין גונן , תבעו ממנו התחייבות ברורה , 
לא להסכים לעיקור תוספת היוקר ולפגיעה בשכר המינימום . קיסר טען כי על רקע 
ההתפתחויות הפוליטיות לא ברור נגד איזו ממשלה יערך מאבק מקצועי , אם יהיה 
צורך , ועם איזו ממשלה ינוהל מו"ם על הסכם שכר חדש במגזר הציבורי . הוא 
קרא לראשי האיגודים המקצועיים , להם ניתן חופש לנהל מו"ם על חידוש הסכמי 
שכר , שלא לדחות את הדיונים אלא ליזום האצתם והשגת חתימה מהירה ככל האפשר . 
ראשי האיגודים המקצועיים קיבלו מהמכון הכלכלי חברתי בהסתדרות נתונים , לפיהם 
יוכלו להציג את תביעות השכר שלהם ברמות שונות של אינפלציה , ורמות שונות 
של שיעור הפיצוי לשכירים , דרך תוספת היוקר . קיסר אמר כי במגזר העסקי צפוי 
הפעם מו"ם קשה בשל האבטלה , המורידה את כוח המיקוח של האיגודים המקצועיים . 
גונן מחד"ש תבע מקיסר שלא להסכים לעיקור נוסף של תוספת היוקר , משום שבשנתיים 
האחרונות עלה המדד ב%5 . 04 ואילו בתוספת היוקר שולם פיצוי של % 6 . 71 בלבד . 
המזכ"ל קיסר מעריך כי להסתדרות צפוי השנה מיקוח קשה על הסכמי שכר כי כל ממשלה 
שתקום תהיה חלשה , ואין ביטחון שתוכל לעמוד בהתחייבויות קודמות כלפי ההסתדרות . 
עוד אמר כי השכר הריאלי נשמר הרבה יותר במצב של יציבות , כך שהתרומה לבלימת 
האינפלציה ממילא תורמת לשמור על שכר ריאלי . " אם אני צריך לבוא ולהגיד 
לשר האוצר , אני אתן לך אחוז אחד , תן לי יציבות , תן לי התחייבות שלא 
תעלה את המחירים ב%01 , זה שווה . כך אני מיד מעלה את השכר הריאלי של העובדים , 
והמלחמה שלי תהיה יותר קטנה , ולא לקבל יותר אחוזים ועובדים יותר עניים " . 
הוועד הפועל אישר פה - אחד את הצעתו של קיסר , לפיה ההסתדרות תובעת מהממשלה 
להגיע להסכם כולל במשק . ההסכם חייב לכלול הסדר לקרנות הפנסיה של ההסתדרות , 
לקצבאות הביטוח הלאומי , ונקודות הזיכוי לאמהות עובדות . ההסתדרות מתנגדת 
גם להצעה לגבות תשלום לביקור אצל רופא . קיסר הביע חשש מהעברת חוק התקציב 
במצב הפרלמנטרי המעורפל בוועדת הכספים ואישור ההסדרים בנושאי פנסיה , והודיע 
שההסתדרות לא תרתע לממש את החלטתה להשבית את המשק אם לא ייענו תביעותיה בנושאים 
הנ"ל . 
