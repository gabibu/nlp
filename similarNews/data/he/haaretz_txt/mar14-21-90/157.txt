הסנאטור דניאל פטריק מויניהאן שוקל לחדש את יוזמתו בדבר העברת שגרירות ארצות 
הברית בישראל לירושלים , זאת מסר אתמול ה"ניו יורק פוסט " . מויניהאן , 
שהוא יושב ראש תת - ועדה של הסנאט לענייני המזרח הקרוב , יזם בראשונה הצעת 
חוק בנושא זה בשנת 3891 , אך נסוג מהגשתה לסנאט לאחר פנייה של ממשל רייגן , 
שכללה הערכה כי העברת השגרירות לירושלים עלולה לגרור פיגועים בשגרירויות 
האמריקאיות במדינות המזרח התיכון . העיתון אומר כי מויניהאן זועם על הנשיא 
בוש על שעורר ספקות בדבר שליטת ישראל על מזרח ירושלים , והוא שוקל צעדים 
שיבהירו לנשיא כי בגבעת הקפיטול קיימת התנגדות להשקפתו בשאלת מזרח ירושלים . 
" מויניהאן מעוניין בדיון בסנאט ובקונגרס בנושא זה כדי שבפרוטוקולים של 
שני הבתים תירשם הסתייגות מדברי הנשיא בשאלה זו " , כותב העיתון . ליוזמת 
מויניהאן יצטרף מנהיג הרוב בסנאט , ריצארד גפהארדט , הידוע כאחד המבקרים 
החריפים ביותר של הנשיא בוש . גפהארדט יקבל ביום ראשון הקרוב אות - הערכה 
מטעם המועצה היהודית ליחסים בין - קהילתיים , ובטכס ישתתף גם מויניהאן . 
לדברי העיתון , שני הסנאטורים מתכננים לנצל טכס זה כדי להשמיע הצהרות תקיפות 
נגד עמדת הנשיא לגבי מעמד מזרח ירושלים ויבהירו את כוונתם לפעול נגד עמדה 
זו . בשבוע שעבר אמר מויניהאן בנאום שנשא בסנאט , כי יש אירוניה בכך שהנשיא 
בוש , שצהל כל כך מקריסת החומה בברלין , אומר דברים המתפרשים כרצונו לחדש 
את חלוקת ירושלים ולסלק יהודים מהעיר העתיקה ומהכותל המערבי . העיתון מטעים , 
כי גם אם תאושר הצעת חוק להעברת השגרירות האמריקאית לירושלים , לא תהיה 
לאישור זה משמעות חוקית מידית לגבי מעמדה של מזרח - ירושלים כחלק מישראל , 
וקרוב לוודאי שהנשיא יעשה שימוש בזכות הווטו שלו כדי לסכל את יישומה של 
ההחלטה . אך יוזמת מויניהאן ודיון עליה בסנאט עשויים להביך את הנשיא ואת 
ראשי המפלגה הרפובליקאית , המשתדלים באחרונה לחזק את אחיזתם בקהילה היהודית 
ולהבטיח את תמיכת הקול היהודי במועמדיהם . 
