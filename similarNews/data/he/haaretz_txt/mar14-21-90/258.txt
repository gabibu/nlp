עבודה טיפולית בחומר מביאה את היוצר , באמצעות הגוף , המגע והרגש , ליצירת 
דימויים , שנותנים צורה למצבי חיים . לפעמים עיבוד מילולי של העבודה מביא 
למודעות ברורה על תפקוד האדם בחייו שלו , ולפעמים העיבוד יכול להיות בצורת 
סיפור דמיוני , כשהקשר לאופי היוצר ברור גם ללא פירוט נוסף . ההנאה שביצירה 
ספונטנית כזאת היא בעלת ערך טיפולי בפני עצמו . במסגרת הטיפולית שלב ההיכרות 
עם החומר יארך כחצי שעה . המטופלים זורקים גושים גדולים של חומר על לוח 
דיקט , רצוי בעמידה , כך שכל הגוף משתתף בתנועת הזריקה . אחר כך עובדים 
על החומר בידיים סגורות , פתוחות , או בצביטות , משיכות ומריחות , דקירות 
וגלגול חתיכות חומר . לילדים לפעמים מציעים " להרביץ " לחומר במרפקים , 
בברכיים או בכפות הרגליים כשהם יחפים . המטופלים בודקים ונוגעים בסימנים 
השונים שידיהם יוצרות , ממששים את גושי החומר של אחרים ומרגישים את השוני 
ביניהם . היכרות נוספת וחשובה עם חומר יכולה להיות על ידי הרחה וטעימה שלו . 
הילד או המבוגר הרואים חומר בפעם הראשונה יכולים לחוש משיכה והנאה , אך 
גם דחייה , בגלל תחושות לכלוך ( החומר מזכיר בוץ או אף צואה ) והתגובה 
תלויה ביחסו לניקיון ובהזדהות עם תכונות אופי של עצמאות או תלות . לדוגמה , 
אישה בת 33 , לאחר שנה של טיפול באמצעות אמנות , עדיין חשה גועל נפש ממראה 
החומר וסירבה לגעת בו . בני , ילד אינטליגנטי בן שמונה , הסובל מליקויי 
למידה שפוגעים בדימוי העצמי שלו . לקראת סיום הטיפול הוא פיסל מפלצת נוראה 
עם כינים בשיער , תולעים היוצאות מעיניה , נחש היוצא מאפה וצואה יוצאת 
מפיה . פסל זה , שסימל את כל החלקים הרעים והמכוערים בגופו , נשאר בחדר 
הטיפולי ולא נלקח הביתה . מעקב שנעשה לאחר שנה גילה שהוא הגיע להישגים טובים 
בבית הספר אבל אינו מצייר ומפסל יותר . קפמאפרקעבודה טיפולית באמצעות חומר 
מאפשרת למבוגרים לעסוק בפירוק כעסים , דבר שנאסר עליהם כילדים . בסדנה 
קבוצתית שהוקדשה לביטוי כעס , המשתתפים התחילו בתנועה חופשית לצלילי מוסיקה 
קצבית . לאחר מכן התפתח משחק משעשע של זריקת כריות אחד על השני . חולקו 
גושים גדולים של חומר , ולאחר היכרות עם החומר נתבקשו המשתתפים לתת צורה 
לכעס ספציפי , או לבן אדם או מקום שמזוהה עם הכעס . לאחר העשייה אנשים 
ביטאו מילולית את תהליך הגילוי והמודעות שעברו . רינה , נערה יפה ואינטליגנטית , 
הופנתה לטיפול בגלל ציונים נמוכים בכל המקצועות . היא עבדה בחומר רק בפגישה 
השמינית . לאחר היכרות עם החומר במשך 02 דקות רינה עצמה את עיניה ויצרה 
שני פסלים : הראשון היה דימוי של התחושה הפנימית שלה , והשני חפץ המייצג 
אותה בעיני אנשים אחרים . את הפנים שלה סימלה כמאפרה : " כלי שמתמלא בלכלוך 
ועפר וכמעט אף פעם לא מתנקה " . הדימוי השני קיבל צורה ארוכה , חלקה ועגולה 
" עם כמה חורים עמוקים שבתוכם מתאחסנים דברים רעים , ולפעמים אנשים יותר 
קרובים רואים אותם " . רינה דיברה על הציפיות מעצמה ומהוריה . בפגישה הבאה 
היא פיסלה " איפה אני עכשיו , ומה אני רוצה לעצמי בעתיד " , עבודה שמאוד 
הבהירה לה את כוחותיה האמיתיים . בפגישות האחרונות היא נתנה ביטוי בחומר 
לפחדיה שהוריה יתגרשו , פחד להישאר לבד בלי חברים , פחד מהתקפה או אונס , 
ופחד שהיא תפגע באחרים עם הכעס שלה . במשך הטיפול התקדמה רינה בלימודים 
וקיבלה ציונים טובים . גם יצרה קשרים חברתיים חדשים מוצלחים . קפמאפרקדרך 
לא שגרתית לעבוד בחומר היא כאשר זוג אנשים עובדים יחד על גוש אחד גדול ללא 
תכנון , כשהאינטראקציה ביניהם קובעת את תהליך העבודה והתוצאה הסופית . 
בסדנה של מבוגרים עבודה כזו נעשית לאחר התנסות אישית . המטרה היתה לעודד 
את אלמנט המשחק הראשוני שאנו זוכרים מהילדות בארגז החול או על שפת הים . 
צורה מעניינת אחרת של עבודה משותפת בחומר היא כשמתארגנים בזוגות ואחד מבני 
הזוג מנחה את השני לבצע את רעיונותיו . יש לכך היבטים טיפוליים רבים וחשובים . 
לדוגמה , אדם מרגיש אי - נוחות וקושי להיעזר באחרים , הרגשה שהוא מטריד 
אחרים , תחושה שלא מגיע לו לקבל זמן והתייחסות בשביל עצמו בלבד . אדם כזה 
יכול לחוות בפעם הראשונה קבלת תשומת לב בלתי מותנית מזולתו . לפרפקציוניסט , 
לעומת זאת , קשה לתת הוראות לאחרים , כי הוא בטוח שהאחרים לעולם לא יצליחו 
לעשות מה שהוא רוצה , ושאי אפשר לסמוך על אחרים . האינטראקציה יכולה לאפשר 
לו להרגיש אמון בשני ואולי קבלה של חוסר שלמות של אחרים ושל עצמו . קפמאליד1סוג 
כזה של עבודה טיפולית יכול להיות חיוני כשמדובר בנכה שבגלל בעיות מוטוריות 
לא יכול לתת ביטוי לרעיונותיו , והמטפל או בן הזוג משמש לו ידיים . לא תמיד 
התוצאות של עבודה כזו מוצלחות בעיני המטופלים . תסכולים נובעים מאי - יכולת 
לקבל הוראות מאחרים ולבצע אותם . אפשר להנות מהעבודה כשהמבצע מסיר מעצמו 
כל אחריות מתכנון העבודה והוא נהנה פשוט לעבוד בחומר לפי הכוונה . הוא יכול 
לגלות , באמצעות דרישות של אחרים , שבעצם הוא מסוגל לפסל דברים שהוא עצמו 
היה נרתע מלעשותם . נותן ההוראות מגלה לפעמים שגם הוא מרשה לעצמו לבקש 
מהאחר דברים שתמיד רצה , אך לא העז לבקש . שתי נשים בחרו באופציה של מבקשת 
ומבצעת . האינטראקציה מאוד הצליחה . כל אחת דרשה בדיוק מה שרצתה לקבל ואף 
אחת מהן לא ויתרה עד שהשנייה היתה מרוצה . הן התבקשו לכתוב סיפור דמיוני 
על העבודה שביצעו , וגם על העבודה שהזמינו . שתיהן כתבו את גרסותיהן , 
כל אחת לחוד . גרסת המבצעת : " פעם אחת היה חתול שהיה שחרחר ונאה . 
היה לו חיוך נהדר למרות שחתולים כידוע אינם מחייכים . היה זה חתול מיוחד . 
שערו היה רך ומתולתל והוא אהב מאוד להתפנק , להתחכך וללקק חלב . והיה 
לחתול אדון שאהב אותו ודאג לכל מחסורו . גם החתול דאג לאדונו : התכרבל 
בתוכו וחימם אותו , ליקק לו את ידו וגירש בעדינות את כל העכברים סביב . 
ובמקום אחר , בחוץ , ביער השחור והאפל , חי נמר . והיה הנמר פראי ומפחיד 
למראה . שיניו היו חדות , עיניו צהובות חודרות ויכול היה לזנק עשרות מטרים 
בקפיצה אחת . והנמר הבריח מפניו כל נפש חיה והיה אדון היער . כולם נרתעו 
ממנו חוץ מהחתלתול החמוד והרך שידע איך לדבר עם הנמר ויחד הסתדרו מצוין " . 
גרסת המבקשת : " היה היתה פעם חתולה שהלכה לאיבוד ביער והיתה עצובה ורעבה 
והיה לה קר והיתה כל כך מסכנה . כשכמעט התייאשה מן ההצלה , הרגישה לפתע 
לשון חמה מלקקת אותה ולא ידעה מה זה , כי היה חושך . אבל היה לה נעים מאוד 
וכך נרדמה . כשהתעוררה בבוקר ראתה שלצדה שוכב נמר , שהיה לה מכר מצד אחד , 
כי דמה לה , אך היה יותר גדול ומפחיד , והיא רצתה לברוח מפחד . והנמר 
הסתכל עליה בעיניים מאוד חמות ואוהבות ואז החתולה הסתכלה מה יש לה בחוץ והחליטה 
לא להחליט " . בגלל עוצמת הדימויים יש לפעמים סכנות מסוימות . אי הבנה של 
תהליכים עמוקים אלה ללא מסגרת טיפולית עלולים להוציא רגשות חזקים שקשה להתמודד 
אתם בלי הכשרה מקצועית . 
