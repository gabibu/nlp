( ע ) . " ביום - יומיים הקרובים נדע בדיוק מה ניתן ומה לא ניתן לעשות . 
אבל מה צריך לעשות יצחק שמיר , אני באמת סבור שהוא , בראש וראשונה , 
צריך להחליט על כך " , כך אמר השר אהוד אולמרט בראיון לגלי צה"ל , שנערך 
ביום ששי . אולמרט הוסיף : " בזמן הקרוב יזדמן לנו לשוחח על כך יותר בנחת 
והוא יבהיר את עמדתו " . לדבריו , חשוב שתכהן בישראל ממשלה הנשענת על בסיס 
הסכמה רחב . " הייתי אומר , כי זה צריך להיות הקו המנחה את מדינת ישראל 
כיום " , הוסיף . " יכול מישהו לחשוב שאולי כדאי להקים ממשלה צרה . ראינו 
אתמול את הרכב הכוחות שהפילו את הממשלה , כוחות שהתחילו בדראושה ומיערי 
ונגמרו בש"ס ובאגודת ישראל . זה לא הרכב כוחות שיכול לייצג את הרעיון הלאומי , 
ושעליו אפשר להשעין החלטות קריטיות לקיומה של מדינת ישראל . אני אומר זאת 
מבלי שאני מזלזל באף אחד מן הגורמים הללו , שכבודם במקומם מונח . אנו חייבים 
להקים ממשלה שתשקף רצון רחב , ממשלה שתוכל להוביל את העם הזה בדרך הקשה 
והכואבת של התהליך המדיני והתהליך הלאומי " , אמר . 
