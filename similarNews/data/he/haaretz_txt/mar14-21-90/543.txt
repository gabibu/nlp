ואשינגטון ( אי - פי ) . הוועדה לפיקוח גרעיני חתמה על רשיון הפעלה מלא 
למפעל הגרעיני בסיברוק , ובכך מנעה כל אפשרות מהמתנגדים להפעלה למנוע את 
הפעלתו לפני שיסתיימו הערעורים בבית המשפט . " זה ניצחון גדול לצרכנים של 
ניו אינגלנד " , אמר ביום חמישי אדוארד בראון , נשיא " ניו המפשייר ינקי " , 
המפעילה את סיברוק . " מסע התלאות להשגת רשיון , שנמשך 71 שנה , הגיע 
אל קצו " . מתן הרשיון מבשר את ראשיתו של תהליך בן חודשים ארוכים של ניסיונות 
להפעיל את המפעל במלוא התפוקה . המפעל ייצר חשמל לראשונה עוד כמה שבועות , 
אמר בראון . אולם המתנגדים טוענים שהמאבק המשפטי לסגירת המפעל יימשך . 
" עוד לא התחלנו להילחם " , אמר סקוט דנמן , מנהל התקשורת של המועצה לאנרגיה 
בטוחה , קבוצה הנאבקת בסיברוק . " התביעה תימשך ועדיין לא ברור מה יהיה 
בסופה " . המפעל , הממוקם בניו המפשייר שבצפון מזרח ארה"ב , הוא אחד המפעלים 
הגרעיניים השנויים במחלוקת ביותר בארה"ב . הכור , בן 051 , 1 מגוואט , 
מסוגל לספק חשמל לכמיליון בתים . המפעל , שערכו 5 . 6 מיליארד דולר , 
יהיה מוכן להפעלה מסחרית לאחר שניים שלושה חודשים של הגברת הכוח ובדיקות 
שונות . 
