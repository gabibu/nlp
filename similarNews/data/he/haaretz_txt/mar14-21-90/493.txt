הוועדה המרכזת של ההסתדרות תקיים הערב ישיבה מיוחדת , כדי לדון בהצעות לשנות 
את מבנה מוסדות " הפועל " , לקראת ועידת ההסתדרות המתכנסת בראשית החודש 
הבא . הוועדה המרכזת מנועה מלדון בממצאי ועדת אור , על המשבר הכספי והארגוני 
ב"הפועל " , בעקבות החלטתה של רשות השיפוט ההסתדרותית , לדחות את הגשת המלצות 
הוועדה לבקשת ראשי הפועל . קיסר אמר אתמול , כי הוועדה המרכזת לא תדון בממצאי 
ועדת אור , אלא בהצעות שיוגשו בשל הצורך לקבל החלטות המתחייבות , בין היתר , 
מדו"ח מבקר ההסתדרות . עוד אמר קיסר , כי קיבל מרשות השיפוט של ההסתדרות 
אישור לקיים את הדיון בוועדה המרכזת . חבר הוועדה המרכזת , יצחק ברקאי 
( ל"ע ) טען , כי אין לקיים דיון בנושא הפועל ולהתעלם מצו המניעה של רשות 
השיפוט , גם אם הטיעון הפורמלי הוא שאין דנים בממצאי ועדת אור . ביממה האחרונה 
עשו ראשי הפועל מאמצים למנוע את הדיון בוועדה המרכזת , אולם ברור עתה כי 
קיסר נחוש בדעתו שלא להשהות עוד את הדיון בנושא , ולהשלים את ההכנות להגשת 
הצעות ברורות לוועידת ההסתדרות , שיקבעו את עליונותה על פני ועידת " הפועל " . 
ראשי " הפועל " ביקשו לכנס את ועידתם לפני ועידת ההסתדרות , והמהלך סוכל 
על ידי ראשי ההסתדרות שהורו לדחות את ועידת " הפועל " עד אחרי ועידת ההסתדרות . 
הוועידה תכונס ככל הנראה בראשית מאי . אחת ההצעות , שתידון הערב בוועדה 
המרכזת , היא למנות מעין ועדה קרואה להפועל עד הוועידה , מחשש שדחיות בכינוסה 
ישאירו את הניהול בפועל בידי אלה הנושאים באחריות למתרחש ב"הפועל " , כפי 
שהדברים נקבעו על ידי מבקר ההסתדרות ועל ידי ועדת אור . נודע , כי גם לוועדת 
אור וגם לדו"ח מבקר ההסתדרות , נספחים חסויים הפורשים יריעה רחבה של ממצאים 
חמורים בתחום הניהול הכספי . 
