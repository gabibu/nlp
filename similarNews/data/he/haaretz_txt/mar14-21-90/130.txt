בשנים האחרונות מציינת התקשורת בהרחבה את יום האישה הבין - לאומי : ביום 
זה מותר לה לדבר על נשיות , להתראיין על מעמדה וזכויותיה , לזכות פעם בתשומת - 
לב על היותה אישה . משום מה מזכיר יום האישה " ימים " אחרים , המוקדשים 
לחלשים וטעוני הגנה ( כמו יום הילד הבין - לאומי ) או למפגעים בריאותיים 
( יום ללא עישון ) או אקולוגיים ( יום כדור הארץ , שיצוין בקרוב ) , 
שלא לדבר על יום האדמה . אני מציעה לנשים ולגברים בישראל להכריז על כל יום 
בשנה כיום האישה , עד שהכל יתרגלו לראות באישה מרכיב בריא , חיוני , תורם 
ושווה זכויות בחברה . אז אפשר יהיה לחגוג שוב את יום האישה פעם בשנה לזכר 
מצוקת העבר , כשם שמציינים את אחד במאי ואת יום העצמאות . אבל זהו עתיד 
רחוק מאוד . עובדה שיום לאחר יום האישה הבין - לאומי פותח יואל מרקוס את 
מאמרו על הממשלה במה שהוא מכנה בדיחה : " איך אישה שהותקפה ניצלה מאונס ? 
ברגע האחרון היא הסכימה " . מה מצחיק בדברים אלה ? המשך האנלוגיה טיפשי 
עוד יותר : " הם ( הממשלה ) יסכלו את ניסיון האונס ההדדי על - ידי היעתרות 
של הרגע האחרון " . אונס הדדי ? האם פלישה אלימה של גבר לגוף האישה יכולה 
אי - פעם להיות הדדית ? האם גבר הנשדד ברחוב ומוסר את כספו כדי לא להירצח 
גם משעשע אותך ? אם מר מרקוס לא היה יכול להעלות בדעתו שום דוגמה אחרת , 
חוץ מאונס נשים , כדי להמשיך את משלו , והוא אינו היחיד העושה זאת , 
אין ספק שעוד רחוק היום שבו יהפוך יום האישה לחג היסטורי . אותנו , הנשים 
בארץ והנשים בעולם כולו , " בדיחות " כאלה על אונס לא מצחיקות , ואנחנו 
" רק " חמישים אחוז מהאוכלוסייה . תל - אביבקפמאביגכלי התקשורת דיווחו 
כי נערה מקיבוץ גינוסר התלוננה על אונס קבוצתי שבוצע על - ידי קבוצת נערים 
מהקיבוצים דגניה וגשר . אם אמנם הידיעה נכונה , המקרה הזה הוא השני הידוע 
לנו בשנים האחרונות המתרחש בתוך החברה הקיבוצית . כמו במקרה הקודם , בקיבוץ 
שמרת , גם עכשיו בדגניה , החליטה התנועה הקיבוצית לטפל בתופעה הזאת " בבית " . 
מובן מאליו ששדולת הנשים אינה יכולה להשלים עם הניסיון לטאטא את הנושא מתחת 
לשטיח . בעבר , בעקבות האונס בשמרת , התקשרו שדולת הנשים והתנועה הפמיניסטית 
למוסדות הקיבוץ . המוסדות סירבו לקבל סיוע של מומחיות מטעם הארגונים האלה 
בייעוץ ובהדרכה למחנכים במרכזים קיבוציים . הסירוב נראה תמוה על רקע הפרסום 
האחרון בנוגע לאונס הקבוצתי , המוכיח באופן ברור שמוסדות הקיבוץ אינם מודעים 
ואינם ערוכים לחינוך הנוער בנושא זה . שדולת הנשים בישראלירושלימקפמאביגאבי 
כצמן ( " הארץ " 3 . 2 ) , בדיווחו על ספרו של ד"ר בנימין אליאב - לובוצקי 
ז"ל , " זיכרונות מן הימין " , מצא פנינה : ד"ר אליאב מספר , כי בספטמבר 
2391 שמע את אב"א אחימאיר אומר לו : " לובוצקי , לובוצקי , אנחנו הרי 
הנאצים היהודים " . ובכן , לפנינו הוכחה נוספת לנטיות הלב של מי שהיה אבי 
הציונות המהפכנית בשנות השלושים . מי שיסתמך על הדיווח מעטו של כצמן , עלול 
להזדעזע : הנה , נמצאה " העדות המרשיעה " ממקור ראשון . אלא שכצמן חסך 
מן הקוראים את המשך עדותו של בנימין אליאב , בעם 16 של ספרו : " השתוממתי 
למדי , והוא דיבר על האכזבה מכזבי הסוציאליזם והכריז על היותו פשיסט בעל 
הכרה . לא התקוממתי נגד דבריו . העולם ואירופה ב2391 נראו אחרת לחלוטין 
מכפי שנראו כמה חודשים לאחר מכן , ב3391 , כאשר היטלר עלה לשלטון והחל 
להשתולל . אז חל כמובן גם שינוי אצל אחימאיר . צריך לראות זאת על רקע האמונה 
הלאומנית קיצונית שמשכה אז רבים וטובים באירופה , ואצלנו היו שהתפתו לחשוב 
שהצד האנטישמי של היטלר הוא דמגוגי בלבד . " אצל אבא אחימאיר ואחרים היה 
בטראומה של המהפכה הסובייטית יסוד מהפנט . הוא ראה את כל ההתפתויות בעולם 
כמתרחשות סביב מאורע זה ( דבר שהוא במידה מרובה נכון ) . לכן ביקש לראות 
בגל הפשיסטי בעיקר את צדדיו האנטי - קומוניסטיים . מובן שאחר - כך , עם 
עליית היטלר , קיבל האנטי - קומוניזם שלו גוון אחר לגמרי . " חשוב לומר , 
שמינואר 3391 ואילך , אחרי השתלטות הנאציזם בגרמניה , לא ראיתי אצל אחימאיר 
עוד שמץ הזדהות עם הפשיזם " . אליאב אינו מזכיר בזיכרונותיו , כי היו אלה 
אב"א אחימאיר ו"הבריונים " שלו , שיצאו ראשונים למאבק נגד הנאצים בארץ - 
ישראל , כאשר במאי 3391 שרפו את דלת הקונסוליה הגרמנית בירושלים והורידו 
את הדגל הנאצי מעל הקונסוליה הגרמנית ביפו . ירושלימקפמאביגברשימתו של נחמיה 
שטרסלר על צריכת החשמל הבזבזנית של 96 מעובדי חברת החשמל ( " הארץ " 09 . 
3 . 9 ) , נטען כאילו לא בוצעה הבדיקה שמנכ"ל החברה מסר שתתבצע , כדי 
לוודא שאין ביניהם כאלה המשתמשים בחשמל שלא לצורכיהם הפרטיים . ולא היא . 
מיד לאחר שהמנכ"ל , יצחק חופי , מסר לעיתונות כי ועדה המשותפת להנהלה ולארגון 
העובדים תבדוק את הדבר , בוצעו ביקורים בבתי העובדים , נבדקו מצאי המכשירים 
החשמליים ואופן צריכת החשמל . המסקנה היתה , כי עובדים אלה צורכים חשמל 
באופן בזבזני , שיש עמו כפי שהגדיר חופי בעיה מוסרית חמורה , אך לא התגלה 
אף מקרה אחד של שימוש בחשמל חינם שלא לצורכי משק הבית של העובד עצמו . מקרים 
כאלה אילו התגלו היו מהווים עבירה על החוק וגם ארגון העובדים הצהיר כי 
לא היה מעניק בהם הגנה לעובד . 
