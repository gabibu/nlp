חמכמי שמתעניין באופן מקצועי ביישוב סכסוכים , שמעתי רבות על חששם של הישראלים 
מפני משא ומתן עם הפלשתינאים . כמובן , רבים מהפחדים רציונליים למדי , 
ומאחר שפחד עלול לגרום שיתוק , אבקש לתאר במאמר זה דרך שאפשר להגיב בה 
על חששות אלה , דרך העשויה לאפשר התקדמות בתהליך המשא והמתן . הפחדים שאני 
מדבר עליהם הם נחלת הישראלים המאמינים כי פתרון של שלום תמורת שטחים רצוי 
אולי מבחינה עקרונית , אולם הם חוששים כי הסיכונים הכרוכים בהגדרה עצמית 
לפלשתינאים גבוהים מדי . עד שאתאר את תהליך המשא והמתן שיפחית סיכונים אלה , 
חשוב להגדיר את הפחדים . יש שני סוגי פחדים : הראשון הוא הפחד מפני כוונותיהם 
של הפלשתינאים . האם יסתפקו הפלשתינאים בהסדר פוליטי שייתן להם שליטה על 
חלק מסוים מן השטחים , או שזה יהיה רק צעד לקראת השתלטות על כל מדינת ישראל ? 
בשאלה זו יש ראיות לשני הצדדים . אכן , אין מחסור בראיות כי הפלשתינאים 
ימשיכו בהתנהגותם כפי שהיא כיום , שמטרתה חיסול ישראל . הטרור , האמנה 
הפלשתינית והכרזותיהם של מנהיגים פלשתינאים מבוססים מצביעים כולם בכיוון 
זה . ולעומת זאת , יש מצבור ראיות גדל והולך שפלשתינאים רבים השתנו ויהיו 
מרוצים אם יקבלו חלקת אדמה שגודלה בערך כגודל השטחים , ויוכלו לשלוט בה 
ולפתחה . הצהרות רשמיות של אש"ף בדבר ההכרה בישראל , הצהרות של מנהיגים 
פלשתינאים אחרים והאינטרסים של מדינות ערביות רבות , מצביעים כולם בכיוון 
זה . התחזיות לעתיד אינן משימה קלה אם מביאים בחשבון את הראיות הנוכחיות , 
המנוגדות , בדבר הכוונות העתידיות ואם מנסים לשער מה תהיהקפמאליד4חמהשפעתן 
של נסיבות שונות שבהן ינהלו הפלשתינאים את השטחים . אציין כמה מההשפעות 
העיקריות : האם ממשלות האזור יתמכו או יתנגדו ? איזה קשר ייווצר עם הפלשתינאים 
שבירדן ? האם הפונדמנטליזם יתחזק ? איזה תפקיד ימלאו ברית - המועצות , 
ארצות - הברית או יפאן ? ( למשל , האם ברית - המועצות תפסיק באמת את 
תמיכתה הצבאית במזרח התיכון והאם סוריה תישאר רק עם אופציית המשא והמתן ? 
) האם הפלשתינאים יחזרו מגלותם לשטחים , ישלחו כסף , ושמא פשוט יתעלמו 
מכל העניין ? הקיצור , כברוב השאלות הקשורות בחיזוי ההתנהגות העתידה במצבים 
מסובכים ומשתנים , התשובה היא שאין לדעת היום מה יהיו כוונותיהם ומדיניותם 
של הפלשתינאים אם אכן תקום מדינה פלשתינית . קפמאפרקחמהפחד השני מתרכז פחות 
סביב כוונות הפלשתינאים ויותר סביב השאלה האם ישות פוליטית בת - קיימא יכולה 
לקום בשטחים ? אפילו נייחס כוונות שלום לאוכלוסייה הפלשתינית השלטת , האם 
תהיה מסוגלת להקים משק מתאים , לפקח על טרוריסטים ולשמור על גבולותיה ? 
האם יהיו הפלשתינאים שכנים יציבים המעוניינים בשיפור רמת - החיים ואולי 
יתעניינו בהשתתפות בכלכלה אזורית מתפתחת , או שמא החולשה והסכסוך הפוליטי 
יובילו להיווצרותה של לבנון בגרסה מסוכנת יותר ? המשיב על שאלות אלו בחיוב 
ובשלילה עושה ספקולציה . הרבה יהיה תלוי בהסדר עם ישראל , אבל עוד יותר 
במשתנים בין - לאומיים כאלה שהוזכרו למעלה , משתנים שלא יושפעו כמעט על - 
ידי הפלשתינאים . לאחר סקירת הראיות , תלויה ועומדת השאלה : האם מדינה 
פלשתינית תגביר את ביטחון ישראל או תחלישו ? לרוע המזל , אין דרך לנבא 
את התשובה בוודאות . במצב של אי - אפשרות לחיזוי וכאשר הסיכון לישראל כה 
גבוה , קשה להיות מופתע שישראלים רבים פועלים על בסיס הראיות התומכות בחששות 
הרציונליים שלהם ולא על בסיס הראיות התומכות בתקוות הרציונליות שלהם . פסימיזם 
זה מקבל חיזוק בציבור הפוליטי הישראלי והפלשתיני , המשמיע רק את הראיות 
המפחידות . ליודעי העתיד יש לעולם יתרון פוליטי על הרואים את כל הראיות . 
במסגרת זו , האם יש דרך פעולה שלא תסכן את ביטחון ישראל ולא תעורר פחד שימנע 
משא ומתן ? גישה אחת הוצעה באופן כללי בכמה מקומות והיא ראויה להתייחסות 
רצינית . זה הרעיון לדרך המשא והמתן בין ישראל והפלשתינאים . בבסיסה ההנחה 
שישראל תאפשר לפלשתינאים לפתח את אדמתם , בכלל זה להקים מדינה , אלא אם 
ביטחון ישראל יועמד בסכנה . אם תהיה סכנה לביטחונה , יעמדו לרשות ישראל 
העוצמה והזכות לעצור את התהליך או לשנותו ולעשות את הצעדים ההכרחיים לביטחונה . 
כצעד ראשון , תציע ישראל לפתוח במשא ומתן עם הפלשתינאים . יהיו שני תנאים 
טרומיים : 1 . אם המשא והמתן יסתיים בהצלחה , יקבלו הפלשתינאים אדמות שתהיה 
להם עליהן הגדרה עצמית מלאה , מדינה פלשתינית . 2 . ואולם אם במשך המשא 
והמתן לא יחול שיפור בביטחון ישראל , תהיה לה הזכות המוסכמת במפורש לשנותו 
או לסיימו . קפמאפרקחמהמשא והמתן יארך זמן רב , שנים רבות . הוא יתנהל 
בשלבים . למעשה , זה יהיה תהליך - מבחן ארוך שבו ישראל תעריך את איכות 
הביטחון שהיא מקבלת והפלשתינאים יבחנו את סוג הממשל והכלכלה שיהיו בתוקף . 
יש דרכים רבות לגבש משא ומתן ממושך של הערכה . לצורך הדגמה , אציע כאן 
אחת בלבד . בטרם יישבו אל שולחן המשא והמתן , יסכימו הישראלים והפלשתינאים 
על שני התנאים המוקדמים שהוזכרו למעלה . בבואם לשולחן הדיונים , יסכימו 
ביניהם על מבנה המשא והמתן שיהיו בו כמה שלבים , אולי ארבעה , ועל פרק - 
הזמן של כל שלב , אולי חמש שנים כל שלב . כן יסכימו באופן כללי על תוכנו 
של כל שלב . העיקרון המנחה תוכן זה יהיה שבכל שלב יהיה לפלשתינאים פיקוח 
הולך וגדל על האדמה , עד שיגיעו לריבונות מלאה . ישראל והפלשתינאים גם 
יסכימו שבתום כל חמש שנים של השלב , תהיה בחינה מחודשת וחידוש תהליך המשא 
והמתן . הישראלים והפלשתינאים יסכימו מלכתחילה על אמות - המידה של הבחינה 
המחודשת . אמות - המידה יטפלו בעיקר בשאלות של ביטחונקפמאליד4ישראל ויהיו 
אובייקטיוויות וכמותיות . עקב האי - אמון העמוק בין הצדדים , יתכן שיסכימו 
ביניהם על משקיפים מבחוץ ( ההרכב יהיה אולי משלוש מדינות מקובלות על שני 
הצדדים ) שיאספו נתונים וידווחו עובדתית בסוף כל שלב , אם אמות - המידה 
מתקיימות אם לאו . דיווחם יהיה ברמת ייעוץ בלבד . כאשר מגיע כל שלב לסיומו , 
ימשיכו הישראלים והפלשתינאים במשא והמתן ויגדירו את תוכנו של השלב הבא . 
המשא והמתן יביא בחשבון את דיווחיהם של המשקיפים . אם הדו"ח ( שהשתמש 
באמות - מידה אובייקטיוויות שהוסכם עליהן באופן כללי ) יראה כי ביטחון ישראל 
השתפר במידה ניכרת , יטפל המשא והמתן בפרטים של השלב הבא ויאפשר לממשל הפלשתיני 
להתקדם לקראת הגדלת הפיקוח באותו שלב . אם , לעומת זאת , יראה הדו"ח כי 
ביטחון ישראל התדרדר בשלב הקודם , יהיה המו"ם שונה . ישראל והפלשתינאים 
יכולים אז להסכים להאריך לזמן - מה את השלב הקודם ; ואם הביטחון ידרדר יותר 
מדי , והאפשרות לשיפור תהיה מזערית , תהיה ישראל זכאית לסיים באופן חד - 
צדדי את כל המשא והמתן . ואולם אם ביטחון ישראל ישתפר במשך כל השלבים , 
והתפתחויות אחרות יהיו אף הן חיוביות , יסתיים התהליך בהקמת מדינה פלשתינית . 
אולי מיותר לציין כי מבנה זה של המשא והמתן הוא עיבוד של שני התנאים הטרומיים 
שהוזכרו למעלה , שאינם נושא למשא ומתן . אין הוא בא במקום תוכנו של המשא 
ומתן עצמו . בהתחלה , או באחד או יותר מהשלבים המתוכננים במבנה זה , יש 
לשאת ולתת על כל הבעיות הכאובות : גבולות , מים , מדיניות בגבולות , 
ירושלים , פליטים , פיקוח על הטרור , יחסים כלכליים וכו . . . כמה שאלות 
על הצעה זו : האם הפלשתינאים יסכימו לדרך כה ארוכה לקראת השגת מטרתם ? האם 
אינם סבורים כי ישיגו יותר אם ימשיכו באסטרטגיה הנוכחית שלהם ? יתכן . 
ואולם מטרה אחת של המשא והמתן היא - היא הגשת הצעות ובדיקה מה יעשה בהן הצד 
השני . הבטחת ההגדרה העצמית לפלשתינאים , עם הגנה מוחלטת על ביטחון ישראל , 
תוכל לגייס את דעת - הקהל הישראלית ולזכות בתמיכה של דעת - הקהל הבין - 
לאומית ולכן תיצור עמדה לגיטימית חזקה שתשכנע את הפלשתינאים כעבור זמן 
שזו העסקה הטובה ביותר שיוכלו לקבל . ומה אפשר להפסיד מהצעה כזאת ? וזה 
מעלה את השאלה השנייה : האם אכן יהיה אפשר לשוב מתהליך המשא והמתן לאחר 
שהחל ? אם יתדרדר ביטחונה של ישראל , האם תוכל באמת לצאת מהתהליך ולהבטיח 
מחדש את שליטתה הצבאית ? שני חלקים לתשובה . ראשית , משא ומתן נמצא תמיד 
בתוך מסגרת פוליטית וצבאית רחבה יותר . ישראל , ככל מדינה , תעמיד את 
כוחותיה באופן שתוכל להגיב בכל שעת - חירום ביטחונית . מבחינה פוליטית , 
כוחה של הצעה זו הוא בכך שאמצעי - הביטחון יוגדרו באופן אובייקטיווי ויהיה 
עליהם פיקוח בין - לאומי . כך , במקרה של התדרדרות בביטחון , תהיה לישראל 
עדות בין - לאומית רשמית כי ניסתה להגיע להסדר ומה הגורמים לכישלונה . שנית , 
חלק מהתנאים שיאפשרו לשוב מן התהליך או לעכבו , יתגלו בשולחן המשא והמתן . 
למשל , מתי ובאיזה קצב יוכלו פלשתינאים גולים לחזור לשטחים ? מתוך דאגה 
לשמור עלקפמאליד4חמהאפשרות לשוב מן התהליך , תהיה ישראל זהירה מאוד בשאלה 
זו בשלבים הראשונים של המשא והמתן והפלשתינאים יהיו יותר תוקפניים . ואולם 
הבדלים אלה הם חלק ממשא ומתן רגיל ויישובם אינו מסובך . קפמאפרקחממה יבטיח 
את יושרם של שני הצדדים במשך המשא ומתן ? מה ימנע פלשתינאים מלחבל בתהליך 
ולמעשה , מה ימנע את ממשלת ישראל מלעשות זאת ? תוכנית זו מניחה כי הפלשתינאים 
רוצים בהגדרה עצמית יותר מכל דבר אחר . אם אין הנחה זו נכונה , יהיו לישראל 
פתחי - מוצא בתהליך . הפלשתינאים יידעו זאת , וגם יידעו שאי - התמלאותן 
של אמות - המידה הביטחוניות , שנקבעו בתחילה , תהיה הזמנה להתערבות צבאית 
ישראלית . כיוון שכך תהיה לפלשתינאים סיבה להגן על ביטחון ישראל . הנחה 
אחרת של התוכנית היא שמנקודת - ראות ישראלית , ישות פלשתינאית יציבה עדיפה 
לא רק על ישות בלתי - יציבה אלא על מה שקיים היום ועל כל חלופה ריאליסטית . 
ולכן תהיה לישראל סיבה לעזור בהקמת ישות פלשתינית . האם תקופה כה ארוכה 
של משא ומתן אינה מאריכה את הזמן שבידי יהודים וערבים המתנגדים לתהליך , 
לחבל בו ? התשובה היא שאמנם כן , זה מעניק הזדמנות לכל מתנגדי התוכנית 
מכל המחנות , וזו חולשתה של התוכנית . כדי להיאבק בכוחות אלה , יש צורך 
באסטרטגיות פוליטיות וצבאיות וכן יהיה צורך במאמץ של ישראל , הפלשתינאים 
וממשלות אחרות בעולם . כפי שאנו למדים מארצות אירופה המזרחית וברית - המועצות , 
כל שינוי גורם תגובה ויש לעשות את השינויים בכוח המספיק לשליטה על תגובות 
כאלו . האם זו תוכנית יונית או נצית ? הואיל והיא דוגלת בתהליך של משא ומתן 
שבסופו הגדרה עצמית פלשתינית היא תומכת לבטח במוגדרים יונים בישראל . 
ואולם בתחילת המאמר הגדרתי כמה חששות כ"רציונליים " . יתכן שתהליך המשא והמתן 
הזה יגלה כי אין משיגים לישראל גבולות בטוחים וכי התערבות צבאית ישראלית 
תהיה שוב הכרחית . בנקודה זו תהיינה לנצים הוכחה חותכת שצדקו לכל אורך הדרך . 
