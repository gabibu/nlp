ואשינגטון ( ע"ר ) . הנשיא בוש ביטל אתמול את האמבארגו הכלכלי נגד ניקרגואה , 
כדי לסייע לממשלה החדשה הפרו - אמריקאית להתאושש משנים רבות של מצוקה כלכלית . 
" חתמתי זה עתה על צו נשיאותי שישים קץ לצעדים הכלכליים נגד ניקרגואה " , 
הודיע בוש במסיבת עיתונאים בוואשינגטון . האמבארגו נגד ניקרגואה הוטל בראשית 
שנות ה08 , כאשר ארה"ב ניסתה להביא להדחת הממשלה הסנדיניסטית הפרו - סובייטית , 
שהובסה בחודש שעבר בבחירות דמוקרטיות . בוש גם הודיע כי יבקש מן הקונגרס 
לאשר תוך שלושה שבועות תוכנית סיוע כלכלי בסך 003 מיליון דולר לניקרגואה , 
וכן את חבילת הסיוע בסך 005 מיליון הדולרים שכבר ביקש לאשר לפנמה . הנשיא 
אמר , כי סכומים אלה יהוו קרן למען הדמוקרטיה , ומקורם יהיה בקיצוצים בתקציב 
ההגנה . את הסיוע בסך 003 מיליון דולר ביקשו בשבוע שעבר יועצים פינאנסיים 
של ויולטה צאמורו , שנבחרה בחודש שעבר לנשיאות ניקרגואה , ועומדת להיכנס 
לתפקידה באפריל . 
