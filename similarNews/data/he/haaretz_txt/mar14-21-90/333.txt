( ע ) . אברהם פור החשוד ברצח הוריו וקשישה מירושלים הודה ואף שיחזר עוד 
שלושה מעשי רצח ושני ניסיונות לרצח מאז תחילת שנות השמונים . שניים מן המקרים 
הנוספים עדיין לא ידועים למשטרה והתיקים נבדקים . כזכור נעצר אברהם פור ביום 
ו לפנות בוקר בחשד שרצח את אמו , שמחה פור , במהלומות מוט מתכת בראשה . 
הוא גרר את גופתה וזרק אותה לחצר של בית נטוש ליד שוק מחנה יהודה . שוטרים 
שהגיעו למקום מצאו כתמי דם והלכו בעקבותיהם . כתמי הדם הובילו לדירה בה 
ישן אברהם פור . הוא נעצר ובחיפוש בדירה ובפחי הזבל נמצאו בגדים מגואלים 
בדם שבהם ניקה את הדם הרב ששתת מאמו בעת שהיכה אותה למוות . בשלושת ימי החקירה 
הראשונים לא שיתף פור פעולה עם חוקריו ולא הודה ברצח האם . התפנית אירעה 
ביום שלישי . אברהם פור החליט לשתף פעולה . הוא גילה , כי רצח גם את אביו 
בחודש יולי 2891 . מבחינת המשטרה היה האב נעדר ועד היום לא נמצאה גופתו . 
פור הוביל את החוקרים לאזור שכונת בית ישראל , והצביע על המקום בו זרק 
את גופת אביו . כיום עומד על השטח הזה מבנה ובמשטרה שוקלים אפשרות להרוס 
חלק ממנו כדי להגיע לשרידי הגופה . פור המשיך וסיפר כי רצח את מרגלית כהן , 
17 , בחודש אוגוסט 1891 . מרגלית כהן היתה אשה ערירית שגרה ברחוב רש"י 
בשכונת מקור ברוך , וגם אותה היכה למוות במוט מתכת . אחר כך סיפר , כי 
רצח גם את ויקטור בונדי בחודש דצמבר 0891 , גם כן במכות בראש . הוא הוביל 
את החוקרים לדירתו של בונדי ברחוב שושני בשכונת קרית משה , שם ביצע את הרצח . 
הרקע למעשה היה סיכסוך בין השניים . פור הוסיף כי היכה לפני כשש שנים אדם 
בשם יונה , שהיה מקבץ נדבות במנהרה המקשרת בין התחנה המרכזית לבנייני האומה . 
למשטרה אין רישום על כך שהאיש מת , אולם פור התעקש כי אותו יונה נפטר ימים 
ספורים לאחר שהלם בו . מקרה נוסף אירע כנראה בשנת 4891 , ביום הכיפורים . 
פור סיפר שרצח אדם בשם דוד במלון " גפן " במרכז ירושלים . המשטרה עדיין 
לא איתרה את התיק הקשור במותו של האיש , שזהותו עדיין לא ידועה . ככל הזכור 
לקציני המשטרה המדובר באדם מבוגר שהתגורר במלון ושייתכן שאז סברו כי מת מוות 
טבעי . פור גילה עוד כי בשנת 1891 הלם גם באשה ששמה פרחה שגרה בשכונת ממילא . 
הוא הוביל את החוקרים למקום שבו גרה ואשר נכלל בפרויקט ממילא ונהרס לפני 
זמן מה . בשלב זה אין המשטרה יודעת את זהותה של האשה . לדברי ראש אגף החקירות 
במשטרת ירושלים , סגן ניצב אבי כהן , במקרה זה ככל הידוע למשטרה האשה לא 
נפטרה מן המכות אלא החלימה . פסיכולוג משטרתי שבדק את פור בעת מעצרו קבע 
שהוא שפוי , אולם המשטרה תבקש היום לשלוח אותו לבדיקה פסיכיאטרית . 
