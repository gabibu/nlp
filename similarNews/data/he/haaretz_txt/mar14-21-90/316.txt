האגדה היוונית מספרת על האלה פאלס אתינה , כי קפצה , שלמה ומלאת מרץ , 
מראשו של אבי האלים זאוס . לא כך מסכת החידושים של מיכאיל גורבצוב : אם 
יש בה שלמות , הרי רק מתוך ראייה בדיעבד יהיה אפשר להבחין בה . לפי - שעה 
נראה על כל פנים , על - פי מהלכיו האחרונים שסוף מעשה לא בהכרח היה במחשבה 
תחילה , אלא שיש סתירה בין זה לזו . על - פי הקונצפציה המתוארת בספרו של 
גורבצוב , " פרסטרויקה " , משנת 7891 היא התורה - שבכתב של המנהיג הסובייטי 
המפלגה , כלומר , המפלגה הקומוניסטית ( בולשוויקים ) של ברית - המועצות , 
היא המכשיר להנהגת הרפורמה המקיפה מדיניות פנים וחוץ . אין פלא בדבר : 
המחבר ינק את סמכותו הכל - סובייטית מהיותו המזכיר הכללי של המפלגה היחידה 
באימפריה ובעלת המונופול על כל הפעילות החברתית בתוכה . יתר על כן , בברית - 
המועצות קבעה המפלגה אין אנו יודעים באיזו מידה זה עדיין המצב את מהלכי 
השלטון בפועל : הדבר התבטא בכפל מנגנונים , מפלגתי וממלכתי , שהבכורה 
ביניהם היתה למפלגתי . הספר " פרסטרויקה " לא היה אלא עוד ביטוי למאמץ 
האינטלקטואלי והפיסי האדיר שמיכאיל סרגייביץ השקיע בשכנוע מפלגתו בדבר הכורח 
הקיומי של הגשמת הרפורמות : ואולם ההשקעה לא נשאה את הפירות המקווים . אין 
אנו מכירים הכרות מספקת את כל המרכיבים , על - פי משקלם , שגרמו את הכישלון . 
אך אם לשפוט על - פי דבריו של יוזם הרפורמות , גורבצוב עצמו , התנגדות , 
חלקה קולנית וחלקה פסיווית , באה מן המפלגה , כלומר , מצד מנגנונה ( 
מה שקרוי ברוסית " אפראט " ומאיישיו " אפרטציקים " ) ; ואין אולי עדות 
משכנעת יותר מנחישותו ודרך - אגב , כישרונו הטקטי הבלתי - מצוי של גורבצוב , 
שבמקום לוותר על הרפורמות , יצא להילחם באפראט , וכפי שהתברר בהצבעת הסובייט 
העליון השבוע , ניצח במלחמה . יידרש מחקר סוציולוגי מקיף , שגם בתנאי גלסנוסט 
יצריך מידה של ריחוק היסטורי , אשר יסביר כיצד , ובהישען על מה , הצליח 
גורבצוב להביס את נציגיו של בעל המונופול הפוליטי בארצו . ובל ייאמר כי 
המונופול לא היה אפקטיווי . בברית - המועצות היו מאז ומתמיד , אפילו בתקופת 
סטלין , קבוצות - לחץ : הצבא , המשטרה החשאית , הפקידות הממשלתית , 
התעשייה הכבדה ועוד . אך אף אחד מאלה לא העמיד בספק את ראשונתה של המפלגה 
קרי : האפראט שלה שהשתמשה , בין השאר , בשירותיו של הקג"ב הכפוף לה , 
כדי למנוע התארגנויות לא - רצויות . ואולם אפשר לנחש : בכל אחד ממרכזי - 
כוח פוטנציאליים אלה היו לא - מעטים ולא - מבוטלים שגורבצוב נעשה בעצם דוברם , 
כשהכריז כי בלי רפורמה חברתית ותמורה במדיניות החוץ , ברית - המועצות נידונה 
לשקיעה , לאובדן סיכויי - רווחה , ולאובדן מעמד בין - לאומי . כוחו של 
האפראט לא עמד איפוא נגד הסתערותו של גורבצוב , הנשען על שוחרי הרפורמות 
הפזורים במוקדי - הכוח ברחבי האימפריה , שמסע השכנוע של מיכאיל סרגייביץ 
חישב את זהותם וגיבשם לעוצמה פוליטית עצמאית . ההצבעה בסובייט העליון שללה 
באופן פורמלי את סמכות ההנהגה הבלעדית של האפראט המפלגתי . היא גם כוננה 
מרכז - כוח חלופי , נשיא ( ומועצת נשיאות ) הנבחר בהצבעה ישירה של האוכלוסייה 
( רק עכשיו ייבחר הנשיא בהצבעה בסובייט העליון ) . הצבעה זו מאשרת בדיעבד 
את קביעתו של גורבצוב בספרו " פרסטרויקה " , כי הוא מבשרה של מהפיכה . 
ואין זה משנה שציפה , לפחות על - פי מה שכתב , למהפיכה בידי אותו האפראט 
שהיה ממוטביו העיקריים של הסטטוס קוו , וקיבל כנגד זה תמורה שהתואר " מהפיכה 
מלמעלה " אינו מדייק בהגדרת מגשימיה . צודקים במונחי הטווח הארוך , מי 
שגורסים כי בלי שיפור רמת החיים ואיכותם , אין תוחלת חיים לרפורמות של גורבצוב 
ולו עצמו בפסגת השלטון . צודקים גם מן - הסתם המבקרים מבית ומחוץ , המעוררים 
ספק בדבר הלגיטימיות הדמוקרטית של הנשיאות בנוסח הסובייטי . ואולם , במה 
שנוגע לטענותיהם של המבקרים מסוג זה , יש להזכיר כי גם אם המודל הנשיאותי 
נלקח מארה"ב , הרי שהמסורת השלטונית הרוסית הכירה " צאר אוטוקרטור " 
שולט יחיד ואת ההיסטוריה קשה לרמות . ואשר לטענה כי גורבצוב נכשל ברפורמות 
הכלכליות שלו , הריהי נכונה . רפורמות אלו אכן יקבעו את גורלו ואת גורל 
המתכון שלו לחידוש שלום - הבית הסובייטי בפנים , ומעמד בכורה כלפי חוץ . 
אפשר שאילולא ניחן בכישורים בלתי - מצויים , היו הכישלונות שוברים מכבר 
את עורפו . למזלו ותודות לכישורים הנ"ל , המעלים אותו לדרגת גאון פוליטי , 
אין לגורבצוב תחליף , לא היום ולא בעתיד הנראה לעין : מה שמסביר את תעוזתו . 
