הוועד המנהל של רשות השידור שמע אתמול את טיעוניהם של פרקליטי רפי גינת , 
עו"ד אורי סלונים וגיורא אדרת , בעקבות המלצתה של פרקליטת המדינה דורית 
בייניש , להשעותו מתפקידיו הקודמים ברשות השידור . הפרקליטים גיורא אדרת 
ואורי סלונים טענו שסביב גינת היה מחול שדים תקשורתי ושהכלל המשפטי של היות 
אדם חף מפשע עד שלא הוכחה אשמתו , קיבל במקרה זה לבוש קפקאי . חמישה חודשים 
היה גינת בחופשה , טענו הפרקליטים , והשעיה על - ידי הוועד המנהל תהיה 
חריצת דין לפני החלטת בית - המשפט . הם ציינו שמעולם לא הושעה עובד ברשות - 
השידור שהתנהל נגדו הליך שיפוטי . כדוגמאות הזכירו את נסים משעל , ישראל 
סגל , דן כנר וסרגיו מיכאל . הפרקליטים הדגישו שבכתב האישום אין קשר ישיר 
ל"כלבוטק " , מפני שלא נכתב בו שגינת העניק תמורה עבור ההנחות שקיבל . מנכ"ל 
רשות השידור , אריה מקל , אמר שהוא מתנגד להשעיה , ושאם יוחלט להחזיר 
את גינת לעבודה , יהיה מוכן להציע לוועד המנהל תפקיד מתאים עבורו . מהישיבה 
אתמול נעדרו שני חברים בהרכב הוועד המנהל , ומכיוון שלדברי יו"ר הוועד המנהל , 
אהרן הראל , הנושא חשוב ורציני , הוחלט לקיים ישיבה נוספת , אולי עוד 
השבוע , ולהחליט בעניין . כמה מחברי הוועד המנהל ביקשו לשמוע גם את דבריה 
של פרקליטת המדינה , דורית בייניש , ולא להסתפק במכתב ששלחה למנכ"ל אריה 
מקל . 
