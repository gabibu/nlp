משטרת קריית - שמונה שחררה אתמול בבוקר , 01 מחברי מושב נווה אטיב , שבצפון 
רמת הגולן . חברי המושב חשודים כי מנעו ממעקלים לסיים את מלאכתם באחד מבתי 
המושב . בין העצורים גם מנכ"ל אתר החרמון , אלי סגרון . הפרשה עוררה אתמול 
זעם רב בקרב חברי המושב . חברי המושב סיפרו , כי שלשום בערב הגיעו מעקלים 
לביתו של אחד מחברי המושב . בבית היתה אותה שעה רק אשתו של החייב . הם 
החלו להעמיס מכשירים חשמליים לתוך גיף ועזבו את המקום . " היינו בטוחים 
שמדובר בגנבים . הם לא הציגו את עצמם ולכן החלטנו לרדוף אחריהם , " הסבירו 
חברי המושב . חברי נווה - אטיב השיגו את המעקלים סמוך לקלעת - נמרוד בדרך 
לקריית שמונה , ולטענת המשטרה איימו חברי המושב על שני המעקלים , לקחו 
מתוך הגיף שלהם את המכשירים החשמליים והחזירו אותם לביתו של חברם . שני המעקלים 
מיהרו אל תחנת המשטרה בקריית שמונה והתלוננו " על שוד דרכים " , כדבריהם . 
כוחות ממשטרת קריית שמונה עלו למושב נווה אטיב ועצרו 51 מחברי המושב החשודים 
במעשה זה . אלי סגרון אמר : " התנהגו אלינו במשטרה כמו בק - ג - ב . חברים 
רבים נעצרו למרות שהם לא היו בשטח ואפילו לא ידעו על המקרה " . מפקד משטרת 
קריית שמונה , רב - פקד משה כהן , אמר , כי מדובר במעשה חמור של הפרת 
חוק וניסיון למנוע ממעקלים לבצע צו של בית משפט . " חברי מושב נווה אטיב 
צריכים להבין כי הם אינם מעל לחוק וכי ימוצה איתם הדין עד תום " , אמר . 
