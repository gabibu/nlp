מישחקי הסיבוב הראשון בסבב פרנקל - פיליפס היו אתמול במרכז הטניס ברמת השרון 
בהשתתפות הטניסאים והטניסאיות שצברו את מירב הנקודות בשלוש התחרויות שהיו 
בשלושת השבועות האחרונים באשקלון , בחיפה וביפו . סך כל הפרסים הכספיים 
בשתי התחרויות לגברים ולנשים הם 56 אלף דולר . בתחרות אתמול השיג בועז מרנשטיין 
ניצחון נאה על דינו פסקאריו מרומניה 64 , 76 . בשובר שיוויון ניצח מרנשטיין 
73 . שני ישראלים אחרים נוצחו בסיבוב הראשון : סטפן קרוגר מדרום - אפריקה 
גבר על מיכאל דניאל 64 , 76 ( בשובר שיוויון 73 ) , וגונזאלס לופז מספרד 
גבר על עמית נאור 61 , 62 . במישחקי הנשים זכו שתי ישראליות לניצחון . 
אילנה ברגר גברה על אנדרסון מדרום אפריקה 26 , 63 , 63 ; לימור זלץ המשיכה 
בשרשרת ניצחונותיה כאשר גברה על דליה קוריאט 26 , 76 ( בשובר שיוויון 74 ) 
, 61 . ישראלית אחרת חנה מאיר נוצחה בידי ההולנדית אורמנס 16 , 36 . 
כן היו מישחקי זוגות . היום יהיו מישחקי הסיבוב השני . במוקד המישחקים 
יהיה המפגש בין המדורג מספר 1 רביב ויידנפלד לבין עמיתו - יריבו בועז מרנשטיין . 
שחר פרקיס המדורג מספר 2 יפגוש באוסטרי שאפל . שאר המישחקים יהיו בהשתתפות 
השחקנים מחו"ל . כן יהיו מישחקי הסיבוב השני לנשים . התחלת המישחקים בשעה 
2 בצהריים , במרכז הטניס ברמת השרון . 
