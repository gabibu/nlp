עד להצבעת האי - אמון מחר נמשכים המגעים להחייאת ממשלת האחדות הלאומית . 
פעילות האיחוי מתנהלת בהתמדה ברמה פרלמנטרית בלתי - מחייבת . השרים משה 
נסים ומשה קצב , עמיתם מהמפד"ל זבולון המר וח"ך מיכה גולדמן , מתומכי יצחק 
רבין , טרם אמרו נואש . אם יתברר לשמיר כי מובטח רוב למתנגדיו יקדים להגיש 
לנשיא חיים הרצוג את התפטרותו . הוא יעשה כן 84 שעות וכמה דקות אחרי הגשת 
מכתבי הפיטורים לשרי המערך , אבל לפני ההצבעה בכנסת . שכן מעולם לא נפלה 
ממשלה בהצבעת אי - אמון , ואין הוא רוצה כי הקואליציה שלו תהיה הראשונה 
להירשם כמובסת בהרמת ידיים . עיתוי ההתפטרות ( אם תתרחש ) ייקבע כך שממשלת 
המעבר בראשותו תישאר בלי שרי המערך . הקולות הבטוחים בהצבעה נחלקים כך : 
בעד הממשלה יצביעו הליכוד 04 , ש"ס 6 , מפד"ל 5 , התחייה 3 , צומת 
2 , בסך הכל 65 ( בין אלה מצוי יגאל ביבי , המבקש חופש הצבעה כדי להרים 
את ידו נגד הליכוד . למרות דברים חמורים שהטיח אתמול ביצחק שמיר בשל העדר 
יושר , ייאסר על ביבי לנהוג כהבנתו ) . נגד הממשלה נרשמו המערך 93 , 
אגו"י 5 , רץ 5 , מפ"ם 3 , שינוי 2 , חד"ש , מתקדמת ודמוקרטית - 
ערבית 6 , בסך הכל 06 . אך נכון לאתמול איים צארלי ביטון להכשיל את המערך 
ולהצביע בעד הממשלה או להימנע , כנראה בתגובה על כך שמפלגת העבודה לא הגיעה 
להסכם עמו על עתידו הפוליטי בשותפות עמה . ארבעה קולות טרם התחייבו . שני 
ח"כי דגל - התורה ממתינים להכרעת הרב אליעזר שך . שני ח"כי מולדת שומרים 
בסוד את החלטתם , אבל יש יסוד להניח כי רחבעם זאבי הבטיח לשמעון פרס להצביע 
נגד שמיר . אם כן , מובטח רוב להפלת הממשלה . חישוב אריתמטי - פרלמנטארי 
זה אינו מצביע בהכרח על הסיכוי להרכיב קואליציה צרה . שכן סיעת מולדת בוודאי 
אינה מועמדת לתמוך בממשלה בראשות פרס , גם אם תתן ידה להפלת שמיר ; וסיעת 
ש"ס , המחויבת לעת - עתה להביע אמון בממשלת שמיר , תהיה , לפחות , מועמדת 
למשא - ומתן על קואליציה בראשות פרס . כבר עתה ברור כי אם תיפול הממשלה רבים 
הסיכויים שיותר ח"כים יציעו לנשיא הרצוג להטיל את התפקיד על פרס מאשר על 
שמיר . במאגר הפוטנציאלי של המערך מצויים 06 קולות המיועדים להשתתפות ישירה 
בקואליציה ( מערך , ש"ס , אגו"י , שינוי , מפ"ם , רץ ) ועוד 68 שעשויים 
לתמוך לעת - עתה בממשלה בלי להצטרף למסגרתה ( חד"ש , הערבים , דגל - התורה ) 
. פרס כבר כלל בנאומו שלשום במרכז מפלגתו כמה סעיפים לדיון עם הדתיים . 
בין השאר דיבר על הקצאת תקציבים להאחדת תנאי החינוך החילוני והדתי , ובעיקר 
העלה הצעה מרומזת להעניק לדתיים התומכים בארץ - ישראל השלמה חופש הצבעה בעניינים 
מדיניים . נוסחה זו עשויה לשמש גם פתיון למשא - ומתן של המערך עם חמשת ח"כי 
קבוצת " הרעיון הציוני " ( ליברלים ) המונהגת על - ידי יצחק מודעי . 
ההצעה להקדים את הבחירות תלווה את כל המהלכים הפוליטיים , אבל לא תהיה מעשית , 
אלא לאחר כמה ניסיונות כושלים להרכיב ממשלה צרה . 
