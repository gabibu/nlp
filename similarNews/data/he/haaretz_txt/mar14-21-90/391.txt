שיקאגו ( ע"ר ) . שני חוקרים אמריקאים טוענים , כי מגפת האיידס הגיעה 
לשיאה ומעתה צפויה ירידה בכמות הנפגעים . החוקרים פירסמו את הממצאים בכתב 
העת של האגודה הרפואית האמריקאית , וזכו לביקורות חריפות . המבקרים טוענים , 
כי השניים משתמשים בתיאוריה ישנה על תהליכי התפשטותן של מגפות , לפיה מגיעה 
המגיפה לשיא מסוים , ולאחר מכן מתחילה לדעוך מתוקף התפתחויות טבעיות , 
כגון התרבות מספר האנשים שפיתחו חיסונים טבעיים למחלה , ומותם של אלה שהיו 
רגישים לה . לדברי החוקרים , החל מספר החולים באיידס לרדת , וימשיך לרדת 
עד שיגיע לנקודת שפל עוד לפני שנת 000 , 2 . הם טוענים , כי השיא היה בשנה 
שעברה בקרב מבוגרים הומוסקסואלים , ביסקסואלים ומזריקי סמים , שהיוו את 
מרבית האוכלוסייה שסבלה מאיידס . בשנה שעברה חלו במחלה 879 , 12 איש , 
אולם ב0991 יגיע מספר המקרים החדשים ל363 , 81 ובשנת 4991 ל142 . 2 . המומחים 
הרפואיים שמתחו ביקורת על תוצאות המחקר טוענים , כי האיידס יתפשט בצורה 
שונה מאשר מגפות רגילות , ורק פיתוח של תרופות חדשות יעצור את המגפה . 
