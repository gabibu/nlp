הפרלמנט הסובייטי אישר אתמול מתן סמכויות נרחבות לנושא במשרת נשיא בריה"ם . 
תומכי החוק שאושר הדגישו כי הוא נחוץ בדחיפות לביצוע רפורמות דחופות , לאור 
מצבה הרעוע של כלכלת בריה"ם והרגרסיה שחלה בשלטון החוק ובסדר הציבורי במעצמה 
הסובייטית . מתנגדיו טענו כי החוק נותן סמכויות רבות מדי בידיו של אדם אחד . 
ראשון למברכים היה כמובן גורבצוב עצמו . " אני מברך את הקונגרס " , הכריז 
אחרי ההצבעה לקול תשואותיהם של הצירים . לפני ההצבעה אמר : " החלטה זו 
היא בעלת משמעות גדולה ביותר בהיסטוריה של ממשלתנו , אך נותר הרבה לעשות 
כדי לסלק את המכשולים לפרסטרויקה . סמכויות הנשיא חייבות להוביל לשגשוג 
הפרסטרויקה במדינה הרב - לאומית שלנו " . את נאומו לצירים בחר לפתוח דווקא 
בהתייחסות לצעד שנקטה ליטא , והכריז כי אין פני הקרמלין למו"ם עם רפובליקות 
המבקשות לפרוש מבריה"ם לעצמאות מלאה . " אי אפשר כלל לדבר על מו"ם " , 
אמר , " מו"ם מנהלים עם מדינות זרות " . ההצבעה הוחרמה על - ידי קבוצת צירים 
פרוגרסיביים , שנימקה את צעדיה בהתנגדות לריכוז סמכויות נרחבות כל כך בידיו 
של אדם אחד . כן החרימוה צירים מרפובליקות השואפות לעצמאות , בטענה שאין 
בבריה"ם , אותה כינו " פדרציה רופפת של מדינות " , מקום לנשיא בעל סמכויות 
כה נרחבות . ואכן , הסמכויות שהוקנו לנשיא החדש נרחבות מאוד , ובמערב נהנה 
רק נשיא אחד נשיא פינלנד מקשת סמכויות כזו . בין היתר יהיה הנשיא רשאי 
לפטר ראש ממשלה , לפזר את הפרלמנט ולהכריז על בחירות כלליות . למעשה , 
בהצעתו המקורית של גורבצוב דובר על סמכויות נרחבות עוד יותר , אך בלחץ 
צירי הפרלמנט הוא נאלץ לבטלה . כך ניטלו מן הנשיא החדש כמה סמכויות חשובות 
הזכות להכריז על משטר צבאי ( עפ"י הנוסח המתוקן יצטרך הנשיא החדש להתריע 
על כוונתו מראש ולהשיג את הסכמת נשיאות הסובייט העליון ואת אישורם של שני 
שלישמחברי סובייט הלאומים לצעד שהוא מבקש לנקוט ) , והמלה האחרונה בנושאי 
חקיקה ( החוק מאפשר לו אמנם להטיל וטו על הצעת חוק שהתקבלה , אך נוטל מהווטו 
את עוקצו עפ"י הנוסח המתוקן רשאי הסובייט העליון לבטל וטו כזה ) . סוכנות 
טא"ס מסרה , כי החוק אושר ברוב של 718 , 1 קולות . 331 צירים התנגדו , 
ו16 נמנעו מהצבעה . קבלת החוק , המהווה שינוי בחוקה הסובייטית , היה 
טעון אישור מצד שני שלישים מכלל 542 , 2 חברי הפרלמנט . קפידבינלאחר דיונים 
ממושכים החליט אמש הפרלמנט לדחות להיום את בחירתו של הנשיא החדש של ברית 
המועצות . כל המשקיפים תמימי דעים , כי מיכאיל גורבצוב ייבחר לתפקיד , 
אך ייתכן שצירים מסיעת " סיוז " יגישו להצבעה מועמדים נוספים , ובהם ראש 
הממשלה , ניקולאי ריזקוב , שנחל באחרונה הישגים מרשימים , אם גם מוגבלים , 
בהתמודדות עם בעיית הלאומים . הפרלמנט קיבל אתמול החלטות חשובות נוספות 
ביטול המונופול של המפלגה הקומוניסטית על השלטון בבריה"ם , ומתן לגיטימציה 
לבעלות על רכוש . ההצעה לשינוי הסעיפים שש ושבע של החוקה הסובייטית , המגדירים 
את תפקיד המפלגה הקומוניסטית ואת ענייני הרכוש , אושרה ברוב של 177 , 1 
נגד 461 קולות . 47 צירים נמנעו . תוצאות ההצבעות אתמול מהוות את גולת הכותרת 
בשורת ההישגים שבהם זכה גורבצוב מאז עלה לשלטון לפני חמש שנים . מאז ועד 
היום הוא סילק מהפוליטביורו מדינאים ששרדו מתקופת שלטונו של ליאוניד ברזנייב 
( 4691 2891 ) , ויצר פרלמנט בעל כוח ממשי ויכולת להתמודד עם המפלגה 
הקומוניסטית , כתחליף לסובייט העליון המסורתי , שהיווה רק חותמת גומי להחלטות 
המפלגה והפוליטביורו . גורבצוב גם אילץ את פעילי המפלגה להתייצב מול הבוחרים 
בבחירות תחרותיות , ואף הביא בחודש שעבר להחלטה ההיסטורית של המפלגה עצמה 
הוויתור על המונופול השלטוני שלה , והחלת משטר רב - מפלגתי בבריה"ם . כל 
מאמציו , עם זאת , עדיין לא קידמו את מטרתו העיקרית שיקום המשק הסובייטי 
באמצעות הפרסטרויקה באופן משמעותי . הכלכלה הסובייטית עדיין נמצאת בשפל 
המדרגה . 
