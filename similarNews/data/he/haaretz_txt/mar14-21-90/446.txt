הדיונים בין עובדי הבורסה להנהלתה נקלעו בסוף השבוע למבוי סתום . השביתה 
בבורסה נכנסת היום ליומה ה31 . הסיכויים לחידוש המסחר מחר קלושים ביותר . 
ביום חמישי הגיש מנכ"ל הבורסה יוסי ניצני לנציגי העובדים הצעה חדשה במטרה 
לקדם את המשא ומתן . נציגי ההנהלה והעובדים , בתיווך נציגי מועצת פועלי 
תל אביב יפו , דנו ביום חמישי וביום שישי במשך כ31 שעות בהצעה החדשה אך 
לא הגיעו להסכמה . הבוקר יתכנס מטה השביתה של עובדי הבורסה כדי לדון בהתפתחויות 
האחרונות בסכסוך . ניצני אמר אתמול כי המשך השבתת הבורסה מעיד על כך שהעובדים 
לא מודעים לחומרת המצב . " אם תימשך השביתה ניאלץ להסביר לעובדים בשפה 
אחרת שהבורסה לא יכולה לשמש ככלי משחק בידיהם , " אמר ניצני . בינתיים 
גוברת הביקורת שמשמיעים חברי בורסה ומשקיעים על השביתה הממושכת , וגורמים 
שנפגעו מן השביתה שוקלים לנקוט אמצעים משפטיים שיאלצו את הנהלת הבורסה להפעיל 
שיטות מסחר אלטרנטיוויות . היקף העסקות מחוץ לבורסה ביום ה גדל בשיעור 
משמעותי והסתכם בכ9 מיליון שקל . רוב העסקות נקשרו באיגרות המק"ם . כמה 
דוגמאות : בסדרה 034 נקשרה עסקה בסכום של כ50 . 1 מיליון שקל במחיר של % 84 . 
89 , בסדרה 036 נקשרה עסקה בסכום של כ71 . 1 מיליון שקל במחיר של % 6 . 59 . 
כלכלני בנק המזרחי טוענים בסקירתם השבועית כי היעדר המסחר בבורסה בשבוע 
האחרון היה בבחינת " חנינה " למחזיקי המניות החופשיות ששערן היה יורד השבוע 
כתוצאה מהמשבר הממשלתי . כלכלני המזרחי מוסיפים כי " הבעיות הכלכליות הפוקדות 
את המשק אינן פחות חשובות מיוזמות שלום ויש לתת עליהן את הדעת " . 
