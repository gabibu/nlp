שאיפתו של ההיסטוריון היא בראש וראשונה דיוק בפרטים , שהוא הבסיס להשלכות 
האינטרפרטטיוויות . בניסיונו של פרוף משה צימרמן , מהאוניברסיטה העברית , 
להסביר את סופה של ההיסטוריוגרפיה המרקסיסטית ( " אקדמיה " , 3 . 8 ) 
הוא מעלה על המוקד שלושה היסטוריוניים ישראלים שמטפלים בהיסטוריה הגרמנית : 
רפאל מאהלר , ואלטר גראב ודן דינר , הצפויים , לדעתו , לחיסול דרכם 
המחקרית . השאלה האם התווית " מרקסיסט " תיחשב עלבון או מחמאה היא שאלה 
פתוחה , שכל ניסיון להשיב עליה באורח חד משמעי פסול . חבל שפרוף מאהלר 
לא יכול להיענות גם הוא לאתגר שהציב לו פרוף צימרמן או שמא פרוף צימרמן 
מניח שגם המתים חייבים בדין וחשבון . מכל מקום , עדיף שפרוף צימרמן יתוודע 
אל העובדות בטרם יסווג לקטגוריות את עמיתיו ההיסטוריונים וידביק תוויות 
למתים ולחיים כאחד . אני עצמי לא הייתי רוצה להישפט ע"י קטגוריית מושגיות 
כגון " מרקסיסטי - סוציאליסטי " לעומת " קפיטליסטי - בורגני " , הנובעות 
מתוך תפיסה של מלחמת אזרחים רעיונית . פשטנותן צורמת . כמי שחונך על האסכולה 
של הגל ומרקס במסורתם המערבית , וכן על הפסיכואנליזה הפרוידיאנית , אסכולת 
פרנקפורט הביקורתית ועם כל השוני ביניהם , מקס ובר , מישל פוקו ויורגן 
הברמס הייתי רוצה להאמין שאיננו חיים במדינה טוטליטרית , אשר בה כל מי 
שמוגדר " מרקסיסט " חייב להתנצל על כך . מהי גישה היסטורית מרקסיסטית ? 
כידוע ראה מרקס בהיסטוריה את המדע היחיד . ממשיכיו פיתחו את ההיסטוריה 
האנושית ממהלך אפשרי לתהליך הכרחי . תפיסה היסטורית מרקסיסטית מבוססת בסופו 
של דבר על פילוסופיה של ההיסטוריה , על ניתוח ההווה והבנת העבר לקראת שינוי 
מעשי של העתיד . ההנחה שלתהליך היסטורי יש כיוון ויעד כגון קדמה הופרכה 
סופית באושוויץ . לאחר ההשמדה הטוטלית , מעשה הנוגד כל מחשבה חברתית תועלתנית , 
מתקיימת אך ורק פילוסופיה שלילית של ההיסטוריה . עד היום עמדה תקופת הנאציזם 
כאתגר סמוי במרכז ההתעסקות ההיסטוריוגרפית הגרמנית הן במזרח והן במערב . 
המאבק בין שתי הגרמנית לא הגביל עצמו לשימוש בתיאוריות היסטוריות כגון " פשיזם " 
כנגד " טוטליטריזם " , אלא התרחב לשאלות ונושאים בהיסטוריוגרפיה הגרמנית 
של העת החדשה , המתייחסים בצורה ישירה או עקיפה לתנאים ולתהליכים שהובילו 
לתופעה הייחודית המכונה נאציזם . ההיסטוריוגרפיה המזרח - גרמנית ראתה את 
התופעה כנובעת באופן ישיר מצורת הייצור הקפיטליסטית , והשוותה אותה לתופעות 
שהוגדרו כמעמדיות , כלאומנות , מיליטריזם ואימפריאליזם . לעומתה , ההיסטוריוגרפיה 
המערב גרמנית הצביעה על אי הכרחיותו של האירוע . למרות הרטוריקה המרקסיסטית - 
לניניסטית המאפיינת את המחקרים המזרח גרמניים , שלטה בהם גישת הסנדוויץ : 
כדי להתקבל על ידי הממסד האקדמי - מפלגתי , נהג החוקר לעטוף את מחקרו האמפירו - 
פוזיטיוויסטי בהקדמה ובסיום עתירים במובאות מכתביו של לנין . אפילו נושאים 
הקרובים יותר להבנה עצמית של הרפובליקה הדמוקרטית , כגון היסטוריית מעמד 
הפועלים בגרמניה , היסטוריית התיעוש והיסטוריית הייצור , נחקרו לא פחות 
במערב גרמניה . דווקא הוויכוחים החריפים בין היסטוריונים סביב דמותו ותקופתו 
של ביסמרק למשל התנהלו במערב . ואילו במזרח , למרות אחיזתה של התפיסה המרקסיסטית - 
לניניסטית , התפתחה כתיבת היסטוריה בעלת גוון פרוסי - לאומני : למשל , 
הרהביליטציה ההיסטוריוגרפית שבה זכה פרידריך הגדול . המפנה לכיוון של התפשרות 
בזהות הלאומית במזרח גרמניה חל שנים לפני המהפך הפוליטי שהתרחש אשתקד , 
בעידוד המנגנון של המפלגה הקומוניסטית . השאיפה לקראת זהות לאומית גרמנית , 
שחזקה יותר במזרח היא למרבית הפרדוקס פרי של 04 שנות שלטון מרקסיסטי - לניניסטי . 
פרוף צימרמן מייצג בישראל קו פרשנות המגמד בהתמדה את האלמנט הלאומי והלאומני 
הקיים בתהליך איחודה של גרמניה . ייתכן שהסיבה להעמדה זו נעוצה ברצונו לשנות 
את התפיסה הרווחת בציבור הישראלי , כי אין חדש תחת השמש ומגרמניה יכול לצמוח 
רק רע . בעשותו כך הוא מתעלם מתהליכים המבשרים את חזרת הלאומיות הגרמנית 
אשר תאפיל על זיכרון ההשמדה הנאצי : ייחודיות ההיסטוריה הגרמנית מתאפיינת 
בכך שבתקופת הנאציזם חל מיזוג בין הלאומיות הגרמנית לבין המשטר הנאצי . 
חזרת הלאומיות חייבת לנגוס מהזיכרון הקולקטיווי את חלקו של המשטר הנאצי ופשעיו . 
לעומת זאת , העמדת המשטר הנאצי ופשעיו במוקד התודעה איננה מאפשרת זהות 
גרמנית חיובית . 
