עובדי התעשייה האווירית מתכוונים לחדש את שיבושי העבודה בחברה . ראשי ועד 
העובדים הזהירו את ההנהלה , כי יחדשו את צעדי המחאה המעשיים , אם לא תענה 
בחיוב עד תחילת שבוע זה לשורה של דרישות שהעלו . היום יסתיים שבוע שני של 
שקט תעשייתי עליו התחייבו העובדים , כדי לנסות ולמצות אפשרות לשיבוצם מחדש 
של קבוצה בת 941 עובדים אשר ההנהלה דורשת לפטרם . בסוף השבוע גאה המתח בין 
נציגי העובדים להנהלה לאחר שאחד מהעובדים הנמנה על רשימת ה941 לגביהם מתנהל 
מו"ם , קיבל לפתע מכתב פיטורין . בעקבות איום מצד ראשי הוועד לפוצץ את המשא 
ומתן בעניין שאר אנשי הקבוצה , חזר בו , בשלב זה , המשנה למנכ"ל לענייני 
כוח אדם ומינהל , אביגדור קפלן , ממכתב הפיטורין . בין ראשי ועד העובדים 
של התע"א קיימת תרעומת קשה על ההנהלה המנסה להפסיק עבודתם של עובדים קבועים , 
ובו בזמן מחד ממשיכה לקבל עובדים " גמישים " מהחוץ . הם גם קובלים שההנהלה 
לא מעבירה את חלקה בתקציב פעולות רווחה לעובדים . מהנהלת התעשייה האווירית 
נמסר אמש בתגובה , כי לא יוגדל תקציב הרווחה של ועד העובדים , כיוון " שאין 
לזה מקום והצדקה . הנהלת התע"א נחושה בדעתה למצות עד תום את הטיפול בקבוצת 
941 העבודים האמורה . עובדים גמישים מתקבלים בשל צורך ספציפי בפרויקט מסוים , 
ומדובר בעובדים שלא ניתן להשיגם בתוך התע"א " . " הסכם העבודה קובע " , 
הודיעה עוד התע"א , " כי מותר להנהלה לעשות ויסותים בכל מפעלי התע"א . 
עובדים גמישים מתקבלים לעבודות ייחודיות ואי מתן קביעות נועד לאפשר להנהלה 
גמישות וויסות כוח אדם בחברה בהתאם לצרכי העבודה " . 
