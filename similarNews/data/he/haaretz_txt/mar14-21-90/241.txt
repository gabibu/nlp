פעמיים בשבוע מתכנסים כמה מאות מוזמנים באולם הגדול של ארמון האתפילד , 
כ02 מילין מצפון מזרח ללונדון , לסעודת ערב מלכותית בנוכחות המלכה וראשי 
החצר . ידידים המליצו לנו להשתתף בסעודה כזאת , ובמהלך הערב רשמנו : 
עולים לאוטובוס , האוסף אותנו ליד מארבל ארץ , ומגלים שרוב המשתתפים האחרים 
הם תיירים אמריקאים . בדרך הנהג שואל אם אנו רוצים לשמוע על תולדות הארמון . 
הסיפור אורך כזמן הנסיעה , מתחיל בימי קדם ומסתיים בימינו , אבל כאן נסתפק 
בתמצית קצרה . בסוף המאה ה51 החליט הבישוף , גוהן מורטון , לבנות באחוזת 
האתפילד ארמון , שישמש משכן לבישופים , וכך היה . אבל המלך הנרי השמיני 
אהב , מתברר , לא רק נשים אלא גם ארמונות , ושיכנע את הבישוף , תומס 
גודריק , למכור לו את הנכס ; היתה לו ברירה ? הנרי השתמש בארמון בעיקר 
כמעון לילדיו מרי , אדוארד ואליזבת , העתידים להתפרסם , מי יותר ומי פחות . 
אליזבת בילתה בארמון שנים רבות בצעירותה , ושם קבלה את הבשורה על מות אחותה , 
המלכה מרי ( " העקובה מדם " ) . כיוון שאדוארד היה רפה גוף , וכנראה 
גם רפה שכל , המלוכה נפלה לידי אליזבת . זה היה ב8351 . קפתמונה1 , 02פאליזבת 
קיימה בארמון את המועצה המלכותית הראשונה שלה , ושם מינתה את וויליאם ססיל 
למזכירה הראשי כעין ראש ממשלה . 04 שנה שירת ססיל את המלכה , וכאשר מת 
תפס את מקומו בנו רוברט , לימים הרוזן מסולסברי . רוברט זה היה מוכשר מאוד 
והמשיך לכהן גם אחרי מות אליזבת , תחת המלך גיימס הראשון , בנה של מרי 
אחרת ( " מלכת הסקוטים " ) . כאות הוקרה הסכים המלך לחילופי ארמונות עם 
רוברט ססיל : הוא קיבל ממנו ארמון בתיאובאלדס , לא חשוב איפה זה , ונתן 
לו בתמורה ארמון נכון , האתפילד , שאליו אנחנו מתקרבים . ססיל הרס את 
רוב הארמון הישן ובנה במקומו ארמון גדול ומפואר יותר , אבל השאיר אגף אחד , 
הכולל את אולם הבנקטים , שבו נבקר הערב . ארמון האתפילד שייך עד היום למשפחת 
ססיל , וכעת דר בו בן - בן - בן - בן - בן - נכדו של רוברט הלא הוא המרקיז 
מסולסברי . לפני שנים אחדות אמרו למרקיז כמה ממקורביו : למה לא תאפשר לקהל 
הרחב ליהנות מאולם הבנקטים המפואר והגדול , שתקרתו בת מאות השנים עשויה 
עץ אגוז ואלון ? למה לא נארגן לקהל סעודה מלכותית , בנוסח הימים ההם , 
שייהנה ? באמת , למה לא ענה המרקיז , ומאז מתקיימת פעמיים בשבוע באולם 
הבנקטים סעודה אליזבתנית . הנה כבר הגענו . יורדים מהאוטובוס . רואים ארמון 
עצום , שרק כדי לחמם אותו בחורף צריך לקיים כל שבוע סעודה אליזבתנית למוזמנים 
בתשלום . המרקיז לא יצא לקבל את פנינו . הנהג מפנה אותנו תחילה לאולם 
לממכר מזכרות מהתקופה , ומשם לאולם הקוקטילים , שאינם כלולים במחיר הכרטיס . 
נכנסים לאולם גדול , מפואר ומרשים באמת . לאורכו שולחנות ערוכים ל003 , 
ואולי ל004 , סועדים . במרכז , בימה קטנה , מוגבהת , ועליה מושב מלכותי . 
משרתים במדי התקופה , כל אחד מהם נראה לפחות כמו גיימס הראשון , מסתובבים 
בשטח . אך תשומת הלב נמשכת בעיקר למשרתות , יפות ובעלות מחשופים נדיבים 
ולמעלה - מזה . מושיבים אותנו ליד שולחנות העץ . צלחות מייד אין בריטן וסכו"ם 
מנירוסטה , אבל התפריט באמת יפה : ערוך , כתוב ומאויר בסגנון התקופה , 
על נייר דמוי קלף , חתום בחתימתה המסולסלת של אליזבת . לא שכחו להוסיף 
כי הטלפון להזמנות הוא 5502627070 . נשמעת תקיעת חצוצרה . הכרוז מבשר על 
כניסת המלך . ולאולם נכנס , מי אם לא , הנרי השמיני . שמן כמו בסרטים . 
הוא מתברר כטיפוס לא קשוח דווקא , חביב ומספר בדיחות להנאת הקהל , המתמוגג 
ומכה בידיו על השולחנות , כמנהג הברברי של הימים ההם . רעש אימים . החצוצרות 
מריעות , הקהל קם על רגליו וקורא : " אל מלך נצור " . הנרי השמיני אוכל , 
ואחר כך מתעייף ויוצא . תרועת חצוצרות . נכנסת אליזבת . הקהל קם על רגליו 
ומריע : " אל מלכה נצור " . המלכה מספרת כמה בדיחות מפולפלות , הקהל בשמיים . 
בין - לבין אוכלים . בתפריט שבע מנות בשמות מסתוריים , בחרוזים , ברוח 
הימים ההם . למשל , המנה השלישית מתוארת כ"כיפת הקרדינל " וכך נאמר עליה : 
" אשפי המטבח מימים קדומים הגישו מנות כאלה לכמרים ולרוזנים " . מתברר 
שגם כמרים ורוזנים בימים קדומים אכלו רבע עוף בסגנון אולמי גיל - חן בבת - 
ים . המנה הבאה היתה " שמחת דרייק " , ושבחה נאמר עליה : " אפילו תחצו 
עולם בספינת זהב למעדן שכזה תמיד תתאוו " ; אכלנו סורבה ובו שזיפים מיובשים 
מוקפאים . אחר כך באו המנה החמישית , הששית והשביעית : ממתק , גבינה 
( " צדר או רוקפור , מילורד ? " שאלה המשרתת , שגחנה עלי וגרמה לי 
לטשטוש חושים רגעי ) ולבסוף קפה . באשר לחלק הגסטרונומי , פלא שהנרי , 
אליזבת וגיימס הראשון ( שגם הוא הופיע ) לא הורו לטאאר לטפל בו - בערב 
בטבחים . הבידור לעומת זאת היה ברמה נאותה בהחלט . המקהלה הקטנה שרה שירים 
אליזבתניים יפים , תזמורת כלי התקופה ניגנה ( בין השאר את " הצאן ירעו 
לבטח " של י . ס . באך , שנולד בערך 08 שנה אחרי שאליזבת הלכה לעולמה , 
לא נורא ) . ליצני החצר היו גדולים , גם הלהטוטן . נהנינו במיוחד מנגן 
החצר , שסבב בין הקהל והנעים זמירות בחלילון - צד , תוך תיפוף על תוף קטן , 
צמוד לבית שחיו . בסוף הערב יצאו כל המסובים בשורה עורפית לריקוד עליז 
סביב - סביב לאולם . מי שנשאר לשבת זכה לטיפול המשרתות . נשארנו לשבת . 
בסיכום ערב מהנה , אם מתעלמים מהצד הקולינארי , ושווה בהחלט 05 . 03 ליש"ט , 
לא כולל טיף לנהג האוטובוס , שהחזיר אותנו קרוב לחצות ללונדון של המאה 
ה02 , רטובה ומאוד לא - מלכותית . 
