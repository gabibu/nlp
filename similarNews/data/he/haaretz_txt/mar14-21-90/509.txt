לא . השר פרץ שמע ממני אתמול בבוקר על החלטתי להתפטר מתפקידי , וזמן קצר 
אחר - כך גם הוא הודיע על התפטרותו מש"ס . היו ניסיונות , אבל אלה ניסיונות 
סרק וללא תכלית כי אין להעלות על הדעת שאחזור בי מהתפטרותי , אחרי שנציגי 
ש"ס בכנסת תמכו בהצבעת האי - אמון נגד הממשלה וגרמו להפלתה . מובן שהודעת 
ההתפטרות שלי התקבלה בתיאום עם הרב שך . אני עובד במחיצתו כבר 62 שנה כעוזרו 
האישי , כמזכירו וכנהגו , ולכן לא ייתכן שאפעל בניגוד לדעתו . ברגע שהרב 
שך קבע ביום חמישי שעבר עמדה הקובעת כי יש לתמוך בשמיר , דבר שבא לידי ביטוי 
בהצבעתם של הח"כים רביץ וגפני מדגל התורה , לא יכולתי להמשיך ולהשתייך לתנועה 
הזו . אינני יודע אם זעם זו המלה הנכונה , אבל בהחלט אפשר לומר שהרב שך 
לא קיבל את ההחלטה הזו בשוויון נפש . אני מעריך שיהיו לכך השלכות בתוך התנועה , 
אבל קשה לי לומר אם אישים נוספים יילכו בעקבותינו ויתפטרו . אלה עניינים 
שבנבואה שקשה לצפות אותם מראש . אינני יכול לדבר בשמו של השר פרץ . הוא 
הסביר את עצמו ואת שיקוליו . עובדה שהוא הסיק את המסקנות ועזב את התנועה . 
אני התפטרתי משום שהייתי נאמן לעמדתו של הרב שך ופעלתי על - פי עצתו . כלל 
וכלל לא . ביום חמישי שעבר , מיד אחרי ששמעתי ברדיו שחמשת הח"כים של ש"ס 
נעדרו מההצבעה ובכך הביאו להפלת הממשלה , החלטתי בהתייעצות עם הרב שך לפרוש 
מתפקידי ולעזוב את התנועה . 
