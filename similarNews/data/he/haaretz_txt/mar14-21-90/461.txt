בלגראד ( אי - פי ) . הכדורסלן היוגוסלווי דינו ראדגה הודיע אתמול רשמית 
וסופית , שבשנה הבאה ישחק בבוסטון סלטיקס . בהודעת ראדגה נמסר שראשי יוגופלסטיקה 
ספליט , החליטו לתת לו ללכת לאן . בי . איי . ראדגה , שביקר בשבוע שעבר 
בישראל ושיחק נגד מכבי תל אביב , חתם בשנה שעברה חוזה עם הסלאטיקס על סך 
524 אלף דולאר לעונה . בית משפט בארצות הברית חסם את הצטרפותו של הסנטר 
היוגוסלווי לירוקים מבוסטון , מאחר שהיה לו חוזה עם קבוצתו יוגופלסטיקה . 
ראדגה סיפר שעדיין יש לו חוזה עם קבוצתו לעוד שנתיים , אבל הנהלת הקבוצה 
החליטה לתת לו ללכת . " באירופה אני יכול לקבל יותר מאשר בארצות הברית , 
אבל אני נחוש בדעתי לאתגר המצפה לי בליגה הטובה בעולם " , אמר . טוני קוקוץ , 
חברו לקבוצה , אמר באותה הזדמנות שיש לו חוזה לשנה נוספת ואחר כך יעזוב 
לקבוצה בספרד או באיטליה , תלוי מי תציע יותר כסף . קוקוץ אמר שאין לו 
שאיפות גדולות לשחק באן . בי . איי . , כמו ראדגה , אבל נודע שיש מספר 
קבוצות בארצות הברית המעונינות בו . נמסר שדאנוור נאגטס ופורטלנד טריילבלייזרס 
הן שתיים מהקבוצות הללו . 
