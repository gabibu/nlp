האימפריה הסובייטית החיצונית שהיתה קיימת במשך 54 שנים מנופצת לרסיסים . 
ברית המועצות הסובלת ממקרה חמור של עייפות אימפריאלית נאבקת בעצמה על הישרדותה . 
המשבר הפנימי אתני , כלכלי , פוליטי יימשך תקופת זמן ארוכה . בינתיים 
צצה מציאות גיאו - פוליטית חדשה בלב אירופה . מזרח אירופה היא שוב מרכז 
אירופה , כפי שתמיד היתה מבחינה היסטורית , תרבותית ורעיונית . אזור פוסט 
קומוניסטי זה נמצא בסכנת תוהו ובוהו ואי יציבות , שעה שהוא כמה לסגנון חיים 
מערב אירופי ולמוסדות בנוסח המערבי . הכלכלות של מרכז אירופה הן עיי חורבות . 
השיטות הפוליטיות חייבות להיבנות מן ההתחלה . סכנה של סכסוכים לאומיים 
וטריטוריאליים תלויה מעל הקשיים הפנימיים , שכל ממשלה תצטרך להתגבר עליהם 
בדרך לדמוקרטיה יציבה . מדיניות שתגיב באורח יצירתי על כל אותן דילמות חופפות 
תצטרך להיות כוללת מבחינה גיאוגרפית , שאפתנית מבחינה פוליטית ובעלת טווח 
ארוך מבחינה היסטורית . מדיניות זו תהיה חייבת להתבסס על הקונספציה הכוללת 
של חבר עמים טרנס - אירופי שהקהילייה האירופית תעמוד במרכזו , שיחבוק את 
מרכז אירופה ויהיה פתוח גם לשותפות עתידה עם ברית המועצות . חזון כזה חייב 
לכלול שבעה מרכיבים : האצת המיזוג המערב אירופי ; הידוק הקשרים הטרנס אטלנטיים ; 
גיבוש הרפורמות הדמוקרטיות במרכז אירופה ; משא ומתן על קונפדרציה גרמנית 
בתוך מסגרת ביטחון כלל אירופית ; הקלת שיתוף פעולה רב צדדי חוצה גבולות ; 
קידום שיתוף פעולה אזורי מרכז אירופי ; עידוד קונפדרציה סובייטית חדשה . 
יש לראות מרכיבים אלה כחבילה אחת . התוצאה הסופית של המאמץ חייבת להיות 
היווצרותו של סדר כל אירופי יציב יותר , בעל שיתוף פעולה רב יותר ודמוקרטי 
יותר . וכן קץ היריבות האמריקאית - סובייטית על גורל אירופה . להמשך האצת 
המיזוג הפוליטי של אירופה נודעת חשיבות מכרעת להצלחת החבילה כולה . ללא 
מיזוג כזה יחסר לניסיונות לקדם את ההתאוששות של מרכז אירופה המקור הדרוש 
של יציבות ותמיכה . תמיכה אמריקאית במיזוג האירופי מתיישבת עם טיפוחם של 
קשרים טרנס - אטלנטיים הדוקים יותר . זיקה איתנה לארצות הברית תהפוך את 
ניסיונם של האירופים לטפח יחסי שיתוף פעולה אותנטיים יותר , לא רק עם מרכז 
אירופה אלא גם עם ברית המועצות , לקל יותר ובטוח יותר . המשך נוכחות צבאית 
אמריקאית באירופה , גם אם תצומצם באורח משמעותי , היא אינטרס עצמי של אירופה 
ואמריקה כאחד . קידום דמוקרטיה יציבה במדינות הפוסט - קומוניסטיות ידרוש 
מעורבות מקיפה ומיידית של משאבים מערביים , הרבה מעבר להתחייבויות קיימות . 
במחצית הראשונה של 9891 נראה היה כי רק פולין והונגריה יהיו זקוקות לסיוע 
מערבי . ברור כעת שכל מדינות מרכז אירופה יזדקקו לסיוע בשינוי שיטותיהם 
הכלכליות והפוליטיות . היקף ההון המערבי שיידרש למניעת גלישת האזור לתוהו 
ובוהו פוליטי וכלכלי עלול להגיע ל52 עד 03 מיליארד דולר . כיוון שמספר 
זה עלול להיראות ממבט ראשון כעצום להחריד , יש לצפות בו בפרספקטיווה היסטורית . 
בין 6491 ל5591 תרמה ארצות הברית 171 מיליארד דולר לשיקום מערב אירופה . 
פירוש הדבר היה תרומה שנתית בסך 71 מיליארד דולר . התגובה הכלכלית לאתגר 
של מרכז אירופה בוודאי אינה חייבת ליפול על אמריקה בלבד . למדינות מערב 
אירופה יש חלק ואינטרס ביציבות מרכז אירופה . גם יפאן חייבת למלא תפקיד . 
בתומכו באיחוד גרמניה , חייב המערב ליישם תוכנית כוללת לקונפדרציה גרמנית 
ולהסדרי ביטחון מיוחדים שיתלוו אליה . קבלת הגבולות הקיימים ע"י גרמניה 
היא הכרח להסכמה בין - לאומית לאיחוד . לתקופת מעבר יהיה על נאט"ו וברית 
וארשה להחזיק ביחידות צבאיות בשני חלקי גרמניה המאוחדת , וכך לערוב למעבר 
בטוח לסדר אירופי חדש . חברות בשתי הבריתות הפוליטיות והצבאיות חייבות להיות 
חופשיות לבחור את קשריהן הכלכליים באמצעות הצטרפות לארגונים רב צדדיים . 
יש להתיר למדינות מרכז אירופה לשאוף לצורה מסוימת של שותפות עם איחוד הסחר 
החופשי האירופי , או מאוחר יותר הקהילייה האירופית , בעוד הן נשארות חברות 
בברית וארשה . יש לעודד באורח קונסטרוקטיווי את הסובייטים לראות את עתידם 
בשיתוף פעולה טרנס - אירופי . האופציה של השתתפות בהרפתקאה האירופית ההולכת 
ומתרחבת חייבת להיות פתוחה במפורש בפני קונפדרציה סובייטית חדשה בעלת פלורליזם 
אותנטי , אם אכן תוביל הפרסטרויקה של מיכאיל גורבצוב לרפורמציה של ברית 
המועצות . נספח הכרחי לכל תהליך של כינון קונפדרציה סובייטית וולנטרית אמיתית 
יהיה הזכות להינתק ממנה . כמה חלקים בברית המועצות עשויים להחליט לממש 
זכות זו . הינתקות כזו עשויה להפוך לנסבלת לגבי ברית המועצות אם תוביל לשיתוף 
ולברית בין המדינות העוזבות ושאר חלקי ברית המועצות עם חבר עמים טרנס - אירופי 
בתהליך של היווצרות . 
