קהיר ( אי - פי ) . בבית - המשפט העליון לביטחון במצרים ייפתח מחר משפטם 
של שני נהגים , ערבי - ישראלי ופלשתינאי , המואשמים בגיוס אישה מצרית למוסד 
הישראלי . בכתב האישום נטען כי תמורת שירותי ריגול למוסד הוצעו לה סכומי 
כסף גדולים . בכתב האישום נטען כי הישראלי ממוצא מצרי , איברהים סבאח אראדה , 
והפלשתינאי עוואד מוסה טאבט זארב , שניהם בני 53 , שיתפו פעולה במעשיהם 
עם איש המזוהה בשם אבו הרון , שהוא קצין המוסד הישראלי . מטרת הסוכנים 
היתה " להזיק לצבא המצרי ולאינטרסים הלאומיים של מצרים " , נאמר בכתב האישום . 
אם אראדה וזארב אכן יורשעו בגיוס המצרית לריגול , עונשם הצפוי הוא ריצוי 
52 שנה מאסר בעבודות פרך . בית הדין העליון לביטחון במצרים ישפוט את אראדה 
למרות שלא נתפס , שכן הדבר מותר לפי החוק המצרי . בכתב האישום נאמר , כי 
שני הנאשמים גרים בצד הישראלי של רפיח . הם בעלי מכוניות שבהן הסיעו אנשים 
לצד הישראלי של הגבול . במסגרת עבודתם פגשו ב8891 את סהר סעיד מוחמד עומר 
בת ה52 . בכתב האישום נטען כי השניים ניסו לגייס את עומר לרגל לטובת ישראל 
והציגו אותה בפני סוכן המוסד . הם עשו זאת , נטען , ביודעם את כוונתו 
של איש המוסד לשכנע אותה לרגל בשביל ישראל . לעומר הובטחו סכומי כסף גדולים 
תמורת שירותיה . עומר אמרה לתובעים שהנאשמים פגשו בה כאשר היתה בישראל ב - 
8891 כדי לפגוש חתן פלשתינאי . הם הציגו לה את סוכן המוסד , אבו הרון , 
שהציע לה כסף כדי לספק מידע צבאי ואחר על מצרים . לדבריה , לא סיפקה לאבו 
הרון כל אינפורמציה אלא חזרה לקהיר והתקשרה עם הרשויות המצריות . זארב הודה 
שהכיר את עומר , וכי לקח אותה למשרד המוסד בת"א לפי בקשתו של אראדה . הוא 
גם טען כלפיה כי הביעה עניין בריגול לטובת ישראל . לא ברור מתי והיכן נאסר 
זארב , אבל המסמך הראשון המדווח על חקירתו הוא מאוקטובר 9891 . במסמך כתוב 
שזארב אמר לתובעים שאראדה הצליח לגייס מצרים אחרים לרגל לטובת המוסד , אבל 
הכחיש את מעורבותו בכך . זארב אמר שהוא ידידו של אראדה והשתמש בקשריו עם 
שלטונות הביטחון של ישראל כדי להשיג רישיונות עבודה . אראדה נאשם שנתן לזארב 
טובות הנאה מטעם ישראל בתמורה לפעולות המזיקות לאינטרסים לאומיים מצריים . 
