בודפשט ( מיוחד ל"הארץ " ) . ההתנגשויות בין תושבים רומנים להונגרים בערים 
שונות בטרנסילווניה שברומניה החריפו ב84 השעות האחרונות . יחד עם זאת נערכה 
אתמול בעיר קלוז , שברומניה , עצרת גדולה למען ידידות ואחווה בין הונגרים 
ורומנים . מוקד ההתנגשויות היה בעיר טירגו - מורש , המאוכלסת ברובה הגדול 
בהונגרים . על פי הידיעות נפצעו בקטטות כ51 איש . לפי הגרסה , שהפיצו 
ההונגרים , היתה העילה להתקפות הרומנים שלט של בית - מרקחת מקומי , בו 
צויין גם שמו ההונגרי . הרומנים טוענים לעומת זאת כי בשלט נאמר שבבית - 
המרקחת יסרבו לשרת לקוחות רומנים . המתיחות ברחבי טרנסילווניה גברה לאחר 
שב51 במארס ציינו בני המיעוט ההונגרי את יום השנה לפרוץ המרד הלאומי ההונגרי 
בשנת 8481 . אנשי הארגון הרומני הלאומני " וטרה רומניאסקה " טענו כי החגיגות 
נושאות אופי אנטי - רומני . בעיר קלוז , העיר הגדולה ביותר בטרנסילווניה , 
נערכה אתמול בהשתתפות אלפי רומנים והונגרים עצרת מחאה נגד ליבוי היצרים 
הלאומניים . בעצרת השתתפה גם דוינה קורניאה , שרכשה לה מוניטין בזכות עמידתה 
האמיצה נגד רודנות צאושסקו . המפגינים נשאו כרזות בהן נכתב " תחי הידידות 
ההונגרית - רומנית " ו"רומנים והונגרים אחים הם " . הכומר הפרוטסטנטי ההונגרי , 
לאסלו טוקש , שהיה במוקד האירועים בטימישוארה , אירועים שהביאו לפרוץ 
המהפכה בדצמבר אשתקד , הכריז אתמול בראיון לרשת הטלוויזיה האמריקאית פי - 
בי - אס , כי הוא רוכש אמון לנשיאה הזמני של רומניה , יון אילייסקו . 
עם זאת הזהיר כי כ%07 מאנשי " הסקוריטטה " עודם פעילים בצורה זו או אחרת 
בזירה הפוליטית , ולדעתו הם המלבים את היצרים הלאומניים בציבור ובקרב המפלגות 
השונות . בבודפשט עומד להיערך השבוע רב - שיח על בעיית המיעוט ההונגרי בטרנסילווניה 
בהשתתפות היסטוריונים , סופרים , ואנשי רוח מרומניה ומהונגריה כאחד . 
