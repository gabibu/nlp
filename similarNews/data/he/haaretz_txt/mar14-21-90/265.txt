סוכני הנסיעות והתיירות ברחבי הארץ יחוברו היום למערכת המחשב החדשה כרמל 
2 של חברת אל - על . מדובר במערכת הזמנות משוכללת , שתחליף את מערכת ההזמנות 
הארצית הקיימת היום . מערכת זו מתחרה במערכת ישראליין , שהוקמה על - ידי 
התאחדות סוכני הנסיעות והתיירות . ראשי שני הגופים נמצאים במשא ומתן מתקדם , 
על אפשרות שיתוף פעולה בין שתי המערכות . מערכת ההזמנות החדשה תאפשר לסוכני 
הנסיעות והתיירות , לבצע מגוון רחב של הזמנות , כולל של שירותי קרקע בחו"ל . 
גורמי הענף עברו במהלך השנה האחרונה סדרה של השתלמויות בחברת התעופה , 
כדי ללמוד איך להשתמש במערכת בעלת הצגים הצבעוניים . המערכת החדשה תחובר 
היום , לאחר שתי בדיקות ניסוי שהתקיימו ב8 בדצמבר וב11 בינואר . במהלך 
בדיקות אלה נותקה מערכת ההזמנות כרמל אחת , וכל הנתונים הקיימים הופיעו 
על מסכי הצגים בשיטה החדשה . 
