פיסיקאים החוקרים את ההיסטוריה של היקום מסוגלים היום לחשב את הטמפרטורות , 
הלחצים והתנאים השונים ששררו בשניות הראשונות לקיומו של היקום , לאחר התחוללותו 
של המפץ הגדול . על - פי תיאוריית המפץ הגדול , לפני 0102 מיליארד שנים , 
היה היקום כולו מרוכז בנקודה אחת זעירה , ששררו בה תנאי חום ולחץ אדירים . 
זו נקודת הסינגלרית ( ייחודית ) שבה , קרוב לוודאי , לא היה תוקף לחוקי 
הטבע הבסיסיים המוכרים לנו והשוררים בתופעות הפיסיקליות השונות המתרחשות 
ביקום " שלנו " . מתוך אותה נקודה ייחודית , התפוצץ המפץ הגדול והחומר 
והאנרגיה הוטלו לכל עבר והתפשטו במהירות מסחררת , ויצרו את החלל והזמן . 
לאחר - מכן נוצרו ביקום הגלקסיות , וכעבור זמן רב , נוצרו בתוך הגלקסיות 
מערכות השמש וכוכבי הלכת . למרות יכולתנו לחשב את התנאים ששררו בשברירי השנייה 
הראשונים לאחר פרוץ המפץ , קשהחמקפמאליד4בממאוד ( ויש אומרים : אי - אפשר ) 
לדעת מדוע התפוצץ המפץ הגדול ומה היה לפניו . תשובה אחת לשאלה זו אומרת 
כי בראשית היה תוהו ובוהו ורוח אלוהים מרחפת על פני המים , עד שאלוהים אמר 
" יהי אור " , ואז החל הכל . תשובה אפשרית אחרת , מקורה בהצעה שהעלה הפיסיקאי 
האמריקאי אדוארד טריון . תשובה זו אומרת בקיצור ש"היקום נוצר באופן ספונטני 
משום - דבר " . על טענתו של טריון ( שבמבט ראשון נראה כי יש בה הפרה בוטה 
של חוק שימור האנרגיה ) , אנו משוחחים עם האסטרו - פיסיקאי , הפרוף מרדכי 
מילגרום , ממכון ויצמן למדע ברחובות . : אין לנו תשובה על שאלה זו , 
אבל אם רצוננו לדון בזה באופן מדעי , עלינו להניח שהיה שם משהו שבו מתקיימים 
חוקי - טבע מוגדרים . את המשהו הזה נוכל לכנות , לצורך השיחה , בשם מטה - 
יקום או יקום - על . ובכן , לפי ההצעה של טריון , לפני המפץ הגדול , 
יקום - העל היה ריק , אלא שלפי תורת השדות הקוואנטית , לא יכול להתקיים 
מצב של ריק ( ואקום ) מוחלט . המצב הקרוב ביותר לריק מוחלט , נקרא בתורת 
הקוואנטים " מצב יסוד " , או " שדה ריק " . במצב זה מתרחשות תנודות מסוימות , 
מעין גלים , או קרינה , שבדרך - כלל קשה להבחין בהשפעתם על מכשירי מדידה , 
אבל באמצעים שונים , אפשר להוכיח את קיומם באופן ישיר . במצב היסוד השורר 
ביקום - העל , יכולים להופיע , יש מאין , חלקיקים שונים ואפילו עצמים 
שונים המהווים , בעצם , צביר חלקיקים . כך , בריק הכמעט מוחלט השורר 
ביקום - העל יכול להופיע יקום , כמו היקום שלנו , שלא יהיה אלא שינוי אקראי 
וזמני בשדה הריק . תורת הקוואנטים , באמצעות עקרון אי - הוודאות , מאפשרת 
תופעות הנראות כאילו הן כרוכות באי - שימור אנרגיה לזמן קצר . כך מתאפשרת , 
למשל , הופעתם של החלקיקים נושאי הכוח האחראים להפעלת הכוחות הפועלים בין 
החלקיקים האלמנטריים השונים של האטום . חלקיקים אלה מכונים " חלקיקים וירטואליים " , 
דמיוניים , אבל למעשה הם מציאותיים לחלוטין : במעבדה אפשר לחוש במציאותם 
ובפעילותם באופן שאינו משתמע לשתי פנים . חלקיקים כאלה ואחרים יכולים להופיע 
ב"שדה הריק " של יקום - העל , כחלק מהפעילות המתקיימת במצב היסוד הזה . 
האם הם יופיעו והיכן , זו שאלה שלפי תורת הקוואנטים אפשר לענות עליה רק 
באופן הסתברותי . כלומר , הסיכויים שיופיע חלקיק בודד רבים בהרבה מהסיכויים 
שלפתע יופיע , יש מאין , צביר חלקיקים , כמו , למשל , ספר . ההסתברות 
שזה יקרה היא קטנה מאוד , ויחד עם זאת , אם נחכה די זמן , הסיכוי להופעתו 
של הספר עולה . בדיוק כך . דברים אלה מבוססים על מה שידוע לנו על מצב - 
היסוד ביקום שלנו . את הידע הזה אנו משליכים על יקום - העל , מתוך הנחה 
שגם בו מתקיימת בריק פעילות כזאת . ההסבר של טריון להיווצרות היקום מבוסס 
על הנחה כי היקום שלנו אינו אלא שינוי מקרי וזמני בריק הכמעט מוחלט השורר 
ביקום - העל . כאן צריך לזכור שבדרך כלל , החלקיקים המופיעים במצב היסוד 
נעלמים כלעומת שבאו בתוך שברירי שנייה . כן . אלא שמשך הקיום של החלקיקים 
האלה , או של המערכת , או אפילו של היקום השלם המופיע יש מאין , תלוי 
בכמות האנרגיה שהם נושאים , כך שככל שכמות האנרגיה שלהם קטנה יותר , משך 
הקיום שלהם יכול להיות ארוך יותר . כלומר , אם היקום שאנו מכירים , על 
כל הגלקסיות והעולמות שבו , אינו אלא תנודה בשדה הריק של יקום - העל , 
עלינו להניח שהאנרגיה הכללית שלו חייבת להיות קרובה מאוד לאפס . רק כך אפשר 
להסביר את קיומו של היקום במשך זמן כה רב , כ0102 מיליארד שנים . בנוסף 
לכך , עלינו להניח שכל הגדלים ביקום , שלפי מיטב ידיעתנו הם נשמרים , 
כמו מטען חשמלי , גם הם מסתכמים באפס . במבט ראשון , נראה שהופעתו של 
היקום מן הריק מחייבת גם סימטריה בין כמויות החומר והאנטי - חומר הכלולות 
בו . אנטי - חומר הוא מעין תמונת - ראי של החומר , במטען חשמלי הפוך . 
פרוטון רגיל נושא מטען חשמלי חיובי , ואילו פרוטון של אנטי - חומר ( המכונה 
אנטי - פרוטון ) , נושא מטען שלילי . אלקטרון רגיל נושא מטען חשמלי 
שלילי , ואלקטרון של אנטי - חומר נושא מטען חיובי ( וקרוי בשל כך פוזיטרון ) 
. ככל הידוע לנו , ביקום שלנו , מספרם של הפרוטונים הנושאים מטען חשמלי 
חיובי , קרוב מאוד למספרם של האלקטרונים הנושאים מטען חשמלי שלילי , כך 
שהם מקזזים אלה את אלה וסך כל המטען החשמלי ביקום אכן קרוב מאוד לאפס . 
אשר לשוויון הדרוש בין חומר לאנטי - חומר , המצב שונה . ידוע לנו שכמות 
החומר ביקום עולה בהרבה על כמות האנטי - חומר המצויה בו . עם זאת , האי - 
סימטריה הזאת אינה סותמת את הגולל על הרעיון של יצירת יש מאין . כך מתברר 
מהניסיונות הנעשים באחרונה לפיתוח תורה פיסיקלית מאוחדת של חלקיקים אלמנטריים . 
בניסיונות אלה התברר כי אפשר להתחיל במצב של סימטריה מלאה בין חומר לאנטי - 
חומר , ולהגיע בהמשך למצב לא - סימטרי כמו המצב הקיים היום ביקום שלנו . 
כלומר , יתכן שמיד לאחר המפץ הגדול אכן התקיימה סימטריה בין חומר לאנטי - 
חומר , אלא שעקב שינויים ותהליכים שונים שהתחוללו מאז ביקום , השתנה המאזן , 
עד שהגיע למצבו הנוכחי . אף שקשה להגדיר את אנרגיית היקום , נראה כי במובן 
מסוים , האנרגיה הכללית של היקום אכן קרובה מאוד לאפס . למרכיבים השונים 
ביקום אפשר לייחס אנרגיה קינטית ( אנרגיה של תנועה ) . אנרגיה זו קשורה 
להתפשטות היקום . מצד שני , אפשר לייחס לחומר שביקום גם אנרגיה גרוויטציונית 
פוטנציאלית ( אנרגיית כבידה ) . אנרגיית הכבידה היא שלילית , והיא מקזזת , 
לפחות בחלקה , את האנרגיה הקינטית . השאלה אם האנרגיה הכוללת של היקום 
שווה לאפס או שונה מאפס , שקולה לשאלה אם היקום שבו אנו חיים הוא סגור , 
פתוח , או שטוח . ביקום פתוח , האנרגיה הקינטית גוברת על הכבידה , כך 
שסכום האנרגיה ביקום הוא חיובי , והיקום יתפשט לנצח . ביקום סגור , הכבידה 
גוברת , כך שאפשר לומר שהאנרגיה שווה לאפס . בסוף התפשטותו של יקום כזה , 
תבוא התכנסות חזרה לנקודת הייחודיות , כך שהמפץ הגדול יחזור על עצמו בהילוך 
אחורי , במה שמכונה " הריסוק הגדול " . על - פי המחקרים האחרונים והתיאוריות 
המקובלות היום , אנו חיים , בקירוב , ביקום שטוח , שהוא מעין מצב ביניים , 
בין יקום סגור לפתוח . טריון אומר שסך כל האנרגיה הכבידתית הפוטנציאלית 
" דומה מאוד " לסך כל האנרגיה הקינטית של המפץ הגדול , כך שהסכום הכולל 
של האנרגיה ביקום יכול להיות קרוב מאוד לאפס . ככל הידוע לנו היום , אין 
סתירה בין הטענה הזאת לבין התצפיות הקוסמולוגיות . כי אז היקום שבו אנו 
חיים יכול היה להופיע , יש מאין , כמעין תנודה הסתברותית בשדה הריק של 
היקום - העל . כן , וזה אומר שיקומים שונים יכולים להופיע במקומות שונים 
ובזמנים שונים ביקום - העל . נובעת מזה המסקנה שבעת ובעונה אחת יכולים להתקיים 
ביקום - העל יקומים רבים ושונים זה מזה . למעשה , אין לנו שום ידיעה על 
אופיו הפיסיקלי של יקום - העל . איננו יודעים כמה ממדים יש בו ואפשר להניח 
כי מספרם עולה בהרבה על ארבעת הממדים המוכרים לנו ( אורך , רוחב , עומק - 
גובה , וזמן ) . כלומר , היקומים המקבילים ליקום שלנו , המתקיימים ממש 
ברגע זה ביקום - העל , יכולים להיות בעלי מספר לא - ידוע של ממדים שאין 
לנו שום יכולת לנחש את מהותם . ואכן , הפיסיקה העכשווית מתייחסת ליקום 
שבו אנו חיים , על חוקי הפיסיקה השוררים בו , הגלקסיות , מערכות השמש 
וכוכבי - הלכת , כאל חלק , חלק בלבד מן ההוויה הכללית . אנו יודעים שיכולים 
להתקיים הרבה דברים , יקומים ועולמות מעבר ליקום שלנו , אלא שאין לנו , 
ולא נראה שאי - פעם תהיה לנו , דרך ממשית לחקור אותם . על - פי רעיון דומה , 
הנדון באחרונה בהקשר שונה , יקומים חדשים אכן מופיעים ומתאיינים ( נעלמים ) 
ללאחמקפמאליד4במהרף . יקומים כאלה מופיעים בצמוד ליקום שלנו , מתנתקים 
ממנו ואחר - כך חוזרים ומתמזגים בו , עוד בטרם יספיקו לפתח מפץ גדול משל 
עצמם . הואיל והיקומים הללו מתחסלים עוד בהיותם בגודל מיקרוסקופי , אנו 
מכנים אותם " יקומים - תינוקות " . איננו יכולים ממש להבחין בהם , אבל התהליך 
המתמשך של בריאתם והתחסלותם יכול להיות הסבר לתופעה מסוימת , שאין לה , 
עד כה , הסבר מספק אחר . מדובר באי - התאמה בין הגודל התיאורטי הצפוי 
של הקבוע הקוסמולוגי , לבין גודלו העולה מתצפיות אסטרונומיות . כידוע , 
תורות פיסיקליות רבות כוללות גדלים קבועים מסוימים המכונים קבועי - טבע . 
קבועים אלה קובעים את חוזק הכוחות השונים בטבע , כמו , למשל , קבוע הגרוויטציה , 
קבוע המטען החשמלי , ועוד . תורת - היחסות מאפשרת להוסיף קבוע קוסמולוגי , 
המשפיע על הגרוויטציה ( הכבידה ) בין הגופים השונים ביקום . כאמור , 
גודלו המדויק של קבוע זה עדיין אינו ידוע . עם זאת , אנחנו יכולים לשער 
מה צריך להיות סדר הגודל שלו , המתחייב מתיאוריות החלקיקים של מבנה החומר 
היסודי . אלא שמתוך התצפיות הקוסמולוגיות , עולה כי הקבוע הזה קטן בהרבה 
סדרי - גודל מן המצופה . אחד ההסברים לתופעה זו מתבסס על הידיעה שתנודות 
ותהליכים וירטואליים בריק יכולים לשנות את קבועי - הטבע . ערכם הסופי הנמדד 
של הקבועים האלה מושפע מהפעילות בשדה הריק . באותו אופן , פליטה ובליעה 
של " יקומים - תינוקות " ( בדומה לפליטה ובליעה של חלקיקים על - ידי חלקיקים 
אחרים ) , יכולות לשנות את הקבוע הקוסמולוגי , ולתת לו את ערכו הסופי , 
כפי שהוא עולה מהתצפיות הקוסמולוגיות . המסקנה המתבקשת היא ששסופו של היקום 
להיעלם כלעומת שהופיע ולהיטמע ביקום - העל . בבחינת מן האין באת , ואל 
האין תשוב . 
