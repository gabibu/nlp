בון ( ע"ר ) . יום לאחר הבחירות הדמוקרטיות הראשונות של מזרח גרמניה , 
ייפגשו בבון נציגים ותעשיינים בכירים ממזרח וממערב , כדי לדון בתקוות ובחששות 
שנתהוו עקב הקצב המהיר לקראת ההשתלבות הכלכלית באירופה . הוועידה של 53 מדינות 
שתיפתח היום , כתולדה של הוועידה לביטחון אירופה , תתנהל על רקע ההתמוטטות 
של הסדר הכלכלי במזרח אירופה . עבור מדינות כגון פולין , הונגריה , בריה"ם 
ומזרח גרמניה , החשש הוא שהכלכלות הרעועות שלהן ייבלעו על - ידי הקפיטליסטים 
של מערב אירופה וצפון אמריקה . בצד המדינות הדמוקרטיות המערביות , קיימת 
תקווה לפרוץ לשווקים רווחיים חדשים של כמעט 004 מיליון איש , אולם יחד עם 
זאת נתגלו בעיות גוברות והולכות לגבי פרויקטים משותפים , וקיים חשש כי האירועים 
מתרחשים בקצב מהיר מדי . 
