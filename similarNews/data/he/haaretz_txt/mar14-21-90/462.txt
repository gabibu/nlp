גם אם נניח כי האולטימטום שאותו הציג גורבצוב בסוף השבוע להנהגה הלאומית 
בליטא , נועד בעיקרו להרשים את הבוחרים בלטוויה ובאסטוניה הסמוכות , נמצא 
המנהיג הסובייטי בדילמה אמיתית , כיצד לטפל בהכרזת העצמאות של וילנה . ההצהרות 
הסובייטיות החוזרות שלא יופעל כוח נגד ליטא וחשוב כאן שהדברים החד - משמעיים 
הושמעו ברוח זו גם על ידי איגור ליגצוב , הנחשב לסמן ימני בפוליטבירו מטילות 
על גורבצוב חובת ריסון . גם התחשבות בדעת הקהל ובממשלות המערב מחייבת זאת , 
כדי לא לפגוע בסיכויים לקבלת אשראי והשקעות . מצד שני , סכנת התפוררות 
בריה"ם נראית ממשית . החשש הזה בקרב האוכלוסיה הסלאווית , ובייחוד זו הרוסית , 
ישפיעו ללא ספק על שיקוליו . הרוב בקונגרס העמים מאמין שמשבר הלאומים מחייב 
צעדים תקיפים ומצפה מגורבצוב לנקוט בהם כלפי הרוצים לפרוש . רק % 95 הצביעו 
בעד הסמכויות האקזקוטיוויות , אך סביר להניח שגורבצוב יחשוש כי פייסנות 
כלפי הבדלנים תקטין עוד יותר את התמיכה . ברור שאי - אפשר לכפות בכוח על 
% 08 מחברי הפרלמנט הליטאי לבטל את החלטתם על חידוש עצמאותם . ברור גם שלליטא 
אין האמצעים או הכוונה לנסות ולגרש את הצבא האדום מאדמתה . בהנחה ששני הצדדים 
מעדיפים להימנע מהתנגשות פיסית , הם חייבים למצוא דרך לעקיפת שני נושאים 
המחייבים הפעלת כוח : ליטא צריכה לעכב הקמתן של תחנות ביקורת בגבולות , 
כיוון שאלה הם צעדים חד - צדדיים הפגנתיים שבריה"ם לא תוכל להשלים עמם . 
הסרתן הפיסית יכולה להיראות כפעולה משטרתית , אך היא עלולה לפתוח שרשרת 
מעשי אלימות . שנית , אפריל הוא מועד הגיוס השנתי , ואם יקיימו הליטאים 
את הודעתם ולא יתייצבו לשירות בצבא בריה"ם , ומוסקווה תפעיל את מלוא האמצעים 
לתפיסת המשתמטים , עלול הדברר להוביל להתנגשויות אלימות . תוצאות הבחירות 
בלאטוויה ובאסטוניה שנערכו אתמול , עשויות להשפיע על התנהגות מוסקווה גם 
בליטא . אם יסתמן גם אצלן רוב בעד הינתקות , תראה מוסקווה צורך לבלום את 
התהליך במהירות , בלי לברור יותר מדי באמצעים . אך אם העובדה שבאסטוניה 
חיים כ%04 רוסים ובלאטוויה כ%05 תמנע את הרוב מדורשי העצמאות , תוכל מוסקווה 
לטפל גם בבעיית ליטא ביתר סבלנות . 
