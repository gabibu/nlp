לנבחרת הכדוריד של ישראל נשקפים סיכויים טובים להצליח באליפות העולם דרג 
ג , שתחל ב - 13 במארס בפינלנד כך עולה מדברי חברי הנבחרת ואישים הבכירים 
בענף . באליפות העולם דרג ב ישתתפו 21 נבחרות , כאשר שש מהן יעלו בסיום 
המישחקים לדרג ב . ישראל תשחק בבית אחד עם מערב גרמניה , יוון , בלגיה , 
נורווגיה וטורקיה . בבית המקביל יתמודדו נבחרות פינלנד , בולגריה , לוכסמבורג , 
איטליה , פורטוגל והולנד . על פי שיטת המישחקים , שלוש הנבחרות הראשונות 
מכל בית יזכו בכרטיס לאליפות העולם דרג ב . מישחקי הדירוג השלב השני בטורניר 
ייקבעו את שלוש האחרות . מערב גרמניה , בעבר אלופת העולם , היא בעלת 
הסיכויים העדיפים לזכות בבכורה בבית הישראלי . על שני הכרטיסים האחרים מבית 
זה יתמודדו ישראל , נורווגיה ובלגיה מעריך קפטן הנבחרת , השוער יוסי סאמט . 
אם תכשל ישראל בנסיונה לעלות לדרג ב כבר בשלב המוקדם , תינתן לה ההזדמנות 
להצליח במשימה במישחקי הדירוג . נבחרת ישראל שיחקה לפני שנה בדרג ב , אולם 
נשרה בתום הטורניר לדרג ג . יו"ר איגוד הכדוריד , מני וייצמן , העיר בקשר 
לכך , כי הנבחרת שיחקה טוב , אולם בעוכריה היה הכושר הגופני . וייצמן מתח 
ביקורת על כך שלנבחרת לא מזדמן לקיים במשך עונה 04 עד 05 מישחקי מבחן , 
שיעשירו את הנסיון הבין - לאומי של השחקנים . הסיבה : תקציב צנוע שאינו 
מאפשר לקיים פעילות בין - לאומית רחבה . גם מחנה אימונים סגור לאליפות העולם 
לא אורגן מסיבה זו . יו"ר האיגוד וייצמן סיפר , כי היוונים קיימו העונה 
יותר ם - 03 מישחקי אימון , וכמות דומה של מישחקים אורגנה עבור הנבחרת הטורקית . 
בנושא התקציבי זכתה הנבחרת לחברה מאמצת חברת קלר שעזרתה הכספית מאפשרת 
הכנה טובה יותר לנבחרת . החברה המאמצת גם תרמה לשחקני הנבחרת סוף שבוע זוגי 
במלון הילטון תל אביב , שם התקיימה שלשום בערב מסיבת עיתונאים , במהלכה 
נמסרו הפרטים על היציאה לאליפות העולם . המאמן , ההונגרי יאנוש אדוריאגן , 
סיפר על הכנות הנבחרת , שקיימה עד כה 721 אימונים . עוזרו של אדוריאן , 
זאב זילברברג , הוסיף כי ההחלטה שהתקבלה לפני שבועיים , על שש עולות במקום 
שלוש , העניקה זריקת מרץ לנבחרת . אורחים במסיבת העיתונאים היו חברים בכירים 
באיגוד הכדוריד של ליטא ונציגי הקבוצה המערב גרמנית פריידנברג , המקיימת 
עם הנבחרת סידרה של מישחקי אימון . השופט הליטאי גרגורי גוטרמן , שפט במישחק 
הראשון על הקבוצה הגרמנית והביע דעתו , שהנבחרת הישראלית נופלת מבחינה פיסית 
ובגובה , מהנבחרות בחו"ל . השחקן הפולני זגינייב טלצינסקי , המופיע בשורות 
פרידנברג , אמר על הישראלים , כי מישחקם הטכני טוב , אולם המבנה הגופני 
שלהם חלש . טלוצינסקי , שחקן נבחרת פולין ואחד הכדורידנים הטובים בעולם , 
הביע דעתו כי לישראל סיכויים טובים לעלות לדרג ב . במסיבת העיתונאים נמסר 
עוד , כי אלופת העולם הטריה , נבחרת שוודיה , הסכימה לבוא במאי 1991 לטורניר 
גדול במסגרת מישחקי הפועל . 
