מפגינים , שקיימו אתמול שביתת שבת מול משרד ראש ממשלת ירדן , מודאר בדראן , 
בדרישה להחזיר לעבודה אנשים שהודחו ממשרות ממשלתיות בשל דעותיהם הפוליטיות . 
עדי - ראייה סיפרו כי השוטרים היכו באלות כמה מן המפגינים על מנת להרחיקם 
מן השער הראשי של הבניין . בדראן הבטיח לפרלמנט כי אנשים שפוטרו מעבודתם 
בממשלה הקודמת בשל דעותיהם הפוליטיות יתקבלו בחזרה . סגן ראש הממשלה ושר 
הפנים , סאלם מסעאדה , נפגש עם משלחת של המפגינים שטענה כי תהליך השבתם 
לעבודה נמשך זמן רב מדי . חברי פרלמנט אמרו כי כ000 , 1 איש איבדו את עבודתם 
בסקטור הציבורי מסיבות פוליטיות . הממשלה מסרה כי אין בידיה מספרים מדויקים . 
מסעאדה אמר השבוע כי המפוטרים יתקבלו לעבודה ברגע שיתפנה עבורם מקום . ציר 
סיעת האחים המוסלמים , אחמד קופאהי , דרש בשבת כי הממשלה תבטל את הודעות 
הפיטורין , תקבע מועד לחזרה לעבודה ותשלם לעובדים משכורות מלאות מיום פיטורם . 
