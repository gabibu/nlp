ביירות ( ע"ר וע"ץ ) . הקרבות בין היריבים השיעים נמשכו אתמול בפרברים 
הדרומיים של ביירות , ואילו בחלק המזרחי של העיר נהנו הנוצרים משקט לאחר 
ששה שבועות של מלחמה קשה . מקורות ביטחוניים מסרו כי עשרות לוחמי החיזבאללה , 
הנתמכים על ידי איראן , ולוחמי אמל שבתמיכת סוריה , נלחמו במקלעים , 
רקטות ומרגמות באזורים המאוכלסים בצפיפות , וואזי וביר חסן . תושבים שנקלעו 
לאש צולבת מיהרו לתפוס מחסה . בתי הספר , החנויות והבנקים נסגרו . היריבים 
השיעים האשימו אחד את השני בחידוש האלימות . אדם אחד נהרג ו6 נפצעו , מסרו 
המקורות . לדבריהם , הקרבות הוחרפו לאחר שלוחמי אמל ניסו לרגום באבנים 
קצין של החיזבאללה באזור ביר חסן . נלקחו שבויים משני הצדדים . מגעים בדרג 
גבוה שהתנהלו בין המפקדה הסורית במערב ביירות המוסלמית , לבין מנהיגי אמל 
וחיזבאללה , הצליחו לעצור את הקרבות אתמול 09 דקות לאחר שהחלו . תשעה בני 
אדם נהרגו ו43 נפצעו בחמש שעות של קרבות ביום שלישי . הסורים התערבו והפסיקו 
את הקרבות . אמל וחיזבאללה נלחמים על השליטה באוכלוסיה השיעית בלבנון . 
למעלה מ059 בני אדם נהרגו בקרבות אלה . במזרח ביירות נעשו ניסיונות תיווך 
לחיזוק הפסקת האש במלחמה על השליטה במובלעת הנוצרית , בין צבאו של הגנרל 
מישל עאון למליציות הנוצריות בפיקודו של סמיר געגע . מקורות ביטחוניים 
מסרו כי אתמול לא היו הפרות חמורות של הפסקת האש . 
