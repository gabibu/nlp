( ע ) . לדברי השר פרץ , פעולותיה של תנועת ש"ס , סביב הצבעת האי - 
אמון בממשלה , כללו " את כל השגיאות האפשריות " : ש"ס פגעה בדמותו של נשיא 
מועצת חכמי התורה , הרב עובדיה יוסף ; פגעה ברב שך ; ופגעה ב"ציבור התורה 
בישראל " ; יותר מכל , פגעה ש"ס , לדעתו , בציבור נאמניה ובוחריה . באשר 
למהלך שהוביל להפלת הממשלה , אמר פרץ : " אני לא יודע בדיוק מי הוביל 
את המהלך להפלת הממשלה . לדעתי מי שעשה זאת , הוביל מהלך מוטעה ושגוי , 
שתנועת ש"ס תשלם עבורו מחיר יקר מאוד . נודע לי על המהלך זמן מה לפני הצבעת 
האי - אמון , יום או יום וחצי לפניה . ניסיתי להניא את הנוגעים בדבר מללכת 
במהלך זה , דברי לא נשמעו ולא נקלטו . אם דברי לא נשמעים , אז אין לי 
מה לעשות בתנועה " . הרב פרץ סיכם באומרו : " תנועת ש"ס של אחרי ההצבעה 
ביום חמישי , אינה אותה תנועה שלפני ההצבעה . ש"ס נתנה גט לעולם התורה , 
נתנה גט לבוחריה ופגעה קשות גם ברב שך , מנהיג עולם התורה בישראל " . 
