צעת חוק המגדירה את זכויות החולה , נדונה בקריאה טרומית בכנסת , לילה לפני 
האי - אמון , והועברה לוועדה . היוזם הוא ח"ך רן כהן ( רץ ) . " הטיפול 
הרפואי הניתן לחולה יישמר בסוד ע"י הצוות הרפואי הסיעודי והמקצועי , ולא 
ייעשה בו שימוש כלשהו , ללא הסכמת החולה בכתב " , נאמר בין השאר בהצעה . 
עוד נקבע , כי בשעת קבלת טיפול רפואי תישמר פרטיותו של חולה , והוא רשאי 
לבקש נוכחות אדם נוסף בטיפול . לאנשי הצוות הרפואי המקצועי והסיעודי אסור 
יהיה לדון בנוכחות החולה במצבו ובטיפול הרפואי , בשפה שאינה מובנת לו . 
החולה רשאי לסרב לקבל טיפול רפואי המוצע לו , והצוות הרפואי והסיעודי והמקצועי 
לא ישא בכל אחריות פלילית או אחרת לתוצאות של אותו סירוב . השתתפות חולה 
במחקר ביו - רפואי , תהיה טעונה הסכמתו בכתב ומראש , ולא תהיה חלק מהטופס 
שעליו מחתימים את החולה עם כניסתו לבית חולים . המידע הרפואי הכלול בתיקו 
של החולה יהיה פתוח לעיונו שלו , או של נציגו . 
