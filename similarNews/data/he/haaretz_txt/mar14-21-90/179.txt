" לא ניתן לשלוח חוסים הביתה " , אמר אתמול מנכ"ל אקי"ם , יאיר גלבוע , 
בתגובה להודעתו של מנהל המוסד למפגרים " נטוע " שבחדרה , שאיים לשלוח 
בקרוב מחצית מחוסי המוסד לביתם , לאור העובדה שמשרד העבודה והרווחה לא העביר 
כספים למימון הפעילות השוטפת בחודש פברואר . ב08 המוסדות למפגרים במגזר 
הפרטי והציבורי לא הועברו תשלומי משכורות ומימון להוצאות על מזון . עבור 
חודש ינואר העביר המשרד 08 אלף שקל . גלבוע הביע עם זאת את חששו , כי אם 
בתוך זמן קצר לא ייפתרו בעיות המימון , יקרסו המוסדות מעצמם ו"ניאלץ להחזיר 
את המפתחות " , כהגדרתו , למשרדי הממשלה . אקי"ם מפעילה 25 מסגרות למפגרים , 
כולל הוסטלים , פעוטונים , מועדונים ופנימיות . בסקטור הפרטי יש 11 מוסדות 
פנימייתיים ובסקטור הציבורי עוד 71 מוסדות פנימייה . גלבוע דוחה את טענות 
האוצר כי העביר בעבר את הכספים לכיסוי כל הדרישות של משרד העבודה והרווחה 
לטיפול במפגרים . דבריו נאמרו לפני שנודע על הוראה שניתנה אתמול , להעביר 
מידית מיליון שקל לכל מפעילי המוסדות ועוד כחצי מיליון בשבוע הבא , בעקבות 
התערבותו של שר העבודה והרווחה רוני מילוא . מאקי"ם נאמר בתגובה כי להם 
הובטח שהכספים יגיעו רק בשבוע הבא . מנכ"ל אקי"ם ציין כי גם הכספים שיועברו 
יכסו רק % 07 מההוצאות . 
