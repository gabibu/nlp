מנילה ( ע"ר ) . ארה"ב תפנה את כוחותיה ממאנילה בתוך שנה , אם לא יושג 
הסכם חדש על חכירת בסיסיה באיים כך אמר מפקד כוחות ארה"ב באוקיינוס השקט , 
האדמירל האנטיגטון . האדמירל , שצוטט אתמול בבטאון צבא ארה"ב , " כוכבים 
ופסים " , אמר כי הוא משוכנע שוואשינגטון ומאנילה יגיעו להסכם חדש על החכרת 
הבסיסים . צבא ארה"ב כבר הכין תוכניות להוצאת הכוחות בתוך שנה מיום הפסקת 
הסכם החכירה הנוכחי על השימוש בבסיס חיל - האוויר קלארק , בסיס הצי בסוביק , 
וארבעה בסיסים קטנים נוספים . תוקפו של ההסכם הנוכחי יפוג בספטמבר 1991 . 
" אם לא יהיה הסכם חדש בספטמבר 19 , נצא משם בתוך שנה " , אמר האדמירל . 
שאלת המשך פעולת הבסיסים מהווה נושא למחלוקת בין ארה"ב והפיליפינים . במאנילה 
נשמעות קריאות לביטול ההסכם . למרות שהבסיסים האמריקאים מהווים מקור הכנסה 
נכבד לפיליפינים כמיליארד דולר בשנה ומעסיקים 000 , 06 עובדים , הציע 
שר ההגנה של הפיליפינים , הגנרל פידל ראמוס , לסגור את הבסיסים בתוך שנה . 
גם הנשיאה אקינו התבטאה כנגד המשך קיום הבסיסים , כיוון שארה"ב לא מילאה 
התחייבויות קודמות , לסיוע שנתי של 184 מיליון דולר לפיליפינים ב0991 ו1991 . 
ארה"ב מעוניינת בחידוש ההסכם לעשר שנים נוספות . 
