שני בורות ענק , בעומק של כחמישה מטר ובקוטר כפול מזה , נפערו לפתע שלשום 
בצומת הרחובות הרצל והלפר בבת - ים . בנס לא נפגע איש , אולם מכונית פרטית 
החליקה ונבלעה באחד הבורות . דיירי שני בנייני מגורים שמול כל אחד משני 
הבורות , פונו מדירותיהם . עיריית בת - ים בודקת את נסיבות האירוע . הסברה 
היא , כי מי תהום מחלחלים הם שגרמו לשני בורות הענק . אולם יש לציין , 
כי באחרונה בוצעו בצומת זה עבודות עפר של הנחת צנרת וסלילת כביש . עד שעות 
הצהריים המאוחרות עסקו משאיות במילוי הבורות בעפר . המשטרה חסמה את הרחובות 
ובשל עומס התנועה הרב של סוף השבוע , נוצרו תורים ארוכים ופקקים . כוחות 
גדולים של המשטרה עסקו במניעת התקרבותם של סקרנים ובהכוונת התנועה , בניסיון 
להקל על הנהגים . 
