רכישת פריטים מזהב היוותה מאז ומעולם דרך לשמירת ערך הכסף . זהב הינו נכס 
סחיר בין - לאומי . מחירו נקבע בשוק העולמי מדי יום , והעובדה שהוא יצוק 
בצורת תכשיט או פסל לא מפחיתה מערכו . להיפך : הפריט שווה את משקלו בזהב , 
ועיצובו המיוחד יכול להוות תוספת למחירו . הוראות הפיקוח על מטבע חוץ קובעות 
מתי מותר , אם בכלל , להחזיק זהב . זהב מוגדר כ"מטבעות זהב , מטילי זהב 
או תעודות המקנות זכות למטבעות זהב או למטילי זהב " . הוראות הפיקוח אינן 
כוללות פסלים מזהב , תכשיטים מזהב , כלי נוי ובית מזהב , מדליות ומדליונים 
מזהב וכו . על פי פקודת מס הכנסה , פטורות ממס רווח הון מכירות של מיטלטלין 
לשימוש אישי . אין ספק שזהב מהווה מיטלטלין . הבעיה המתעוררת היא האם מיטלטלין 
זה הינו " לשימוש אישי " היינו מכירתו פטורה ממס , או שהוא מהווה נכס 
השקעה שמכירתו איננה פטורה ממס . מובן מאליו שהבעיה לא מתעוררת אצל מוכר 
בחנות תכשיטים , שאצלו ההכנסה היא מעסק , או אצל עקרת בית שמכרה פעם בחייה 
את תכשיטיה , אלא באותם מקרים שהם בגבול האפור . אספן תכשיטים האם מכירת 
פריט מהאוסף שלו היא עסקת אקראי החייבת במס מלא , או הינה מכירה של מיטלטלין 
במסגרת תחביבו הפרטי , ועל כן היא פטורה ממס ? למעשה אוסף הנסיבות מכתיב 
את התשובה . בהתייחס למטיל זהב מסייעות לנו הוראות הפיקוח על מטבע חוץ שהתירו 
עד 48 . 1 . 61 לתושב ישראל לקנות מטילי זהב באמצעות סוחר מוסמך , והיתה 
קיימת חובה להפקידם למשמרת אצל סוחר מוסמך . לא היה אפשר , חוקית , להחזיק 
מטיל זהב בבית . מכאן , שמטיל הזהב המוחזק כחוק , מוחזק כנכס השקעה שמימושו 
חייב במס רווח הון , מאחר שבהעדר נסיבות אחרות סביר להניח שאינו מוחזק לשימוש 
אישי . אי חוקיות של פעולה אין לה השלכה לקביעת חבות המס הנובעת מתוצאותיה . 
אם מטיל זהב המוחזק לתצוגה בבית , באופן בלתי חוקי , אפשר בנסיבות מסוימות 
לטעון שהוא מהווה מיטלטלין לשימוש אישי , ובנסיבות אחרות שהוא מהווה השקעה . 
יציקתו של המטיל לפסל והחזקתו בבית מחזקת את הטענה שהוא נועד לשימוש אישי , 
ועל כן מכירתו פטורה ממס . האם יש חשיבות למקום אחזקתו של פסל הזהב ? שאלה 
זו הינה בתחום האפור . אין ספק שעובדת האחזקה בכספת מחלישה את הטענה של 
שימוש אישי . שימוש אישי אינו בהכרח בנכס חסר ערך או בנכס המאבד מערכו בשימוש , 
ובהחלט יכול להיות שימוש אישי בנכס השומר על ערכו . נסיבות שלפיהן פסל 
זהב נמכר לאחר תקופת החזקה קצרה , כאשר הפסל נרכש בהלוואה , והמכירה נעשתה 
בתקופה שבה רבו ידיעות על עליות צפויות במחיר הזהב העולמי , מעידות שהעסקה 
היא עסקת אקראי , עם אופי מסחרי . לעומת זאת , נסיבות שלפיהן פסל הזהב 
נמכר לאחר שהוחזק בבית המוכר זמן רב , והמכירה נעשתה כדי לחתן את בתו , 
מעידות שלעסקה אין אופי מסחרי , ולפיכך היא פטורה ממס . 
