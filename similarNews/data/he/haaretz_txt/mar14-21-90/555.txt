, ביוזמתם של הרב עובדיה יוסף ( לשעבר הרב הראשי הראשון לציון ) והרב 
אליעזר מנחם שך , ראש ישיבת פוניבז בבני - ברק . ההחלטה להקים מפלגה חרדית 
ספרדית נבעה מן האכזבה הרבה מאגודת - ישראל , שסירבה להכליל מועמדים ספרדיים 
ברשימתה לכנסת ; וכן מאכזבתו האישית של הרב יוסף מכך שלא המשיך לכהן כרב 
ראשי . שני " פטרוניה " של הרשימה החרדית החדשה קראו לציבור החרדי מבני 
עדות המזרח , שהצביע לאגודת - ישראל ולליכוד , לתמוך ברשימתם , תחת הסיסמה 
" להחזיר עטרה ליושנה " . בבחירות לכנסת ה11 זכתה ש"ס להצלחה מסחררת , וקיבלה 
ארבעה מנדטים . המפלגה החרדית ייסדה עיתון יומי חרדי ( " יתד נאמן " ) 
; והקימה רשת של מאות מוסדות חינוך לבני עדות המזרח ( " אל המעיין " ) 
, שבה מתחנכים כיום רבבות ילדים , הודות לפעילותו הנמרצת של ח"ך יאיר 
לוי ( ממקורביו של השר אריה דרעי ) . בעקבות החלטת הרב שך להפנות עורף 
לש"ס ולהקים את תנועת " דגל התורה " , היו בקרב הנהגת ש"ס חששות כבדים שהמפלגה 
עלולה לאבד מכוחה . אולם התגייסותו של הרב יוסף למסע הבחירות הביאה לא רק 
לכך שש"ס שמרה על כוחה , אלא הפכה למפלגה השלישית בגודלה , עם ששה מנדטים 
ושני שרים בממשלת האחדות ( יצחק פרץ ואריה דרעי ) . אין ספק , שהעמדות 
המדיניות הבסיסיות של הרב עובדיה יוסף ושל השר אריה דרעי הן מתונות יותר 
ויוניות יותר מדעותיו של הרב יצחק פרץ שהתפטר אתמול . זה גם הרקע לכך שנשיא 
מצרים , חוסני מובארק , הזמין ביולי אשתקד את הרב יוסף ואת דרעי לשיחות 
במצרים , וניסה כדי לשכנעם לתמוך בפשרה טריטוריאלית ובוויתור על שטחים תמורת 
שלום . 
