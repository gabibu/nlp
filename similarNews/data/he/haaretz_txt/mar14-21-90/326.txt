רשות שדות התעופה דחתה פנייה של חברת התעופה נשר , לבצע פעילות להכוונת 
תנועת כלי הרכב בגוש דן בשעות אחר הצהריים , בנוסף לטיסת הבוקר לאורך כביש 
גהה . מדובר בטיסה בנתיב הסמוך לנמל התעופה בן - גוריון בלוד , אשר מתקיימת 
בו פעילות אווירית של חברות תעופה פרטיות אחרות , דוגמת חברות ריסוס , 
בשעות אחרות ולמרות שהטיסה מעל הכביש טעונה אישור מגדל הפיקוח בנתב"ג . נתיב 
הטיסה המחבר את אזור כפר - סבא וראשון לציון , הינו נתיב העובר לאורך כביש 
גהה , בגובה 005 רגל . נתיב זה קרוב מאוד לגישה הסופית לנחיתה על מסלול 
21 בנתב"ג וכן קרוב מאוד לנתיבי יציאה לאחר המראה ממסלולים 03 62 . רשות 
שדות התעופה לא היתה מוכנה לאשר לחברת נשר לבצע את הטיסה בנתיב בין אוניברסיטת 
בר - אילן לצומת בית דגון , בגובה 05 רגל מעל פני השטח , כפי שאושר לחברת 
הריסוס . האישור התבקש ע"י חברת התעופה לצורך ביצוע הכוונת תנועת כלי הרכב 
בגוש דן בשעות אחה"ץ , בנוסף לטיסה הבוקר הנערכת עבור שידורי הרדיו . מרשות 
שדות התעופה נמסר אתמול בתגובה , כי מדובר בפעילות מסוקי החברה בקטע מסוכן 
מבחינה בטיחותית , כיוון שבאותו אזור מטוסים יוצאים וממריאים מגובה נמוך 
וכן מתחילה הנמכתם של המטוסים הנוחתים . בזמנו אושרה פעילות בשעות הבוקר , 
משום שבאופן יחסי התנועה האווירית מנתב"ג דלילה באותו הזמן , לעומת התנועה 
האווירית אחר הצהריים , שהיא עמוסה הרבה יותר . רשות שדות התעופה הציעה 
לחברה חלופה , אך טרם קיבלה תשובה . כיוון שאין בעיה של טיסה באזור צפונית 
לבית החרושת לקוקה קולה ואחר כך באזור הדרומי לבית דגון הבעיה היא רק בטיסה 
על קטע האזור שביניהם במקום שיטוסו על כביש גהה , הוצע לחברת נשר לטוס 
דרך כביש החוף בקטע שבין הקאנטרי קלאב ואזור בית הקברות בחולון תל - יונה . 
