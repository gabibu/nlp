השבוע מלאו שנתיים להקמתו של מחנה המעצר בקציעות ולביטול הביקורת השיפוטית 
האוטומטית על מעצרים מנהליים . במסיבת עיתונאים שהתקיימה אתמול בירושלים , 
ניצל הוועד הישראלי - פלשתיני לזכויות האדם את המועד הזה והכריז על פתיחתה 
של מערכה נגד המעצרים המנהליים בשיתוף עם עשרות ארגונים לזכויות אדם בישראל 
ובשטחים . במסגרת הפעולות , מתוכנן לשגר משלחות לכנסת , לקיים הפגנות , 
משמרות מחאה , ימי עיון וביקורים בבתי כלא . כמו כן מתכוונים חברי הקבוצות 
לארגן יום צום למען עצירים מנהליים ובסוף אותו יום לקיים ארוחות משותפות 
בבית כנסת , בכנסיה ובמסגד . אתמול שיגר הוועד הישראלי - פלשתיני מכתב לשר 
הביטחון , ובו קריאה לבטל את הצווים בדבר מעצר מנהלי לאלתר . " עצירים 
שנגדם אפשר להגיש כתב אישום צריכים להישפט בהקדם האפשרי . יש לשחרר עצירים 
שאינם נחשדים בעבירה כלשהי . " זה הפתרון הצודק והמתבקש ואנו מעודדים אותך 
ליישם אותו היום " , אומרים חברי הוועד במכתבם . לחילופין דורשים אנשי הוועד 
מרבין לספק הגנה מינימאלית לעצירים ולתקן את ההליך הקיים כדלהלן : לבחון 
מחדש את כל צווי המעצר המנהלי אשר עדיין בתוקף . להחזיר את החובה להביא את 
העציר בפני שופט לאישור צו המעצר . להגביל את הסמכות להוצאת צו מנהלי לאלוף 
הפיקוד בלבד . להפסיק להחזיק עצירים מנהליים מהשטחים בתוך הקו הירוק . להגדיר 
ולהבהיר את הקריטריונים עליהם מותר לעצור אדם ולהעניק לעציר או לבא כוחו 
מידע על סיבות המעצר , כדי שיוכל להתגונן . לפי נתונים שמסר הפרקליט הצבאי 
הראשי , נעצרו מתחילת האינתיפאדה כ000 , 01 מתושבי השטחים במעצר מנהלי . 
כיום עצורים כאלף , חלקם עצור בפעם השנייה או השלישית . עפ"י תקנות ההגנה 
לשעת חירום המנדטוריות , רשאי מפקד צבאי לעצור אדם מעצר מנהלי , בלא שתיוחס 
לו עבירה כלשהי , אלא כמעצר מונע מטעמי ביטחון האזור או ביטחון הציבור . 
על פי הנחיות היועץ המשפטי לממשלה אין להשתמש במעצר מנהלי , אם אפשר להסתפק 
באמצעי חמור פחות . עוד קובעות ההנחיות , כי הבעת דעה איננה עילה מספקת 
למעצר . על פי אמנת זנווה הרביעית , מעצר מנהלי מותר בתנאי שניתנת זכות 
ערעור על הצו . ב9791 שונו התקנות בישראל ושנה אח"ך גם בשטחים באופן שהגביל 
את הסמכות להוציא צווי מעצר רק לשר הביטחון ולמשך שישה חודשים בלבד . נקבעה 
חובה להביא את העציר לפני שופט בתוך 84 שעות ( בתחומי מדינת ישראל ) ו69 
שעות ( בשטחים הכבושים ) . שלושה חודשים אחרי פרוץ ההתקוממות , השעה צה"ל 
את הצו המתוקן ובמקומו הוצא צו חדש המקצץ בזכויות העציר באופן דומה למצב 
ששרר לפני תיקון הצו . במסיבת העיתונאים אתמול השתתפו גם עצירים מנהליים 
לשעבר : עו"ד מוחמד אבו - שעבאן , גזבר לשכת עורכי הדין בעזה ( " מעולם 
לא נמסרה לי סיבת מעצרי " ) , עו"ד פרייח אבו - מדין , היו"ר החדש של אגודת 
עורכי הדין בעזה ( " כמעט תמיד חומר הראיות מוגדר כסודי ועל העציר מוטל 
להתגונן בלי שיידע במה הוא מואשם " ) ועסאן עבדאללה , מורה מרמאללה , שסיפר 
על ההשפלות אותן עבר בכלא כעציר מנהלי . כן השתתפו יושבי הראש של הוועד הישראלי - 
פלשתיני לזכויות האדם , שהתחיל את פעולתו לפני כשנה , עו"ד דרוויש נאצר 
וד"ר אדי קאופמן . 
