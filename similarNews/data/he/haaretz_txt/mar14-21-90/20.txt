( ע ) . סגן ראש הממשלה ושר השיכון , דוד לוי , אמר כי יש לבנות את 
ירושלים בגלוי מבלי לחשוש , ובלי לראות בכך התגרות בארה"ב . השר לוי דיבר 
בטקס הנחת אבן פינה להקמתה של שכונת פסגת זאב מזרח . באתר , שנמצא מצפון 
לירושלים , יבנו כבר בשנת התקציב הנוכחית 005 , 3 יחידות דיור . בירושלים 
כולה מתוכננות להיבנות למעלה מ000 , 8 דירות בשנתיים הקרובות . " ממשלה 
הולכת , ממשלה באה וירושלים הבנויה , הנבנית , תיכון לעד אמן " פתח 
השר לוי את דבריו בטקס , בהתייחסו למשבר הממשלתי . לוי תקף את אלה הסבורים , 
כי צריך להסתיר את הבנייה הנעשית בירושלים , בשל לחצים חיצוניים . " הסוברים 
בימים אלה , כי גם עשייה זו מרגיזה ואולי משום כך לא צריך לדבר עליה , 
אוי לאוזניים השומעות ואוי לאנשים המחרישים . אין להחריש כי אין אנו מתגרים 
באיש , אין אנו עושים עוול לאיש ואין אנו קוראים תיגר , ודאי לא על ידיד " . 
השר לוי הדגיש , כי ירושלים , בירתה המאוחדת של ישראל , איננה מכשול לשלום . 
" האם מישהו יעלה על דעתו שישראל צועדת לשלום תוך ויתור על ירושלים ? 
האם יכולה להיות בירת העם היהודי מחולקת ומרצוננו ? " היקשה השר לוי . 
שר השיכון אמר , כי צריך להשוות את ירושלים לברלין וכמו ששם העולם קיבל 
בשמחה את נפילת החומות ואיחוד העיר , כך אין לדרוש לחלק שוב את ירושלים . 
" אלה המדברים על ירושלים ומטיפים לנו , הם יטילו ספק ברצוננו שבבירתו 
לא תקום לעולמים עוד חומה המפרידה בין מזרח למערב " . מ"ם ראש עיריית ירושלים , 
עמוס מר חיים , התייחס גם הוא בדבריו לנפילת חומת ברלין . " ראוי שנאמר 
לאמריקאים , בעולם שבו נופלות חומות ומוסרות מחיצות , לא תקום בירושלים 
גדר מלאכותית , שום הצהרה לא תשנה את העובדה שירושלים מאוחדת " . נשיא ארגון 
הקבלנים , מרדכי יונה , קרא לקדם את נושא הרישוי והתכנון ומתן משכנתאות , 
על מנת לקדם את נושא בניית הדירות בירושלים . פסגת זאב מזרח תהיה שכונת 
המשנה הגדולה ביותר של פסגת זאב . מתוכננות בה 007 , 4 דירות . לאחרונה 
הוחל בפריצת כבישים ובביצוע התשתיות לקראת התחלת הבנייה של הדירות המתוכננות 
השנה . 
