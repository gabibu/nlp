המסחר בבורסה מושבת גם הבוקר . זהו היום העשירי ברציפות להשבתתו של המסחר 
בניירות ערך . הממונה הראשי על יחסי העבודה במשרד העבודה והרווחה פנה אתמול 
להנהלת הבורסה ולראשי ועד העובדים והציע להם את שירותיו כמתווך בסכסוך העבודה . 
היום בשעה 4 אחרי הצהריים ייפגשו נציגי הנהלת הבורסה , נציגי העובדים , 
ונציגי משרד העבודה , ויעשו ניסיון נוסף כדי לגשר על הפערים ולחתום על 
הסכם שיביא לחידוש המסחר בבורסה בתחילת השבוע הבא . מנהלי תיקים וחברי בורסה 
העריכו אתמול , כי השביתה בבורסה חוסכת בימים אלה לציבור המשקיעים הפסדים 
גדולים . " ההתרחשויות הפוליטיות בימים האחרונים היו יכולות לגרום , ככל 
הנראה , לנפילות שערים חדות בבורסה " , אמר אתמול מנהל קרנות הנאמנות של 
אחד הבנקים הגדולים . " בנסיבות אחרות היו חברי הבורסה מפעילים לחצים על 
הנהלת הבורסה ועל העובדים כדי שיפעלו במהירות לחידוש המסחר במתכונת כזו או 
אחרת , בנסיבות הפוליטיות הקימות רבים מבין המקורבים לבורסה מברכים על השבתת 
המסחר " , אמר מנהל הקרן . 
