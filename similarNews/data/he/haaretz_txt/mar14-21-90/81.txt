הכותרת " פולקלאסיקה " עוררה תמיהות בהתנוססה בראש תוכנית שכללה אריה של 
מוצרט מתוך האופרה " המלך הרועה " , בלא ציון מקורה , ושני קטעים רומנטיים 
של דבוזאק . יצירות על בסיס פולקלורי מאת סמטנה , ראוול ואחרים היו אמורות 
כנראה לספק אליבי לנטייה הכפייתית לכותרות . יצירה ישראלית חדשה בנגינת בכורה 
היתה " חתונה בטנגיר " , רפסודיה לכינור ולפסנתר מאת אדווין סרוסי . סרוסי 
מתייחס במדעת רבה לא רק למנגינות ולמקצבים העממיים , אלא גם לעיטורים מסוגים 
שונים , שהשתלבו בתפקידי הכינור והפסנתר . קול הסופרן הצלול והמטופח של 
שוש לגיל נשמע נינוח וחינני ביותר בשירי גרשווין , בעיבוד אייל באט . קולורטורות 
מלוטשות העניקו הנאה גם בזמרת האריה של מוצרט . בשירי העם היווניים של ראוול 
גברה מידת האיפוק על כושר העיצוב וההבעה . כינורו של שמעון אבלוביץ שר בצליל 
מלא ועגול ובאינטונציה טהורה . סגולות אלה , בתוספת לזריזות אצבעות ניכרת , 
שירתו אותו בעיקר בסונטה התובענית של ראוול . את תפקיד הפסנתר ניגנה זהבה 
סימון ברגישות ובקשב לשותפיה . הקהל היה , למרבה הצער , מועט אך מרשים 
באיכות הקשב שגילה . מדובר בקהל שבא לקונצרט לאחר הכנה מוקדמת , ובכל 
זאת ראוי המנחה לשבח . גוני הקולות , היחס בין מנגינה עיקרית לליווי ותפקידו 
של המנצח הודגמו בחן וביעילות , בלא לבזבז זמן יקר על פטפוטים המסיחים 
את הדעת מן המוסיקה . עניינים מרכזיים בתחום המוסיקה המקהלתית הובהרו 
היטב , תוך כדי הפעלת קהל הילדים בדיאלוגים מילוליים ומוסיקליים עם המנחה 
והמקהלה . שתי ילדות אפילו עלו על הבמה כדי לנצח על הזמרים . רוב הרפרטואר 
היה שירים עבריים המוכרים לקהל , ומיעוטו שירי - עם באנגלית . היה מקום 
להחליף פרק מתוך מיסה רנסנסית של ויליאם ברד בפרק של סלומונה ( שלמה ) 
רוסי , מושר בעברית ; אך זו הערת - שוליים בלבד . הביצועים היו נקיים 
וערבים , במיטב המסורת של זמרי קאמרן . 
