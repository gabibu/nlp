השליט הצבאי של סודאן הציע למשקיעים ערביים חופש פעולה נרחב וביטחון , וביקש 
מהם , כמשקיעים ולא כתורמים , להכניס כספים לסודן . אל - בשיר הודיע בנאום 
בטלוויזיה כי אזרחיהן של כל המדינות הערביות יוכלו להיכנס לסודאן בלא ויזות . 
זהו צעד לקראת אינטגרציה עם מצרים , סעודיה ומדינות אחרות במפרץ הפרסי , 
אמר . בנאומו שלשום בלילה קרא הגנרל לפתוח בסימפוזיון על השקעות זרות בסודאן . 
כאשר תפס את השלטון ביוני שעבר , ירש אל - בשיר משק מתמוטט עם חוב חיצוני 
של 31 מיליארד דולר , חוסר אמצעים לשלם את החוב ומשאבים מידללים שאינם מאפשרים 
רווחים במטבע חוץ . הוא פשט על השווקים השחורים של מטבע חוץ וסחורות , 
אולם מלחמת האזרחים הנמשכת בדרום כבר שבע שנים ממשיכה להרתיע אזרחים לוביים 
לשעבר ומשקיעים זרים מהשקעת כספם במדינה . אל - בשיר התחייב בדבריו להעניק 
" חופש להשקעה הכלכלית שתתרום לשיקומה ולפיתוחה הכלכלי של סודאן " . משקיעים 
יורשו לייצא חלק מהתפוקה שלהם או את כולה , ויוכלו להשקיע את רווחיהם כאן , 
אמר אל - בשיר . כמו כן הבטיח להסיר את המכשולים העומדים בפני המשקיעים 
וטען ש"בעזרת השקעה מספקת מבחוץ , יכולה המדינה הגדולה באפריקה להפוך למקור 
לחמו של העולם הערבי " . 
