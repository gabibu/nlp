" בוקרשט ( ע"ר ) . הגנרל ניקולאי אנדרוטה צאושסקו , אחיו של הדיקטטור 
לשעבר , יישפט בחודש הבא בעוון רצח הודיע אתמול רדיו רומניה . נשיא בית 
המשפט העליון בבוקרשט אמר כי הגנרל יועמד לדין באשמה של " רצח חמור ביותר " 
ומספר פשעים קלים יותר . המשפט , שיחל בשני באפריל , יהיה המשפט הראשון 
נגד אחד מבני משפחת הרודן , מאז הוצאתם להורג של צאושסקו ורעייתו . הגנרל 
צאושסקו היה מפקד בית הספר לקצינים של הסקוריטאטה בקרבת בוקרשט . עד כה 
לא נמסר רשמית על המשפט . הגנרל צאושסקו לא היה מוכר כלל במהלך 42 שנות שלטונו 
של אחיו , ואף גילו אינו ידוע . מקורות רומניים טוענים כי יש לו שם דומה 
לזה של אחיו , מאחר שאביהם , איכר שהרבה להשתכר , שכח שיש לו בן נוסף 
ושמו ניקולאי . שלושת ילדיו של צאושסקו ואלנטין , זויה וניקו מוחזקים 
במעצר במקומות סודיים . קפידבינבמסיבת העיתונאים הראשונה שערך נשיא רומניה , 
יון אילייסקו , בהשתתפות עיתונאים זרים , הצהיר הנשיא כי " זיהוי הקומוניסטים , 
המהווים את מרבית העם , עם המשטר הישן הינה טעות . חידוש החברה צריך להיעשות 
עם כל מרכיבי האוכלוסיה , כולל אלה שהיו שייכים למפלגה הקומוניסטית " . מבלי 
לחשוש מתגובות נזעמות הצהיר אילייסקו כי רוב ההרוגים במהפכה היו קומוניסטים . 
באותה מסיבת עיתונאים גינה הנשיא הרומני החדש את שיטת כלכלת השוק ואמר כי 
שיטה זו נוטה להגביר את הפער בין העשירים לעניים ולהחריף את אי הצדק החברתי . 
בהצהרה אחרת הגן אילייסקו על חברי המפלגה וטען כי המשטר החדש זקוק לכישוריהם , 
וכי עצם השתייכותם למשטר הישן אין פירוש הדבר כי יש לסלקם מעבודתם . מתנגדי 
חזית ההצלה מסרו כי דבריו של הנשיא הרומני מאשרים את טענותיהם כי הקומוניסטים 
לשעבר משתלטים בחזרה על רומניה . 
