י שאינו מכיר את שירת זביגנייב הרברט יכול ללמוד משהו על גדולתה מכך שמילוש , 
המשורר הפולני הגולה חתן פרס נובל , הוא מתרגם לאנגלית . גם קיומו של 
כתב עת ספרותי באורגון המכונה " מר קוגיטו " , על שמו של הגיבור בשירי הרברט , 
מלמד משהו על רישומה של יצירתו . המפגש עם מבחר מתורגם שני משירת הרברט 
( " מר קוגיטו ושירים אחרים " , מבחר שירים קודם , ראה אור בהוצאת סימן 
קריאה , הקיבוץ המאוחד , בתרגום דוד ויינפלד ) הוא חוויה שיש בה כמעט 
סכנה לנפש המתגוננת מפני ראייה בהירה של אמת הקיום . זו שירה המעמידה את 
האדם במקומו הנכון . מפגש כזה אפשר למצות בפאראפראזה מתחכמת על דברי אבן 
עזרא שאמר " מיטב השיר כזבו " . אם האמנות היא כזב , הרי על שירי הרברט 
אפשר לומר : " מיטב הקיום כזבו " . ניסיון לנסח בקצרה את נושאי הקובץ נדון , 
במקרה זה יותר מתמיד , להיות רדוקציה שתחטא לשירים , ובכל זאת אי אפשר 
להימנע מלומר : מפוכח וחכם , מלא יופי ואימה עומד כאן הדובר שלפעמים לובש 
צורה של האדם החושב שאינו נקי מאירוניה " מר קוגיטו " המהרהר בשאלות 
יסוד של הקיום האנושי . בין היתר הוא אומר גם דברים אחדים על הכמיהה לאריכות 
ימים : " לקנא באלים על שום מה ? על רוחות פרצים שמימיות של המנהל הרשלני 
תאוות בשרים שאינה יודעת שובעה פיהוק אדירים " . אמירה זו היא סיכומו 
של דיון כמו - מדעי בתוחלת החיים של האדם בהשוואה לזו של בעלי חיים אחרים 
וכוחה הסוגסטיווי משכנע עד אימה . העמדה בשיר זה , כמו באחרים , אינה 
עמדה קוהלתית , זו המבטלת את ערכו של הכל . באמצעות חשיפת הרהוריו של מר 
קוגיטו מקדש הרברט את קבלת הדין . מר קוגיטו , נאמר באותו שיר , דווקא 
" רוצה היה לשיר עד הסוף את יפי החלופיות לפיכך אין הוא בולע מזון מלכות 
אין הוא גומע שיקויים אין הוא כורת ברית עם מפיסטו במסירות של גנן טוב 
הוא מגדל קמטים על הפנים מקבל בהכנעה את הסיד שמצטבר בוורידים החורים 
בזיכרון משמחים אותו הזיכרון עינה אותו " ( מר קוגיטו ואריכות הימים , 
עם 96 - 86 ) . התבונה הצלולה , האמת בלבושה השירי , מקבלת בשירים אלה 
עוצמה נדירה , כוחה הוא כוח האמת שעירומה נגלה דווקא מבעד למחלצות השיר . 
קורנליוס טרוסט , " סוחר בדים שההיסטוריה אינה יודעת עליו דבר " , שוכב 
על ערש דווי . אז , מדווח הרברט , הוא מגלה דווקא כי " הסיכום הגדול 
של הקיום הוא המצאה של משוררים . , לאמיתו של דבר , שוקעים הננו בתוהו " . 
זהו המשפט הפותח את " אחרית דבר " מתוך " אפוקריפיים הולנדיים " . כך 
שומט הרברט את הקרקע מנחמות תמימות שמארגן לו המין האנושי . ה"אפוקריפים 
ההולנדיים " הם יצירות בפרוזה שירית שהתפרסמו רק בכתב - עת פולני . דוד 
ויינפלד כלל במבחר הקודם שתירגם שלושה קטעים כאלה . גם כאן הוא מקדים את 
המהדורה הפולנית : פרק מהאפוקריפים נכלל בספר העברי . לא די בשבחים למלאכת 
התרגום שאין בו צרימה אחת . תרגום כזה צריך שיהיה קנה מידה לאפשרות של שירה 
להיות גדולה כל כך בשפה שאינה המקור . קשה לדמות את עוצמתה של שירת הרברט 
ליודעי הפולנית . כשקוראים שורות כמו : " בקן קלוע מבשר חיתה ציפור 
כנפיה היכו בלב קראנוה לרוב ; אי מרגוע ולעתים : אהבה ( השיר - בשלות , 
עם 71 ) קשה לחשוב עליהן כעל תרגום . קפתרשבוקפתרביקקפתראותעיני אלה שאינם 
בקיאים ברוסית והמבקשים ללמוד על אוסיף מנדלשטאם על פי קובץ התרגומים שלפנינו , 
ייוותר המשורר היהודי הרוסי שמת במחנה ריכוז של סטאלין ב7391 גדול רק על 
פי השמועה . " אאי " הוא מבחר מצומצם משירתו של מנדלשטאם ( כשלושים שירים ) 
שבו עומדים זה מול זה שירים בלשון המקור לצד התרגום בעברית . " בתרגומי 
השתדלתי לשמור על המבנה הפונטי ככל שרק אפשר , ניסיתי לחזור על מצלולו המדויק 
של החרוז , מלבד המקצב והמשמעות " ( עם 12 ) , אומר המתרגם במבוא שלו . 
באותו מבוא הוא מגולל את הסיפור המופלא של עבודת התרגום , מתאר את הפגישה 
עם אלמנת המשורר נדייזדה , מנמק את מבחר השירים שהיה אפשר לתרגם . אל נוכח 
האהבה וחרדת הקודש שבה נעשתה כאן מלאכת התרגום קשה עוד יותר לומר שהדברים 
אינם עוברים . השימור הקנאי של המשקל והחריזה עיקר את השירים האלה מכוחם . 
מלבד הקצב והמצלול לא נותר בהם הרבה בעברית . גם קריאה עקשנית , חוזרת 
ונשנית , אינה מגלה קסם נסתר . כמעט כל שורה בתרגום העברי היא אמירה מסורבלת : 
מר לאירופה לשמוע שכשוך אדיר , רתח הים הדשן , גבור וגעש מים בזיו שמנוני 
אותה מפחידים , ממדרונות חרושים היא רוצה לגלוש " ( דו שיח , עם 55 ) 
. אונס המלים העבריות , סדרן המלאכותי במשפט הנועד לשמור על התבנית המשקלית , 
פוגמים גם בקצב ובמצלול הנהפכים למכניים כל כך שאין בהם שוב כדי להמחיש 
יופי . בקובץ נכללו גם מסות קצרות אחדות של מנדלשטאם בענייני ספרות . מעניינת 
במיוחד היא המסה הדנה ב"שחרית האקמאיזם " ובה מבאר מנדלשטאם את עקרונות 
התפישה הפואטית שהוא היה מיוצריה . המסה הקצרה על אחרית הרומאן מנבאת כי 
" . . . לרומאן בן זמננו אבד גם סיפור המעשה , כלומר , האישיות הפועלת 
בזמן הסיפור , וגם הפסיכולוגיה אבדה לו , כיוון ששוב אינה מנמקת שום פעולה " . 
מאחרי טענותיו של אחרית הרומאן עומדת אמנם תפישת עולם מארקסיסטית , אבל 
מבעד לנוקשותה מבצבצות אמירות עמוקות ביותר על התפתחות הרומאן האירופי . 
בניגוד לשירים מתורגמות המסות בלשון בהירה , בלוויית הערות . קפתרשבוקפתרביקקפתראותרומן 
האחרון של גוזף הלר ( מלכוד 22 " ) עוסק ברמברנדט . תמונה אחת של הצייר 
ההולנדי ושמה " אריסטו מתבונן בפרוטומה של הומרוס " , משמשת למחבר גשר מעל 
הזמנים . באמצעות הדיון בתמונת רמברנדט מנסה הלר לתאר את נפשו וחייו של 
רמברנדט , את עקרונות תקופתו , את ההבדל בינה לבין התקופה היוונית , את 
עקרונות הפילוסופיה של אפלטון , של אריסטו , סוקרטס , את נבכי אישיותו 
של פריקלס וגם את רוח המאה העשרים וסוחרי האמנות שלה . קשה שלא להיזכר בדוקטורוב , 
שעשה מעשה הפוך לגמרי ביצירה " רגטיים " , כאשר תיאר תולדות משפחה אחת 
במשך שנה , כולל אירועים היסטוריים שהתרחשו באותו זמן . כאשר כותב הלר 
פסקה כגון : " ב9661 מת טיטוס בנו של רמברנדט . . . בזמן שהיה אייזק 
ניוטון בונה את הטלסקוף המחזיר אור שלו , וההולנדי ואן ליידנהוק . . . 
המציא לנו את התיאור המדיוק הראשון של כדוריות הדם האדומות " ( עם 922 ) 
, ניכרת השפעת כתיבתו של דוקטורוב , אלא שבמקום שדוקטורוב אמר דברים חשובים 
ביותר על המין האנושי , ( בין היתר בשל האלוזיה ליצירת קלייסט ) , נכשל 
הלר לגמרי . כי דיון באישיותם של גדולי הפילוסופים היווניים ברומאן המבקש 
לומר משהו על היחס בין אמנות להיסטוריה הוא עניין רציני למדי , ואילו הרומאן 
של הלר רחוק מאוד מלהיות רציני או מעניין . אחת הדוגמאות לרדידותו של " ציירו 
לעצמכם " היא תיאור תודעתו של אריסטו המצויר התלוי במוזיאון בניו - יורק . 
אריסטו מתרשם מהערצת המבקרים אבל מתאכזב כשהוא מגלה כי לא אותו באו לראות , 
אלא את ציורו של ההולנדי . לבד מהתחכמות אין באמירה כזאת שום דבר של ממש . 
רק פלייטון קלוקל מצדיק ראייה פשטנית וסטריאוטיפית כזאת של מחבר ה"פואטיקה " . 
גם תיאור תודעתו של האמן ההולנדי המצייר , כמו פירוט הקשיים הכלכליים שבהם 
היה נתון , והבדיחה הדהויה שרמברנדט לא היה יכול לרכוש את תמונתו שלו , 
אינם מאירים את רמברנדט של הלר באור מעניין במיוחד . אחד העניינים המרכזיים 
שהלר מתיימר לעסוק בהם כאן הוא היחס בין האמנות להיסטוריה . " יש לך פרוטומה 
של אריסטו . למה לך לצייר את הפנים שלי בתורת פניו שלו , בזמן שפניו שלו 
מונחות לפניך ממש ? " ( 761 ) שואל הדוגמן את רמברנדט . על כך משיב 
רמברנדט : " הפנים שלך . . . נראות אמיתיות יותר " . הטענה הזו על האמת 
הבדויה שבמעשה האמנות מוצגת כאן בשטחיות ונראית כפאראפרזה אחת מני רבות על 
הנושא המוכר . כך גם בעניין התורה האסתטית של אריסטו . בסופו של דבר , 
מה שלמד הקורא מן הרומאן הוא בעיקר שמות המוזיאונים בעולם שבהם תלויות תמונותיו 
של רמברנדט וערכן הכספי במכירות הפומביות האחרונות . ללמוד על עניינים כגון 
אלה אפשר מכל קטלוג רציני . מיותר לקרוא עליהם ברומאן בן שלוש מאות עמודים . 
קפתרשבוקפתרביקקפתראותיבור הרומאן השלישי של בוצן הוא מויה , בן יחיד לאם 
ניצולת שואה . בוצן מתאר את ילדותו דרך עיני האם במונולוג ארוך , סטריאוטיפי 
למדי ולא - אמין מצד ערבוב רבדיו הלשוניים . בגרותו ונישואיו של מויה מתוארים 
בעיקר במונולוגים שלו ובתיאורים מפי מסר כל יודע . קריאה מאומצת מגלה שנושא 
הרומאן הוא העדר היכולת להשתחרר מתבניות רגשיות שנרכשו בילדות . תבנית כפיית - 
החזרה מאלצת את מויה לשאת לאשה את חני , לענות אותה בהתקפי קנאה ובהתרחקות , 
ולנהל באותו זמן רומאן ארוך ומיוסר עם סמדר , שהכיר עוד לפני שנישא . 
הניסיון לעצב את תבנית כפיית - החזרה דרך עלילת חייו של הגיבור אינו עולה 
יפה ברומאן . עיקר הקושי נובע מהעדר תיאור אמין של רגשות , העדר איפוק וצמצום , 
גם כשהדובר הוא מספר כל יודע . רוב הדיאלוגים מאולצים . ישנם רגעים מעטים 
שבהם אולי השיג בוצן מרחק הדרוש לעיצוב חוויות של סבל ואובדן דרך , אבל 
עשרות העמודים שבהם מתוארת תודעת הגיבור , או יחסיו עם הנשים שסביבו , 
אינם משכנעים . פעמים רבות מעוררות השיחות שמנהל מויה עם חני או עם סמדר 
מבוכה של ממש . נדמה כאילו נכבש המחבר בסערת רגשות ולא הצליח להתרחק כלל 
מתודעת גיבוריו . גם כשהדובר הוא המספר הכל - יודע אין כל מרחק אירוני בינו 
לבין הדמויות . לפעמים סדר המלים במשפט שובר כל אמינות אפשרית . משפט כמו : 
" השביעה סמדר אחת מן העובדות עם מויה שלא תגלה לו שהיא מתקשרת יום - יום 
לשאול עליו , לדעת כל מה שקורה לו " ( עם 971 ) , מדגים את המכשלה הזו . 
החגיגיות של המבנה התחבירי שהפועל מקדים בו את השם עומדת ביחס הפוך לרובד 
הלשוני או למשמעות הנאמר כאן ומעניקה לדברים גוון ברור של זיוף והתחנחנות . 
זאת דוגמה אחת מרבות . אמירות אחרות ברומאן לוקות בפשטנות מביכה , כגון 
הפרקים המתארים את יחסה של חני , אשתו של מויה , לפסיכולוג המטפל בה . 
התהליך הטיפולי מתואר כאן כמעט כלשונו , " כמו בחיים " , ולכן הוא רחוק 
מלשכנע . גם תובנות פסיכולוגיות של הגיבור אינן אמינות . אם הן באות להדגים 
את מוגבלותו של מויה , לא יצר המחבר מרחק דרוש בין המספר לבין הדמות . 
גם דברים שהיו יכולים לשמש כדי לאפיין שילוב של רגישות ואטימות שיש בגיבור , 
נאמרים , בשל הזהות בין המספר לגיבור , ברצינות גמורה , בלי כל ביקורת 
או אירוניה מצד המספר , ולכן נתפסים כפשוטם , וכפשוטם הם מעשה ספרותי כושל , 
פשטני , מייגע ומביך . 
