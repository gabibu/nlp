טייפה ( ע"ר ) . האופוזיציה של טייוואן ארגנה אתמול הפגנה המונית בהשתתפות 
עשרות אלפי תושבים , בקריאה להחשת הרפורמות הדמוקרטיות . היתה זו ההפגנה 
הגדולה ביותר שארגנה האופוזיציה כנגד שלטונה של המפלגה הלאומנית באי , מאז 
בוטל המשטר הצבאי ב7891 . המפגינים התאספו מול אנדרטת הזכרון של צאנג קיי - 
שק , בפארק במרכז העיר , וקראו סיסמאות בגנות הממשלה , בדרישה לבחירות 
ישירות לנשיאות , ובעד פירוקה של האסיפה הלאומית הנוכחית , הנשלטת בידי 
המפלגה הלאומנית . מפלגת האופוזיציה הדמוקרטית - פרוגרסיווית דורשת את התפטרותם 
של צירי הפרלמנט הקשישים המכהנים בתפקידם יותר מ04 שנה . צירים אלה היו 
מראשי משטרו של צאן קיי - שק כאשר שלט בתת - יבשת הסינית , לפני שהודח על - 
ידי הקומוניסטים ב8491 . צירים אלה מהווים חלק גדול מהגוף שיבחר את נשיא 
טייוואן השבוע . המפגינים פיזרו צבע על שערי הפארק , וכתבו על הקירות סיסמאות 
בגנות הממשלה . ההפגנה העלתה את חמתם של אנשי המפלגה הלאומנית המעריצים את 
צאנג קיי - שק ומטפחים סביבו פולחן אישיות . יחידות מיוחדות לפיזור הפגנות 
סבבו באיזור , אולם לא ערכו כל ניסיון להפסיק את ההפגנה שהתנהלה ברישיון . 
