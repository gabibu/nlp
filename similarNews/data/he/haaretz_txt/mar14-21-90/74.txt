ניסיון נפל להגיע לפשרה עם הליכוד , שבו היה מעורב שר הביטחון יצחק רבין , 
קדם אתמול להגשת מכתב ההתפטרות לשמעון פרס בעת ישיבת הממשלה . שעה קלה 
לפני הישיבה התכנסו שרי הליכוד בלשכתו של שמיר , ושרי המערך התכנסו בחדרו 
של מ"ם ראש הממשלה . בעוד שרי המערך מתדיינים , הציע שמיר לרבין עסקה , 
שלפיה יחזור בו המערך מכוונתו להצביע אי - אמון בממשלה ביום חמישי , ובתמורה 
ידון הקבינט הבוקר במחלוקת על השתתפות ערביי ירושלים בבחירות בשטחים . שמיר 
התחייב לסיים את הדיון לא יאוחר מהשבוע הבא , אולם סירב להתחייב כי ישיב 
בחיוב לשאלות בייקר . רבין חזר ל"שרינו " , ואלה דחו את הצעת שמיר מיד . 
ניסיון נוסף של רבין והשר דוד מגן להגיע לפשרה , על בסיס הצעתו של השר זבולון 
המר , עלה בתוהו , לאחר ששמיר הודיע בישיבת שרי הליכוד כי אינו מוכן להתחייב 
לקבלת הצעה זו , הקובעת כי עניין ירושלים יועבר להכרעה בממשלה , אלא לדון 
בה בלבד . מיד עם פתיחת ישיבת הממשלה , קרא שמיר את הודעת ההתפטרות . שמעון 
פרס היה נרעש ביותר , ואמר : " אתה קברת את האופציה הירדנית . אי - אפשר 
לחתום אתך על הסכמים . אתה מומחה לדחיות . אתה מפרק ממשלת האחדות " . פרס 
קם ממקומו וצעד במרץ אל הדלת . גד יעקבי אמר : " מר פרס , שב בבקשה " . 
אנו רוצים לדבר . שמיר ענה לו : " זה שקר . אתם חתרתם להגיש אי - אמון " . 
שרי המערך , שהיו מוכנים לצעד מעין זה של שמיר , שלפו מכתב פיטורים קוקלטיווי , 
ותוך כדי העברתו ביניהם לצורך חתימה , גינו את צעדו של ראש הממשלה . עזר 
ויצמן היה החריף שבהם בקוראו לשמיר : " באת מהמחתרת ולשם תשוב " . משה 
קצב הגיב : " אי - אפשר להיות חבר בממשלה וגם לפעול נגדה . אתם אחראים 
לכך שבראשונה מאז קום המדינה , נושאים לאומיים אינם מוכרעים בקונסנסוס אלא 
בעימות חריף , ואתם אחראים לכך " . בשיחה עם השר המר אמר הנשיא חיים הרצוג , 
כי אם הנוגעים בדבר , שחושבים שיש סיכוי לבנייה מחדש של ממשלת האחדות , 
ירצו שיהיה מעורב הוא יהיה מוכן להאזין ולשקול את פעולתו . הנשיא הדגיש , 
כי נוכח המצב אתמול , הרי שפעולה מיוזמתו לא נראית לו מעשית . החלטת ראש 
הממשלה להביא לפיטוריו מהממשלה של ממלא מקומו , שר האוצר שמעון פרס , נפלה 
בהתייעצות עם כל שרי הליכוד , שנתנו אתמול גיבוי מלא למהלך של שמיר . עמדת 
שמיר , כי אם לא יצליחו הניסיונות להביא לבחירות חדשות , ייעשה מאמץ להקמת 
ממשלת ליכוד צרה , זכתה גם היא לתמיכת שרי הליכוד , שבראשונה זה תקופה 
ארוכה הבליטו את האיחוד הפנימי ביניהם , ואף סיכמו על כינוס קרוב של מרכז 
הליכוד . כל שרי הליכוד , למעט יצחק מודעי שטרם שב מחו"ל , נכחו בפגישתם 
הראשונה של שרי הליכוד , שהחלה בשמונה בדיוק , בלשכת ראש הממשלה . שמיר 
הבהיר , כי מגמתו להביא לסילוק שרי מפלגת העבודה מהממשלה עוד לפני הצבעת 
האי - אמון . ראש הממשלה הבהיר , כי תוצאותיה של ההצבעה חשובות ביותר , 
והליכוד חייב לעשות כל מאמץ להדוף את הניסיונות להפלת הממשלה . לאחר סיום 
ישיבת הממשלה , שבה הגישו שרי העבודה את התפטרותם , שוב התכנסו שרי הליכוד 
אצל ראש הממשלה . שמיר אמר כי מבחינה הסברתית , יש להיערך עתה באופן נמרץ 
כדי ללכד את שורות הליכוד מול מתקפות מפלגת העבודה . בסיום הפגישה קיבלו 
שרי הליכוד שורה של החלטות , ביניהן לפעול לריכוז כוח פוליטי בכנסת , 
כדי להביא להסרת הצעת האי - אמון בכנסת . סוכם , כי סיעת הליכוד תתכנס 
הבוקר ובשבוע הבא יתכנס מרכז הליכוד . 
