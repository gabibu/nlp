אני מרגיש חובה להביא בפני הממשלה את ההודעה כדלקמן : בתוקף סמכותי , בהתאם 
לסעיף 12 ( א ) לחוק יסוד הממשלה , אני מבקש להודיע בזה לממשלה כי החלטתי 
להעביר מכהונתו את השר כדלהלן : שמעון פרס , מ"ם ראש הממשלה ושר האוצר . 
הסיבה לכך היא , כי מר פרס פעל ופועל למען פירוקה של ממשלת האחדות הלאומית , 
וחתר תחת קיומה . הוא מאשים את הממשלה , שלא בצדק , כי היא איננה פועלת 
למען קידום השלום , שהוא תפקידה העיקרי , ועל כן אין לה זכות - קיום . 
זכותו של כל חבר ממשלה היא להגיע למסקנה , כי הממשלה צריכה להפסיק את קיומה , 
אך שר החושב כך ופועל למען הפעלת הממשלה אינו יכול להמשיך ולכהן בה . אני 
אומר דברים אלה בכאב עמוק , כי השקעתי רבות בהקמתה וקיומה של ממשלת האחדות 
הלאומית , והאמנתי , כפי שאני מאמין גם כיום , כי מצבנו בימים אלה מחייב 
את קיומה ומדיניותה של ממשלה זאת . חתירה תחת אושיותיה של ממשלת האחדות הלאומית 
פוגעת באינטרסים של העם והמדינה . לפי מיטב הכרתי , הממשלה פועלת ברוח 
קווי היסוד שלה , שאושרו בכנסת , ועושה ככל יכולתה למען יישום יוזמת השלום 
מיום 98 . 5 . 41 . לצערי הרב , לא כך חושב ופועל מר פרס , ועל כן לא 
נותרה לי ברירה , אלא להפסיק כהונתו בממשלה . סיום כהונתו של השר פרס ייכנס 
לתוקף כעבור 84 שעות . 
