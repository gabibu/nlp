צחק לאור מבחין היטב בין שירה פוליטית לבין שירה לירית שאינה פוליטית . 
לאור , אחד מטובי המשוררים הפוליטיים - באמת הכותבים כאן היום , פותח את 
ספרו החדש במוטו משל ברכט שתרגומו הוא : " איזה מין זמנים אלה , שבהם 
שיחה על עצים היא חטא ממש , מפני שהיא שותקת על - כך הרבה פשעים ! " 
אין זו הציטטה הראשונה משל ברכט המונחת בראש יצירה של לאור או על ידה . 
לאור נוהג לפתוח בברכט . אלא שכאן הוא מביא אותו במקורו הלועזי , מודע 
אולי לריחוק המקום , הזמן והעניין . רובו של " שירים בעמק הברזל " הוא 
דווקא בבחינת " שיחה על עצים " , כלומר , שירה לירית שאינה פוליטית . 
אבל לא זה הדבר החדש והמרגש בקובץ הזה . החדש בו הוא מהלך של היחלצת מתוך 
מלכוד ששירת לאור היתה נתונה בו עד כאן . המלכוד הזה קשור במוטו הברכטי 
הזה ובהבדלה הנחרצת המשתמעת דרכו בין " ליריקה " ל"מוסר " , ובניסיון ההגותי 
של לאור להתמודד עם הניגוד המשתמע כביכול ביניהם . קל לראות את המלכוד הזה 
דרך קובץ השירים הראשון של לאור , " נסיעה " . לקראת סופו של הקובץ הזה 
נאמר : " עוד מעט עוד מעט תשתוק המוזה תסתום סוף סוף את הפה המעצבן שלה 
והתותחים ירעמו " . אבל מי שיקרא היטב את השירה הכלולה בקובץ ההוא , את 
מה שנובע מתוך " הפה המעצבן " של המוזה , יגלה בה דבר שאינו אופייני כלל 
לדמותה השגורה של המוזה הלירית : השירים עוסקים רובם ככולם במיניות , והם 
חגים סביב אזר מוגבל למדי בתוכה סביב הזקה . הדובר מזכיר שוב ושוב את קיומה 
של זקפתו , את אפשרויותה , את בלעדיותה , את אלימותה : " הצל של אבר 
המין הזקוף כמו מפלצת רעה " ( שם , עם 01 ) . ברגעים הבודדים שהדובר 
אינו עסוק במניפסטאציה של הזקפה ( אם על ידי " דפיקה " ואם על ידי אוננות ) 
, הוא מגלה את תהום ההיזקקות הפעור מתחתיה " כשאני מסתכל על גופי אני 
מבין שאני יותר מלונה ריקה ופעורה " ( שם , עם 11 ) . גם בשירים שאינם 
מזכירים את המיניות ניכרת אותה " סתימת הפה " של המוזה , אותה הכחשה של 
מה שהוא נרגש או פגיע . זאת ועוד , אותו שיר הנכסף אל " סוף השירה " 
הזה , מתכנן , במעין שיא של כל שירי הספר , אונס : " ואת בת השיר נאנוס 
ואת ידיה הוורודות ביחד עם ידיה של בת השחר המקיצה עם תימהון מאנייריסטי 
נשפשף בכימיקאלים של שטיפת רצפה , שיאדימו הו חטאינו " . רק האונס הזה 
עתיד לחשוף חטאים ; אותן ידיים ורודות פואטיות הן ידיים אדומות ; אותו 
שיכרון אסתטיציסטי של בנות - שיר הוא כיסוי דם . אין צורך בפרשנות נפתלת 
כדי לראות שהאונס הכנסף הזה , על תותחיו הרועמים " להעיר את המנמנמים " , 
נמצא כבר בכוח בכל השירים שקדמו לו בספר , כי הוא החוויה המינית הנאצרת 
לאורכו , וכי העמדה הפואטית היא רגשית , עמוקה , ארוטית במושגיה , וכי 
היא מובילה באורח פאראדוקסאלי לעמדה מוסרית : לראיית חטאים . אין גם כל 
קושי לראות כאן את הפאתוס הרומנטי , הגולמני משהו , הקורא בסיום " הו 
חטאינו " , המגייס כאן מחדש את דמויותיהן העתיקות של המוזה ואררה כנציגת 
של איזו שירה אסתטיציסטית שיש להתנער ממנה ; כי העמדה הזאת , הברכטיאנית 
כביכול , היא תיאטראלית ביותר , וזקוקה להעיר נרדמות כמו בת השחר כדי להעיר 
מחדש את הניגוד הישן , הפלקאטי והרומנטי כל - כך , בין " ליריקה " ו"מוסר " , 
מפני שרק בו ניתן לדובר להפעיל את כוחו הלירי , על מלוא ממדיו ואלימותו . 
לא זו בלבד שאונס בת השחר וריסוסה בכימיקאלים , כלומר בניית העמדה הפואטית 
של הדובר המוסרי - פוליטי , מממשים את עמדת הדובר בעל הזקפה בכל השירים 
שקדמו לשיר הזה , אלא שעמדה זו , על מושג הזקפה שלה , תופסת מקום מרכזי 
בכל שירתו הפוליטית של לאור והיא מוקד חיוניותה , סיבת עוצמתה ויסוד האמת 
שבה . אלא שבשירה הפוליטית עוברת החוויה הסקסואלית האלימה פיתוח והרחקה 
המעמידים את משמעותה הרבה מעבר למה שהושג דרכה בשירים הליריים המוקדמים . 
זאת ועוד , נראה שרק בשירה הפוליטית ניתן ללאור להגיע ולעצב בלשון אמנותית 
יעילה וגלויה די הצורך , את החוויה הקיומית , המינית במהותה במקרה זה , 
העומדת ביסוד שירתו . קל לראות את הדברים ביצירתו הגדולה ביותר של לאור 
עד כאן המחזה " אפרים חוזר לצבא " , שהיא גם מן היצירות המעולות ביותר 
שנכתבו כאן על המגע הישראלי - ערבי , העוסקת בעומק ובתחכום נדיר בתבנית 
ההדחקה הפועלת ביחסי יהודים וערבים . בניגוד ל"תעתועון " של בן - נר , 
" אפרים חוזר לצבא " הוא יצירה מתעתעת באמת , העוסקת בתעתוע הדמוני הנארג 
סביב המגע היהודי - ערבי . לא אומר כי היא נבואית ( המחזה נכתב ב4891 ומתאר 
מצב שיצא אל הפועל ב8891 , באינתיפאדה ) , אם כי במקומותינו , מי שרואה 
נכוחה יכול להיתפש כנביא . זהו מחזה של מי שמעז לראות . והנה במחזה הזה , 
משרדו של אפרים , שמחלונותיו נשמעים הדי המציאות הפוליטית ושבתוכו נוצרים 
החיויים המתעתעים על אודותיה , מעין תא - תודעה של " אפרים " הישראלי 
ושל הישראליות , הוא גם מוקד של פעילות מינית קדחתנית . הפעילות הזאת , 
ההמחשה הבוטה ביותר של המאצואיזם על פניו השונים , איננה עניין אגבי במחזה . 
היא הציר שעליו הוא נשען , ובצדק . קשה להתעלם מן הקשר העמוק שבין עמדות 
היסוד של הדובר הלירי בשירים המוקדמים של לאור , לבין התפצלויותיהן של עמדות 
אלה בין גיבורי שיריו הפוליטיים . רק בשירים הפוליטיים ובמחזה , קיבלה 
הסקסואליות הלירית " של לאור את ממדיה המשמעותיים , החובקים באמת הוויות 
צבאיות ומדיניות . אבל רק הזיקה בין הדובר הזה , המחבר העומד מאחורי המחזה , 
לבין אפרים עצמו , זיקה שרובה עשוי דמיון ולא שוני , מסבירה את עומקו 
ועוצמתו של המחזה . הזיקה הזאת , מעין הזיקה שבין בלש ופושע , שבין ורפירי 
וראסקולניקוב ב"חטא ועונשו " , מסבירה לא רק את מרכזיותה של החוויה המינית 
בשירתו הפוליטית , אלא את עומק המעורבות וההבנה העומדת ביסודה , את עוצמתה 
האמנותית . אבל הזיקה הזו מראה גם כמה מלאכותי הוא הציטוט של ברכט בראש הספר 
הזה . עד כמה הוא קרוב לגיוסה של אררה למילואים מאוחרים כל - כך בסוף הקובץ 
" נסיעה " . ואינני מתכוון כאן למה שברור מן ההקשר התרבותי והפוליטי שאנו 
חיים בו , שהוא שונה לחלוטין מהקשרו של ברכט . לא מפני שנעדרים מחיינו 
פשע ואטימות ורמיסה חייתית של כבוד הזולת , הערבי במקרה הזה , אלא מפני 
שהאטימות הזאת אינה קשורה כאן באסתטיציזם וב"שיחה על עצים " דווקא . ברכט 
עמד כנגד הממתה הניאו - רומנטית במלוא גודלה , כשלפניו ניצב עוד הטריומוויראט 
הגרמני הגדול ביותר בתחום הזה רילקה , גאורגה והופמנסתאל כשמעצמה בורגנית 
אדירה מפרנסת את פולחן היופי הזה . האטימות הישראלית איננה " משוחחת על 
עצים " , אינה קוראת את זך , הורוביץ , וולך או בזראנו . ומי שקורא את 
" אפרים חוזר לצבא " ורואה ערבים כבני אדם זהים לו , יכול לדבר " על 
עצים " ואפילו להתפעם מאצבעותיה הוורודות של אררה או מסירנה רכובה על גב 
דולפין . זאת ועוד , נדמה לי שיש כאן אפילו קשר ישר בין הרגישויות האלה . 
לא זו בלבד שהריבוד התרבותי והפוליטי כאן אינו דומה לזה של רפובליקת ויימאר 
או גרמניה הנאצית , אלא שגם מערכת המושגים המבדילה הבדלה ערכית - מוסרית 
בין שירה פוליטית לבין שירה לירית , שייכת למלחמה הישנה ב"אמנות למען אמנות " , 
הנראית היום , אחרי מלחמת העולם השנייה , כמו מלחמותיו של האביר אמאדיס 
בספרייתו של דון קיחוטה ; ניגודים פשוטים וודאויות תמימות . הציטטה הברכטית 
כאן , שהיא גסטה תיאטראלית - הגותית הבאה בפתח השירים , באה לטשטש את מה 
שהשירים , למזלם , אינם מטשטשים , והיא את הזיקה , הזרימה והרצף שבין 
שני הסוגים של ההתבטאות האמנותית של לאור . " שירים בעמק הברזל " מחזיק 
שירים משני הסוגים בשירתו של לאור , אלא שמצד הכמות תופסים השירים הפוליטיים 
רק כשמינית ממספר שירי הספר ( הפרק השמיני והמסיים ) . אבל הדבר החדש 
בקובץ אינו היחס הכמותי , אלא ההתפתחות הגדולה בעמדת היסוד . נדמה כי הדובר 
השתחרר כאן מן המניפסטאציה המתמדת של הזקפה , על השתברויותיה הרוחניות השונות , 
ופינה מקום למערכות מורכבות יותר ( וגם מסובכות יותר ) של מחשבה ; מערכות 
המכילות גם זולת של ממש , לא רק כדבר שאפשר להיכנס בו . המהלך הזה הסתמן 
כבר בקובץ " רק הגוף זוכר " ( 5791 ) , אלא שכאן הוא נוכח בחזות הדברים . 
המשורר בוחר לפתוח את הספר בשיר " מרחק " שיר געגועים עדין ופגיע המעמיד 
את האשה הרחוקה כחלק מן התודעה , כדבר המקשר בין חלקיה : ילה על חנה על 
קרקעית החש זחלתהרבת . פרים ראים את משצת האר שלעלים על יצעם . הילה יקא 
ההר , העשב ילינמרח . צפירה קדחת אויר הר . בטן הלעתהדלה האת א ישנה , 
לרגע א קחת עין , ראה שלטים של חנת ריקת ושב נרדמת . בלת חלפים , שפת קנדקטרים 
מיהם , אחט פירה קיק ת הריעה . חדרי אנירעד מעעהשיר פותח במטאפורה הרואה 
ברכבת נחש גדול . בהמשך השיר קטנים ממדיו בהדרגה . האשה הרחוקה נתפשת בהמשך 
כיצור שנבלע בבטן של תולעת גדולה , ולקראת סופו , כשהדובר נזכר באמת במלוא 
נוכחותה החיונית של האשה " לרגע את פוקחת עין , רואה שלטים של תחנות ריקות 
ושוב נרדמת " מתהפכים לגמרי יחסי הגודל בינה לבין העולם שבתוך תודעתו ; 
במקום הנחש הענק מחט וחוט המתפתלים בתוך יריעה גדולה . המהפך מתרחש כאן 
לא מפני שחשיבותה של האשה קטנה ובטלה עד ממדי מחט . ההיפך הגמור : חשיבותה 
וחיוניותה גדלו כל כך שהדובר חש את יחסי הגודל האמיתיים בינה לבין העולם ; 
את קוטנה הפגיע ואת גודלו וזרותו של העולם . אתה חש את הדאגה לשלומה , 
את ההיזקקות , את קטנות הממדים על גודלה השלם . כאן יכול הדובר לחשוף 
את עצמו בסוף השיר : " בחדרי אני רועד מגעגוע " . מי שימשיך להתבונן במהלך 
המטאפורי של השיר , יוכל לראות בנחש הגדול הנושא את האשה בעולם , המשך 
תודעתי של נוכחותו המינית של הדובר , כאילו זה הכלי היחיד בידיו להעמיד 
מחשבה על מרחקים לשלוח שלוחה רחוקה וזוחלת של הזין ולמקם בתוכה את האשה , 
במעין השלמה עצובה של מצב בדידותו שלו . אבל דווקא ההתבוננות בשיר באופן 
הזה , חושפת כמה עקרוני הוא המהלך שהוא עובר לאורכו . החלפת הנחש בחוט 
דקיק איננה רק מעשה של הקטנת ממדים , ויתור על ממדים אומניפוטנטיים ממדיה 
של גבריות חוקבת - עולם אלא ויתור על מיניות חד משמעית ובלעדית במערכת היחסים ; 
החוט מחבר יריעות ; עוצמתו היא נסיבתית , תלויה בזולת . החוט הוא מחשבה 
באמת , עירומה ורוחנית . יחסי הגודל המאיימים שבין האדם והעולם עולים שוב 
ושוב בין שירי הקובץ הזה . בכמה מהם , כמו בשיר הראשון , הם כרוכים בחושך . 
בשיר " בארץ זרה בחושך סמיך " נמצא בית ( הפותח בטור רומנטי מאוד ונפלא ) 
המעמיד את יחסי הגודל האלה כמצב היסוד למעשה השיר : עכשו על קרקעית הילה 
העצמישב אדם גיל העמידה מתרשם נער שהשלי קק חתם אל הלימבלב הם מצא את ; 
ישב הבר משאהמנה לדלת מת ך א לאחסן שם אתהפי השלם הה , לי יחידת מידע אחת , 
לי קד , לי חציצת מים שתכין זכרן האבק לזר הל לבינהפי : אם הבן ת הילהקל 
לראות , בתוך ההתחבטות סביב האופן שבו מגדיר הדובר את האדם , מהו מקום 
הגבריות במערך החדש : " אדם בגיל העמידה . . . . כמו נער . . . " 
ובסוף : " יושב הגבר " . אבל המקום שתופסת כאן הגבריות אחר , רחוק מרחק 
עצום מאותו אונס רברבני של אררה . " יושב הגבר משתאה " . אי אפשר שלא להיזכר 
כאן באותו רגע ב"מקבת " ( מערכה 4 , 3 ) שבו נוצר פתאום כוח מנוגד למקבת : 
מקדף מתבשר על מות אשתו ובניו בידי מקבת . מלקולם עומד מול מקדף הלום האסון 
וגוער בו : " עמוד בזה כגבר " . ומקדף עונה לו במענה הפותח ממד חדש במחזה : 
" כך אעשה , אך עלי גם להרגיש זאת כמו גבר " . השיר הזה מסתיים במצב המכיל 
יותר משמץ של תשוקת מוות : אשב ם אה חשכה , אקם , אל , לא אחהעד שחל היר , 
עד שכה האר , עד שטעהבן ת הילה הרף . אלי אכל לזרהעם , לשמר על האב המדק , 
לחית ארהם , להתעע לרעל הגת הבל , שהיא חיינשמעתי לפני כשנה את השיר הזה 
בערב קריאה , ונדמה היה לי שלא שמעתי היטב . לאור ? אחרי ויזלטיר ? " להתגעגע 
לוויתור על הסגל הגבול , שהיא חיינו " ? אבל כך נדפס באמת . נכון שהדבר 
הזה נשמע בקרקעית הדברים אפילו ב"אפרים חוזר לצבא " . אבל הוא לא נאמר מעולם . 
נכון גם שהאמירה הזאת נמצאת כאן בתוך הקשר המעמיד אותה ככוח אחד בתוך התלבטות ; 
אבל ההעמדה הזאת מבטלת את הכחשתו של עולם שלם . הרגע ה"הורביצי " ( אם 
לא אלתרמני ) הזה , מבטל את אונס אררה , מודה ברצף החיוני שבין התשוקות 
ההפוכות . הרגע הזה סותר את המוטו הברכטי . לאור אינו ברכט . לאור כותב 
בשיר " רתיעה " ( עם 12 ) על השירה : " התכוונת דתית בלי אלוהים " ! 
השיר הקצר הזה מעניין במיוחד בהקשר זה . הוא הופך את מצב המאסר למצב עקרוני - 
מטאפיסי של הכותב - שירים : " אני אסיר צמא קורא בנקישות מכאיבות על 
הקיר לאני סוהר מענה " . המאסר סגור כולו בתוך תחומי ה"אני " שחלקיו נפרדים : 
האחד סוהר והאחד אסיר . אלא שהסוהר הוא גם האלוהים : " אני רוצה לכתוב 
שיר כמו צמא מציק בצינוק מציק לי השיר " . וכאן באה האמירה הממשיכה את הצמא 
עד " התכוונת דתית " . הצמא אינו תשוקה לחירות דווקא , אלא למגע עם הסוהר 
האלוהי ( החירות תבטל את החיץ , את הצמא , את האלוהיות שבהתכוונת ) . 
ה"אני " הנכסף לגעת בחלקו האחר , הלוחץ והאוסר , הוא הכותב שיר . מי 
מחלקי ה"אני " אומר את סיומו של השיר : " אל תפחד מחמלי אל תפחד מהשיר " ? 
האני האסיר או האני האלוהי ? כך או כך זולתו נהפך ל"מחמל " בעיניו . אין 
קושי להבין כאן מה שהיה תמוה כל - כך בשיר על אונס המוזה בסוף הקובץ " נסיעה " 
גיוסן של הדמויות האסתטיות הקלאסיות ב2891 . איפה בשירת זמנו מצא לאור 
אסתטיציזם מוחלט כל - כך ? אצל וולך ? ויזלטיר ? כאן מתבהר העניין : 
בתוך עצמו . סיטואציית המאסר , שהיא פוליטית במהותה ( והמשורר עבר כמותה 
כידוע על בשרו ) חודרת בספר הזה אל תוך השירה הלא פוליטית ומסמנת את המהלך 
ההפוך והמשלים לשיר " רתיעה " , שבו מעשה השיר נמצא בתוך מצב עקרוני של 
מאסר . השיר " בלדה על האסיר ד . " שיר ארוך על אסיר בכלא 6 שנתפס מאונן 
מתחת לשמיכה מביא את סיטואציית המאסר על כל פרטיה הריאליים אל שיאו של הפרק 
הפותח את הספר פרק שאינו עוסק כלל בענייני מדינה או דיכוי אלא בגעגועים ! 
יותר ממה שיש בשיר הזה בפני עצמו , יש במיקומו כאן , בפרק הזה דווקא , 
אמירה מרגשת של לאור על עצמו . אין זה מקרה כמובן , שדווקא אוננות עומדת 
כאן במרכז העניין . שוב , כמו בספר הראשון , היסוד שנחשף כאן הוא אותו 
אבר זקור . אלא שכאן , בטון אחר לגמרי , מורכב יותר , הרבה יותר נרגש , 
ומפליא במיוחד , מלא הומור , נפרשת עלילה אנושית פשוטה , של געגועים 
ותשוקה של גבר אסר לאשה . אין מלה על סיבות המאסר , וגם הסוהרים אינם חורגים 
כאן מתחום המגוחך . הרבה אירוניה עצמית נדרשה כאן בהעמדת ה"בלדה " הזאת , 
הד מחיך ומאוחר ל"בלדה על בית הכלא ברדינג " . שוב , כמו ב"אפרים חוזר 
לצבא " , אין צורך בדרשנות יתרה כדי לראות את הזיקה העמוקה שבין הדובר לבין 
ד . , הגיבור . זיקה של הזדהות . אבל יש טעם להדגיש כאן : אותה זקפה 
שיצאה מן השירה הלירית של לאור ומצאה את פורקנה רק בשירה הפוליטית שלו , 
מצאה כאן את דרכה בחזרה אל עולמו הלירי . זקפה רגילה , לא חיה טורפת . 
כמה מן השירים על האשה ועל התשוקה בספר החדש , הם מן היפים בשיריו של לאור , 
והם מקובצים בפרק השירי ( " בתוך הגוף שלה " , " עליך להודות " , " שיר 
בלי מלת סיום " , " מין מפורק " ) . השיר הארוך " איש בלי בנים מת בבית 
האבות " , העוסק בסידורי הקבורה של דוד ערירי , הוא טקסט מרגש עד מאוד . 
הוא מונה את האירועים והמראות הנפרשים לעיני העוסק בקבורה ושוזר ביניהם 
בעדינות רבה את סיפור חייו הקצר של הדוד . לא תמיד יודע לאור מה לעשות בפרצי 
הרומנטיקה שלו . יש מקומות בספר ( " ריצה " או " אחיה " ) הסובלים בעיני 
מפאתוס מוגזם , גולמני משהו . אבל בשיר הזה על מות הדוד , בחלקו השביעי , 
אחרי התיאור הקפדני של המעשים , שבו קונה הדובר את הגובה הנכון לאמירה 
גדולה , שם הדובר בתוך סוגריים את הטורים הבאים : יש שעתחרף עננים הימנפערים 
מגימעד עננימאפרים נפערימוכן הלאהעד שהם עברימרח והשמימשב מתצרימבמקום הזה 
נהפך לאור ל"מסיג גבול " כלשונו . תיאור פשוט מכל של השמים . אלא שבמקומו 
הזה בשיר , הוא נושא פתאום את כל החרדה , המועקה , היראה והבדידות של 
מי שמתבונן בשמים ורואה . איך הוא נושא פתאום את כל זה ? איכשהו . משהו 
במיקום הפתאומי . משהו בהורדת הטון ובהסחת הדעת לכאורה מן הקבורה אל העננים , 
שומט את הקרקע פתאום . יש כאן " התכוונות דתית בלי אלוהים " ( עם 12 ) 
. מאוד . 
