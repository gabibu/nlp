שחורים רבים בארה"ב אינם יכולים להבין מדוע מגיבים היהודים בעוצמה כזאת על 
התבטאויות של מנהיגים או פעילים שחורים , המצטיירות כאנטישמיות . בעיניהם , 
הקהילה היהודית , בייחוד ברבדיה העליונים , היא עשירה , שלובה באליטות 
לבנות אחרות , ורבת - כוח . סיוע - חוץ של שלושה מיליארדי דולר , הניתן 
לישראל על ארבעת מיליוני תושביה , נתפש כראיה דרמטית לעוצמתם של יהודי אמריקה 
בהשוואה עם מיליארד דולר ופחות , הניתנים כסיוע כלכלי ל005 מיליון אפריקאים 
עניים הרבה יותר . ששת מיליוני היהודים באמריקה יכולים להתפאר ב13 צירים 
בבית - הנבחרים ובשמונה סנאטורים , ואילו לשחורים יש רק 22 צירים בבית - 
הנבחרים ואף לא סנאטור אחד . בהתחשב בכל זה , תוהים השחורים על מה כל המהומה . 
מדוע דוחקים יהודים בפוליטיקאים שחורים להתנער מהצהרות או מהתקפות אנטישמיות ? 
מדוע מתנגדים יהודים בנחרצות כזאת לגסי גקסון ? יהודים בארה"ב תומכים בדרך - 
כלל במועמדים שחורים בשיעורים גדולים בהרבה מתמיכתם של מצביעים לבנים אחרים . 
מדוע אפוא נפל אחוז המצביעים היהודים בניו יורק לטובת דייוויד דינקינס , 
המועמד השחור לראשות העיר , מאחוז המצביעים הלבנים לטובת דאגלס ויילדר , 
השחור שנבחר בסתיו שעבר למושל מדינת וירגיניה ? התשובה פשוטה . יהודיה 
המשכילים והאמידים של אמריקה , בדומה לאבותיהם באירופה המזרחית ולבני - 
אמונתם בבריה"ם , מלאים תחושות מבשרות - רע . הם ממתינים למכה . אין הם 
בוטחים בשכניהם ובעמיתיהם הגויים . הם חיים תחת ענן קבוע . באביב שעבר השתתפתי 
בארוחת - ערב חגיגית בניו יורק , בביתו של נשיא הוצאת ספרים ידועה . בין 
הנוכחים היו מו"ל חשוב אחר , סוכן ספרותי , עורך של כתב - עת וסופרת הזוקפת 
לזכותה רב - מכר . כל הנוכחים היו חברים מצליחים באינטליגנציה היהודית , 
המתרועעים על נקלה , ולעתים מזומנות , עם עמיתיהם הגויים . אף - על - 
פי כן , ברגע מסוים , כאשר נסבה השיחה על ישראל , אמר מו"ל אחד : " אני 
מאמין כי כאשר הגויים הולכים הביתה בלילה , הם חולמים על הריגת יהודים " . 
כאשר הערתי שאני חושב כי זה פשוט לא נכון , חזרו בהם האחרים , ואמרו , 
כי גם הם אינם מאמינים כמובן שהגויים רוצים בפוגרומים . אבל הם מאמינים , 
כי חלק ניכר של גויי אמריקה מתעבים יהודים , והיו מעדיפים שלא להיתקל בהם . 
סטיוון כהן , סוציולוג ב"סיטי יוניוורסיטי " של ניו יורק , בוחן שנים 
רבות את דעת - הקהל היהודית באמריקה . הוא חזר ומצא רוב ( % 57 ב9891 ) 
, הדוחים את ההנחה הבאה : " האנטישמיות כיום אינה בעיה חמורה ליהודי 
אמריקה " . שיעור דומה דחו את ההנחה : " למעשה , כל עמדות ההשפעה באמריקה 
פתוחות לפני יהודים " . סקרים שנעשו בסן פרנסיסקו וסביבותיה ביקשו מיהודים 
להגיב על ההנחה הבאה : " יהודי יכול להיבחר לקונגרס מסן פרנסיסקו " . שליש 
מן הנשאלים השיבו בשלילה , אף כי כבר כיום יושבים בקונגרס שלושה צירים יהודים 
מאזור סן פרנסיסקו , ושני יהודים מייצגים את האזור בסנאט של מדינת קליפורניה . 
אני חולק בתכלית על רוב אחי - לאמונה . כאשר אני קורא את הממצאים על סקרי 
דעת - הקהל , על תוצאות בחירות , על שיעור נישואי התערובת , על הרגלי 
שכירת עובדים , ועל יחסים חברתיים , אני למד שהאמריקאים מקבלים במידה רבה 
את עמיתיהם , האזרחים היהודים , מעריצים אותם על עבודתם , על הרגלי - 
הלימוד שלהם , על השגיהם ; והם תומכים ברגשותיהם כלפי ישראל . מדוע אין 
יהודים מבינים כי הם חלק מן המכלול האמריקאי ? התשובה פשוטה : ההיסטוריה 
שלהם . כל יהודי לומד , שמאז ימי מצרים העתיקה , דרך פרס , רומא , ספרד 
של ימי - הביניים , וכלה באירופה של המאה ה02 קהילות יהודיות , בלי שים 
לב לעושרן ולעוצמתן , סופן ליפול קורבן לרדיפות , לגירושים ולפוגרומים . 
רצח אחד מכל שלושה יהודים בעולם בשואה התרחש בימי חיינו , או בימי חייהם 
של הורינו . כיום , יהדות בריה"ם , הקהילה היהודית השלישית בגודלה בעולם , 
מלאה תחושות מבשרות - רע , עומדת בעיצומה של יציאת - מצרים חדשה . באמריקה , 
השחורים הם הציבור האתני הגדול היחיד , שכמה מדובריו נותנים ביטוי לסטריאוטיפים 
אנטישמיים . כמובן , יש גם אנטישמים לבנים גלויים . אבל הם עומדים בשוליים : 
דייוויד דיוק ( פעיל נאצי לשעבר , שנבחר לא - כבר לבית - הנבחרים של מדינת 
לואיזיאנה מטעם המפלגה הרפובליקאית ) , לינדון לה רוש , " ליברטי לובי " 
( ארגון אנטישמי פרוע , המפיץ תעמולה נגד יהודים ונגד ישראל ) , וקבוצות 
רדיקליות זעירות . כאשר רוב הפוליטיקאים השחורים הבכירים מהססים בטרם יתנערו 
מאנטישמים דוגמת לואי פרקאן ( מטיף מוסלמי שחור , שכינה את היהדות " דת 
ביבים " ) ; וכאשר הם מקבלים את תמיכת גסי גקסון , ששיכנע את רוב היהודים 
כי הוא אנטישמי הם מטילים פחד על היהודים , גם כאשר הם עצמם אינם נחשדים 
בעיני היהודים באנטישמיות . את התגובות האלה מחזק מידע של סקרי דעת - הקהל , 
המגלה כי בעוד שיותר שחורים נוטים אהדה לישראל ואינם אנטישמים , הנה מיעוט 
גדול יותר ממה שאפשר למצוא בין לבנים תומכים בפלשתינאים , או נוטים להסכים 
עם הצהרות אנטישמיות . ייתכן שהיהודים מצטיירים עשירים וחזקים ואין ספק 
שהם כאלה , בהשוואה עם השחורים אבל מתחת לפני השטח הם מרגישים חרדים , 
דחויים ומודאגים . הם זקוקים לשחורים כידידים וכבעלי - ברית . הם רוצים 
להיות שותפיהם של השחורים בקואליציות , במאבק למען זכויות האזרח . אבל 
אין הם יכולים , כל עוד השחורים מתייחסים בסובלנות לאנטישמים בתוך קהילתם . 
