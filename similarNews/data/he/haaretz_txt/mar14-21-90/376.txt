ואשינגטון , ( מיוחד ל"הארץ " ) . בית הנבחרים האמריקאי הביע ביום חמישי 
תמיכה באי שינוי מעמד ירושלים , ומתח ביקורת על התבטאות נשיא ארה"ב , גורג 
בוש , על מזרח ירושלים . זאת בדיון מיוחד שנפתח בחצות לפי שעון ישראל . 
בין הדוברים היו 81 חברי - קונגרס דמוקרטים ורפובליקאים . 91 חברי - קונגרס 
אחרים השאירו הודעות תמיכה בכתב . את הדיון יזם חבר הקונגרס הדמוקרטי מאוהיו 
אדוארד פיהן , שביקש להביע את חרדת חברי הבית נוכח הודעות הממשל האחרונות 
על עתיד ירושלים , ואת דאגתם מן השינוי המסתמן במדיניות האמריקאית . אחד 
הדוברים , הרפובליקאי דן ברטון , אמר כי הוא תומך בנשיא בוש אבל הוא סבור 
שאמירתו היתה משגה מצער . " אם אשכחך ירושלים תשכח ימיני , תדבק לשוני 
לחכי " , אמר . חבר הקונגרס הדמוקרטי ויין אוואנס , שנפגש בעבר כמה פעמים 
עם מנהיג אש"ף יאסר עראפת , אמר כי הנשיא בוש עשה משגה פוליטי חמור בהתבטאותו . 
הוא יזם שינוי מדיניות ועורר משבר בישראל . חבר הקונגרס הדמוקרטי האוורד 
וולפי אמר , כי הערות הנשיא בוש לא היו הולמות , הזיקו למאמץ השלום ברגע 
רגיש מאוד , העלו לדיון נקודת מחלוקת מרכזית בשעה לא נכונה וחשפו לשווא 
את עצבי ישראל . השתתפו בדיון גם חברי קונגרס הידועים כידידי ישראל כמו מל 
לוויין , לארי סמית , ברני פראנק , צק שומר , הוורד ברמן וטום לנטוס . 
מנהיג הרוב הדמוקרטי בסנאט , הסנאטור גורג מיצל , הגדיר ביום ששי את דבריו 
של הנשיא בוש בנושא מזרח ירושלים כ"טעות מגושמת " , שתרמה לנפילת ממשלת ישראל . 
" דבריו תרמו למשבר הפוליטי המתחולל בישראל והעמידו בספק את כוונותיה ואת 
תפקידה של אמריקה בקידום השלום במזה"ת " , קבע מיצל בהצהרה כתובה . " קשה 
להעלות על הדעת טעות מגושמת מזו " . לדברי " לוס אנגלס טיימס " זהו ניסיון 
דמוקרטי ראשון לקטוף את פירותיו הפוליטיים של הנושא . מיצל , שפירסם את 
הצהרתו בתום מסע גיוס תרומות בקליפורניה , שיבח את ממשל בוש על שסלל את 
הדרך לתהליך השלום במזרח התיכון ועל בניית האמון בין הצדדים . אבל הערתו 
של הנשיא חיבלה , לדבריו , בהתקדמות שהושגה . " לא היתה כל סיבה לדחוף 
את שאלת זכותם של הישראלים היהודים לחיות במזרח ירושלים אל קדמת הוויכוח " , 
טען הסנאטור . קפידבינקאהיר ( ע"ר ) . הנשיא מובארק שוחח בשבת טלפונית 
עם הנשיא בוש על הדרכים להגביר את מאמצי השלום במזרח התיכון , מסרה סוכנות 
הידיעות המצרית . היא לא מסרה פרטים על השיחה . 
