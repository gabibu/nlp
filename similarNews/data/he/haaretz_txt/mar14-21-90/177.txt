ייפטאון ( ע"ר וע"ץ ) . " הסנקציות לא שינו את דרום - אפריקה בעבר ולא 
ישפיעו על השיחות עם הרוב השחור גם בעתיד " כך אמר שר האוצר של דרום - 
אפריקה בארנד דו פלזיס אתמול . בהגישו את התקציב לפרלמנט , הוא הודה כי 
הסנקציות האטו את קצב הצמיחה הכלכלית , אולם הוסיף כי לא היתה להן השפעה 
במישור הפוליטי ולא הן היו הסיבה לרפורמות שהנהיג הנשיא דה - קלרק . " הצעדים 
מרחיקי הלכת שננקטו מאז נטל לידו דה - קלרק את השלטון מקורם ביוזמות שנשקלו 
היטב ואין להם כל קשר לסנקציות " , אמר דו פלזיס . " הממשלה הזאת מחויבת 
לרפורמות ולהגדלת קצב הצמיחה על אף הסנקציות וההתערבות מבחוץ " . השר אמר 
כי לסנקציות היו דווקא צדדים חיוביים , מאחר שהמשק בדרום - אפריקה נאלץ 
להתייעל ולבצע שינויים בתשתית כדי להמשיך בצמיחה . 
