הממשלה , שהצעות להבעת אי - אמון בה עמדו אתמול להצבעה בכנסת , נשענה רק 
על הליכוד והסיעות הדתיות . את אלו אפשר לסווג כימניות ומכל מקום , נוטות 
ימינה . זו היתה ממשלה שמפלגה אחת מנצחת עליה , ולא עוד ממשלה שהיתה בנויה , 
מעיקרה , על קואליציה בין שתי המפלגות הגדולות , ולכן הכתירה את עצמה 
כממשלת אחדות לאומית . יצחק שמיר , שבמשך שנים לא חדל לשבח ולקלס את המתכונת 
הזאת , כתשובה נכונה לבעיות הקיומיות של מדינת ישראל , הוא שפירק במו - 
ידיו התגלמות זו של משאת - נפשו . שמיר אשר פיטר את שמעון פרס חזקה עליו 
שציפה להתפטרותם של כל יתר נציגי המערך בממשלה , כתגובה בלתי - נמנעת על 
פיטורי פרס . ראש הליכוד השתמש בסעיף שבחוק , המסמיך את ראש הממשלה " להעביר 
שר מכהונתו " , כדי לשים קץ לקואליציה הגדולה , והפך לראש ממשלה שמותר לתארה , 
בלי לגרוע ממשקל שותפיה הדתיים , כממשלה חד - מפלגתית . אין זה אלא טבעי 
שממשלה המבקשת לנהל את ענייני המדינה לפי השקפת - עולמה , מעוררת התנגדות 
נמרצת בכל הדוגלים בהשקפה מנוגדת ; אולם בכך אין אסון , אלא להיפך : המשטר 
הדמוקרטי - הפרלמנטרי בבריטניה , המשמש דוגמה לישראל כלכל מדינות המערב , 
וייתכן שמחר או מחרתיים גם לברית - המועצות , בנוי דווקא על ההנחה שהרוב 
בבית - הנבחרים ( המשקף את רוב הבוחרים , אם כי לפי שיעורי - דיוק שונים , 
בהתאם למשטר הבחירות ) מוסמך לנהל את ענייני הכלל לפי תפישתו ; שם התואר 
" מפלגתי " אינו שם גנאי ואינו מסמל את ההיפך ממה שהורגלנו לתאר כ"ממלכתיות " . 
מפלגה שנותרה במיעוט , חייבת לנתב את דרכה באופן שיוכל למשוך אליה , בבחירות 
הבאות , חלק מאלה שבבחירות הקודמות הצביעו בעד יריבתה ( שניצחה ) ; לכן , 
על מפלגת האופוזיציה להציג את עצמה , בקביעת עמדותיה כנגד הממשלה , כגורם 
המסוגל לנהל את ענייני המדינה ביתר יעילות מן המפלגה האוחזת עדיין בהגה השלטון . 
מפלגת האופוזיציה אינה פחות " ממלכתית " או פחות " לאומית " ממפלגת 
השלטון ; כל ממשלה , גם אם היא מאוישת באנשי מפלגה אחת בלבד או בנציגי 
קואליציה המתגבשת סביב מפלגה חזקה ביותר , היא " לאומית " . בריטניה נטשה 
את השיטה הזאת רק בימי מלחמה ; בשנת 5191 הזמין אסקווית את השמרנים להצטרף 
לממשלתו , ממשלת המפלגה הליברלית , וקואליציה זו ( מ6191 , בהנהגתו של 
לויד גורג ) , שנחלה ניצחון מוחץ בבחירות בסוף 8191 , המשיכה למשול עד 
שנת 2291 ; אבל אז בא קצה . הממשלה ה"לאומית " בראשותו של רמזי מקדונלד , 
בין 1391 ל6391 , היתה לאמיתו - של - דבר ממשלת השמרנים ; את ממשלת צרציל 
( קואליציה של כל המפלגות ) ירשה בתום מלחמת - העולם השנייה ממשלת לייבור . 
הממשלה הזמנית שלנו , בשנת 8491 , היתה ממשלה של קואליציה מלחמתית ; איש 
לא חשב , אחרי הבחירות לאסיפה המכוננת ( הכנסת הראשונה ) כי נחוץ להמשיך 
בה . דוד בן - גוריון דגל זמן - מה בסיסמה של ממשלה בלי חירות ומק"י אבל 
השלים עם אי - היקלטותה של סיסמה זו . הוא הקים ממשלה של מפא"י אשר המזרחי , 
הפועל המזרחי והפרוגרסיווים הצטרפו אליה כשותפים זוטרים . זמן קצר לפני 
" מבצע קדש " ( מלחמת סיני ) , וידע בן - גוריון את מנחם בגין כי הוא 
עומד להוביל את ישראל למלחמה ; אבל הוא נמנע מלהציע לחירות שתצטרף לממשלה . 
מנחם בגין ויוסף ספיר הצטרפו ב7691 לממשלת אשכול , בעקבות צירופו של משה 
דיין לממשלה בתפקיד של שר הביטחון ; בגין פרש מממשלה זו באוגוסט 0791 , 
עקב חילוקי - דעות על החלטת הממשלה לקבל יוזמה אמריקאית לסיום מלחמת ההתשה 
לאורך תעלת סואץ . תוצאות הבחירות של 4891 הביאו לכינון ממשלה על בסיס קואליציה 
בין הליכוד למערך ; יצחק שמיר הועמד בראש ממשלה זו , מתוך הסכמה כי שמעון 
פרס יבוא על מקומו כעבור שנתיים ( " רוטציה " ) ; כאשר הבחירות בשנת 8891 
הולידו שוב תיקו בין הליכוד למערך , הסכימו שתי מפלגות אלו על חידוש הקואליציה , 
והפעם ללא רוטציה , אבל מתוך אימוץ של הסכם קואליציוני מפורט ומורכב ביותר ; 
וזו הממשלה שפורקה זה - עתה על - ידי מנהיג הליכוד , אחרי תקופה ממושכת 
שבה היה צריך להיווכח כי היא נתונה בתהליך התפוררות . אין להזיל דמעות על 
סופה של ממשלה זו ; קואליציה שאינה מסוגלת לעצב קו משותף במדיניות חוץ , 
אין לה זכות קיום . עשרת החודשים האחרונים ממחישים שממשלה כזאת אין בכוחה 
לפתור את הבעיה המרכזית העומדת לפני המדינה . בליכוד מתלוננים כי שר הביטחון 
משורות המערך אינו מצליח לחסל את האינתיפאדה ; אנשי המערך חורקים שיניים 
על שמעון פרס ויצחק רבין שאינם מצליחים לשכנע את יצחק שמיר ומשה ארנס לחפש 
דרך לפתרון מדיני של בעיית הפלשתינאים , תוך כדי הקשבה לעצותיה של ארצות - 
הברית . ממשלת האחדות הלאומית היתה לממשלה ששתי המפלגות הגדולות מנטרלות 
בה זו את זו אהדדי . אין תימה שבנסיבות אלו הפך המושג של אחריות משותפת לסיסמה 
ריקה מתוכן ; ואין לשאוף להחייאתה של מתכונת שלטונית המחלקת את האחריות 
בין שתי מפלגות , ועקב ניגודי גישה בינן , אין אף אחת מהן יוצאת ידי חובת 
האחריות . יש לשוב למתכונת של ממשלה מפלגתית . למעשה , המדובר בממשלה של 
מחנה אחד , בעוד המחנה המנוגד " משרת את המדינה " באופוזיציה , כדברי 
מנחם בגין , עת עמד בראש מפלגת מיעוט . אם תיפול חובה זו על המערך , 
עליו להתייחס אליה כאל שליחות לאומית ; אם המערך יצליח להקים ממשלה , אין 
הבסיס הצר צריך להפחיד איש . אם ממשלת מערך תגיע לכלל דעה כי עליה לנסות 
ולהגדיל את הרוב הפרלמנטרי שלה ותשכנע את הכנסת הנוכחית לחוקק חוק התפזרות 
והקדמת הבחירות לכנסת ה31 צריך לקוות כי ציבור הבוחרים ייצור מצב ברור של 
רוב נגד מיעוט . לא נגזר משמים כי התיקו ששלט בכיפה במשך שש שנים יתקיים 
לעולם . 
