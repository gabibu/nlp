קרית הוותיקאן ( אי - פי ) . הוותיקאן העניק אתמול סמכות מחודשת למנהיגות 
הכנסייה הקתולית הרומנית , שנרדפה במשך שנים רבות , והחיה את הפולחן הדתי 
שהיה נתון לדיכוי קשה ביותר מזה 04 שנה . האפיפיור , יוחנן פאולוס השני , 
מינה 21 בישופים כדי להחזיר לכנסייה הרומנית את העוצמה שהיתה לה לפני ההשתלטות 
הקומוניסטית ב8491 . זהו הצעד הגדול ביותר שעשה הוותיקאן במזרח - אירופה 
בעת האחרונה . דובר הוותיקאן מסר כי הכס הקדוש " שמח מאוד " על ההתפתחות 
ברומניה , ורמז כי חידוש הקשרים עם בוקרשט אינו רחוק . הכמורה הרומנית הזמינה 
את האפיפיור לביקור , אך הדובר אמר כי טרם נקבע מועד . בינואר ביטלה ההנהגה 
החדשה של חזית ההצלה הלאומית את התקנות שהגבילו את חופש הפולחן הקתולי . 
עד הדחת צאושסקו פעל השלטון למיזוג של הכנסייה הקתולית עם הכנסייה האורתודוכסית . 
מרבית הרומנים הם נוצרים - אורתודוכסים . אלף הכנסיות הקתוליות הוחרמו , 
ובישופים וכמרים שסירבו לקבל את המיזוג נכלאו . מצב דומה היה גם באוקראינה . 
שניים מן בישופים החדשים שהתמנו ברומניה הם בשנות ה07 המאוחרות שלהם , אך 
דובר הוותיקאן אמר כי מינוי בלתי - שגרתי זה הוא מחווה של הוקרה מצד הכס 
הקדוש על שנות הסבל שלהם בשירות הכנסייה . 
