מזוז , 33 , משדרות , הואשם ביום ו בבית המשפט המחוזי בבאר שבע ברצח גיסו 
ובניסיון לרצוח את אישתו ואת גיסתו . התביעה טענה , שלפני כשלושה שבועות , 
כשבני משפחתו מבאר שבע ביקרו בביתו , רצח הנאשם ביריית אקדח את גיסו , 
פרוספר אלון מבאר שבע . הוא ניסה גם לרצוח ביריות את רעייתו , תמר מזוז 
ואת אחותה אליס ברמוחה . מזוז הואשם בביצוע עבירת רצח ועבירה נוספת של ניסיון 
לרצח , והתביעה ביקשה מבית המשפט לצוות על הארכת מעצרו עד לסיום המשפט . 
לבקשת הנאשם , הורה השופט יהושע פלפל למנות לו סניגור מטעם המדינה . השופט 
פלפל יושב בדין בהרכבים של שלושה שופטי בית המשפט המחוזי הדנים בתיקי רצח , 
ולכן הורה שבקשת המעצר תופנה לשופט אחר שאינו יושב בהרכב , ושזו תידון 
בפניו . עד לדיון בבקשה ציווה השופט להשאיר את מזוז במעצר . 
