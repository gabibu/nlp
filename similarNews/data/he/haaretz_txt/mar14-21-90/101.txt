חברת דלתא , הנציגה בישראל של חברת המחשבים אוליבטי , הציגה אתמול מחשב 
אישי חדש מדגם 684 סי - פי . המחשב מבוסס על מעבד 68408 שהוא המעבד המהיר 
ביותר בעולם המחשבים האישיים הפועלים סביב מעבדים מתוצרת אינטל . המחשב 
מסוגל לבצע יותר מ51 מיליון פעולות בשנייה . מנהל אוליבטי בישראל , פרנקו 
דונטי , שהציג את המחשב החדש במסיבת עיתונאים בבית סוקולוב בתל אביב , 
אמר , כי המחשב החדש פורץ את הגבול המלאכותי בין מחשוב שולחני למיני - מחשבים . 
המחשב החדש מתבסס על תקן התעשייה אותו פיתחו מספר חברות כתשובה לארכיטקטורת 
המיקרו - ערוץ של יבם . עם הצגת משפחת הפי - אס שלה , זנחה יבם את התקן 
שאפיין את המחשבים האישיים מן הדורות הקודמים איקס - טי ואי - טי לטובת 
תכנון חדשני של ערוץ המחשב . יבם רשמה פטנט על מבנה הערוץ שלה והתאגדות 
של יצרניות מתחרות פיתחה בתגובה מבנה ערוץ משלה . ערוץ זה מאפשר שילוב כרטיסי 
איקס - טי ואי - טי גם במחשבי הדור החדש . המחשב החדש תוכנן ופותח במעבדות 
אוליבטי , בעמק הסיליקון בקליפורניה . מחיר המערכת החל מ51 אלף דולר . 
