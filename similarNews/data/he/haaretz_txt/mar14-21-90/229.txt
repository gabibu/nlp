" עובדים בכביש " הוא שם תקליטם החדש של סי היימן ולהקה מקומית . היימן 
נהנית בעליל מהדימוי של פועלת רוקנרול מקומית : " אנחנו להקה שחיה את הרוקנרול , 
נמצאים כל הזמן בדרך , בהופעות . אתמול הופענו במועדון לילה בחיפה , 
עם קירות ורודים . אני צמחתי מתוך המועדונים . אם אתה חבר בלהקת רוק , 
אתה צריך להיות מוכן להופיע בכל מקום " . נדמה שהיימן עובדת כאחוזת תזזית . 
מיד עם תום סיבוב ההופעות השני שלה עם להקתה , הופיעה עם ריקי גל . היימן 
חשבה ליטול פסק זמן עם תום סיבוב ההופעות השני : " רציתי לנוח קצת , לחדש 
אנרגיות . אבל היה לנו חוב כספי לאמרגן חיים סלוצקי , והוא יזם את הרעיון 
של הופעה משותפת עם ריקי גל " . היימן מודעת לסכנת החשיפה הבלתי פוסקת , 
אך אינה רואה בכך פסול : " זהו תהליך העבודה במוסיקת רוק . הלוואי שהייתי 
יכולה להקליט תקליט ולפרוש לשנה , אבל בלהקה שלנו כולנו שותפים כלכלית . 
במשך שלוש השנים שאני מוציאה תקליטים לא ראיתי מהם גרוש . אנחנו מרוויחים 
רק מהופעות . אם אנחנו לא מופיעים , אין לנו ממה לאכול " . ב"עובדים בכביש " 
כלולים שירים שעוסקים באקטואליה פוליטית וחברתית כמו " עובדים בכביש " , 
" בלוז לחייל כחול עיניים " ו"בדרך מבית - אלפא לוואדי ערה " , הממשיכים 
את הקו של " יורים ובוכים " , ו"גראפיטי ת"א 98 " , המצלם תמונת מצב תל - 
אביבית , ושירים אישיים כמו " צא מהארון " , שעוסק בהומוסקסואליות עם טון 
דידקטי משהו , ו"פתח לי " , שיר פאנקי וקצבי , שאותו היא מבצעת עם מרגלית 
צנעני . " מרגע ששמעתי שירים שלה ברדיו , הבנתי שהיא גדלה על אותו סוג 
של מוסיקת נשמה ובלוז שאני גדלתי עליה . היא הגיבה בהתלהבות לרעיון , אם 
כי אמרה לי שלדעתה יהיה קשה לקהל שלה לעכל את שיתוף הפעולה אתי , בגלל יורים 
ובוכים " . היימן הודפת טענות בדבר התעסקותה , ככותבת ומבצעת , בנושאי אקטואליה 
מיידית : " יש תובענות בלתי פוסקת בביצה המקומית . אם בחו"ל שרים שחררו 
את נלסון מנדלה זה בסדר גמור , אבל אם אני אשיר שחררו את אייבי נתן ימשיכו 
להלביש לי את הסטיראוטיף של יורים ובוכים . כשאני שרה בדרך מבית - אלפא 
לוואדי ערה , אני שרה על השביל בין השפיות לטירוף שמלווים אותי שנים , 
על הדרך לקיבוץ שגדלתי בו . אני כותבת ממקום מאוד אינטימי בחיים שלי " . 
בסיבוב השני של להקה מקומית ( קובי אייזנמן בגיטרה , צוף פילוסוף בבס ומישל 
עמר בתופים ) , הצטרפו ללהקה עובד אפרת בגיטרה וגלעד עצמון בסקסופונים . 
הצטרפותם חיזקה נטייה לצליל ריתמנבלוז , שבאה לידי ביטוי בתקליט בהפקה 
המוסיקלית של יזהר אשדות . דוגמה ליציאה מדפוס של ריתם - סקשן בסיסי שאיפיין 
את להקה מקומית בעבר , אפשר לשמוע בסולו הקלרינט של גלעד עצמון בשיר " צא 
מהארון " . הלהקה הקליטה כמעט את כל התקליט באופן חי , ללא קהל , באולם 
הקולנוע של בית ציוני אמריקה בת"א , שאליו נמתחו כבלים מאולפן ההקלטות " די . 
בי " , השוכן במרתף הבניין . באופן מקרי לחלוטין יוצא תקליט הבכורה של רן 
עפרון זמר קצר לאחר צאת תקליטה של סי היימן ולהקה מקומית . " למרות הקשר 
בינינו , רן עזב את להקה מקומית לפני שנה וחצי וניגש להקלטת אריך הנגן שלו 
עם להקה משלו . הוא חזר ללהקה מקומית אך ורק לצורך ההופעות המשותפות עם 
ריקי גל " . 
