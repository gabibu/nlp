נשיא ארצות - הברית לשעבר , גימי קרטר , הגיע אתמול לישראל וישהה בה בביקור 
פרטי עד מחר . את ביקורו פתח קרטר בפגישה עם ראש עיריית ירושלים , טדי 
קולק והציע , כי ראש עיריית ירושלים יעמוד בראש משלחת ישראל במשא - ומתן 
לשלום . בשיחתו עם קולק אמר קרטר , כי אינו מביא עימו שום מסר מהמנהיגים 
הערבים , איתם נפגש בימים האחרונים . קולק הסביר לאורחו , כי הבנייה בירושלים 
כיום אינה פעולה פוליטית , אלא נועדה לענות על צרכי התפתחותה הטבעית של 
העיר . קרטר השיב כי מקובלת עליו עמדתו של הנשיא בוש , כפי שבאה לידי ביטוי 
במכתבו האחרון לקולק . קרטר גם נועד עם ראש הממשלה , יצחק שמיר , ואמר 
כי הוא מוסיף לתמוך בהצבעת ערביי מזרח ירושלים בבחירות לאוטונומיה . ראש 
הממשלה הצהיר , כי ישראל מחוייבת להסכמי קמף - דייוויד וכי יוזמת השלום 
הישראלית מבוססת אך ורק על עקרונותיהם . שמיר הביע דאגה מהמסע שמנהלות ארצות 
ערב , ובמיוחד המלך חוסיין , נגד העלייה מברית המועצות . בתשובה לשאלת 
האורח , אמר שמיר כי הטענה שישראל מפנה את העולים לשטחים יסודה בשקר . 
קרטר הדגיש , כי בעיית מגורי עולים בירושלים אינה דומה כלל ועיקר ליישובם 
בגדה וברצועה . קרטר גם הביע דאגה מהפגיעה בזכויות האדם בשטחים , והצביע 
על - כך שישראל אינה מאפשרת לתושבי השטחים שיצאו לחו"ל לשוב לבתיהם . שמיר 
אמר כי לא ידוע לו דבר על - כך והזכיר , כי במסגרת יוזמת השלום הישראלית 
הציעה ישראל פתרון לבעיית מחנות הפליטים . בשיחתו עם שמעון פרס אמר קרטר , 
כי התרשם בשיחתו עם המלך חוסיין שירדן תשוב לתהליך המדיני , אם יתברר כי 
אכן מדובר ביוזמה רצינית . שר השיכון והבינוי , דוד לוי , שנועד אף הוא 
עם קרטר , אמר לו שיוזמת הבחירות בשטחים היתה עיוות של הסכמי קמף - דייוויד , 
כיוון שבעוד שבהסכמים דובר על משא - ומתן עם מדינה , הרי שיוזמת הבחירות 
היתה מכוונת להביא למשא - ומתן בין ישראל לבין ארגון המבקש להשמיד את המדינה . 
קפידבינבתוך - כך קרא הקונגרס היהודי האמריקאי לקרטר ולממשל ארצות הברית 
להכיר באחדות ירושלים . במכתב לנשיא לשעבר הצהיר הקונגרס כי " אנו רואים 
בירושלים , כל ירושלים , את בירתה הנצחית של ישראלהעיתון המזרח ירושלמי 
" אל - נהאר " מותח ביקורת חריפה על ביקורו שח נשיא ארה"ב לשעבר בישראל . 
במכתב גלוי לקרטר , חתום על - ידי " פלשתינאי " , מאשים הכותב את קרטר 
בכך שבהסכמי קמף - דיוויד התעלם מלב ליבו של הסיכסוך הערבי - ישראלי הבעייה 
הפלשתינית . " כל התלאות שפקדו את האיזור נובעות מקמף - דיוויד " , אומר 
הכותב . כותב המאמר מסיים : " מר קרטר , אל תתפלל למען הפלשתינאים . 
אם באמת אתה מחוייב לזכויות האדם , לחופש , לעצמאות שוב לארצך , עבור 
ממדינה למדינה , ומעיר לעיר וספר לעמך כי ישראל אינה רוצה שלום , אלא אדמות " . 
