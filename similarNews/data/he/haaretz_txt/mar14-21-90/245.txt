" גיוורלס " היה קפה סואן בסייגון , מול מלון " קונטיננטל פאלס " הישן 
ברחוב טו - דו . בשנים הקשות ביותר של מלחמת וייטנאם הוא המה כתבים , נהגים 
ו"מאכרים " וייטנאמים שבאו ליהנות מהקפה , מדברי המאפה הצרפתיים ומהרכילות 
הטובים ביותר בעיר . פאם קסואן אן , שעבד בעבור המגזין " טיים " , לא 
דמה לאחרים . הוא היה שקט יותר , פחות תיאטרלי , וידע יותר . הוא ידע 
מי תוקע סכין בגב למי בארמון הנשיאות . הוא ידע מי יילחם ומי יישבר בעמדות 
הפיקוד של צבא דרום וייטנאם . הוא ידע מה אומר הווייט קונג בבונקרים שלו 
בגונגל . הוא ידע מה חושבים האיכרים בדלתת המקונג . הוא ידע כל כך הרבה , 
עד כי האנשים חשבו כי הוא איש הסי - איי - אי . הם צדקו בדבר עיסוקו , 
אך טעו באשר לנאמנויותיו . אן הכתב היה גם אן הקולונל , והוא ריגל בשביל 
צפון וייטנאם . על פי הקלישאה של גון לה קארה , המרגל המושלם הוא אדם בעל 
נאמנויות חצויות , המסוגל לבגוד בכל הצדדים . ומי יכול היה להיות מושלם 
יותר במלאכה זו יותר מכתב המשגר הודעות גם להו צי מין וגם להנרי לוס , בעליו 
של ה"טיים " ? " אף פעם לא חשבתי שהוא היה דבר מה מלבד עיתונאי " , אמר 
ריצרד קלורמן , שהיה ראש הכתבים של " טיים " כאשר פעל אן בתפקידו הכפול . 
" הוא מסר וניסח בבהירות רבה את מה שידע לאנשים שלנו . הוא חיבב אותנו , 
ואנחנו חיבבנו אותו " . כאשר נשאר אן במדינה לאחר נפילת סייגון , גילו ידידיו 
שהכתב הווייטנאמי הראשון במעלה במדינה ניהל חיים כפולים . אבל הסיפור המלא 
לא יצא לאור אלא אחרי שמורלי סייפר מסי - בי - אס ראיין אותו בהו צי מין 
סיטי , והראיון היה לחלק מספר חדש . אבל גם רון מורו מ"ניוזוויק " ודייוויד 
גרינוויי מ"בוסטון גלוב " , שעבדו בשביל ה"טיים " במהלך המלחמה , התחקו 
על עקבותיו . אן נשבע שלא השתמש ב"טיים " כדי להפיץ מידע כוזב . הכיסוי 
שלו היה בעל ערך רב . מדוע להסתכן בפיצוצו בגלל הונאה ברמה נמוכה ? מעמדו 
כעיתונאי איפשר לו להיכנס לבסיסים צבאיים . הוא היה יכול לראיין מפקדים , 
ללמוד את גודלן וכוחן של יחידות צבא ואת התפרסותן . כיוון שהיה בן בית 
במשרד ה"טיים " במלון " קונטיננטל " , היה יכול לעיין בתוצאות תדריכי הרקע 
של קציני צבא אמריקאים , של השגריר האמריקאי ושל הסי - איי - אי . לפעמים 
נהג להיעלם לכמה ימים ולתדרך את הממונים עליו ביער הו - בו מחוץ לסייגון . 
איש לא חשד . הכל חשבו שהוא רק מדווח , ומבחינה מסוימת אכן זה מה שעשה . 
פעם אחת , במהלך שביתת נשק נשאר לכוד בין חילופי אש של הווייט - קונג וצבא 
דרום וייטנאם . " באמת חשבתי שזה הסוף שלי " , אמר לסייפר . " חשבתי 
איזו דרך מחורבנת למות , קורבן של הפסקת אש " . אן מתואר כאדם בעל רגשות 
לאומיים חזקים , לא כמארקסיסט . במלחמת העולם השנייה הצטרף לווייט - מין 
שלחמו נגד היפאנים ולאחר המלחמה נגד הצרפתים . בשנות ה05 למד תחת שם בדוי 
בארה"ב . בעוד ארה"ב הלכה ושקעה בביצת וייטנאם , הוא עבד בשביל סוכנות 
" רויטרס " . אז כבר היתה לו דרגה של מפקד גדוד בחיל המודיעין . בעשר השנים 
האחרונות של המלחמה עבד בשביל " טיים " . בינתיים הפך לקולונל . לפעמים 
אכן עזר רבות ל"טיים " . ב1791 , כשפלשה דרום וייטנאם ללאוס , חשב גרינוויי 
כי ראה את הטור הדרום וייטנאמי הראשון המפלס את דרכו לעבר היעד שלו . אן 
אמר לו שטעה : מה שראה היה טור חילוץ דרום וייטנאמי , שיצא למשימת הצלה 
לאחר שהצפון וייטנאמים הכינו מארב לטור המוביל וכתשו אותו . אומר גרינוויי : 
" הדרך היחידה שהיה יכול לדעת זאת בשלב זה היתה , שקיבל את המידע ממפקדיו 
בעבר השני " . לפעמים היתה עזרתו של אן מפוקפקת יותר . באפריל 5791 הגיעו 
הצפון וייטנאמים למרחק טווח אש ארטילרית מסייגון . במשך השנים הפך אן נכס 
כה חשוב ל"טיים " , עד שעובדיו נטו לבטוח במידע שקיבלו ממנו . עם התקרב 
נפילת סייגון , כאשר מרבית העיתונים כתבו שהצפון וייטנאמים עומדים על סף 
ניצחון , פירסם " טיים " סיפור כי עומדת לקום ממשלת קואליציה בראשות " כוח 
פוליטי שלישי נייטרלי " . היכרות עם הקולונל היתה בכל מקרה דבר טוב , ולא 
חשוב מאיזה צד של המתרס . כאשר נפלה סייגון , עזר אן לטרן קים טויין , 
שבמשך תקופה מסוימת היה ראש המשטרה החשאית של דרום וייטנאם ועובד בכיר בסי - 
איי - אי , לברוח . אן נשאר בסייגון , תוהה מה יאמרו הצעירים המסתערים 
עם הקלצניקובים , כאשר יאמר להם שהוא קולונל בצבא שלהם . הוא חשב שהמלחמה 
הסתיימה , שמילא את חובתו וכי יוכל לעזוב . במקום זאת מצא את עצמו במחנה 
" חינוך מחדש " ל"ידידים " שקשרו קשרים הדוקים מדי עם האמריקאים . הוא 
תמיד ביטא בגלוי את דעתו . " הוא נהג לשבת בסייגון ולהתלונן בפני עיתונאים 
זרים על הדרך שבה הורסת הממשלה את המדינה " , נזכר גון לרסן , שהיה אז כתב 
" טיים " . " עכשיו הצד השני מחזיק ברסן , והוא יושב בהו - צי - מין סיטי 
ואומר לעיתונאים זרים שהממשלה הורסת את המדינה " . הוא בן 26 כעת . אין 
הוא יכול עוד לעבוד כעיתונאי , כי האנוי אינה נותנת אמון באנשים שעבדו בשביל 
עיתונים מערביים , גם אם היה זה רק כיסוי שלהם . 
