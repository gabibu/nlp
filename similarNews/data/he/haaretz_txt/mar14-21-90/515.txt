חד"ש תחליט רק הבוקר על צעדיה . אתמול הופעל עליה לחץ כבד מצד המערך 
לתמוך בפרס , לאחר הודעת ש"ס לנשיא . הרשימה המתקדמת לשלום תכריע רק הבוקר . 
מפם תתמוך במועמדותו של פרס . התחייה ביקשה דחייה מהנשיא . רוב חבריה 
מתנגדים לשמיר , ותומכים בבחירות חדשות . צומת תומכת בהקדמת הבחירות . 
הבוקר תיפגש הסיעה עם שמיר , ואולי בעקבות זאת תחליט לתמוך בו . אגו"י 
מוסדותיה יכריעו היום . רוב למתנגדים לשמיר . ייתכן , שכמו ש"ס ימליצו 
על הליכוד אך לא על שמיר . המפד"ל תציע בחירות חדשות , אלא אם יתברר היום 
שיש רוב לפרס , ואז תמליץ על שמיר . 
