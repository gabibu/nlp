הסרט הדני " לרקוד עם ראגיצה " הוא אחד המועמדים לאוסקר הסרט הזר הטוב 
ביותר . אם יזכה בו , יהיה זה הישג ללא תקדים לתעשיית הסרטים הדנית : 
שנה שלישית רצופה של זכייה . דנמרק סבלה במשך שנים מתסביך ה"אח החורג " , 
בצל ענקי הסרט השוודי . אינגמר ברגמן העלה את הסרט השוודי אל מפת העולם , 
ושחקניו היו לכוכבים , שהידועים בהם מקס פון סידוב וליב אולמן . תעשיית 
הסרטים הדנית - פינית - נורווגית נאלצה להשלים עם קהל צופים מקומי . פון 
סידוב תרם לא מעט לאוסקר הדני הראשון ב"פלה הכובש " . בשני זכה " החגיגה 
של באבט " . " לרקוד עם ראגיצה " מספר על חייה של משפחת פועלים , וכמו 
" פלה הכובש " הוא משכנע בפשטותו ובכנותו . גיטה נארבי , המשחקת בתפקיד 
הראשי , מוכרת כ"מלכת התיאטרון הדני " . היא ממעטת להשתתף בסרטים ועיקר 
זמנה מוקדש לתיאטרון , בתיאטרון הדני המלכותי . בתפקיד משנה מופיע גם האנינג 
מוריצן , מטובי שחקני הבמה הדנית . כמה ימים לאחר שנודע על בחירת הסרט כמועמד 
לאוסקר , התקיים בקופנהגן טקס הענקת " פרס בודיל " , שהוא האוסקר הדני . 
הסרט קיבל חמישה פרסים . עתה ממתינה דנמרק ל62 במארס , לאוסקר שלישי . 
