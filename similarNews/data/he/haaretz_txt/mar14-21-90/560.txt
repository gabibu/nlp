" מכבי חיפה מתייחס לכל מישחק בשיא הרצינות . הגביע חשוב לנו בדיוק כמו 
הליגה " , אומר המאמן אמציה לבקוביץ על המישחק המרכזי של מחזור הגומלין בשמינית 
גמר גביע המדינה . האלוף מכבי חיפה ( פיניאליסט הגביע ) יארח הערב ( 00 . 
81 ) בקרית אליעזר , לאור זרקורים , את הפועל תל אביב מצמרת הליגה הארצית . 
המישחק הראשון באיצטדיון בלומפילד הסתיים בתיקו 00 . " אנחנו בסך הכל 
במחצית . מטרידה אותי העובדה שאנחנו לא מבקיעים באחרונה , אך איני מתכנן 
שינויים בהרכב " , הוסיף לבקוביץ . בצורה שונה לחלוטין מתייחס למישחק הפועל 
תל אביב . זה הרושם מדברי הקפטן הותיק יעקב אקהויז : " זה בסך הכל מישחק 
אימון מבחינתנו , כי המשימה העיקרית שלנו היא לעלות ליגה . הגביע אינו 
מוסיף הרבה , ועלול אפילו להפריע לנו , אך בכל מקרה אין לנו כוונה לאפשר 
למכבי חיפה חיים קלים " , הסביר אקהויז . המישחקים האחרים יחלו בשעה הראשית 
03 . 41 . אם לא תהיה הכרעה בתום 09 דקות , תהיה הארכה ובמידת הצורך בעיטות 
11 מטרים . מחזיק הגביע בית"ר ירושלים יארח את הפועל באר שבע , שניצח בביתו 
21 . שתי הקבוצות נוצחו בשבת וגם מבחינתן חשוב מן הסתם יותר מאבק ההישארות 
בליגה . בקטגוריה זו נכלל גם המישחק היחיד באיצטדיון רמת גן , בו יארח 
שמשון תל אביב את הפועל רמת גן . לשמשון מיקדמה 21 מהניצחון במישחק הראשון . 
בכפר סבא יארח הפועל המקומי את מכבי תל אביב ( 00 במישחק הראשון ) . שתי 
הקבוצות הבטיחו רק בשבת סופית את מקומן בפליי - אוף העליון . בני יהודה , 
מוליך הליגה הלאומית , יארח את מכבי יפו מהליגה הארצית שנכנע בביתו 13 . 
הפועל פתח תקוה יתמודד במגרשו עם מכבי נתניה ( 11 במישחק הראשון ) . הפועל 
ירוחם מליגה ג , שכפה בחוץ 11 על הפועל לוד מהליגה הארצית , ינסה להשלים 
את ההפתעה במגרשו הביתי ולהגשים חלום : הופעה ברבע הגמר . הפועל בת ים 
הפתיע בחוץ את מכבי יבנה 21 , אך בגומלין הכל פתוח . 
