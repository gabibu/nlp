בון ( ע"ץ ) . שלטונות הספורט של מזרח גרמניה נתנו באופן שיטתי סמי - 
מרץ לשחיינים ולשחייניות , עד סוף השנה שעברה . סמי המרץ ניתנו באופן תכוף , 
בלא ידיעת השחיינים . דברים אלה גילה המאמן לשעבר , מיכאל רגנר , בגליון 
האחרון של השבועון המערב - גרמני דר שפיגל " . רגנר , שעבר באוגוסט אשתקד 
למערב גרמניה דרך הונגריה , היה ממונה על מועדון השחיה של פוטסדאם . רגנר 
הסביר , כי נאלץ לפעול על פי דרישות " הרופאים והפונקציונרים " , שהורו 
לו לספק סמי - מרץ לספורטאים . " שים לב , אני נותן לך גלולות " , הסביר 
לו באחד הימים , ביוני 7891 , רופא מטעם התאחדות הספורט המזרח גרמנית . 
" אל תשאל שאלות ותסתפק במתן הגלולות לאלה היוצאות לאליפות אירופה . חצי 
גלולה ליום . אתה תראה , כי התוצאות יהיו טובות " , הוסיף . רגנר , הממונה 
עתה על מועדון השחיה של אופנבאך במערב גרמניה , היה ממונה אז על הכנת קבוצת 
שחיינים ושחייניות בני 21 עד 41 , לאליפות אירופה לנוער ברומא . המאמן 
ציין , כי קיבל הוראה לתת את הסמים , מסוג אוראל - טורינאבול , " אם 
אפשר בצורה שהנערות לא יבחינו בכך ( בתוך המזון או המשקאות ) " . אם השחייניות 
השיגו תוצאות טובות , הודיעו להן על " הטיפול הרפואי המיוחד " השמור להן , 
והן הוזהרו לבל תדברנה על כך עם איש , הוסיף רגנר . 
