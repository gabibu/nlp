שתי חברות לניהול תיקי השקעות ומנהליהן עתרו אתמול לבג"ץ בבקשה למתן צו על - 
תנאי וצו ביניים נגד הבורסה לניירות - ערך והרשות לניירות - ערך , במטרה 
להביא לחידוש המסחר בניירות - ערך . שופט בית המשפט העליון דחה את הבקשה 
לצו - ביניים , והעביר את הדיון בעתירה להרכב של שלושה שופטים . הדיון 
בעתירה נקבע למחר , בשעה 00 : 90 בבוקר . העותרים , חברות בוקאי - זיילר 
ואלטשולר בע"ם , מבקשים מהבורסה לנמק מדוע לא תנקוט הליכים להוציא צווי 
ריתוק לעובדיה , או תחל בניהול מסחר בניירות - ערך בשיטות חלופיות , במטרה 
לחדש את המסחר באיגרות - חוב ובניירות - ערך , וקיום רציפות פעולות הבורסה 
בהתאם לחוק ניירות - ערך . כמו - כן מבקשים העותרים מהרשות לניירות - ערך 
לנמק מדוע לא תפעיל את סמכותה , בהתאם לחוק ניירות - ערך , ותורה לבורסה 
לדאוג לחידוש המסחר . אתמול לא נערך משא - ומתן בין הצדדים לסכסוך . השביתה 
בבורסה נכנסת הבוקר ליומה ה41 . הממונה על יחסי העבודה במשרד העבודה והרווחה , 
נחמן אורי , פנה אתמול להנהלת הבורסה ולנציגי העובדים וזימן אותם לישיבה 
נוספת , היום ב00 : 90 בבוקר , במטרה להמשיך את המשא - ומתן . הנהלת הבורסה 
החליטה אתמול , כי חיובים וזיכויים כספיים בגין תשלומים למיניהם יבוצעו 
מעתה והלאה ישירות בין הבנקים המרכזיים לבין חברי הבורסה . כך יוכלו בעלי 
ניירות - הערך ואיגרות - החוב לקבל תשלומים בגין דיווידנדים ובגין ריבית , 
למרות השבתת המסלקה של הבורסה . 
