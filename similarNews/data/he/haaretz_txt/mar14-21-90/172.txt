שר הבריאות , יעקב צור ומנכ"ל משרדו , ד"ר משה משיח , נפגשו אתמול עם 
נציגי ארגון רופאי המדינה והציעו להם להאריך בחודשיים את ההסכם לקיצור התורים . 
הסכם קיצור תורים עם ארגון רופאי המדינה עומד להסתיים ב4 . 1 . הפגישה נערכה 
לאור הכרזת סכסוך העבודה , שהכריזו הרופאים במטרה להשוואת שכרם ותנאי עבודתם 
עם אלו הנהוגים לגבי רופאי בתי החולים של קופת חולים הכללית . השר צור אמר 
לרופאים , כי סיכם עם שר האוצר שמעון פרס את הערכת המבצע לגביהם . יו"ר 
ארגון רופאי המדינה , ד"ר אריה אורנשטיין , הודיע במפגש כי הרופאים דוחים 
הצעה להמשיך את מבצע קיצור תורים בתוספת הכנסה של 007 ש לחודש ודורשים סכום 
של 005 , 1 , כמו שמשלמים לרופאי בתי החולים של הקופה ההסתדרותית . כזכור , 
הודיעו הרופאים , כי אם לא תבוצע השוואת השכר ותנאי העבודה ישביתו את המתקנים 
הממשלתיים החל מ4 . 1 . ד"ר אורנשטיין הודה לשר צור , המתפטר הבוקר מתפקידו , 
על המאמצים שעשה בשנה האחרונה למען מערכת הבריאות והודיע , כי אם תוקם 
ממשלת מערך ידרשו הרופאים , שהוא ימשיך לכהן כשר בריאות . עובדי המנהל והמשק 
בבתי החולים הממשלתיים קיבלו אתמול החלטה לפתוח בעיצומים בשבוע הבא , במחאה 
על כי משרד הבריאות לא מבצע את ההסכמים וההחלטות בשורה של נושאים , בין 
השאר מעבר לשבוע עבודה מקוצר בן חמישה ימים , חישוב שלוש שעות נוספות מ24 
שעות שבועיות שבהסכם ל54 שעות שבועיות , אותן עובדים בפועל והשואת יתר תנאי 
שכרם לעובדי המינהל והמשק שבבתי החולים של קופת חולים הכללית . סמנכ"ל למנהל 
במשרד הבריאות , יוסי קוציק , כי תביעות העובדים נדונו ב"ועדת פדה " וחלקן 
נדחו . התשובות הסופיות יינתנו על ידי הוועדה בשבוע הבא . לגבי מעבר לשבוע 
עבודה מקוצר , על פי החלטות הממשלה , המעבר של משרדי החינוך והבריאות לשבוע 
עבודה מקוצר לא מיושם בשלב זה . באוצר הושלם לאחרונה סקר על העלות העברת 
העובדים של שני משרדים אלו לשבוע עבודה מקוצר , ולכן התשובה בנושא מחייבת 
החלטת ממשלה . 
