סיעת " דגל התורה " היא היחידה שטרם הודיעה כיצד יצביעו שני חברי הכנסת 
שלה , הרב אברהם רביץ והרב משה גפני , בהצבעת האי - אמון שתיערך בכנסת . 
להצבעתם עשויה להיות השפעה מכרעת על גורלה של הממשלה , לאור ההערכות ש06 
ח"כים תומכים בהצעת האי - אמון מול 85 ח"כים התומכים בממשלת שמיר . העיכוב 
בהחלטה איננו נובע משיקולים טקטיים , אלא משום שהרב שך עדיין לא הכריע כיצד 
עלינו להצביע . הערב ( אמש ) נפגשנו אתו ושוחחנו , אבל הוא ביקש שנבוא 
אליו שוב מחר ( היום ) . כפוליטיקאי המעוניין לקדם את האינטרסים של מפלגתו , 
הוברר לי בפגישה עם הרב שך שהרווח הפוליטי שאנחנו יכולים להפיק מהיותנו 
לשון מאזניים כלל איננו ממלא תפקיד בשיקוליו . השיקול העיקרי שמנחה אותו , 
הוא השיקול הלאומי . מדוע אתה שואל ? ודאי שאנחנו מתואמים . אבל גם אילו 
לא היינו מתואמים , זה לא היה משנה , כי שנינו מקבלים את הנחיותיו של הרב 
שך . נכון שיש לנו הערכות קצת שונות . נכון שהרב שך דיבר בזכות פשרה טריטוריאלית , 
אבל אל תשכח שהמערך מצטייר בציבור שלנו כמפלגה אנטי - דתית ויש לכך משמעות . 
צריך גם לזכור שהליכוד היה זה שחתם על הסכם השלום עם מצרים . אני לא נותן 
סיכוי רב ליוזמה זו , למרות שקיימנו הערב ( אמש ) שיחות בנושא זה עם נציגי 
מפלגות חרדיות אחרות . 
