השינויים מרחיקי הלכת שאירעו במזרח אירופה , עוררו עניין רב בעולם העסקים 
האיטלקי שכן למדינה ולבעלי עסקים איטלקיים יש השקעות ואינטרסים במדינות 
מזרח אירופה עוד מראשית שנות הששים . נשיא הרפובליקה האיטלקית דאז , גובאני 
גרונקי , היה בין ראשי המדינות המערביות הראשונים שביקרו במוסקווה בעיצומה 
של המלחמה הקרה . באותם ימים עורר הסכם לאספקת גז טבעי סובייטי לאיטליה 
את זעמם של האמריקאים . מאוחר יותר חתמה פיאט על הסכם להקמת מפעלים לייצור 
מכוניות בטוליאטיגראר ( על שם המנהיג הקומוניסטי האיטלקי ) . קפידבינשיתוף 
פעולה בין חברות איטלקיות למדינות מזרח אירופה היה קיים בכמה מקרים . מעניין 
למשל , הסכם בין מספר יצרנים של אריגי צמר בפראטו , הסמוכה לפירנצה , 
לבין ממשלת רומניה , לפיו תפרו מכנסי גברים מאריגים שנשלחו מפראטו והוחזרו 
אליה לגמירה ולשיווק באיטליה עצמה , וגם לייצוא כמוצר איטלקי . אך אפילו 
עבור אנשי העסקים האיטלקים הזריזים ביותר היה קצב השינויים במזרח אירופה 
מהיר מדי . אם כך לגבי המגזר הפרטי לא כל שכן לגבי המדיניות הממלכתית הן 
בסיוע והן בעידוד השקעות פרטיות וחברות משותפות . איטליה היא אמנם אחת המדינות 
המתועשות בעולם , והיא מתחרה עם בריטניה על המקום החמישי , ובכל זאת אפשרויותיה 
לא בלתי מוגבלות . כיום איטליה שלישית אחרי ארה"ב ומערב - גרמניה בחיקוי 
הסיוע שהיא מעניקה למדינות מתפתחות . סיוע זה , אמר שר החוץ האיטלקי בבית 
הנבחרים ברומא , חורג מהתקציב הממלכתי שאושר בפרלמנט וגם איננו מאורגן היטב . 
לדבריו , איטליה אומנם כללה ברשימה רשמית של המדינות הזכאיות לסיוע 63 מדינות 
בלבד אבל למעשה נחתמו הסכמים וניתנו הבטחות רשמיות ללמעלה מ08 מדינות . 
תת - שרת החוץ הרפובליקאית סוזאנה אנייאלי , הממונה על סיוע ושיתוף פעולה 
כלכלי של משרד החוץ , מנסה מזה חודשים לקבל תמונה ברורה של היקף הסיוע האיטלקי . 
קפידבינבתקציב משרד החוץ כיום מיליארד לירטות שהם כ71 מיליון דולר . הסכום 
הזה נחלק כמעט בשווה בין סיוע ממלכתי לבין תוכנית עבור הקמת חברות בהון משותף 
איטלקי וזר . הסכום כפול כמעט ממה שאושר בזמנו על - ידי הפרלמנט . בשעתו 
נועדה תוכנית הסיוע האיטלקית בעיקר למדינות מתפתחות באסיה באפריקה ובאמריקה 
הלטינית , בנוסף לקומץ מדינות אירופיות שם יש לאיטליה אינטרס פוליטי מיוחד 
כמו יוגוסלביה ומלטה . לאור ההתפתחויות במזרח אירופה הגדילה איטליה את מנות 
הסיוע הכלכלי לארצות אלה . שר החוץ אמר בפרלמנט שאיטליה אכן זקוקה עכשיו 
לתוכנית כוללת לסיוע , ולערוך השקעות פרטיות וכן חלוקה גיאוגרפית מחודשת 
של הסכומים המוקצבים . זאת כדי להגדיל את חלקה של מזרח אירופה בסכום הכולל , 
על חשבון הסכומים שהופנו בעבר לארצות המתפתחות . לפני שבועות מספר אישרה 
הממשלה את תוכניתו של שר סחר החוץ רוגארי להקים בנק מסחרי למימון השקעות 
חוץ . הבנק בבעלות ציבורית ( % 15 מההון ) ופרטית ומניותיו אמורות להימכר 
בבורסה . ההון הציבורי ההתחלתי הוא של 005 מיליארד לירטות , שייגדל בתוך 
שלוש שנים פי עשר . בשנתו הראשונה של הבנק תהיה עיקר פעילותו בפולין ובהונגריה , 
שם יש לאיטליה אינטרסים מיוחדים גם מסיבות פוליטיות . מטרתו העיקרית של 
הבנק תהיה לסייע לחברות קטנות ובינוניות איטלקיות להגיע להסכמי יצור משותף 
עם גורמים במזרח אירופה . שר סחר החוץ מתכוון באמצעות הבנק להגדיל את חלקה 
של איטליה בסחר הבינלאומי . לדבריו , בעוד חלקה בסחר הבינלאומי הוא % 7 
לערך , חלקה בסך ההשקעות הבינלאומיות לא מגיע ל%5 . כמו כן הוקם באחרונה 
במוסקבה מרכז ייעוץ בנושא . בביקורו הרשמי של מיכאיל גורבצוב ברומא בנובמבר 
נחתמו הסכמים חשובים , לרבות הקמת מפעלים חדשים לבניית מכוניות בהון משותף 
של פיאט ומשרד התעשיה הסובייטי . על תוכנית נסיונית לפיתוח חקלאי חתמה קבוצת 
פרוצי . קפידבינאבל היו הסכמים אחרים לרבות הסכם עם אוניברסיטת בוקוני במילאנו 
להכשרת מנהלים סובייטים . כוונת אנשי עסקים איטלקים כמו במדינות מערביות 
אחרות , היא לנצל את כוח העבודה הזול ומשמעת העבודה במזרח אירופה , כדי 
לייצר במחיר זול ולייצא למערב . כמו כן מקווים האיטלקים למצוא בשווקי מזרח 
אירופה קונים לסחורתם ומימון ממלכתי לפחות חלקי להשקעותיהם . בנושא זה קיימת 
תחרות בין אנשי העסקים האירופים , היפנים והצפון אמריקאים . בשיחה עם פרופסור 
סוזאן סטראנג מומחית בינלאומית בכלכלה בינלאומית המלמדת באוניברסיטה האירופית 
בפירנצה היא חוששת מפני מצב בו הסיוע ישמש לתשלום ריבית על חובות ומפני חזרה 
במזרח אירופה על התקדים הדרום אמריקאי עם חובות מצטברים ועוני ללא התפתחות 
כלכלית מקומית , למרות המאמצים המושקעים . לדעתה יש ללמוד מלקחי תוכנית 
מרשל שסייעה אחרי המלחמה להעמיד את כלכלת מערב אירופה על רגליה . זאת על 
ידי עידוד סחר בין מדינות הסיוע עצמן , ועל - ידי הגנה זמנית על התוצר המקומי 
מתחרות של מדינות מפותחות יותר . קפידבינלדעתה יש לעודד הסכמים בין מדינות 
מזרח אירופה ולסייע להן להתגונן מפני פלישה המונית של סחורה מערבית . הסיוע 
עצמו חייב להיות מתוכנן לעידוד התעשייה המקומית . הבנק האירופי לסיוע למזרח 
אירופה הוא צעד ראשון , אבל בלתי מספק כל עוד אין הסכם מלא בין המדינות 
השונות . סטראנג סבורה שיש הכרח בהסכמים כלכליים ופיננסיים בין מדינות מזרח 
אירופה ולו רק על - ידי עידוד יעול הכלכלה המזרח אירופית ניתן יהיה למנוע 
החמרת המצב הכלכלי שם או במקרה הטוב חלוקת מזרח אירופה למדינות הדרום העניות 
ורומניה בראשן . למעשה מניסיונה של איטליה עצמה יש ללמוד לקחים חשובים . 
הדרום החקלאי למרות הסיוע הנרחב המוגש לו מזה עשרות שנים , גם על ידי השוק 
המשותף , איננו מצליח להתעורר ולהתמודד עם הצפון המתועש . 
