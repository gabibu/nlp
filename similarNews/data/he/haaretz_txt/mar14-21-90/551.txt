בכירים באוצר הביעו אמש חשש כי תקציב המדינה לא יאושר בכנסת במלואו , ואמרו 
כי יש בכך סכנה רבה ליציבות המשק . הם דחו את הכוונה להנהיג תקציב ביניים , 
בנימוק שבתקציב כזה יהיה גידול בעיקר בהוצאות ואילו את ההכנסות לא יגדילו 
באותו קצב , והדבר יגרום לפער שלאחר מכן יהיה קשה מאד להדביק . אחד הבכירים 
האלה אמר כי בדיונים על התקציב בוועדת הכספים יש כעת אווירה של " התפרקות " , 
ועלולה להיות " ביזה " של כספי המדינה , כאשר כל מי שהכוח בידו ינגוס 
את חלקו . תוצאה כזאת תגרום הפסד זמן יקר של עבודה מאומצת שהושקעה באוצר 
בהכנת התקציב . הבכיר באוצר אמר כי הוא חש שהח " כים מבולבלים ואינם יודעים 
על מה להצביע , עקב העדר שר אוצר שינחה אותם . " חוסר הביטחון וחוסר השקט 
הנובע מהמצב הפוליטי הנוכחי גורם להם חוסר ודאות " , הסביר . הוא קרא לח"כים 
לאמץ את התקציב במתכונת שאושרה בממשלה . להצעתו , אם יהיה צורך לתקן את 
התקציב עקב הגידול בעלייה , יספיק שר האוצר הבא לבצע את התיקון . בכיר אחר 
באוצר אמר אמש ל"הארץ " כי לנוכח התנהגותם של הח"כים בישיבה שהיתה אתמול 
בוועדת הכספים של הכנסת התעורר אצלו חשש כי נוצרת אנרכיה . אמנם גם בעבר 
דיברו ח"כים נגד סעיפים בתקציב , ובהם אגרת החינוך , קצבת הילד השני וביטול 
הפטורים , אך כיום אין לתקציב גיבוי של שר האוצר , ואין מי שיכפה את התקציב 
על הכנסת . הוא הדגיש כי די שלא יאשרו בכנסת חלק מהסעיפים כדי שהגירעון 
בתקציב יגדל במידה כזאת שהיחס בינו לבין התוצר המקומי הגולמי לא יהיה % 3 , 
השיעור המירבי האפשרי שקבע נגיד בנק ישראל , אלא % 8 - % 01 כמו בראשית שנות 
ה08 . " במקרה כזה , ישכחו מהר מאד את בעיות הביטחון והעלייה , מפני 
שהאינפלציה תתחיל שוב לדהור בקצב של % 4 - % 5 לחודש " . יועצו הכלכלי של ראש 
הממשלה עמוס רובין , המתאם בין שמיר לבין מנכ"ל האוצר , אמר אמש ל"הארץ " 
כי יש כוונה להמשיך בתהליך אישור התקציב במתכונת שאושרה בממשלה . 
