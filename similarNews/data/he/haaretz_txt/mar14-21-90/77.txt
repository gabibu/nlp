מזרח ברלין ( ע"ץ ) . ראש ממשלת מזרח גרמניה , האנס מודרו , עשה צעד 
נוסף לקראת כינון קשרים דיפלומטים עם ישראל , בהציעו מספר ויתורים , במכתב 
ששיגר בסוף השבוע ליצחק שמיר . כך נודע אתמול בברלין המזרחית . סוכנות הידיעות 
של מזרח גרמניה מסרה כי מודרו הדגיש באיגרתו , כי ארצו מוכנה לפתוח במשא - 
ומתן על " הפתרון לשאלות משפטיות לגבי רכוש שהשאירו אזרחים ישראליים " 
והפך ל"רכוש העם " במזרח גרמניה . על - פי דברי סוכנות הידיעות , המצטטת 
את ראש מחלקת המזרח - התיכון במשרד החוץ , ריינר נוימן , גם מסר מודרו 
כי מזרח גרמניה " מגבשת עתה עמדות חדשות כלפי הציונות " . " ההתייעצויות 
המתנהלות עתה בין מזרח גרמניה וישראל התקדמו במקצת , אך עדיין לא הגיעו 
לשלב של כינון קשרים דיפלומטיים " , מסר נוימן . הוא הוסיף כי יהיה על הממשלה 
שתקום לאחר הבחירות ביום ראשון הבא , להחליט אם ברצונה להמשיך במשא - ומתן 
זה . ראש הממשלה גם הוקיע את הנאציזם והגדיר אותו כ"צורה מיוחדת של הפאשיזם " . 
עד - כה הגדירה מזרח גרמניה בנאומים רשמיים את הנאציזם כ"פאשיזם " . 
