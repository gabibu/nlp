בבית הדין הצבאי המיוחד נפתח אתמול משפטו של אלוף - משנה יעקב שדה ( שא 
שא ) , הנאשם בירי כדורי פלסטיק בניגוד להוראות . כתוצאה מהירי נהרג נער 
בן 41 ממחנה הפליטים אל - בורייג . שדה הוא הקצין הבכיר ביותר בצה"ל העומד 
לדין בבית - משפט צבאי בשל שימוש בכדורי פלסטיק בניגוד להוראות ובשל התרשלות . 
בכתב האישום נאמר כי אל"ם שדה ירה כדור פלסטיק בניגוד להוראות במחנה הפליטים 
אל - בורייג בחודש יולי אשתקד . כדורי הפלסטיק נורו במהלך פיזורה של הפגנת 
צעירים שיידו אבנים לעבר חיילי צה"ל . ההחלטה להעמיד את אל"ם שדה לדין התקבלה 
על - ידי הפרקליט הצבאי הראשי , תת - אלוף אמנון סטרשנוב . בפתח משפטו 
אתמול כפר אל"ם שדה באשמה . במהלך המשפט התברר כי הפרקליטות הצבאית עדיין 
לא השלימה את תיק החקירה . סופר " הארץ " מציין כי לפני כחודש זוכה קצין 
מאותה אשמה בבית הדין הצבאי של פיקוד הדרום . בית הדין אף שיבח את פעולותיו 
של אותו קצין . מקורות צבאיים ציינו כי אל"ם שדה פעל בהתאם להוראות והנהלים , 
מאחר שחשש כי יש סכנה לו ולחייליו . 
