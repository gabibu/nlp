( ע ) . תחנות המעבר לנושרים בלדיספולי ובערים נוספות הסמוכות לרומא , 
ייסגרו ביולי השנה . על כך מסר ראש המחלקה לעלייה וקליטה בסוכנות , אורי 
גורדון , שחזר לאחרונה מביקור בתחנות המעבר לנושרים באיטליה . 034 , 51 
נושרים , הנמצאים כיום באיטליה וממתינים להיתרי כניסה לארצות הברית , יעזבו 
בתוך ארבעה חודשים את איטליה בדרכם לאמריקה . זאת , על סמך הערכות של ארגוני 
ההגירה היהודים האמריקנים הפועלים באיטליה . מאז אמצע החודש שעבר פסקה תנועת 
הנושרים מווינה לאיטליה , וזהו השלב הראשון בתהליך סגירת תחנות המעבר . 
גורדון ציין , כי מחלקת העלייה והקליטה בסוכנות עושה כיום מאמץ הסברתי מוגבר 
בקרב אוכלוסיית הנושרים , במגמה להעלותם לישראל . מאמץ זה כולל הפעלת מרכזי 
מידע על תנאי הקליטה בישראל , ושיגור מעסיקים וראשי רשויות מקומיות , המעניקים 
לנושרים מידע מגוון על אפשרויות התעסוקה והדיור בישראל . מאז ראשית פעילות 
מחלקת העלייה באיטליה , לפני כשנה , עלו לישראל 054 עולים חדשים ממחנות 
המעבר לנושרים . פעולות מחלקת העלייה במקום יימשכו עד לסגירתן הסופית של 
תחנות אלה באיטליה . 
