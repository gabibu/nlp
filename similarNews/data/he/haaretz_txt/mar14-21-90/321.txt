המהפך העובר על מדינות הגוש הקומוניסטי משמש , בין השאר , זרז לעיון מחודש 
בתורת המשטרים מהיכן הם באים ולאן הם הולכים . הוגי הדעות מן השמאל המסורתי 
הם נפגעיו העיקריים של עיון מחודש זה . דרך ההיסטוריה מקפיטליזם לסוציאליזם 
עושה סיבוב - פרסה . הקפיטליזם מצטייר עתה כמעט כתופעת - קבע ולא כפרק היסטורי 
שייחקר פעם במכוני המחקר כמו שנחקרים היום הפיאודליזם באירופה או עלייתה 
ונפילתה של הקיסרות הרומית . לשמחת השמאל מתברר שגם תחזיות הימין ספגו מכות . 
שלמה אבינרי ( " הארץ " , 3 . 9 ) מתאר לנו איך נראית היום האבחנה שעשתה 
בשעתה החוקרת ( והפוליטיקאית ) האמריקאית גין קירקפטריק בין משטרים " אוטוריטריים " 
ל"טוטליטריים " הראשונים ( פרנקו , סלזאר , ודומיהם ) ראויים לתמיכהקפמאליד4חמאמריקאית , 
ולשניים ( הקומוניסטיים ) , חובה להתנגד ללא - פשרות . וכל - כך למה ? 
מפני שלפי אותה סברה , הרודנות האוטוריטרית שלטת על פני השטח בלבד ואיננה 
חודרת לכל תחומי החיים , על כן היא ניתנת לשינוי " מבפנים " ; ואילו רודנות 
טוטליטרית ( קומוניסטית ) שלטת על כל פינות החיים , ולכן אין בה מנגנוני 
שינוי פנימיים ולעולם לא יהיו לה . אבנרי מטיח בה את " רואים - עולם " 
ובא אתה חשבון בשמחה : " מי שטוען , כפי שטענה גין קירקפטריק , כי למשטר 
טוטליטרי קומוניסטי אין היכולת להשתנות מבפנים , נדמה למי שטען שהארץ שטוחה " . 
לשם חידוד האבחנה במתאר פני כדור הארץ , ראוי להבחין בין דפוסי ממשל ליסודות 
משטר . בניגוד למוסכמה של היום , משטר קפיטליסטי וממשל דמוקרטי אינם תאומי - 
סיאם . כבר ראינו קפיטליזם מתקיים במידה זו או אחרת של הצלחה במסגרתם של 
דפוסי - ממשל רודניים באמריקה הלטינית , בדרומה של אירופה ובמקומות רבים 
אחרים . הפשיזם האיטלקי והנאציזם הגרמני פעלו על יסודותיו של משטר קפיטליסטי . 
יותר מזה : השנים הראשונות שלהם , היציאה מן המשבר הגדול של שנות העשרים , 
עוררו עליהם הערכה בין - לאומית ניכרת . רבים התעלמו מעוון רודנותם משהצליחו 
במאבקם באנרכיה . הם לא רק " עשו סדר " , אלא חיסלו את האבטלה , ייצבו 
את רמת המחירים וחידשו את הצמיחה הכלכלית . היישוב הארצישראלי ראה כמובן 
בנאציזם אויב בנפש . אבל גם בתוכו רבתה ההערכה למפעלותיו של מוסוליני באיטליה 
( האוטוסטרדות , למשל ) . וכך , הקפיטליזם כבר עשה דרך ארוכה בניהוגם 
של ממשלים שונים רודניים , דמוקרטיים ומה שביניהם ואילו הסוציאליזם זכה 
בהיסטוריה יותר קצרה ופחות מגוונת . ראשיתו במהפכה אלימה ( בריה"ם וסין ) 
או בכיבוש צבאי ( ארצות הלוויין ) ותמיד ובכל מקום הונהג ונשלט על - ידי 
ממשל טוטליטרי . קפמאפרקחמהתיבה סוציאליזם כרוכה במשמעות ערכית חזקה ומשום 
כך סירבו רבים להעניק לסובייטים את אות " המשטר הסוציאליסטי " . זה סוציאליזם ? 
שאלו והתכוונו לצורת הממשל ולמעשיו המזוועים . אבל הסוציאליזם מתאפיין , 
בין השאר , בשלילת זכות הקניין הפרטי ( על נכסים מניבים ) , בהתקיימותו 
של משק לאומי בבעלות ציבורית ובשליטה של מוסדות פוליטיים ( אין הבדל אם 
הם מוסדות נבחרים או מוסדות שהתמנו מטעם עצמם מכוח אחיזתם בשלטון ) ; או - 
אז אין ברירה אלא לכנות את המשטר הנהוג ביבשת הסובייטית ( מן האלבה ועד 
לים סין ) בשמו המפורש . יש כנראה מידה רבה של ניסיון - עידון באמירה כי 
הדיקטטורה לא היתה מעולם משאת - נפש של האידיאה הסוציאליסטית , אלא רק השלמה 
עם נחיצותה כשלב - מעבר , מעין הכרח לא יגונה . לאמיתו של דבר , המחצית 
השנייה של המאה ה91 ושנותיה הראשונות של המאה ה02 לא היה בהן לעודד את הכתרתה 
של הדמוקרטיה הפרלמנטרית בהילת קדושה . אפשר בהחלט להבין את כותבי הכתבים 
( לא את אלה שאחזו בשלטון - האימים על - פי כתבים אלו ובשמם ) שראו בדיקטטורה 
החזויה של הפרוליטריון ביטוי כן יותר ומהימן לרצון ההמונים ; ואפשר לסלוח 
להם על שמיעטו בחשיבותן של מפלגות פוליטיות ובחירות כלליות . אף - על - 
פי כן , נכון הדבר שהמשטר הסובייטי לא טען מעולם ( גם לא בשיא שלטונו של 
סטלין ) כי הגשים הלכה למעשה את האידיאה הסוציאליסטית שהאדם , חירותו , 
שוויון ערכו וזכויותיו , מהלכים לאורכם ולרוחבם של " כל כתביקפמאליד4חממכתבי 
הנעורים של מרקס ואילך . אידיאה הרואה את התגשמותה המלאה רק לאחר " גוויעת " 
המדינה , איננה יכולה לומר ששלטון כפייה ( אפילו של הפרוליטריון ) הוא 
סוף הדרך . צודק אבינרי במאמרו , כשהוא מדגיש את משמעותו של הניגוד בין 
האידיאה הסוציאליסטית לבין דפוסי הממשל הסובייטי ניגוד המתקתק כשעון במטען 
חומר - נפץ בתוך רקמת החברה הסובייטית . דרוש לו זמן , אך סופו שהוא הופך 
את הבית על פיו . ודאי שניגוד זה הוא אחד המאפיינים החשובים ביותר של רפורמת 
גורבצוב שהיא נובעת ממנו , מונעת על - ידיו ואולי כל כוונתה ( וזה הפן 
השמרני של גורבצוב ) היא להעניק למשטר הסוציאליסטי קדנציה נוספת , והפעם 
בניהוגו של ממשל דמוקרטי . הסוציאל - דמוקרטיה של אירופה לא ניסתה מעולם 
לחרוג ממסגרתו של הקפיטליזם . אולי יראה לה גורבצוב סוציאל - דמוקרטיה של 
ממש מהי . אילו זה היה כל הסיפור ונניח לשעה לסיכונים שבתהליך : הלאומנות 
הרוסית , הפונדמנטליזם האיסלמי והאנטישמיות היו רבים מוותיקי המפלגות הקומוניסטיות 
ברחבי העולם ( החופשי ) נאנחים אנחת רווחה . משה סנה ומאיר יערי היו מחייכים 
מלמעלה . אלא שאין זה כל הסיפור . קפמאפרקחמברית - המועצות אינה עסוקה רק 
בדמוקרטיזציה של דפוסי הממשלה עניין שאפשר לתארו כהתאמת עצמה לאידיאה הסוציאליסטית 
אלא מחפשת במאמץ נואש דרך להיחלץ ממצוקתה הכלכלית . ממשלה הטוטליטרי לא 
זו בלבד שסתר את האידיאה , אלא גם בלשון המעטה לא היה יעיל . ומצד שני , 
דמוקרטיזציה אינה יכולה להבטיח , מעצם התקיימותה בלבד , רווחה כלכלית . 
טיבו של ממשל ( דמוקרטי או אוטוקרטי ) אינו מלמד דבר על כושר תפקודו ומידת 
יעילותו . הדמוקרטיות של היום מפגינות שגשוג ורווחה . טעות להניח כי זה 
מלמד על מתאם חיובי הכרחי . בשנות העשרים הפגינו הדמוקרטיות את ההיפך , 
והרודנויות האיטלקית והגרמנית באו במקומן והצליחו במקום שאלו נכשלו . פרנקו 
כמובן , אחרי מלחמה ובסיוע מערבי נדיב , אבל בתוך מסגרתו של משטר כפייה 
רודני הביא את ספרד עד לשערי השוק האירופי המשותף . דרום קוריאה היא הכל 
חוץ מדמוקרטיה . פולין היא היום דמוקרטית . היש בכך לערוב להבראתה הכלכלית ? 
המשקים הסובייטיים נבדלים מן המערביים בשני אפיונים עיקריים העדרן של זכויות 
קניין ( פרטי ) והעדרה של כלכלת שוק . הרוב המכריע של הנכסים בעלי יכולת 
התנובה הכלכלית מוחזקים בבריה"ם בידי מוסדות השלטון ; והתהליך הכלכלי עצמו 
הקצאת המקורות , הייצור וההפצה של מוצרים ושירותים מתנהל על - פי תכנון 
מרכזי ובאמצעות ביורוקרטיה שכירה . מוסכמה היא שהעדרה של כלכלת - שוק היא 
אמו החוקית של הכישלון הגדול , ואם לא תונהג , לא ייחלץ המשק הסובייטי 
ממצוקתו . השאלה הרלוונטית לדיון כאן היא , אם כלכלת שוק בבריה"ם או בכל 
מקום אחר יכולה להתקיים רק בתוך מערכת חירויות הכוללת את זכות הקניין הפרטי . 
האם ייתכן משק סוציאליסטי ( כלומר , שעיקרו נתון לשליטה ציבורית ) המתפקד 
במסגרתה של כלכלת שוק ? האם הקשר בין כלכלת השוק לזכויות הקניין , כפי 
שהוא קיים וידוע מאז עלייתהקפמאליד4חמשל הבורגנות על מפת ההיסטוריה , הוא 
קשר הכרחי או שאינו אלא מקרה ( אפילו היסטורי ) פרטי ? ברית - המועצות 
ומדינות - הלוויין שלה עתידות לספק לנו שדה הסתכלות רחב - מידות . פחות מחמישים 
שנות " סוציאליזם " הולבשו על מדינות אירופה המזרחית , בדרך של כפייה 
על תרבות שגם אם לא היתה קפיטליסטית למהדרין , קולקטיוויסטית ודאי שלא היתה . 
והנה הן מחזירות לתוקפן , במבצעי - חקיקה מזורזים , את זכויות הקניין 
ומצהירות בגלוי כי פניהן לקראת הנהגת קפיטליזם . בריה"ם כמעט שמונים שנות 
שלטון סובייטי מולבש על כלכלה פיאודלית נעה בזהירות ובאיטיות . באחרונה 
הותר לחקלאים לחכור קרקע מן המדינה . יש כמובן הבדל בין חכירה לרכישה . 
זכויות החכירה שמעניק מנהל מקרקעי ישראל אינו עושה את הקרקע לפחות " ציונית " ; 
ובאותה מטבע - לשון אפשר לומר , כי החכרת אדמת " הלאום " הסובייטי לאיכרים 
אינה עושה אותה לפחות סוציאליסטית . בריה"ם עושה זאת כדי לעודד את התפוקה 
החקלאית . אך האם יסתפקו איכרי בריה"ם בחכירה ? ליחידים הותר לרכוש מן 
המדינה נכסים נושאי תנובה כלכלית . לרכוש , להפעיל , להרוויח , לממש 
רווחי הון , להוריש , זה כבר משהו : תחילתה של כלכלת שוק נישאת על - ידי 
" יזמים " ו"משקיעים " והכל יודעים שאלה כינויים שמכנה הבורגנות את עצמה 
בארצות המערב . האם הענקת הזכות לרכוש מן המדינה ( הסובייטית ) נכסים 
נושאי תשואה , להפעילם כבסיס לעשייה ( לגיטימית ) של רווח וצבירת רכוש , 
פירושה צעד ראשון במצעד לעבר הקפיטליזם ? האם הגיעה ההנהגה הסובייטית למסקנה 
שכלכלת שוק יכולה לפעול רק בתוך מערכת חירויות הכוללת את זכות הקניין הפרטי ? 
אין לדעת . קפמאפרקחמגם אם זו נטייתה של ההנהגה הסובייטית , לפניה דרך 
ארוכה . המחסום העיקרי המגביל את קצבו של מהלך זה הוא ההיקף הכמותי של הרכוש 
והנכסים שמחזיק בידו השלטון הסובייטי . הפרטה של רכוש ממלכתי , בהיקפים 
ובשיעורים נמוכים מאלו המתקיימים בבריה"ם , היא תהליך ארוך ומייגע . ממשלות 
המערב שעסקו בהפרטה לא טיפלו אלא בחלק - משק זעיר - יחסית , בהשוואה לבריה"ם . 
זאת ועוד : נניח שיש מוכר ( הממשלה הסובייטית ) מי הקונה ? עניין לדורות 
הוא עד שתצמח בתוך בריה"ם " בורגנות לאומית " שתיקח מן הממשל את הנכסים 
" הנבגדים " המקרקעין , מקורות האנרגיה , המחצבים , והתחבורה ( היבשתית , 
הימית והאווירית ) , התקשורת , תעשיות התשתית ואמצעי - הלחימה . וזה 
תהליך שאין להשלימו בלי שוק - הון בשל ומפותח ; ועד שתדמה " הבורסה של 
מוסקווה " לאחיותיה במערב יעבור זמן רב . בהנחה שיהיה אקלים בין - לאומי 
נוח , יבוא הון זר . בשלבי החדירה הראשונים , יעשו הזרים את עסקיהם עם 
הממשל ולא עם גרעיניה של הבורגנות החדשה והחלושה . בורגנות זו תעסוק במסחר , 
בייצור זעיר של מוצרי - צריכה . לא יהיה לה כוח להתארגן ולעסוק בתעשיות - 
יסוד . לסיכומו של דבר , אם תצליח בריה"ם ( ולא תתפרק מבפנים ותשקע בסכסוכים 
לאומיים , אתנים וחברתיים ) הרי היא עולה על דרך של בניין משק מעורב ציבורי - 
ממלכתי , פרטי - מקומי ופרטי - זר . האם זה משק שניתן להגדרה במונחים שטבעו 
הוגי - דעות בסוף המאה ה91 ? האם זה סוציאליזם ? דבר אחד ודאי בריה"ם 
נעה מערבה . אבל כאשר תגיע למקום שתגיע , גם המערב לא יהיה מה שהוא היום . 
כולנו נצטרך לטבוע למציאות החדשה מטבעות - לשון ומונחים חדשים . 
