הוועד המנהל של רשות השידור יתכנס היום לישיבה מיוחדת כדי להכריע בעניינו 
של רפי גינת . פרקליטת המדינה , דורית בייניש , המליצה בפני מנכ"ל רשות 
השידור , אריה מקל , להשעות את גינת מתפקידיו הקודמים ברשות , אך עם זאת 
לא שללה את האפשרות להעסיק אותו בעבודה שאינה קשורה בניהול או בהופעה על 
המרקע . מאחר שבישיבה הקודמת נעדרו שני חברים , הציעה חברת הוועד המנהל 
מן המערך , דליה איציק , לדחות את ההחלטה למועד שבו כולם יהיו נוכחים ותתקבל 
החלטה על דעת כל חברי הוועד . נראה שהוועד המנהל יקבל היום החלטה להחזיר 
את גינת לעבודה , אם גם לא ל"בשידור חוקר " ול"כלבוטק " . המנכ"ל אמר בישיבה 
הקודמת כי אם יחליט הוועד המנהל להחזיר את גינת לעבודה , יהיה מוכן להציע 
לו תפקיד מתאים . קפידבינלמרות שהיום תתקיים פגישה בין ועד עיתונות - הפקה 
בטלוויזיה לבין ההנהלה , בניסיון לסיים את הסכסוך על מימוש הסכם השכר , 
הוציא הוועד מכתב לעובדים ולהנהלה , המודיע כי החל מהבוקר מופסקות כל ההכנות 
למבצעים מיוחדים , כמו התוכנית המיוחדת על העלייה , השידורים המיוחדים 
מפסטיבל ישראל ו"תפוח הזהב " טקס ה"אוסקר " של רשות השידור . נוסף על 
כך מתכוון הוועד לדרוש משא ומתן נפרד עם הנהלת הרשות בעניין מהדורת החדשות 
באנגלית , לשם קבלת תוספות שכר בגינה . 
