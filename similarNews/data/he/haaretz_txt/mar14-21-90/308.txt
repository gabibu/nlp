פחות משבוע לפני הבחירות במזרח - גרמניה , נפתחו בבון שיחות ה"שניים ועוד 
ארבעה " מפגש פקידים בכירים של ארבע בעלות הברית ממלחמת העולם השנייה 
ושל נציגי שתי הגרמניות על קביעת הסדרים ביטחוניים עבור גרמניה מאוחדת , 
שעימה הסתיים פורמלית מצב המלחמה . אף שכמה מהצהרותיו האחרונות של הקנצלר 
קול הצליחו לעורר פחדים רדומים , 54 שנה אחרי תבוסת הרייך השלישי , לא 
מדובר עוד במנצחים ומנוצחים . למרות זאת יש לארצות הברית , בריטניה , 
צרפת וברית המועצות זכויות מיוחדות כלפי גרמניה מהיותן מעצמות הכיבוש . 
רמזים שנשלחו לאחרונה מבון כי שיחות שלום פורמליות היו פוגעות ברגשות הגרמנים , 
לא משנים את הצורך להגיע להסדרים על סיום המלחמה . החיפזון של הקנצלר קוהל 
בקידום האיחוד מעורר הן במערב והן במזרח את החשד ששיקולי יוקרה אישיים ומפלגתיים 
על חשבון טיפול שקול בבעיות ובדאגות שהאיחוד מעורר לא רק אצל שכניה - קורבנותיה 
לשעבר של גרמניה הגדולה . הסדרים ביטחוניים לשילוב גרמניה במסגרות אירופאיות 
מיועדים להרגיע את החששות והמשא ומתן עליהם יימשך , מטבע הדברים , שבועות 
רבים ואולי עד חודשי הסתיו . כל ניסיון מצד בון לקצר את הדרך ישיג את התוצאה 
ההפוכה . שלושה מכלולי בעיות עומדים על סדר יומן של שיחות " שניים ועוד 
ארבעה " : מעמדה של ברלין , גבולותיה המזרחיים של גרמניה וקשרי גרמניה המאוחדת 
עם נאט"ו ועם ברית וארשה . לארבע המעצמות יש עד היום מעמד מיוחד בברלין 
ועובדה זאת יש ליישב עם כוונת מערב גרמניה להעביר לברלין את בירתה של גרמניה 
המאוחדת . אחרי ההתחמקויות הרבות של הקנצלר קוהל מלהצהיר חד - משמעית על 
כיבוד גבולותיה המערביים של פולין , יהיה צורך בצעדים מפורשים וחד - משמעיים 
כדי להרגיע את וארשה ולא רק את וארשה שגרמניה המאוחדת אכן משלימה עם הגבולות 
שנקבעו ב5491 . הנושא הרגיש ביותר עלול להיות הקשר בין גרמניה המאוחדת לבין 
שתי הבריתות אליהן שייכים שני חלקיה . המערב דורש שגרמניה כולה תשתייך לנאט"ו , 
בעוד ברית המועצות רוצה שגרמניה המאוחדת תהיה נייטראלית . המערב מציע שכוחות 
נאט"ו יישארו מחוץ לטרטוריה המוכרת היום כמזרח - גרמניה . המערב עשוי להסכים 
להסדר מעבר שיאפשר המשך נוכחות זמנית של כוחות סובייטיים בחלק המזרחי . שני 
דברים עשויים להקל על מציאת ההסדרים המוסכמים : האחד , ההבטחות האחרונות 
של הקנצלר קוהל שהאיחוד לא יתבצע לפני 1991 כלומר שהמעצמות ושכנותיה של 
גרמניה לא ימצאו עצמן בפני צעדים חד - צדדיים ועובדות מוגמרות . ושנית , 
שגם המערב וגם ברית המועצות מעוניינים כיום בהסדרי ביטחון פחות בגלל חששות 
הדדיים , ויותר בגלל חששות משותפים מפני גרמניה מאוחדת . 
