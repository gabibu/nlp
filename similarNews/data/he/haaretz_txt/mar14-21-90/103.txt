הוועד הפועל של ההסתדרות מתכנס היום לדון בממצאי מבקר ההסתדרות , נפתלי 
בלומנטל , ביחס לכמה מהנושאים המרכזיים שעלו לכותרות בשנתיים - שלוש האחרונות : 
חברת העובדים , אגודות הספורט של הפועל , מועצות פועלים . הדו"ח מקיף 
כשלוש שנות פעילות . אילו יישמו בעבר את החלטת המבקר לפרסם דוחות שנתיים , 
כי אז כבר לפני הבחירות להסתדרות היו מתפרסמים חלק מהממצאים והיה אפשר להתמודד 
אתם לקראת הבחירות . עם זאת , מבקר ההסתדרות אינו מפרסם את כל ממצאיו . 
חוקת ההסתדרות מותירה בידי הגופים המבוקרים , ובידי ועדת מבקר , שהיא 
גוף פוליטי הנשלט על - ידי האחראים לליקויים , לגנוז דו"חות או חלקים מהם . 
כך נמנע מהציבור מידע מלא , וההרתעה שבחשיפת הליקויים נפגמת . בשיטה זו 
קשה להסיק מדו"ח מבקר ההסתדרות את מלוא המסקנות מהמשבר בחברת העובדים , 
ובראשם כור . הוא מגלה כי ערך סקירת דו"חות כספיים של תאגידי חברת העובדים 
בשנים 48918891 וכן קיים מעקב רצוף אחר ביצוע תוכניות ההבראה בסולל בונה 
ובתיעוש , אך הוא איננו פורש את ממצאיו , שאולי היו יכולים למקד תשומת 
לב למשברים בהתהוותם . נפתלי בלומנטל ממליץ על הקמת צוות מיוחד , בעל 
סמכויות ויכולת גישה למקורות מקיפים , שיפעל לניתוח המשברים ולהפקת הלקחים . 
מהטפח הנחשף על - ידו עולה , כי לא כל התאגידים של חברת העובדים מגישים 
דיווחים שנתיים ורבעוניים ; לפיכך דנים רק בתוכניות העבודה של חלק מהתאגידים . 
הסמנכ"ל לבקרה הכין כבר בנובמבר 88 הצעת החלטה לקיום מעקב אחר תיקון ליקויים 
בחברת העובדים , לרבות נקיטת צעדים נגד הנהלות תאגידים ומפעלים שלא יבצעו 
או שלא יתחייבו לתקן ליקויים , אך המסמך לא נדון כלל בוועדה המנהלת של חברת 
העובדים . בתוכנית הרפורמה בחברת העובדים לא צוין הרכבה של הנהלת הוועדה 
המנהלת , ולכן הרכבה בפועל אינו מבטיח איזון נכון בין נציגי הציבור לבין 
ממלאי תפקידים פונקציונליים . חלק מחברי הוועדה המנהלת של חברת העובדים 
חברים גם במועצות המנהלים של אותם גופים הנדונים בוועדה . בדיונים שהתקיימו 
באוגוסט 88 על ממצאי ביקורת בסולל בונה ובכור סחר פנים , הוחלט להמשיך לעסוק 
בממצאים בישיבה אחרת , אך בעת כתיבת דו"ח המבקר , כעבור שנה , הנ"ל עדיין 
לא נדונו . ב8891 , מבין 43 חברי הוועדה המנהלת של חברת העובדים , 41 לא 
השתתפו לפחות ב01 מ62 ישיבות שקוימו ; מחציתם נהגו כך גם ב7891 . המבקר 
קובע , כי פעולות מטה חברת העובדים בחלק מהמגזרים לא תאמו את צורכי משק 
העובדים . ב9891 חל שיפור בניתוח מצבם של התאגידים , אך אין בכך כדי לאפשר 
יכולת התראה בזמן אמיתי . המבקר קובע כי בחברת העובדים לא נוצרו כלים המאפשרים 
לבדוק את אמיתות הנתונים שהוצגו לפניה , לא כל שכן להזהיר בזמן . הדיווחים 
היו מאזנים שנתיים או חצי - שנתיים , בריחוק זמן מההתפתחויות . מזכיר חברת 
העובדים לשעבר , דני רוזוליו , טען כי הדלפות מישיבות הוועדה המנהלת מנעו 
הבאת סקירות מקיפות בנושאים עסקיים רגישים , ולכן אלה הובאו לדיון בוועדה 
המנהלת . ביחס לתנאי פרישה נקבע בדו"ח : " . . . פיטוריהם של עובדים 
רבים עומדים בניגוד בולט וחד לתנאי הפרישה ששולמו גם לבכירים , גם לאלה 
הנושאים אישית באחריות לאי מניעת המשבר " . עוד מציין המבקר , כי שאלת החוזים 
האישיים ותנאי הפרישה נשארה פתוחה ולא התקבלה כל החלטה באשר להם . 
