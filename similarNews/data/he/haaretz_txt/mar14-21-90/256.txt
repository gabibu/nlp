הביאנלה של ונציה היתה תמיד אירוע אמנותי חשוב , שהדיו לא חרגו מגבולות 
קהילת האמנות המקומית . לפני כשנתיים נבחר אדם ברוך איש תקשורת ( אז עורך 
מוסף ידיעות אחרונות ) ואחד האנשים היותר מעורבים באמנות הישראלית , כאוצר 
הביתן ישראלי . ברוך , מונע אולי על ידי תחושת שליחות , יודע לרתום את 
התקשורת לצורכיו . זמן קצר אחרי היבחרו כבר ידעה כל הארץ שיש ביאנלה בוונציה , 
מי הם נציגנו הנבחרים ( הפסלים צדוק בן - דוד ומוטי מזרחי ) ומי בחר אותם . 
ברוך הנהיג חידושים , ביניהם קדם - ונציה : במוזיאון לאמנות ישראלית ברמת 
גן , לפני שנארזו העבודות למשלוח לאיטליה , התקיימה תערוכה , שהציגה מה 
בחר ברוך לוונציה . לפני פתיחת הביאנלה התנוססו על האוטובוסים שלטים צבעוניים , 
עם תצלומי העבודות הישראליות המייצגות . האירוע הפך לכמעט חג - לאומי . 
חלפו שנתיים . אדם ברוך שוב אוצר את הביתן הישראלי . הבחירה הפעם היתה 
אפופת סודיות . בשידור דרמטי למדי ב"מצב הרוח " , בישר ברוך לעם על בחירתו 
בפסל יעקב דורצין . הבחירה של ברוך בפסלים נובעת , על פי עדותו בקטלוג 
של דורצין לביאנלה , ממבנה הביתן הישראלי : " לציור יש סיכוי טוב ללכת 
לאיבוד בביתן הזה " . יעקב דורצין , יליד הארץ ( 44 ) , חבר קיבוץ כפר - 
החורש , היה מועמד של ברוך גם לפני שנתיים . עכשיו הוא מעניק למאמר הפתיחה 
בקטלוג את הכותרת " דורצין , השם שלו עלה מיד " . במאמר הארוך והמפורט , 
מנמק ברוך את הסיבות שהניעו אותו לבחירה : " אף לא אחד מהפסלים של דור 
ה08 הישראלי מכוסה בפאטינה הדשנה והעמוקה הזו . מוקדם מדי להציג אותם בוונציה . 
ויש לי דימוי פרטי ביחס לדורצין : אני רואה אותו ככוח אטי , מצטבר , 
שכאילו לפתע מגיח מפני הקרקע , קרקע שהיא התרבות המקומית , מתרומם , והוא 
נושא אתו חלקים של הקרקע ואלה מאבדים , תוך הריחוף , את עכירותם ואת כובדם , 
ונעשים שקופים וצלולים " . בהמשך למסורת קדם - ונציה יוצגו החל מהערב ( 
3 . 51 ) , במוזיאון לאמנות ישראלית , רמת גן , עשרת הפסלים שהכין דורצין 
במיוחד לביתן הישראלי , שייפתח בוונציה ב5 . 42 . תערוכתו של דורצין לא 
תהיה היחידה שתיפתח הערב במוזיאון הרמת גני . דניאל זק , שוועדת אוצרים 
בין - לאומית בחרה בו לייצג את ישראל בתערוכת ה"אפרטו " ( תערוכת הצעירים 
עד גיל 53 , הנספחת לביאנלה של ונציה ) , יציג את עבודות הפוליאסטר שלו 
באולם סמוך לדורצין . את מאמר הפתיחה לקטלוג של זק ( " הנוזל העכור והילת 
האור " ) כתבה אריאלה אזולאי - ערמון . " את דניאל זק אפשר לשייך לדור 
האמנים , בעיקר הפסלים , שצמח בישראל בשנות ה08 " . גם לבחירתו של זק קדם 
אירוע . ביוזמת ברוך הוצגה באוקטובר 98 , במעלות , ואחר כך במוזיאון לאמנות 
ישראלית ברמת גן , תערוכה קבוצתית של אמנים ישראלים צעירים , שאנשי אמנות 
מקומיים ( אוצרים , בעלי גלריות , מורים לאמנות ואמנים ) המליצו עליהם 
כבעלי סיכוי להיבחר למסגרת האפרטו . אל הממליצים פנה ברוך , לאחר שחש , 
שכיוון שאינו קרוב מספיק לדור האמנים הצעיר , הוא עלול , כהגדרתו , לחטוא 
בבחירתו . בסופו של התהליך נבחר זק כנציגנו הראשון למסגרת זו , ועכשיו 
כולם יודעים שיש גם אפרטו . ב"אפרטו " ישתתף גם האמן הישראלי יזהר פטקין 
באפרטו , לאחר שהמליצה עליו גלריה אמריקאית , ולמרות שלא המליצו עליו אנשי 
האמנות שבחר אדם ברוך . לפיכך , לא תוצג יצירתו במוזיאון לאמנות הישראלית 
ברמת גן , במסגרת קדם - ונציה . שתי התערוכות ימשכו חודש ושתיהן זכו לקטלוגים 
( סטודיו גילינסקי ) : זה של דורצין הוא ממש ספר אמנות עשוי בקפידה , 
המחזיק 461 עמודים , עברית ואנגלית , שחור - לבן וצבע ( צלם ראשי גדי 
דגון ) . את המאמרים על יצירתו של דורצין כתבו : ד"ר מיכאל סגן כהן , 
מאיר ויזלטיר , יאיר גרבוז , יגאל תומרקין , אריאלה אזולאי - ערמון ואדם 
ברוך . הקטלוג של זק , גם הוא עברית ואנגלית , שחור - לבן וצבע , אבל 
מחזיק 82 עמודים בלבד . הערב יתרחש גם האירוע יהודית רביץ מצדיעה לדורצין . 
את הכותרת המפתיעה הזאת , הרשומה בהזמנה לפתיחת התערוכה , בחר ברוך , 
שכתב בהודעה לעיתונות , " יהודית רביץ עורכת את המופע , כמחווה מיוחד 
ליעקב דורצין , למודרניזם הישראלי . . . הרעיון לפנות ליהודית רביץ היה 
כמעט אוטומטי . מי אם לא יהודית רביץ " . טמירה ירדני , אמרגניתה של רביץ , 
אומרת שמדובר במופע רגיל , שמחיריו הוזלו ל02 ש"ח במקום 04 . שום דבר 
דורציאני : " חשבנו בהתחלה לעשות ערב , בהשתתפות מספר אמנים , שיהיה 
הצדעה של אמנות הבידור העשירה , לאמנות הפלסטית הענייה . אבל התוכנית לא 
התממשה , ויהודית תופיע לבד . הכותרת לערב היא לא על דעתי " . אדם ברוך : 
" מדובר במיעוטים , שמתאחדים כדי להביע אמפתיה , לא כדי לעשות כסף " . 
רביץ תעלה הערב , בשעה 03 . 32 על בימת הקאמרי . 
