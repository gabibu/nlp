חמבקרוב אולי נשוב אל המתכונת שכבר כמעט נשכחה : ממשלה . כחמש וחצי שנים 
חלפו מאז בוטל למעשה גוף זה בישראל ואת מקומו תפסה " אסיפת הבכירים שבנבחרים " 
בת 62 חברים , שלידה פועלת רשות שלטונית המכונה " קבינט " . מסגרת נלווית 
זו אמורה להיות הרשות המבצעת , אך היא שבויה בהסכמה שאין מתקבלות בה החלטות 
אלא פה אחד , כלומר אין מתקבלות בה החלטות . עקב הצורך המדיני לקיים בכל 
זאת גוף ממשלי לקבלת החלטות , נקבע מוסד חדש של " פורום ראשי הממשלה " . 
החברים בפורום הם רק מי שכיהנו בעבר בתפקיד זה , וזה המכהן בו עכשיו . 
באחרונה הורחב פורום זה משלושה חברים ל"פורום הארבעה " , כאשר אל שמיר - 
פרס - רבין צורף גם מי שמייעדים אותו להיות ראש הממשלה הבא : משה ארנס . 
האפשרות של שיבה אל המתכונת הישנה ההיא , של ממשלה צרה , מעוררת חששות 
בקרב חוגים פוליטיים שונים , כפי שמעורר כל שינוי . זו הרתיעה מפני הסכנות 
האורבות בתחומו של הבלתי נודע , בשיטה פוליטית שהמנהיגים הנוכחיים כמעט 
לא התנסו בה . פרס מעולם לא היה ראש ממשלה צרה ואילו שמיר ורבין אינם זוכרים 
לטוב את תפקוד ממשלותיהם הצרות . ממשלה רחבה מעניקה להם הרגשת ביטחון אישי 
ותמורת תחושה זו הם נוטים לוותר על כל אותן מעלות ויתרונות בסיסיים שמספקת 
ממשלה צרה . לאחר הבחירות האחרונות , כאשר שוב כוננה ממשלת אחדות , נראה 
היה כאילו לעולם לא יכהנו עוד ממשלות צרות בישראל . בימים אלה שוב גוברת 
התחושה , שאם המנהיגים שוב יחמקו בניסוחי פשרה מן המשבר המדיני ולא תקום 
ממשלה צרה , תהיה זו הוכחה , לא לקיומה של הבנה מדינית , אלא להסכמה עמוקה 
יותר על הנוחיות שבשיתוף ואחדות , ועל הרתיעה מפני הסכנות האורבות לראשי 
העבודה והליכוד אם ייפרדו דרכיהם . בעת שכזו ראוי לשוב ולהיזכר מהי ממשלה 
צרה וכיצד היא מתפקדת . ממשלה היא הרשות המבצעת . בתור שכזו עליה לדון 
ובמיוחד לקבוע מה לעשות . ממשלה צרה נוטה להחליט , בעוד ממשלת אחדות שבויה 
בתיקו . המשמעות בהיעדר החלטה היא לאפשר למצב הנתון , לסטטוס קוו , להמשיך . 
עם זאת , המציאות אינה סטטית והיא מתפתחת , מאלתרת ומשתנה . את הכיוון 
נותנים אז רק הכוחות הפועלים בשטח והם הופכים להיות המעצבים של סדר היום . 
מנהיגות אפקטיווית צריכה לפעול כמקשה מלוכדת ומתואמת . יש מקום להתלבטות 
ולדיון , אבל מרגע שמתקבלת החלטה , ראוי שכולם יסכימו עמה ויפעלו בכנות 
למימושה . בממשלת האחדות הביעו שרים הסתייגות מהחלטות של ממשלתם . לא מעטים 
מהם נותרו דבקים בעמדתם . האחריות הקולקטיווית , שלפיה כל שר שותף באחריות 
לפעולות הממשלה כולה , נשכחה . הממשלה דמתה לפרלמנט . ראש הממשלה מתואר 
כראשון בין שווים , אבל הוא הסמכות העליונה , המנווט את דרכה של הממשלה . 
על עדיפותו אין עוררין וליכולת פעילותו כמעט אין סייגים , כראוי למי שרוב 
הציבור בחר בו כדי שיממש את משנתו . והנה בממשלה רחבה , מוטלות מגבלות 
על ראש הממשלה , כאילו היה רק שווה בין ראשונים . עליו לקבל את הסכמת ממלא 
מקומו לסדר היום בישיבות , למינויים שונים . כל אזרח יודע , כי אין די 
בבירור עמדת ראש הממשלה ולמעשה מכרעת לא פחות היא דעתו של ממלא המקום . 
ממשלה אינה מתבקשת לשקף את כל רצונות העם , אלא את נטיות הרוב . חבריה 
נדרשים להוביל את המדינה בכיוון שעליו התחייבו לפני הבוחר . לשרים נותר 
לקבוע רק את קצב ההתקדמות וכיצד לעקוף מכשולים . אסור לממשלה שיהיו בה שני 
כיוונים סותרים . הליכוד הבטיח לבוחריו ליישב את יהודה ושומרון , אבל הוא 
מסתפק בשש התנחלויות . העבודה הבטיחה לקדם את המו"ם בקצב שלה , אבל היא 
עושה זאת בקצב של שמיר . חיי ממשל תקינים מתוארים ככאלה שבהם מתפקדת אופוזיציה , 
אשר לה סיכוי להחליף את המנהיגים . רק בצל איום של אלטרנטיווה מאיימת משתפרים 
הביצועים השלטוניים , בגלל החשש מפני אובדן הבכורה . האופוזיציה מגייסת 
את כל אוהדיה ושלוחותיה כמו ההסתדרות או מועצת יש"ע , המציבים אתגרים לממשלה 
המכהנת . גם כאן הקנאה וההתחרות הם סוד ההצלחה . האופוזיציה משתדלת להוכיח 
שהיא ראויה לשלטון , היא מציעה תחליפים הולמים להחלטות ולאישים , מרחיבה 
את ההיצע הפוליטי . הציבור הוא הנהנה העיקרי מהמבחר . בעידן של אחדות , 
נעלמת האופוזיציה שהיא אלטרנטיווה , ולמעשה היא עוברת אל תוך המפלגות המנהיגות . 
הממשלות הצרות מנו בשנות ה05 וה06 עד כ51 שרים , וכ02 שרים בשנות ה07 
וה08 . לעומתן , ממשלות האחדות נודעות בגודלן המוגזם . מספר עצום של 52 
שרים אינו בא להגדיל את האיכות אלא לפתור בעיות מפלגתיות . העלות שבכהונתם 
של שרים רבים , מקצתם בלי תיק , אינה זוכה לתמורה . למעשה , ככל שהממשלה 
רחבה יותר היא מסורבלת ופחות יעילה . הפיתוי בהקמת ממשלה צרה הוא בהיעדר 
הכורח לחלוק את השררה ואת שלל טובות ההנאה בין שותפים רבים . רוב התיקים 
בממשלה נמסרים לנציגי המפלגה המנצחת ואלה בוחרים רק את תומכיהם לפקידים בכירים , 
לשגרירים ולשליחים . היריבים הפוליטיים נותרים מובטלים וגם זהו חלק מהסיפוק . 
ומה יעשו פרס , רבין , גור , יעקבי , שחל וחבריהם כשתכהן ממשלת ליכוד 
צרה . ומה על ארנס , לוי , מודעי או קצב , אם תכהן ממשלת עבודה . גם 
התקציב והחוקים נקבעים בידי ממשלה צרה לפי שיקולים מפלגתיים וסקטוריאליים . 
אין צורך להבטיח סיוע זהה לנתמכי העבודה כמו קיבוצים , מושבים , קופת - 
חולים וכור בתמורה לסיוע להתנחלויות . אפשר להעדיף רק את אחד מהצדדים במשוואה . 
ממשלה צרה לא רק מחייבת את השרים לאחדות השורה , היא ממש כופה זאת עליהם . 
אם יתקוטטו ויתפצלו יאבדו את הרוב הקטן בכנסת שבזכותו שמור להם אמון . 
גם אם יתלכדו לקראת הצבעות אמון , רק כדי לשמר את שלטונם , הרי בהיעדר 
תיאום הם לא יוכלו להעביר חוקים או לאשר את מדיניותם . ממשלה צרה מתאפיינת 
בכך ששוב ושוב היא מנצחת רק בקושי בהצבעות , לעתים על חודו של קול . זהו 
מחיר שצריך לדעת לחיות עמו . זו גם הדרך ליציבות ולתיאום תוך ממשלתי רב . 
את הקושי שבגיוס התמיכה כל פעם מחדש לקראת מבחן חוזר של הצבעה בכנסת , 
מנצלים השותפים בקואליציה . כל שותף קואליציוני אינו יכול להתאפק ולא להציג 
את דרישותיו הבלתי מסופקות בעת ההיא . הדתיים , השותפים ההיסטוריים הן 
בממשלות המערך והן בממשלות הליכוד , מזוהים כיום , בעיקר , כבעלי תדמית 
של סחטנים פוליטיים , האורבים לשותפיהם כדי ללכוד אותם ברגעי חולשה . המערך 
והליכוד מזוהים בין השאר כמי שאפשר לסחוט אותם , על חשבון קופת המדינה או 
ערכיהם . כאשר ממשלה מעדיפה או נאלצת לתפקד באמצעות רוב צר , עולה ערכו 
של כל חבר כנסת בקואליציה . יו"ר הקואליציה נדרש כל העת לעקוב היכן מצוי 
כל ח"ך ואם הוא אינו כועס חלילה , מהרהר על הקמת סיעה צרה או מצייר חישוקים . 
הממשלה אינה נכנעת אף פעם לתביעות של חברי כנסת כועסים וסחטנים , הגם שהיא 
תמיד מפייסת אותם לשביעות רצונם . אחד ממאפייניה של הממשלה הצרה הוא שבעת 
כינונה עולים תמיד קולות למען ממשלה רחבה . מזכירים כי רק ממשלת אחדות מעזה 
ומסוגלת לנקוט צעדים מכאיבים מבלי לחשוש מעונשו של הבוחר . הממשלה הרחבה 
מתוארת כריכוז של כל הכוחות הטובים ביותר במדינה וכביטוי לאחדות העם במסגרת 
שאינה מדגישה את הקיטוב אלא מקרבת את הקיצונים . ממשלה צרה היא לפעמים גם 
געגועים לממשלה רחבה . 
