( ע . ) . דיקן הפקולטה למשפטים באוניברסיטת תל - אביב , פרוף אוריאל 
רייכמן , אמר אתמול כי קיצה של ממשלת האחדות הלאומית הוא גם סופה של השיטה 
הפוליטית בישראל . לדבריו , ההתרחשויות מבהירות את הטרגדיה הטמונה בשיטה 
הקואליציונית ושיטת הבחירות היוצרת אותה . פרוף רייכמן דיבר בטקס שבו הוענק 
לו התואר " איש השנה בתקשורת " מטעם איגוד המפרסמים בישראל , שנערך במלון 
דן בתל אביב . פרוף יצחק זמיר , נשיא מועצת העיתונות , אמר בדברי ברכתו 
כי לישראל אין חוקה שתשרת את הציבור ושתטיל כבלים על הפוליטיקאים . זמיר 
הבהיר , כי כל עוד הכוח הוא בידי הפוליטיקאים , לא תהיה חוקה . הוא שיבח 
את פרוף רייכמן על שהצליח להחדיר בדעת הקהל את חשיבות החוקה , שהיא היום 
על סדר היום במדינה . עם זאת , חרף המסע שנערך למען החוקה , הוא לא נשא 
את הפירות המקווים לא בעניין מגילת זכויות האדם , לא החוקה ולא הבחירות . 
פרוף רייכמן ציין , כי ממשלת האחדות הנוכחית , כקודמתה , נושאת עמה את 
שלושת התכונות שזכו להבלטה : מלחמות השרים חברי אותה מפלגה זה נגד זה , 
חתירה הדדית של מפלגות הקואליציה זו נגד זו , וחוסר משמעת מינימלית של 
השרים המתבטאת בהדלפות , השמצות ואי - כיבוד החלטות הממשלה . לדבריו , 
השלטון בישראל איבד את כושר ההחלטה , התכנון והביצוע וישראל הפכה בעיני 
העולם לעוד מדינה מפוררת שאי - אפשר לנהל אתה עסקים על בסיס רציונלי . כל 
שר פועל כפיאודל עצמאי , מצהיר הצהרות , נלחם בעמיתיו ממפלגתו ומפלגות 
אחרות , ומבצר את כוחו באמצעות שחיתות ממוסדת של מינויים פוליטיים וחלוקת 
טובות הנאה . " בושה היא שכל אזרחי המדינה מצפים עתה רק לרמזים הבאים מהרב 
שך ומהרב יוסף כחורצי גורלנו " , אמר . פרוף רייכמן הזהיר , כי יש סכנה 
לעתיד המדינה בהמשכה של דרך זו , שכן כך אי אפשר להתמודד עם אתגרים כמו 
עלייה , הטיפול באינתיפאדה , מניעת הירידה ועוד . מערכת הבחירות הבאה 
עלולה לדעתו להגדיל את הפיצול בתוך הכנסת ואת חוסר היציבות . " אזרחי המדינה 
קיבלו מזמן גועל נפש מהתנהגות הפוליטיקאים . לאזרחים אין כל השפעה . בשיטה 
הקואליציונית שלנו אין מפסיד או מנצח . מפלגה יכולה להפסיד מכוחה בבחירות 
ולגדול בעוצמתה מבחינת שליטתה על תיקים והשפעה על חקיקה " , אמר רייכמן . 
