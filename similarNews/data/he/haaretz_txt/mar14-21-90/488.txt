הטלתה של אגרת חינוך , החל משנת הלימודים תשנ"א , לצורך מימון יום לימודים 
ארוך , מוטלת בספק , נוכח התנגדות נחרצת להצעה בקרב מרבית חברי ועדת הכספים . 
אתמול קיימה הוועדה דיון בנושא וחברי כנסת מהליכוד והמערך אמרו במהלכו כי 
הם אינם מרגישים את עצמם מחוייבים להצעתו של שר האוצר לשעבר , שמעון פרס . 
מרבית הח"כים גם מתנגדים להצעת האוצר לבטל את קיצבת הילד השני , ולהצמיד 
את קיצבאות הזיקנה למדד המחירים לצרכן , ולא לשכר הממוצע בבמשק כפי שנהוג 
היום . יו"ר הוועדה , ח"ך אברהם שוחט ( מערך ) אמר כי גביית תשלומי חינוך 
ממאות אלפי משפחות תביא לצמיחתה של מערכת פקידותית ענקית עם הוצאות גדולות 
יחסית לתמורה קטנה . ח"ך שוחט וח"ך דן תיכון ( ליכוד ) הציעו לקיים את 
יום לימודים ארוך בשנת 09 רק בעיירות הפיתוח ובשכונות המצוקה , ולבטל את 
הצורך בגביית תשלומים מההורים . ח"ך תיכון ציין כי מימון יום לימודים ארוך 
באמצעות גבייה מההורים , על - ידי הרשויות המקומיות , היא בעייתית שכן 
הרשויות עצמן אינן מעוניינות לשמש כגובות התשלום . ח"ך תיכון קרא לעכב את 
המשך הדיונים בחוק ההסדרים במשק . לדבריו , חוק זה מורכב מעשרות תיקוני 
חקיקה , שהוגשו לכנסת בחופזה , בלא שיקול דעת . בתיקונים אלה יש שינויים 
מהותיים המעוררים שאלות רבות ומצריכים זמן רב לדיונים . חלק מההצעות הוגשו 
על - ידי האוצר , ובניגוד לעמדתם של משרדי הממשלה הנוגעים בדבר . " הדיון 
החפוז בעניין יוליד בעייה לדורות " , טוען תיכון . מנכ"ל משרד החינוך , 
דן שרון , אמר לוועדה , כי משרדו יכול להיערך להפעלת יום לימודים ארוך 
כבר בשנת הלימודים הקרובה . לצורך כך יש צורך בתוספת של כ000 , 4 מורים 
והפיתרון הוא , לדבריו , בגיוסם של אלפי מורים , שפרשו לפנסיה בגיל צעיר 
יחסית , שילוב בוגרי הסמינרים למורים , ועולים חדשים . סגן הממונה על התקציבים 
באוצר , עמית שגב , אמר כי עלות הנהגת השינויים היא כ071 מיליון ש"ח בשנה . 
יצחק ירון , ראש עיריית גבעתיים , המשמש כיו"ר ועדת החינוך של המרכז לשלטון 
המקומי , אמר כי הוא תומך בגביית תשלומים מההורים . עם זאת , הביע ירון 
התנגדות לגביית התשלומים באמצעות הרשויות המקומיות . יו"ר האגף לחינוך ותרבות 
בוועד הפועל של ההסתדרות , רן כוחן , אמר כי ההסתדרות אינה מקבלת את עמדת 
האוצר , כי המימון באמצעות ההורים הוא האפשרות היחידה לקיום יום לימודים 
ארוך . 
