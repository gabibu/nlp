ה הנאצית לפני 54 שנה התכנסו אתמול בניסיון לעצב את עתידה של גרמניה המאוחדת . 
ארה"ב , בריה"ם , בריטניה וצרפת פתחו בשיחות עם שתי הגרמניות , שנועדו 
לסלול את הדרך לאיחוד מהיר . ארבע המעצמות הכירו בעובדה שאין בכוחן למנוע 
את תהליך האיחוד , שהחל למעשה עם הדחת השלטון הסטליניסטי במזרח - גרמניה 
בסוף השנה שעברה . המעצמות מבקשות לגבש את מעמדה הצבאי של המדינה החדשה ולהבטיח 
שהיא לא תציב סימן שאלה בנושא גבולות אירופה שלאחר המלחמה . קאנצלר מערב 
גרמניה , הלמוט קוהל , אמר כי הוא מבין את דאגת המדינות השכנות , בעיקר 
זו של פולין , שקיבלה לאחר המלחמה שטחים נרחבים מן הטריטוריה הגרמנית . 
" אנו רוצים שפולין תחיה בגבולות בטוחים . אולם שכנינו צריכים לקחת ברצינות 
את רצוננו להתאחד במולדתנו " , אמר קוהל . ארבע המעצמות חלוקות בשאלת המפתח 
של השיחות האם על מערב - גרמניה להיות נייטראלית . מוסקווה עומדת על כך 
שגרמניה המאוחדת תהיה נייטראלית , בעוד שלוש המעצמות האחרות ומערב - גרמניה 
רוצות שהמדינה החדשה תשתייך לברית נאט"ו . מזכ"ל נאט"ו , הגנראל הגרמני 
מאנפרד ורנר , אמר אתמול כי חיילים סובייטים יוכלו להישאר בגרמניה המאוחדת 
לתקופה שתיקבע במו"ם . בראיון לעיתון צרפתי אמר ורנר כי המערב יכול לספק 
ערבויות איתנות לבריה"ם לכך שביטחונה יכובד . " אינני רוצה שהמבנה הצבאי 
של נאט"ו יורחב מעבר לגבולות הנוכחיים של מערב - גרמניה . אני אפילו מוכן 
לשקול פתרון שיאפשר לסובייטים לשמור על נוכחות צבאית במזרח - גרמניה לתקופה 
מסוימת " . מקורות בממשלת בון אמרו כי קוהל סבור שחיילים של ארה"ב ובריה"ם 
צריכים להישאר על אדמת גרמניה מספר שנים לאחר האיחוד . לפני השיחות ביקשה 
מערב - גרמניה להבטיח לשכנותיה שכל ההיבטים החיצוניים של האיחוד , כולל 
מעמדה הצבאי של גרמניה , שאלת הגבולות וזכויותיהם של המעצמות , יוסדרו 
לפני האיחוד . סוכנות טא"ס הסובייטית הודיעה כי בריה"ם אינה מרוצה מהודעתה 
של מערב - גרמניה שהדרך הטובה ביותר לאיחוד תהיה הפיכת מזרח - גרמניה לחלק 
ממערב - גרמניה . " אי - אפשר להחליט בשאלות בעלות חשיבות מכרעת לאירופה , 
על בסיס של חוקה או חוקים פנימיים של מערב - גרמניה , כמו כן אין להשאיר 
את הטיפול בהם למערב - גרמניה לבדה " , נאמר בהודעה . המשתתפים בוועידת המעצמות 
בבון הסכימו להזמין את פולין לדיונים כאשר יידונו נושאים הנוגעים לגבולותיה . 
" נציגי מערב ומזרח גרמניה , ארה"ב , בריה"ם , בריטניה וצרפת , דנו 
באווירה של עבודה בשאלות נוהל , בנושאים ובסדר היום של הישיבות הבאות " , 
נאמר בהודעה של משרד החוץ המערב - גרמני . ההודעה ציינה כי תוכן הדיונים 
יישמר בסוד , אולם צויין כי המשתתפים הסכימו שהפגישות הבאות , בדרג של 
פקידים בכירים , יתקיימו לחילופין במערב ובמזרח גרמניה . הפגישה הבאה תתקיים 
במזרח - גרמניה , לאחר הקמת ממשלה חדשה במדינה זו . 
