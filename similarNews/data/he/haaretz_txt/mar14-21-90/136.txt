משהתמקד מבטו של העולם ברפובליקות הבלטיות , על תנועות ההיבדלות שלהן , 
לא היה אפשר עוד לפקפק שסופה הרשמי של האימפריה הסובייטית יתחיל בווילנה . 
השבוע זה קרה : מול ניסיון נואש אחרון של המרכז המוסקוואי לאיים בסחיטה 
כלכלית , לא חזרו בהם הליטאים והתבדלו רשמית מברית המועצות . חמישים שנות 
השלטון הסובייטי נמחקו כביכול , וההיסטוריה הליטאית חוזרת אל שנת היסוד 
של העצמאות , 8191 , ואל חוקת המדינה העצמאית שניתנה בשנת 8391 . המיעוט 
הרוסי בליטא הוא גדול במיוחד : % 01 מכלל האוכלוסיה בת ארבעה המיליונים . 
המרכז הזרים לליטא גם כספים ואמצעי פיתוח רבים , ועל אלה בנויה עכשיו תביעת 
השילומים שתובע גורבצוב מן הליטאים , תביעה חצופה מאין כמוה , ועם זאת 
לא לגמרי בלתי - מוצדקת לאור העובדות : הקומוניזם הביא את ליטא מכלל ימי - 
הביניים הכלכליים אל המודרנית . ליטא היא חלוצת הרפובליקות המתבדלות . 
הליטאים היו תמיד עם לבדד ישכון , חדור בתחושת גורל לאומי ותרבות יחודית . 
כך גם הנוף הליטאי הישן , שהתיעוש הסובייטי עשה בו שמות . נוף זה נשמר 
בראשוניותו הקדמונית כמעט עד סף ימינו . כיום יימצא זכרו כמעט אך ורק בספרות 
ובייחוד בשירה הגדולה שנוף זה הקים מתוכו , שירה שנכתבה בכמה לשונות והיא 
מוכרת היום בעולם בעיקר באמצעות דובריה הפולניים . לבדידותה רבת - המאות 
של ליטא אנו חבים את אחת מתרומותיה המרכזיות לתרבות ולמדע המודרניים : בשלהי 
המאה ה91 התגלתה הלשון הליטאית כאותה לשון הודו - אירופית ששימרה טוב במיוחד 
את התצורות הקדומות של לשון המקור של העמים ההודו - אירופיים . הודות לחופשות 
שהיה מבלה הבלשן הגרמני אוגוסט שלייכר בין יערות ליטא ואגמיה , נתגלתה לעולם 
המחקר השפה , שהיא המסייעת ביותר ( לצד הסנסקריט ) בהבנת ההיסטוריה הקדומה 
של העמים ההודו - אירופיים . אך אף שהגילוי העלה את קרנה של הליטאית , 
לא נעשתה ללשון מוכרת בעולם , וספרותה עודנה בבחינת נעלם בשביל רוב העמים . 
רק בעשור האחרון הביא מקצת דברה המשורר תומס ונצלובה , שגלה לארצות - 
הברית ומצא שם אוזן קשבת לשירת מולדתו הן באקדמיה והן בקרב ציבור הקוראים . 
כמה משיריו תורגמו לאנגלית בידי יוסיף ברודסקי , גולה נוסף ממזרח - אירופה , 
וגם בידי המשורר הליטאי הנודע ביותר כיום , צסלב מילוש , הכותב פולנית . 
אמנם כן , מיצקביץ ומילוש , שני המשוררים הלאומיים של פולין , הם ליטאים , 
בני המיעוט הפולני של ליטא , המגיע בגודלו כמעט לגודל המיעוט הרוסי . 
מיעוט מבוסס זה , שהלשון הפולנית שבפיו מצטיינת בניגוניות מיוחדת ( וכן 
גם באוצר מלים מיוחד לעומת הפולנית של המרכז ) , הוא שריד למאות שבהן היתה 
הנסיכות הגדולה של ליטא חלק של " הרפובליקה של שני העמים " , היא הממלכה 
הפולנית הישנה שפורקה בשנת 5971 . העם השני בצירוף זה הוא העם הליטאי שמתוכו 
באו כמה ממלכיה הגדולים של פולין ( בית יאגיל ) , כשהאינטראקציה בין שני 
העמים היא הגורם המרכזי של ההיסטוריה הליטאית ( ובמידת - מה גם הפולנית ) 
לאורך מאות השנים . לאינטראקציה זו המשך בימינו . " סאידיס " , תנועת 
השחרור הליטאית , היא כמעט " גניבה ספרותית " של תנועת ה"סולידריות " . 
הדת הקתולית , שמילאה תפקיד יסודי בהשתחררותה של פולין מעול הקומוניזם 
מילאה כמעט אותו תפקיד גם בשכנתה . מגעים מתמידים מתקיימים בין שתי תנועות 
השחרור זה זמן רב , והעצמאות החדשה עשויה להביא להידוק הזיקות ההיסטוריות : 
בעיתונות הפולנית ( גיליון שלם של כתב - העת הקתולי היוצא בקרקוב , " זנאק " , 
הוקדש אשתקד לרעיון זה ) מדובר הרבה על השבת הברית ההיסטורית בין שני העמים , 
כמין שיבה ל"רפובליקה של שני העמים " , שבתולדותיה היה פרק שבו היתה הממלכה 
מעצמה כלל - אירופית . השבוע נזכרים הליטאים , וגם הפולנים , בהיסטוריה 
הלאומית והתרבותית של ארצם יפת - הנוף , ואפשר שרבים חוזרים על הפסוק , 
שבו נפתחת שירת " פאן תדיאוס " , האפוס המוסר את התאור הנפלא ביותר של 
הנוף הליטאי האידילי , הנושן . משוררה , אדם מיצקביץ , פותח בפנייה 
אל " ליטא , מולדתי " , ומדמה את המולדת לבריאות , שרק עם אובדנה חשים 
בחשיבותה . ודאי , כי הוא הדין גם לחרות הלאומית שהשבוע החזירה ליטא לעצמה . 
