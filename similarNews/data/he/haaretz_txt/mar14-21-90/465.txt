מוסקווה ( ע"ר ) . פרשן סובייטי גינה שלשום את הוצאתו להורג של העיתונאי 
הבריטי פארזד באזופט בעיראק . לדברי הפרשן , יווגני קיסליוב , מפרה ההוצאה 
להורג את נורמות ההתנהגות של העולם החופשי . דברים אלה שודרו במהדורת החדשות 
העיקרית של הטלוויזיה הסובייטית , לאחר שידור של ההפגנה ההמונית שהתקיימה 
מול שגרירות בריטניה בבגדאד . פרשן העיתון הממשלתי " איזווסטיה " כתב כי 
לעיתונאים אסור לשפוט , אם באזופט היה מרגל , אם לאו . " אולם אנו משוכנעים , 
כי עונש מוות נגד עיתונאי הינו אמצעי בלתי - מקובל לחלוטין בעולם התרבותי , 
ואנו מקווים , כי דיעה זאת מקובלת על כל עמיתנו בבריה"ם ובמדינות אחרות " . 
קיסליוב אמר כי הוא ועמיתיו בטלוויזיה מסכימים עם דברי " איזווסטיה " . 
