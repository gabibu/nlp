רוב ראשי המדינות , שבאו להשבעת פטריציו איילווין כנשיאה החדש של צילה , 
הקפידו לאחר בכמה שעות , כדי להגיע לטקס לאחר שהנשיא היוצא , הגנרל פינושה , 
כבר עזב את המקום . מיום עלייתו לשלטון בהפיכה צבאית , לפני 61 שנה , 
סימל פינושה את הרודנויות הימניות העקובות מדם , שהשתלטו על דרום אמריקה 
בשנות ה06 וה07 . אלפים עונו , נרצחו או נעלמו בלא עקבות גם בצילה , ואם 
כי מספר הקרבנות של החונטה בארגנטינה היה גדול יותר , הקצינים הארגנטינים 
שלטו כגנבים בלילה בעוד פינושה התפאר שעל ידי " חיסול הקומוניסטים והנהגת 
סדר " הוא הביא לארצו שגשוג ועושר . ואכן , בעוד שהמשטר הארגנטיני היה 
כישלון צבאי וכלכלי כאחד , היתה צילה " ילד הפלא " של דרום אמריקה : 
עם איגודים מקצועיים מסורסים , בלי שביתות , עם סקטור ציבורי שחלקיו הוחזרו 
לידיים פרטיות ההשקעות למשק זרמו ושיעור הגידול בו היה % 01 לשנה בממוצע . 
האינפלציה חוסלה , קמו מפעלים רבים שנתנו תעסוקה והמאזן המסחרי היה חיובי . 
אך מאחורי מספרי המאקרו המרשימים היו נתוני המיקרו קשים : הפער ברמת ההכנסות 
התרחב , ואשתקד חיו כבר כ%04 מהציליאנים על קו העוני או מתחתיו . הירושה 
הפוליטית של פינושה כבדה לא פחות . לפני שהסכים לערוך בחירות חופשיות לנשיאות , 
העביר הרודן חקיקה שמשאירה בידיו עוד לכמה שנים את הפיקוד העליון על הצבא , 
והאוסרת על יורשיו האזרחים להעניש את האחראים לפשעי הטרור הצבאי . כל עוד 
פינושה מפקד על הצבא , וכל עוד לא קוצצו כוחו וסמכויותיו , נשאר הנשיא 
האזרחי ראש מדינה על תנאי והמשטר הדמוקרטי הוא בערבון מוגבל . סביר להניח 
שבקרוב יותחל בהפעלת לחץ על איילווין לשחרר את משטרו מהצל של פינושה . הפועלים 
ידרשו העלאות שכר ובייחוד להביא לשיפור מצב השכבות העניות ביותר . קרוביהם 
של אלפי הקורבנות של פינושה ידרשו גם להעמיד לדין את הרוצחים והמענים בקרב 
הצבא , צעד שפינושה התחייב למנוע . איילווין ינסה בוודאי להלך על חבל דק : 
להבטיח את סגירת הפערים הכלכליים ולהטיף לפיוס לאומי . 21 ההתפוצצויות 
שאירעו ברחבי צילה ביום ההשבעה מצביעות על סיכויי ההצלחה הדלים שיש לניסיונות 
אלה של הנשיא החדש . 
