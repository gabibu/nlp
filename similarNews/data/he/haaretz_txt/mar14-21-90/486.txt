סדנה בין - לאומית לאימונולוגיה של הסכרת נפתחה אתמול בירושלים . בסדנה 
משתתפים 004 מדענים מחו"ל , והיא נערכת בחסותם של האגודה הבין - לאומית 
לסכרת ולסכרת נעורים , האקדמיה הלאומית למדעים , המכון לחקר הסכרת באוניברסיטה 
העברית ושל משרד המדע . לדברי יו"ר הסדנה , פרוף אלעזר שפירר , קיימות 
עדויות כי התפתחות הסכרת בגיל הנעורים היא תוצאה של תנגודת הגוף לתאים המפרישים 
את האינסולין . התהליך נמשך כמה שנים והדיווחים על התקדמות במחקר יאפשרו 
חיזוי וזיהוי מוקדם של גורמי המחלה , באמצעות גילוי גופי נגד ספציפיים בדם . 
בסדנה צפוי דיווח על ההתקדמות בשטח המיפוי הגנטי של בני אדם וחיות ניסוי 
הנוטים לפתח סכרת , במטרה לגלות ולמקם את המרכיבים הקובעים את הנטייה למחלה . 
כידוע , המחלה אינה נגרמת רק על ידי גורמים תורשתיים אלא על ידי גורם בלתי 
ידוע המפעיל אותה אצל מועמדים רגישים . קיים חשד כי חשיפה לווירוסים מסויימים 
או מרכיבים תזונתיים מסויימים , עשוייה להחיש את התפרצות המחלה . עוד הוסיף 
פרוף שפירר , כי סכרת המופיעה אצל אנשים מבוגרים , איננה מבוססת על חוסר 
מוחלט של אינסולין , אלא על החלשת יכולתו של הלבלב להפרישו ועל אי רגישות 
של רקמות הגוף לאינסולין , המכונה " תנגודת לאינסולין " . ישיבה מיוחדת 
של הסדנה תוקדש להישגים של הנדסה גנטית חדישה שבאמצעותה אפשר לקבל חיות ניסוי 
עם תכונות מבוקשות , בין השאר חוסר אפשרות ליצור גופי נגד , המסוגלים להתקיף 
את הלבלב , שינויים במערכת חיסונית ושינויים בהרכב ותכונות תאי הלבלב . 
מצפים , כי באמצעות ניסויים אלה , אפשר יהיה לעמוד הן על מנגנוני המחלה 
והן על המרכיבים של המערכת החיסונית ותכונות תאי הלבלב , כדי שיאפשרו עמידות 
בפני התפתחות סוכרתית . 
