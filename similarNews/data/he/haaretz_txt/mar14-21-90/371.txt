בודפשט ( מיוחד ל"הארץ " ) . שלטונות אוסטריה הטילו אור ליום ו " מסך 
ברזל מינהלי " על תיירים ופליטים מרומניה , כאשר ביטלו את ההסכם עם רומניה 
והטילו על אזרחיה חובה להצטייד באשרות כניסה . מטרת הצעד האוסטרי היא לבלום 
את זרם הפליטים מרומניה למערב , שלבש בשבועות האחרונים מימדים חסרי תקדים . 
ויזות אוסטריות יינתו בזמן הקרוב לאזרחים רומנים רק לנסיעות רשמיות או לתיירים 
שיש ברשותם 000 , 5 שילינג אוסטריים במטבע מערבי כלשהו . ההפעלה הפתאומית 
של חובת ההצטיידות בוויזות גרמה בתחנות הגבול בין הונגריה ואוסטריה לצפיפות 
ולמחזות שהזכירו את היציאה ההמונית של פליטים מזרח - גרמנים לאוסטריה בראשית 
הסתיו אשתקד . למהומה הכללית בגבול הוסיפה העובדה שרבבות הונגרים ניצלו את 
ארבעת ימי החג הלאומי ההונגרי למסע קניות בווינה . שדר הטלוויזיה ההונגרית 
תיאר את המצב כטור מכוניות רצוף בין וינה ובודפשט . גם אם יש גוזמה בתיאור 
זה , היה זמן ההמתנה של מכוניות פרטיות במעבר הגבול העיקרי בין שתי המדינות 
כחמש שעות . תושבים אוסטריים באזור הגבול חזרו על המבצע מימי הסתיו , יצאו 
לתחנות הגבול וחילקו מזון ושתיה לנהגים ובמיוחד לילדיהם המותשים מן ההמתנה 
הארוכה . 
