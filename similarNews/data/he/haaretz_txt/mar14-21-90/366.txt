( ואשינגטון . ( מיוחד ל"הארץ " ) . עוזר מזכיר המדינה לזכויות האדם , 
ריצארד שיפטר , הציע ביום ה שעבר לפעול נגד האנטישמיות בבריה"ם באמצעות 
מנהיגי הכנסיה בארה"ב , שיפנו אל מנהיגי הכנסיה הרוסית - אורתודוכסית בבריה"ם 
ויבקשו את התערבותם . שיפטר אמר כי כבר שוחח בעניין זה עם נשיא מועצת הכנסיות 
בארה"ב , האב ליאוניד קישקובסקי , שהביע נכונות לסייע . שיפטר , שהופיע 
בפני " גינסה " , המכון היהודי לענייני ביטחון , הטיל ספק ביכולתו של הנשיא 
מיכאיל גורבצוב , לפעול נגד הגילויים האנטישמיים בבריה"ם מאחר שהקבוצות 
הלאומניות דוגמת " פמיאט " , מתנגדות לו ורואות בו ובמקורבו יקובלב , " סוכני 
היהודים והבונים החופשיים " . שיפטר אמר עוד , שגם יהודים סובייטיים שאיתם 
דיבר בבריה"ם , סבורים שמנהיגי הדת יכולים להועיל יותר . שיפטר העריך כי 
בריה"ם לא תשנה את עמדתה השוללת טיסות ישירות לישראל , בגלל מחאות הערבים . 
הוא אמר , כי רוב היהודים שרוצים לעזוב היום את בריה"ם , יכולים לעשות 
כן ומספר גדל אמנם עוזב . " אני מאמין שיותר מ000 . 057 יהודים רוצים לצאת " , 
אמר שיפטר . הוא ציין כי החודש ייצאו לישראל כ0008 יהודים . עוד אמר , 
שהמטפלים בעלייה מקוים להגיע להסעת כ000 . 61 איש בחודש מבריה"ם בדרכים 
שונות , גם בלי טיסות ישירות . זאת באמצעות הסעות ברכבת , או טיסות לבירות 
אירופיות כמו בודפשט , בוקרשט ואחרות , ומשם לישראל . שיפטר אמר שסוריה 
ועיראק מודעות היטב לכך שבריה"ם מחלישה בהדרגה את תמיכתה במטרות המאבק הערבי . 
גם אש"ף מודע לכך . לדבריו קובה היא המדינה שבריה"ם עדיין לא התנתקה ממנה 
ומוסיפה לתמוך בה כבעבר . 
