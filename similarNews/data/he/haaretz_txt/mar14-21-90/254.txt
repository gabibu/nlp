בעקבות הפרסומים על מעורבותם של קיבוץ נחל עוז , שבו חבר שר החקלאות אברהם 
כץ עוז , ומושב אורה , שבו מתגורר מנכ"ל משרדו יחזקאל זכאי , ולאחר שכמה 
חברי כנסת הודיעו על כוונתם לפנות ליועץ המשפטי לממשלה ולבקש ממנו להורות 
למשטרה לחקור את מעורבותם בפרשות אלה , הודיע השבוע השר כץ עוז הודעה אישית 
לכנסת . הוא הודיע שהחליט להעביר בעצמו את הטיפול בפרשה ליועץ המשפטי לממשלה , 
יוסף חריש , " כדי למנוע לזות שפתיים " . בהודעתו קבע , כי כל ההאשמות 
שהועלו נגדו על - ידי מרדכי אלאב היו חסרות בסיס , והכחיש כל חלק בפיטוריו 
של אלאב מתפקידו כמנהל אגף התכנון במועצת הלול . כץ עוז הדגיש , כי הברחות 
התוצרת שבהן הואשם קיבוצו נעשו עוד לפני שמילא תפקיד כלשהו במשרד החקלאות . 
