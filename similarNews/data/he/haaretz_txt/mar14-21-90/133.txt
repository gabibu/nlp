ראש הממשלה פירש את החלטת מרכז מפלגת העבודה ביום ב , שבה הסמיך את לשכת 
המפלגה וסיעתה בכנסת " לקבוע את המהלכים הפרלמנטריים המתחייבים ממצב זה " , 
כהודעה מקדימה שסיעת המערך תצביע ביום ה בעד אי אמון בממשלה . הביטוי ב"מצב 
זה " מתייחס למה ששמעון פרס כינה " קטיעת התהליך המדיני " סירובו של 
יצחק שמיר להעמיד את הצעתו של פרס להצבעה בקבינט . ראש הממשלה לא טעה , 
מן הסתם . אבל אין הוא רשאי להעמיד פני מופתע לנוכח תגובת העבודה לאופן 
שבו ניהל את ישיבת הקבינט . דומה כי שמיר הגיע לכלל דעה , כי בנסיבות כפי 
שהתעצבו בעקבות סיכומי רבין - בייקר ופרס - מובארק , לא יוכל להמשיך בדרך 
שעליה עלה ב41 במאי 98 . שמא נקף מצפונו על שלא מנע את הסיכומים האלה ? 
מכל מקום , מרכז מפלגת העבודה סיפק לו את המנוף שבאמצעותו יוכל עתה להיחלץ 
ממה שנראה לו זה כבר כמלכודת . לכן החליט להשתמש בסמכותו כראש ממשלה ולפטר 
את פרס מתוך ציפייה כי שאר נציגי המערך בממשלה יגיבו על כך בהגשת מכתבי 
התפטרות . הקואליציה הגדולה מיצתה את עצמה ; בחודשים האחרונים התברר יותר 
ויותר , שאין ביכולתה לפתור את הבעיה הפוליטית המרכזית שישראל עומדת בפניה . 
שמיר מצא עתה את הדרך בחזרה אל עצמו . מפלגת העבודה , כך יש לקוות , 
תגלה עכשיו את זהותה האמיתית , שטושטשה בשנים שבהן ישבה עם הליכוד בממשלה . 
אין לדעת בוודאות , אם יימצא בכנסת רוב כדי להביע אי - אמון בממשלה . אבל 
שמיר האמין ככל הנראה בקיומו של רוב זה , ולכן מיהר לפטר את פרס כבר אתמול . 
הוא סמך על כך שהפיטורין וההתפטרויות ייכנסו לתוקף לפני שעת ההצבעה ביום 
ה , וכי אם תצביע הכנסת בעד האי - אמון , יהיו שרי המערך כבר מחוץ לממשלה . 
כל המשרדים שאנשי המערך החזיקו בהם יפלו במקרה זה בידי ראש הממשלה , והוא 
יוכל לנהל אותם בעצמו או באמצעות שרים אחרים שבידיהם יפקיד אותם . במקרה 
זה תהיה ממשלת המעבר ממשלה על טוהרת הליכוד והדתיים , וסיעת המערך לא תוכל 
להפיל אותה ; נגד ממשלת מעבר אין הבעת אי - אמון . ממשלת מעבר בשליטת הליכוד 
לא זו בלבד שתחדל מלעסוק בתהליך המדיני , אלא תנהל את המנגנון הממשלתי לפי 
שיקוליו המפלגתיים של הליכוד . אולם אין הכרח שהכנסת תצביע על הצעות האי - 
אמון רק מחר . היא יכולה , ואף חייבת , להצביע עליהן היום . כל הצעות 
האי - אמון , פרט לזו של סיעת המערך , הוגשו לכנסת בשבוע שעבר , והיה 
צריך להעמיד אותן להצבעה כבר אתמול . הצעות אי - אמון הוגשו נגד הממשלה 
לפני פיטורי פרס ולפני התפטרות שאר שרי המערך ; והכנסת חייבת על כן להצביע 
עליהן כאילו הממשלה עדיין שלמה . אין תקדים שממשלת מעבר כיהנה בהרכב שאינו 
זהה עם הרכבה המקורי , ואין לחרוג מהנוהג המסורתי . אם לא יימצא הרוב הדרוש 
להפיל את הממשלה , תהיה הממשלה על בסיס ימני צר , והמערך , כאופוזיציה , 
יוכל לנסות להפילה באמצעות הבעת אי - אמון . והיה והכנסת תפיל את הממשלה 
עתה , מן הדין שנציגי המערך יוסיפו לכהן במסגרת הממשלה היוצאת , כפי שהיה 
תמיד בעבר . 
