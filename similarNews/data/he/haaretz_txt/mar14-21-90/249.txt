קולנוע שלא היה דומה לה הרטרוספקטיווה המלאה של פזוליני . פזוליני ייזכר 
כיוצר רנסנסי ששלח ידו באמנויות שונות : 61 סרטים עלילתיים ( 4 מהם קצרים ) 
ועוד 6 סרטים אחרים , רומנים , ספרי שירה וכתיבת מאמרים רבים . התזה 
שלו על המשורר גיובני פסקולי זיכתה אותו ב8491 בתואר דוקטור . הוא ייזכר 
גם כפייטן הגדול של הקולנוע , בעל סגנון אישי מובהק , ו"סאלו " הוא הצוואה 
האפוקליפטית הגדולה שלו . הקריירה שלו נמשכה מ2491 , כאשר פירסם את ספר 
שיריו הראשון ועד להירצחו ב5791 , זמן קצר לאחר הקרנת הבכורה של סרטו האחרון 
" סאלו " . " סאלו " נאסר להקרנה מסחרית בארץ , אך איסור זה לא חל על 
קלטות וידיאו , והסרט נמצא בדיבוב לאנגלית , על מדפי הספריות . זהו אחד 
הסרטים הייחודיים בתולדות הקולנוע וכך ישאר ; קשה לצפייה , מהמם ואכזרי . 
ההתנסות המכאיבה ביותר שהקולנוע יכול להציב בפני הצופה . את תוכן הסרט לא 
ניתן , ואין גם טעם , לספר . אין ב"סאלו " עלילה שגרתית או סיפור , 
והוא אינו דומה , לא בתכניו ולא בצורתו , לשאר סרטיו של פזוליני . הסרט 
נקרא על שם סאלו , אזור בצפון איטליה , ששימש כמעוז הפשיסטי האחרון לאחר 
שחרור מרכז איטליה מהגרמנים ב3491 . את מקומו של מוסוליני , שאינו נוכח 
בסרט , תופסים ארבעה פשיסטים המייצגים את מוסדות החברה : שופט שלום , 
בישוף , רוזן ובנקאי . גם אם המציאות בסרט אינה תואמת את מה שאירע בסאלו , 
פזוליני מתאר מציאות איומה , פרוורטית , סדו - מזוכיסטית , המתבססת על 
ספרו של המרקיז דה - סאד : " 021 הימים של סדום " . פשיסטים , בעזרתם 
ובתמיכתם של הנאצים , צדים נערים ונערות איטלקיים , מנטרלים אותם מאישיותם 
ועושים בהם ככל העולה על רוחם . האירועים הולכים ונעשים מחרידים , ההשפלה 
והעינויים מגיעים לשיאים שקשה לצופה לעמוד בהם . את " סאלו " עשה פזוליני 
לאחר השלמת " טרילוגיית החיים " : " דקמרון " , " סיפורי קנטרברי " ו"אלף 
לילה ולילה " . הוא אמר שסרטים אלה מבטאים געגוע לעבר , ואותו ביקש לשחזר 
על בד הקולנוע . הקפיטליזם האיטלקי וחוסר היכולת לנצח אותו , גרמו לפזוליני 
לשלול את הטרילוגיה ולהתכחש למסריה המיניים . הוא ראה בחברת השפע , ובמיוחד 
בחברה הצרכנית , תופעה שהשחיתה את האדם ( האיטלקי ) . במאמר ארוך ומנומק , 
שפורסם שבוע לאחר הירצחו , הסביר פזוליני את הפניית העורף שלו ל"טרילוגיית 
החיים " , וכך הוא מסיים את מאמרו : " הפנים האהובות של האתמול מתחילות 
להצהיב אט אט ובלי אלטרנטיוות אני עומד מול ההווה " . על " סאלו " אמר : 
" סרטי הוא מטאפורה מינית המציגה בצורה סמלית את היחסים בין מנצל למנוצל . 
בסדיזם ובפוליטיקה של הכוח , בני אדם הופכים לאובייקטים . ברצוני לתקוף 
את המתירנות המתרגשת עלינו . עד עכשיו דוכאנו בידי החברה , עכשיו מציעה 
החברה חזית מתירנית מזויפת " . 
