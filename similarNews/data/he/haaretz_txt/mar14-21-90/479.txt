( ע ) . שר המשטרה לשעבר , חיים בר - לב , אמר כי אם בעתיד , כתוצאה 
מהמצב הפוליטי , לא תצליח המשטרה להגן על הדמוקרטיה , עלולה ישראל להידרדר 
למצב של אנרכיה . בר - לב נפרד אתמול מן המשטרה . בדברי הפרידה שלו מסגל 
הפיקוד הבכיר של המשטרה אמר בר - לב , כי בימים אלה גדלה חשיבותה של המשטרה 
בהגנה על הדמוקרטיה . " אם תהיה ממשלה , שלא תכלול את שני הגושים הפוליטיים 
הגדולים , בהחלט יתעוררו בעיות , שאפשר שיעמידו בסכנה את הדמוקרטיה והמשטרה 
היא החומה של הדמוקרטיה " . בר - לב העריך , שאם יהיו ההתפתחויות הפוליטיות 
כפי שהן היום , ילך המצב ויחמיר , ולכן חיוני שהשוטרים יעשו את עבודתם , 
בלי קשר לנטיותיהם הפוליטיות . " אם המשטרה לא תעמוד במבחן , אנו עלולים 
להידרדר לאנרכיה " , הזהיר . שר המשטרה לשעבר אמר לקציני המשטרה , כי יש 
מקום לשנות את היערכות המשטרה במזרח - ירושלים : " בתחום הזה מוכרחים לבדוק 
אם אין למשטרה תשובה יותר קומפקטית ומרוכזת , שתפגע פחות בכלל יחידות המשטרה " . 
בתשובה לשאלות כתבים אמר בר - לב , כי המפתח להצטרפות לממשלת אחדות לאומית 
הוא הסכמת הסיעות , הרוצות בכך , להשתתף במהלך המדיני , כפי שדוגל בו 
המערך . " אם הליכוד ישנה את עמדתו הוא איננו פסול בממשלת אחדות " , אמר . 
( ע ) . " שר הולך ושר בא , והעובדים לעולם נשארים . עכשיו , כשראש 
הממשלה אחראי על עשרה משרדים , אין ספק שהאחריות הממשית לתפקוד משרד החינוך 
מוטלת עליכם " . כך אמר אתמול שר החינוך והתרבות הפורש , יצחק נבון , בפרידה 
מעובדי משרדו . נבון מנה את הישגי מערכת החינוך בחמש שנות כהונתו , שעיקרם : 
יום חינוך ארוך , רפורמה בחינוך הטכנולוגי ולימוד השפה הערבית בבתי הספר . 
" אני מצפה , שזה שיבוא אחרי ימשיך באותו כיוון " , אמר . " החיים הם 
גלגל . היום כאן , מחר שם ומחרתיים אולי עוד פעם כאן , אמר השר לשעבר 
לעשרות העובדים . בתשובה לשאלה איזה משרד יעדיף השיב נבון : " בשלב זה 
אני מעוניין אך ורק במשרד החינוך " . מקורבי השר אומרים , כי נבון קיבל 
בימים האחרונים מאות מכתבים ומברקים מראשי ערים , עיירות פיתוח ואישי ציבור , 
המביעים את תקוותם שיישאר בתפקידו . תח2 " מערכת הבריאות בארץ בשלה לשינויים , 
והם יכולים לצאת אל הפועל רק אם שתי המערכות קופת חולים והמערכת הממשלתית 
תהיינה מתואמות , תישמר האזוריות וייעשו שינויים בהתאם להמלצות ועדת החקירה 
הממלכתית , שיתפרסמו בקרוב " . דברים אלה אמר אתמול שר הבריאות היוצא , 
יעקב צור , בטקס פרידה מהצוות הבכיר במשרדו . צור הוסיף , כי עם כניסתו 
לתפקיד לפני יותר משנה הופתע למצוא אנשים בעלי מוטיווציה גבוהה , דבר שלא 
תאם את הדימוי שיש למערכת הבריאות . מנהל המרכז הרפואי העירוני בתל - אביב , 
פרוף דן מיכאלי , אמר במעמד הפרידה , כי בחמש השנים האחרונות התחלפו ארבעה 
שרי בריאות , ועד שלמדו את מורכבות המערכת , הוחלפו . במקרה של השר צור , 
אמר מיכאלי , הוא למד את המערכת במהירות , והיה פתוח להכנסת שינויים . 
יו"ר ארגון רופאי המדינה , ד"ר אריה אורנשטיין , אמר כי לאחר שנים רבות 
זכתה מערכת הבריאות לשר , שהיו לו שתי תכונות ראויות לציון : אחת העובדה 
שלמד מהר והיה פתוח לשינויים , והשנייה יחסי אנוש , שאפשרו עבודה משותפת . 
יו"ר חטיבת אחיות בתי - החולים הממשלתיים , אילנה כהן , אמרה כי השר צור 
פעל באמינות רבה , שאנשי המערכת לא היו רגילים לה . תח2שר הביטחון המתפטר , 
יצחק רבין , ייפרד הבוקר בטקס קצר מעובדי משרד הביטחון בתום חמש וחצי שנים , 
שבהן עמד בראשו . בטקס הפרידה יישא רבין דברים . לפני הפרידה ממשרד הביטחון 
ייפרד ח"ך רבין מהרמטכ"ל , רב - אלוף דן שומרון , ומפורום המטה - הכללי , 
שיתכנס הבוקר . בקרב גורמים בצה"ל שוררת אכזבה מעזיבתו של שר הביטחון , 
ולהערכת גורמים צבאיים יקשה עתה לעבוד ללא שר , שיתווה קווים מנחים למדיניות 
צה"ל . ראש הממשלה , יצחק שמיר , משמש כיום בתפקיד שר הביטחון , ומקבל 
דיווחים שוטפים על האירועים הביטחוניים ועל האירועים בשטחים הן בתוקף תפקידו 
כראש ממשלה , והן כממלא - מקום שר הביטחון . 
