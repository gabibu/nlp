ביום עיון שיתקיים בבית לוינשטיין " בעוד כחודש , יוצגו תרגילים לפיתוח 
אסטרטגיות למידה לשיפור הזיכרון , כחומר עיוני וכתוכנה , שפותחו על - ידי 
פרופסור לוי רחמני , ראש היחידה לפסיכולוגיה בבית - החולים " לוינשטיין " 
ברעננה , בשיתוף עם המכללה לחינוך של סמינר הקיבוצים . התוכנה מיועדת לטיפול 
באנשים הסובלים מליקויי חשיבה וזיכרון , כתוצאה מחבלה מוחית או כתוצאה מליקוי 
אורגאני . ההנחה היא שהזיכרון אינו תכונה מנטלית בפני עצמה אלא חלק ממכלול 
של תהליכי חשיבה ולמידה . פרוף רחמני גורס , כי שיפור הזיכרון אינו מטרה 
בפני עצמה , שכן שיפור בתהליכי החשיבה מוביל ממילא לשיפור בתהליכי הזיכרון . 
התרגילים שפותחו גם ליישום במחשב נועדו להביא לשינוי בגישה ללמידה . התוכנית 
מתאימה לכל רמת למידה בהתאם לסגנונו של המתרגל . בין השאר מתרגל המטופל ארגון 
חומר בצורת קטלוג . בתרגיל זה הוא מתבקש לגלות את דרך חלוקת פרטי החומר 
לקבוצות או לקטגוריות . תהליך הלמידה נעשה בשלבים , ובכל שלב מגיע הלומד 
לדרגה של זיכרון ספציפי של פרטים ושיוכם לקטגוריה מסוימת . 
