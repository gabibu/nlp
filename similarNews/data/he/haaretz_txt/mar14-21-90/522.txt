בצמרת מפלגת העבודה ובליכוד מעריכים , כי הודעתה של סיעת אגודת - ישראל 
היום לנשיא המדינה , חיים הרצוג , בדבר מועמדה להרכבת הממשלה תכריע את 
הכף . אמש גברו הלחצים משתי המפלגות על ראשי האגודה . משיחות עם ראשי אגו"י 
עולה , כי הם נוטים להמליץ על שמעון פרס , אך ייתכן שימנעו , בסופו של 
דבר , מלנקוב בשמו של איש , וישאירו זאת לשיקול דעתו של הנשיא . בד - 
בבד גוברת ההערכה בליכוד ובמפלגת העבודה , כי לא יהיה מנוס מהקדמת הבחירות , 
בעיקר על רקע הודעות סיעות הימין והמפד"ל , שהן מעדיפות בחירות , והקשיים 
שהתעוררו במפלגת העבודה למצוא נוסחת פשרה בין סיעות השמאל לסיעות החרדיות 
על עקרונות משותפים לממשלת מערך צרה . אמש , סמוך לחצות , סיימה הנהלת 
אגודת - ישראל לדון בהמלצתה לנשיא היום . רוב הדוברים בדיון קראו להמליץ 
על שמעון פרס , אך היו שטענו , כי אסור לה לאגודה להיות הראשונה , שתזדהה 
עם מפלגת העבודה . רוב הדיון עסק בהשאלה , האם צריכה אגו"י לשלוח שרים 
לממשלה , בדומה לסיעת ש"ס , או להמשיך ולהסתפק בסגני - שרים . ההחלטה 
הסופית של אגודת - ישראל תתקבל בישיבת מועצת גדולי התורה , שתתכנס היום , 
שעה קלה לפני פגישת סיעת האגודה עם נשיא המדינה . קפידבינמזכ"ל מפלגת העבודה , 
ח"ך מיכה חריש , החבר בצוות המשא - ומתן של מפלגת העבודה , נתן אמש ביטוי 
לחשש במערך , שלפיו לא יוכל להקים , בסופו של דבר , ממשלה צרה . בהופיעו 
בפני חברי חוג " משוב " במפלגת העבודה , אמר חריש כי המפלגה מתמודדת בתנאים 
נזילים מאוד , ויש לקחת בחשבון שגם מנהיגי המפלגות החרדיות , על כל עוצמתם , 
נתונים ללחצים קשים , שעלולים להוביל למשבר בינם לבין מפלגת העבודה ולבחירות 
חדשות . בצמרת מפלגת העבודה טענו אמש , כי 55 חברי - כנסת עשויים לתמוך 
בשמעון פרס , כך שבחירתו על - ידי נשיא המדינה היא בטוחה . בצמרת המערך 
העריכו אמש , כי אם יטיל הנשיא על פרס את מלאכת הרכבת הממשלה ביום רביעי , 
יפתח יו"ר מפלגת העבודה במגעים אינטנסיוויים , בניסיון להקים ממשלה חדשה 
כבר בראשית השבוע הבא . יו"ר סיעת המערך בכנסת , חיים רמון , החבר אף הוא 
בצוות המו"ם של מפלגת העבודה , אמר אמש כי המהלך של מפלגתו להקים ממשלה 
יהיה מהיר ביותר . " היעד שלנו ברור , והמטרה היא להקים במהירות האפשרית 
ממשלה , אפילו במחיר מסוים בשל כך " . במפלגת העבודה התעורר אתמול חשש כבד 
מהודעת הפרישה של שר הקליטה , הרב יצחק פרץ , בעיקר לאור האפשרות , שש"ס 
עלולה עתה לשנות את פניה . אך בשעות הערב , לאחר שהתברר כי סיעת ש"ס המליצה 
בפני הנשיא להטיל את הרכבת הממשלה על נציג הליכוד , מבלי להזכיר את שמו 
של שמיר , נשמו במערך לרווחה וטענו , כי הקולות שיחסרו עתה לשמיר מבטיחים 
את הטלת הרכבת הממשלה על פרס . קפידבינאתמול התעוררו גם בעיות קשות במפלגות , 
שזוהו עד עתה עם הליכוד . המפד"ל , התחייה וצומת הודיעו אתמול , כי יעדיפו 
עריכת בחירות חדשות . התחייה קיבלה החלטה ברורה בנושא זה בישיבת מזכירות 
ומרכז המפלגה . יו"ר התנועה , יובל נאמן , אמר בישיבה כי לתחייה זיכרונות 
קשים מראש הממשלה : " יש לנו התלבטויות קשות . אנו זוכרים את הפעם הקודמת 
לפני שנה . איננו רוצים לשמש שוב עיגול , שעליו ייבנה מבנה של ממשלת אחדות 
לאומית . אנו מתנגדים לממשלה זו בכל מחיר . הרושם הוא , שאותו דבר מתבשל 
שוב . אנו נוטים להגיד לנשיא , שאנו תומכים בבחירות חדשות , ולא להתייחס 
לאיש , שיקים ממשלה חדשה . אין לנו עניין בממשלת אחדות , אפילו אם יקים 
אותה שמיר " , אמר נאמן . משלחת סיעת ש"ס הודיעה אמש במפתיע לנשיא , כי 
היא ממליצה בפניו להטיל על ח"ך מטעם הליכוד להרכיב את הממשלה הבאה . נציגי 
ש"ס , שבאו לפגישה עם הנשיא , לא נקבו בשמו של ראש הממשלה , יצחק שמיר , 
כמועמדם להרכיב את הממשלה החדשה , אולם ציינו כי הם חותרים להקמת ממשלה 
רחבה בהשתתפות המערך , שתוכל לקדם את תהליך השלום ולתת תשובה חיובית לשאלות 
מזכיר המדינה האמריקאי , גיימס בייקר . הנשיא הרצוג לחץ על חברי משלחת ש"ס , 
שכללה את כל חברי הסיעה בכנסת , למעט השר הפורש יצחק פרץ , לתת לו תשובה 
ברורה במי יתמכו להקמת הממשלה החדשה , אולם הם נמנעו מלנקוב בשם כלשהו מבין 
חברי - הכנסת של הליכוד . לפיכך , מתכוון הנשיא לזמן אותם לסיבוב שני של 
התייעצות . בין חברי המשלחת של ש"ס התגלעו חילוקי דעות , והם לא הביעו עמדה 
אחידה . אותות המשבר בש"ס ניכרו בדבריהם של חברי המשלחת . ח"ך יאיר לוי 
אמר בצאתו מהפגישה עם הנשיא : " יש משבר קטן בש"ס " . הוא הביע את ביטחונו , 
שהשר פרץ יחזור בו מהתפטרותו מן התנועה . סיעת רץ , שכללה את הח"כים יוסי 
שריד , רן כהן ודדי צוקר , המליצה בפני הנשיא להטיל על שמעון פרס את הרכבת 
הממשלה החדשה . שריד קרא לנשיא , שלא להפעיל , כבעבר , את כובד משקלו 
להקמת ממשלת אחדות לאומית . קפידבינהנשיא פתח את ההתייעצויות עם נציגי הסיעות 
בשעות לפני - הצהריים , כשקיבל את משלחת המערך בראשות יו"ר הסיעה , חיים 
רמון , והח"כים חריש , שטרית , נמיר , סולודר ובן - מנחם . כצפוי , 
המליצה סיעת המערך לנשיא להטיל את מלאכת הרכבת הממשלה על פרס . רמון אמר 
לנשיא , כי ממשלה בראשות המערך תהיה מוכנה לצרף לשורותיה כל מפלגה , שתהיה 
מוכנה לחתום על קווי - יסוד , שיביאו לקידום תהליך השלום על בסיס יוזמת 
בייקר . חברי הסיעה , שהשתתפו בפגישה , התרשמו שהנשיא אינו שואף הפעם 
לכונן ממשלת אחדות לאומית . הם התרשמו עוד , שהנשיא מתכוון לעשות כל מאמץ , 
כדי שממשלת המעבר תכהן תקופה קצרה ככל האפשר , ושבהקדם האפשרי תוקם ממשלה 
חדשה . סיעת הליכוד , בראשות יו"ר הסיעה , שרה דורון , והח"כים אוריאל 
לין , צחי הנגבי , אריאל ויינשטיין , יהושע מצא , עוזי לנדאו וזלמן שובל , 
המליצה לנשיא להטיל את מלאכת הרכבת הממשלה על יצחק שמיר . חברי המשלחת 
הדגישו בפגישה , כי הליכוד החליט שלא להצטרף לממשלה בראשות המערך . ח"ך 
לין הציג לנשיא את ההסכם הקואליציוני , הקובע כי אם תפורק ממשלת האחדות 
יוכרזו בחירות חדשות . לדבריו , יש להקפיד על כיבוד הסכמים . הנשיא שאל , 
מדוע לא יזם הליכוד חקיקה בנושא זה , ולין השיב לו , שהמערך התנגד לכך . 
היום ימשיך הנשיא בהתייעצויות עם נציגי הסיעות בכנסת , כשיקבל נציגי שבע 
סיעות . מחר ישלים הנשיא את ההתייעצויות עם כל הסיעות , ויחליט אם להטיל 
את הרכבת הממשלה על פרס או על שמיר . 
