של נשיא בריה"ם , מיכאיל גורבצוב , הקים אתמול הפרלמנט של ליטא ממשלה חדשה , 
וקרא להכרה מצד מדינות דמוקרטיות ברחבי העולם . הפרלמנט בווילנה פרסם קריאה , 
חתומה בידי נשיאה החדש של הרפובליקה , ויטאוטאס לנדסברגיס , שעות ספורות 
לאחר שגורבצוב נתן לליטא אולטימטום של שלושה ימים לחזור בה מניסיונותיה לפרוש 
מברית - המועצות . בשתי הרפובליקות הבלאטיות האחרות , אסטוניה ולאטווייה , 
תיערכנה היום בחירות לפרלמנט . בטאלין בירת אסטוניה נערכו שלשום בלילה 
הפגנות , והיום צופים למצעדי מחאה בריגה . בקריאה שפרסם הפרלמנט הליטאי , 
שהופנתה אל " הממשלות של המדינות הדמוקרטיות " , נאמר כי הכרזת העצמאות 
מיום ראשון שעבר " ביטאה את רצון האומה , על - ידי הכרזה על ההמשך הלגלי 
של המדינה הליטאית העצמאית , שהיתה קיימת לפני הסיפוח לבריה"ם ב0491 " . 
ההודעה , שאושרה בהצבעה בפרלמנט פה - אחד , קוראת לממשלות של המדינות 
הדמוקרטיות להכיר בממשלה הליטאית החדשה , כדי לבטא את " תמיכתן הפוליטית 
והמוסרית " . היא קוראת עוד להכיר בחוקים ובהחלטות , שאושרו בהצבעה ב11 
במארס , כולל ההכרזה על עצמאות ליטא . העתק ההודעה שודר בטלקס מווילנה 
למערכות סוכנויות הידיעות הזרות במוסקווה . קפידבינביום שישי הודיע גורבצוב , 
כי הוא נותן לליטאים שלושה ימים לציית להחלטת קונגרס צירי העם במוסקווה , 
שקבע כי ההכרזה על עצמאות ליטא אינה תקפה . תוך מימוש סמכויותיו החדשות 
כנשיא בריה"ם , שיגר גורבצוב מברק תקיף ללנדסברגיס , ובו כתב : " תוך 
שלושה ימים עליך להודיע לנו על הצעדים , שננקטו ליישום ההחלטה המצורפת בזה " , 
וצירף את נוסח ההחלטה שהתקבלה בקונגרס . למרות האולטימטום , לא שלל גורבצוב 
אפשרות לפרישת ליטא מבריה"ם בטווח הארוך . עם זאת הבהיר , כי העצמאות תוכל 
לבוא רק לאחר תהליך ממושך , שיכלול משאל עם . גורבצוב גם לא שלל פגישה 
בינו לבין ההנהגה הליטאית החדשה . לנדסברגיס הגיב באמרו , כי לדעתו מברקו 
של גורבצוב אינו אולטימטום כי אם בקשה . בשיחה עם עיתונאים בפרלמנט הליטאי 
אמר הנשיא החדש , כי לא יענה עדיין על השדר של הנשיא הסובייטי . בתחילת 
ישיבת הפרלמנט הזכיר לנדסברגיס את המברק במלים ספורות , ותו לא . בראשות 
הממשלה עומד קאזימירה פרונסקנה , שנבחר ברוב של 701 צירים נגד שישה , ו51 
נמנעים . אלגירדאס בראזאוסקאס , מנהיגה הכריזמטי של המפלגה הקומוניסטית 
הליטאית ולשעבר נשיא הרפובליקה , נבחר כסגנו ברוב של 221 : 3 ( שלושה נמנעים ) 
. סוכנות טאס הודיעה , כי ליטא עומדת להקים כ04 נקודות ביקורת בגבולותיה , 
" למנוע יציאה של סחורות , השייכות לרפובליקה " . 
