וגם יורשיהם , בראשות הנשיאה הנבחרת צאמורו , עושים כדי להבטיח העברת 
שלטון חלקה ב32 באפריל . קצינים רבים בצבא , יציר כפיו של אורטגה היוצא , 
הצהירו שדרושה דה - פוליטיזציה של הכוחות המזוינים , וכי הם מוכנים להישבע 
אמונים לנשיאה החדשה . אך נראה , כי מאחורי ההצהרות עושים הסנדיניסטים המובסים 
מאמצים גדולים כדי לשמור על מירב עמדות המפתח שלהם והשפעתם הכלכלית , כדי 
להכביד על תפקודו התקין של הממשל החדש , ואולי אף להכשיר את הקרקע לחזרתם 
לשלטון . עיקר המאמץ מכוון לשני יעדים : להטיל חישוקים משפטיים על פעילות 
הממשלה החדשה , ולבצר כוח אזרחי וצבאי נגד אנשי צאמורו . שורת חוקים נמצאים 
בשלב חקיקה בפרלמנט היוצא , שבו רוב סנדיניסטי . חקיקה זו נועדה להעניק 
חנינה לעבירות שונות , מפליליות קטנות ועד רצח פוליטי , בין במפורש ובין 
בעזרת אי - הגשת תביעה , עד יום חילופי השלטון . הכוונה , לדברי אנשי 
אורטגה , " למנוע ציד מכשפות " ע"י השלטון החדש . אבל ברור שהכוונה גם 
להגן על אנשי המשטר היוצא שפגעו בזכויות האדם ובחרויות האזרח , וליצור שכבה 
רחבה של בעלי אינטרס אישי בשמירת השפעתם של הסנדיניסטים גם תחת המשטר החדש . 
משמעותית מאוד גם החקיקה החדשה , המעניקה בעלות על נכסים ממלכתיים שנתפסו 
ע"י התנועה הסנדיניסטית , פעיליה ואנשים מטעמה , ועל האדמות שחולקו לאיכרים . 
הכוונה , שוב , להבטיח גם נאמנים למפלגה וגם אמצעים חומריים לפעילותה 
בעתיד . אך זו עשויה להיות חרב פיפיות : אם הממשל החדש יכריז שהוא מכבד 
את חלוקת האדמות , עשויים החקלאים לסמוך יותר על נאמנות המשטר החדש לקדושת 
הרכוש הפרטי מאשר על הסנדיניסטים הפרו - קומוניסטים . גוברת גם מורת - רוח 
בציבור נוכח שמועות שבסיסמת " העברת הרכוש לאדם הקטן " עוסקים הסנדיניסטים 
במכירה כללית של בתים , דירות ומכוניות ממשלתיות לפעילי המפלגה . השאלה 
הקריטית ביותר עלולה להיות גורל הכוחות המזוינים . אורטגה בנה צבא בן כ000 , 
07 חיילים ועוד כ000 , 01 אנשי ביטחון פנים הצבא הגדול ביותר במרכז אמריקה 
( מלבד קובה ) . צאמורו הודיעה כי חייבים לקצץ במספר זה במידה ניכרת , 
ובסופו של דבר היא תצטרך גם לנתק את נאמנות הקצינים הבכירים לסנדיניסטים , 
שבשורותיהם גדלו . יהיה עליה לטפל גם באזהרת אורטגה כי " בידי העם יש 
כעת עשרות אלפי כלי נשק " , והם " מוכנים להגן על פירות המהפכה " . 
