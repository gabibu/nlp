בעקבות ממצאי התחקיר של הקצין הבודק תא"ל ק , שמונה לחקור את נסיבות בריחתם 
של חמשת האסירים מכלא קציעות ביום א לפנות בוקר , הורה אלוף פיקוד הדרום 
מתן וילנאי להדיח את מפקד כלא 7 סא"ל א . מקורות צבאיים בפיקוד הדרום מסרו 
אמש כי ממצאי התחקיר מורים שבריחת האסירים התאפשרה לנוכח צירוף מקרים של 
חוסר ערנות , רשלנות מצד חלק מהחיילים ששמרו במתקן , וכן בשל אי הבהרה 
מספקת של פקודות האבטחה . בנוסף על הדחתו של מפקד כלא 7 מתפקידו , החליט 
אלוף פיקוד הדרום כי בתיקו האישי של מפקד מתקן הכליאה , אל"ם דוד צמח , 
תירשם הערה . הקצינים והחיילים ששמרו בשעת המשמרת שבה ברחו חמשת האסירים 
נשפטו אתמול בפני ראש מטה פיקוד דרום , קצין בדרגת תת - אלוף . שני קצינים 
נדונו לעונשי מאסר על - תנאי לעשרה ימים ולשבעה ימים . חיילים נוספים ננזפו . 
אלוף פיקוד הדרום החליט עוד להורות על רענון הפקודות ועל תיקון ליקויי האבטחה 
בכלא . קפידבינמקור בכלא קציעות אמר אמש ל"הארץ " : " לא ציפינו להחלטות 
כה קשות מצד אלוף הפיקוד , במיוחד כלפי מפקד כלא 7 , בשעה שבכלא קציעות 
עוסקים הקצינים והחיילים בעבודה יום - יומית קשה ונתונים בהתמודדות מול אסירים 
עוינים ושונאים " . טרם ברור עתה אם מפקד המתקן אל"ם צמח יחתום על המשך חוזהו , 
האמור להסתיים באפריל . בעקבות ההערה שהוכנסה לתיקו האישי שוקל אל"ם צמח 
שלא להיענות ללחצים מצד פיקוד - דרום להמשיך בתפקידו . כזכור , פורסם ב"הארץ " 
בשבוע שעבר כי מפקד כלא קציעות מבקש לסיים את תפקידו . השלטונות המצריים 
טרם העבירו לידי ישראל את האסיר שהסגיר את עצמו לידם , ועדיין הוא נתון 
במעצר בכלא מצרי . כמו כן לא ברור היכן נמצאים שני האסירים הנוספים שהצליחו 
לברוח לתחום מצרים . שני האסירים שנתפסו מתוך החמישה שברחו נחקרו ושוהים 
בבידוד . בכלא קציעות הופגנה שמחה בקרב האסירים לנוכח בריחת חבריהם . 
