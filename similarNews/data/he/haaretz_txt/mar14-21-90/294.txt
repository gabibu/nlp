התבקשתי הלילה לעשות מאזן של מדיניות הממשל כלפי ישראל וכלפי המזרח התיכון 
ברגע קריטי זה . אילו התבקשתי לעשות כן לפני כמה שבועות , הייתי מגיש לכם 
בעונג דין - וחשבון חיובי . הייתי מזכיר לכם , כי הממשל הזה נבחר על יסוד 
המצע הפרו - ישראלי ביותר בתולדותיהן של שתי המפלגות המרכזיות שלנו . כך 
תיארתי אותו ביום שאומץ ( באוגוסט 8891 ) . למרות שאחדים ביקרו אותי על 
כך בשעתם , זו היתה אמת . לפני כמה שבועות הייתי מציין , כי בשנת כהונתו 
הראשונה נקט הממשל צעדים חיובים רבים בגישתו כלפי המזרח התיכון . בתהליך 
השלום , במקום להציג תוכנית אמריקאית , הוא עבד בעצה אחת עם ישראל , כדי 
לפתח את יוזמת השלום שאימצה ממשלת האחדות הלאומית ב41 במאי 9891 . הייתי 
מציין את תרומתו המרכזית של הממשלקפמאליד4חמלפתיחת שערי בריה"ם . הייתי מציין 
את הסימנים שהממשל נוקט צעדים לחזק את היחסים האסטרטגיים עם ישראל , כפי 
שהבטיח שיעשה , כאשר הוכן מצע המפלגה הרפובליקאית בניו אורלינס . הייתי 
מציין את עמדותיו האיתנות של הממשל בזכות ישראל , ונגד מזימות אש"ף באו"ם 
ובמוסדותיו ; ואת הצעדים החיוביים האחרים בתחום הכלכלי ובתחום הצבאי . צדדי 
המדיניות האלה , הראויים לתשואות , הם חלק נכבד של המאזן , ואני מסב הערב 
את לבכם אליהם . בעשרת הימים האחרונים נכשל הממשל בשורה של שגיאות ומעידות . 
כאשר הן נכרכות יחד הן מרמזות כי מתחולל משהו חדש ושונה ובלתי רצוי לחלוטין . 
אבל , לרוע המזל , פתאום נשמעת צהלה במטה אש"ף בתוניס ואכזבה בירושלים . 
אכזבה לא רק בחוגי הליכוד , אלא גם במפלגת העבודה , שבה משמעון פרס עד 
טדי קולק שוררת מורת - רוח מן התפנית האמריקאית . מהי התפנית החדשה הזאת ? 
יש לה ארבעה מרכיבים עיקריים . תחילה , יש גיחה בלתי - צפויה לחלוטין של 
הממשל אל תוך עניין ירושלים , עניין שעליו מאוחדות שתי המפלגות הפוליטיות 
העיקריות בישראל . התפנית התחילה ביום שבת , 3 במארס , כאשר הנשיא אמר 
שארה"ב מתנגדת להתנחלויות יהודיות בגדה המערבית מה שידוע היטב וגם בירושלים 
המזרחית . כפי שציינו הן " ניו יורק טיימס " והן " ואשינגטון פוסט " , 
זה עניין אחר מעיקרו . התנחלויות בגדה המערבית הן שאלה המפלגת את הישראלים 
עצמם , וגם את הקהילה היהודית באמריקה . אבל שום נשיא אמריקאי לא חלק , 
בוודאי לא בפומבי , על זכות יהודים לחיות בכל מקום שהוא בירושלים , האתר 
הקדוש ביותר לעם היהודי ובירתו הרוחנית , וכן עיר הבירה של המדינה היהודית , 
שאינה ניתנת לחלוקה . תחילה קיווינו , כי הזכרת " ההתנחלויות בירושלים " 
לא היתה מכוונת , והעניין יתברר עד מהרה באמצעות הבהרה . כעבור יומיים , 
ב5 במארס , התקיימה שיחת טלפון טובה מאוד בין סימור רייך , יו"ר ועידת 
הנשיאים של הארגונים היהודיים , ובין הנשיא בוש . בעקבותיה פירסם הבית 
הלבן הודעה , שרק הוסיפה על המבוכה , והעמידה בעינה את ההכרזה המקורית . 
סימור רייך ביקש במפורש הבהרה . יתר על כן , פקיד ממשל אחד הסביר לקבוצת 
מבקרים , כי ההתנגדות ל"התנחלויות בירושלים " היא מדיניות אמריקאית רבת - 
שנים , וציטט שורה של הזדמנויות פעוטות מאוד בעבר , שבהן עסקו אישי ממשל 
שונים בבעיה ; ואיש ממשל אחר העמיק עוד יותר את המחלוקת , כאשר העביר לממשלת 
ישראל אותה רשימה מעוררת חמלה , כדי להוכיח שארה"ב נאמנה לעמדה שהשמיע הנשיא . 
יומיים אחרי שיחת הטלפון , ביום ד , 7 במארס , ופעם נוספת ביום ה שלמחרת , 
ביקש הנשיא , וקיבל , תדרוכים מקיפים מסגל המועצה לביטחון לאומי בשאלת 
ירושלים המזרחית . התדרוכים היו ביקורתיים מאוד על מדיניותן של ממשלות מערך 
וליכוד בשאלת ירושלים המזרחית . משהו חדש מאוד ובלתי רצוי מאוד מתחולל כאן . 
שגיאה היא לנסות וליישב עכשיו את חילוקי הדעות על ירושלים המזרחית . יש 
להשאיר את העניין לשלב מאוחר יותר של המשא והמתן , לאחר שלצדדים תינתן ההזדמנות 
לפתח אמון זה כלפי זה . הממשל עשה כאן שגיאה יסודית מאוד . ואין זה הכול . 
יש בעיה שנייה . יום אחר יום , בסוף פברואר , השמיעו עוזר מזכיר המדינה 
לענייני המזרח התיכון , גון קלי , ומזכיר המדינה , גיימס בייקר עצמו , 
הצהרות על אש"ף בעת עדויות בקונגרס . אש"ף , הטעימו , עמד בהתחייבויותיו 
להתנער מטרור , והוא מוסיף לעמוד בהן . למען הדיוק , אמנם היו התפתחויות 
חיוביות באש"ף מאז דצמבר 8891 . אבל בצד אלה היו גם כמה התפתחויות שליליות 
מאוד . בשעה שערפאת מנע מעשי טרור בין - לאומיים בהיקף נרחב , דוגמת " אקילה 
לאורו " , קרא סגנו הבכיר אבו איאד להרחבת ההתקפות מעבר לגבול נגד ישראל , 
ונעשו ניסיונות אחדים ממין זה . בשעה שערפאת התיר לפלשתינאים לפעול למען 
דו - שיח פוליטי עם ישראל , ידוע לכל שבין תושבי הגדה המערבית , פגיעה 
גופנית היא שכרו של כל פלשתינאי הסותר את אש"ף למשל , בקריאה להפסקה באלימות 
האינתיפאדה , כדי להעניק סיכוי הצלחה לתהליך השלום או בא במגע ישיר עם 
אנשי ממשלה ישראלים , על בסיס עצמאי . יחידות - חיסול פלשתיניות הרגו מאות 
פלשתינאים שסטו באופן כלשהו מן הקו של אש"ף . פקידי ממשל , מראש הסולם עד 
תחתיתו , יכלו לומר : " יש כמה התפתחויות חיוביות , אבל יש גם מאורעות 
שאינם מתיישבים מעיקרם עם ההתחייבויות של דצמברקפתמונה1 , 91פ7חמקפמאליד4חמ8891 " . 
אבל לא זה מה שאומר הממשל . בבת אחת , במשך השבועיים האחרונים , נשמעות 
הצהרות בלתי - מסויגות , שאש"ף " נאמן " למחויבויותיו , נקודה . וכאשר 
שואלים ידידי ישראל , מפני מה אין ביקורת על הצדדים השליליים , הם נענים 
בכנות : " אין אנחנו רוצים להבריח את אש"ף " . אם יש כאן מדיניות , כי 
אז זה בוודאי שינוי , באשר עד עכשיו היתה מדיניות הממשל ש"יש לנו כוונה 
חד - משמעית להעמיד את אש"ף במבחן התחייבויותיו " . זה נוגע לבעיה השלישית 
שאני רוצה להזכיר : הגישה השונה מאוד של הממשל כלפי ביקורת פומבית ולחץ , 
כל אימת שהדברים אמורים בישראל . בשבועיים האחרונים שמענו זרם בלתי - פוסק 
של הצהרות מן הממשל בגנות מדיניותה של ישראל : על ההתנחלויות , על תהליך 
השלום , על ענייני זכויות האדם , ועל עניינים אחרים . כאשר נשאלו על כך , 
אמרו לנו אנשי הממשל חד וחלק , כי לחץ על ישראל פועל את פעולתו , וכי 
עלינו לצפות ליותר מן הסוג הזה . הנה כי כן , יש לממשל מדיניות המצפה בסוכר 
את המלים המושמעות כלפי הצד הערבי , ומבקרת בפומבי את בעלת - בריתנו העיקרית , 
הדמוקרטיה היחידה במזרח התיכון , הכול בשם האיזון . דבר אינו נאמר על 
ההצבעה הערבית לגירוש ישראל מן האו"ם ; שתיקה מלווה את המערכה הנמשכת של 
ערב הסעודית ושל מדינות אחרות לאכוף את החרם הכלכלי הערבי על ישראל ; וארה"ב 
אינה מתנגדת כאשר ירדן ואחרות קוראות לבריה"ם לא להרשות עוד למשפחות יהודיות 
לעלות לישראל . אין הנגדה בוחנת של השינויים הפוליטיים הדרמטיים המתחוללים 
בבריה"ם , באירופה המזרחית , אפילו בניקרגואה , בכיוון של ממשלות דמוקרטיות 
נבחרות , לעומת היעדר שינויים כאלה באוטוקרטיות נוסח ימי - הביניים , המוסיפות 
להיות דומיננטיות בין מדינות וקבוצות ערביות . כל מה שאנחנו שומעים על הערבים 
הוא עד כמה הם מועילים . ובשבוע הבא תבקר בוואשינגטון משלחת של שרי חוץ 
ערבים , להשתדל נגד הגירת יהודים לישראל . זה מוביל אותי אל הנקודה הרביעית 
והאחרונה . יש לממשל מדיניות חדשה , הקושרת תוכניות שיכון ליהודי בריה"ם 
בשאלת ההתנחלויות הישראליות . תחילה הגביל הממשל את הצהרותיו להבעה הגיונית 
של דאגה , ששום כספים אמריקאיים או ערובות להלוואות לא ישמשו ליישב יהודים 
מבריה"ם בגדה המערבית . זו היתה שאלה סבירה , וישראל נתנה עליה תשובה סבירה : 
היא תחתום על חוזה שיבטיח כי שום כסף אמריקאי לא ישמש בשטחים . אבל אז הרחיב 
הממשל את העניין . כסף , אמר , הוא החלפי " ( ) , כך שאנחנו רוצים 
ביטחונות , שלא תשתמשו בשטחים גם במשאבי השקלים שלכם . ישראל השיבה למעשה : 
" אל דאגה : איננו יוצרים שום תמריצים להתיישבות יהודי בריה"ם בשטחים . 
כל תוכניות השיכון שלנו בשבילם הן במקומות אחרים , וזה אינו אמור רק בכספיכם , 
אלא גם בכספינו " . אבל הממשל ענה בעצם : " אפילו זה אינו מספיק . אנחנו 
היינו רוצים , כי לא זו בלבד שלא תתחילו תוכניות חדשות , אלא גם תסיימו 
את התוכניות הישנות " . חכו רגע אחד ! הלא זה הולך מעבר להחלפית " . זה משול 
להחזקת השיכון ליהודי בריה"ם כבן - ערובה , כדי שיהיה אפשר לחדש ויכוח ישן 
על ההתנחלויות . זה משול להכרזה באוזני חברה דמוקרטית , כי עליה להגביל 
את חופש התנועה של אנשיה , כדי לקבל סיוע אמריקאי . וזו מדיניות מוזרה , 
מפני שבעצם המזווה ריק , באשר תוכניותיה הישנות של ישראל להתנחלויות אינן 
ממומנות למעשה מתקציב מדינת ישראל . כינון הזיקה הזאת אינו יכול להתקבל 
לחלוטין על דעתה של ארץ דמוקרטית ריבונית ועל דעתם של ידידי ישראל . אחי 
ואחיותי מן המגבית היהודית המאוחדת , אני פונה אליכם עכשיו במישרים . חיוני 
שהממשל יבין מה מרגישה קהילתנו בעניין זה . לפני 05 שנה , כאשר עמדו יהודים 
בסכנה , אבל לא היה להם שום מקום מפלט , רבים , רבים נספו . נשבענו , 
כקהילה וכעם , " לעולם לא עוד " . כיום , היהודים שעוד נותרו בבריה"ם 
שרויים בסכנה , סכנה גוברת . " פאמיאט " הכריז על 5 במאי 0991 0991 ! 
כיום של פוגרומים . היום יש לכל היהודים מקום מפלט ; ישראל , מולדתו 
המחודשת של העם היהודי , מוכנה לקדמם בברכה . על זכות זו נילחם ! אחוז 
אחד ופחות מיהודי בריה"ם פונים לשטחים . האם צודק להעמיד % 99 בסכנה בגלל 
ריב על אחוז אחד ? אחים ואחיות , זכרו - נא כי ידידי ישראל בוואשינגטון 
יושבים בגבעת הקפיטול . חברי הקונגרס צריכים לדעתקפמאליד4חממה מרגישים ידידי 
ישראל . ידידינו חייבים לשמוע מפינו על ירושלים , ביטוי של קיום התחייבותנו , 
" לעולם לא עוד " . על צד האמת , הם חייבים לשמוע מפינו גם על שלוש הבעיות 
האחרות שהזכרתי . עליהם לדעת , כי יהיו אשר יהיו חילוקי הדעות על נקודות 
אחרות בתהליך השלום , ירושלים אינה עומדת לדיון . אנחנו עומדים כאיש אחד 
על דעתנו , שירושלים היא בירת ישראל , ולעולם לא תופרד ממנה , פיסית או 
משפטית . הכותל המערבי אינו " שטח כבוש " , הוא לב עמנו . הרובע היהודי 
אינו " התנחלות " , הוא מקום שהירדנים חיללו , ואזור שחזרנו אליו כדי לגאול 
אותו . הר הצופים אינו " נתון למשא ומתן " . הוא המקום שבו חזר העם היהודי 
והקים את האוניברסיטה העברית , אחת מעשר האוניברסיטאות הטובות בעולם , 
ו"הדסה " הקימה עליו את בית - החולים הטוב ביותר במזרח התיכון . ( . . 
. ) הרשו לי להטעים באוזניכם הערב : הממשל סטה מדרך הישר בעשרת הימים 
האחרונים , וחרג ממדיניות שהיתה שקולה בדרך - כלל . הוא עשה כן בזמן הגרוע 
ביותר ועירער את האמון בתוך מתחם רחב של מנהיגי ישראל , בדיוק כאשר אמון 
כזה היה נחוץ . עד כמה היה גדול התפקיד שמילא הממשל בהורדת דברים מן המסלול 
בישראל , זה יהיה עניין לוויכוח ; מן המידע המגיע אלי משתי הבירות , הממשל 
נושא בחלק גדול מאוד של האחריות . מכל מקום , הממשל סטה מדרך הישר ועירב 
את עצמו בדיפלומטיה המחבלת בטובתה . הוא זקוק עכשיו עד ייאוש לתיקון מסלול . 
דברי - הביקורת האלה אינם גורמים לנו עונג , אבל חובתנו להשמיע את האמת 
באוזני בעלי הכוח , כאשר הדברים אמורים בחיי עמנו ובאינטרסים החיוניים שלו 
ושל המדינה היהודית . המשימה ברורה הבה נעמוד בה יחד ! 
