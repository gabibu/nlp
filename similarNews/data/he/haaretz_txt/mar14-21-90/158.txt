( ע ) . צוותי חיפוש גילו אתמול את גופתו של מדריך צופי הים מתל - אביב , 
אייל יצחק , שנסחף בסערה שפרצה במוצאי שבת בים המלח . החיפושים אחר המדריך 
הנעדר נמשכו מאז . בין המחפשים היו גם מתנדבים רבים , שהסתייעו במסוק של 
חיל האוויר . עם התבהרות מזג האוויר אתמול הורחבו החיפושים באזור ים המלח , 
ולמחפשים נוספו גם כוחות משטרה , משמר הגבול , מתנדבי המשמר האזרחי מכל 
יישובי הנגב ואנשי צופי הים מתל - אביב . סמוך לשעה 00 . 11 נמצאה גופת 
המדריך ליד חוף " אטראקציה " בקליה , בקרבת צומת אלמוג שבדרך ליריחו . 
רופא צבאי קבע את מותו של המדריך , ומנהל צופי ים בתל - אביב זיהה את הגופה . 
שבט צופי ים - תל - אביב הודיע כי ינציח את זכרו של אייל יצחק , שהיה בן 
42 במותו . אייל יצחק היה רווק והשאיר אחריו אב , אם , אח ואחות הצעירים 
ממנו ואח בוגר . הוא גר עם משפחתו ברחוב לאה בעיר , תושב תל אביב מצעירותו . 
את תקופת לימודיו התיכוניים עשה בבית הספר " ליידי דייוויס " . בצבא שירת 
כקצין בחיל הקשר . מסע ההלוויה יתקיים מחר בתל - אביב . אייל יצחק ייקבר 
בבית העלמין בקרית שאול . 
