בחדר האחורי של מזנון הכנסת יושב אבנר שאקי עם משה שחל . מישהו ניגש לזבולון 
המר השותה תה באולם הראשי של המזנון , ואומר לו : העבודה מנסה לקנות את 
שאקי . מוכנה לתת לו את משרד הדתות בממשלה צרה בראשות פרס . שחל יוצא מהשיחה 
ומכחיש : אינני עוסק במשא - ומתן על הקמת ממשלה חלופית . שאקי סתם ביקש 
לשמוע את הערכותי . אריה דרעי נכנס זחוח - דעת למזנון . השולחן שאליו הוא 
מסב מכותר מיד בקיביצרים . פעם היו אלה אישים מהליגה של מנחם בגין , משה 
דיין או יגאל אלון שמשכו קהל אל שולחנותיהם . מצב רוחו מרומם . הוא למד 
מהר מאוד לנצל את פרצותיה הרחבות של הדמוקרטיה הישראלית בשנה האחרונה . 
שיכרון הכוח של פוליטיקאי בן שלושים שדרכו במסדרונות השלטון צולחת כדרכם 
של בני ישראל בים סוף . באגפים אחרים בבניין הכנסת מתורגמות הנסיבות לשפה 
של כסף , פיתויים ותחנונים . יוסי ביילין יושב עם נציגי אגודת ישראל , 
ביבי נתניהו מחזר אחר פנחס גולדשטיין , משה נסים מדווח לשרה דורון , ומשה 
קצב משדל את צרלי ביטון . מהבניינים הסמוכים , לשכת ראש הממשלה ולשכת שר 
האוצר , נפרשות רשתות קשר . שליחים יוצאים דחופים לחצרות אדמו"רים . מצב - 
הרוח בליכוד שפוף . ריח של תבוסה בחדריו , אבל נותרה עוד מעט תקווה : 
אומרים שמשה נסים מבסס את המהלך על הבטחת יחזקאל סחייק , מזכ"ל ש"ס , שעל - 
פיה בכוחו להשפיע על הרב עובדיה יוסף לבל יאשר את הצטרפות המפלגה לממשלה 
צרה בראשות פרס . מצב - רוח של שמחה ספקנית בעבודה . ניצני ניחוח ניצחון , 
אבל אין ביטחון מלא . " לא סומכים אצלנו על דיווחיו של אדרי " , אומר 
שר מרכזי בעבודה , כשהוא מתייחס לתפקיד שממלא השר החדש לאיכות הסביבה בהשגת 
תמיכתן של הסיעות החרדיות . העסקנים החרדיים ממלאים את הכנסת . הם מזדרזים 
להגיע כשהם מריחים את צבע הכסף . הליכוד והעבודה בזים להם , חשים רע בצורך 
להתחנף אליהם ולרצות אותם . רבין , שהעמיד פני נעלב על שפגעו ביחסו לירושלים 
השלמה והזכיר בלעג את עברם הצבאי של משה נסים ומשה ארנס מהליכוד , מתעלם 
מעלילות הגבורה המלחמתיות של דרעי , פרוש ויוסף עזרן . " פרס משלם כל מחיר 
למפלגות החרדיות " , אומר חבר ממשלה שאינו איש הליכוד , " הוא מרגיל אותם 
לנורמות מושחתות " . קפמאבנזחממנחם פרוש אומר לזבולון המר במזנון הכנסת : 
אני מציע לך ללכת להתייעץ עם איש חכם שדורש את טובתך : לך להתבודד עם עצמך 
לשעתיים . כדאי למפד"ל להצטרף למהלך החדש ולהשתתף בממשלה הצרה של פרס . 
המר : מדוע , מה קרה ? עם פיטורי פרס על - ידי שמיר , נטרפו כל הכללים . 
דרעי מוכן לא לתמוך בממשלה בהצבעות על הצעות האי - אמון . הוא אומר , 
שישיג את תמיכת מועצת חכמי התורה . אנחנו נתאם עמדות עם ש"ס על הקמת ממשלה 
בראשות המערך . יש לעבודה דיבורים גם עם חמשת פורשי הליכוד , אם כי אין 
עדיין הסכמה . לפרס תהיה ממשלה לא - כל - כך צרה . המר : אתה מקבל את תיק 
השיכון ? אין עוד סיכומים . המר : עד עכשיו חשבתי שאתה מדבר אתי ביושר ; 
אתה רוצה לומר לי שאתם מצטרפים למהלך ללא הבטחות ? לא , לא אמרתי . יש 
הבנות , אבל אין סיכומים . פרס מוכן לתת לך את תיק החינוך ולשאקי את תיק 
הדתות . אנחנו נקבל שיכון ועבודה . כדאי לך לחשוב על זה . המר : גם אתה 
קיבלת משלוח מנות מפרס כמו הרב עובדיה יוסף ? אלא מה ? משלוח מנות בגודל 
של שולחן . מונולוג של חבר מרכזי בליכוד : " תראה עד כמה ירד שמיר מהפסים : 
הוא לקח את משה נסים ליועצו הראשי בימים האחרונים וניטרל את דן מרידור ; 
את משה נסים שהוא מוקצה בעיני הסיעות החרדיות ובעיני קבוצת מודעי ! נסים 
תיכנן ממשלה חלופית שבה ארנס יהיה שר הביטחון , דוד לוי שר החוץ והוא עצמו 
שר האוצר . אני שואל אותך : איך אפשר להשיג את תמיכתו של מודעי וקבוצתו 
כשמדלגים עליו לתפקיד שר האוצר וכשמייעדים את שנוא נפשו , נסים , למשרה 
זו ? נסים הוא נחש . " בכלל , גם אם היתה מצליחה תוכניתו של נסים , איך 
אפשר לנהל את ענייני המדינה עם ממשלה שמחציתה איננה . מי יאייש את תיקי 
המערך שהתפנו ? איזו תשובה ניתן לבייקר ? עכשיו שמיר מתחנף מחדש אל לוי 
ואל שרון . ציניקן מושלם . כאילו לא היה ביניהם דבר . הוא מתנהג כמו אביו 
של דני זיידל מחדרה , שעל - פי הסיפור , נטש את משפחתו לטובת אישה אחרת , 
חי עמה בברזיל 71 שנה עד שמאס בה . יום אחד חזר הביתה לישראל , דפק בדלת , 
פתח את המקרר ושאל : מה זה , מדוע אין מה לאכול בבית הזה ? " שמיר לא 
למד את משנתו של הפרוף יוסף יואל ריבלין המנוח , שהיה פעם מועמדה של תנועת 
החרות לתפקיד נשיא המדינה ( אביו של ח"ך רובי ריבלין ) שהנחה את בניו : 
בדרך למעלה אל תבעטו באנשים כי בדרך למטה תפגשו שוב את כולם . " מפא"יניק 
( שרון ) , ציוני - כללי ( מודעי ונסים ) ולח"יניק ( שמיר ) הרסו 
את תנועת החרות . עכשיו יהיה עלינו לשדד את השורות ולבחור מנהיג חדש . 
זה תהליך שייארך מספר שנים . תהיה מהומת אלוהים בליכוד עד שנתעשת ונתארגן 
מחדש . לא בטוח שהבחירה תהיה בין לוי , ארנס ושרון . יכול להיות שתהיה 
פנייה לאיש אחר , ששמו מסוגל אולי להצית התלהבות . בני בגין , למשל . 
כן , הוא יקבל את דין התנועה . ואם מישהו יתעלם ממנו , הוא יאותת שהוא 
קיים ומוכן לשאת במשימה " . הערכתו של יוסי שריד : " הפוליטיקה החרדית אלימה 
מאוד . כדאי לזכור את הופעתו של הרב עובדיה יוסף במוסד הרב קוק לפני כשנה . 
בין ההרצאה שבה דיבר על עקרון קדושת החיים מול עקרון יישוב הארץ , לבין 
שובו לביתו , הוא נאלץ לחזור בו . הפעילו לחצים על אשתו ועל בני משפחתו . 
מסע השכנוע המופעל השבוע כלפי הסיעות החרדיות ובתוכן הוא תהליך אלים שקשה 
לצפות את אחריתו . אצל הסיעות החרדיות , סיכום עם מנהיג אחד אינו מבטיח 
את תמיכתם של יתר מנהיגי הסיעה . צריך לעבוד עם כולם ולשכנע גם את הרבנים 
השונים " . קפמאבנזחמההסבר הזמין ביותר להתנהגותו של יצחק שמיר בתקופה האחרונה 
הוא גילו ומצבו הנפשי . על - פי גרסה זו , שמיר , בן 57 , פשוט נשחק , 
עייף מההתקפות עליו ומהלחצים שהופעלו כלפיו מכל עבר ( שרי החישוקים , 
מפלגת העבודה , הממשל האמריקאי ) ואיבד את ביטחונו העצמי . זו הסיבה לתבשיליו 
שהקדיחו בזה אחר זה : עימות עם ארצות - הברית , כרסום חמור במעמדו במפלגתו , 
ומהלכיו האחרונים המובילים אותו לסוף דרכו הפוליטית ואת מפלגתו אל סף איבוד 
השלטון . עדות מסייעת לפענוח זה של מהלכי שמיר אפשר אולי למצוא בתגובתו למאמצי 
התיווך של זבולון המר . אף ששרי הליכוד , הנאמנים לראש הממשלה , עודדו 
מאוד את שר הדתות בשליחותו , שמיר עצמו לא הראה התלהבות גדולה כלפיה . 
הוא היה אמנם אדיב ואסיר - תודה כלפי המר , אבל גם ספקן ולא - כל - כך - 
מעוניין . יחסו של שמיר למאמצי המר תאם את הרושם שהותיר ראש הממשלה ביצחק 
רבין . מכבר ראה רבין בשמיר איש פסיווי ולא יצירתי . הוא גם סבר שפוליטית 
טעה שמיר כשהרחיק מעליו את דוד לוי . עמדותיו האחרונות של ראש הממשלה התפרשו 
בעיני שר הביטחון כהונאת - הדעת . לפי התרשמותו של רבין , שררה בינו לבין 
ראש הממשלה הבנה על קידום התהליך המדיני בדרך לקהיר ועל מתן תשובה חיובית 
לגיימס בייקר . לפתע שינה שמיר את יחסו והפך את עורו . רבין לא שלל פרשנות 
שהונחה לפניו , ועל פיה שמיר תחם את תמרוניו במעגל אידיאולוגי שמעבר לו 
סירב לחרוג . בסופו של דבר , ניצח איש ארץ - ישראל השלמה שבתוכו . כך 
גם קוראת את התנהגות שמיר סביבתו הקרובה . שמיר אמר השבוע יותר מפעם אחת 
כי מפלגת העבודה התכוונה להכניס אותו למלכודת בקהיר : לגרום לו להיות שותף 
לראשית המשא והמתן עם המשלחת הפלשתינית , ולאחר - מכן לנטוש אותו , כאשר 
תעלה על הפרק סוגיה בעייתית ( זיקת אש"ף למשלחת , למשל ) . או - אז היה 
עליו לעמוד נצור מול קואליציה של ארצות - הברית , מצרים , הפלשתינאים ומפלגת 
העבודה . הוא החליט להימנע מכך ולכן חזר לדבוק בעמדותיו המסורתיות . מהלכיו 
האחרונים היו טקטיים והושפעו במידה מכרעת מעצותיו של משה נסים ( ארנס ומרידור 
סברו אחרת והפצירו בשמיר להגיע לפשרה , ומכל מקום , לנווט את הדברים כך 
שישיב בחיוב לגיימס בייקר ) . תכסיסי נסים נועדו לשפר את כושר המיקוח של 
שמיר במאמציו הנואשים להציל את שלטון הליכוד . לא היה בהם כדי להבטיח את 
הישרדותו הפוליטית של שמיר . הוא נראה כמי שבמו ידיו הניח חבל על צווארו 
והזמין את מפלגתו לבוא עמו חשבון . קפמאבנזחמכמו שמיר , גם פרס הימר השבוע 
על גורלו הפוליטי . גם אם הצליחה תוכניתו להביא להפלת ממשלת שמיר ולרכז 
בידיו כוח פרלמנטרי מספיק להקמת ממשלה חלופית , היה יסוד גדול של הימור 
בהחלטתו לנהל את המדינה מעתה ואילך . במפלגתו היו השבוע אנשים שאמרו כי 
פרס כורה את קברו הפוליטי ואת קברה של מפלגת העבודה מפני שאין לו סיכוי ממשי 
לקדם את התהליך המדיני ולנהל כיאות את שאר ענייניה של המדינה , משולחנה 
של ממשלה התלויה ברוב פרלמנטרי שעוביו כחוט - השערה . בין שרי העבודה וחברי 
הכנסת שלה שררה השבוע הסכמה כי פרס לא הצליח להסתגל למעמדו כאיש מספר שתיים 
בממשלת שמיר וכי שאיפתו להפוך לראש הממשלה היתה הדחף העיקרי שהניע את צעדיו . 
פרס מוסיף להצטייר בעיניהם גם כפנטזיונר הנוטה לצבוע בוורוד מוגזם את המציאות . 
הם זכרו תכונה זו שהם מייחסים לו גם כאשר האזינו לדיווחיו על סיכויי העבודה 
להפיל את שמיר ולהקים ממשלה . במזנון הכנסת רווחה דעה כי פרס יצא לפעולתו 
בצל איומו של יצחק רבין על מעמדו . כשם שבליכוד נשמעו השבוע קריאות להחלפתו 
של שמיר במישהו שיהיה מקובל יותר על הסיעות החרדיות , כך בעבודה מפכה זרם 
מעמקים הרואה ביצחק רבין את המושיע . מהלכיו הנחושים של פרס בחודש האחרון 
באו לשים לזה סכר . מסיבה זו היה פרס מסויג מכל הצעות הפשרה שהועלו , ובהן 
ניסיונות התיווך של המר . בהתייעצויות הפנימיות הוא נשמע והצטייר השבוע 
כמי שמזלזל בשמיר , רוגז על המצב שאליו הביא את התהליך המדיני , וכמי שמאמין 
שבידיו הנוסחה לחלץ את המדינה ממצוקותיה . מימד מסוים בפעילותו של פרס עשוי 
לבוא לידי ביטוי בעתיד במגמה לגרום לו מבוכה . שמיר רמז לזה בדברים שאמר 
בישיבת הקבינט בראשית השבוע , לאחר ששרי העבודה נטשו אותה . אלה היו דברי 
סיכום בעלי נימה נרגשת ( שמיר פתח אותם כך : " ישבתי כאוב , כאשר בלב 
קרע , על שדברים אלה נאמרים בסיום פרק מסוים בתולדות ממשלות ישראל , פרק 
שהיתה לי יד בהתחלתו , בקיומו ובהמשכתו " ) . בסיומם , שלח ראש הממשלה 
אזהרה לעבר פרס ועוזריו : " אנחנו יודעים על דברים שונים ( ביחס ליצירת 
קשרים עם אש"ף ) שנעשו ונאמרו על - ידי אנשים הקרובים מאוד למר פרס ודברים 
אלה ממשיכים להיעשות . בכלל , כל אותה פרשה של חתירה מדינית , של קשירת 
קשרים עם גורמים מדיניים , שלא על דעת הממשלה ולא לפי הסכמת ראש הממשלה , 
אותה פרשה תתפרסם פעם , כאשר לא תהיה בה סכנה של גרימת נזק ביטחוני ויש 
הרבה מה לספר " . אנשים שפגשו השבוע את שמיר התרשמו שהוא מתעד את פגישותיהם 
של עוזרים שונים של פרס עם גורמים ערביים ושהוא , או מפלגתו , עשויים ביום 
מן הימים להציגם לפני הציבור באור בוגדני , כמו שניסה להאיר את קשריו של 
עזר ויצמן עם נביל רמלאווי . קפמאבנזחמקרוב לוודאי שקצפו של יצחק רבין על 
יצחק שמיר יצא לא רק בגלל עמדותיו המדיניות של ראש הממשלה , שאיכזבו את 
שר הביטחון , אלא גם משום שחזרת שמיר בו מדעתו יצרה הזדמנות חדשה לפרס לחזק 
את מעמדו במפלגה . לגופם של מהלכי שמיר , חש רבין כמי שטיפס במעלה ההר 
תוך קריאות בוז של שכניו , רק כדי לגלות שפסגתו קרחה . היו ששמעו את רבין 
מתלונן השבוע כי עמדותיו האחרונות של שמיר הציגו אותו ( את רבין ) באור 
מגוחך במפלגתו . שנה שלמה נאבק בתוך מפלגתו למען המשך השותפות עם הליכוד , 
ולפתע הוצג ככלי ריק . רבין ושמיר ראו עין בעין לא רק את המהלך המדיני , 
אלא גם את התנהגותו של שמעון פרס . בינם לבין עצמם היו השניים שותפים למשל 
לביקורת על המגעים שקיימו עוזריו של פרס עם גורמים ערביים ( וזרים אחרים ) 
בחו"ל . היה לרבין עניין שפרס ייכשל השבוע במהלכו . חישוב לא - נכון של 
פרס בדבר סיכויי העבודה להפיל את ממשלת שמיר ולרשתה , אמור לשפר במידה ניכרת 
את מצבו של רבין בדרכו אל הקודקוד . קפמאבנזחמהמהלך הפוליטי שנועד להפיל 
את ממשלת שמיר נרקם כבר לפני שמונה חודשים . מיד לאחר הכינוס הקודם של מרכז 
הליכוד , שבו הוטלו חישוקים על שמיר , הגיע אריה דרעי למסקנה שמוטב להחליף 
סוסים . במקביל לציר שמיר - רבין נבנה ציר דרעי - פרס . בהדרגה ובסבלנות 
רבה , בנה יו"ר מפלגת העבודה את קשריו עם ש"ס ועם אגודת ישראל ודגל התורה . 
באחרונה , הגיע למסקנה כי הכשיר את הקרקע למהפך הפוליטי שתיכנן . פרס 
העריך כי מספר מספיק של רבנים חשובים במחנה החרדי החילו על החיים הפוליטיים 
את כללי ההלכה ופסקו שהשגת שלום היא ערך דתי . במקביל , האמין כי שיקם 
את הקשרים הפוליטיים המסורתיים שהיו בעבר למפלגת העבודה עם המחנה הדתי - 
החרדי . אריה דרעי קץ בממשלת שמיר . גם בהשקפותיו של ראש הממשלה וגם בדרך 
תפקודו . היה עליו לא להרגיז את בוחריו ( הנחשבים לימניים ) ומסיבה זו 
כילכל את צעדיו בזהירות . הוא נזקק למטרייה ההלכתית של הרב עובדיה יוסף . 
טיב היחסים בין השניים אינו מחוור עד תום ובמסדרונות הפוליטיים לא - כל - 
כך ברור מי מוביל ומי מבל שם . מכל מקום , בש"ס יכולים היו לנופף השבוע 
בהבטחות כתובות שהציג בזמנו יצחק שמיר לרב יוסף ושמהן התעלם אחר - כך . 
יודעי - דבר טענו השבוע כי באחרונה מטה ש"ס אוזנה בעיקר לרב יוסף , ופחות 
לרב שך . בין דגל התורה לש"ס עבר חתלתול שחור . ועוד סיפרו , כי הרב שך 
אינו אוהב את פרס . דרעי מעריך כי ממשלה חדשה בראשות פרס תצבור תנופה . 
כינונה של ממשלה חדשה בוודאי יחולל זעזוע פנימי גדול בתוך מפלגתו של שמיר . 
ממשלה בראשותו של פרס תוביל את המדינה למשא ומתן בקהיר , שיניב אולי שביתת - 
נשק עם אש"ף ( הפסקת האינתיפאדה ) , הגדלת הסיוע הכספי האמריקאי ויצירת 
תנאים שיאפשרו למדינה להתפנות לעסוק בעניינים חשובים ובראשם : קליטת העלייה . 
ואולי שוכנע דרעי בעיקר מהתפקידים שעליהם סיכם עם פרס : משרדי האוצר ( 
לו ) , הפנים ( לרב פרץ ) ומשרד נוסף ( לח"ך רפאל פנחסי ) . קפמאבנזחמאם 
ברצון אדם ליהנות מהאוכל , עליו ללכלך את ידיו . עליו רק לדעת גם לרחוץ 
אותן היטב וזה כל מוסר דורנו ( בלזאק ) . 
