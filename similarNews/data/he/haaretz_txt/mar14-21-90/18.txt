בוקרשט ( ע"ר ) . ארה"ב ורומניה חתמו אתמול על חבילת סיוע חקלאי בסכום 
של 08 מיליון דולר . זהו ההסכם הראשון בין שתי המדינות מאז מהפכת דצמבר . 
על פי ההסכם שהציע מזכיר המדינה , גיימס בייקר בביקורו ברומניה בפברואר , 
תקבל רומניה כ513 מיליון טון זרעים ו005 , 7 טון חמאה . כמו כן תקבל רומניה 
הלוואה של 02 מיליון דולר , לרכישת זרעים נוספים , ל62 שנים בריבית נמוכה . 
" ארה"ב הבהירה שסיוע הומניטרי זה ניתן מתוך הבנה שרומניה מקדישה את עצמה 
להקמת מוסדות דמוקרטיים וכלכלת שוק " , נאמר בהודעת שגרירות ארה"ב בבוקרשט . 
חבילת הסיוע נועדה לעזור לרומניה , שהייתה פעם אסם התבואה של מרכז - אירופה , 
לשקם את הסקטור החקלאי הכושל . האדמה השחורה של רומניה פוריה ביותר , 
ובמלחמת העולם השנייה שלחו הגרמנים שקים של אדמה למולדתם . אולם שנים של 
ניהול כושל ותכנון מרכזי נוקשה גרמו להתמוטטות החקלאות במדינה . " בטווח 
הארוך יש לאיכר הרומני את המיומנות והידע , ויחד עם פוריות האדמה תוכל רומניה 
לספק תוצרת חקלאית לאזרחיה ולהשתתף בסחר העולמי " , אמר פיליף כריסטנסון , 
פקיד בסוכנות הבין - לאומית לפיתוח , עם חתימת החוזה . צאושסקו ייצא את 
כל תוצרתה החקלאית של רומניה , בעוד הרומנים רעבו . מאז סילוקו קיבלה רומניה 
כמויות גדולות של מזון , בעיקר ממערב - אירופה . הרשויות החקלאיות במדינה 
אמרו , כי ארצם מסוגלת לספק מזון ל32 מיליון התושבים , ולחדש את יצוא המזון 
כבר בסתיו . 
