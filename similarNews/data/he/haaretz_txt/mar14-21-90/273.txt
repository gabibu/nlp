מועצת המנהלים של הארגון הבין - לאומי של רשויות שדות תעופה , תתכנס היום 
בסינגפור , כדי לדון בדרישתה של ישראל , להעתיק ממרוקו כנס בין - לאומי 
למסחר בתעופה , לאחר שמדינה זו סירבה לתת לנציגי ישראל אישורי כניסה . בהתאם 
לחוקת הארגון , חייבת מדינה מארחת להנפיק אשרות כניסה לנציגי כל המדינות 
החברות , כתנאי לקיומו של כנס מסוג זה . רשות שדות התעופה של ישראל , בתיאום 
עם משרד החוץ בירושלים , הביעה נכונות לארח את הכנס הבין - לאומי בארץ , 
והתחייבה להנפיק אשרות לכל המדינות בארגון . מדובר בכנס שנקבע לסוף אפריל 
במרוקו . לאחר שהתברר שמרוקו מסרבת להנפיק אשרות כניסה לנציגי ישראל , 
פתחה רשות שדות התעופה במסע שתדלנות בין - לאומי , שנועד להביא להעתקתו 
של הכנס . 
