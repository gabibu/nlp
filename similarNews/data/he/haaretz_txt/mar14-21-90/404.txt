מישחקי הליגה בכדורסל , שהסתיימו בשבוע שעבר לאחר מאבקים צמודים , מפנים 
את הזירה למישחקי ההכרעה הפליי - אוף . מהערב יתקיימו המאבקים בשתי זירות . 
הפיינל - פור בו יתחרו ארבע הראשונות על האליפות , ואילו ארבע המדורגות 
58 ישחקו על זכות ההשתתפות במישחקי גביע קוראץ שיקנו המקומות 56 . לגמר - 
סל העליון הגיעו שתי קבוצות ששיחקו בשנה שעברה , ואחת מהן מכבי תל אביב 
זכתה באליפות . השניה , הפועל גליל עליון , סיימה שלישית . שתי האחרות , 
מכבי רמת - גן והפועל ירושלים , דחקו הפעם קבוצות בעלות מוניטין כהפועל 
חיפה והפועל תל אביב . מכבי תל אביב יחל את שלב חצי הגמר בהתמודדות עם הפועל 
ירושלים . אחרי עונה לא מוצלחת בגביע אירופה ושני הפסדי ליגה עד כה , מייחסים 
במועדון האלוף חשיבות גדולה למאבק על התואר ה - 12 ברציפות . קווין מגי 
לא שיחק בשבוע שעבר , בגלל פציעה טורדנית באגודלו ונשמר למישחקי ההכרעה . 
הפועל ירושלים היווה הפתעה בעצם עלייתו לגמר - סל העליון . במכבי רוצים 
לגמור את הסידרה הזו מהר ככל האפשר . תזכורת : מכבי תל אביב הוא היחיד 
שניצח פעמיים במהלך העונה את הירושלמים . הסידרה המעניינת והמרתקת ביותר 
תהיה בחצי הגמר האחר . הפועל גליל עליון שסיים שני מול מכבי רמת גן , השלישי . 
הפרש סלים היקנה לגליל את מיקומו הגבוה יותר ואת זכות האירוח של המישחק 
הקובע , אם יהיה כזה . גליל יפתח בביתו וזה יתרון חשוב . פרט פיקנטי : 
מכבי רמת גן ניצח העונה את הגליל בכפר בלום ( 2909 ) ונוצח בביתו בכפר 
המכביה . בחצי גמר הגביע ביד אליהו ניצח הגליל . לרמת - גן מספר כדורסלנים 
שהשתתפו בסדרות לא פחות חשובות בכדורסל העולמי , וזה אומר נסיון . לגליל 
מישחק קבוצתי עדיף . הגמר סל התחתון ייערך , בניגוד לעליון , בסידרה קצרה 
יותר של הטוב ם - 3 . לאור העובדה שמכבי תל אביב והפועל גליל עליון העפילו 
לגמר הגביע , יזכו המקומות 5 ו6 בכרטיס לקוראץ . זו הסיבה שמישחקי חצי 
הגמר בשלב הזה בין הפועל חיפה להפועל חולון ובין הפועל תל אביב למכבי חיפה 
הם אשר יקבעו . המאבק בין המנצחות יהיה רק על יוקרה . הפועל חיפה , שנוצח 
מחזור אחד לפני הסיום על ידי הפועל חולון , ירצה ודאי לגמול לחולונים . 
מצד שני , השתתפות בגביע אירופה עומדת על הפרק לקראת העונה הבאה . שתי 
הקבוצות מאוכזבות . נראה מי תהיה יותר . הפועל תל אביב יארח כבר הערב את 
מכבי חיפה באוסישקין . כל קבוצה ניצחה את רעותה בליגה . להפועל תל אביב 
נסיון רב יותר במעמדים כאלה . לחיפה יתרון מסויים מתחת לסלים אבל רכז - 
כוכב קורן אמישה העובר טירונות בצבא , וזה עלול להפריע . 
