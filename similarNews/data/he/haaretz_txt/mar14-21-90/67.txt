פקיסטאן ( אי - פי ) . ראש ממשלת פקיסטאן , בנאזיר בוטו , קראה אתמול 
להודו לשאת ולתת על קשמיר , או לאבד אותה בכוח הזרוע . " במהומות , שנועדו 
להפרדה מהודו , יש רק קריאה אחת וזו הקריאה לחופש " , אמרה בוטו בנאום לפני 
51 אלף קשמירים , בחלק הפקיסטאני של קשמיר . לוחמי החופש יזכו בו " , אמרה , 
" גם אם יהיה זה בכוח הנשק " . עשרות שוטרים נושאי אלות הרחיקו גלים של 
מאזינים שנדחפו לעבר הבמה עליה עמדה בוטו . הנאום פתח את ביקורה הראשון , 
מאז עלתה לשלטון ב8891 , בבירת קשמיר הפאקיסטאנית , המרוחקת רק כ05 ק " ם 
מקו הפסקת האש . בנאומה בפני הפרלמנט של קשמיר , המונה 74 איש , אמרה בוטו 
כי פקיסטאן רוצה בידידות עם הודו , אך יש לה מחויבויות פוליטיות ומוסריות 
כלפי הקשמירים . " כוחות פקיסטאן מוכנים להגן על המולדת ולמלא את חובתם 
הדתית והלאומית " . את נאומה בן 02 הדקות , סיימה בהבטחה להקים קרן פיתוח 
בת 5 מיליון דולר למען קשמיר . פקיסטאן חוזרת ודוחה את האשמות הודו , כי 
היא מתסיסה את גמו - קשמיר , היא קשמיר ההודית , ואילו בוטו מזהירה את 
הודו , כי ההתקוממות לא תדעך עד שיקבלו הקשמירים זכות הכרעה . בקשמיר ההודית 
נהרגו לפחות 081 איש , בגל המהומות האחרון שהחל ב02 בינואר , בעקבות מבצע 
של הממשלה נגד תנועת העצמאות המוסלמית המיליטנטית . פקיסטאן , שהיא מוסלמית 
ברובה , טוענת גם היא לזכותה על גמו - קשמיר , המדינה היחידה בהודו ההינדית 
בה ישנו רוב מוסלמי . פעמיים יצאה פקיסטאן למלחמה עם הודו על אזור זה , 
ועתה היא שולטת בחלק המערבי של המדינה אם כי רובה עדיין בשליטת הודו . קיצונים 
מוסלמים בקשמיר דרשו תחילה איחוד עם פקיסטאן , אך בשנה האחרונה הם דורשים 
עצמאות ומעמד של מדינה נייטראלית . למרות הצהרות הסולדיריות של בוטו , 
היא דוחה את הדרישות לעצמאות . שר החוץ של פקיסטאן , יקוב חאן , אמר יומיים 
קודם - לכן , כי פקיסטאן תומכת במשאל עם בקשמיר , אך יהיה זה משאל בו יצטרכו 
הבוחרים להכריע בין שתי אופציות בלבד איחוד עם פקיסטאן או איחוד עם הודו . 
אמנולה חאן , יו"ר החזית לשחרור גמו - קשמיר , שמושבה בפקיסטאן , אמר 
לכתב " אסושייוטד פרס " כי מי שדוחה את דרישת העצמאות הוא האויב הגדול 
של קשמיר . 
