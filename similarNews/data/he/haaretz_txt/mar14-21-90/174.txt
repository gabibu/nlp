חמשת האסירים הביטחוניים שברחו בתחילת השבוע ממתקן הכליאה קציעות שבנגב 
אנסאר 3 הם : עומר מחמוד אל עראני בן 62 , אימאן עבד בן 62 , עמד קדנוני 
בן 52 , רפיק חמדאנה בן 72 ואנואר אבו חדר בן 52 . השלושה הראשונים הצליחו 
לברוח למצרים , ואחד מהם נלכד על - ידי השלטונות המצריים כאשר הסגיר את 
עצמו לאנשי הכוח הרב - לאומי . לסופר " הארץ " נודע , כי שני האסירים 
הביטחוניים שהצליחו להימלט למצרים קיבלו שם סיוע מארגונים איסלמיים , וככל 
הנראה מסתתרים בחסותם . בכלא קציעות שבנגב החלו ליישם את המסקנות והפקת הלקחים 
כתוצאה מבריחת האסירים . מקור צבאי מסר כי תוגברה השמירה במיוחד בכלא 7 
וייערכו יותר ספירות פתע . בעקבות הדחתו של מפקד כלא 7 על - ידי אלוף פיקוד 
הדרום מתן וילנאי , מונה מפקד זמני למתקן הכליאה . 
