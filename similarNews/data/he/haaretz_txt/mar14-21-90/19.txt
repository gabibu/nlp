היועצים המשפטיים של בתי הזקוק פועלים לדחות את מועד כניסתם לתוקף של הצווים 
האישיים המחמירים נגדם . על - פי הנהוג , לא יכולה חברה ממשלתית ( % 47 
ממניות בתי הזקוק הן בידי הממשלה ) לעתור לבג"ץ נגד משרד ממשלתי , מבלי 
לבקש את הסכמת היועץ המשפטי . הצווים האישיים המחמירים נגד בתי הזקוק וחברת 
החשמל , שעליהם חתם עוד באוקטובר השר הקודם לאיכות הסביבה רוני מילוא , 
עומדים להיכנס לתוקף ביום ראשון הקרוב . מהמשרד לאיכות הסביבה נמסר אתמול , 
כי הצווים בתוקף , חרף הלחצים שהופעלו בימים האחרונים על השר שאך זה נכנס 
לתפקידו , רפי אדרי , להורות על דחיית כניסתם לתוקף . דוברת המשרד מסרה , 
כי פגישה שעמדה להיערך היום בין אדרי לבין מנכ"ל בתי הזקוק , משה בר אילן , 
נדחתה בשל האירועים הפוליטיים , וכי לא היה בידי השר הזמן הדרוש ללימוד 
הנושא . 
