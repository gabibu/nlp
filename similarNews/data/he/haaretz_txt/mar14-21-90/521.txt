בון ( מיוחד ל"הארץ " ) . המפלגות המזרח - גרמניות , התומכות באימוץ החוקה 
המערב - גרמנית ובהצטרפות ארצם לרפובליקה הפדרלית , זכו אמש לניצחון מוחץ 
בבחירות החופשיות הראשונות במזרח - גרמניה . על - פי התחזיות של שתי רשתות 
הטלוויזיה המערב - גרמנית , ירכיבו המפלגות האלה , המאוגדות במסגרת " הברית 
למען גרמניה " השמרנית , את הממשלה הבאה , ואולי אף ייהנו מרוב מוחלט 
ב"פולקסקאמר " , הפרלמנט המזרח - גרמני . תוצאות ההצבעה הן גם ניצחון גדול 
לקנצלר מערב - גרמניה , הלמוט קוהל , שהבטיח לתושבי מזרח - גרמניה איחוד 
מהיר , החדרת המארק המערב - גרמני כהליך חוקי בארצם , ורפורמות כלכליות , 
שיביאו להעלאת רמת החיים . קוהל הוא שהקים למעשה את ה"ברית " של המפלגות 
השמרניות , שהיו מאוגדות יחדיו , אך לא הציגו רשימה משותפת לבחירות . קוהל 
אמר אתמול , כי ניצחון השמרנים בבחירות במזרח - גרמניה מצביע על תמיכה באיחוד 
שתי המדינות . הוא קרא למזרח - גרמנים להישאר בארצם ולבנות אותה . " זהו 
רגע מאושר לגרמנים . דברי אליכם : הישארו בבית , ועזרו לבנות מדינה נפלאה 
זו יחד אתנו בעריכם , בעיירות , בקהילות ובמפעלים . אנו נעזור לכם " , 
אמר בראיון לטלוויזיה המערב - גרמנית . לדבריו , מוכיח ניצחון הברית השמרנית 
שהמזרח - גרמנים הצביעו נגד כל צורה של קיצוניות . " הדרך לחופש אינה דרך 
הסוציאליזם , והם בחרו בדרך משותפת עם מערב - גרמניה , שתוביל לאיחוד " . 
קוהל הביע תמיכה בקואליציה רחבה במזרח - גרמניה , ולא הוציא מכלל אפשרות 
את שיתוף הקומוניסטים בממשלה זו . על - פי התחזיות בשעת מסירת הידיעה זכתה 
המפלגה המרכזית של ה"ברית " , הנוצרים - דמוקרטים , בכ%34 מכלל קולות המצביעים , 
והיא תקבל כ471 מושבים בפרלמנט החדש , שבו 004 חברים . המפלגה הנוצרית - 
סוציאלית , המפלגה האחות של האיחוד הנוצרי - סוציאלי הבווארי , קיבלה כ5 . 
6 אחוזים וכ62 צירים בפרלמנט . מפלגה נוספת , המשתייכת לאותה " ברית " 
" התחייה הדמוקרטית " , קיבלה כ%1 וכארבעה מושבים בפולקסקאמר . המפסידה 
הגדולה בבחירות היתה המפלגה הסוציאל - דמוקרטית , שעד לאחרונה ניבאו לה , 
שתהיה הכוח הפוליטי הגדול ביותר . על - פי התחזיות האחרונות קיבלה מפלגה 
זו רק כ%12 מן הקולות , וכ68 מושבים בפרלמנט . המפלגה הקומוניסטית , ששלטה 
במזרח גרמניה במשך 04 שנה , אך שינתה בינתיים את שמה ואת זהותה , זכתה 
בהישג מרשים , וקיבלה כנראה יותר מ%51 וכ26 מושבים בפרלמנט החדש . המפלגה 
הליברלית , שנתמכה על - ידי המפלגה המערב - גרמנית המקבילה , שהדמות המוכרת 
בה היא שר החוץ , הנס - דיטריך גנשר , זכתה לכ%5 מהקולות , שיעניקו לה 
כנראה כ02 מושבים בפרלמנט . קרוב לוודאי , שמפלגה זו תצטרף לקואליציה של 
" הליכוד " בממשלה המזרח - גרמנית הבאה . קפידבינראש הממשלה החדש יהיה , 
ככל הנראה , לותר דה - מזייר , יושב - ראש המפלגה הנוצרית - דמוקרטית 
במזרח - גרמניה . דה - מזייר אמר אמש , כי בראש סולם העדיפויות של תוכניתו 
יעמוד הצורך לבלום את הבריחה ממזרח - גרמניה . לשם כך הוא רוצה להגשים במהירות 
את האיחוד המוניטרי עם מערב - גרמניה , ולנקוט צעדים מהירים לקראת איחוד 
שני חלקי הארץ החצויה . אולם , הוסיף דה - מזייר , הצעדים לקראת איחוד 
כזה חייבים להיעשות בתיאום מלא עם שכנותיה של גרמניה במערב ובמזרח כאחד . 
ההשתתפות בבחירות הגיעה לכ%09 מכלל 21 מיליון בעלי זכות הבחירה . בקרב המפלגות 
הקטנות בלטה מפלגת האיכרים , שזכתה בכ%3 , ותקבל כ11 מושבים בפרלמנט . 
המפלגה המכונה " ברית 09 " , שהגורם העיקרי בה היה " הפורום החדש " , 
שחולל במידה רבה את המהפכה הדמוקרטית במזרח - גרמניה , קיבלה רק כ5 . 2 . 
אחד מראשיו , יאנס רייך , אמר אמש : " עזרנו לחולל את המהפכה . מותר 
לנו לדבר באופן חופשי , מבלי שנלך לבית הסוהר . זוהי ההצלחה הגדולה שלנו " . 
ה"ירוקים " של מזרח - גרמניה קיבלו פחות מ%2 מן הקולות , ויזכו כנראה בכשבעה 
מושבים בפרלמנט . שאר המפלגות שהתמודדו בבחירות ( בסך הכל 42 ) קיבלו 
פחות מ%1 . ואולם , חלק מהן ייוצגו בפרלמנט , שכן במזרח - גרמניה לא נהוג 
אחוז חסימה כלשהו . המפלגה הנוצרית - דמוקרטית , שזכתה בהישג הגדול , היתה 
פעילה במזרח - גרמניה ב04 השנה האחרונות כ"מפלגה גרורה " של הקומוניסטים . 
באחרונה עברה תהליך של התחדשות , ופעלה ליצור לעצמה תדמית חדשה . הקלפים 
החשובים ביותר של המפלגה הזאת היו שמה , הזהה לזה של מפלגת השלטון בבון ; 
התמיכה המאסיווית מצד הקנצלר קוהל ; וקיומה של תשתית ארגונית , שאפשרה 
הפצת חומר הסברה וגיוס מצביעים בצורה יעילה . הסוציאל - דמוקרטים קמו כמפלגה 
רק לפני חודשים אחדים . אך הם נהנו מזהות אידיאולוגית וארגונית ברורה , 
ומסיוע אדיר מצד המפלגה האחות במערב - גרמניה . יושב - ראש הסוציאל - דמוקרטים 
במזרח - גרמניה , איברהים בוהמה , לא הוציא אמש מכלל אפשרות של הצטרפות 
לקואליציה בראשות דה - מזייר . בוהמה העריך , שתוצאות ההצבעה הושפעו מרצונם 
של אזרחי ארצו להביא לאיחוד מיידי של שני חלקי גרמניה . חבר בכיר אחר במפלגתו , 
סטפן רייך , אמר באותו עניין : " בעצם , אזרחי ארצנו החליטו אמש להצביע 
בעד הלמוט קוהל " . קפידבינמשקיפים זרים , שנשלחו מטעם מועצת אירופה והפרלמנט 
של השוק האירופי המשותף , עקבו אתמול אחר הבחירות הכלליות במזרח - גרמניה . 
הם דיווחו , כי נראה שניהול הבחירות חופשי והוגן , וכי לא הבחינו בחריגים . 
כ03 משקיפים ממזרח ומערב התפרסו ברחבי המדינה לפקח על ההצבעה וספירת הקולות . 
" אנו מתרשמים , שההכנות והתהליך כולו אכן הוגנים וחופשיים " , אמר נציג 
מועצת אירופה , חבר הפרלמנט האוסטרי וולפגנג בלנק , לאחר סיור בקלפיות 
במזרח - ברלין . מחאה אחת נשמעה ממונגוליה , שם לא הורשו כ051 מזרח - גרמנים 
להצביע בשל בעיה פרוצדורלית . לעומתם , הצביעו מאות פליטים מזרח - גרמנים 
בשגרירות ארצם בבון , בירת מערב - גרמניה . מסקר דעת - קהל של רשת הטלוויזיה 
המערב - גרמנית ז - ד - אף , שפורסם אתמול , עולה כי ארבעה מתוך חמישה 
גרמנים תומכים באיחוד הארץ . " מעולם לא תמכו כל - כך הרבה גרמנים באיחוד " , 
הודיעה רשת הטלוויזיה , שמסרה על תוצאות הסקר שעות ספורות לאחר סיום הבחירות . 
על - פי הסקר , תומכים % 28 מאזרחי מערב - גרמניה ( לעומת % 87 בסקר מהחודש 
שעבר ) , ו%19 במזרחה באיחוד . עם זאת , תומכים רק % 51 במערב ו%63 במזרח 
באיחוד מהיר . % 66 במערב ו%45 במזרח מבקשים להאט את התהליך , שהקנצלר קוהל 
מנסה לקדם כדי לעצור את זרם המהגרים ממזרח - גרמניה למערבה . % 95 מהמערב - 
גרמנים רוצים שברלין תהיה בירת גרמניה המאוחדת במקום בון , לעומת % 17 אחוזים 
בפברואר . הסקר בוצע על - ידי מוסד מאנהיים , והקיף 020 , 1 מערב - גרמנים 
ו814 , 1 מזרח - גרמנים . קפידבינבודפשט ( מיוחד ל"הארץ " ) . מנהיג מפלגת 
" ההתעוררות הדמוקרטית " במזרח - גרמניה , וולפגנג שנור , מילט את עצמו 
לבית - חולים , לאחר שביום האחרון לפני הבחירות פורסמו ברבים מסמכים מהימנים , 
המעידים כי במשך שנים היה סוכן שכיר של המשטרה החשאית המזרח - גרמנית " שטאסי " . 
מחליפו , הכומר ריינר אפלמן , ניסה להגן על שנור באומרו , כי במזרח - 
גרמניה אין כמעט אדם , שבמרוצת השנים לא היה לו מגע כלשהו , פעיל או סביל , 
עם משטרת הביטחון . שערורייה דומה הטילה צל מסוים גם על הנוצרים - דמוקרטים , 
שהעומד בראש רשימתם , הכומר מרטין קירכנר , נחשד אף הוא בקיום קשרים ובמסירת 
מידע ל"שטאסי " . כמעט כל אחד מ000 , 3 העיתונאים , שבאו לברלין לסקר את 
הבחירות , ניסה להתקשר עם המנהיג המזרח - גרמני המודח , אריך הונקר , 
ולשאול לדעתו . הונקר סירב להתראיין , ורק אתמול מסר פרקליטו בשמו ובשם 
אשתו מרגוט , כי אין בדעתם לבוא לקלפי . " המפלגה , שהיו רוצים להצביע 
בעדה , חדלה מלהתקיים " , אמר הפרקליט . 
