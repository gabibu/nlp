( ע . ) בג"ץ דחה בימים אלה עתירה של פועל מהשטחים , שביקש לחייב את 
המוסד לביטוח לאומי להמשיך ולשלם לו קצבת נכות , או להעניק לו פיצויים , 
למקרה שישראל תצא משטחי הגדה . בית המשפט פסק , כי עתירתו של הפועל , 
החושש פן ייפגעו זכויותיו עקב שינוי מדיני באיזור , היתה " מוקדמת " ואין 
מקום לתת לו סעד לגבי " אירוע שטרם התקיים " . להחלטת בג"ץ נודעת חשיבות 
עקרונית , שכן היא קובעת כי אין הבדל בין זכויות תושבי השטחים לבין זכויות 
תושבי ישראל , ביחס לקבלת גימלאות הביטוח הלאומי . כיום משלם המוסד לביטוח 
לאומי גימלת נכות לכ006 פועלים מהשטחים , וקיצבת תלויים למשפחות של 062 
פועלים מהשטחים שנהרגו בתאונות עבודה בישראל . העותר , עדואן מוניר , תושב 
הכפר עזון בשומרון , נפגע ב9791 בתאונת עבודה בתל - אביב . המוסד לביטוח 
לאומי הכיר בנכותו , ומאז משלם לו קיצבה . מוניר גם קיבל פיצויי נזיקין 
מחברת הביטוח , אולם המוסד ניכה מהפיצויים את כספי הקיצבאות שהוא שילם וישלם 
לעותר . בעתירתו לבג"ץ תבע מוניר מהמוסד , לא רק מחויבות להמשיך ולשלם לו 
קצבאות בעתיד , אלא גם להחזיר לו את הניכויים מהפיצויים . זאת מחשש שהקיצבאות 
יישללו ממנו , במקרה של שינוי מדיני , והניכויים שנועדו לממן אותן יישארו 
בידי הביטוח הלאומי . הוא ביסס את חששו על הוראת חוק , לפיה קיצבת ביטוח 
לאומי תישלל ממי שנמצא בחו"ל למעלה משישה חודשים , אלא אם המוסד יחליט אחרת . 
מוניר טען , כי במקרה של שינוי מדיני , הוא עשוי למצוא את עצמו ב"חוץ - 
לארץ " מבחינת החוק , מבלי ששינה את מקום מגוריו וכך תישלל ממנו הגימלה . 
טענותיו לא שיכנעו את בית הדין האזורי לעבודה בתל - אביב ואת בית הדין הארצי 
לעבודה , שדחו את התביעה , ולכן עתר מוניר לבג"ץ , והשיג צו על תנאי נגד 
הביטוח הלאומי . בדיון בבג"ץ ביקשה פרקליטת המוסד לביטוח לאומי , עו"ד עירית 
אלטשולר , לדחות את העתירה . היא ציינה , כי כל עוד לא השתנו הנסיבות 
בשטחים , לא תיפגענה זכויות העותר וזכויות נכים אחרים , והם ימשיכו לקבל 
קיצבאות כסידרן . אולם , המוסד מסרב להתחייב כבר עתה שמוניר ימשיך לקבל 
גימלאות , גם אם יחול שינוי במעמד המדיני של השטחים . לדבריה , יש למוסד 
שיקול דעת בעניין זה , והוא יכריע בדבר כאשר תיווצרנה הנסיבות לכך . נשיא 
בית המשפט העליון , השופט מאיר שמגר , וחבריו להרכב , השופטים אהרן ברק 
ושלמה לוין , קיבלו את טענת אלטשולר , דחו את העתירה וחייבו את מוניר בתשלום 
הוצאות משפט של הביטוח הלאומי בסך 000 , 3 ש"ח . 
