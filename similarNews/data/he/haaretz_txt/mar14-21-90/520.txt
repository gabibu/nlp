ירגונים שדולת הנשים , " ש - י - ן " למען שוויון בייצוג נשים , ו"הן " , 
עמותת נשים מהרצליה , פנו אתמול לנשיא המדינה , לראשי הסיעות ולמזכ"לי 
המפלגות , בתביעה לצרף נשים לממשלה החדשה כשזו תקום . שדולת הנשים כתבה 
במברק ששיגרה אל שמעון פרס : " אנו דורשות ממך כי הפעם , שלא כמו בפעם 
הקודמת , תמנה נשים לתפקידי שרות בממשלה שאתה חותר להקים . לא תיתכן ממשלה 
ללא ייצוג נשים " . העתק המברק נשלח גם למזכ"ל מפלגת העבודה , מיכה חריש , 
וליו"ר מזכירות תנועת הליכוד , השר משה ארנס . במכתב לחריש צוטטו סקרים 
של חנוך ורפי סמית , המבוססים על תוצאות הבחירות האחרונות , המעידים על 
פערים בהצבעת הנשים לעומת הגברים . מהסקרים עולה כי נשים הצביעו ב%2 יותר 
למפלגת העבודה וב%8 יותר למפלגות הממוקמות שמאלה ממפלגת העבודה . סקר אחר 
של המכון למחקרי שווק ודעת קהל העלה כי % 48 מהנשים הציבו את השלום ואת הביטחון 
בראש סולם העדיפויות שלהן , לעומת % 37 מהגברים . נשות השדולה ציינו בפניותיהן 
כי הממצאים של הסקרים הללו מדגישים את חשיבות הקול הנשי . נציגות השדולה 
ביקשו פגישה עם יו"ר מפלגת העבודה , כדי לדון בייצוג נשים במערכת הפוליטית . 
ח"ך אורה נמיר אמרה אתמול כי טרם היתה פניה אליה מיו"ר המפלגה , שכן " זה 
עדיין שלב מוקדם מדי " . עם זאת , היא קיבלה פניות רבות מחברי מרכז . אלה 
אמרו לה כי לאור תוצאות הבחירות הפנימיות במפלגה , בהם זכתה למירב הקולות 
בסיבוב הראשון , יעמדו על כך שהיא תצורף לממשלה כשרה , אם היא תוקם על 
ידי מפלגת העבודה . 
