בישיבה לא מתוכננת שהתקיימה ביום חמישי בבוקר , בחרה מועצת המנהלים של בתי 
הזיקוק את נתן ארד , לתפקיד יו"ר מועצת המנהלים של החברה , במקומו של צבי 
זמיר , שהודיע על התפטרותו . ארד , מועמדם של שרי האוצר והאנרגיה , שמעון 
פרס ומשה שחל , נחשב עד לפני ימים אחדים כמועמד לתפקיד יו"ר מועצת המנהלים 
של חברת חשמל . ביום רביעי , כשנודע על הסיכוי לנפילת הממשלה , מונה ארד 
כדירקטור בבתי הזיקוק , ואתמול אישרה המועצה את מינוי כיו"ר . 
