במרכז הטניס ביפו יהיו היום משחקי רבע הגמר בתחרות הטניס הבין - לאומית בסבב 
פרנקלפיליפס . במשחקי שמינית הגמר שהיו אתמול הצליחו שני ישראלים לזכות 
בניצחונות ולהבטיח את השתתפותם ברבע הגמר . לעומתם שני ישראלים אחרים נכנעו 
בשלב זה של המשחקים . רביב וידנפלד גבר על קורט סטרטר מארה"ב 64 , 61 . 
מיכאל דניאל הבלתי מדורג ניצח את כריסטיאנסון משוודיה 64 , 06 , 61 . 
כזכור הפתיע כריסטיאנסון שניצח שלשום את פרקיס . אבי פדלון נכנע לריט נורוול 
מדרום - אפריקה 26 , 26 , ורן אייל אשר הפתיע בנצחון על שחקן הדייוויס 
מרנשטיין נכנע לרוסי דזלד 26 , 36 . היום ברבע הגמר יפגוש וידנפלד את שאפל 
מאוסטרליה ומיכאל דניאל יתמודד עם הרוסי דזלד . במשחקי הנשים עלו שלוש ישראליות 
לשלב רבע הגמר . לימור זלץ גברה על ההולנדית ריינדלס 75 , 64 , והיא תפגוש 
היום ברבע הגמר את פושה משוודיה . דליה קוריאט גברה על נורת מדרום - אפריקה 
62 , 62 , והיא תפגוש את ההולנדית אורמנס . וחנה מאיר ניצחה את ברגנרד 
משוודיה 60 , 76 . מזג האוויר הגשום הפריע במעט לקיומם השוטף של המשחקים 
והיום , עם השתפרות מזג האוויר , יהיו גם כל משחקי הזוגות . 
