ירותיהן של סיעות המערך , מפ"ם ורץ אשר ביקשו לחייב את סגן יושב ראש הכנסת 
להעמיד אתמול את ההצעות להבעת אי - אמון בממשלה להצבעת המליאה , כפי שהיה 
מתחייב מתקנון הכנסת . בג"ץ אמנם מודה כי החלטת חה"ך עובדיה עלי לקבוע את 
מועד ההצבעה לישיבה של היום , תוך שמירה על הנוהג להצביע על הצעות כאלה 
רק בחלוף ארבעים ושמונה שעות , עומדת בניגוד לתקנון הכנסת , ולכן היא בלתי - 
חוקית . אולם יחד עם זאת החליטו שלושת השופטים כי אל לא לבג"ץ להתערב בעניינים 
הפנימיים של הרשות המחוקקת . אי - התערבות זו מסייעת שלא במתכוון , אבל 
למעשה , לראש הממשלה במגמתו להבטיח שנציגי המערך ייעדרו ממסגרת " הממשלה 
היוצאת " . קביעת העיתוי לפיטורי פרס נבעה מן השיקול כי אם הכנסת תביע אי - 
אימון בממשלה ביום ה , הממשלה היוצאת בראשותו תהיה מורכבת מנציגי הליכוד 
והסיעות הדתיות בלבד , וראש הממשלה יוכל לחלק את המשרדים המיותמים בין חברי 
הקואליציה המצמוקת . בג"ץ שהעדיף את הנוהג שהיכה שורשים בכנסת , על התקנון 
שמחייב הצבעה תוך עשרים וארבע שעות , ביקש להרגיע את מצפונו בכך שהצביע 
על כך שהנוהג הזה סותר את התקנון . חה"ך שרה דורון הבטיחה מאמצים כדי לסלק 
להבא את הסתירה הזאת ; אבל הליכוד הוא אשר נהנה היום מפסק דין הבג"ץ , 
בעוד שהסיעות העותרות נשארות עם פסק דין שאינו אלא חוות דעת אקדמית . אחד 
מחברי הכנסת מטעם מפ"ם ציין כי , ככלות הכל , סיעתו , וכן שתי הסיעות 
האחרות , צריכות לשאוף להשגת רוב בעד הבעת אי - אמון בממשלה , יותר מאשר 
להבטחת הישארותם של נציגי המערך בממשלה היוצאת . הדעת נותנת אפוא כי המערך 
וכל שאר הסיעות שהגישו הצעות אי - אמון , ימקדו היום את מאמציהן בהשגת היעד 
הזה . המאמץ מכוון , בעיקר , לסיעות החרדיות : אגודת ישראל , ש"ס ודגל 
התורה . חיזורי המערך אחרי סיעות אלה מעוררים חוסר נחת ואף מורת רוח אצל 
רבים מבין בוחרי המערך והסיעות שמשמאלו ; הרב ש"ך , הרב אלתר ומועצת חכמי 
התורה אינם בני ברית טבעיים בשביל מפלגות שהציבור החילוני נזקק להן במאבקו 
נגד כפייה דתית . שמעון פרס וח"ך שבח וייס סבורים לעומת זאת כי המטרה של 
קידום התהליך המדיני מצדיקה ויתורים לסיעות החרדיות , ובנסיבות הנתונות , 
כאשר הסיעות החרדיות מהוות בכנסת את לשון המאזניים , קשה להאשים אותם בשל 
ותרנותם . ממשלת האחדות הלאומית הגיעה לסוף דרכה ; לכן מן הראוי שתסולק 
מן הבמה הציבורית . אחרי פיטורי פרס והתפטרות כל יתר שרי המערך נותרה ממשלה 
בעלת צביון ימני מובהק ; ממשלה כזו ודאי שלא תראה בקידומו של התהליך המדיני 
את שליחותה . לכן מגיעה לה הבעת אי - אמון מצד מליאת הכנסת ; אם לא יימצא 
הרוב הדרוש לכך , צפוי לנו , במישור המדיני , המשך דריכה במקום . טובת 
המדינה מחייבת הצלחת המאמץ המכוון לאי - מימושה של תחזית זו . 
