" במסקנות בית הדין , שבאו לידי ביטוי בפסקה האחרונה , לא נכתבה מלת ביקורת 
אחת על יושב - ראש הכנסת או על ממלא - מקומו " . כך טען אתמול , בישיבת 
מליאת הכנסת , מ"ם יו"ר הכנסת , עובדיה עלי ( ליכוד ) . " הפסיקה מתייחסת 
לנוהל המקובל בכנסת , ולסתירה שהיתה לב הנושא ולב ההתלבטות הסתירה בין 
הנוהל המקובל לבין תקנון הכנסת " , אמר . הדברים נאמרו בתחילת ישיבת הכנסת , 
כשהקדיש עלי כחצי שעה לדיון בהחלטת בג"ץ . הדברים נפתחו בהצעה לסדר הדיונים 
של חיים רמון ( מערך ) , שאמר כי בג"ץ קבע , ש"לא היה יסוד בדין להחלטת 
ממלא - מקום יושב - ראש הכנסת " . הוא תבע על כן , שעלי ישנה מיד את החלטתו 
ויקיים את הדיון באי - אמון עוד אתמול אחרי - הצהריים . עלי סירב . בעקבות 
זאת התפתח רב - שיח סוער במליאה , שאותו סיכם עלי בהצהרה שימשיך לשקול את 
הנושא יחד עם יו"ר הכנסת , דב שילנסקי , ששב ארצה אתמול מדרום - אמריקה . 
כאשר פתח יו"ר סיעת המערך בכנסת , חיים רמון , את דבריו בצטטו את פסיקת 
בג"ץ קמה מהומה כללית בספסלי הימין . כאשר הצליח מ"ם היו"ר , שישב בעצמו 
ראש בישיבה זו , להשתיק את הח"כים גאולה כהן , יהושע מצא ואחרים , המשיך 
רמון בהודעתו . אז מסר עלי את הודעתו , שבה מסר על לבטיו במשך כל היום 
הקודם ועל העצות שקיבל מח"כים שונים . דבריו שוסעו כל הזמן בקריאות ביניים 
מספסלי השמאל , ובראש הצועקים היו שולמית אלוני ורן כהן ( רץ ) . קפידבינמ"ם 
היו"ר המשיך לקרוא מהחלטת הבג"ץ , ונתן את פירושיו אחרי כל כמה משפטים . 
כשנמשכו ההפרעות לנאומו קרא את ח"ך רן כהן פעמיים לסדר . " אם יש כאן 
ביקורת , היא מכוונת לבית הזה , ומליאת הכנסת צריכה לדון בסוגייה הזאת 
דיון רציני ויסודי " , אמר עלי . הוא אמר , שייוועץ ביועצים משפטיים , 
אך הצעקות והעצות ( לדוגמא : " שב עם היועץ המשפטי לממשלה ! " ) לא 
פסקו . כאשר גברו הצעקות משמאל , יעץ ח"ך ראובן ריבלין ( ליכוד ) : " בכל 
מאבק יש מנצחים ויש שמתרצים . היום אתם מתרצים , ונגמר העניין . הגשתם 
בג"ץ , הפסדתם , שבו בשקט " . אך הרוחות לא נרגעו , כמובן . ח"ך רן כהן 
קיבל את רשות הדיבור , וציטט את פרקליטת המדינה , דורית בייניש , שאמרה 
כי יעצה לעלי , שיפעל על פי החוק . הוא ציין , כי ח"ך מרדכי וירשובסקי 
נהג שלשום על - פי החוק והתקנון כשפסק שאפשר יהיה להגיש הצעת אי - אמון אתמול , 
ואז הדיח אותו מ"ם היו"ר ממקומו ושינה את ההחלטה . " גם זה היה לא תקין " . 
על כן ביקש כהן , שעלי ישנה את ההחלטה ישירות או בתיאום עם ועדת הכנסת . 
חיים אורון ( מפם ) קיבל את רשות הדיבור , ודבריו הופרעו בעיקר על - 
ידי פנחס גולדשטיין וצחי הנגבי ( ליכוד ) . אורון הציע גם הוא , שמ"ם 
היו"ר ינהג על פי אחת מהאפשרויות דרך ועדת הכנסת או על - פי החלטה אישית . 
קפידבינבתום השלב הזה בוויכוח שאל עלי ברוח מבודחת , אם אין שר הרוצה להתבטא , 
ובמיוחד השר משה שחל . הכל צחקו , וח"ך אלי דיין ( מערך ) אמר : " הוא 
כבר השלים עם ישיבתו באופוזיציה " . ראובן ריבלין ( ליכוד ) טען , שמארבים 
פוליטיים ושיקולים פוליטיים אינם המצאה של הכנסת הזאת , ובכלל של הכנסת . 
לדבריו , מעולם לא ידעו הח"כים החדשים , שאפשר להצביע אי - אמון אחרי 
42 שעות , אלא רק אחרי 84 שעות , כי זה היה הנוהל כאשר הפכו לחברי - כנסת . 
" בית המשפט אמר בעיקר , שיש להתאים את התקנון למנהג . ובאשר לדעות בתוך 
הכנסת הן מתחלפות עם הכוונה : להפיל את הממשלה או לשמור על הממשלה " , 
אמר . בהערת אגב ציין עלי , כי ביקש לפני החלטתו לדעת מה חושבים הפרופסורים 
למשפטים אמנון רובינשטיין ודוד ליבאי על העניין . כאשר קם רובינשטיין למחות 
על כך , תיקן יו"ר הישיבה , כי לא פנה אליו ישירות , אלא ביקש לדעת את 
דעתו באמצעות שליחים . בהצעה נפרדת לסדר הדיונים , חלקה ח"ך אורה נמיר 
על כך , שהיו"ר נועץ גם באנשים פוליטיים , ובהם שר המשפטים , דן מרידור , 
ושר התעשייה והמסחר , משה נסים . על כך השיב , כי בצורה דומה נהגו גם 
קודמיו , ואז קם שלמה הלל ( מערך ) , יו"ר הכנסת הקודמת , והכחיש את 
הדברים . קפידבינההתייעצויות בלשכת היו"ר נמשכו כל אחרי - הצהריים , והשתתף 
בהן גם יו"ר הכנסת , דב שילנסקי , מרגע כניסתו לבניין עם שובו מחו"ל . 
שילנסקי ועלי כינסו אמש מסיבת עתונאים , ובה טענו כי לא נרקמה כל קנוניה 
בינם לבין ראש הממשלה , יצחק שמיר , לדחות את הצבעת האי - אמון , כך שיהיה 
סיפק בידי הליכוד לפטר את שרי המערך מהממשלה . שילנסקי סיפר , כי קיבל 
את הידיעה על הצעת האי - אמון של יוסי שריד ( רץ ) ביום ד שעבר , דקות 
ספורות לפני שיצא לחו"ל , ובהתייעצות עם עלי החליטו לערוך את הדיון היום . 
אז לא ידעו על ההתפתחות המדינית הצפויה . עלי סיפר , כי לא הדיח במתכוון 
את שבח וייס ומרדכי וירשובסקי מניהול הישיבה היום . הוא עשה זאת לאחר שדן 
תיכון , שעמד לצאת לחו"ל , נשאר בארץ וביקש ממזכיר הכנסת לשבצו לדיונים . 
לדברי עלי , אמר לשבח וייס , כי אם נחוצות לו כמה דקות של תקשורת ייאות 
למסור לו את ניהול הישיבה , כך שהמצלמה תקלוט אותו . אך אחר - כך , כששמע 
איזו מהומה הקים וייס בסיעת המערך , החליט שלא לאפשר לו לנהל את הישיבה . 
