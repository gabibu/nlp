שלושת אנשי החזית הדמוקרטית של נאיף חוואתמה שנהרגו שלשום באזור הביטחון 
בדרום לבנון , היו כנראה בדרכם לפיגוע בגבול ישראל . נבדקות גם אפשרויות 
אחרות , שהחולייה באה למטרות פיגוע בתוך אזור הביטחון . כוח צה"ל שהיה בפעילות 
שגרתית בתוך אזור הביטחון , קילומטר מגדר הגבול בין ישראל ולבנון מול המושבים 
זרעית ושתולה , הבחין בדמויות חשודות . הדמויות נעו סמוך לכפר רמיה , 
בין סלעים כבדים ובמקום קשה מאוד לתנועה . למרות שהחולייה הסתובבה בשטח 
בצהרי היום , לא היה לכוח צה"ל ספק , לאחר בדיקות חוזרות ונשנות , כי 
מדובר בחוליית מחבלים . הכוח פתח באש לעברם והללו נהרגו ממכת האש הראשונה . 
חיילי צה"ל הגיעו למקומומצאו אמצעי לחימה רבים ליד הגופות . במקום נמצאו 
שלושה רובי קלצניקוב , מחסניות , רימונים , מטולי לאו , סכינים , מצלמה , 
משקפת ומזון . לאחר שעה קלה הגיע למקום אלוף פיקוד הצפון , יוסי פלד , 
שביצע תחקיר ראשוני בשטח וציין את ערנותם של החיילים ואת אופן חיסול החולייה . 
נמסר כי זאת חוליית הטרור השלישית מארגונו של חוואתמה המנסה בתקופה האחרונה 
להגיע לשטח ישראל למטרות פיגוע . בחודשים האחרונים נהרגו באזור הביטחון 
בדרום לבנון עשרות מחבלים מאש חיילי צה"ל וצד"ל , ובעשרת הימים האחרונים 
בלבד נהרגו שמונה מחבלים . אלוף פלד חזר וציין בסוף השבוע באוזני המפקדים 
והחיילים , כי חוליות טרור אלה ינסו להמשיך ולהגיע לאזור הביטחון ולגבול 
ישראל ולכן יש להיערך בהתאם . קפידבינביירות ( ע"ר ) . החזית הדמוקרטית 
לשחרור פלשתין , ארגונו של נאיף חואטמה , לקח על עצמו ביום ששי את האחריות 
על החולייה שניסתה לחדור לישראל . בהודעה לעיתונות מביירות , הודיע דובר 
החזית כי החוליה הונהגה בידי אזרח סורי בן 52 , בסאם שרף , ושני החברים 
האחרים היה אחמס פארס , 52 , יליד רצועת עזה וחאלד אבו אידריס , 81 , 
יליד מחנה הפליטים ירמוק . הארגון טוען כי מספר בלתי ידוע של חיילים ישראלים 
נהרגו ונפצעו במהלך הקרבות בין אנשי החוליה לבין הסיור של צה"ל , שארב להם 
בסמוך לכפר רמיח . עוד מוסר הארגון , כי החוליה היתה צריכה לתקוף את מושב 
זרעית בצפון . 
