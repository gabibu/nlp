, בקסבה של שכם . אל - בישאווי הוא תושב הקסבה . לאחר שנפגע , הועבר 
האיש במצב קשה לבית החולים אל - איתיחאד בעיר . משם הועבר לבית החולים אל - 
מקאסד במזרח ירושלים , שם מת מפצעיו . מקורות בשכם מסרו כי האיש נרצח בגלל 
" התנהגות לא - מוסרית " , ולא בגלל ששיתף פעולה עם השלטונות . אחיו של 
הנרצח הותקף בעבר ע"י אנשי " הפנתר השחור " , הוכה ונורה ברגליו , בגלל 
חשדות לשיתוף פעולה עם ישראל . אתמול בבוקר נהרג תושב מחנה הפליטים נור א - 
שמס ליד טול כרם , מוחמד טהה אבו סמד , בן 05 , כנראה מפגיעת כלי רכב 
מקומי . במחנה נפוצו אתמול שמועות כי ההרוג נפגע ממכונית ישראלית , והוא 
הוכרז כ"שהיד " . בטול - כרם הוכרזה אתמול שביתה לאות אבל על מותו . צה"ל 
הטיל עוצר על מחנה נור א - שמס בגלל תקריות יידוי אבנים , וסגר את בית ספר 
של אונרוו"א למשך שבוע . צה " ל הטיל אתמול עוצר גם על מחנה הפליטים עין 
בית אל - מה ליד שכם . מקורות צבאיים מסרו כי תושב המקום שניסה לדקור חייל 
נורה ונפצע . החייל לא נפגע . מקורות פלשתינים טענו כי הפצוע הוא נימר 
אל פתח רמחה , בן 62 , תושב המחנה , המוכר כמוגבל בשכלו . לטענת המקורות , 
נפגע האיש כשניסה לברוח , אחרי שנקלע להתנגשות בין חיילים למיידי אבנים . 
בכפר תייסיר , מצפון - מזרח לשכם , נהרג אתמול ילד בן שמונה , מהדי עבד - 
אל עזיז אסעד , מפגיעת רכב . מקורות פלשתיניים טענו כי כלי הרכב הפוגע 
היה צבאי , אך מקורות צבאיים הכחישו טענה זאת . ביום ששי נפצעו בהתפוצצות 
שני ילדים שרעו כבשים סמוך לכפר צוריף בנפת חברון . השניים נכנסו לתוך שדה 
מוקשים ירדני ישן שהיה מגודר ומשולט . מקורות פלשתיניים טענו כי בתקריות 
אלימות עם הצבא בסוף השבוע נפצעו שני תושבים בקבטיה , ביניהם זקנה בת 07 . 
המקורות מסרו גם על שנייים שנפצעו בנעלין , ליד רמאללה , שם התקיימה פעולה 
יזומה למעצרים ולגביית מיסים . לפי המקורות , תושב אחד נפצע בבני - נעים , 
ליד חברון . מקורות צבאיים אישרו כי בקבטיה נפצעו שני תושבים באורח קל . 
בבית לחם אושפזו שבע תלמידות בבית חולים , לאחר שנפגעו משאיפת גז שפיזר 
הצבא על תהלוכת תלמידות . כך מסרו המקורות הפלשתיניים . בקלקיליה הוצתה 
אתמול משאית ישראלית שהיתה במוסך מקומי לצורך תיקונים . קפידבינבמהלך סוף 
השבוע נפצעו בעיר עזה שבעה תושבים , בהתנגשויות עם כוחות צה"ל . כך מסרו 
מקורות ערביים . בקבוק חומצה הושלך על תצפית של צה"ל בעיר עזה . לא היו 
נפגעים ולא נגרם נזק . שני תושבים מרפיח נפצעו אתמול קשה לאחר שרעולי פנים 
היכו אותם . התושבים , עבדאללה חודדה , בן 02 , ומחמוד אל שאנור , בן 
03 , הותקפו כי נחשדו בסיוע לשלטונות . במהלך פעילות של כוחות צה"ל ברצועה 
נלכדו חמישה תושבים , עוטי מסיכה , שפעלו נגד כוחות צה"ל . אחד מעוטי 
המסיכה נפצע והועבר לביה"ח אל - אהלי . מקורות צבאיים רשמיים בפיקוד דרום 
דיווחו רק על פצוע אחד ברצועה . מהמשטרה נמסר כי הצעירה מחאן יונס , אשר 
לדברי מקורות ערביים נרצחה על ידי רעולי פנים , נפצעה אך נשארה בחיים . 
הצעירה , יוסרה מחמוד סאלמי , בת 02 , מאושפזת בבית חולים , לדברי המקורות . 
