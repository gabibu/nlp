המהנדס פתחי מרעי ממנהל גידולי החקלאות באיסמעלייה אומר , כי באחרונה הגיעו 
לחווה החקלאית שורשים וזרעים מורעלים מישראל , שגרמו למכה קשה לגידולים . 
בעקבות המקרה הוגש דו"ח למשרד החקלאות והוסברו הסכנות הרבות שיש בזרעים 
אלה לאדמה ולבריאות האדם , כיוון שחלק מהשורשים מלאים בנגיפים , שגורמים 
להתפרצות מחלות כמו סיבוכים בכליות . הוא טוען , כי הזרעים הפגומים נמצאים 
במרבית המשלוחים : בזרעי העגבניות , המלפפונים , הפלפל והאבטיחים . זרעים 
אלה גורמים לזיהום האדמה ועובר זמן רב עד ששוב ניתן לזרוע בה תוצרת חקלאית . 
מוחמד גלאל , מנהל מחסן הזרעים במנהל החקלאות באיסמעלייה , אומר שהתופעה 
החלה בסוף 1891 ואיננה תופעה חדשה , כפי שסבורים כמה מהנוגעים בדבר ( בעיקר 
חקלאי הכפרים שליד איסמעלייה ) . כמה מהחקלאים הביאו מומחה ישראלי לחקלאות , 
שעקב אחרי הגידולים . לאחר שובו לישראל החלו להתגלות המחלות בזרעים . 
גלאל אומר עוד , כי בתחילה לא ניכרה השפעה שלילית של הזרעים , אבל מראשית 
השנה שעברה נתגלו סימנים ראשונים לפגמים , שהתגלו בזרעי העגבניות והמלפפונים . 
לטענתו , עומדות מאחורי סיפור פעולות הברחה וזיוף סחורות ( במקרה זה השורשים 
והזרעים ) . גלאל קובל כי הרשויות הנוגעות בדבר לא הזהירו מפני הסכנה שבתופעה 
זו לביטחון הלאומי . האשמה החמורה היא , שמדובר בזרעים מתוצרת ישראל . 
לדברי מוחמד עבדאללה , ראש מדור התקציבים , בתחילה יכלו החקלאים לקנות 
ולמכור זרעים מישראל במחיר טוב , כי יעילותם הוכחה כטובה מאוד . אלא שבשנים 
האחרונות ניכר שינוי בולט והחלו מופיעים סימנים שמעידים על זרעים פגומים . 
לאחר שימוש מסיווי בזרעים אלו באיסמעלייה ובמקומות אחרים הופיעו מחלות , 
שלא היו קיימות קודם לכן , כמו אבטיחים פגומים . עבדאללה טוען , שהחוק 
אינו מונע תופעות של עודף סחורה פגומה , ומאחר שאין די בערבות לזרעים , 
יש צורך בחוק שימנע מראש גידול סחורה פגומה . נביל חסן , מנהל המדור הכלכלי 
של המשטרה הימית , אומר בראיון ל"אל - מוצוואר " , שהמשטרה פשטה בתקופה 
האחרונה על מספר גדול של מכולות , וגילתה בהן סחורות שהגיעו למצרים בדרך 
לא חוקית . במהלך 9891 החרימה המשטרה 644 סחורות שהתגלו כלא חוקיות . שווי 
הסחורה הלא - חוקית מוערך במשרד החקלאות במיליוני לירות מצריות . חסן אומר 
עוד , כי למרות המאמצים הרבים נמשכות פעולות ההברחה , אבל הוא משוכנע שהמשטרה 
תצליח לסכל הברחת שורשים או זרעים . החוק יהיה מספיק חזק כדי לעצור את המבריחים . 
אחמד מקי , מנהל המכון להגנת החקלאות , אומר שפעולות ההברחה דרך הגבולות 
היבשתיים הוכפלו בתקופה האחרונה , כשמדובר בעיקר בסחורות ישראליות , בגלל 
מחירן הנמוך . בתאריכים 98 . 21 . 8151 , לדוגמה , עצרה משטרת צפון סיני 
סחורות מוברחות בסך - כולל של 5 . 51 טון זרעים ושורשים וסחורות ישראליות 
אחרות . ד"ר אחמד שוכרי , ראש המדור להגנת הצומח וראש הפקולטה לחקלאות באל - 
עריש אומר , כי תוצרת ישראל הוכנסה למצרים ללא בדיקה . . יש להתייצב באופן 
חד - משמעי נגד תופעת הברחת הזרעים , שכן תוצאות הפגיעה שלהם ניכרות . 
הצעדים במהלך הבדיקות , לדעתו , חייבים להיות קפדניים וחמורים . את המבריחים 
יש לעצור מיד כשהסחורה מתגלה ברשותם . הבעיה עלולה להשפיע לרעה על עתיד 
החקלאות במצרים . בכל הקשור לתוצרת העגבניות , הבעיה נוצרה כבר בשנה שעברה . 
הזן הישראלי הוא תערובת ופרי ייצור של הנדסה מתוחכמת מאוד , אך הוא אינו 
פורה . התוצרת רבה , אך אין לו המשכיות . בעקבות זאת נאלץ החקלאי לקנות 
זרעים שוב ושוב , דבר שיוצר קשיים כלכליים . השאלה היא למה הוזמן מומחה 
ישראלי ? כתב " אל - מוצוואר " נסע לאחד מהכפרים שליד איסמעלייה והגיע 
לחווה שהיה בה מומחה ישראלי . אחמד חסנין , אחד החקלאים , סיפר שמומחה 
ישראלי שהה אצלו במשך שנה ועסק בגידול שורשים מישראל . כאשר עזב , התגלו 
פגמים בזרעים . אחמד עלא אומר , שהסיבה לכך היא שישראל מכרה בתחילה זרעים 
טובים , עד שהחקלאים השתכנעו לקנות את הסחורה . כעבור זמן מה החלו פעולות 
ההברחה של הזרעים הפגומים . בעל החווה , המהנדס אחמד זכרי , אומר שאינו 
משתמש יותר בזרעים מישראל , אלא רק בסחורה הולנדית , שהיא מתקדמת יותר 
הישראלית . לדברי זכרי , קיימת סברה שהזרעים מישראל מתאימים למזג - האוויר 
במצרים , אבל עובדה היא , שהזרעים מהולנד טובים ועמידים בפני נגיפים . 
גם אחמד חסנין חדל להשתמש בסחורה ישראלית . ד"ר עבד אלסלאם גומעה , מנהל 
המרכז למחקרים חקלאיים , אומר כי ההברחות הללו פוגעות בכלכלה הלאומית ויש 
לרכז כל מאמץ לעצור אותן . התופעה קיימת , שכן הרווח שבצדה גבוה והחשש 
להיתפס אינו מרתיע את המבריחים . כמילה מחמד מנסור , מנהלת המכון למחקר 
גנים , אומרת שאסור להכניס למצרים תוצרת חקלאית לפני שנבדקה במכונים השונים . 
המכון למחקר גנים בודק את הצמחייה , את עמידותה בפני מחלות ואת פוריותה . 
כל חברה שרוצה להפיץ זן חדש , חייבת להעביר את החומר בדיקה במכון . הזן 
נזרע בגנים ניסיוניים ורק אחרי שלוש בדיקות מחליטים אם הוא ניתן להפצה בשוק 
הרחב . אחר - כך מתכנסת ועדה עליונה במשרד החקלאות שנותנת אישור סופי לגבי 
הפצת הזן הספציפי . באשר לסחורה הישראלית אומרת כמילה מנסור , כי אין זה 
מתפקיד המכון שלה לבדוק את הפגמים שבזרעים . לשם כך קיימים מכונים אחרים 
ועליהם לבדוק כיצד הופצו הזרעים בשוק . המכון שלה לא קיבל לבדיקה שום 
זרע או שורש של זני עגבניות מישראל . הפתרון לדבריה הוא ביצירת חלופות בתוך 
מצרים . המהנדס איברהים סביח , מנהל אגף הפיקוח במשרד החקלאות , אומר 
שתפקיד האגף הוא לפקח על המעבר של הסחורה לשווקים ולקבוע את המחירים . המשרד 
משתף פעולה עם המשטרה , וכשהיא מדווחת על סחורה מוברחת , עוצרים מיד את 
המבריחים . כך , למשל , נעצרו מבריחים וסחורות במעבר הגבול ברפיח . אם 
הסקטור החקלאי היווה שסתום ביטחון כנגד כניסה של זרעים פגומים למצרים , 
כיצד אפוא נכנסו טונות של זרעים כאלה מתוצרת ישראל ? לדברי כמה מהאחראים 
על הנושא במשרד החקלאות בקהיר , מתפקידו של הפיקוח החקלאי לבדוק את המטענים 
של הזרעים והשורשים שנכנסו לארץ בדרך רשמית ומוצהרת . אין לו אחריות לגבי 
הסחורות המוברחות , כיוון ששום גורם לא פנה בבקשה לבדוק סחורות אלו . שר 
החקלאות וסגן ראש הממשלה , יוסוף ואלי , אומר שאחת המטרות הראשונות היא 
להפוך את מצרים למדינה שופעת ירק ופרי . " השקענו הרבה בנושא הפיתוח " , 
הוא אומר , " והיום אנו מייצרים לתצרוכתנו קמח ואורז . משרד החקלאות 
שומר על הזרעים שמגיעים בדרך חוקית ודואג שהם ייבדקו . הזרעים הפגומים מהווים 
אסון אמיתי שיש להילחם בו " . 
