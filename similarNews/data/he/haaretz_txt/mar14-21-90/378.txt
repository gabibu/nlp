טייפה ( ע"ר ) . 41 חברי פרלמנט מסיעות האופוזיציה בטייוואן נגררו ממשרדי 
הנשיא , תוך שהם צורחים ובועטים , לאחר שנשיא טאייוואן סירב להיפגש איתם . 
במהלך המאבק נפל ראש סיעת האופוזיציה העיקרית , המפלגה הדמוקרטית - פרוגרסיווית , 
ונחבל . משלחת האופוזיציה נכנסה למשרדי הנשיאות בצורה רגועה , לאחר שדיברו 
בפני מאות מתומכיהם . לא ברור מדוע נמנעה מהם האפשרות לדבר עם הנשיא , 
ומדוע הושלכו החוצה . לאחר שחברי הפרלמנט סולקו מהבניין , הקיפו אותו עשרות 
אנשי משטרה צבאית חמושים בציוד נגד הפגנות . בתוך כך החליטו שלושת תחנות 
השידור הממלכתיות של טאייוואן שלא לשדר עוד קרבות או מהומות בין פוליטיקאים . 
כך נאמר בהצהרה משותפת שפורסמה שלשום . " נשדר חדשות , אבל רק חדשות סבירות " , 
אמר ליאו סאנג סונג , מנהל מחלקת החדשות ברשתות . " אנו רק רוצים לא 
לשדר את המכות , הדחיפות והבעיטות " . הסיבה להחלטה היתה התרבות המקרים בהם 
נראו חברי פרלמנט טאייוואנים , כשהם בועטים זה בזה בסגנון קונג - פו בבנין 
הפרלמנט , חוטפים זה מזה מיקרופונים ודוחפים את חברי הפרלמנט היריבים . 
האלימות בין המחוקקים התגברה לאחרונה עם התקרב מועד הבחירות לנשיאות ב12 
במארס . 
