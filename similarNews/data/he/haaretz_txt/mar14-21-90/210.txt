בוודאי . אנשים פונים אלי ומנסים באמצעותי להגיע אל אבי . אבל אלה הפונים 
אלי , אינם מכירים את הרב שך . נכון שאני בנו , ואני חש שהוא אוהב אותי 
כבן ואני אוהב אותו כאב , למרות שהשקפותינו שונות . אבל אין לי השפעה עליו . 
אני יכול לדבר איתו . הוא שומע ומחייך , ולעתים גם אומר לי דבר - מה . 
אבל הדבר היחיד שמשפיע עליו זו השקפת עולמו , ומכך שום דבר לא יצליח להזיז 
אותו . בהחלט . אצלו השיקול הלאומי ניצב במקום הראשון . אחרים יכולים , 
מתוך שיקולים טאקטיים , ליצור לעצמם אצטלה מסוימת ולטעון כי שיקולים לאומיים 
מנחים אותם , אבל אצל אבי זו אידאולוגיה ולא גישה טאקטית . זהו אחד הדברים 
המדהימים באישיותו . למרות גילו הוא צלול לגמרי . עובדה שהוא מסוגל לשאת 
על כתפיו את כל הנושאים והתחומים בהם הוא מטפל . כהיסטוריון אני יכול לומר 
לך שזו תופעה פנומנאלית , שאינני זוכר כמותה בהיסטוריה . כשאני בא אליו , 
הוא מספר לי לעתים שהוא מרגיש עצמו נפגע , משום שלא יוכל לתת שיעור לתלמידיו , 
כי איננו חש בטוב . אבל הוא ממשיך בפעילות מלאה ונוסע עד אשדוד לתת שיעורים . 
אני מניח שאילו שמי היה ינקלביץ ולא שך , כלל לא היית פונה אלי . אבל האמת 
היא שאילו ידעתי איך לפתור את הבעיה שנוצרה , כשכל המדינה נמצאת בבלבול 
אחד גדול , לא הייתי עובד במשרד החינוך . אני מעריך שכל יהודי בארץ יכול 
לתת עצות כיצד לחסל את המשבר . זה מזכיר לי את הסיפור על כך שבעת שבן - 
גוריון נפגש עם הנשיא טרומן , הוא אמר לו שההבדל בין ישראל וארה"ב הוא שבארה"ב 
יש נשיא אחד , אבל בישראל יש ראש ממשלה אחד והרבה מאוד נשיאים . בארץ כל 
אחד הוא נשיא ומשיא עצות . אז גם לי יש עצות , וכמו כל אחד אני יכול לשלוף 
אותן . 
