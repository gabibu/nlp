ניקוסיה ( אי - פי ) . עיתון רדיקאלי בטהראן מתח אתמול ביקורת על מבצע 
שיזמה הממשלה , לצמצם את התפוצצות האוכלוסיה באיראן . " הממשלה אימצה 
גישה לא מוסרית , בנסותה לפתור את בעיית גידול האוכלוסין " , כתב העיתון 
המוסלמי " גומהורי " , במאמר מערכת שצוטט ע"י סוכנות הידיעות הרשמית , 
אשר שידוריה נקלטו בניקוסיה . המאמר משקף את ההתנגדות של מצדדי הקו הנוקשה 
למערכה לפיקוח על הילודה שבה החלה הממשלה לפני שנה , ואת המחלוקת האידאולוגית 
בינם לבין הנשיא האשמי רפסנגני . המתנגדים אומרים , כי אוכלוסייה גדולה 
תסייע לאיראן להפוך למנהיגת העולם המוסלמי , ותבטיח את כוחה ואת שגשוגה , 
ואילו רפסנגני , העומד בראש הפרגמטיסטים סבור , כי גידול אוכלוסין בלתי 
מבוקר מאיים על שיקום המדינה לאחר מלחמת איראן - עיראק . הוא פתח במדיניות 
של הקטנת שיעור הילודה , כדי לשקם את הכלכלה , להרחיב את התעשייה ולמשוך 
משקיעים זרים , שלדעת הרדיקלים עלולים לפגוע בטוהר המהפכה . אוכלוסיית איראן 
גדלה בקצב של כ%9 . 3 בשנה , אחד השיעורים הגבוהים בעולם . על פי האומדן 
הממשלתי , היא מגיעה ל55 מיליון נפש . לפני המהפכה האיסלמית של 9791 היה 
המספר 73 מיליון . על פי ההערכות , בשנת 0102 תעבור אוכלוסיית איראן את 
ה001 מיליון . מתנגדי הפיקוח על הילודה טוענים , כי הבעיה העיקרית אינה 
מספר האוכלוסין , אלא פיזור האוכלוסין ונדידת הכפריים לערים , דבר שגורם 
לסתימה בבירה ובערים המרכזיות , ולכפרים נטושים רבים ברחבי המדינה . התפוצצות 
האוכלוסייה בטהרן , שהוכפלה בשנים האחרונות והגיעה לכשבעה מיליון , מאפיינת 
את הבירה בלבד . המהפכה המוסלמית מעודדת נישואים בגיל מוקדם והקמת משפחה 
גדולה . שיעור הנישואים עלה מ5 . 4 לאלף בשנת 5791 ל%8 . 9 ב3891 , אולם 
הכלכלה אינה מסוגלת להדביק את הגידול העצום באוכלוסייה ; יש מחסור בדיור , 
אין די בתי ספר והאבטלה גברה , בעיקר אחרי שביתת הנשק ב8891 . בטהרן ובערים 
אחרות יש הפסקות חשמל ומים תדירות , ואיראן מוציאה עתה שליש מן היבוא שלה 
על מזון , בגלל ירידת ייצור המזון במגזר החקלאי באופן ניכר למן 9791 . 
