גדה ( ע"ץ ) . ועדת המומחים , שהוקמה על - ידי ארגון הועידה האיסלאמית , 
קיימה אתמול ישיבה בגדה , כדי לבחון " צעדים דחופים " שיש לנקוט לנוכח 
העלייה ההמונית של יהודים מבריה"ם לישראל והתיישבותם בשטחים הכבושים מסרה 
המזכירות הכללית של הארגון . בישיבת הוועידה האיסלאמית משתתפים שגרירים המייצגים 
את ירדן , סוריה , סעודיה , מארוקו , פאקיסטן , מאלזיה , סיירה - ליאון , 
סנגל ונציג הפלשתינאים . המזכיר הכללי של ארגון הוועידה האיסלאמית , חאמיד 
אלגאביד , קרא למדינות החברות ולקהילייה הבינלאומית להגיב בצורה נמרצת כדי 
לסכל את " התכנית השטנית " של יישוב מאות אלפי יהודים סובייטים בשטחים 
הכבושים . כוויית ( ע"ר ) . אחד מראשי הליגה הערבית אמר אתמול כי מדינות 
ערב צריכות לפתוח את שעריהן ליהודים היוצאים מבריה"ם . בראיון לעתון הכווייתי 
" אלקבס " , הוא אמר כי צעד כזה יוכיח לעולם כי הערבים רציניים בנכונותם 
להסכים ל"פיתרון מציאותי ומוכר ברחבי העולם " בסכסוך הישראלי - ערבי . 
