הדיונים על שלב שני של הפרטת ממ"ן , מסוף המטענים והניטול , בנמל התעופה 
בן גוריון בלוד , יחלו היום בירושלים . מנכ"לי החברות הממשלתיות ממ"ן ותש"ת , 
ונציגי משרדי האוצר ותיירות , עומדים להתכנס היום כדי לדון בהמשך הפרטת 
ממ"ן , בהתאם להחלטת ועדת השרים לענייני מכירת חברות ממשלתיות , לפיה יבוצע 
השלב השני שמונה חודשים אחרי השלמת שלב ראשון של מכירת מניות החברה שהתקיים 
בנובמבר . בשלב השני של תהליך ההפרטה אמורה להימכר יתרת המניות אשר בידי 
הממשלה ותש"ת ( חברה בת של אל על למפעלי תיירות ושרותי תעופה בע"ם ) , 
בדרך של מכרז . בידי תש"ת יישארו % 62 ממניות ממ"ן , ואילו יתרת % 47 תימכר 
באופן חופשי . בשיחות היום יש לקבוע את שיטת המכרז . בשלב הראשון של התהליך 
נמכרו מניות ממ"ן לפי שווי חברה של 23 מיליון דולר . יתכן שאפשר היום להציג 
ערך גבוה יותר , בהתאם לשווי המניות היום בשוק . כן תצטרך הוועדה להחליט 
אם יתרת המניות תועמד למכירה כמקשה אחת או בחבילות קטנות . 
