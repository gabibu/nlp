הכותרת " פולקלאסיקה " עוררה תמיהות בהתנוססה בראש תוכנית שכללה אריה של 
מוצרט מתוך האופרה " המלך הרועה " , בלא ציון מקורה , ושני קטעים רומנטיים 
של דבוזאק . יצירות על בסיס פולקלורי מאת סמטנה , ראוול ואחרים היו אמורות 
כנראה לספק אליבי לנטייה הכפייתית לכותרות . יצירה ישראלית חדשה בנגינת בכורה 
היתה " חתונה בטנגיר " , רפסודיה לכינור ולפסנתר מאת אדווין סרוסי . שלא 
כמוסיקאים פולקלוריסטיים ישראלים רבים בעבר , סרוסי מתייחס במדעת רבה לא 
רק למנגינות ולמקצבים העממיים , אלא גם לעיטורים מסוגים שונים , שהשתלבו 
בתפקידי הכינור והפסנתר . בשימוש באוצרות אלה של המסורת המוסיקלית היהודית 
יש משום העשרה מרעננת של הרפרטואר הישראלי . קול הסופרן הצלול והמטופח של 
שוש לגיל נשמע נינוח וחינני ביותר בשירי גרשווין , בעיבוד אייל באט , שדומה 
כי הם קרובים ללבה במיוחד . קולורטורות מלוטשות , גמישות ונקיות העניקו 
הנאה גם בזמרת האריה של מוצרט . בשירי העם היווניים של ראוול גברה מידת 
האיפוק על כושר העיצוב וההבעה . כינורו של שמעון אבלוביץ שר בצליל מלא ועגול 
ובאינטונציה טהורה . סגולות אלה , בתוספת לזריזות אצבעות ניכרת , שירתו 
אותו בעיקר בסונטה התובענית של ראוול . את תפקיד הפסנתר ניגנה זהבה סימון 
ברגישות ובקשב לשותפיה . קפמאפרקקונצרט ראשון בסדרת קונצרטים לנוער של זמרי 
קאמרן באולם " צוותא " בתל - אביב . מנצח : אוסקר גרשנזון . מנחה : 
רמי ברברהקהל היה , למרבה הצער , מועט במספרו אך מרשים באיכות הקשב שגילה . 
מדובר בקהל סלקטיבי ברובו , שבא לקונצרט לאחר הכנה מוקדמת , ( רבים 
מן הילידים הרימו את ידיהם כשנשאלו מי שר במקהלה ) , ובכל זאת ראוי המנחה 
לשבח . 
