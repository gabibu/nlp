( ע ) . בית המשפט המחוזי בתל אביב הרשיע אתמול את יצחק קוסטיקה מרמת 
גן ברצח בכוונה תחילה של אשתו והטיל עליו עונש של מאסר עולם . השופטת ויקטוריה 
אוסטרובסקי כהן , שישבה כאב בית הדין , והשופטים אריה סגלסון ורות שטרנברג 
אליעז , הגדירו את מעשה הרצח וניסיון ההתאבדות של הנאשם לאחר מכן כ"מקרה 
אומלל " . פרקליטי הנאשם טענו כי הוא ביצע את מעשהו בשל רצונה של אשתו לקחת 
ממנו את ילדיו ולחיות עם אחר . הם ביקשו מבית המשפט להביא בחשבון את ניסיון 
ההתאבדות של קוסטיקה , אולם השופטים דחו טענות אלה . יצחק קוסטיקה , עובד 
במתקן לתקשורת לוויינים בעמק האלה , היה נשוי לסופיה משנת 4791 . בינואר 
8891 פתחה אשתו בהליכי גירושים ממנו , ובית המשפט המחוזי בתל אביב אף פסק 
לה דמי מזונות . במסגרת תפקידו החזיק קוסטיקה תת - מקלע עוזי ברשיון . בלילה 
שבין ה01וה11 ביוני 9891 שהה הנאשם במתקן שבעמק האלה , במסגרת תפקידו . 
עם תום המשמרת נטל עמו את העוזי ושתי מחסניות והכניסם לתיקו . מאוחר יותר 
הצליב את המחסניות זו לזו באמצעות סרט בידוד דביק , כדי שיוכל להשתמש בשתיהן 
ברציפות . באחת לרצוח את אשתו ובאחרת להתאבד , טענה התביעה . לאחר מכן 
הקליט את סיפור חייו , מחשבותיו ותוכנית הרצח שלו על גבי קלטת . ב98 . 
6 . 22 ב01 בבוקר הגיע לביתו שברמת - גן ורצח את אשתו בירי צרור כדורים . 
שבעה מהכדורים פגעו בראשה וגופה של אשתו והביאו למותה המידי . אחר כך ניסה 
הנאשם להתאבד בירי , אבל נפצע בבית החזה בצד שמאל ובזרועו השמאלית , נאמר 
בכתב - האישום . פרקליטות מחוז תל - אביב ביקשה מבית המשפט לגזור על הנאשם 
מאסר עולם כקבוע בחוק על רצח בכוונה תחילה . ואכן , בית המשפט נענה לבקשה 
וגזר את העונש המבוקש . בנימוקים לגזר הדין כתבו השופטים כי הנאשם הודה בתחילת 
הדיון במעשים שיוחסו לו על ידי התביעה . להגנתו טען פרקליטו , כי הוא פעל 
" כאוטומט " , ולפיכך לא מתקיים אלמנט הכוונה - תחילה של הרצח . 
