מוסקווה ( ע"ץ ) . הפרלמנט הליטאי אישר אתמול החלטה הקובעת , כי צעירי 
ליטא לא ישרתו עוד בצבא הסובייטי , הודיעה סוכנות טאס . ההחלטה מוסרת על 
סגירת לשכות הגיוס ברפובליקה הבאלטית , לאחר שהפרלמנט החדש הכריז ביום א 
על עצמאות . ההחלטה גם קובעת , כי החל מאמצע פברואר אי אפשר עוד יהיה להעביר 
מקרים של עריקה לטיפול של בתי משפט צבאיים סובייטיים , אלא בהסכמת נשיאות 
" הקונגרס העליון של הרפובליקה של ליטא " . מבחן הכוח בין וילנה ומוסקווה 
בפרשה זו כנראה יגיע בקרוב , שכן באביב אמורים טירונים רבים לצאת לשירות 
צבאי של שנתיים . אחת ההחלטות , שאושרו על ידי חברי הפרלמנט הליטאי גם קוראת 
להחזיר במהירות לרפובליקה את הליטאים המשרתים בצבא הסובייטי , באזורים אחרים 
של בריה"ם . 
