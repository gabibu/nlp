" סס על כ07 חברי כנסת " , כך אמר ביום ששי יו"ר מפלגת העבודה , ח"ך שמעון 
פרס , בדברו בפני תלמידים בתיכון עירוני ד בתל - אביב . פרס אמר כי הוא 
אינו פוסל אפשרות של הליכה לממשלת אחדות לאומית עם הליכוד , אם יהיה בה 
רוב בעד השלום . לדבריו , פרס , יש הסכמה עם הדתיים שלא לטפל בקדנציה 
הזו בחוק השבות ; ובאשר לחוק החזיר , מפלגת העבודה החליטה להעניק לחבריה 
חופש הצבעה , כך שהוא אינו רואה בנושאים אלה מכשול להרכבת ממשלה . עוד אמר 
פרס : " לא ניתן להקים קואליציה סביב כל הנושאים . ניתן להקים קואליציה 
שבה יישבו יחד מפלגות השמאל החילוני עם המפלגות הדתיות והחרדיות . זה ייעשה 
על - ידי דחיית כל הנושאים בפני נושא השלום , שיהיה הציר המרכזי לממשלה 
כזו " . טל , תלמידת כיתה י"א , שאלה : מה הבטחתם לדתיים כדי שיתמכו בכם 
בהצעת האי - האמון ? " דיברנו אתם " , השיב פרס , " הבטחנו כי נשווה את 
תנאי החינוך שלהם לאלה של החילוניים " . " מדוע על ההורים החילוניים לאסור 
על יהודים דתיים לחנך את ילדיהם כראות עיניהם ? גם ילדים דתיים הם יהודים " , 
הוסיף . תנאי שני שהובטח לדתיים , על - פי פרס , הוא שמירת הסטטוס קוו . 
" הבטחנו להם חופש הצבעה בעניינים מדיניים והבטחנו להם לשמור על אחדות 
ירושלים . אף מפלגה דתית לא העלתה את נושא מיהו יהודי " , סיפר פרס , והוסיף : 
" לדעתי חל שינוי רב בעמדות המפלגות הדתיות ביחס לשלום וביחס למפלגות הלא - 
דתיות : הנה , הרב עובדיה יוסף אמר כי הוא בעד פשרה טריטוריאלית ; שר 
הפנים , הרב דרעי ביטל את הצנזורה ועשה רבות למען ביטול אפליית הערבים . 
אני מעדיף אדם המגדיר עצמו אנטי - ציוני וחי בירושלים , על - פני מי שקורא 
לעצמו ציוני ולא עולה לארץ " . אחד התלמידים אמר : " אתם הפוליטיקאים מנותקים 
ממה שקורה סביבכם . אתם נוסעים בוולוואים שלכם אל הרבנים , במקום לעסוק 
במה שחשוב באמת בארץ הזו , נושא האבטלה והעלייה . התשובה לבייקר לא מצדיקה 
הפסקת כל הפעילויות האלה . תשובת פרס : " לא כל היום אנו נוסעים לרבנים . 
אני גם נוסע ברצון לרבנים , שכן יש לגייס רוב למען השלום וצריך לגייס לשם 
כך הסכמה גם של הרבנים . במפגש גם עלתה שאלת גיוסם של בחורי הישיבות , הפטורים 
משירות צבאי , לצה"ל . פרס אמר בעניין זה , כי לימודים בישיבה נעשים כאורח 
חיים . " אם בא אלי אב לעשרה ילדים , האומר אני רוצה כי מילדי ישרתו בצבא 
ואחד יתפלל , האם נפריע לו ? האם לא נתחשב בו ? " , אמר , והוסיף כי 
הדתיים אומרים שללא פטור משירות לא יוכלו לקיים את הישיבות . " כל זמן 
שיש אורח חיים אחר , אני מאוד ממליץ להתחשב בו ולא להניף גרזן על דרישתם 
של הדתיים , שמבחינתם זה ייהרג ובל יהרוג ובעל מטען אנושי רב " . 
