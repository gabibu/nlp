עובדים ללא רשיון התגלו אתמול בתחנות דלק , במבצע שנערך ברחבי הארץ על - 
ידי שירות התעסוקה . ל151 מעסיקים ניתנה הודעה על העבירה . המעסיקים קיבלו 
הזמנות להגיע ללשכות , על מנת להסדיר עבודתם של העובדים בחוק . בשירות 
התעסוקה מקווים כי מהחודש הבא כל עובדי תחנות הדלק יעבדו כחוק . במבצע לקחו 
חלק 88 חוליות , שפקדו 653 תחנות דלק , בהם מועסקים 709 , 1 עובדים , 
כאשר מתוכם 082 הם עובדים מהשטחים . מנכ"ל שירות התעסוקה , דוד מנע , ציין 
כי השירות יגביר את המאמצים לאכיפת חוק שירות התעסוקה , על מנת להסדיר עבודת 
ערביי יש"ע ועובדים זרים בישראל . בעניין אחר ציין מנע , ששירות התעסוקה 
יחמיר את הטיפול במתן המלצות לרשיונות עבודה לאומנים זרים . בכך נענה מנע 
לבקשתם של ראשי איגוד אומני ישראל ( אמ"י ) , עמוס אלקלעי ומיקי ורשבייק . 
בישיבה שהתקיימה אתמול בירושלים , סוכם כי המלצות לרשיונות עבודה ינתנו 
באופן אוטומטי , על מופעים שמתקיימים במסגרת של חילופי תרבות , כגון : 
ביקור הבימה בברית - המועצות וביקור התיאטרון הרוסי בישראל . בפגישה סוכם 
כי כל המלצה לאישור רשיון עבודה לאומנים זרים תינתן אך ורק בהתבסס על המלצת 
אמ"י או האיגוד המקצועי בהסתדרות . כמו כן תצא פנייה לרשויות המקומיות , 
לא להשכיר אולמות ציבור לאומנים שעובדים בניגוד לחוק . 
