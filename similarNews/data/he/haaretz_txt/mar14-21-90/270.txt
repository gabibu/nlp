ניו יורק ( אי - פי ) . שופט פדרלי סירב שלשום להורות לרויטרס להמשיך 
ולקיים את החוזה שלה עם יו - פי - איי . השופט אמר שיו - פי - איי לא הוכיחה 
שייגרם לה נזק בלתי הפיך אם יופסק ההסכם . בפסק הדין של השופט המחוזי פיטר 
לזר , הוא לא איפשר ליו - פי - איי צו משפטי מוקדם שימנע מרויטרס לבצע את 
תוכניתה ולסגת מההסכם שנחתם בין שתי סוכנויות הידיעות . השופט האריך עד 
יום שני הבא צו קודם , האוסר על רויטרס לבטל את החוזה , על מנת שיו - פי - 
איי תוכל לערער על החלטתו . מילט קפס , סמנכ"ל בכיר ביו - פי - איי , לא 
השיב לטלפונים ולא מסר תגובה . עורכי הדין של יו - פי - איי אמרו בדיון 
שלשום שיערערו אם לזר ידחה את הבקשה לצו מקדים . " אובדן לקוחות . . . 
. אינו מצדיק נקיטת הפעולה שהתבקשה " , אמר לזר בחוות דעת כתובה . " בעוד 
שייתכן כי נגרם נזק כלשהו לעסקיה של יו - פי - איי בגלל הפסד שירותיה של 
רויטרס , בית הדין מצא שניתן לפצות על הפסד זה באמצעים כספיים " . לזר ציטט 
שלשום עדות של יו"ר יו - פי - איי , ד"ר ארל ברייאן , שאמר כי כמה עיתונים 
יעזבו את שירות הצילומים של יו - פי - איי אם יבוטל החוזה שלה עם רויטרס . 
ברייאן טען גם שחברתו מקיימת מו"ם עם החברה הצרפתית , אזאנס - פראנס - פרס 
( איי - אף - פי ) , אשר הסכימה לספק לה צילומים רק במשך שלושה חודשים . 
" למרות שבית המשפט רואה שקיימת אפשרות סבירה שכמה מלקוחותיה של יו - פי - 
איי לא יהיו מרוצים מהחלפתה של רויטרס באיי - אף - פי , והם יבחרו לנתק 
את קשריהם עם יו - פי - איי , ההפסד של לקוחות בודדים אלה אינו מספיק כדי 
למלא את תביעתה של יו - פי - איי " , אמר לזר . 
