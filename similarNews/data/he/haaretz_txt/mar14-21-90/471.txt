בודפשט ( מיוחד ל"הארץ " ) . במסגרת פסטיבל האביב של בודפשט הנערך עתה , 
יתקיים השבוע בבניין המפואר של האופרה קונצרט של פרקי חזנות בהשתתפות חזנים 
מארה"ב , קנדה , ומישראל . את החזנים תלווה תזמורת האופרה של בודפשט . 
הקונצרט הראשון ייערך הערב בבניין האופרה ; מחרתיים בבית הכנסת הגדול בבודפשט , 
וביום ה בבית הכנסת בעיר סגד ששופץ בשנה שעברה . המשתתפים הישראלים בסדרת 
הקונצרטים הם החזנים אריה בראון ונפתלי הרשטיק , שניהם מירושלים . 
