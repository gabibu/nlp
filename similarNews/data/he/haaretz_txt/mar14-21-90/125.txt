אוסף סאטצי הוא מוזיאון האמנות העכשווית הפרטי הגדול ביותר , הפעיל בלונדון . 
בני הזוג סאטצי הודיעו על העברת חלק ממנו לניו יורק . הוא אנגלי , בעל 
חברות פרסום גדולות , והיא אמריקאית שקדמה את אמנות אמריקה וחשפה אותה לקהל 
האנגלי . גירושיהם גורמים לטלטלה בעולם המסחר באמנות , שכן חשיפת שווי 
האוסף מעמידה את האמנים והאספנים בפני הערכה מחדש . הבעל הודיע , שמעכשיו 
יתרכז יותר באמנות בריטית מקומית . רעידת האדמה באוקטובר באזור סן פרנסיסקו 
פגעה בכמה מהמוזיאונים . הם הגישו עכשיו את דו"חות הנזקים . פסלים עתיקים 
במוזיאון לאמנות אסיה התפוררו , והנזק מוערך ב01 מיליון דולר . בסטנפורד 
נשברו 31 פסלים של האמן הבלגי וורמירש , שהציג במוזיאון לאמנות חדשה . 
היחיד שלא נפגע היה המוזיאון בסנטה קרוז , שבעת רעידת האדמה היה בין תערוכות . 
בארה"ב הוגשו תביעות נגד דייוויד סאלי וגף קונס על שימוש ללא רשות בצילומים . 
אלה תביעות המשך למשפטים ארוכים שבהם נתבעו מרבית אמני הפוף . אנדי וורהול 
נתבע על שימוש בתצלום הפרה , שנעשתה המפורסמת ביותר בעולם . לארי ריוורס 
השתמש בתצלום של פיקסו , שצילם ארנולד ניומן . ראושנברג השתמש בלי רשות 
בצילום של עיתונאי . התביעות הן בסכומים של מיליוני דולרים , בהתאם למחירי 
היצירות . אחרי שבע שנים הגיעה לסיומה תביעה של אמנית ניו - יורקית , מימי 
סמית , נגד בנק צייס - מנהטן . פצצה פגעה בלובי של סניף הבנק והרסה את 
יצירתה . תביעתה המקורית לסכום של 005 , 6 דולר נדחתה על - ידי הבנק . 
בסיום המשפט קיבלה 005 , 21 דולר . חשיבות פסק הדין היתה בעיקרון , שלפיו 
הגוף המציג את היצירה אחראי לביטוחה . בישראל , להזכיר , המוסדות והמוזיאונים 
מזלזלים בנושא הביטוח בצורה חמורה . המלחמה נגד שינוי והרחבת מוזיאון גוגנהיים , 
שלא לפי התוכניות המקוריות של לויד - רייט , נמשכת כבר כמה שנים . את 
כל הבאים למוזיאון מחתימים על עצומה . עכשיו מתנהלת גם מלחמה נגד תוספת 
למוזיאון קימבל בפורט - וורת . את המבנה תיכנן האדריכל לואי קאהן בשנת 2791 , 
ונחשב לאחת מפניני האדריכלות . הוא נבנה כדי לשמש אוסף מקומי , והיה למרכז 
תצוגה לתערוכות נודדות . הצעת ההגדלה באה מאחד ממקורביו של קאהן , הוא 
הציע לשכפל את המבנה המקורי . בתו של קאהן פירסמה מכתב התנגדות ב"ניו יורק 
טיימס " ואליה הצטרפו כמה מחשובי האדריכלים : פיליף גונסון , ריצרד מאיר , 
ארטה איסוזאקי וגיימס סטרלינג , שבנו כמה מהמוזיאונים החשובים באמריקה 
ובאירופה . נושא המוזיאון כמשרת אמנות או כמבנה המפאר את רעיונות האדריכל 
המתכנן , ומשמש כאנדרטה , הוא במרכז הוויכוח המוזיאלי בעולם כיום . קרן 
פורד באמריקה הודיעה על הקמת קרן תלת - שנתית של חמישה מיליוני דולר , לתמיכה 
במוזיאונים זעירים , בעיקר של מיעוטים . הנהנים הראשונים הם המוזיאון המקסיקאי - 
הספרדי בהארלם , מוזיאון אפרו - אמריקאי בהמפטון ומוזיאון באוניברסיטת פורטוריקו . 
הרמן ניטש הוא אמן וינאי , שייחודו במיצבים מעוררי כאב וזוועות ובתיאור 
פולחנים שבהם לדם תפקיד מרכזי . אולמות התערוכות שלו עוררו תמיד תגובות קשות . 
הוא הוזמן ללמד באקדמיה לאמנות בפרנקפורט , והסכמתו באה ימים אחדים לאחר 
שבטלוויזיה הגרמנית הוקרן סרט דוקומנטרי על " טקסים שטניים " , שכללו אונס 
סמלי ומריחת דם הקורבנות על ידי נוער בתערוכה שלו . משרד החינוך התערב ודרש 
את השעייתו . העיתונות השתוללה משמחה . לא עזרה העובדה שניטש לימד באקדמיה 
בעבר . מינויו נדחה לעת - עתה . לצדו במאבק עומדים לאו דוקא מעריציו כאמן , 
אלא כל החרדים לחופש האמנות . אבל טועה מי שחושב שפרנקפורט באמת עסוקה במלחמות 
אמנות . כעת מתקיימת בה לראשונה תערוכה של אימנדורף , שבה הוא מביע את 
דעותיו הפוליטיות והחברתיות . זו תערוכה נפלאה , גדולה , שחורה . היא 
משמשת כהמשך ותגובה ליצירתו האדירה " קפה גרמניה " , שהיתה מהפכה בציור 
הגרמני . השומר באולם אמר לנו שני המבקרים היחידים בסוף השבוע של הקרנבל 
שפשוט לא באים לראות את התערוכה , כי למי זה אכפת . 
