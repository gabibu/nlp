רביב ויידנפלד ולימור זלץ יהיו היום הטניסאים הישראלים היחידים שישחקו בחצי 
הגמר בתחרות הבי"ל פרנקל - פיליפס . יתר הישראלים הודחו אתמול ברבע הגמר . 
ויידנפלד ניצח את שאפל מאוסטרליה 64 , 62 והוא יתמודד היום עם נורוול מדרום 
אפריקה שניצח את מונטנה מארה"ב 61 , 67 , 61 . בחצי הגמר השני יתמודד 
גסרר ממערב גרמניה שגבר על קרוגר מדרום אפריקה 62 , 26 , 64 . יריבו בחצי 
הגמר יהיה דזלד מבריה"ם שניצח את הישראלי מיכאל דניאל 76 , 46 , 61 . ברבע 
גמר הנשים גברה לימור זלץ על פושה משוודיה 63 , 64 . יריבתה היום תהיה 
דהוול ממערב גרמניה , שניצחה את אנדרסון מדרום אפריקה 76 , 63 . בשני 
רבעי הגמר האחרים נוצחו הישראליות . אורמנס מהולנד גברה על דליה קוריאט 
62 , 46 , 61 וספיראלה מרומניה הכניעה את רונה מאיר 63 , 61 . גם במשחקי 
הזוגות לא צלחה דרכם של הישראלים ורק הצמד לימור זלץ ורונה מאיר ממשיך לפלס 
דרכו במשחקים אלה . 
