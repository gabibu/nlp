קי ביסקיין , פלורידה ( ע"ר ) . שני הטניסאים הישראלים , עמוס מנסדורף 
וגלעד בלום , יופיעו בטורניר הגדול בקי ביסקיין שבפלורידה . הטורניר יחל 
מחר ויימשך שבועיים . מנסדורף ובלום לא היו בפעילות תקופה ארוכה . מנסדורף 
גם נסוג בדירוג העולמי עד למקום ה - 55 , עקב אי - הצלחותיו בטורנירים השונים . 
בלום התקדם למקום ה - 69 . בינתיים הודיע הטניסאי השוודי , מאטס וילאנדר , 
שהוא נוטל חופשה לחודש בגלל הופעותיו החלשות באחרונה ולכן לא יופיע בטורניר 
הגדול בפלורידה . וילאנדר היה המדורג מספר אחד בעולם לפני שנתיים , כשבאותה 
שנה הצליח לזכות בשלוש אליפויות של הגראנד - סלאם . בחודש שעבר נוצח וילאנדר 
במפתיע בגביע דייויס , על ידי האיטלקי פאולו קאנה . כתוצאה מכך , הודחה 
שוודיה מהגביע ולאחר מכן הפסיד כבר בסיבוב הראשון בטורניר באינדיין וולס 
שבקליפורניה . 
