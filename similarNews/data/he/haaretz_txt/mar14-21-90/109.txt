ועדה משותפת לאוצר ולמשרד התחבורה שוקלת הפחתה של המכס על מכוניות מיפאן . 
הממונה על הכנסות המדינה , יורם גבאי , מסר כי בוועדה יש הסכמה כי צריך 
לתקן שני פגמים ביבוא המכוניות . ראשית , בגלל קיומו של מכס גבוה על מכוניות 
מיפאן לעומת היעדר מכס על מכוניות מאירופה , נוצרת הסטה מלאכותית של הסחר 
לטובת אירופה , והדבר מונע מהצרכן להחליט באיזה יבוא הוא רוצה . גבאי מעריך 
כי הבדלי המכס הללו גורמים הפסד של 04 - 05 מיליון דולר בשנה לקופת המדינה . 
שנית , מוסכם כי הקביעה שנפח מנוע של 0061 סמ"ק הוא הגבול שמעליו שיעור 
המכס על המכונית גבוה יותר אינה טובה , משום שהיא גורמת להתקנת מנועים 
בנפח כזה גם במכוניות גדולות יותר המיובאות לישראל . לפיכך , יתכן שיעלו 
את הנפח הקובע . הממונה על הכנסות המדינה גם אמר כי לדעת האוצר לא השיגה 
מדיניות ההגבלות האדמיניסרטיוויות על היבוא את מטרותיה . בעניין זה ציין 
כי תוספת מכסת האחוזים ( תמ"א ) , שהיא שיטה המעלה את בסיס חישוב מס הקנייה 
על יבוא , חייבת להתבטל תוך 3 - 4 שנים . כמו כן יש כוונה לבטל בתקופה 
זו את היטל של"ג , שהוא היטל של % 2 על כל המוצרים המיובאים . קפידבינגם 
מערכת ההעדפות הסקטוריאליות בתחום המיסוי , ובכלל זה סבסוד מגזרים מסוימים , 
לא הוכיחה את עצמה . הוא אמר כי מדיניות המסים בשנות ה - 09 תתמקד סביב 
שני מוקדים : הצרכן כפרט והעובד והיזם הבודד כפרט . הכוונה היא להקטין למינימום 
את האפליות וההעדפות למיניהן , ולהגיע לשוויון של כל הנישומים , בלי להתחשב 
בתחום עיסוקם , חוץ מאשר תושבי אזורי הפיתוח . אשר למס הכנסה , שב ואמר 
גבאי כי היעד המרכזי הוא הורדת המס על שכבות הביניים . לדעתו , הפחתת המסים 
על המגזר העסקי או העדפות של מגזרים מסוימים משיגות פחות תועלת למשק מאשר 
הפחתת נטל המס על העובד היחיד . המטרה היא לתמרץ את העובד , ואם לא יהיה 
שינוי בתחום זה לא יקרה דבר לפריון במשק . 
