האיש שסבלנותו כלפי ילדים , בעיקר אוטיסטים , הפכה לאגדה והוציאה לו מוניטין 
עולמיים , לא מצא די סבלנות כלפי עצמו . בגיל 68 , החליט ברונו בטלהיים 
לשים קץ לחייו . הוא הידק סביב ראשו שקית פלסטיק , בלע טבליות , וחנק 
עצמו למוות . מכריו אמרו , כי באחרונה הסתמנה הידרדרות בבריאותו בעקבות 
התקפי לב , דבר אשר דיכא את רוחו . ידידים שהכירוהו מקרוב ועמדו עמו בקשר 
הדוק , הזכירו יחסים עכורים במשפחתו , כסיבה אפשרית להחלטתו להתאבד . 
אך עדיין נותרו תהיות על צעדו הקיצוני של ברונו בטלהיים , ששרד מעינויי 
מחנות הריכוז ונודע כאיש השש למאבקים . בערוב ימיו נכנע וסירב להמשיך ולהאבק . 
ברונו בטלהיים מת ב31 במארס , ביום , בו לפני 25 שנה פלשו גייסות הנאצים 
לווינה , עיר מולדתו . פעם סיפר , כי כבר בגיל 41 קרא בשקיקה ספרים על 
פסיכואנליזה ונשבה בקסמי מדע זה . הדחף הראשון להתעניינות שגילה בכך , 
סיפר בטלהים , התעורר בו לאחר שהבחין כי נערה צעירה ממכרותיו מחזרת בלהיטות 
אחר נער מבוגר בווינה ומתפעלת ממנו רק משום שהפגין ידע בפסיכואנליזה . בווינה 
פעל אז ד"ר זיגמונד פרויד , שהיה נשוא הערצתו של בטלהיים הצעיר . בהקדמה 
לאחד מספריו התוודה בטלהיים , כי אהב לטייל ברחוב בו עמד ביתו של פרויד , 
רק משום שפרויד צעד ברחוב . אהבתו הנכזבת לנערה פגה . אך העניין שגילה 
בעטיה בפסיכואנליזה הפך למוקד חייו ועולמו של ברונו בטלהיים . לאחר שסיים 
את לימודיו באוניברסיטת וינה המשיך להשתלם במדע זה וסיווג עצמו כתלמידו של 
פרויד . כרופא צעיר בווינה , מספרים ידידיו , התבלט בטלהיים בכישוריו , 
ויותר מזה בהעזה ומקוריות שהפגין בתיאוריות חדשות וחריגות לגבי הטיפול בילדים 
אוטיסטים . בטלהיים האמין כי ניתן לעורר תגובת ילדים אוטיסטים אם יגדלו 
ויתחנכו בתנאי סביבה מיוחדים . כדי להוכיח זאת , לקח לביתו ילד אוטיסטי 
והתחיל בשורה של ניסויים . אך אלה נקטעו עם פלישת הנאצים לאוסטריה בשנת 
8391 . ברונו בטלהיים נעצר ונכלא במחנה הריכוז בוכנוואלד ולאחר מכן הועבר 
למחנה דאכאו . שנתיים בילה במחנות הריכוז , וניצל בזכות המוניטין שיצאו 
לו בקהיליית הפסיכואנליזה הבין - לאומית . הוא שוחרר על ידי הנאצים בעקבות 
השתדלותם והתערבותם של אשת נשיא ארצות הברית אלינור רוזוולט ומושל מדינת 
ניו יורק הרברט להמן . בהגיעו לארצות הברית השתקע בשיקאגו ופתח בית ספר מיוחד 
לילדים אוטיסטים באוניברסיטת שיקאגו . בארצות הברית ניתנו לו האפשרויות 
והאמצעים להוכיח הלכה למעשה את התאוריות החדשניות שלו בטיפול בילדים אוטיסטים . 
אך באותו זמן קמו לו מתנגדים ששיטותיו נראו להם חריגות מדי , ואף פסולות . 
בטלהיים הצטיין בכושר הבעה וכתיבה וכתב עשרות ספרים ומחקרים , בהם הסביר 
ואישש את שיטותיו החדשניות בטיפול בילדים אוטיסטים . על אישיותו רווח התיאור 
כי היה איש קשה , קצר רוח שהתקשה בתקשורת עם הסובבים עמו . אך רופאה ממוצא 
גרמני , ד"ר לוטגאב וונדהיילר , שעבדה במחיצתו חמש שנים והתכתבה עמו שנים 
רבות , אמרה בשיחה ל"הארץ " כי היה איש נעים הליכות , מסביר פנים , שנענה 
תמיד לכל מי שביקש עצתו ועזרתו . " הוא היה מורה ומחנך בלתי רגיל " , סיפרה . 
במסכת חייו של בטלהיים גם פרק ישראלי . בשנת 8691 קיבל מילגה למימון מחקר 
על ילדי הקיבוצים . הוא שהה שבעה שבועות בישראל וסייר בעשרות קיבוצים , 
ניהל שיחות עם מחנכים ופסיכולוגים בתנועה הקיבוצית , תשאל הורים ובילה 
שעות רבות עם ילדים . את מסקנותיו פירסם בספר " ילדי החלום " , שזכה בזמנו 
לתהודה בין - לאומית ולשבחים רבים בארצות הברית . אך בישראל התקבל הספר 
בהסתייגות ומסקנותיו של בטלהיים על מערכת החינוך בקיבוצים והשפעתה על גידול 
ועיצוב הילדים והנוער בקיבוצים עוררו מורת רוח רבה . חלק גדול מספרו " ילדי 
החלום " מקדיש בטלהיים לחקר דמותה של האישה והאם בקיבוץ , ובמקביל לשבחים 
שהוא מעריף בספרו על תפקידה המרכזי של האישה ותרומתה בעיצוב דור חדש של צברים 
משוחררים מתסביכי הגלות , הביע בטלהיים דעה ביקורתית חריפה לגבי מה שסיווג 
כאדישות והתנכרות האמהות בקיבוץ בכל הקשור לחינוך ולגידול ילדיהן . בטלהיים 
ביקר בספרו את שיטת החינוך בתנועה הקיבוצית והסתייג בעיקר ממה שהוא מכנה 
עקירת תינוקות מחיק הוריהם ומסירתם לטיפול קולקטיווי בבתי - תינוקות . את 
הפרק בספרו הדן במרכיב זה בשיטת החינוך הקיבוצית הכתיר בשם " משפט שלמה " , 
כרמז לכך שמסירת הטיפול בתינוקות למטפלות מזכירה לו את האם המתחזה במשפט 
שלמה שביקשה לגזול את הילד מאמו האמתית . 
