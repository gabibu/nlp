מוסקווה , ( שירות " ניו יורק טיימס " ) . שערוריית נשק מתרחבת , שמעורבים 
בה פקידי קרמלין , חוללה סערת רוחות עצומה בפרלמנט הסובייטי , והנשיא מיכאיל 
גורבצוב לא הצליח למנוע את שידורה בטלוויזיה הכללית . צופי טלוויזיה בכל 
רחבי בריה"ם חזו איפוא בחילופי דברים נרגזים בין אחד הבולטים שבצירי הפרלמנט 
ובין ראש הממשלה ניקולאי ריזקוב , אשר הואשם בספסרות על רקע נסיון לייצא 
עשרה טנקים , מוסווים כטרקטורים . ציר הפרלמנט הוא אנאטולי סובצאק , משפטן 
מלנינגרד . ראש הממשלה אמר כי הוא נפגע עד עמקי נפשו מהעובדה שגורבצוב התיר 
" הכפשה סיטונית " של אישיותו . " אינני מבין אותך , מיכאיל סרגייביץ " , 
אמר ריזקוב , כאשר הוא פונה אל מנהיג בריה"ם , כמקובל ברוסית , בשמו 
הפרטי ובשם אביו . " מדוע אתה תמיד מניח לסובצאק לדבר ? אני נרעש " . גורבצוב 
ישב במקומו ללא זיע . אבל לאחר שהסתיימו חילופי הדברים הוא אמר , כי אין 
הוא מבין את " רמיזותיו המחשידות " של ריזקוב , ואין הוא מעריך את הנימה 
" הלא מכובדת " של סובצאק . " אין זו הדרך להתנהג בקונגרס " , אמר הנשיא , 
והכריז , כי חקירה מקפת של הפרשה נמצאת בעיצומה . התקרית הפרלמנטרית העמידה 
בסימן שאלה את יחסי העבודה בין הנשיא ובין ראש ממשלתו . היא כנראה תחזק 
את הספקולציות , שריזקוב עומד להיות שעיר לעזאזל לכשלונותיה הכלכליים של 
בריה"ם . קפידבינהשערוריה , שבגללה כבר ננזפו שלושה חברי ממשלה , זוכה 
לתשומת לב ניכרת בבריה"ם , והיא נחשבת בעיני מבקרים לדוגמה מובחרת של התנגשות 
אינטרסים ושחיתות עמוקה בתחום חדש של פעילות כלכלית : עיסקאות קואופרטיוויות . 
סובצאק גירה את התיאבון הציבורי , כאשר האשים שמשטרת הביטחון , הק - ג - 
ב , נתנה את חסותה לעיסקת יצוא הטנקים . בינואר דיווח הק - ג - ב , כי 
עשרה טנקי טי - 27 הועברו בהסוואה , על פני כל בריה"ם , אל נמל נובורוסיסק 
שבים השחור . הם תוארו כטרקטורים , ועמדו להכניס לשולחים שמונה מיליון 
דולר . יעד הטנקים מעולם לא התגלה . השערוריה התרחבה מאז , ועלו החשדות 
שהחברה הממשלתית המעורבת בעיסקה , א - ן - ט , עסקה ביצוא לא חוקי של טילים , 
מסוקים צבאיים , ופריטי יצוא מוגבלים אחרים . א - ן - ט , ראשי תיבות 
רוסיים של " אוטומציה - מדע - טכנולוגיה " , תכננה על פי ההאשמות לייצא 
גם מזרקים חד - פעמיים וקונדומים , פריטים שהדרישה להם בבריה"ם גדולה מן 
ההיצע . עיתונים סובייטיים המשיכו את הטיפול בפרשה . " פראוודה " , ביטאון 
המפלגה הקומוניסטית , דיווח כי לראשי א - ן - ט היתה גישה בדרג בכיר אל 
מועצת השרים ( הממשלה הפדרלית ) , ובראשה ריזקוב . ביום ד העניק גורבצוב 
לסובצאק את רשות הדיבור , כדי להגן על המוניטין שלו מפני ביקורת על מעורבות 
אישית בעיסקה כלכלית אחרת . עד מהרה התחיל סובצאק לגלות פרטים רבים מן החקירה , 
המתנהלת עכשיו על יצוא הטנקים . במיוחד הטעים סובצאק את החשדות , שדרגים 
בכירים בממשלה סייעו לא - ן - ט לעקוף את הערוצים הביורוקרטיים הרגילים . 
" חתימתו של ריזקוב התנוססה על המסמך " , הכריז סובצאק . ראש הממשלה קם 
ממקומו , ונע בזעם לעבר דוכן הנואמים . הוא הגן על מעשיו , ואמר שהעיסקה 
הזו היתה אחת מרבות שאישר , כדי להחיות את הכלכלה הסובייטית . הוא אמר , 
כי למרות שהממשלה עשויה לשגות בכמה מקרים , אין היא מושחתת . " איזו זכות 
יש לך להתייצב בפני האומה , ולהכריז כי אני עבריין ? " , שאל ריזקוב בחימה , 
כשקולו רועד . רבים מצירי הקונגרס , חלקם הגדול קרייריסטים מפלגתיים דוגמת 
ריזקוב , קידמו את דבריו בתשואות אוהדות . אבל סובצאק היה המנצח על מירקעי 
הטלוויזיה של המוני אזרחים , אשר ספקותיהם המסורתיים כלפי יושרה של הממשלה 
הם עמוקים . ריזקוב נזף בכמה שרי ממשלה במהלך הגילויים על השערוריה . בבריה"ם 
שוררת תרעומת עממית ניכרת כלפי השקעות קואופרטיוויות בהיקף קטן , בגלל הרווחים 
העצומים שהופקו בכמה מהן . 000 , 2 צירי הנבחרים התרגשו למשמע הדברים , 
וכמה מהם השמיעו ביטויים של עונג נוכח המחזה . גורבצוב , אחרי שביקר הן 
את ראש הממשלה והן את הציר סובצאק , הודיע , כי הוא מציע להשמיט את חילופי 
הדברים משידור מושב הפרלמנט בטלוויזיה , בשעות הערב ( בשנה שעברה החליט 
הפרלמנט להפסיק שידורים חיים של ישיבותיו , כי הם נעשו כל כך פופולאריים , 
עד שפגעו קשה בתפוקת המשק ) . להפתעת רבים נדחתה ההצעה ברוב מאסיווי , 
052 , 1 נגד 736 . בעבר השתמש גורבצוב באמצעי הזה , כדי למנוע את שידורם 
של נאומים , העלולים להפיח אי שקט אתני . 
