סרינאגאר ( ע"ר ) . המשטרה ההודית הפעילה אתמול רימוני גז מדמיע ואלות 
נגד מפגינות מוסלמיות מכוסות ברעלות ברחובות סרינאגאר , מרכז ההתקוממות 
המוסלמית נגד שלטון הודו בקשמיר . מקורות במשטרת הודו מסרו כי לפחות שבע 
נשים נפצעו בהפגנה . ההתקוממות למען עצמאות לקשמיר או למיזוגה עם פקיסטאן 
המוסלמית , נמשכת זה השבוע השביעי . המפגינות טענו כי הן מוחות על פגיעות 
בנשים בעת שהמשטרה ביצעה חיפושים מבית לבית בסרינאגאר בשבוע שעבר . המפגינות 
באו להגיש עצומה למשקיפי האו"ם המפקחים על קו הפסקת האש בין הודו לפאקיסטן . 
עדי - ראייה מסרו כי שוטרים תקפו את המפגינות באלות , וכאשר לא עלה בידיהם 
לעצור אותן , הפעילו רימוני גז מדמיע . קבוצת מפגינות הגיעה בכל זאת אל 
משרד משקיפי האו"ם ושם נחסמה על - ידי המשטרה . הנשים השתייכו לארגון דוחטאראן - 
א - מילאט , היינו בנות האמנוה , ארגון נשים מוסלמי רדיקאלי . 21 מהן 
התעלפו ושבע נפצעו והועברו לבתי חולים , מסרו עדי - ראייה . 
