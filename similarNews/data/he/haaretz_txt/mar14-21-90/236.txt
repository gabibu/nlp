המנהלת הכללית של תחנת האוטובוסים המרכזית בניו - יורק הביטה בהשתאות על 
תוכנית התחנה המרכזית החדשה בתל - אביב , שהציג לה המנכ"ל הנמרץ של התחנה , 
אורי בן - נון . היא לא הסתירה את התפעלותה מממדי התחנה . " שלנו תהיה 
גדולה ויפה יותר " , הבטיח בן - נון לעיתונאים שסיירו עמו בתחנה . " אם 
עד היום לא הצלחנו להשיג שיא עולם באולימפיאדה , הרי שבקרוב נוכל בכל זאת 
להציג שיא עולמי את " התחנה המרכזית לאוטובוסים הגדולה בעולם " . בימים 
אלה רוחש אתר התחנה המרכזית החדשה בת"א פעילות . הענק שהיה רדום יותר מעשר 
שנים החל מתעורר . באוקטובר שעבר נתנה העירייה את היתר הבנייה הסופי לשלב 
א של התחנה ואז החל מירוץ נגד השעון של היזמים להספיק לעמוד בלוח הזמנים 
שקבעו לעצמם לפתיחת התחנה , ראש השנה תשנ"א . התחנה המרכזית החדשה הגיחה 
לאוויר העולם עוד בשנת 7691 , מעט לאחר מלחמת ששת הימים . את זכויות היוצרים 
לפרויקט יש לזקוף לאיש העסקים אריה פילץ . הוא רכש את הקרקעות במחירים נמוכים 
מאוד , ואחר - כך בא לראש העירייה דאז , יהושע רבינוביץ , עם הצעה מפתה 
להעמיד הקרקע לרשות הציבור . הוא הציע להקים במקום תחנה מרכזית גדולה " ההולמת 
את העיר וצורכיה " . מתכננים , ובהם האדריכל אברהם יסקי , חתן " פרס ישראל " , 
הזהירו את רבינוביץ מפני הפרויקט הגרנדיוזי . הם טענו שאין בו כל היגיון 
תכנוני ואף לא כלכלי . אך פרנסי העיר הסתנוורו מהסחורה שפילץ מכר להם " תחנה 
לשנות אלפיים " . פילץ צירף אליו את " אגד " ו"דן ואת " סולל בונה " 
והעבודה החלה . הכוונה היתה לבנות תחנה מרכזית חדשה שתחליף את התחנה הישנה . 
על - פי ההסכם שנחתם , הקואופרטיווים לתחבורה אמורים היו לשלם דמי שכירות 
ליזמים בסך כ%51 מעלות התחנה , שעל - פי החישוב דאז היו כ52 מיליון דולר , 
דמי שכירות לשנה . הרעיון היה מאוד קביל בשעתו , שכן הצדדים יצאו מכלל 
הנחה שהממשלה תסבסד את הקואופרטיווים לתחבורה גם בתחום זה . הנחה זו , 
התברר מאוחר יותר , לא היה לה על מה לסמוך . בינתיים חברו כמה אירועים שהמיתו 
את הפרויקט , בהותירם שלד בטון מפלצתי עירום , סמל למחדלי תכנון וקבלת 
החלטות מעוותות במדינה . פרצה מלחמת יום הכיפורים , שהאטה את קצב העבודות . 
בנוסף לכך גברו הקולות של המערערים על נחיצותה של התחנה , שטענו כי עדיף 
להקים תחנות קטנות יותר מפוזרות בעיר מאשר לרכז הכל בתחנה אחת ענקית . בינתיים 
נקלעה חברת " כיכר לווינסקי " , יוזמת התחנה , לקשיים כספיים . ב6791 הוקמה 
" ועדת קשתי " , שמתפקידה היה להסדיר את עניין הסובסידיה לתחבורה הציבורית , 
וזו קבעה כי הממשלה לא תסבסד את ההוצאה הגדולה הכרוכה בתשלום דמי השכירות 
למפעילי התחנה . כתוצאה מכך , " אגד " יצא מן המשחק והוא הואשם בהפסקת 
הפרויקט בעודו באבו . ב8791 התברר כי כדי להשלים את בניית התחנה נחוצים 
עוד 03 מיליון דולר , בנוסף ל002 מיליון הדולר שכבר הושקעו בו . את הסכום 
הזה לא היה אפשר לגייס והדבר הוביל למינוי כונס נכסים לתחנה . 007 רוכשי 
חנויות בתחנה נותרו עם שלד בטון . במרוצת השנים היו עוד אי אלה ניסיונות 
לרכוש את התחנה ולסיים בנייתה , אך אלה לא עלו יפה . רק ב3891 פורסם המכרז 
הרשמי למכירת התחנה . הקבלנים מרדכי יונה , זלמן מרגוליס ומתתיהו ליפשיץ , 
זכו במכרז . הם שילמו חמישה מיליון דולר בעד התחנה ומבניה . לימים פרשו 
מרגוליס וליפשיץ ונותר הקבלן יונה , שנחוש בדעתו להשלים את הפרויקט ומאמין 
גם שיצמחו לו ממנו רווחים נאים . יונה הזעיק לארץ את סטנלי ויטקין , אדריכל 
בעל שם מקנדה , שסייר בתחנה ופסק כי כדי להציל את התחנה יש לשנות את תכנונה 
הפנימי , והדבר חייב את בעלי החנויות לוותר על החנויות המקוריות שרכשו ולהסכים 
למיקום אחר שיקבע בתכנון החדש . לאחר עבודת שכנוע ארוכה הצליחו היזמים להגיע 
לשורה של הסכמים עם בעלי החנויות שקיבלו את אישור בית המשפט . נקבע לוח זמנים 
לסילוק חובות העבר . " אגד " ישלם דמי שכירות נמוכים בהרבה ממה שנקבע 
בחוזה המקורי , העירייה הסכימה לשתף פעולה בסלילת דרכי גישה לתחנה ובפינויים . 
אבל בכך לא תמו הקשיים . " אגד " ו"דן " לא גילו התלהבות מהתחנה , 
והעלו דרישות שונות שהעמידו שוב את כל הפרויקט בסכנה . הם התנגדו להעביר 
כל הקווים לתחנה המרכזית והעלו דרישות להכנסת שינויים בתחנה ובהם מתכונת 
הרציפים והגדלת מקומות חנייה לאוטובוסים . ועדה שמינה שר התחבורה , משה 
קצב , בראשותה של מתיה עינב , המפקחת על התחבורה באזור ת"א , קבעה את 
מערך הקווים שיועברו לתחנה המרכזית החדשה . על פי התוכנית , בספטמבר השנה 
יופעל שלב א , שעל פיו יועברו כרבע מהקווים בתחנה הישנה . שלב ב יופעל 
כנראה בסוף 2991 . התוכניות המקוריות שעל פיהן נבנתה התחנה החדשה אינן תואמות 
את נפחי התנועה . נפח התנועה של אוטובוסים ירד מאז שנות ה06 בכמחצית , 
בגלל ירידת מספר הנוסעים , שינוי קווים וכדומה . התחנה החדשה לא תמנע הקמת 
תחנה נוספת , אם כי קטנה יותר , בצפון העיר , ליד מסוף ארלוזורוב ( תחנת 
הרכבת צפון ) שבה יעברו קווים בין עירוניים וקווים עמוסים , כמו 4 ו5 . 
הבעיה היא שהקואופרטיווים דורשים ששתי התחנות יחלו לפעול יחד , והדבר יעכב 
כמובן את פתיחת התחנה הדרומית . במשרד התחבורה נחושים שהתחנה החדשה תופעל 
במלוא היקפה נהקואופרטיווים יעבירו אליה את כל הקווים . המשרד מאיים להניף 
בעת הצורך את השוט הכנסת גופים חילופיים לתחנה , כמו בעלי מוניות . ויש 
עוד מכשול : " אגד " תובע פיצויים בגין השטח בן תשעת הדונמים שעליה בנויה 
התחנה המרכזית הישנה , ואשר " אגד " יידרש לפנותו . הקרקע היא קרקע עירונית , 
אולם הקואופרטיב טוען כי השנים הרבות שישב על הקרקע מקנה לו זכות לפיצויים . 
ועדה משותפת למשרד התחבורה , משרד האוצר והעירייה מונתה להכריע בנושא זה . 
השטח הבנוי של התחנה המרכזית החדשה משתרע על 000 , 232 מ"ר . השטח שנבנה 
חורג בכ000 , 05 מ"ר ממה שאושר בזמנו לבנייה , והחריגה קיבלה אישורים בדיעבד . 
היזמים יפנו בקרוב לוועדה המקומית לבקש אישור לתוספת של עוד 000 , 84 מ"ר , 
שיתבטאו בתוספת של עוד שתי קומות מסחריות לשבע קומות הקיימות ( ארבע מתחת 
למפלס הקרקע ושלוש מעליו ) . זו לא תהיה רק התחנה המרכזית הגדולה בארץ 
אלא גם מרכז הקניות מן הגדולים בארץ . עד היום נמכרו כאלף חנויות בתחנה . 
007 מתוכן נרכשו עוד מהבעלים שפשטו את הרגל . המחירים שנגבים פה הם מן 
הגבוהים בארץ : כ000 , 5 עד 000 , 8 דולר למ"ר לקנייה , או 0503 דולר למ"ר 
להשכרה . עד היום הסתכמו הכנסותיו של יונה ממכירה והשכרת שטחים מסחריים בתחנה 
בכ21 מיליון דולר . ההשקעה הכרוכה בהשלמת התחנה תסתכם להערכתו של אורי 
בן - נון , המנכ"ל , בלמעלה ממאה מיליון דולר . 51 מיליון דולר גויסו 
מהציבור , בהנפקה הראשונה שעמה יצאה התחנה לפני כשנה , ו04 מיליון דולר 
נוספים מקווה החברה לגייס בהנפקה החדשה שנמצאת בשלבי אישור סופיים . את 
השאר מקווים היזמים לגייס מהמכירה ומההשכרה של השטחים המסחריים בתחנה . עיריית 
ת"א תשקיע כ5 . 8 מיליון ש"ח בהכשרת דרכי הגישה לתחנה . עדיין עומדת פתוחה 
השאלה האם יהיו פינויים של משתכנים הגרים בקרבת התחנה . בן - נון מציג סקר 
שערכו מומחים לאיכות הסביבה על פי הזמנתו , ושמסקנתו היא , כי אם יותקנו 
אמצעים נדרשים לחסימת רעש , לא יהיה צורך בפינויים . לפחות 003 יחידות 
דיור ברחוב מטלון וברחוב הקונגרס הסמוכים לתחנה ואם יהיה נזק אקולוגי , 
הוא יהיה בעיקר מנת חלקם . לדברי צופיה סנטו , מנהלת המחלקה לתכנון שוטף , 
ופרנסין דוידי , מרכזת פרויקט התחנה המרכזית , שתיהן ממנהל ההנדסה בעיריית 
ת"א , יהיה צורך בפינוי כ02 משפחות המתגוררות בצמוד ממש לתחנה , ואז היזם 
יצטרך לשאת בפיצויים . לדבריהן , היזם יצטרך גם לבצע על חשבונו התקנת מיגונים 
אקולוגיים בכמה עשרות בתים אחרים בסביבה , כמו מיגונים נגד רעש בבתים , 
התקנת מיזוג אוויר , אטימת חלונות ופתחים למניעת חדירת רעש , והתקנת חומה 
לחסימת רעש שתחצוץ בין התחנה לסביבה . " אילו זה היה כדאי מבחינה כלכלית 
עדיף היה להרוס את התחנה החדשה , אבל נעשתה בדיקה כלכלית ונמצא כי הריסת 
התחנה תעלה יותר ממה שהושקע בה " , אמרה צופיה סנטו . התחנה משתלבת עתה 
בתוכנית ארוכת טווח מקיפה יותר ליצירת מרכז עירוני ראשי ( מע"ר ) בדרום 
העיר , שישתרע משוק העלייה במערב ועד לכביש איילון ממזרח , בין מחלף לה - 
גרדייה למחלף קיבוץ גלויות , במקום שמתוכננת התחנה הדרומית של רכבת הפרוורים 
ובצמוד לו מרכז עסקים חדיש , מרכז אלונים . מרכז עסקים זה יכלול גם את 
השטח של התחנה הישנה לכשתתפנה . פעם חשבו להפוך את המקום לתחנת מוניות מרכזית , 
אולם לאחר בדיקת שווייה של הקרקע הוחלט בעירייה להסתלק מהתוכנית . אחרי 
שיפנו את המבנים הישנים והרעועים , מתכוונת העירייה להציע את הקרקע למכירה 
בעסקת אחוזים . על פי ההערכות , יהיה אפשר לבנות על השטחים המתפנים מגדלי 
משרדים בשטח של כ91 אלף מ"ר . העירייה תקבל כמחצית מן השטחים תמורת הקרקע , 
ומכירתם תוכל להכניס לה על פי ההערכה כ21 מיליון דולר . רחוב נוה - שאנן , 
מרכז חנויות הנעליים של המדינה , יהפוך למדרחוב שיקשר בין מרכז המשרדים 
החדש לבין התחנה המרכזית החדשה , וכך מקווים בעירייה להקים לתחייה את כל 
דרום ת"א . כדי לעודד תושבים המתגוררים בסמוך מאוד לתחנה המרכזית החדשה למכור 
דירותיהם , תעניק העירייה היתרים לשינוי ייעוד הדירות ממגורים לעסקים , 
וכך מנכס שערכו ירד עד לאפס עקב בניית התחנה יוכלו הדיירים להשיג בכל זאת 
תמורה שתאפשר להם קניית דירה חלופית ראויה במקום אחר . בין אלה שאינם מרוצים 
מהתחנה החדשה גם סוחרי רחוב אלנבי , שגם כיום , כשהתחנה עם הקניון הענק 
המתוכנן בו עדיין לא פועלת , מחפשים כל דרך להחזיר אליהם את הקונים , שנשבו 
בקסמי הסנטרים והקניונים למיניהם . בעירייה חושבים שהתחנה דווקא תתרום 
להתאוששות רחוב אלנבי . מרכז העסקים יועתק דרומה , וכל אזור רחוב אלנבי 
ו"לב העיר " יהפוך למרכז מגורים תוסס ומבוקש . מיטב השכלולים הטכנולוגיים 
יוכנסו לתחנה החדשה . מסכי טלוויזיה ענקיים להכוונת הנוסעים ולסרטי פרסומת , 
בתי קולנוע , מיזוג אוויר מלא בכל שטח התחנה , מתקני שעשועים ובמרכזם 
" עולם הילד " , עם רכבות שדים וכדומה . התחנה בנויה בצורת פרסה ענקית . 
הצלע הצפונית היא רציף פריקה באורך כ081 מטר . האוטובוסים ייכנסו לכאן על 
גשר מרחוב לוינסקי ויפרקו במהירות את הנוסעים . אחר כך ימשיכו האוטובוסים 
הריקים בנסיעתם , סביב הצלע המזרחית של הפרסה , עד שיגיעו לצלע הדרומית , 
שבה ממוקמים רציפי נוסעים יוצאים . כאן יהיה המוקד של התחנה . 22 רציפים , 
שבכל אחד מהם מקום לחמישה עד ששה אוטובוסים . הנוסעים יגיעו לרציפים דרך 
מעברים תת קרקעיים , ובדרכם יעברו לובי מפואר ובו בתי קפה , מסעדות , 
חנויות ופינות ישיבה ומנוחה . לרשות הנוסעים יעמדו שלוש מערכות של מדרגות 
נייחות למעבר ממפלס למפלס ולרציפי התחנות . 
