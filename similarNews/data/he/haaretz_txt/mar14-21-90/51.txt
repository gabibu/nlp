אמר אתמול , במסיבת עיתונאים שנערכה בלשכתו בירושלים : " עדיין יכולים 
בהחלט להתרחש דברים , גם בתחום הפישור בין שתי המפלגות . אנחנו לא נולדנו 
אתמול , ואיננו ילדים או תמימים . כל אחד ששמע את הדיבורים בישיבת מרכז 
מפלגת העבודה אתמול היה ברור לו , כי המסר , גם אם לא נאמר במפורש , הוא 
כי מפלגת העבודה החליטה לפרק את ממשלת האחדות הלאומית . מפלגת העבודה התכוונה 
לעשות זאת בזמן ועל - ידי הצבעת האי - אמון בכנסת ביום ה . בכך היא היתה 
משאירה את שריה בממשלת המעבר . זאת לאחר שהיא היתה נכנסת למצב של התפטרות 
או פיטורים " . שמיר הכחיש שהחליט על פיטורי פרס עם פיצוץ ישיבת הקבינט ביום 
א . לדבריו , עד אתמול בבוקר , טרם קיבל החלטה כלשהי , ועובדה שנענה 
לפניות חברים , ולפניית השר המר , ונפגש עם השר רבין . הוא סיפר , כי 
בפגישה הציע לרבין כי הליכוד והמערך יגיעו לסיכום משותף על ישיבת קבינט נוספת , 
שבה יידונו שוב הנושאים השנויים במחלוקת . " חילוקי הדעות בין הליכוד והמערך 
הם קודם כול בעניין ירושלים , שאנו כל - כך רגישים לו , בעיקר כשאנו שומעים 
את הקולות הבאים מארצות הברית . חילוקי הדעות אינן סביב הנוסחה שירושלים 
היא בירת ישראל המאוחדת . השאלה שתעמוד במפגש הפלשתיניישראלי בקהיר היא 
האם ערביי מזרח - ירושלים ישתתפו בבחירות לאוטונומיה ביהודה ושומרון . הליכוד 
עומד בתוקף על כך , שהיות שירושלים איננה חלק של יהודה ושומרון , הרי תושביה 
הערביים לא צריכים להשתתף בשום צורה ואופן בבחירות לאוטונומיה . אם הם ישתתפו 
בבחירות , יסיקו כולם את המסקנה המדינית שדין ירושלים הוא כדין יהודה , 
שומרון ועזה " . הוא אמר , כי הוויכוח הזה פרץ לפני עשור שנים בין בגין 
לבין קרטר , ובגין סירב בתוקף לוותר בנושא זה . " אנחנו שומרים היום על 
עמדת בגין דאז , והיא עמדת ירושלים היהודית הישראלית " . " במערך , ציין , 
" אמרו גם פרס וגם השר רבין , בראיון שנתן לעיתון בלגי : איננו צריכים 
להביא לכך ש000 , 041 ערבים תושבי מזרח ירושלים יהפכו לתושבי ישראל " . לדברי 
שמיר , היום אין בליכוד כל חילוקי דעות והמפלגה כולה עומדת מאוחדת מאחוריו 
בעמדה שנקט . הוא אמר שאין בכוונתו להתפטר , וכי הרעיון הזה כלל לא עלה 
על דעתו . " קורה בחיים הפוליטיים שישנם משברים ובמשברים יש מתח ומלחמה " , 
סיים . 
