שר התקשורת , גד יעקבי , מינה ועדה ציבורית לבחינת מבנה בנק הדואר , חבריה 
יהיו : חיים שטסל יו"ר , ארנון גפני , יעקב מאכט ועו"ד אהוד גרא . הוועדה 
התבקשה להציע בתוך ארבעה חודשים פיתרון לסבך האירגוני והמשפטי בו נתון בנק 
הדואר , במטרה להרחיב את מגוון השירותים לציבור הרחב ולשפר את רמתם . יעקבי 
ציין כי הצורך בהקמת הוועדה נבע מהחלל הניהולי הקיים עתה בבנק הדואר , עקב 
הקמת רשות הדואר , שמנע מהבנק תפקוד תקין והקשה על פיתוחו . הוא הוסיף כי 
לאחר שנסיונות פנימיים למציאת פתרונות לא הביאו לתוצאות המקווות , הוא השתכנע 
בצורך להסתייע בוועדה חיצונית המורכבת מאנשי מקצוע בלתי תלויים . כמרכז הוועדה 
ישמש ישראל אלמוג מנהל בנק הדואר . נציגי משרד התקשורת , החשב הכללי ורשות 
הדואר , ישתתפו בדיוני הוועדה במעמד של משקיפים . הועדה התמנתה גם על דעת 
שר האוצר . 
