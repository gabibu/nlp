מנכ"ל משרד הכלכלה והתכנון , יחזקאל הרמלך , פנה אל מנכ"ל האוצר , יעקב 
ליפשיץ , והממונה על התקציבים דוד בועז , וביקש מהם לסייע לרשות לתכנון 
לאומי וכלכלי במשרדו להכין תכנון לאומי כולל לשנים 19915991 . הרמלך מסביר 
כי משרדו מבקש לתאם עם האוצר את מסגרת התקציב והמדיניות הכלכלית , מתוך 
כוונה לסיים את תהליך התיאום עד תחילת הדיונים על התקציב הבא תקציב 1991 . 
הרמלך הודיע כי כבר שיגר מכתבים אל המנכ"לים של משרדי הממשלה והחברות הציבוריות 
העוסקות בתשתית , ובהם הודיע כי משרדו מתכוון לשתף אותם בתכנון הלאומי הכולל 
לשנים הבאות . במכתבים נאמר כי משרד הכלכלה והתכנון יציג למשרדים ולחברות 
אלה , ובהן רשות הנמלים , חברת חשמל , צים ואל - על , פרמטרים מאקרו - 
כלכליים שישמשו בסיס לתהליך ההיערכות של המערכות השונות להשגת יעדי המשק . 
לדברי הרמלך , יש חשיבות מרכזית לתיאום המדיניות המאקרו - כלכלית והרכיבים 
העיקריים של תקציב רב - שנתי , כדי לאפשר את השגת התוואי הרצוי להתפתחות 
המשק והחברה . 
