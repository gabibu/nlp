( ע ) . כמיל פואד ריחאני ( 52 ) מחיפה , שלטענת המשטרה שימש כמוח 
המתכנן של כנופייה שביצעה שורה של מעשי מרמה , כמו הפצת צקים ברבבות שקלים 
ללא כיסוי נעצר שלשום לחקירה בצו בית משפט השלום בחיפה . החשוד הובא בפני 
שופט השלום התורן , סלים גובראן , ובא כוח המשטרה , מפקח אהרון גילאור , 
טען כי החשוד פעל יחד עם כנופייה שעסקה במרוצת החודשים האחרונים בקניית 
מוצרי מזון , חומרי ניקוי , ממתקים , ריהוט וחשמל ברשתות שיווק גדולות . 
לטענת המשטרה שילמו אנשי הכנופייה בצקים דחויים , בידיעה שבחשבון הבנק אין 
כיסוי להמחאות אלה . חברי הכנופיה שכרו מחסן שבו איחסנו את הסחורות , שנמכרו 
אחר כך לסוחרים אחרים בחצי המחיר ובמזומן . עוד אמר בא כוח המשטרה כי החבורה 
נעלמה לפני מועד פרעון הצקים , וגם המחסן ששימש אותה חוסל . אחד החשודים 
נמלט מהארץ . חלק מהסחורות נתפסו והמשטרה מתחקה אחר עקבות הסוחרים שקנו 
את הסחורות במחיר מוזל . החשוד הכחיש בבית המשפט את מעורבותו בפרשה וטען 
כי עבד אצל החשוד שנמלט לחו"ל . השופט סלים גובראן ציווה להאריך את מעצרו 
של החשוד ל21 ימים לחקירה . השופט ציין כי בידי המשטרה חומר ראיות לכאורה 
הקושר את החשוד לעבירות המיוחסות לו . 
