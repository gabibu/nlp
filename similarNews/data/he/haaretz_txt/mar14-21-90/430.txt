קצין או"ם אמריקאי התלונן במפקדת צה"ל ברצועה כי חיילים איימו עליו בנשק 
בעת תקרית שאירעה בסוף השבוע סמוך למתקן המעצר חוף עזה ( המכונה אנצאר 2 
) . על פרטי התקרית נמסרו הפרטים הבאים : ביום שישי הגיעו משפחות של עצורים 
הכלואים במתקן המעצר חוף עזה , לבקר את העצורים בני משפחותיהם . אחת האימהות 
ביקשה מאחד הקצינים להכניס לביקור מספר אנשים רב יותר מן המותר . הקצין 
סירב להיענות לבקשה והאשה המשיכה בבקשות ואף הציקה לקצין , כהגדרת המקורות 
הצבאיים . קפידבינמכאן חלוקות הדעות לגבי מה שאירע . לדברי מקורות ערביים 
הזיזו החיילים את האשה , הקצין דחף אותה , ובעקבות הדחיפה החלה מהומה במקום 
שבה השתתפו עשרות בני משפחות . הם השתוללו , יידו אבנים ואף סיכנו את חיי 
החיילים . למקום הגיעו כוחות צה"ל אשר החלו להפעיל גז מדמיע וירו שני כדורי 
גומי לעבר התושבים . גם בתוך הכלא החלה תסיסה מצד העצורים , אך היא לא הגיעה 
להתפרעות . במהלך התקרית וההתפרעות האלימה הגיע למקום קצין או"ם אמריקאי 
בדרגת סגן , אשר משרדו נמצא בסמוך למתקן הכליאה . הקצין ניסה לברר מה קורה , 
וגם כאן הגירסאות שונות : לטענת הקצין האמריקאי , איימו עליו החיילים 
בנשק תוך שהם קוראים לעברו שיזוז מהמקום . לדברי מקורות צבאיים , לא איימו 
עליו החיילים בנשק , אלא באופן טבעי , בגלל ההתפרעות היה נשקם של החיילים 
מורם כלפי מעלה והמחסניות בתוכן . הקצין האמריקאי התלונן על כך שאיימו עליו 
בנשק ואף שיגר מכתב תלונה למפקדת כוחות צה"ל ברצועה . למקום הגיעו קצינים 
נוספים ולאחר שיחה עם הקצין יושבה המחלוקת , אך התלונה הוגשה . לסופר " הארץ " 
נודע כי בעקבות התקרית הופסקו ביקורי המשפחות , כל האסירים הוכנסו למתקן 
והמשפחות פוזרו . לדברי מקורות ערביים נפצעו שניים מבני המשפחות מכדורי 
הגומי וחלקם נפגעו מגז . מקורות צבאיים לא רשמיים ברצועה , מסרו אמש ל"הארץ " 
כי מדובר בתקרית טפשית בין החיילים לבין הקצין האמריקאי , כאשר היתה אי 
הבנה בין החיילים לבין הקצין . בעקבות המקרה הוחלט לקיים בקרב חיילי צה"ל 
ברצועה הסברה בנושא התנהגות החיילים כלפי קציני או"ם ומשקיפים זרים המשרתים 
ברצועה . 
