תף להדברת המחלה , תוך השקעת משאבים כלכליים עצומים , שחלקם לפחות 
היו מיועדים למלחמה במחלות אחרות . התוצאה תהיה שהמלחמה במחלות העולם השלישי , 
כגון מלריה , צהבת ופוליו , תעצר לזמן - מה והן ימשיכו להפיל מיליוני 
קורבנות . שלישית , וזו אולי המסקנה החשובה ביותר מן הבחינה ההיסטורית : 
ברור לנו כיום כפי שלא היה ברור מעולם קודם לכן , שמגיפות אינן נושא לשיעורי 
היסטוריה בלבד . הן עובדות חיים שעוד ישובו להפתיענו בזמן ובצורה שאיש לא 
יצפה להן . העובדה שאוסף חסר - חיים של חלבונים וחומצות גרעין , ששמו וירוס 
איידס , יכול לתעתע באלפי מדענים , להפיל מיליוני קורבנות , לגבות מחיר 
של מיליארדי דולרים ולהשפיע על מהלך ההיסטוריה האנושית בסופה של המאה ה02 , 
היא ההוכחה הניצחת לכך . ככל שהמדע מרחיב את הידע על טבעו של וירוס האיידס , 
הולכת ומתבררת תמונת - מצב גרועה מקודמתה . כבר היום ידוע שהווירוס אינו 
מגביל עצמו לסוג אחד של תאים , כפי שחשבו בתחילה . כן התברר שהווירוס מסוגל 
להשתנות במהירות מפליאה אפילו בגופו של אותו חולה , וכך לחמוק מההשפעה של 
המערכת החיסונית ותרופות שונות . מבחינה זו האיום נראה גרוע בהרבה מווירוסי 
השפעת , שעד היום איננו מסוגלים להכניעם . כל זה מעלה ספק רציני מאוד ביחס 
לאפשרות שאי - פעם יצליחו לפתח תרכיב יעיל נגד המחלה . הטקטיקה המבטיחה 
ביותר שמפעילים היום היא ניסיונות לפיתוח חומרים לא - רעילים , דוגמת , 
שיפגעו בדרך סלקטיווית ביכולת השכפול והשעתוק של הווירוס . מלבד תפילה , 
מה שנותר לנו לעשות כיום הוא לעמוד על המשמר ולשנן היטב את לקחי ההיסטוריה . 
