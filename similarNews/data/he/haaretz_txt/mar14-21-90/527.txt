( ע ) . בפעם השנייה , בתוך ארבעה ימים , הקדיש בית - המשפט העליון 
מזמנו למשבר הממשלתי . הפעם , בדיון בעתירתה של סיעת המערך , שביקשה אתמול 
אחר - הצהרים מבג"ץ להורות לראש הממשלה יצחק שמיר להמשיך את כהונת 11 השרים 
של מפלגת העבודה בממשלת המעבר . סיעת המערך , בעתירה שיזמו ח"ך הפרוף שמעון 
שטרית וח"ך חיים רמון , דחתה את פרשנותו של היועץ המשפטי לממשלה , יוסף 
חריש , שקבע ביום ו כי כהונתם של השרים נפסקה . שופט בית - המשפט העליון 
אליעזר גולדברג לא הוציא צו על - תנאי כמבוקש , והעביר את העתירה לדיון 
בפני הרכב של שלושה שופטים . הוא הורה לקיים את הדיון עוד השבוע ולזמן אליו 
את נציג היועץ המשפטי לממשלה . בעתירה שהגישה סיעת המערך , באמצעות עו"ד 
חנן מלצר , נטען כי כהונתם של שרי המערך לא הופסקה למעשה , בהסתמך על סעיף 
42 לחוק - יסוד : הממשלה , הקובע כי " רואים את הממשלה כאילו התפטרה ב 
הבעת האי - אמון " . עו"ד מלצר גורס , כי המונח " יום " , על - פי חוק הפרשנות , 
מובנו מחצות הלילה ועד חצות הלילה שלאחריו ; ומכיוון שהצבעת האי - האמון 
בממשלה עברה בכנסת בערב ה09 . 3 . 51 , הרי שיש לראות את מועד התפטרות ממשלת 
האחדות בחצות הלילה שבין יום רביעי לחמישי . אם זהו אמנם מועד נפילת הממשלה , 
הרי שממשלת המעבר התחילה את כהונתה לפני שנפסקה כהונת שרי המערך ( שנכנסה 
לתוקף 84 שעות לאחר שהוגשו מכתבי ההתפטרות ) . בעתירה נאמר , כי בחירתו 
של המחוקק בביטוי " ביום " , ולא במונח " מעת " או " משעת " האי - אמון , 
כפי שבחר לעשות במקרים אחרים , מוכיחה שהוא העדיף במכוון את " מודד הזמן 
של הימים על - פני מודד הזמן של השעות " . בא - כוח המערך חולק על פרשנותו 
של היועץ המשפטי לממשלה , יוסף חריש , מיום ו , שלפיה יש לראות את הביטוי 
" ביום " באופן שהממשלה התפטרה " מן הרגע " שבו הובע בה אי - אמון . 
מלצר גורס , כי מטרת המחוקק היתה לשמור על שלמות ממשלת המעבר ולמנוע בה 
זעזועים העלולים לסכל או לשבש את תפקודה התקין ; ואילו פרשנותו של חריש 
מובילה , לטענתו , דווקא לתוצאה ההפוכה , שכן היא מכשירה גריעת 11 משרי 
הממשלה ביום הצבעת האי - אמון , דבר המהווה " שבר מינהלי וקונסטיטוציוני " . 
