ריי מילר , מאמן נבחרת הכדורגל האולימפית של צפון אירלנד , מציע שנבחרת 
הנוער הישראלית תצטרף לביקור הנבחרת האולימפית הישראלית בתחילת אפריל סמוך 
לבלפאסט כך סיפר אמש אמנון רז , מאמן נבחרת הנערים שחזר מאקדמיה למאמני 
נוער שהיתה בהולנד . באקדמיה השתתפו גם שלמה שרף מאמן הנבחרת האולימפית 
ונבחרת הנוער וגדעון כהן הנמנה על צוות מאמני דור העתיד בהתאחדות לכדורגל . 
באקדמיה הירצו בין היתר בובי רובסון המנגר של נבחרת אנגליה ; מישל פלאטיני 
המנגר של נבחרת צרפת ; אולגה אוסיץ עוזרו של פרנץ בקנבאואר המנגר של נבחרת 
מערב גרמניה ( סגנית אלופת העולם ) . רז סיפר , כי אוסיץ העניק לאיטליה 
עדיפות במונדיאל שיהיה בקיץ והזכיר עוד כמועמדות לגמר את נבחרות ברזיל , 
מערב גרמניה ואנגליה . הימור זה לווה בהסכמה של בובי רובסון ומישל פלאטיני . 
לדברי רז אמר המאמן שרף למאמן מילר שההתאחדות של צפון אירלנד תשגר הזמנה 
רישמית להתאחדות הישראלית , אך ספק אם בזמן הקצר אפשר יהיה לארגן את הביקור . 
הנבחרת האולימפית של ישראל שיחקה עד כה פעמיים בזירה הבין ארצית נגד הנבחרות 
האולימפיות של רומניה וצכיה . שני המישחקים היו בארץ . המישחק עם צפון 
אירלנד בתחילת אפריל יהיה מבחן החוץ הראשון של הנבחרת הישראלית . נבחרת הנערים 
של ישראל הוזמנה לטורניר בפולין שיהיה בספטמבר הקרוב . ישראל כבר השתתפה 
בעבר בטורניר זה . 
