גידול צמחים בצורה זו הפך למקובל אי שם בסוף הרנסנס ונהיה לאופנה , בעיקר 
משום שבתקופה ההיא לא היה מבחר גדול של צמחים המיועדים לגינון . בסוף המאה 
ה91 ובמרוצת המאה ה02 נטו הגננים לוותר על הכללים הקלאסיים ולתכנן גינות 
פרועות יותר , בנוסח אנגלי , אך היום אין ספק שאופנה זו חזרה בתנופה גדולה . 
הגן שזכה לפני שנה בתחרות החובבים בצרפת היה יכול לעורר קנאה גם בלב גנני 
ורסאי . על שטח של כ005 , 2 מ"ר נמצאו , מלבד מדשאות נרחבות , ערוגות 
פרחים צפופות , עצי ענק ושיחים גדולים , מעוצבים להפליא . השיחים עוצבו 
לצורות גיאומטריות מסובכות או לספירלות ופסלים אבסטרקטיים , בלב המדשאה 
הקטיפתית . אין ספק , שגנן המעוניין לעצב צורות מסובכות זקוק למעט חוש פיסולי , 
לניסיון ולהרבה התמדה וסבלנות . עיצוב צורות פשוטות יותר , ככדורים או 
קונוסים , יכול להיעשות גם בידי מתחיל . הדרך הקלאסית המקובלת לעיצוב בצמחים 
היא שתילת השיחים בגינה ( או בעציץ ) ועיצובם לאורך תקופת הגידול ע"י גיזום . 
לצורך זה יתאימו הרבה שיחים פשוטים כברניה , היביסקוס סיני , לנטנה , 
דורטנה מגוונת ועוד . מומלץ במיוחד הכלורודנדרום הלבן , שבעליו הזעירים 
והצפופים הוא מזכיר את הבוקסוס הקלאסי , אך גזעו דק יותר והוא עשוי להזדקק 
למשענת . הוא גדל במהירות ומקבל על עצמו כל צורה שבה גוזמים אותו . ערערים 
וברושים למיניהם יתאימו במיוחד לעיצוב צורת חרוט . אם שואפים למשל לעצב 
כדור , יש להתחיל לגזום בצורה מעוגלת , כאשר הצמח מגיע לגובה של כ05 ס"ם , 
ואז בהדרגה נותנים לו להתעבות ומעגלים אותו שוב , מניחים לו להתפתח עוד 
כמה עשרות סנטימטרים ושוב גוזמים , עד הגודל הרצוי . ואז כמובן יש לשמור 
על הצורה ע"י טיפוח שוטף . דרך אחרת יפה היא יצירת גזע לשיחים פורחים . 
בארץ קיימים מספר מגדלים , המשווקים ורדים מוכנים על גזע ומה שנותר לגנן 
הוא רק לעצב את נוף הצמח לכדור . ורדים על גזע ניתן למצוא אצל ראובן פישל 
ממושב שדמות דבורה , במשתלת תשובה במושב עולש ובמשתלת ורד השרון במושב ניצני 
עוז . לנוף השיח לוקח אמנם מספר שנים כדי להתעבות , אך התוצאה לא תבייש 
אפילו את גינתה של מלכת הלבבות . תפוז או לימון ננסיים יתאימו גם הם מאוד 
לגידול בשיטה זו . אפשר למעשה להשתמש בכל שיח פורח ( היביסקוס למשל ) 
שגזעו מספיק חזק כדי לשאת עליו נוף . הדרים על גזע ניתן למצוא במשתלת גצלר 
במושב בני ציון . שיטה הקרובה לעיצוב נוף על גזע היא עיצוב ענפי הצמח לצורה 
מסוימת על חוט ברזל . היא מזכירה מעין חנוכייה ומתאימה להתפתח על חוטי 
ברזל , שלב אחר שלב , ואת המיותרים גוזמים . אפשר להניח לענפים להתפשט 
במאוזן , או לעגל אותם בקצוות כלפי מעלה ולקשור לשלב הבא . הדרך הפשוטה 
ביותר והמתאימה גם לעציץ ביתי היא שזירת ענפי צמח מטפס על גבי חוטי ברזל 
או מקלות סף רכים , שנותנים את הבסיס לצורה הרצויה . מוצלחים במיוחד למטרה 
זו הם הקיסוסים למיניהם , אך גם הרבה מטפסים אחרים , ביניהם פורחים ( 
בוגנוויליה , יסמין , מדגסקר ) . עם גידול הצמח יש כמובן לדלל את הענפים 
המיותרים ולתקן את הצורה . 
