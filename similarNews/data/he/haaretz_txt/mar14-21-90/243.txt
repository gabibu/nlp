האם ההשכלה הגבוהה היא זכות בסיסית המגיעה לכל צעיר בארץ , או שמא היא זכותם 
של מספר מצומצם של בעלי כשרונות ? זו השאלה העומדת מאחורי התמיכה הנלהבת 
וההתנגדות החריפה להצעתו של ח"ך אמנון רובינשטיין , להתיר הקמת מכללות פרטיות . 
ההצעה , שבינתיים לא התגבשה להצעת חוק כלשהי , היא להסמיך גורמים פרטיים 
להקים מכללות שיקנו השכלה גבוהה בכל תחום שבו יש דרישה למשל משפטים או מנהל 
עסקים ובעיקר לצעירים הרבים שאינם מצליחים היום להתקבל לאוניברסיטה כלל , 
או לחוג שהוא עדיפותם הראשונה . מכללות אלה לא יקבלו כל תקציב מן המדינה , 
אך הנרשמים להן יהיו זכאים , באופן אישי , למלגות והלוואות באותה מידה 
שזכאי להן סטודנט הלומד באוניברסיטה ציבורית . הקמת מכללות פרטיות מוצגת 
על - ידי מחייבי הרעיון , כפתרון יעיל וזול למחסור במקומות באוניברסיטאות , 
ובמיוחד בחוגים המבוקשים ביותר . התחרות להתקבל לחוגים אלה חריפה עד כדי 
כך , שרק אחוז קטן מן הפונים נענה בחיוב . הנותרים פונים ללימודים בתחום 
אחר , נוסעים ללמוד בחו"ל , או נואשים מהאפשרות לקבל תואר אקדמי . בימים 
שבהם המשק בארץ ובעולם עסוק בהפרטת חברות ממשלתיות , הרפואה הציבורית , 
הדואר , התקשורת , הרעיון נשמע הגיוני מאוד . השוללים אותו , ובהם רוב 
ראשי האוניברסיטאות ונציגיהם במועצה להשכלה גבוהה והוועדה לתכנון ותקציב , 
מבקשים להגן על איכות המוצר , כלומר על רמת ההשכלה וההישגים המוצגת על - 
ידי התואר האקדמי . " על - פי החוק הקיים , אם אתה רוצה לפתוח מכללה פרטית , 
אתה רשאי . תוכל להעניק כל תעודה שתרצה , אך לא תעודת " בוגר " . אנחנו 
פשוט מגינים על התואר האקדמי . אני תומך בכך שצריכים לתת לכל אחד לנסות 
אל כוחו בלימודים , אך אין להבטיח לו מראש תואר אקדמי " , מסביר פרוף יעקב 
זיו , יו"ר הוועדה לתיאום ותקצוב . פרוף זיו אינו מתכחש לבעיה של חוסר מקום 
בחוגים מסוימים , אך טוען שבעיות אלה הן בטיפול , במסגרת המגבלות התקציביות 
שהממשלה קובעת לפעילות הוועדה . לדוגמה , האוניברסיטה הפתוחה מכינה בימים 
אלה תוכנית ללימודי משפטים . כשתיפתח , כל מי שרוצה ללמוד משפטים יוכל 
לעשות כך . פרוף זיו רואה באוניברסיטה הפתוחה את אחד הפתרונות הטובים לכל 
מי שלא מתקבל לאחת האוניברסיטאות האחרות . " להבדיל מן המכללות הפרטיות 
המוצעות , שיהיו יקרות מאוד , האוניברסיטה הפתוחה סבירה מבחינה כספית , 
הלימודים לתואר עולים כ%01 פחות מאשר באוניברסיטאות האחרות . אמנם היא פחות 
נוחה , אך אין מגבלות לגבי מספר הסטודנטים . יש עליה שליטה מרכזית ורמת 
הקורסים מובטחת . מכבדים את התעודות שלה בכל מקום " , הוא אומר . בדרישה 
שסטודנטים במסגרות פרטיות יקבלו סיוע ממשלתי לשכר - הלימוד ( הצפוי להיות 
גבוה בהרבה משכר - הלימוד המונהג באוניברסיטאות הציבוריות ) רואה פרוף זיו 
איום לתקציבים שמקבלת הוועדה לתיאום ותקצוב , ומחלקת בין האוניברסיטאות . 
" ברור שחלק גדול של הסטודנטים במסגרות הפרטיות יפנו לסיוע " , הוא אומר , 
וטוען שהסיוע הנוסף עלול לבוא על חשבון תקצוב האוניברסיטאות הקיימות . אך 
המחלוקת העיקרית בין הצדדים נעוצה בהערת - אגב של פרוף זיו : " זה לא נורמלי 
כשכולם הולכים לאוניברסיטה " . במלים אחרות , תפקיד האוניברסיטה הוא להעניק 
השכלה ברמה גבוהה לצעירים מוכשרים , ומוטב שאנשים שלא עומדים בקריטריונים 
של האוניברסיטאות יחפשו אפיקים אחרים למקצוע . כנגד זה עומדת הטענה , שההשכלה 
הגבוהה היא זכות שמגיעה לכל צעיר ישראלי . " אני סבור שלמדינה שבה הנוער 
צריך לתת שלוש שנות שירות צבאי , יש חובה כלפיהם . אני מאמין גדול שכל 
מבקש צריך להתקבל לאוניברסיטה לפחות לשנה " , אומר ד"ר משה מני , נשיא אוניברסיטת 
תל - אביב . בניגוד לרוב עמיתיו ראשי האוניברסיטאות , מני תומך בהצעה של 
ח"ך רובינשטיין ואף הצטרף לוועדה הציבורית למען הקמת מכללות הפרטיות שמארגן 
רענן הר - זהב , עוזרו של רובינשטיין . שני הצדדים לוקחים לעצמם אסמכתאות 
ממערכות ההשכלה הגבוהה במדינות אחרות . במאמר ב"הארץ " ( 3 . 11 ) , 
שיבח ח"ך רובינשטיין את המערכת הבריטית , שבה יש דגש חדש על תארים אקדמיים 
טכניים כאלטרנטיבות לתואר בוגר אוניברסיטה . אולם הטענה נגד מדיניות , 
היא שמערכת ההשכלה הגבוהה בארה"ב , המורכבת מאוניברסיטאות פרטיות וציבוריות , 
מעניקה אפשרויות רבות ביותר לצעירים לקבל השכלה , אך תואר הבוגר נשחק כתוצאה 
מריבוי לא מבוקר של מוסדות ותוכניות לימודים . הלקח שיש אולי ללמוד מאנגליה 
וארה"ב , הוא שאין שום סיבה שגוף אחד בלבד יוכל להסמיך מוסדות להשכלה גבוהה . 
אפשר להשאיר את הזכות להעניק את התארים הקיימים בידי המועצה להשכלה גבוהה 
והמוסדות הקיימים , ולהקים גוף נוסף או יותר שיסמיך מוסדות אחרים לתת תארים 
. התארים החדשים יסמלו את ההשכלה שקיבלו מחזיקיהם , ואם ההשכלה היא טובה , 
התארים יתקבלו במשך הזמן גם בשוק העבודה וגם בחברה , כשווי ערך לא פחות 
מתואר בי - איי . 
