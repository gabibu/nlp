אגודת שנת התנ"ך הבין - לאומית , הכריזה אתמול על תוכניותיה לעודד את הקהילה 
הנוצרית לבקר בישראל , כדי " לקרוא את התנ"ך בארץ התנ"ך " . פעולת האגודה 
נשענת על החלטה משותפת של בתי - הקונגרס של ארה"ב , בדבר השנה הבינ"ל לקריאת 
התנ"ך , שקיבלה את אישור נשיא ארה"ב , גורג בוש , ב - 7 לדצמבר 98 . ממשרד 
התיירות נמסר אתמול , שחברי האגודה נרתמו למבצע עידוד תיירות צליינית ארצה , 
והחל מה1 לאפריל ישתתפו במבצע פרסום משותף למשרד התיירות ולמשרד הנסיעות 
איילת טרוול . הכוונה בשלב ראשון , לשלוח מידע על חבילות הסיור לישראל , 
ל511 אלף כתובות של קוראי תנ"ך מושבעים החברים באגודה ברחבי ארה"ב . כן 
יפעלו להפיץ קבצי מידע ל572 אלף כמרים , העומדים בראש קהילות , בהן נקרא 
התנ"ך מדי שבוע . לפי דיווחו של נציג משרד התיירות בארה"ב , רפאל פרבר , 
מתכננת האגודה בשיתוף עם משרד התיירות , גם שורה של סמינרים לכמרים בחודשי 
אפריל - מאי , בערים המרכזיות של ארה"ב כמו גם במרכזים העיקריים של מדינות 
בדרום , המכונות רצועת התנ"ך . 
