" חרף תחזיותיהם של רואי השחורות הצליחה חברת - החשמל לעבור את החורף מבלי 
שנאלצה לבצע הפסקות יזומות באספקת החשמל בשל חוסר יכולת ייצור " , כך אמר 
אתמול מנכ"ל חברת החשמל יצחק חופי במסיבת עיתונאים שכינס לסיכום החורף . 
חופי אמר כי לעומת 51 הפסקות חשמל יזומות שהיו בחורף הקודם , לא היו בחורף 
הנוכחי כל הפסקות . ייצור החשמל בחודשים דצמברפברואר הגיע ל9925 מיליון 
קוט"ש לעומת 9525 מיליון קוט"ש בחודשים המקבילים אשתקד . ליכולתה של חברת 
החשמל לעבור את החורף בשלום תרמו מזג - האוויר הנוח והפעולות שנקטה החברה 
בהן הוספת טורבינות הגז , והסכמים שחתמה עם כמה מצרכני החשמל הגדולים במשק 
על הסטת עומסים בזמן של שיאי ביקוש . מנכ"ל חברת - החשמל ציין כי אמנם היו 
החורף הפרעות מסוימות באספקת החשמל , בעיקר בשל פגעי מזג - האוויר , אולם 
לא התעוררו בעיות קשות בשל ביקושים מקומיים מוגברים ברשת המתח הנמוך , כפי 
שהיה בחורף שעבר . קפידבינבהתייחסו ל"צו האישי " המחמיר נגד תחנת הכוח בחיפה 
העומד להיכנס לתוקף ביום א הקרוב , אמר חופי כי " אנחנו לא מסוגלים להפעיל 
ביום א את הוראות הצו החדש , מכיוון שאנו זקוקים לתקופה של חודש ימים כדי 
להתארגן לקראתו , בעיקר בכל הקשור בהכנת מערכת המיכלים לדלקים החדשים . 
לא נערכנו לכך מכיוון שהמתנו לפסיקת הפרוף הררי . אין לנו בעייה טכנית 
לבצע את הוראות הצו האישי החדש , ציין . לדבריו פנה לשר החדש לאיכות הסביבה 
רפי אדרי לדחות בחודש את מועד כניסת הצו לתוקפו . אם לא ישונה הצו , אמר 
חופי , תפסיק חברת החשמל ביום א את עבודתן של שתיים מיחידות הכוח הנמצאות 
בעבודה בתחנת חיפה , בהספק כולל של 622 מגוואט . שתי היחידות האחרות בתחנה 
נמצאות ממילא בתקופת שיפוץ ותיקון ואינן עובדות . הפסקת עבודת שתי היחידות 
בחיפה , בתנאים ששררו אתמול במערכת , לא תגרום לחברת החשמל בעיות באספקת 
החשמל במשק , אמר חופי . קפידביניצחק חופי אמר אתמול כי הוא מתנגד לפרסום 
שמותיהם של 96 עובדי חברת החשמל הצורכים חשמל חינם , הצורכים כמות שיא של 
יותר מ52 אלף קוט"ש בשנה . לדבריו , באשר עובדים אלה אינם עוברים שום עבירה . 
בהשיבו לשאלות כתבים אמר חופי כי לפרסום שמות עובדים אלו עלולות להיות השלכות 
כאילו דנים אותם . זו לא הדרך להתמודד עם הבעייה , אמר חופי . קשה יהיה 
לצפות מארגון העובדים שישתף עמנו פעולה בנושא החשמל חינם אחרי צעד כזה . 
זו כבר פעם שנייה שאנו מעבירים את השמות למשרד האנרגיה . אני כמנכ"ל לא 
יכול בצורה חד - צדדית ולהפר את הסכם העבודה . אם אחליט למשל על קביעת תיקרה 
של עשרת אלפים קוט"ש בשנה , שמעבר לה יידרשו העובדים לשלם , לא אוכל ליישם 
זאת . אעשה את עצמי לצחוק , אמר חופי . 
