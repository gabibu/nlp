ריקאי למכור לישראל טילי פטריוט מעיד על כוונותיו . הנכונות האמריקאית אינה 
חדשה , ולמעשה האופציה לרכוש את טילי הקרקע - אוויר המתקדמים עמדה לפני 
מערכת הביטחון הישראלית כבר לפני חודשים אחדים . מה שעיכב , ועדיין מעכב , 
את התקדמות העסקה המתוכננת , ואת ההחלטה הישראלית , הוא מחירה הגבוה . 
001 מיליון הדולר , עלות רכישתה של סוללת טילי פטריוט אחת , הוא מחיר שקשה 
לצה"ל לעמוד בו בעידן של קיצוצי תקציב וצמצומים כואבים בכוחו הלוחם . לפיכך 
נראה כי את כוונת ההדלפה יש לחפש בכיוון שונה וכי ביסודו של דבר עשויה ההדלפה 
לתרום בעיקר לקידום מאבקם המתעצם של מתנגדי פרויקט החץ המפותח בתעשייה האווירית 
הישראלית , וכאלה יש לא מעטים בקרב אנשי הממשל והקונגרס בוואשינגטון . לכאורה 
מגלה עתה הממשל נכונות לסייע לישראל להשיג מענה מבצעי לאיום שכה מטריד את 
הנהגתה הביטחונית הטילים הבליסטיים שבידי המדינות הערביות , שמספרם עולה 
ואיכותם משתפרת . אך אם אכן תחליט מערכת הביטחון הישראלית לרכוש את הפטריוט , 
תהיה בכך כביכול הוכחה חותכת כי אפילו המדינה שלה נשקף האיום החמור ביותר 
והמוחשי ביותר של טילי קרקע - קרקע , מוכנה לאמץ את מערכת הנשק האמריקאית 
כפתרון למצוקותיה . המסקנה היא , עשויים לומר מתנגדיו של החץ , שאין כל 
צורך בפיתוחה של מערכת הגנה נוספת נגד טילים . הרקע להתנגדות ההולכת וגוברת 
לפרויקט החץ בקרב חוגים בעלי השפעה במשרד החוץ ובקונגרס , נעוץ במערכה המתנהלת 
מאז החל בכהונתו ממשל הנשיא בוש , שנועדה לכרסם ביוזמת ההגנה האסטרטגית 
( מלחמת הכוכבים ) . הנמרצים יותר מבין מתנגדיה של התוכנית הגרנדיוזית 
שהגה הנשיא רייגן מקווים אף להביא לביטולה המוחלט . מערכה זו משתלבת היטב 
גם בפעילותם של מחוקקים וקובעי מדיניות בוואשינגטון שנועדה להגן על תעשיות 
הנשק האמריקאיות . פרויקט החץ הישראלי נולד ביוזמתם של מומחי תוכנית מלחמת 
כוכבים האמריקאית , שביקשו לפתח מערכת נשק שתהווה מענה לאיומים של טילים 
בליסטיים לטווח קצר ובינוני המאיימים על מדינות נאט"ו באירופה . הכוונה 
היא שמערכת זו תשולב במערך ההגנה הכולל האמור להגן על אירופה המערבית במסגרת 
יוזמת ההגנה האסטרטגית . ההחלטה לבחור את התעשייה האווירית כקבלן המפתח את 
מערכת ההגנה נגד טילים בליסטיים , נפלה לאחר שמומחי התוכנית האמריקאית אימצו 
את התפיסה המבצעית שפותחה בתע"א והוצגה לפניהם . פירושה של החלטה זו היה , 
שתחום פיתוח מערכות הגנה מפני טילים בליסטיים לטווח בינוני נסגר בפני תעשיות 
הנשק האמריקאיות . הפטריוט הצליח אמנם ליירט ולהשמיד טיל קרקע - קרקע מדגם 
לאנס , אך בייסודו של דבר הוא נותר טיל נגד מטוסים . כוונת מעצבי תוכנית 
מלחמת הכוכבים היתה שונה . הם חיפשו מערכת הגנה מפני טילים , שביצועיה 
ותכונותיה המבצעיות עולות במידה רבה על אלו של הפטריוט . ואמנם , ביולי 
8891 נחתם החוזה בין התעשייה האווירית ומנהלת יוזמת ההגנה האסטרטגית האמריקאית 
והוקצה הסכום הדרוש לשלב הפיתוח הראשוני . מתוך סכום זה , 851 מיליון דולר , 
מימן הממשל המאריקאי % 08 , בעוד שהשאר , 6 . 13 מיליון דולר , מומנו 
מכספי הסיוע הביטחוני האמריקאי שניתן לישראל . קפמאבינבינתיים מתנהל פרויקט 
החץ על פי לוח הזמנים המתוכנן ומושגים היעדים שהוצבו בפניו . בחודש אוגוסט 
הקרוב מתוכנן להתבצע ניסוי הירי הראשון של החץ , שהצלחתו עשויה לציין פריצת 
דרך טכנולוגיית של ממש . מערכת החץ מבוססת על קונספציה מבצעית חדשה , שלצורך 
מימושה היה צורך בתכנון טיל בעל כושר תמרן יוצא דופן , העולה בסדרי גודל 
על זה של כל הטילים הקיימים היום . בתעשייה האווירית מדברים במונחים של 
ביצוע כ002 גי . לשם השוואה , למטוס קרב כושר תמרון של כ01 גי . מדי כמה 
חודשים מבקרים במתקני התעשייה האווירית נציגי הלקוח המממן ( הממשל האמריקאי ) 
הבוחנים את תהליכי העבודה ואת התקדמות הפרויקט . הדיווחים של נציגים אלה 
על ההתקדמות הסדירה והמוצלחת של פרויקט החץ היתה לצנינים בעיניהם של רבים 
בוואשינגטון , המתנגדים להשקעות הגדולות הכרוכות בתוכנית מלחמת הכוכבים 
בכלל , ובפרויקט החץ בפרט . בימים אלה מתבצעת עבודת ההכנה לקראת גיבוש תקציב 
הביטחון האמריקאי לשנת 2991 . במסגרת זו עוסקים גם בתכנון תקצבן של מערכות 
הנשק הנמצאות בפיתוח , שאותן מזמין הממשל בארה"ב ובמדינות אחרות . גם פרויקט 
החץ נכלל ברשימת המערכות שיש להחליט על הקצאת כספים בעבורן . לצורך השלמת 
השלב השני של תהליך הפיתוח יש להקצות לחץ כ091 מיליון דולר . מתנגדיו של 
החץ טוענים כי אין זה הגיוני לסבסד , בכספי משלם המסים האמריקאי , פעילות 
של מדענים ואנשי תעשייה בישראל בשעה שמקצצים את תקציב הביטחון האמריקאי . 
ייתכן מאוד , לפיכך , שהדלפת הנכונות האמריקאית למכירת טילי פטריוט לישראל 
בעיתוי זה , לקראת ההחלטה על המשך מימון פרויקט החץ , נועדה להוות בלון 
ניסוי . אם במערכת הביטחון הישראלית יישמעו קולות המצדדים ברכש הפטריוט , 
עשוי הדבר לשמש כלי בידיהם של מתנגדי החץ במאבקם לחיסולו . מכאן גם הפתיון 
הכספי שעליו נרמז ישראל תוכל לרכוש את הפטריוט באמצעות מימון מיוחד , שלא 
על חשבון הסיוע הביטחוני השוטף . שיגור הפטריוט ליירוט החץ באמצעות הדלפה 
לעיתונות , הוא רק שלב אחד בדרך הארוכה והמפרכת המובילה לאישור הקצאת הכספים 
הדרושים להמשך מימון פיתוח החץ . על קובעי המדיניות במערכת הביטחון בתל - 
אביב להבהיר לבני שיחם בוואשינגטון כי יש להפריד בין הצורך הדחוף של ישראל 
להיערך לסיכול האיום הטילי , שניתן לממשו חלקית באמצעות רכישת טילי פטריוט , 
לבין עתידו של פרויקט החץ . 
