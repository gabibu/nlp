פירנצה ( מיוחד ל"הארץ " ) . האפיפיור יוחנן פאולוס השני קיבל לראיון בלשכתו 
משלחת של הוועד היהודי האמריקאי , בראשה עמד שלום קומיי . הדבר היה לציון 
52 שנה לכנס האקומני השני , שביטל את האשמה הקולקטיבית שהכנסיה הטילה על 
העם היהודי כולו עקב צליבת ישו הנוצרי . זאת הפעם הראשונה שמשלחת מטעם הוועד 
מבקרת בוואתיקן , מאז פרצה פרשת המנזר הכרמליתי באושוויץ . חברי המשלחת 
ביקשו מהאפיפיור לפעול נגד החרפת התופעות האנטישמיות במזרח - אירופה . כמו - 
כן ביקשו ממנו לפעול ישירות ליישוב הסכסוך הישראלי - ערבי . המשלחת הביעה 
דעתה בפני האפיפיור שכינון יחסים דיפלומטים מלאים עם ישראל פירושו " צעד 
חשוב ותרומה היסטורית לשלום במזה"ת " . ראש המשלחת הזכיר לאפיפיור שהנשיא 
הרצוג הזמין אותו לבקר בירושלים אך מוטב אם הוואתיקן יכונן קודם לכן יחסים 
דיפלומטיים מלאים עם ישראל . האפיפיור אמר לחברי המשלחת : " עלינו להיות 
מאוחדים במאבק בשנאה והאפליה לצורותיהן השונות , לרבות האנטישמיות " . הוא 
הוסיף ששיתוף פעולה בין הוואתיקן למוסדות יהודיים מאז הכנס האקומני השני , 
מעיד על רצון להרחבת ההבנה הבין - דתית . האפיפיור נמנע מלהתייחס בדבריו 
ישירות בשאלת מנזר הכרמלתים , בכינון יחסים דיפלומטיים עם ישראל ובמאבק 
הישראלי - פלשתינאי . 
