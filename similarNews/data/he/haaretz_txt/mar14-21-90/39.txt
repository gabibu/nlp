הצעה להביא שופטים מחו"ל למישחקי הגמר - סל שיחלו בשבוע הבא , ולגמר גביע 
המדינה , נדחתה אתמול על ידי נשיאות איגוד הכדורסל . ההצעה הועלתה על ידי 
יהודה שיקמה , איש הפועל . אתמול הוחל גם בדיונים בהצעות השונות לשינויים 
בתקנון האיגוד , בנושאי העברות שחקנים ישראלים וזרים ובעניין ביטוח שחקנים . 
הדיון בנושאים אלה יימשכו בישיבות הבאות . ההצעה המעניינת ביותר היא של 
שינוי " חוק וינפרי " , דהיינו ביטול התקנון המונע מזרים לעבור מקבוצה לקבוצה , 
אלא לאחר שנתיים של הקפאה . הרעיון כבר הועלה על ידי איתן חפר , וחברי 
הנשיאות קיבלו אתמול לעיון את ההצעה כתובה ומנוסחת על ידי היועץ המישפטי 
של האיגוד . כבר בדיון הראשון היו מתנגדים כמעט לכל סעיף , כך שעדיין לא 
ידוע כיצד ואיך יפול דבר . ידוע שזרים לא מעטים ממתינים לדעת אם יוכלו לעבור 
לקבוצות אחרות ולהשאר בישראל , או שמא להיענות להצעות טובות מחו"ל . 
