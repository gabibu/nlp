מיניאפוליס , ( ע"ר ) . חברת התעופה האמריקאית " נורתווסט איירליינס " 
פיטרה בשבוע שעבר שלושה אנשי צוות אוויר משום ששתו משקאות חריפים שעות ספורות 
לפני שהטיסו מטוס ובו 19 נוסעים , מצפון דקוטה למיניסוטה . " אנו מתנצלים 
בפני הנוסעים והעובדים שלנו על תקרית חמורה זו " , הודיעה החברה . ההודעה 
על המקרה הגיעה לחברה מאלמוני שדיווח בטלפון כי הצוות שתה במסבאה כ6 שעות 
לפני הטיסה . בדיקה של שיעור האלכוהול בדמם של אנשי הצוות הראתה כי הוא 
מעל לרמה המותרת . רשיונותיהם של שלושת אנשי הצוות בוטלו לאחר שהמטוס שהטיסו , 
בואינג 727 , נחת במיניאפוליס . 
