נציגי עובדי בזק תובעים לבטל הסכם פנסיה שנחתם עם קרן מקפת בפברואר . בדיון 
שהתקיים אתמול בבית - הדין האזורי לעבודה בתל - אביב , החליטו שני הצדדים 
כי בשלב זה ינסו ליישב את הסכסוך במסגרת מוסדות ההסתדרות . מכתב התביעה שהוגש 
לבית - הדין לעבודה נגד קרן מקפת , ההסתדרות ובזק , עולה כי זכויות העובדים 
הובטחו בעבר בקרן זו , אך עם המעבר ממשרד התקשורת לבזק , נוהלו מגעים עם 
מבטחים ועם קרן מקפת כדי לבצע התקשרות חדשה . נציגות העובדים מינתה ועדת 
פנסיה שבחנה שתי טיוטות שנתנו מקפת ומבטחים . בהתאם לנוהלים אושרה התוכנית 
של מקפת על ידי האגף לביטחון סוציאלי בהסתדרות ועל - ידי הממונה על אגף שוק 
ההון באוצר . בסמוך למועד החתימה הסופי , הוברר לתובעים , לטענתם , כי 
לנוסח הסופי הוכנסו שינויים ותוספות שפגעו בעובדים , ובקשתם לדחות את מועד 
חתימת ההסכם לא נענתה . על ההסכם חתמו שלושה חברי ועד , אבל יו"ר הנציגות 
וחברי ועד הפנסיה לא נתנו חתימתם . לאור זאת מערערים התובעים על נפקות ההסכם . 
כאמור , הוחלט בשלב , זה ללבן את הסכסוך בתוך ההסתדרות . 
