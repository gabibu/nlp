לייפציג ( ע"ר ) . אי - הוודאות לגבי עתידה של מזרח גרמניה אחרי הבחירות 
החופשיות הראשונות ביום א הבא , פגעה במידה מסויימת בעסקים ביריד הבין - 
לאומי של לייפציג . הסקרים גורסים כי ברית שמרנית של שלוש מפלגות תנהל מירוץ 
צמוד נגד הסוציאל - דמוקרטים , ואנשי עסקים חוששים שמא ממשלה חדשה תהיה 
קואליציה שתכלול את הקומוניסטים של מזרח גרמניה . ביריד האביב של לייפציג 
משתתף מספר שיא של 000 , 9 חברות , מהן אלף ממערב גרמניה לבדה . יותר מ001 
חברות מערב גרמניות דנות בפרויקטים משותפים עם חברות ממזרח גרמניה , אך 
עדיין מהססות להתחייב , מסר האנס - פטר שטיל , נשיא התאחדות לשכות המסחר 
של מערב גרמניה . שטיל אמר היום כי " רוב הפירמות לא ישקיעו במזרח גרמניה 
אם לא תהיה מסגרת חוקית לפעילותן " . רק החברות הגדולות ביותר של מערב גרמניה 
הסכימו , ביומיים הראשונים של היריד , לחתום על הסכמים לפרויקטים משותפים : 
פולקסוואגן חתמה ביום שני על העסקה השאפתנית ביותר עד היום , והיא מתכוונת 
לייצר רבע מיליון מכוניות בשנה במזרח גרמניה , החל מ4991 . חברות אחרות 
חתמו על עסקות ניסיוניות . ענק האלקטרוניקה היפאני אן - סי - אר עשה הסכם 
עם רובוטרון המזרח גרמנית , למכירת מוצריו במזרח גרמניה . יתכן שבעתיד 
יוחלט על ייצור משותף . שטיל אמר כי חברות קטנות יותר מהססות להשקיע לפני 
רפורמה במטבע של מזרח גרמניה . 
