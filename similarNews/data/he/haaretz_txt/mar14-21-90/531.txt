לונדון ( רויטרס ) . המדינות התעשייתיות המערביות , הנאבקות בחולשתו 
של הין ובתוצאות האירועים במזרח אירופה לגבי שוקי הכספים בעולם , נתקלו 
בבעייה : הן אינן יכולות לשמור על מטבעות חזקים אצל כולן באותו זמן . כלכלנים 
טוענים שמדינות ה"גי 7 " עסוקות בימים אלה בבבעיותיהן הפנימיות על חשבון 
תיאום במדיניות החוץ שלהן , והסיכויים לפעולה משותפת בנושא שערי הריבית 
על מנת לעמוד בפני היחלשות הין מועטים . " ישנם לחצים בתוך קבוצת ה7 , 
ויהיה קשה לפייס ביניהן " , אמר פקיד באחד הבנקים המרכזייים באירופה . שרי 
האוצר וראשי הבנקים המרכזיים בקבוצת ה7 ארה"ב , יפאן , מערב גרמניה , 
צרפת , בריטניה , קנדה ואיטליה ייפגשו בפאריס ב7 באפריל בתקופה של מאבק 
פתוח לגבי יכולתן לתאם את המדיניות המוניטארית והכלכלית שלהן . שר האוצר 
הצרפתי , פייר ברגובוי , הודה בשבוע שעבר שפעולתה של קבוצת ה7 לתיאום בשערי 
הריבית היתה " צנועה " , וכלכלנים אומרים שכל הסימנים מורים על כך שמניעים 
כלכליים ופוליטיים מקומיים הם המכתיבים את מדיניותן של ארה"ב ויפאן . " שיתוף 
הפעולה בין חברות קבוצת ה7 היה תמיד מקרי " , אמר גראלד הולטמן , כלכלן 
בחברת הברוקרים שירסון - ליהמן - האטון . " אין כל סיבה לצפות עכשיו לפעולה 
מתואמת בנושא של שערי הריבית " . לאחרונה התגלעו מתחים בין משרד האוצר לבין 
הפדרל רזרב בארה"ב , אולם כלכלנים מצפים כי יו"ר הפדרל רזרב , אלאן גרינספאן , 
יתנגד לקריאתו של הבית הלבן להוריד את שערי הריבית . שתי בעיות מטבע יעמדו 
בראש הפגישה בפאריס : חולשתו המתמשכת של הין , שבשער של 02 . 251 ין לדולר 
הוא נמוך בהרבה ממה שנקבע לו בהסכם לובר ( 021041 ) , ודאגה שהמארק , 
למרות שהוא חזק לעומת הדולר ב%8 יותר מאשר היה כשנפלה חומת ברלין בחודש 
נובמבר , יהיה נושא לספקולציות כאשר התוכניות לאיחוד מוניטרי בין שתי הגרמניות 
תהפוך למציאות . 
