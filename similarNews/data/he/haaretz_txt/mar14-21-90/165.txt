ניו - יורק ( ע"ר ) . מערב - גרמניה לוחצת על ארה"ב למסור לידיה במהירות 
את השליטה על הארכיון החשוב ביותר של מסמכים נאציים כך נמסר מהמרכז הארכיוני 
בברלין , ממקורות בממשל ומארגונים יהודיים . אולם המקורות בממשל אמרו כי 
המחלקה לחקירות מיוחדות במשרד ההגנה האמריקאי מתנגדת לצעד זה מחשש שהעברה 
חפוזה של הארכיון עלולה לפגוע בפעילותה של המחלקה האחראית לחשיפת פושעי מלחמה 
נאצים החיים בארה"ב . הקונגרס היהודי העולמי מתנגד נחרצות לצעד זה מאותה 
הסיבה . " הזמן אוזל . אסור לנו לפגוע בציד פושעים נאצים " , אמר סגן 
נשיא הארגון , קלמן סולטניק . המרכז הארכיוני של ברלין נמצא במערב - ברלין 
ונתון לשליטת ארה"ב מאז סוף מלחמת העולם השנייה . מסמכים שהוצאו ממנו שימשו 
לחקירות של אלפי פושעי מלחמה , כולל זו של אייכמן . סולטניק אמר כי מסמכים 
רבים הושמדו ב5591 כאשר ארה"ב מסרה לידי ממשלת אוסטריה את הארכיון האוסטרי 
על התקופה הנאצית . מקור בממשל אמר כי משלחת ממערב - גרמניה ביקרה בארה"ב 
בשבוע שעבר על מנת לזרז את העברת הארכיון . לדברי המקור , הסכימה ארה"ב 
להחלטת הפרלמנט המערב - גרמני לבקש את השליטה על הארכיון , בתנאי שתוכל 
להעתיק קודם לכן את מיליוני המסמכים למיקרופילמים , תהליך שעשוי להימשך 
ארבע שנים . מקור בממשל שביקש לא להזדהות אמר כי המחלקה לחקירות מיוחדות 
תתנגד למסירת הארכיון כל עוד היא קיימת . המחלקה הוקמה ב9791 ולדברי מקורות 
תפעל עוד כשבע שנים . חקירת המחלקה על עברו של קורט ואלדהיים , נשיא אוסטריה , 
הביאה לכך שכניסתו לארה"ב נאסרה . 
