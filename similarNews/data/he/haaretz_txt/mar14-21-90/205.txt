דמשק ( אי - פי ) . המאמצים לשחרור בני הערובה בלבנון יעמדו במרכז השיחות 
שינהל הנשיא לשעבר גימי קארטר בדמשק . כך הצהיר קארטר עם הגיעו אתמול לביקור 
רשמי בסוריה . " אין לי ספק שהנהגת סוריה חפצה בפתרון הבעיה ובשחרורם של 
בני הערובה " , אמר קארטר לעיתונאים שקידמו את פניו בנמל התעופה הבין - לאומי 
של דמשק . קארטר צפוי להיפגש עם הנשיא אסד ועם פקידים סורים בכירים , בטרם 
ימשיך במסעו במזה"ת . לדמשק הגיע קארטר מקהיר , וממנה ימשיך לרבת - עמון 
ולירושלים . שר החוץ של סוריה , פארוק א - שרע , שקידם את פני קארטר , 
אמר בתגובה : " אינני פסימי . כשם שבעבר השקענו מאמצים אינטנסיוויים 
כדי לשחרר בני ערובה רבים , כך ננהג גם עתה " . סוריה נחשבת לבעלת המהלכים 
הרבים ביותר בלבנון , בה היא מחזיקה כ000 , 04 חיילים , אך רוב בני הערובה 
מוחזקים בידי ארגונים פרו - איראניים . קארטר , המודע לעובדה זו , השמיע 
בנמל התעופה גם דברים שכוונו לאוזני ההנהגה האיראנית . " טהראן מדברת ביותר 
מקול אחד " , קבל , " תחילה הם משמיעים הצהרה מעודדת , ולמחרת הם מכחישים 
אותה " . דבריו התייחסו , ככל הנראה , להכחשת הצהרות איראניות , שדיברו 
בזכות שחרור בני הערובה , על - ידי שר הפנים לשעבר של איראן , עלי אכבאר 
מוהתאשמי . " אין לי ספק , עם זאת " , אמר קארטר , " כי למנהיגי איראן 
השפעה רבה על גורל בני הערובה " . 
