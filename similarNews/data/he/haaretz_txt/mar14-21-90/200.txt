ואשינגטון ( מיוחד ל"הארץ " ) . נשיא ארה"ב , גורג בוש , כתב שלשום לראש 
עיריית ירושלים , טדי קולק , כי ארה"ב לא סמכה את ידיה על הסטאטוס - קוו 
בירושלים לפני 7691 , כי אינה מחייבת חזרה אליו , וכי תתנגד לכל ניסיון 
לחזור ולחלק את ירושלים . מנכ"ל ועידת הנשיאים של הארגונים היהודיים בארה"ב , 
מלקולם הונליין , קידם אתמול בברכה את דברי הנשיא , ואמר כי למרות שהם 
פתוחים לפרשנויות , יש בהם צעד חשוב להבהרת המחלוקת . הלילה ( שעון ישראל ) 
עמדה שורה של צירי בית הנבחרים משתי המפלגות לשאת נאומים במליאת הקונגרס 
בעניין ירושלים , שעיקרם תמיכה בריבונות ישראל על העיר . בוש השיב למכתב 
ארוך , ששיגר אליו קולק ביום ה שעבר ארבעה ימים אחרי שהנשיא האמריקאי הביע 
התנגדות פומבית ל"התנחלויות ישראליות בגדה המערבית ובמזרח - ירושלים " . 
ראש העיר תיאר באוזני הנשיא את התפתחות ירושלים ב22 השנה האחרונות , וקרא 
לו לדחות את הדיון בעתידה למועד מאוחר ככל האפשר . כל זה , אמר קולק , 
אינו צריך להשפיע על המשך פיתוחם של פרוורי ירושלים . קפידבינהנשיא לא השיב 
במישרין על טענות קולק , אך מלקולם הונליין הדגיש אתמול את החשיבות שבעצם 
תשובתו המהירה . זמן קצר לפני שחתם עם אשתו ברברה על המכתב לקולק , סירב 
הנשיא לענות על שאלות בעניין ירושלים במסיבת עיתונאים בבית הלבן , והזהיר 
מפני נזקן של ספקולציות פומביות . " ברור " , אמר אתמול הונליין , " שבוש 
הרגיש , בכל זאת , צורך להעלות משהו על הכתב , והואיל וזה נאמר בכתב , 
ברור שכל מלה נשקלה היטב " . ועידת הנשיאים ביקשה בסוף השבוע שעבר הבהרות 
נוספות מן הנשיא על עמדתו בשאלת ירושלים . בתגובה הוזמן יו"ר הוועידה , 
סימור רייך , לפגישה עם ראש מטה הבית הלבן , גון סונונו . הפגישה תוכננה 
להיערך היום , אך שלשום הודיע סונונו , כי הוא דוחה אותה . לפי הונליין , 
קשורה הדחייה ברצונו של הנשיא שלא להוסיף ולעסוק בעניין , לפחות כל זמן 
שנמשכת אי - הבהירות הפוליטית בישראל . במכתבו לטדי קולק כתב בוש בין השאר : 
" כידוע לך , מוסיף יסוד עמדתנו להיות , שירושלים אינה צריכה עוד לחזור 
ולהתחלק . לא סמכנו את ידינו על הסטאטוס - קוו לפני 7691 ; בשום פנים ואופן 
אין אנו מחייבים עתה חזרה אליו . זו היתה והינה מדיניות ארה"ב , וזו מדיניותי . 
מאמצינו בתהליך השלום אינם מיועדים בשום פנים לקדם חלוקה של ירושלים . 
אנו נתנגד לכל מאמץ כזה " . קפידבינהנשיא הוסיף : " אין כל כוונה מצדנו 
להתמקד כעת במעמד הסופי של ירושלים . . . על כל הצדדים לנקוט צעדים כדי 
להגיע למשא - ומתן , ולהימנע מצעדים העלולים להקדים ולהכביד על הסיכויים 
למשא - ומתן כזה . על מאמצי השלום להיות בעדיפות הראשונה , שכן רק בשלום 
תוכל ירושלים להיות פתוחה ושלמה באמת " . במכתבו חלק בוש מחמאות רבות לקולק 
על האירוח , שלו זכו הוא ואשתו כשביקרו בירושלים לפני פחות מארבע שנים . 
הוא שיבח אותו גם על הדרך , שבה מכבדת ישראל את המקומות הקדושים ואת חופש 
הפולחן של כל בני הדתות בעיר . קולק , העושה עתה בלונדון , אמר אמש כי 
הוא מרוצה מאוד מתוכן המכתב ומסגנונו החם . לדבריו , ביקש בוש לתקן רושם 
כשלהו , שנוצר לאחרונה לגבי המדיניות האמריקאית כלפי העיר , ובמכתב הוא 
" הסיר ספקות רבות " . " זהו מכתב ידידותי , ויש בו כדי לספק אותי " , 
אמר ראש עיריית ירושלים . קולק משוכנע , כי במכתב יש משום עדכון לעמדה 
של בוש , שקיבלה ביטויים מוטעים בימים האחרונים , למרות שהנשיא לא התייחס 
בו לבניית שכונות חדשות במזרח - ירושלים . היוזמה להעלות את ירושלים לדיון 
הלילה במליאת בית הנבחרים בוואשינגטון יצאה מאדוארד פיהאן , ציר דמוקרטי 
ממדינת אוהיו , ודן ברטון , ציר רפובליקאי ממדינת אינדיאנה . השניים , 
החלוקים כמעט בכל נושא פוליטי , מבטאים התנגדות דו - מפלגתית רחבה בבית 
הנבחרים להצהרת בוש על ירושלים . השניים מקווים , כי לא פחות מעשרים צירים 
ינאמו בדיון הלא - מתוכנן על ירושלים . אתמול הפיצו בקרב עמיתיהם מכתב , 
שבו תיארו את דברי בוש כ"חריגה ממדיניותה המסורתית של ארה"ב " . השניים 
הוסיפו : " התפיסה של התנחלויות בירושלים היא הבל ורעות - רוח . ישראלים 
אינן מתנחלים בבירתם . הם מתגוררים בה . אין היא שטח כבוש " . קפידבינהציר 
פיהאן התלונן על עמדת הממשל כלפי ירושלים עוד לפני הכרזת בוש . הוא סיפר 
בחודש שעבר , כי ערב ביקור בישראל בתחילת השנה , הזמין אותו הקונסול הכללי 
של ארה"ב בירושלים לבקר ב"התנחלויות בגדה המערבית ובירושלים " , שבהן עלולים 
להיקלט העולים מבריה"ם . פיהאן אמר , כי כאשר הוסע ברחבי ירושלים העיר 
לו מדי פעם דיפלומט משגרירות ארה"ב בתל - אביב : " עכשיו חצינו את הקו 
הירוק " . פיהאן הגיב , לדבריו : " איני רואה שום קו ירוק . אני אירי , 
ואני מבחין בירוק , כאשר אני נתקל בו " ( פיהאן הוא בן למשפחת מהגרים 
קתוליים מאירלנד , וירוק הוא הצבע האירי הלאומי ) . 
