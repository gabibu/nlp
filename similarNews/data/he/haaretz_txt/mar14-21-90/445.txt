בקרייה למחקר גרעיני בנגב ( קמ"ג ) התגלעה מחלוקת לגבי סעיף בהסכם הקיבוצי 
שקבע זכות קדימה לעובדים קבועים בקמ"ג בקידום בעבודה . לפי ההסכם , על ההנהלה 
להודיע לוועד , ובמקביל לציבור העובדים , על דרישות כל משרה המתפנית , 
והעובדים העומדים בדרישות המשרה רשאים להציג מועמדותם . כמו כן , הוועד 
רשאי להציע מועמדים מתוך ציבור העובדים למשרה הפנויה . אולם , נקבע בהסכם , 
כי התאמת המועמד למשרה ובחירתו נתונים בידי ההנהלה . הנהלת קמ"ג העבירה 
שני עובדים , ללא שינוי דרגתם האישית , למשרות חדשות שצמודות להם דרגות 
תקניות גבוהות יותר וזאת שלא לפי ההליך של מכרז פנימי הקבועה בהסכם . בית 
הדין הארצי דחה את ערעור ההסתדרות והוועד ופסק : יש פנים לכאן ולכאן בפירוש 
המונח " קידום עובדים " . פירוש ההסתדרות הוא שקידום פירושו התקדמות ברמת 
ההיררכיה הארגונית , גם אם אין בה קידום בדרגה , הוא הגיוני , אם כי לא 
תמיד ברור . פירוש ההנהלה , שהמבחן לקידום עובד הוא קידום בדרגת שכר גבוהה 
יותר , הוא מבחן ברור יותר גם לקביעת מיקומו של עובד בהיררכיה במפעל . כאשר 
ניתן לפרש הסכם קיבוצי בדרכים שונות , יבחון ביה"ד את הדרך בה נהגו לפרש 
הצדדים את ההסכם וליישמו לאחר חתימתו . הוכח כי מאז 5791 , מועד חתימת 
ההסכם , הפירוש המקובל במפעל שניתן למושג " קידום עובד " בהסכם היה בהתאם 
לגירסת ההנהלה . גם ההתנהגות הממושכת של הצדדים משתלבת עם הפירוש הנ"ל , 
שכן הוכח שעובדים רבים מונו על - ידי ההנהלה באופן חד - צדדי למשרות שדרגתן 
התקנית גבוהה יותר מדרגת השיא של משרה קודמת וזאת ללא מכרז פנימי ומבלי שההסתדרות 
או הוועד התערבו או הגישו תביעה למנוע את ההעברה . 
