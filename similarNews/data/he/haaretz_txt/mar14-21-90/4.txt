שר האוצר , שמעון פרס , חזר והכריז אתמול , כי יעמוד על משמר אחדות ירושלים 
כבירת ישראל שלמה וחזקה . הוא דיבר בטקס חנוכת בית - החולים " מעייני הישועה " 
בבני - ברק , בהשתתפות שגריר ארצות - הברית בישראל , ויליאם בראון , קהל 
רב של אדמו"רים , ראשי ישיבות , רבנים , חברי - כנסת ואישי ציבור . פרס 
אמר , כי השגריר בראון אולי אינו מסכים עמנו בעניין ירושלים אך " נישאר 
ידידים " . עוד אמר פרס , כי ישראל היא עדיין המדינה החזקה במזרח - התיכון 
מספיק כדי לכרות שלום עם שכנינו , " ואנחנו נעשה שלום בבית ובאזור " . 
ראש עיריית בני - ברק , משה אירנשטיין , פנה לשמעון פרס כאל " ממלא מקום 
ראש הממשלה וראש הממשלה לעתיד " , משפט שעורר בקהל סקרנות אם אין בו רמז 
להסכם כלשהו בין אגודת ישראל לבין המערך . שגריר ארצות הברית , ויליאם בראון , 
אמר " אנו עמכם בתהליך העלייה מבריה"ם " והוא הדין באשר לתהליך קידום 
השלום . 
