מרבית התגובות בעולם הערבי למשבר הממשלתי היו פסימיות , וגרסו כי המשבר 
יביא לדחייה נוספת במועד תחילת השיחות בין ישראל לפלשתינים . אבו איאד ( 
סלאח חלא ) , מראשי אש"ף , הביע אתמול בתוניס את דעתו כי כעת תסטה מדיניותה 
של ישראל ימינה . " ישראל תצעד אל הפתרון הקשה ביותר , אל הבחירה הקשה 
ביותר הבחירה במלחמה . ישראל לא תסתפק בכך שתחבל בתהליך השלום , אלא אף 
תשוב ותשקול סיפוח הגדה המערבית ועזה " , אמר אבו איאד . גמיל הילאל , ראש 
מחלקת ההסברה של אש"ף , אמר " היינו רוצים שכל ממשלה חדשה תסכים למסגרת 
שאנו מציעים לניהול שיחות ללא תנאי בין ישראל ובין המשלחת הפלשתינית " . בשטחים 
לא הופתעו מפרוקה של ממשלת האחדות . " מלכתחילה היה ברור כי על - פי העמדות 
שבהן החזיק הליכוד לא היה כל סיכוי לשלום . פרצופו האמיתי של הליכוד נחשף 
בפעם הראשונה בבהירות כזאת " כך אמר אתמול חנא סניורה , עורך העיתון 
" אל פגר " . ראש עיריית בית - לחם , אליאס פרייג , כינה את פירוק ממשלת 
האחדות " מכה לתהליך השלום " . לדבריו , ישראל חיסלה את תוכניות השלום 
של עצמה , אחרי שדחתה את תנכניות השלום של אמריקה והפלשתינאים . סעיד כנעאן 
משכם אמר כי ברור ששמיר והליכוד לא היו מתקדמים בתהליך המדיני , אך הוא 
חושש שגם המערך לא יוכל להזיז דברים בתהליך המדיני . גמיל טריפי מאל - בירה , 
עדיין אופטימי : " אני חושב שרוב הישראלים ורוב הפלשתינאים רוצים בשלום " . 
פרייח אבו - מדין , היו"ר הנבחר של לשכת עורכי הדין בעזה , אמר אתמול כי 
מבחינת הפלשתינאים אין שום הבדל בין ממשלת מערך לממשלת ליכוד : " יש להן 
בדיוק את אותן המטרות , אך הן שואפות להגשימן בדרכים שונות " . סמיר אבו - 
שקרא , מהמרכז ללימודים ערביים במזרח ירושלים , תקף בצורה קשה את עמדתן 
של המפלגות הערביות בכנסת : " מה שקורה זה עלבון גדול ל000 , 007 ערביי 
ישראל , שאליהם מתייחסים , בעיקר אנשי המערך , כאל דבר מובן מאליו . 
לוא היתה להם טיפת כבוד עצמי היו מתנים את תמיכתם במערך בשינוי היחס כלפי 
הערבים " . נשיא ארצות הברית לשעבר , גימי קרטר , המבקר עתה בקהיר קידם 
בברכה את התמוטטות הקואליציה : " הרגשתי האישית היא שהנהגה של הליכוד או 
מפלגת העבודה טובה יותר מאשר מפלגת קואליציה , אשר לדעתי יורדת למכנה - 
המשותף הנמוך ביותר וכמעט מבטיחה קיפאון " , אמר . בסאם אבו שריף , יועצו 
הקרוב של ערפאת , אמר בתוניס כי הנהגת אש"ף עוקבת מקרוב אחר המצב בישראל . 
