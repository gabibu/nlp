הדיון בהצעת האי - אמון בממשלה החל אתמול מוקדם מן הצפוי , כאשר התשובות 
לשאילתות בעל - פה נקטעו באמצע . השאלות אמורות היו לתפוס שעה , מ01 בבוקר 
עד 11 . אך כאשר הגיע תורו של שר החקלאות אברהם כץ - עוז להשיב על שאילתה 
בעל פה , בשעה 73 : 01 , העיר ח"ך חגי מירום מן המערך : " אין שר חקלאות 
כרגע , הוא לא באולם " . ההערה נבעה מכך שבאותה שעה כבר חלפו 84 שעות מהתפטרות 
שרי המערך מהממשלה . כאשר מתפטר שר , ראש הממשלה הוא הממונה על המשרד שלו 
עד אשר ממנה הממשלה מישהו אחר . שמיר לא היה באולם . אמר יו"ר הכנסת דב 
שילנסקי , אחרי שעיין בחוק : " חברי הכנסת , ודאי לא הייתם רוצים שיושב 
ראש הכנסת יפסוק עניינים לפי מה שהוא שומע באמצעי התקשורת , או מכל מקור 
אחר מחוץ לסידור הפורמאלי . בפני לא עומדת הודעה של הממשלה על התפטרות שרים . 
אני אלך לפי סדר היום . אם השר הנוגע בדבר ירצה יעלה ; לא ירצה לא יעלה . 
אני מזמין את השר החקלאות להשיב על שאילתה בעל - פה " . באולם לא היתה תגובה , 
וח"ך כץ - עוז נשאר במקומו . אמר שילנסקי : " אני מבין ששר החקלאות כרגע 
לא עונה על השאילתה . אני מזמין את סגן שר האוצר להשיב על שאילתה בעל - 
פה " . גם פה לא באה תגובה של ח"ך יוסי ביילין ( כהונתו של סגן שר פוקעת 
אוטומאטית עם התפטרות השר או עם פיטוריו ) . אמר שילנסקי : " הבינותי 
שכרגע אינך רוצה לענות . מיצינו את הדיון בסעיף השאילתות בעל - פה " . רק 
אחרי דבריו של פרס , שנימק את הצעת האי - אמון הראשונה בממשלה , מטעם המערך , 
נכנס שמיר לאולם המליאה , ומסר על פקיעת כהונתם של שרי המערך . הדיון בכנסת 
היה אירוע תקשורתי ממדרגה ראשונה . כל רשתות הטלוויזיה הגדולות בעולם שלחו 
צוותים , וסביב אולם המליאה , ביציעים , היו כמאתיים עדשות של מצלמות 
טלוויזיה ועתונות . שרי המערך ישבו בספסלי הסיעה , ולא בשולחן הממשלה , 
כבר עם תחילת הישיבה , עוד בטרם נכנסה לתוקף התפטרותם . 
