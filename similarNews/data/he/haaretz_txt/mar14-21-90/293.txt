לעתים רחוקות נתקלת הצעת חוק ממשלתית בעניינים משפטיים שמובאת על ידי שר 
המשפטים לכנסת בהתנגדות כל - כך נחרצת כמו התיקון מס 9 לפקודת הראיות . 
מבין כל חברי הכנסת שדיברו , ובתוכם הצמרת המשפטית של הבית , נמצא אחד 
בלבד שתמך בה . ההתנגדות היתה כה עזה , שמרידור החליט לא להביא את הצעתו 
להצבעה , בטענה שיש " רוב מקרי " נגדו . המצב המשפטי כיום , בלי התיקון , 
הוא סטייה קיצונית מדיני הראיות הרגילים . על פי החוק והפסיקה יכול כיום 
שוטר ( או איש שב"ך , או אפילו סתם אדם ) לרשום מה שאמר אדם אחר , להגיש 
זאת לבית המשפט , והדבר ישמש כעדות . אין צורך שהרישום ייעשה בזמן האמירה 
ואין צורך בחתימתו של הדובר . השוטר , או איש התביעה , הופך בכך גם תובע 
וגם עד , ועל פיו יחרוץ השופט את הדין . ח"ך פרוף אמנון רובינשטיין הגדיר 
זאת " עדות שמיעה כפולה " : מישהו רשם מזיכרונו את מה שאמר מישהו אחר , 
והתוצאה מוגשת לבית המשפט ומתקבלת שם . הבעיות החלו לפני כעשר שנים , מיום 
שהוחק בכנסת סעיף 01 א לפקודת הראיות . כותרתו של סעיף זה היא אמרת עד מחוץ 
לבית המשפט " , ובו סדרה של נסיבות שבהן אפשר שאדם יעיד שלא בדרך המקובלת 
( העמדת אדם על דוכן העדים , שמיעת עדות מפיו ומתן אפשרות לצד שכנגד ולשופטים 
לשאול אותו שאלות הנוגעות לעניין ) . הסעיף המתיר להגיש לבית המשפט גם עדות 
שנגבתה מחוץ לבית המשפט הוכנס לחוק בגלל סירובם של עדים לחזור בבית המשפט 
על מה שאמרו למשטרה . היו שהתכחשו לעדותם , שינו אותה , עמדו על הדוכן 
ושתקו . על סמך הסעיף הזה פסק בית המשפט העליון בכמה עניינים , ופסיקתו 
עוררה ויכוח מתמשך בין מומחי משפט . הגדיר זאת רובינשטיין בדיון בכנסת : 
" העניין הוא לא מקצועי . הוא מולבש בשפה מקצועית , אבל הוא נוגע לדבר 
מהותי בחברה הישראלית " . בשנת 4791 ישבה ועדה בראשות שופט בית המשפט העליון 
משה לנדוי והציעה מגבלות לקבלת עדות שלא נמסרה בבית המשפט . התנאים , כפי 
שהובאו בדיון מפי ח"ך פרוף דוד ליבאי הם : העדות נגבתה בשבועה מפי נותנה 
בידי קצין משטרה בדרגת פקד ומעלה , והוקלטה בעת נתינתה בדרך מכנית בידיעת 
נותנה , ולא נגבתה בדרכים פסולות . רק בתוספת אמצעי ביטחון אלה , סברה 
ועדת לנדוי , אפשר להרשות סטייה כל - כך חמורה מדיני הראיות . אך הכנסת 
ויתרה על כך שהעדות תיגבה בשבועה , ויתרה על כך שהעדות תיגבה על ידי קצין 
בדרגת פקד ומעלה וויתרה על הקלטה . זה היה עם קבלת סעיף 01א לפני כעשר שנים . 
וכפי שהדבר התפתח בפסיקת בית המשפט , הפכה אמרת עד בכתב מחוץ לבית המשפט 
לאמרת שוטר , שנרשמה על פי זיכרונו . את ההחלטה הזאת של בית המשפט העליון , 
שבאה מפני הצורך להילחם בפשיעה חמורה , מבקש שר המשפטים לאמץ עתה , בשינויים 
מסוימים לקולא . אפילו לגבי משפט פלילי די אם הוכח בבית המשפט מתן האמרה , 
ואם שונה העדות לדעת בית המשפט בפרט מהותי מן האמרה , או העד מכחיש את 
מתן האמרה כולה או מקצתה , או את תוכנה או טוען כי אינו זוכר את תוכנה , 
רשאי בית המשפט להעדיף את האמרה על העדות . אם העד נכח אך לא ניתן לחקור 
אותו ( הוא שותק , או משיב שלא לענין ) , תהיה האמרה קבילה , אם שוכנע 
בית המשפט שהדבר נובע מפחדו של העד פן יבולע לו או לאדם קרוב , או שהתנהגותו 
נועדה לשבש הליכי משפט . כך גם אם נותן האמרה איננו נוכח בבית המשפט , 
משום שהוא מסרב להעיד , אינו מסוגל להעיד , אם נפטר או שאין למצוא אותו . 
בית המשפט רשאי אפילו להעדיף אמרה כזאת על עדות של העד שניתנה בבית המשפט 
כדין , על פי דיני הראיות . מפכתבהצעה זו של משרד המשפטים סותרת בכמעט 
כל פרטיה הצעת - חוק פרטית שהביאו לכנסת כמה מן המשפטנים הבכירים שבה , 
שכבר הועברה לוועדת החוקה חוק ומשפט . ההצעה היתה של הפרופסורים רובינשטיין , 
ליבאי , ושמעון שטרית , ועורכי הדין שולמית אלוני ואלי דיין . תוכנה 
היה פשוט למדי , וגם זאת תוך התחשבות בנסיבות המיוחדות של איומים על עדים 
וכיו"ב : אמרה מחוץ לבית המשפט תהיה קבילה רק אם נרשמה בידו של הנותן אותה , 
או שהוקלטה והובאה למשפט בלי עריכה ובלי שינויים בהקלטה . בכך ראו משפטנים 
אלה את האיזון בין הצורך להגן על האזרח מפני הפשע לבין הצורך להגן עליו 
מפני אישומי - שווא והרשעות של האדם הלא - נכון . בעת הדיון בקריאה הראשונה 
של התיקון מס 9 לפקודת הראיות בכנסת אמר בין השאר ח"ך יצחק לוי מן המפד"ל , 
שבהצעה יש דברים מרחיקי לכת , של מתן אמון למשטרה או לתביעה ולגבי קבלת 
דברים מפיהם , על אף שהעד לא חתם או לא אישר את הדברים . לוי הצטרף לשורה 
של ח"כים חרדים שטענו נגד התיקון , באשר הוא סותר את הלכות העדות של הרמב"ם , 
שהם יסוד למשפט העברי בתחום הזה . ליבאי היה בוטה בביקורתו : " הצעת חוק 
זו מדרדרת את שלטון החוק במדינה ממדינה שמכבדת זכויות אדם וזכויות נאשמים 
למדינה שמעוותת אותן לטובת מה שראוי יותר למדינת משטרה " . ועוד הזכיר לכנסת 
מה שמקובל כיום אצל רוב המשפטנים : תורת הסיוע כמעט שבקה חיים לכל חי . 
כלומר " חיזוק לעדות " , או " סיוע " ( ראיה כלשהי נוספת ממקור בלתי 
תלוי , הגם שאין היא קבילה כשלעצמה בתור עדות ) , באים בהצעה זו כדי לחפות 
על סטייה חמורה ביותר בדיני הראיות . ביקורתו של ח"ך אליקים העצני , מהתחיה , 
תקפה כבר את תחילת ההצעה , את ההגדרות : " הנוסח הקיים לפני התיקון 
המוצע , אומר אמרה בכתב שנתן עד מחוץ לבית המשפט . והנה כאן החליפו את 
מקומה של האות י הקטנה ובמקום המלה אימרה מופיעה המלה אמירה . בזה שלקחו 
את האמרה בכתב ועשו ממנה אמירה בעל - פה , הפכו את המדינה הזאת למדינה 
שבה ישלוט הטרור של המלה ההגויה . אדם יפחד לפתוח את פיו " . וח"ך אברהם 
רביץ מסיעת דגל התורה הוסיף : " בחוק הזה בכוונתנו לתת לחקירה המשטרתית 
במקרים מסוימים תוקף של עדות . . . זה לא סוד שהמשטרה להוטה לבנות תיק 
ולהרשיע את החשוד בעיניה . . . הנחקר נותן אמירה , ולפעמים אנו יודעים 
שהיא מודרכת ומוזמנת על ידי החוקר , ואת האמירה הזאת אנחנו רוצים לקבל כעדות 
בבית המשפט " . לקראת סוף הדיון שאל ח"ך חגי מירום מהמערך : " אולי יחכים 
אותנו השר בדברי תשובתו , איפה בעולם ישנו נוהל שבו מביאים כעדות קבילה 
זיכרון דברים מעדות שמיעה מכלי שני ? " אמר מרידור : " יש מקום אחד בעולם 
שאתה מכיר אותו שכך נוהגים בו , וזה ישראל . בניגוד למה שנאמר כאן אני 
רוצה לתקן את המצב הקיים ולא לשמר אותו " . אלא שהרוב שנכח לא השתכנע שזה 
אכן תיקון . 
