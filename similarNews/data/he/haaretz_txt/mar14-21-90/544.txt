מערכות הביוב של הרשויות המקומיות , אור יהודה וקריית אונו עלולות להיות 
מנותקות ממערכת האיסוף האיזורית אם לא ישלמו רשויות אלה את חובן לאיגוד ערים 
איזור דן . הודעה על כך שלח יו"ר מועצת האיגוד , יצחק כספי למועצות המקומיות 
קרית אונו ואור יהודה . בפנייה טען כי האיגוד גילה עד כה אורך רוח אבל גידול 
החוב דורש פעולה בנדון . חיבור השפכים של קריית אונו ואור יהודה למערכת האזורית 
נעשה בשעתו לפי הוראת משרדי הפנים והבריאות , נוכח הזרימה המסוכנת של השפכים 
לאפיק נחל איילון . אבל נטען כי מאז החיבור לא הטילו הרשויות המקומיות על 
תושביהן אגרות ביוב ואף לא טיפלו כהלכה בקבלת הלוואות שהועמדו לרשותן , 
ובכך הצטברו חובות בהיקף של מיליוני ש"ח . כספי תבע בפנייתו תשלום החוב והתקשרות 
חוזית להמשך הפעולה . 
