. 81 השנה אירעה בכביש עוקף נצרת תאונה קטלנית : שלושה נערים נהרגו , 
שניים פצועים קשה , אחד בינוני . ב98 . 4 . 72 , בכביש עין גדי , ארבעה 
הרוגים , ששה פצועים . שתי תאונות מן הסוג הנפוץ ביותר והקטלני ביותר : 
תאונות הנובעות מסטיית רכב ממסילותיו . המדינה , במקרים כאלה , תבוא , 
תמדוד , תערוך תרשימים , תקבור את ההרוגים וגם את תיק החקירה . העילה 
המשטרתית הפורמלית לסגירת התיק ידועה : " העבריין מת " . המדינה , כדרכה , 
גם תתקוף את " הגורם האנושי " , ועוד תרחץ בניקיון כפיה : " הכביש במקום 
התאונה ישר ותקין , ולא ברור מדוע הרכב סטה מנתיב נסיעתו " . ויש עוד כהנה 
וכהנה דוגמאות שבהן " לא ברור " מדוע הנהג עשה כך - וכך , מדוע נכנס לצומת 
כאשר ברמזור היה האור אדום , למשל . אבל למי שרוצה להבין מדוע , הדברים 
ברורים גם ברורים . קפמאפרקיש הקבלה מסוימת בין שגיאות בנהיגה לבין שגיאות 
של הדפסה במכונת כתיבה . את שגיאות ההדפסה במכונת כתיבה אפשר לחלק לשתי 
קבוצות : שגיאות בחריגה מן השורה , או שגיאות בהקשתה של אות מסוימת במקום 
אות אחרת . כדי למנוע את השגיאות מהסוג הראשון , מותקן במכונה פעמון המתריע 
כי סופה של השורה מתקרב . ואם לא די בכך , בא מחסום נוסף אשר כדי לעבור 
אותו יש ללחוץ על מקש נפרד , דבר שאינו יכול להיות מקרי . ואם גם " הסדר 
בטיחות " זה לא הועיל , מגיעה העגלה של מכונת הכתיבה אל קצה הדרך שלה , 
ושם היא נעצרת בלי כל אפשרות פיסית לחרוג עוד . זו גדר הבטיחות בדימויים 
תחבורתיים . שגיאות הדפסה מהסוג השני , שגיאות האות , הרבה יותר בעייתיות . 
בכתבה שפירסמתי על מנהל הבטיחות בדרכים כתבתי , כי " התפטרותו של משה 
עמירב היתה מוצדקת " . אבל כאשר יצא הגיליון מן הדפוס חשכו עיני : לקלדנית 
קפצה אות ויצא מזה כי " התפארותו " של עמירב היתה מוצדקת . על לוח המקשים 
נמצאת כידוע האות א ליד האות ט , וזה מקור הטעות . כדי להדביר לחלוטין את 
השגיאות האלה יש צורך להוריד את מהירות ההדפסה לאפס , להושיב אלף שוטרים - 
מגיהים על כל כתבנית , ועדיין לא בטוח אם נגיע לאפס טעויות . גם מעבדי 
התמלילים הקיימים , אלה המכילים בתוכם מילון , ומשווים כל מלה הנכתבת למלים 
שבמאגר , לא תמיד יכולים לפתור את הבעיה . אם במאגר מצויות גם התפטרות 
וגם התפארות , מה יעשה המחשב ? את הבעיה של שגיאת סוף שורה פתרו במעבדי 
התמלילים על ידי גלישה אוטומטית לשורה החדשה . מומחי מחשבים טוענים , כי 
תוך 01 או 02 שנה יהיו מערכות המסוגלות לקרוא את הטקסט , להבינו ולאתר תקלות 
אות כאלה , אך עוד חזון למועד . כמו בכתיבה , כן גם בנסיעה על הכביש : 
אפשר למנוע ירידה לשוליים , או מעבר לנתיב התנועה ממול , רק על ידי גידור 
פיסי . סטייה קלה , ולפעמים קטלנית , כגון סטייה מקרית של 02 סנטימטרים 
שמאלה מקו האמצע אי אפשר למנוע בכל דרך אחרת . לריפויה של תסמונת מכונת הכתיבה 
לא יועילו כהוא זה לא המשטרה , לא בתי המשפט לתעבורה ולא מערכת החינוך וההסברה . 
לא שוטר על כל מטר ולא אלף מבצעים להגברת המודעות . קפמאפרקלילה אחד , 
בשעה אחת לפנות בוקר , נסעתי ברחוב הרצל בחיפה . אחרי שעברתי את הרמזור 
בצומת הרצל - שמריהו לוין המשכתי מזרחה , כאשר כל הזמן אני רואה מרחוק רמזורים 
אדומים . בצומת הרצל - בלפור עצרתי , כיוון שלא היה אור ירוק , והמתנתי . 
נדרשו לי דקה ואולי יותר כדי לתפוס שהרמזור בצומת כלל לא פעל . אומרים לנו 
כי אי הציות לרמזורים נובע מאי כיבודו של החוק . בית המשפט העליון , בפסק 
דינו בעניין הנהג שהורשע בגרימת התאונה המפורסמת בצומת אשדוד ( אוגוסט 18 , 
42 הרוגים ו32 פצועים ) אומר שאותו נהג הסיע את רכבו " תוך התעלמות מוחלטת 
מתקנות התעבורה , תשכ"א - 1691 , ומכללי ההתהנגות הנאותה בדרכים . . . 
כשהאור נכחו הוא אדום " . אותו נהג בוודאי שהתרשל בנהיגתו , ומי שמתרשל 
בנהיגתו , נענש . אבל כשם שעל מי שממתין לרמזור בלי לראות שאינו פועל , 
או שאינו קיים כלל , אין לומר כי הוא עושה זאת מתוך התעלמות מתקנות התעבורה 
תשכ"א 1691 , או מתוך אי כיבוד החוק , כך אי אפשר לומר זאת על מי שעשה 
את ההיפך מזה : נכנס לצומת בלי לראות שברמזור יש אור אדום . שני אלה הם 
צדדים שונים של אותו המטבע . והגם שהתנהגות כזו אין בה משום קיום החוק 
ועל אי קיומו של החוק נענשים גם זלזול לשמו קשה למצוא באותה התנהגות . 
אבל הכשל הזה , וזה היה כשל , אין מקורו בהתעלמות מכוונת מתקנות התעבורה , 
ולא בשום צורה אחרת של אי כיבוד החוק . אתה לא יכול לזלזל במשהו כאשר בשעת 
הזלזול לכאורה אינך מודע לקיומו . בהמשכו של פסק הדין הנ"ל אומר בית המשפט 
העליון על הנהגים המזלזלים : " את אלה יש לאלף , ואת אלה יש להרחיק מנהיגת 
רכב ברחבי הארץ , אם בדרך כלל או לתקופות מסוימות " . אבל שאלה גדולה היא 
אם הנהג אשר יבוא מחר לצומת אשדוד , או לכל מקום אחר , ינהג בזהירות רק 
משום שצפוי לו עונש של הרחקה מכבישי הארץ , או ינהג בחוסר זהירות רק משום 
שלא אכפת לו אם יקבל עונש כזה . לא נראה לי כי בני אדם נוהגים בזהירות או 
בחוסר זהירות רק משום החשש או העדר החשש מעונש מידי אדם . זה לא רציני . 
לא זה הגורם לכשל של הגורם האנושי . וכל עוד לא נתמודד עם הגורם האמיתי 
לכשל הזה , לא נצליח להדבירו . 
