שינתה ממנהגיה : במוצאי יום שלישי חשנו כי שונו סדרי - עולם , והשידורים 
מן השעה שמונה הוקדשו לאירועים הרודפים זה את זה , במשבר הממשלתי . מחלקת 
החדשות פתחה אולפן פתוח ואף ובסטר לא זכה ולא התמזל מזלו להופיע על המרקעים . 
אמנם כל זה אינו חידוש גמור . הרי כבר נוכחנו לדעת ששידורי ספורט דוחקים 
את כל השידורים האחרים ומשבשים כליל את לוח - השידורים . אבל מעודד לדעת 
שבמחלקת החדשות הגיעו למסקנה שגם באירועים פוליטיים יש אותה מידה של חשיבות . 
חיים יבין חוזר לאולפן . כרגיל במצבי לחץ ובדיווח על אירועים דרמטיים , 
הוא במיטבו . אבל קשה להבין למה צרפו אליו את ענת שרן דווקא , מגישה הנטולה 
כל אישיות טלוויזיונית , שאף אינה יודעת לשאול . אולי כדי שלא תפריע ליבין 
להתבלט יתר על המידה . יבין מנווט בין הדיווחים מן השטח לבין הראיונות במקצועיות 
מלוטשת . אם כי האמת ניתנת להיאמר שלאחר שהאזנו במשך שעות לרדיו , והרדיו 
היה באמת מצוין היה אולפן הטלוויזיה הפתוח מאולץ בחלקיו והיו בו חזרות רבות 
מדי . במבט שני גם אם לא היה זה פורים שפיל , הדברים לבשו אופי כזה . 
הפעם לא היה הדבר באשמת אנשי הטלוויזיה . אפילו אחד מהאזרחים שרואיינו ברחובה 
של עיר , לא מצא בפיו מלה טובה על הממשלה והפוליטיקאים . איש לא הביע הסכמה 
ואהדה עם צעדיו של שמיר . על כולם נמאסו הפוליטיקאים התככנים , שדבר לא 
איכפת להם באמת . לאחר שנים של עיוורון ואטימות , אולי נפקחו סוף - סוף 
העיניים , והפוליטיקאים לא יחושו עוד בטוחים כל - כך . הרי בסופו של תהליך 
מחכות להם בחירות . מפמכתבת , 3 , 2 , 22שבזנבו של פורים התחולל פורים שפיל 
אמיתי דווקא ב"זה הזמן " , תוכנית של רצינות וכובד - ראש . חברי - כנסת 
רציניים ומכופתרים , נהפכים כבמטה - קסם לבדרנים משעשעים , ואפילו רפאל 
איתן והרב אברהם רביץ שלא חשדתי בשכמותם מגלים חוש הומור נדיר . חברי - 
הכנסת זומנו לאולפן כדי שכל אחד מהם ייצג עמדה מנוגדת לחלוטין לעמדתו . 
חיים רמון מייצג את שמיר . אליהו בן - אלישר מייצג את פרס . רפאל איתן 
את רבין . ועולים על כולם רביץ ההופך את עורו ונעשה איש רץ , ושולמית 
אלוני , המייצגת את החרדים . השניים גם מחליפים מחמאות . רביץ תוהה , 
על הקרבן שתיאלץ אלוני , בת אור נאורה , להקריב כשיהיה עליה לשבת באותה 
ממשלה עם בני - חושך קלריקלים כמוהו . אבל הוא מגלה להפתעתו שיש בה טיפה 
של אידישקייט . אלוני אינה נשארת חייבת ומטיחה בו שלא נתנה לו מעולם מונופול 
על היהדות . איתן כנציגו של רבין מגלה חוש הומור נדיר ומשחזר את ההיסטוריה . 
כולם נראו כאילו הם נהנים הנאה של ממש בעולם הפוך זה , ואף גילו מידה נכונה 
של אירוניה . הכל לפני הבוקר שלאחר - מכן . מפמכתב , 3 , 3 , 06שהמשבר הממשלתי 
שאנו בעיצומו לא חשף פנים חדשות מפתיעות . והפנים הישנות אף הן אינן מעוררות 
אימון ואהדה . אלא אם כן יעמדו פרס ורבין מאחורי החלטתם . אבל הדרמה מאוד 
טלוויזיונית , גדושת הפתעות ומתח . אפילו חנן עזרן אינו מצליח לקלקל את 
הדרמה . גם לאחר כל מה שהתחולל , מאז " מבט " של יום ראשון , איש השבוע 
שלי הוא השר אריה דרעי . זה - כבר אני חושדת בדרעי שהוא רציני פי - כמה 
מכל עמיתיו , ומשכמו ומעלה מכל אנשי ש"ס והסיעות החרדיות והדתיות גם יחד . 
דרעי הוא דמות יוצאת דופן , חריגה באמת . רב חרדי צעיר , מנאמניו של 
הרב עובדיה יוסף , ובכל זאת , אחד בעל דעה עצמאית משלו . זמן רב לא היה 
בממשלת ישראל שר פנים רציני ויעיל כמוהו . אנו מגלים לפתע שלמשרד הפנים 
יש פונקציות חשובות , שהוא מסוגל לפעול . ואם כי לא הכל בידיו של הרב דרעי , 
הוא מבצע דברים ואפשר לסמוך על הבטחותיו , כמו בפרשת הרשויות הערביות . 
אכן הוא קנה גם את אמונם של ראשי הציבור הערבי . כמשב - רוח ממקום אחר היה 
דרעי , לאחר הופעתו של שמיר במהדורה המורחבת של " מבט " , הופעה מעוררת 
אי - אמון ; נזקקנו לכוח נפשי ולסבלנות עילאית לצפות בשמיר ולהאזין לקלישאות 
החבוטות שלפיהן הוא מנווט את מדיניותו ומצליח שלא להחליט בהצלחה רבה יותר 
מכל ראש ממשלה אחר . כשאני צופה בדרעי הוא מצטייר לי כציוני יותר מכל הציונים 
שהפכו את אמונתם לדגל ריק מתוכן . הוא מוכיח אמינות ורצינות במקום שהן נעלמו 
כליל . דרעי ללא התחכמויות מיותרות , בכנות ובאיכפתיות אותנטית תופעה 
נדירה במקומותינו מאשים את ממשלת האחדות הלאומית בחוסר מעש מוחלט , בניהול 
כושל , מונה אחד לאחד את התחומים שנכשלה בהם ואת אלה שהיא עומדת להיכשל 
בהם תחום העלייה , למשל . טוב שאנו כבר מחוסנים מפני מחדלים . דרעי אומר 
שהוא בעד ממשלה צרה . הוא מפריך את האמיתות שמנסים לפטמנו בהן . הוא אומר 
במפורש שדווקא בממשלה צרה אפשר לקבל החלטות חיוניות . ממשלה צרה אינה ממשלת 
שיתוק לאומי . ולראיה הוא מביא ממשלות צרות שקיבלו החלטות גורליות . אין 
ספק שדרעי מתכוון לממשלת מערך . אני מקווה שלא יאולץ להצביע בעד ממשלת ליכוד . 
מפמכתבת , 3 , 3 , 54שאם מדובר בירושלים , זו שהליכוד עשאה נס ודגל במאבקיו 
הפוליטיים המידיים , הרי האיש שיש לו מה לומר באמת הוא טדי קולק . הצדק 
עם יצחק רבין , שההצהרות העלו את חמתו והוא שואל : מה עשו ארנס קצב ולוי 
למען ירושלים וכיצד הם מעזים להאשים את ברלב , גור ואותו בהזנחת העיר אשר 
שיחררו . אבל חוצפה לא חסרה מעולם לפופוליסטים הקולניים , והם מצליחים 
אם כי במידה פחותה להחדיר לראשי האנשים כי המערך אכן מוותר על ירושלים . 
טדי קולק מצטייר ב"יומן השבוע " כפנומן נצחי . עליו יש קונסנסוס לאומי . 
גם הליכוד חושש בינתיים לפגוע בזכויותיו . קולק נתון כיום במצב מביך וקשה . 
איאפשר לחשוד דווקא בו שהשלום אינו בראש מעייניו . אבל הוא מכריז שיש דברים 
שעליהם לא נוותר . עיתוי ההכרזה האמריקאית נראה בעיניו גרוע ביותר , ועלול 
להביא רק מתחים נוספים . לדעת קולק יש להתחיל במשא ומתן ולא לעסוק בוויכוחי 
סרק התמחות של הליכוד על רבע מגורש וחצי מזרח - ירושלמי . כאשר מצטטים 
באוזניו את הצהרתו של אריאל שרון כי ירושלים היא כבר ממילא שתי ערים , מאשים 
קולק את שרון בזעם עצור , כי הוא עזר לחלק את העיר , בגסטה ההפגנתית שלו . 
קולק מביע צער על שהבנייה בעיר נעשתה נושא להצהרות , לאחר שנים שהוא תובע 
אותה . הוא מעיין לא - נדלה של עשייה ואופטימיות , מגייס עכשיו לעזרו 
את ההיסטוריה . מדבר על כל העמים האחרים שחמדו את ירושלים ונעלמו מעל בימת 
ההיסטוריה . ואולי ההיסטוריה רק היא כיום מקור לאופטימיות . מפמכתב , 3 , 
3 , 12שאם המדינה לא הזדעזעה לאחר שצפתה בכתבה של פרדי גרובר על המובטלים 
בנתיבות , הרי אין לדעת מה עוד צריך לקרות לה . אבל כפי שאומר השר דרעי , 
המדינה אינה מתנהלת ומעייניהם של העומדים בראשה אינם דווקא האזרחים שהם 
מופקדים עליהם אלא הם עצמם והאינטרסים האישיים שלהם . קשים היו דבריו של 
הצעיר מנתיבות , ששירת ביחידה קרבית , המתנסח טוב מכל מנהיגיו . הוא אמר 
שלא נותרה בו אף טיפה של מוטיווציה ולאף אחד לא איכפת . דבריו לא הזיזו 
איש . המדינה ומנהיגיה מחוסנים כנראה מכל זעזוע , אלא אם הוא זעזוע קואליציוני . 
הדמגוגים העומדים בראש המדינה אינם יודעים מה שקורה בה . מהפיכה אולי לא 
היתה מזיקה כאן . מפמכתב , 3 , 3 , 63שהוויכוח על תיכון רוגוזין חרג מגבולותיו 
של ויכוח ענייני בתחום החינוך והיה לדרמה שניצבים בה הדרומיים מול הצפוניים . 
הפעם ניצחו הדרומיים . אין הם בעמדת נחיתות אלא הם לוחמים על זכויותיהם 
כלוקל - פטריוטים אמיתיים ( " אנחנו מעדיפים להישאר בדרום " ; " שיביאו 
את הצפון לכאן " ) . בראש הדרומיים לוחמת צעירה , מקסימה ומרשימה , אינטליגנטית 
מאוד , בעלת כושר מנהיגות נדיר . קרן צדוק שמה . אם קרן צדוק הוא פרי 
החינוך ברוגוזין , אין להם שם מה להתבייש . על - אף דעתם של מומחים לחינוך 
ולמרות קריאתו של ציץ לעקור מהלב את פחד ההתמודדות החליטה בינתיים עיריית 
תל - אביב לחזור בה מהחלטתה המקורית . העיריה תעניק סיוע מסיווי לבית - 
הספר ותיתן לתלמידים בחירה חופשית ללמוד במקום שרצונם ללמוד בו . פרשת רוגוזין 
חשפה תופעה חברתית מעודדת וחדשה : הגאווה המקומית והמודעת אינה רק נחלת 
התלמידים גם הוריהם נרתמו למאבק . אנו מגלים בשכונות הדרומיות של העיר 
דור הורים ובנים שונה מזה שאנו מורגלים לתאר לעצמנו . אולי זה ההישג הגדול 
ביותר גם של עיריית תל - אביב . הצפון שוב אינו אידיאל נכסף ומקור לקנאה . 
הדרום קונה לו גאווה מקומית מוצדקת ונחישות לעמוד על זכויותיו ודעתו . 
והוא מצליח לנצח את הצפוניים . מפמכתבת , 3 , 3 , 75שיגאל אלון היה גבר שגם 
גברים התאהבו בו , והם אוהבים אותו ועד היום מדברים עליו בכאב ובגעגועים 
רבים . " פרח אחד ויחיד של הצבאיות הישראלית " , אומר עליו אוהבו , יצחק 
בן - אהרן . ולא רק הוא . רבים נוצרים את זכר אלון בלבם . גם אורי גולדשטיין , 
התסריטאי והבימאי של הסרט על אלון , במלאות עשר שנים למותו , נראה כאילו 
התאהב בו תוך כדי עשיית הסרט . אלון מצטייר בסרט כנסיך הישראלי הלבן , לעומת 
בן - דורו ויריבו , משה דיין , הנסיך השחור . התקופה , אומר חיים גורי , 
חיפשה גיבורים ומצאה אותו : שילוב נדיר של אומץ - לב , כושר - מנהיגות 
וקסם אישי . מן התמונות הישנות מישיר אלינו מבט אלון הצעיר במדים של צה"ל , 
יפה - תואר , ברך האלים , כל העתיד לפניו , אחד " שעם שלם תלה בו את 
ערכיו וסמליו " . אלא שהאלים צרי עין , קללה נתלתה בו והעתיד טמן לו אכזבות 
ומרות . ימיו הגדולים של אלון בן כפר תבור ואיש קיבוץ גינוסר , מצביא ומפקד 
מהולל , משחרר הגליל והנגב חלפו עברו כעשן . בן - גוריון אמנם אמר לו 
שהעם זקוק לארבעה והוא אחד מהם אבל בן - גוריון לא היסס להביא במקומו את 
דיין . שוב ושוב החמיץ אלון את ראשות הממשלה . החברים מני אז , השומרים 
לו אמונים עד היום , מאמינים שאילו היה ראש ממשלה , היו פני הדברים שונים . 
ולראיה , תוכנית אלון החוזרת ועולה לסדר היום הפוליטי - הלאומי . אבל 
הנסיך הלבן לא מרד בדור המנהיגים ובאבותיו . הוא היה בן דור ממושמע , קיבל 
עליו את הדין . אלון היה גם אדם מוסרי מאוד , האמין בחברים ובחברות . 
" חברות זה כמו אהבה " , אמר . ובפוליטיקה תכונות אלו אינן סחורה עוברת 
לסוחר . הנסיך הלבן מת בן ששים ושתיים . בשנותיו האחרונות השתתף במעמדים 
בעלי אופי פאתטי והצטייר כדמות טראגית , כמי שהחמיץ את ייעודו . עד היום 
הוא קונה לבבות בסרטו של גולדשטיין , שמעל לכל שררה בו אווירה נוסטלגית 
ותחושת החמצה גדולה . 
