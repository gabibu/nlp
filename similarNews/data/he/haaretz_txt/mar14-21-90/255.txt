דמגוג ? מתקדם ? פופוליסט ? דמוקרט ? קשה לסווג את בוריס ילצין , הילד 
הנורא של הפרסטרויקה , שבשנים הראשונות לעידן גורבצוב קדם באותה מהירות 
שבה הודח מאוחר יותר . זה היה לפני שתושבי מוסקווה העלו אותו מחדש , כשהצביעו 
בעדו בבחירות במארס 98 , כפי שעשו גם תושבי סוורדלובסק בשבוע שעבר . קריאה 
באוטוביוגרפיה שפירסם בעת ובעונה אחת בכמה מדינות מערביות שלדבריו יוקדשו 
תמלוגיה במלואם למאבק נגד האיידס בברית המועצות , אינה מספקת תשובה לשאלות 
אלה . הפורטרט העצמי של ילצין זחוח דעת מדי , הוא מעריץ את עצמו וקשה לראותו 
כמשכנע . לפי הכתוב בספרו " עד הסוף " ( בהוצאת קלמן - לוי , 682 עם ) 
, היה ילצין ילד שובב וטוב , שנולד במשפחה ענייה וישרה באוראל . הוא 
סלל תחילה את דרכו תחת חרושצוב ואחר כך עשה את הקריירה שלו תחת ברזנייב . 
לצעיר זה היו רק שתי אהבות בחייו הספורט והבנייה עד שנישואיו עם צעירה 
" צנועה , חביבה ומתוקה " הביאו לו אהבה שלישית . אין זה מפתיע איפוא 
שבגיל מאוד צעיר התמכר לתענוגות הכדורעף ושבסופו של דבר הצליח להיכנס , 
על אף רוע לבם של מורים בלתי צודקים במיוחד למכון הפוליטכני של אוראל . 
עם צאתו מהמכון סירב , כמובן , לעבוד כמנהל עבודה , כפי שהוצע לו , ובמשך 
שנה שלמה השתלם בכל תחומי עבודת הכפיים של מקצועו : פועל בניין , נגר , 
מסגר , זגג וכו . בסוף שנות ה05 החל בוריס ילצין לעבוד במפעלים שונים 
במחוזות . הוא הצטרף למפלגה ב1691 ועזב את ה"ייצור " ב8691 כדי לטפס בדרגות 
הנומנקלטורה במחוז סוורדלובסק . שם מונה למזכיר ראשון של המחוז ב6791 . 
כלומר , בשנים הראשונות של הקיפאון , כפי שמכונה כיום עידן ברזנייב . 
אז נקשר בקשרי ידידות עם מזכיר ראשון צעיר אחר של האזור , אחד בשם מיכאיל 
גורבצוב שמילא את תפקידו בסטוורופול . לא לאורך ימים , שכן שנתיים לאחר 
מכן נקרא גורבצוב למוסקווה על ידי ברזנייב שמינה אותו לאחראי על החקלאות 
במזכירות הוועד המרכזי . " היחסים בינינו " , כותב ילצין , " היו מצוינים . 
גורבצוב היה שונה באותה תקופה . הוא היה כן יותר . הוא באמת רצה לשפר 
את הדברים , לעבוד ללא הפסקה , לשמור על הקשר עם הרפובליקות והאזורים " . 
אין זה מקרה שילצין משתמש כך בעבר , שכן שני השלישים הבאים של ספרו מוקדשים 
בעיקרם להריסת האדם גורבצוב . דוגמה : " הוא מדבר עם כולם בלשון אתה , 
כולל החברים המבוגרים ממנו בפוליטביורו . . . האם זה מתוך העדר חינוך 
או הרגל פשוט ? אין לדעת " . בעוד שילצין טרח כמה עמודים קודם לכן לציין 
שהוא עצמו " מעולם לא קילל וגידף " . מומיו של גורבצוב הלכו ובלטו כאשר ילצין 
עצמו נקרא למוסקווה ב5891 , על מנת לעמוד בראש מחלקת הבניין של הוועד המרכזי . 
שלושה חודשים לאחר מכן מונה , שוב בידי גורבצוב , למזכיר הוועד המרכזי 
האחראי על הבנייה . עם שובו משליחות באוזבקיסטן , שם עמד מיד על מצב השחיתות 
הכללית ששרר ברפובליקה זו , קפמאליד4ייעץ ילצין לגורבצוב לנקות את אורוות 
אוגיאס . לשווא טרח . האיש מספר אחד לא האמין למלה מדבריו , " נתקף זעם 
ואימץ את דעתו של ליגצוב כדי לא להבין דבר " . השתלשלות האירועים והצעדים 
המשפטיים שנפתחו , לא בלי קושי , כנגד המאפיה האוזבקית , בוודאי הצדיקו 
בדיעבד את בוריס ילצין . אך יש להודות כי אינו שופע פרטים על כל אותה פרשה 
בספרו . הוא רק זועם על שבתור השליח המיוחד של הוועד המרכזי בטשקנט , לא 
יכול היה לשלם תמורת ארוחותיו . באותה נשימה הוא מספר כיצד קיבל לידיו את 
הדאצה בסביבות מוסקווה שאותה פינה גורבצוב כדי לעבור לגדולה יותר . קידום 
חדש קיבל האפרציק הלא - אופייני ילצין בדצמבר 5891 . גם עלייה בדרגה זו 
באה הודות לחסדו של החבר גורבצוב , שהטיל עליו את המשימה להשכין סדר בארגון 
המפלגה במוסקווה . עד אז עשה זאת גרישין , אדם " משולל כל חוש מוסרי , 
פדנטי וחנפן . מעין עריץ לא אינטליגנטי " . " הבחירה בי היתה אבסורדית . 
. . הסכמתי רק בלב חצוי " , מסביר המחבר לפני שהוא מספר לנו בפרוטרוט 
על צרותיו במוסקווה , התנגשויות האין - ספור שלו עם ליגצוב , אז האיש מספר 
2 במפלגה . סירובו המתמיד של גורבצוב להכריע לזכותו בקונפליקט זה או אחר , 
בעיקר כאשר דובר על צמצום זכויות היתר של הנומנקלטורה או על המאבק נגד השכרות 
שהפך לקטסטרופה . " פרשת ילצין " כפי שהיא מכונה התפוצצה ערב יום השנה 
ה07 למהפכת אוקטובר ב7891 . במהלך ישיבה בפוליטביורו הציג גורבצוב את הדו"ח 
שעליו מתח ילצין ביקורת קשה בטענה שלא הרחיק לכת דיו . אז , הוא מספר 
לנו , המזכיר הכללי " התפרץ . . . עזב את האולם כמו מטורף לחצי שעה , 
חזר , התנפל עלי . . . נימת דיבורו , כמו של מוכרת דגים בשוק , היה 
קרוב להיסטריה . . . הוא כבר היה נחוש בדעתו להיפטר מהמעמסה שהייתי . 
בבירור גוף זר בצוות הצייתן שלו " . הריב הפך להיות פומבי כמה שבועות מאוחר 
יותר , במהלך ישיבת המליאה המפורסמת באוקטובר , כאשר חזר ילצין על דברי 
ביקורתו , הציע את התפטרותו והפך יעד לאווירת לינץ כללית . אז החלה תקופת 
המדבר שלו , סילוקו מהפוליטביורו של ההנהגה במוסקווה , אשפוזו הממושך , 
" חיי גולה " שלא הסתיימו אלא לאחר בחירות 9891 והלגיטימציה שהעניקו 
לו . ספר זה אינו מהווה משום בחינה מצע . מי שמחפש בו חזון בדבר עתידה 
של בריה"ם , אפילו תשובות קצת מדויקות יותר לבעיה הקולוניאלית הגואה , 
לקשיים הכלכליים שרק הולכים ומוחרפים , ייצא מאוכזב . מאירועים רבים מתעלם 
ילצין , בראש ובראשונה המשבר בקווקז והמשבר במדינות הבלטיות . ההיסטוריה 
היא שתגלה לנו האם אכן יתגלה בוריס ילצין לבסוף כאותו אדם תוסס ורב - פעלים . 
כמי שאינו פוסק מלהיחלץ מהקופסה שבה רוצים לכלוא אותו עמיתיו , הודות להתבטאויותיו 
כנגד הנוהגים הקיימים . ברור , עם זאת , שהאיש הוא כבר עתה יריב לגורבצוב 
המתואר כ"צאר בחסד אלוהים שאינו מסוגל לקבל את ההחלטות המכריעות המתחייבות . 
אוהב לדבר , יודע לעשות זאת ומשועבד לשלטון " . ילצין אף מאשים את גורבצוב 
כי שיקר לצירי קונגרס העם באמרו כי אין לו דאצה ( יש לו שלוש ) וכי הוא 
מביים בדקדקנות אותם " מפגשים ספונטניים " מפורסמים עם העם שאינם אלא " תהלוכת 
מסכות " . הוא גם מאשים אותו באהבה לחיי " מותרות , ובהקשר זה ראיסה בוודאי 
אינה עוזרת " , ובקיצור , בהיותו אדם המיומן ב"שיטת הקסטות " . הטיעונים 
אולי אינם ברמה גבוהה , אבל המלחמה אכן הוכרזה . 
