כדורגל היוונית תבעה אתמול למנות ועדת חקירה משפטית לבדיקת ההאשמות , כי 
עיתונאי ושלושה שופטי כדורגל היו מעורבים בהטיית תוצאות מישחקים . ההתאחדות 
עומדת לשגר בדחיפות נציגים למשרדי פיפ"א בציריך , כדי לקבל ייעוץ מאנשי 
ההתאחדות הבין לאומית . הצעדים ננקטו לאחר שהעיתון אלפתרוטיפיה " פירסם 
פרטי מכתב , שנשלח לפיפ"א ב - 22 בפברואר על ידי שופט הכדורגל קוסטאס דימיטריאדס . 
העיתון לא גילה כיצד הגיע לידיו עותק של המכתב , בו מגלה השופט לפיפ"א 
כי עיתונאי מסויים שיחד שלושה שופטים כדי להטות תוצאות מישחקים . במכתב 
פורטו שמות המעורבים בפרשה המסעירה , בכלל זה כמה קבוצות בכירות כמו אולימפיאקוס 
פיראוס , אאק אתונה ופאוק סאלוניקי . אלא שהשופט דימיטריאדס פירסם אמש הודעה , 
בה הוא מכחיש בתוקף את ההאשמות וטוען , כי עותק המכתב שהדפיס העיתון הוא 
זיוף . העיתון חזר וטען , כי הדיווח מהימן וכי פיפ"א הועמדה על חומרת המעשים . 
העיתון גם מזכיר , כי כבר לפני שבוע פירסם ידיעות על שערוריה בכדורגל היווני 
הנחקרת על ידי ההתאחדות הבין לאומית . בתוך כך נמסר , כי כי איגוד מועדוני 
הכדורגל המקצוענים של יוון החליט לתבוע את כתב העיתון , פיליפוס סיריגוס , 
על הוצאת דיבה בפרסומיו על פרשת השוחד . 
