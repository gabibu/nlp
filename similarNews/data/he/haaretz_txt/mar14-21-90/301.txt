חמשנים עד ששר הביטחון , שמעון פרס , ניסה , בהצלחה חלקית בלבד , להחיות 
את תוכנית דיין ולתכנן את יישובו של לב השומרון , על גב ההר . בשנה הראשונה 
לאחר מלחמת ששת הימים , עד שהוכרע בצמרת המערך , ואחר כך גם בממשלה , 
המאבק בין גישות דיין ואלון , בוצעה ההתיישבות בשטחים במנותק מתוכנית מוגדרת , 
ולא פעם על בסיס שיקולים אקראיים , או כתגובה לפעילותם של מתיישבים שפעלו 
מכוח החלטתם העצמאית ובלי אישור הממשלה . כך היה ברמת הגולן , כשעלו מתיישבי 
עלייקה , ב41 ביולי 7691 , להתיישבות לא מאושרת שהפכה מאוחר יותר , בהחלטת 
ממשלה , לקיבוץ מרום גולן . כך גם היה מאוחר יותר כאשר עלו הרב לווינגר 
ואנשיו לחגוג את ליל הסדר במלון פארק בחברון באפריל 8691 . חבורת חוגגי 
הפסח הפרה הבטחה מפורשת שחבריה נתנו למושל הצבאי ולא פינו את המקום לאחר 
החג . בסופו של דבר לא רק שלווינגר ואנשיו לא פונו ולא נענשו , אלא שקיבלו 
את חסות הממשלה להקמת יישוב בקרבת חברון , קריית ארבע . קפמאפרקחמבשנתה 
הראשונה של ההתיישבות בשטחים , היה יגאל אלון הכוח המניע והדוחף . הוא 
פעל ללא לאות לקדם את ההתיישבות בשטחים , והאיץ בראש הממשלה ובעמיתיו למטבחי 
ההחלטה לאמץ את תפישותיו , שהתבססו בעיקרן על התוכנית שנשאה את שמו . אלון 
לא היסס מלבצע מניפולציות על החלטות הממשלה , ובכך זכה לשיתוף פעולה מצדם 
של שרים אחרים ובהם גם שר הביטחון , משה דיין . אלון פעל מדי פעם בניגוד 
מוחלט להחלטות שקיבלו הוא ועמיתיו במליאת הממשלה , ובסתירה לאחריותו כשר 
בממשלה . כך היה בפרשת מתנחלי חברון . אלון , שהיה בסוד תכנונם של אנשי 
לווינגר להפר את צו המושל הצבאי ולנסות להתנחל באזור , שבעניינו לא היתה 
החלטת ממשלה , לא רק שלא הזהיר אותם מפני המעשה , הוא אפילו סייע להם ישירות . 
לאחר שנמצאו במלון פארק כמה ימים , ולאחר שכבר היה ברור שאין בכוונתם לפנות 
את המקום מרצונם , נסע אלון לבקרם ולחזק את ידם . כשהמשיך בדרכו , נכנס 
לכפר עציון ושם הפציר בחנן פורת ( היום חבר כנסת ) לדאוג לכך שיישלח נשק 
ללווינגר ולאנשיו . אלון לא נמנע גם מלעשות שימוש בתקציב משרדו ובסמכויותיו 
כשר העבודה כדי לקדם את ההתיישבות . כך היה בפרשת עלייתם לקרקע של מתיישבי 
רמת הגולן הראשונים . אלון הוכנס בסוד ההכנות לעלייתם לעלייקה , והבטיח 
להם כי יפעל בממשלה להשיג את האישור להקמת התיישבות ברמה . כשהתברר לאלון 
כי אישור הממשלה מתעכב , הוא לא התנגד , ואפילו הביע תמיכה , במימוש פעולת 
ההתיישבות עוד לפני הדיון בממשלה בעניין זה , ולפני קבלת אישורה . בהמשך 
פנו מתיישבי מרום גולן אל אלון והתלוננו על מצבם הכלכלי הקשה . אלון דאג 
לכך שאלה יירשמו במשרד העבודה כמי שמבצעים עבודות יזומות של פינוי שלגים 
וניקוי כבישים . מנהל החשבונות של הקיבוץ , איש קיבוץ דפנה , שסירב לתת 
יד לפיקציה הזאת , ולהגיש למשרד העבודה חשבונות פיקטיוויים , הוחזר אחר 
כבוד לקיבוצו הקודם . ראש הממשלה , לוי אשכול , לא פעל להגביל את השר אלון , 
וגם כאשר זה פעל בניגוד מוחלט לכל סדרי ממשל ומינהל תקינים ( כמו במקרה 
ההתיישבות בחברון ) , נזהר אשכול מלהתריס בפניו את הדברים ולבקשו שיחדל 
מפעולותיו אלה . הסלחנות שגילה אשכול כלפי פעולותיו אלה של אלון , היא 
שהובילה את הממשלה כולה לאישור יישוב שאיש מחבריה לא צידד בהקמתו , ורובם 
אף התנגדו לו : קריית ארבע . מפת ההתיישבות היהודית בשטחים התרחבה בתהליך 
דינמי שבו העניקו שרי הממשלה בכל פעם אישור למדיניות שגיבשה קבוצה קטנה של 
מקבלי החלטות , ששיקוליהם ומניעיהם לא הובאו לכלל דיון של ממש במליאת הממשלה . 
יכולתם של אותם קובעי מדיניות לקבל תמיד את אישור מליאת הממשלה למדיניותם 
נבעה במידה רבה מהיעדרה של מדיניות ממשלתית כוללת בנושא עתידם המדיני של 
השטחים , ובנגזר מכך , גם בנושא ההתיישבות בהם . ראש הממשלה , שהיה ער 
לתהליך ההדרגתי של שינוי מפת ההתיישבות , בלא גיבוש תוכנית כוללת ומוגדרת 
בנושא זה , נתן לו יד , וגם נטל בו חלק פעיל . אשכול , שנמנע מלהוביל 
את ממשלתו לגיבוש מדיניות כוללת בשטחים , תמך בהפקעת תחום קביעת מדיניות 
ההתיישבות ממליאת ממשלתו , והעביר את מלאכת עיצוב המדיניות למטבחי החלטה . 
היה זה אשכול עצמו שהיטיב לתאר בלשונו הציורית את התהליך ואת התרחבותו הבלתי 
מבוקרת . בעת דיון בממשלה , ב42 בספטמבר 7691 , על תוכנית ההתיישבות שהכינה 
המחלקה להתיישבות של הסוכנות , שנערך גם הוא , כדיונים אחרים בעניין , 
מבלי שהממשלה החליטה קודם לכן על גיבושה של מסגרת מדינית - התיישבותית מוסמכת 
ומוסכמת , הבהיר ראש הממשלה את השקפתו . קפמאליד4חמבהתייחסו להתבטאויות 
שרים שטענו כי אין דין האחזויות צבאיות בשטחים ( שהן לגיטימיות כביכול ) 
כדין יישובים אזרחיים , ולפיכך יש להיזהר מאוד לפני שמקבלים החלטה על הקמתם 
של יישובים אזרחיים , ציין אשכול כי לפעולת ההתיישבות בשטחים יש דינמיקה 
שאי אפשר יהיה לשנותה . לפיכך , לעלייתם של של ישובי נח"ל צבאיים לקרקע 
יש לייחס משמעות בדיוק כמו להקמתם של ישובים אזרחיים . שהרי , טען אשכול , 
" במשך הזמן הופכים גדיים לתיישים " . 
