ראש הממשלה , יצחק שמיר , אינו מתכוון בשלב זה להודיע על פרישתו מהחיים 
הפוליטיים . בתום התייעצות עם מקורביו , הבהיר שמיר אמש כי הוא עדיין מעוניין 
לנסות ולהרכיב את הממשלה הבאה , וכי הוא מאמין שיש לו סיכוי לכך . בינתיים 
הולכת וגוברת הביקורת בליכוד נגד שמיר , תוך משבר פנימי חריף ועמוק . הדרישה 
להביא להחלפתו של שמיר כסיכוי אחרון לשמור על שלטון הליכוד תופסת תאוצה , 
גם בקרב מי , שנחשבו עד הימים האחרונים כמוקרביו . בתום התייעצות דחופה , 
שכונסה אמש , נמנעה סיעת הליכוד מלקבל החלטה בעניין , וככל הנראה תמליץ 
היום משלחת הליכוד לפגישה עם נשיא המדינה להטיל את הרכבת הממשלה הבאה על 
שמיר . בישיבת סיעת הליכוד אמש הפתיע של ח"ך אריאל שרון בהתייצבות חד - משמעית 
לצדו של שמיר . שרון נימק את עמדתו בכך , שהגיע הזמן להתאחד ולשכוח את 
מחלוקות העבר , ושראש הממשלה אימץ את כל עמדותיו המדיניות . בשעת מסירת 
הידיעה , אחר חצות , הסתמנה תמיכה במועמדותו של שמיר כמועמד הליכוד להרכבת 
הממשלה הבאה . ואילו בצמרת מפלגת העבודה התחדשה בסוף השבוע , במלוא חריפותה , 
המתיחות בין שמעון פרס ליצחק רבין . מקורבי רבין מאשימים את פרס , כאילו 
החליט עתה לפגוע בו , להפילו ולהרחיקו מעמדת הכרעה . גורמים בכירים המקורבים 
לרבין אמרו בסוף השבוע , כי אם יימשך מסע ההכפשות מצד אנשי פרס כלפי רבין , 
לא יהיה שמעון פרס ראש ממשלה . הרקע להתבטאויות הקשות , המגיעות מצד מקורביו 
של רבין , הוא שורה של פרסומים והשמצות כלפי שר הביטחון לשעבר , שפורסמו 
בעיתונות בסוף השבוע , ועיקרם הצגתו של רבין , בעיקר על - ידי מקורבי 
פרס , כמי שניסה לחבל במהלך של הפלת הממשלה , וכמי שניסו להעלים ממנו עובדות 
ומהלכים , כדי שלא ימציא ברגע האחרון פשרה שתבסס מחדש את שלטון שמיר . קפידבינההערכה 
בצמרת הליכוד היא , כי כל עוד לא יבין שמיר שלליכוד אין כל סיכוי להרכיב 
ממשלה חדשה , לא יפרוש מתפקידו . שני המועמדים העיקריים לרשת את שמיר , 
משה ארנס ודוד לוי , שוחחו אתמול טלפונית עם שמיר והבהירו לו , כי אין 
בכוונתם לפעול להדחתו . ארנס אמר לשמיר , כי לא יתן יד להתארגנות נגדו , 
כי הוא תומך בהמשך מועמדותו לראשות הממשלה , וכי את חשבון הנפש הפנימי 
בליכוד יש להשאיר למועד מאוחר יותר . הבוקר מכנס שמיר בלשכתו את כל שרי הליכוד , 
ואחר - כך עתידה להתכנס הנהלת הסיעה בכנסת ולקבל החלטה סופית לקראת הפגישה 
עם נשיא המדינה בשעות הצהריים . לא מן הנמנע , שברגע האחרון תבקש הנהלת 
סיעת הליכוד מהנשיא לדחות ביום - יומיים את ההתייעצות עמה . אפשרות זו תהפוך 
ריאלית , אם ירמוז שמיר מחר בפגישתו עם השרים , על אפשרות שבכל - זאת יפרוש 
מתפקידו . בשלב זה , נחוש שמיר בדעתו שלא לפרוש מהחיים הפוליטיים , מאחר 
שהוא סבור , כי אם יסתלק עתה תיפתח בליכוד מלחמת הכל בכל , שתביא את המפלגה 
בדרך המהירה והישרה להתפוררות מוחלטת באופוזיציה . לדעת שמיר , היריבות 
הקשה בליכוד והמלחמה על ירושתו בין אריאל שרון , משה ארנס ודוד לוי , עלולה 
להבטיח את שלטון מפלגת העבודה לשנים רבות . ראש הממשלה מאמין , כי בהנהגתו 
קיים עדיין סיכוי לאיחוד הליכוד ולמציאת נוסחת פשרה עם הסיעות הדתיות , 
כדי שתתמוכנה בממשלת ליכוד צרה . אם בסוף השבוע שעבר היו רוב הקולות בליכוד , 
שתמכו בהחלפתו של שמיר , בעיקר מקרב תומכי החישוקים , הרי שבסוף השבוע 
גברו הקולות בעד מחליף לשמיר דווקא בין אנשי מחנהו של ראש הממשלה . אישים , 
שהיו עד היום מקורבים ביותר לשמיר , צוטטו כאומרים כי המשך הנהגת הליכוד 
בידי שמיר תביא להרס מוחלט של התנועה ולהנצחת שלטון המערך . אחד מהמקורבים , 
שיוחסה להם התבטאות כי שמיר צריך לפנות את מקומו , היה השר רוני מילוא . 
מילוא הכחיש אמש דברים אלה , ואמר כי כל עוד שמיר נמצא בראשות התנועה ונחשב 
למועמדה להרכבת הממשלה הבאה , יתמוך בו . מקורבי השר דוד לוי טענו אתמול , 
כי משיחות שקיימו עם כל הסיעות הדתיות התברר להם , שסיכויי הליכוד להרכיב 
את הממשלה הבאה טובים ביותר , אם יעמוד לוי בראש הליכוד . מקורבי לוי נועדו 
אמש עם השר אריה דרעי מש"ס ועם חברי - כנסת מאגודת - ישראל ודגל - התורה . 
קפידבינככל הנראה , התמיכה בש"ס בדוד לוי היא מוחלטת , אולם התייחסות רשמית 
לכך תבוא רק אם תתקבל החלטה מפורשת בליכוד כל הצבת לוי כמועמד להרכבת הממשלה 
הבאה . גם אישים באגודת - ישראל הדגישו אמש , כי יראו בחיוב את מועמדותו 
של לוי , וכי אם יבצע הליכוד מהפך פנימי , ניתן לראות בכך את חידוש הקשר 
הטוב בין שתי המפלגות . דוד לוי סירב אתמול להתבטא בנושא . מקורביו אמרו , 
כי בימים הקרובים ינסה לעשות מאמץ ולהוכיח לשמיר , שבידיו להרכיב קואליציה 
עם הסיעות הדתיות , ולהערכתם , יבין שמיר שעליו לפנות בהסכמה את מקומו . 
על - פי חוקת הליכוד , יכול רק מרכז המפלגה , המונה 000 , 3 חברים , לבחור 
מועמד חדש לראשות הליכוד ולהרכבת הממשלה . מקורבי לוי תכננו לכנס אמש מפגש 
תומכים גדול למען בחירתו של לוי כמרכיב הממשלה הבאה , אולם בהתייעצות שנערכה 
בצמרת הליכוד , ובתיאום עם ראש הממשלה , הוחלט לכנס את סיעת הליכוד באותה 
שעה ממש במטרה למנוע את כינוס תומכי לוי . יו"ר סיעת הליכוד בכנסת , ח"ך 
שרה דורון , שוחחה טלפונית עם שמיר , שנתן את ברכתו , וסיעת הליכוד כונסה 
בשעה 00 : 12 במצודת זאב . ראש הממשלה לא הופיע לישיבת הסיעה . הוא נימק 
זאת בהתחייבויות קודמות , אך נמסר כי לא ראה לנכון להיות נוכח באולם , 
שבו היו צפויים דברים בגנותו . עיקר דבריהם של חברי - הכנסת של הליכוד נסבו 
על הטענה , כי אם לא יהיה לליכוד הכוח להרכיב ממשלה , יש להפנות את מרב 
המאמצים להביא להקדמת הבחירות . בניגוד לצפוי , התברר כי רק חברי - כנסת 
בודדים קראו במפורש להחליף את שמיר . העמדה המפתיעה ביותר נשמעה בישיבת הסיעה 
מפי ח"ך אריאל שרון . שרון קרא לתמוך בראש הממשלה , יצחק שמיר , " כי 
הוא המתאים ביותר לעמוד עתה בראש הליכוד " . שרון הסביר , כי יש להביא כיום 
לאחדות הכוחות בליכוד ולשכוח את מחלוקות העבר . הוא אמר , כי עמדתו כלפי 
שמיר היא חיובית כל - כך , מכיוון שראש הממשלה אימץ למעשה את עמדותיו שלו , 
שרון . ח"ך ראובן ריבלין , מקורבו של דוד לוי , התפרץ כלפי שרון ואמר , 
כי אם שרון מציע כי שמיר יומלץ על - ידי הסיעה להרכיב את המשלה הבאה , 
פירוש הדבר שהוא ממליץ לגרור את הליכוד לאופוזיציה . ריבלין אמר , כי 
נכון הדבר ששמיר נבחר על - ידי מוסדות הליכוד כראש התנועה וכמועמדה לראשות 
הממשלה בהליך דמוקרטי תקין , אולם במצב שנוצר אין ברירה אלא להציע לשמיר 
לפנות את מקומו . " יש לדבר עם שמיר , כי יסכים שאחר ינסה להרכיב את הממשלה 
הבאה , אם באמת רוצה ראש הממשלה לראות את המשך שלטון הליכוד " , אמר ריבלין . 
קפידבינח"ך בני בגין יצא בחריפות כלפי אלו , שקראו להחלפתו של שמיר . בגין 
אמר , כי לא ניתן לקבל תכתיבים מאגודת - ישראל , והביע פליאה על כך שבליכוד 
ביקשו להימנע מלקבל תכתיבים מהאמריקאים וממערב - אירופה , אך מוכנים לקבל 
תכתיבים מהדתיים . בישיבת סיעת הליכוד השתתפו חמשת יוצאי המפלגה הליבראלית , 
בראשות יצחק מודעי , שפרשו מהליכוד והוכרו בסוף השבוע שעבר כסיעה נפרדת . 
הם נמנעו מלהתבטא בישיבה . רבים מבין חברי סיעת הליכוד ניסו לדבר על לבם , 
שיבטלו את מהלך הפרישה מהליכוד , כדי שלא לתת למפלגת העבודה סיכוי להרכיב 
את הממשלה הבאה . אך השר יצחק מודעי הכריז , כי המהלך שלו ושל ארבעת חבריו 
הוא סופי . נשיא המדינה , חיים הרצוג , החליט לעשות כל מאמץ לסיים את ההתייעצויות 
עם נציגי כל הסיעות בכנסת עד יום שלישי או רביעי , כדי שעד סוף השבוע יוכל 
להודיע אם החליט להטיל את מלאכת הרכבת הממשלה החדשה על שמעון פרס או על יצחק 
שמיר . בניגוד להתייעצויות לאחר הבחירות לכנסת ב4891 וב8891 , כשהפעיל הנשיא 
את " סמכותו המוסרית " ופעל מאחורי הקלעים לכינון ממשלת אחדות לאומית , 
הפעם לא ינסה הרצוג , ככל הנראה , להפעיל את השפעתו בכיוון זה . החלטתו 
של הרצוג לפעול במהירות האפשרית לכינון ממשלה חדשה נובעת מתפיסתו , שאין 
זה בריא שממשלת המעבר תכהן זמן רב . ב8891 , כשהטיל על שמיר את מלאכת הרכבת 
הממשלה , אמר הרצוג : " מטעמים רבים , איננו רשאים להשאיר את השלטון 
במדינה זמן רב במצב של ממשלת מעבר , וחשוב שתיכון במהרה ממשלה חדשה " . ביום 
שישי השלימו במשכן הנשיא את ההכנות לקראת ההתייעצויות עם הסיעות . היום 
יתייצבו בפני הנשיא המשלחות של סיעות המערך , הליכוד , ש"ס , ורץ . משלחת 
סיעת המערך הוזמנה ראשונה , משום שבעקבות החלטת הכנסת להכיר בפורשי הליברלים 
בליכוד כבסיעה עצמאית , מהווה המערך את הסיעה הגדולה ביותר בכנסת . למרות 
ההתייעצויות עם הסיעות , לא ביטל הנשיא את הפגישות , שתוכננו בסדר היום 
הצפוף שלו . הרצוג יארח היום לארוחת צהריים את נשיא ארה"ב לשעבר , גימי 
קרטר , ויערוך קבלת פנים לכת המקויה היפאנית המבקרת בארץ . לנשיא המדינה 
שיקול דעת רחב על איזה חבר - כנסת יטיל את מלאכת הרכבת הממשלה . הוא אינו 
חייב להטיל את התפקיד על נציג המפלגה הגדולה ביותר , אלא על בעל הסיכויים 
הרבים ביותר להרכיב ממשלה . ב3891 , בעקבות התפטרותו של מנחם בגין , כשהטיל 
על יצחק שמיר להרכיב ממשלה , למרות שלמערך היו 05 מנדטים ולליכוד רק 64 , 
אמר הנשיא : " לא פירשתי את הסמכות , המוקנית לי בחוק , פירוש מצמצם , 
ולא ראיתי את תהליך ההתייעצויות עם הסיעות כמיועד לברר אך ורק מי הוא חבר - 
הכנסת , הזוכה לתמיכה הרבה ביותר " . לרשותו של חבר - הכנסת , שעליו יטיל 
הנשיא את הרכבת הממשלה , יועמדו 12 ימים להשלמת מלאכתו . בתום תקופה זו 
רשאי הנשיא להעניק לאותו ח"ך ארכה של 12 ימים נוספים . בין שתי התקופות 
רשאי הנשיא לקיים סיבוב שני של התייעצויות . 
