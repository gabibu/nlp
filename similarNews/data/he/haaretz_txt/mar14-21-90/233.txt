המשבר הקשה של הכלכלה הקומוניסטית , היה המנוע העיקרי של הפרסטרויקה הסובייטית 
ושל ההתקוממות העממית נגד הממשלות הקומוניסטיות בארצות מזרח אירופה ( להוציא 
את צכוסלובקיה ) . משבר זה עדיין מסכן את יציבות המשטר החדש בפולניה , 
גורם לריצת אמוק לקראת איחוד שתי הגרמניות , מתקתק כפצצת זמן במשק ההונגרי 
ומאיים באנרכיה כלכלית בבריה"ם . הניסיונות להבראה , קשים משחזו , והמצב 
ברוב המדינות גרוע משחשבו לפני שנפתחו ספרי החשבונות שניהלו הממשלות המודחות . 
ההתנגדות האידיאולוגית והביורוקרטית יחד עם האנדרלמוסיה של המעבר , מכבידים 
על ניסיונות הבראה ומרתיעים משקיעים פוטנציאליים מן המערב . המדאיג ביותר 
הוא המצב בבריה"ם , הן בשל סדרי הגודל שבהם מדובר והן בגלל ההשלכות הבין - 
לאומיות שעלולות להיות לכל זעזוע סובייטי . לכן ניסו במערב להשתיק במשך 
שבועות ארוכים את העובדה שבריה"ם מפגרת בתשלום חובותיה לספקים מערביים . 
מדובר לפי שעה בכ001 מיליון דולר , אך כמה חברות מערביות הפועלות במוסקווה 
לא קיבלו תשלומים מאז אוקטובר אשתקד וקצב ההזמנות החדשות הואט . התקלות 
קשורות בליברליזציה שהנהיג גורבצוב בסחר חוץ . עד 7891 ריכזו כמה מיניסטריונים 
את מונופול סחר החוץ הסובייטי ורכשו מוניטין בין - לאומי בשל דייקנותם בתשלומי 
ריבית והחזר חובות . מאז ניתנה הרשות לכ000 , 21 מפעלים וחברות סובייטיות 
לנהל במישרין את היצוא והיבוא שלהן , ורבות מהן שקעו בחובות מעבר ליכולתן . 
המיניסטריונים והבנקים הסובייטים מסרבים עתה להעניק הלוואות ולהקציב מטבע 
חוץ כדי לממן את החסר . אחת התוצאות היתה גידול עצום בהיקף חובות חוץ של 
בריה"ם לפי נתוני הסי - אי - אי בוואשינגטון : מ8 . 1 מיליארד דולר ב1791 
ל84 מיליארד דולר ב - 9891 ונטל מקביל של הריבית ותשלומי ההחזר . בנקאים 
מערביים מציינים שהסובייטים ממשיכים לדייק בתשלומים על חובות שנעשו על - 
ידי גופים ממשלתיים ( כזכור , גם ישראל התנסתה בהפרדה החדשה במימון בין 
הזמנות ממשלתיות ללא - ממשלתיות בבריה"ם : סגן ראש עיריית מוסקווה חתם על 
הסכם עם שר החקלאות הישראלי בדבר אספקת פירות וירקות לשיפור האספקה בשוקי 
הבירה הסובייטית ; אך המיניסטריונים הנוגעים בדבר סירבו להקציב את המטבע 
הקשה לתשלום ואמרו לו שימצא מקורות בכוחות עצמו ) . המחסור במטבע קשה והקשיים 
בהשגת יבוא מוצרי צריכה באשראי מסבירים , לפחות חלקית , מדוע אין גורבצוב 
מנסה להתמודד עם המדפים הריקים בחנויות בעזרת יבוא מסיווי של סחורות מן 
המערב . אך הצורך במוצרי צריכה מיובאים הוא רק חלק של תלות הרפורמות הכלכליות 
במזרח אירופה במימון מן המערב ; החלק החשוב יותר הוא ביבוא מוצרי ייצור 
והשקעה ומימון תוכניות מודרניזציה . חברת " קרדיט סוויס פרסט בוסטון " 
מעריכה שמזרח אירופה תזדקק להשקעות מן המערב בסך 0809 מיליארד דולר לשנה , 
בארבע השנים הקרובות . לפי דו"ח החברה , החלטת בריה"ם לדרוש מטבע קשה 
תמורת אספקת נפט למזרח אירופה תעלה למדינות אלה כ51 מיליארד דולר לשנה . 
קפמאבינהמדינה המעורבת ביותר במישרין במימון כלכלה מזרח אירופית היא גרמניה 
המערבית ובעיותיה ממחישות את השילוב ההדוק בין הצד הכלכלי והצד הפוליטי : 
זרימת פליטים מזרח - גרמניים מעוררת במערב גרמניה דאגות כבדות מפני גידול 
האבטלה . אחד הפתרונות הוא מימון מערב - גרמני של סובסידיות למוצרי צריכה 
במזרח גרמניה ; הפתרון השני הוא איחוד המטבע בין שתי הגרמניות בשער בלתי 
מציאותי וגבוה של המארק המזרחי - גרמני . בשני המקרים זה נטל על התקציב 
המערב - גרמני שהגירעון בו השנה עלול לגדול ממיליארד דולר ל03 מיליארד דולר . 
הבונדסבנק יצטרך להעלות את שיעור הריבית במשק כדי לאזן לחצים אינפלציוניים 
דבר שלא יתקבל באהדה על - ידי האזרח ולא על - ידי גורמים כלכליים . הדבר 
עלול להשפיע גם על תחום התעסוקה ועל העדיפויות המפלגתיות של הבוחרים . ספק 
אם ארה"ב תוכל להסתפק בכ003 מיליון דולר המתוקצבים למזרח אירופה בתוכנית 
הסיוע הכלכלי לשנה הבאה . בוואשינגטון כבר מדברים על " יוזמות משמעותיות 
חדשות " ודוברי הממשל הודו בקונגרס , בפעם הראשונה , שאלה עלולות להקיף 
קיצוצים בסיוע לישראל ומצרים , ששתיהן בלבד מקבלות בערך פי עשרה ממה שתוקצב 
לווארשה ולבודפשט . אין להניח ששינויים בחלוקת סיוע החוץ האמריקאי באמת ישחררו 
את הסכומים שלהם זקוקה מזרח אירופה לשיקומה . בצורה זו או אחרת תצטרך ארה"ב 
למצוא למטרה זאת כספים בשוק ההון הפרטי . כלכלנים אמריקאים סבורים , שצמיחת 
המשק מחייבת הורדת שיעור הריבית בארה"ב כבר במחצית השנייה של 0991 . אך 
הסיכויים לכך יפחתו מאוד אם בשוקי הכספים האמריקאים יופיעו ביקושים גדולים 
ממזרח אירופה . ספק אם הממשלות החדשות במזרח אירופה ובמרכז אמריקה מודעות 
כבר לקשיים שאתם יצטרכו להתמודד , הן בקבלת סיוע כלכלי מממשלת ארה"ב והן 
בהשגת הלוואות פיתוח גדולות מבנקים מסחריים . רוב מדינות מזרח אירופה מדברות 
על הצורך במיליארדי דולרים לשנה , במשך השנים הקרובות , אך הבנקים המסחריים 
במערב אומרים שהרוב המכריע של הכסף יצטרך לבוא מכספים ממשלתיים או ממוסדות 
פיננסיים בין - לאומיים או על סמך ערבויות מממשלות מערביות . מאידך גיסא , 
בקונגרס האמריקאי היה תמיד המאבק בהתפשטות קומוניסטית הנימוק היעיל להשגת 
סיוע חוץ . למרות ההרגשה שהמלחמה הקרה עברה מן העולם , נראה שיהיה עתה 
עוד יותר קשה להשיג סיוע לביצור המדינות המשתחררות משלטון קומוניסטי . 
