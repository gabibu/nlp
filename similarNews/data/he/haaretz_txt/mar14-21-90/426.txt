ההצבעה , הנערכת היום במזרח - גרמניה , פותחת שורת בחירות חופשיות במדינות 
מזרח - אירופה , בחלקן בראשונה מאז מלחמת העולם השנייה , ובה לראשונה 
מאז עליית היטלר לשלטון . אך יש הבדל יסודי בין מזרח - גרמניה לבין המדינות 
האחרות : בכל שאר המקומות תקבע ההצבעה את פניה החדשות של המדינה ; במזרח - 
גרמניה יהיו הבחירות המבוא לחיסול המדינה עצמה , וישפיעו על צורת האיחוד 
הגרמני . ההנחה היא , שאם ינהיגו הסוציאל - דמוקרטים את הממשלה הבאה , 
יהיה תהליך האיחוד הדרגתי ומסודר יותר , מאשר אם יעמדו בראשה נציגי הימין . 
אך המפלגות המערב - גרמניות " גנבו " בעצם למזרח - גרמנים את הבחירות . 
במקום מירוץ בין הכוחות הפוליטיים המקומיים , התחרות העיקרית היא בין המפלגות , 
המייצגות את הנוצרים - דמוקרטים ואת הסוציאל - דמוקרטים בבון , שעניינם 
העיקרי אינו לשקף את המצב הפוליטי במזרח - גרמניה , אלא להשפיע על תוצאות 
הבחירות במערב - גרמניה בחודש דצמבר הקרוב . הדבר קשור הן בציפיות להשפעה 
הפסיכולוגית של התוצאות במזרח על הבוחרים במערב , והן בשינויים שיתחוללו , 
כשיתווספו כ21 מיליון מזרח - גרמנים לבוחרים לפרלמנט הגרמני המאוחד . הזדהות 
הסוציאל - דמוקרטים המערב - גרמנים עם המפלגה הסוציאל - דמוקרטית המזרחית 
מובנת למדי . אך גם הנוצרים - דמוקרטים והליברלים מצאו להם נושאי דגל במזרח - 
גרמניה , " הליכוד למען גרמניה " , והשקיעו אף הם מיליוני מארקים ואלפי 
שעות הופעה של פוליטיקאים מערב - גרמנים בשכנוע הבוחרים . בבולמוס המעורבות 
המערב - גרמנית ייטשטש המבחן בין הכוחות המקומיים המקוריים : יורשי הקומוניסטים 
במהדורתם החדשה ; המפלגות המזרח - גרמניות הקטנות , שהיו בעבר גרורות הקומוניסטים ; 
ו"הפורום החדש " , שמילא תפקיד מרכזי בהתנעת התהליכים , שהביאו להתמוטטות 
שלטונו של הונקר . דוברי " הפורום החדש " העריכו , לא בלי מרירות , 
כי כשני - שלישים מהבוחרים נכבשו על - ידי המפלגות המערב - גרמניות , וכי 
המפלגות המקומיות , כולל הקומוניסטים , יתחרו רק על היתר . לפי ההערכות 
במזרח - ברלין , יהיה המירוץ בין הסוציאל - דמוקרטים לבין " הליכוד למען 
גרמניה " צמוד . אך שתי סיבות מקשות את ניבוי תוצאות ההצבעה : המזרח - 
גרמנים מעולם לא הצביעו באופן חופשי , ולכן אין קריטריונים בדוקים לעריכת 
משאלים ולהערכת התשובות , שהתקבלו בהם ; והתפטרותו של וולפגנג שנור , 
ראש אחד משלושת המפלגות של " הליכוד למען גרמניה " , שהודה כי היה סוכן 
המשטרה החשאית של הקומוניסטים . 
