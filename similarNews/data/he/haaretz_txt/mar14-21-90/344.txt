עו"ד דרור מקרין , אחד מהפרקליטים הותיקים והידועים בתחום המשפט הפלילי 
הותקף אתמול על ידי אסיר אותו הוא מייצג . מקרין נפגע קשה בפניו . התקיפה 
אירעה אתמול בשעה 03 . 11 בבוקר בחדר עורכי הדין בכלא איילון ברמלה . יחד 
עם עו"ד מקרין נדקר בפניו גם עו"ד עזריאל בכר שהיה איתו . התוקף , האסיר 
מרדכי מימרן , בן 82 , נרקומן אלים שהורשע בהברחת סמים קשים לארץ . את 
התקיפה ביצע מימרן בלהב של סכין חיתוך . הרקע לתקיפה היה ויכוח על שכר טירחה , 
כאשר האסיר טען כי עורך הדין מקרין מבקש ממנו שכר גבוה מידי . מרדכי מימרן 
נשפט לפני כחצי שנה ל31 שנות מאסר על שני מקרים של יבוא 5 . 2 קילוגרם קוקאין 
מקולומביה לישראל . עו"ד מקרין נחשב לאחד מעורכי הדין החשובים בתחום הפלילים 
ולזכותו נזקפים זיכויים רבים של נאשמים . כעת מייצג מקרין את מימרן בעירעור 
שהגיש לבית המשפט העליון . אתמול לפני הצהרים הגיעו עוה"ד ובכר לשיחה עם 
מימרן . תוך כדי השיחה , שנסבה על שכר הטירחה , שלף מימרן להב של סכין 
חיתוך והתנפל על שני עורכי הדין . הוא דקר אותם בפניהם , וגרם להם לחתכים 
עמוקים . אסיר נוסף שהמתין מחוץ לחדר על - מנת לשוחח עם עורכי הדין נחלץ 
להגן עליהם . הוא ניסה להשתלט על האסיר התוקף ונראה כי הצליח למנוע פגיעה 
חמורה יותר . סוהר שהיה בסביבה נזעק גם הוא והצליח להשתלט על התוקף . עורכי 
הדין הפצועים קיבלו טיפול ראשוני במרפאת הכלא ואחר כך הועברו באמבולנס לטיפול 
בבית החולים אסף הרופא . עו " ד מקרין סובל מחתך עמוק מהעין עד לאוזן , 
שוחרר אחר הצהרים לביתו . עו"ד בכר נשאר עדיין בבית החולים להמשך קבלת טיפול . 
חוקרי המשטרה הוזעקו לכלא והחלו בחקירת התקרית . עו"ד מקרין מסר אמש כי 
הוא ועו"ד בכר לא ימשיכו לייצג את מימרן . בשירות בתי הסוהר מונה צוות בדיקה 
לחקירת נסיבות הארוע והסקת מסקנות . על - פי הנהלים אין סוהרים רשאים להמצא 
בחדר עורכי הדין בעת שאלה נפגשים עם לקוחותיהם בכלא וזאת כדי לאפשר להם שיחה 
חופשית ופרטית . 
