ששה פועלים ממפעלי קריית הפלדה ליד עכו , נפצעו אתמול לאחר חצות , בעת 
שזרם קיטור עז פרץ מבור הסיגית , כתוצאה מתלישת דלת תנור ממקומה . לדברי 
פועלים שהיו עדים למקרה , פגע עגורן , המעמיס גרוטאות המועברות לתוך תנור 
ההתכה , בשרשרת שעליה היתה תלויה דלת התנור . הדלת ניתקה ממקומה ונפלה 
אל תוך בור סיגית , המשמש כאתר פסולת של חומר כימי , בו משתמשים במהלך 
ההתכה . הדלת פגעה בצינורות מי הקירור של התנור . המים התנקזו לתוך הבור 
והפכו שם לקיטור . רוב עובדי המשמרת הוזעקו לסייע בניסיונות לחלץ את הדלת 
ואז אירע הפיצוץ . שלושה עובדים נפגעו באורח קל ובינוני ושלושה אחרים נפצעו 
קשה . בתוך זמן קצר הוזעקו למקום כוחות גדולים של מד"א ומשטרה . אמבולנסים 
פינו שלושה מהפצועים במצב בינוני וקל לבית - החולים הממשלתי בנהריה . שלושת 
הפצועים קשה הועברו לבית - החולים " רמב"ם " בחיפה . בין הפצועים קשה , 
מנהל המשמרת , משה פדידה , העובד 83 שנים במפעל והמסגר , אברהם בן שושן , 
העובד במקום 52 שנים . השניים אושפזו במחלקה לכירורגיה פלסטית . הפצוע 
השלישי , אליעזר אישח , נכווה קשה בכל חלקי ואושפז במחלקת ההתאוששות . 
אתמול לאחר התאונה המשיכו עובדי המפעל את עבודת תנור ההתכה , אולם בגמר 
העבודה הופסקה עבודתו , כדי לאפשר לחוקרי משרד העבודה לבדוק את נסיבות האירוע . 
במקביל פתחה המשטרה בבדיקת התאונה . 
