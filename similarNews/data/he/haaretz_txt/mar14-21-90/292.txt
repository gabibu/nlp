חם " לאן את רצה , רוסיה , לאן את ממהרת ? " תהה גוגול על גורל מולדתו , 
שהוא מדמה לעגלה שלוחת - רסן , בעת שהיתה שקועה בסטגנציה המוחלטת של מלכות 
ניקולאי הראשון . בשבועות האחרונים חוזרים בוודאי רבים ותוהים את תהייתו 
של בעל ה"נפשות מתות " , עדיין , לאחר מאה וחמישים שנה כמעט , הספר היסודי 
והאקטואלי ביותר על רוסיה זו , הנצחית , שמאחורי הדינמיות הכוזבת שמפיחות 
בה סיסמאות שליטיה , מסתתר הקיפאון הנחרץ המתחלף פעמים בריקבון התוסס ; 
חילופים מהירים כל - כך שעין המתבונן מסתחררת ואין הוא יודע עוד אם הוא 
צופה בנסיגה המתמדת עד האבסורד הגוגולי או במהפיכה המתמדת נוסח לנין - גורבצוב . 
בצדק כתב זה לא - כבר בעמודים אלה הפרוף שלמה אבינרי על ההמשכיות הבסיסית 
שבין האימפריה הצארית ו"ברית " המועצות הסוציאליסטיות . רבים לפניו עמדו 
על השמרנות המלדת של המשטר הרוסי , שבו " ככל שמשתנים הדברים כך הם עומדים 
בעינם " . חידת רוסיה אינה מניחה למערב זה כמאתיים שנה , כמו שאין היא מניחה , 
בממדים אחדים , להוגי האינטליגנציה הרוסית עצמם , סופריה שלא - פעם גילמו 
בגורלם האישי את סתירותיה ואת שגיונותיה שאין להם חקר ( שוב , גוגול הוא 
דוגמה טובה ) . אולי מעניינים יותר מכל היו דווקא מבטי הזרים החכמים שבאו 
לרוסיה לעמוד על טיבו של המתעורר , או המתעורר ושב לשקוע בו - ברגע בשנת - 
עולמים שלו ( כאובלמוב ) . ואם רוסיה הסובייטית היתה אחת מאותן הארצות 
היודעות להפוך את הבאים בשעריהן למטומטמים , ואפילו ( כמו קירקה של הומרוס ) 
לחזירים נתעבים אני חושב על גורג ברנרד שו הסוגד לסטלין , או על ליון 
פויכטוונגר המתפעל מתושייתם של עורכי משפטי - הראווה היו רבים שדווקא בזרותם 
ידעו למצוא את ייחודה ואף כמעט , למראית - עין או להרף - עין , את פשרה 
של ההוויה הפוליטית הרוסית . ואף שהיו אורחים כאלה גם בבריה"ם ( אנדרה זיד , 
ואלטר בנימין ) , אני חושב דווקא על כמה אורחים מוקדמים יותר שעמדו על 
חידת - רוסיה , או למצער , האירו אותה בהארות נבונות . שהותו של של זוזף 
דה - מסטר בפטרבורג של ראשית המאה ה91 , כשגרירו של ויקטור עמנואל הראשון 
בחצר הצארית , לא במקרה איפשרה לו להתעמק בסוגיית המשטר הפוליטי בכללה , 
בדילמות המהפיכה והריאקציה , ומתוך התעמקותו זו ליצור את יצירתו המרכזית , 
המזהירה בשלל הפרדוקסים שלה וחודרת לעתים עד עומקו של הטבע האנושי ( ופה 
ושם מנקבת אותו בחודה ויוצאת בצד האחר ) . יצירה זו היא הספר " ערבי סן - 
פטרסבורג " שהופיע לאחר מות המחבר , בשנת 1281 . אין זה ספר מסע במובן 
הישיר של המושג , אלא ספר פילוסופי - פוליטי , הד מאוחר ואנטיתטי מבחינות 
אחדות לגישתו הליברלית של אריסטו ב"פוליטיקה " שלו . אבל גם ספר זה נושם 
את אווירתה הצוננת של העיר הרוסית שמקץ מאה שנים עמדה להתחולל בה המהפיכה , 
זו שתחזור בדייקנות מהלכת - אימים , או כמעט , על הדגם של האירוע שעמד 
ביסוד תפישת - עולמו של זוזף דה - מסטר , שנגדו כיוון את מיטב שנינותו : 
המהפיכה הצרפתית . קפמאפרקחמהרוסים קראו את " ערבי סן - פטרסבורג " . אפשר 
שקרא אותו גם טולסטוי , אלא שהם לא הבינוהו . וכאשר באו אנשי לנין , הם 
אכן קראוהו ויצאו נשכרים . הם עשו הכל בהיפוך לכוונתו . וחוץ מזה , הם 
שעו כבר לדיאלקטיקן אחר , מזהיר פחות אך בעל עוצמה יתרה , ושוב , זר במהותו 
לרוח הרוסית ויתר על כן , למצב הרוסי : הפילוסוף הגרמני קרל מרקס . והשאר 
ידוע ( לפחות להלכה ) , ושוב , ראה דבריו של שלמה אבינרי על הסתירה הנושנה 
שבניסיון להגשים את המרקסיזם דווקא ברוסיה . את " ערבי סן - פטרסבורג " 
כדאי לקרוא לצד ספר " מעשי " יותר , ספר - מסע כפשוטו , גם הוא פרי עטו 
של אריסטוקרט צרפתי שידע את טעמה המר של מהפיכת 9871 : המרקיז דה קיסטין , 
בעל " רוסיה בשנת 9381 " : לצד ספרי גוגול ודה - מסטר , זה הספר האקטואלי 
ביותר למי שעוקב בימים אלה אחר הנעשה ( והלא נעשה ) ברוסיה . " רוסיה 
היא כיום הארץ המעניינת ביותר , שהרי אנו מוצאים בה זו בצד זו את הברבריות 
הקשה ביותר , המחוזקת בשלטונה הכופה של הכנסייה האורתודוקסית , לצד הציוויליזציה 
המופלגת שהביאו מחוץ לארץ שליטים אקלקטיים " , כתב דה קיסטין לפני 051 שנה . 
דברים שהיו יכולים להיכתב היום , אף שגם כיום ( כבימי דה קיסטין התר את 
מלכות ניקולאי הראשון ) רק מעטים מבין הזרים חדי - עין דיים לחדור אל המציאות 
הרוסית ולהבחין ביסודות הלא - משתנים של הווייתה הייחודית . לא הכל הבחינו 
מלכתחילה בזיקה הישירה שבין המלים הנוצצות , החדשות לאוזן הזרה , גלסנוסט 
ופרסטרויקה , לבין התורים המתארכים בחנויות הערים הגדולות , מול המדפים 
הריקים . המרקיז דה קיסטין , ובוודאי דה - מסטר , אותו רשע חריף והדר , 
היו מבחינים בזיקה הישירה שבין שתי התופעות הסותרות לכאורה . אכן , הם 
הבחינו , ומי שיטרח לקרוא בספריהם , יקרא על ארצו של גורבצוב , יטיב להבינה 
מאשר בקריאת ספרו של היושב - ראש עצמו , " פרסטרויקה " . ועוד משפט מתוך 
ספרו של דה קיסטין " רוסיה בשנת 9381 " : " נסעתי לרוסיה כדי למצוא בה 
טיעונים נגד השלטון הייצוגי ( הדמוקרטי , היינו אומרים היום י"ב ) , 
אני חוזר כמצדד במשטר קונסטיטוציוני " . רוסיה לימדה את דה קיסטין לקח , 
אך הוא חזר מערבה . היא נשארה במזרח , שבה ושואלת שוב ושוב רעיונות מערביים 
שאין ביכולתה לעכלם , נשארה כמו שהיתה בעוצמתה הבהמית , הנהדרת , החידתית . 
האומנם אפשר לעבור במישרין מן הכלכלה הריכוזית , המונופוליסטית , כדוגמת 
זו השלטת בארץ העצומה זה שבעים שנה , אל כלכלת השוק ? על המדוכה הזאת יושבים 
כלכלנים במזרח ובמערב , מנסים לגלגל אותה פנים ואחור , מכלים עליה את רעיונות 
הכלכלה המדינית שהצטברו מימי יוון ועד היום . מאחורי הדיון הכלכלי מסתתרת 
שאלה שנקל יותר להבינה , אם גם לא לפותרה : האם יאה הדמוקרטיה לרוסיה ? 
האם יהיה אפשר להשליט משטר דמוקרטי ( לכפותו ? הנה כבר תרתי - דסתרי ! 
) על ארץ שלא ידעה מעולם טעמה של דמוקרטיה ( נניח ששום ארץ לא ידעה טעמה 
של דמוקרטיה " אמיתית " ) , במובן הממשי המזערי של המושג ? הייתכן לעשות 
זאת דווקא ברוסיה זו של שלהי הקומוניזם , ארץ שהובאה עד לפתחה של פשיטת - 
רגל ועד לגבולה של מלחמת - אחים ? האם יהיה אפשר לבטל את שלטון המשטרה בארץ 
שמשטרה חשאית החלה לפעול בה כבר בשנת 5651 ? איוואן האיום הקים ב5651 את 
ה"אופריצנינה " המפלצתית שלו , שתפקידה היה לרדוף ולחסל את אויבי הצאר 
שבין האצילים הרוסים . בשנת 6281 , לאחר מרד הדקאווריסטים , הקים ניקולאי 
הראשון את " המחלקה השלישית " , יורשתה המאוחרת של ה"אופריצנינה " ואמה 
הישירה של המשטרה החשאית הקומוניסטית , באדרותיה ובשמותיה המשתנים . דמוקרטיה 
דווקא בארץ כזאת , הרי זו תוכנית המצטיירת כאוטופיה חצופה , אוטופיה נועזת 
ואימתנית באותה המידה שהיתה ברעיון להקים משטר קומוניסטי בארץ הפיאודלית . 
אכן , גורבצוב , בתוכניותיו שכנראה אין שום העמקה מאחוריהן , דומה גם 
בזה ללנין : הוא מבקש לכפות אידיאלים של חופש ובתוך כך , להשפילם עד דכא . 
מי יודע אם המושג דמוקרטיה יוסיף להיות יוקרתי כשהיה , בעוד שנים אחדות , 
כאשר יוגשם רעיון הדמוקרטיה בבריה"ם , או במה שיישאר ממנה ( כלומר , 
בכל מקרה , רוסיה ) . לא אתפלא אם המלה היוונית העתיקה והכבודה תאבד כליל 
את זוהרה , כמו שהמלה קומוניזם איבדה את זוהרה אפילו בעיני הקומוניסטים . 
קפמאפרקחמבשנת 7591 שאל עצמו הוגה מזרחי - מערבי אחר , אמיל סיוראן , בתהותו 
על גורלה של רוסיה , בחיבורו " רוסיה וירוס החירות " : " היום נופלת שוב , 
ובחדות יתרה , השאלה שהציבו לעצמם רוסים כה רבים במאה שעברה : לשם מה 
נברא הקולוסוס הזה שהוא ארצם ! האומנם בשביל לא - כלום ? אבל לקולוסוס 
יש משמעות , ועוד איזו משמעות ! " והוא מברר את המשמעות הזאת , הדתית 
בעומקה , הכלל - אנושית , לפי מיטב המסורת הזוזף - דה - מסטרית . והוא 
אף שואל : " כיצד תוכל רוסיה להקים מתוכה משטר ליברלי , והרי לשם כך 
היא צריכה קודם להיחלש מאוד , לאבד את אופיה ואף את קוויה הלאומיים ? כיצד 
תוכל רוסיה לעשות זאת לאחר אלף שנות עריצות ? הדמוקרטיה הליברלית , על מוסדותיה , 
אינה משטר הנברא במאמר , קל - וחומר לא בהחלטתה של מליאה כלשהי , הגורסת 
את ביטול המונופולין של מפלגה אחת ותובעת תחתיו משטר רב - מפלגתי . דמוקרטיה , 
ככל שהיא קיימת , היא תופעה אורגנית הצומחת לאטה , תוך קשיים מובנים , 
מתבססת , או לא , וכל ניסיון לכוונה , ניסיון שהוא לעתים הכרחי , הוא 
גם עיכוב שלה , מכשול בצמיחתה החופשית . השוק החופשי אינו בדיוק היסוד 
שלה וגם אינו תוצאתה : הוא צריך להתלוות אליה ולחיות מפיה ועל פיה . מה 
קודם למה : משטר ליברלי - דמוקרטי או שוק חופשי ? אלה השואלים את השאלה , 
והם כה רבים היום , אינם מבינים את המושגים שהם נדרשים להם . האחד תלוי 
במשנהו , האחד הוא כלי של משנהו . המשל הישן - נושן על הביצה והתרנגולת . 
אך ברוסיה של היום אין לא ביצים ולא תרנגולות , או כמעט אין , אז מה הטעם 
לשאול עליה מה קודם למה ? מה נשאר לרוסיה ? מה נוכל אנו ללמוד מן הניסיון 
האיום , החדש , שהיא מתנסית בו ומן הפורענויות הצפויות לה בקרוב ? לאן 
היא רצה , רוסיה קפואת השלג , לאן היא ממהרת ? בן - תקופתו של גוגול , 
המשורר הענוג טיוטצב ( שבילה את רוב זמנו במערב : וזו נקודת - תצפית מסורתית 
וחשובה : הרוסי המתבונן במולדתו מן המערב ) כתב שיר ונאמר בו שאת רוסיה 
אי - אפשר למוד במידת - השכל . והוא מסיים את שירו במשפט המשתמע לשתי פנים , 
בעל מובן שונה לאיש הרוסי ולאיש הזר המנסה לפתור את חידתה של רוסיה או למצער 
להתקרב אל החידה הזאת . כה כתב פיודור טיוטצב : " ברוסיה אפשר רק להאמין " . 
