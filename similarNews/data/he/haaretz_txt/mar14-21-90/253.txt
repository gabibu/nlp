החליט יהונתן תשבי כורם בן כורם בן כורם מזכרון - יעקב , אחד מרבים היודע 
מהי גפן ואינו יודע את מורכבות תהליך ייצור היין לנטוש את מערכות השיווק 
המקובלות ולהקים יקב פרטי . הסיבה מובנת : תחילת שנות השמונים הצטיינה 
בעודפי - יין . המחיר הרשמי של ענבי - היין היה בערך 052 דולר לטונה , 
ואילו בפועל קיבלו הכורמים 05 דולר ואף פחות מכך . התופעה של עודפים מצד 
אחד וסדר עדיפויות התשלומים מצד שני , ושל החקלאי הנמצא בתחתית הסולם ומעליו 
כל נותני השירותים , המתווכים , היצרנים , המשווקים והמועצות למיניהן 
אינה בלעדית לענף גפן היין . היא מוכרת היטב בכל ענפי החקלאות . רבים 
מן החקלאים חולמים להיחלץ מן המלכוד של מערכות שיווק השוחקות ודוחקות אותם 
לשפל המדרגה . תשבי ראה את עצמו בחזונו כמעין כורם איטלקי , העושה יין מענביו 
ומוכר אותו לבאים לחצרו האחורית , וכד בידו . כשהחליט להקים את היקב שלו 
לא ידע ולא העריך נכונה את מורכבות היקב המודרני . הבעיות מורכבות : 
התמודדות עם משרדי ממשלה והרשויות המקומיות , התמודדות תחרותית על מקום 
בין יקבים אחרים , השגת מימון , מציאת יינן מיומן לייצור היין ושיווק . 
תרומה מכרעת להצלחת היקב היוותה הפגישה בין תשבי לבין אד זלצברג , יינן 
שעלה ארצה בשנת 0891 . זלצברג למד לתואר ראשון באוניברסיטת קליפורניה הידועה 
בפקולטה לייננות שלה בעולם . לאחר לימודיו עבד ביקב אינגלנק בנאפה , קליפורניה , 
וביקב קוזין בקליסטוגה שבקליפורניה . אחר כך נדד מזרחה ועבד ביקב קאנאנדאיגואה 
שבניו - יורק . בבציר 1891 המשווק זה עתה שבר אד זלצברג את המיתוס השקרי , 
כי מענבי שפלת החוף אי אפשר לעשות יינות משובחים . הסטנדרטים הגבוהים של 
יינות נקבעו בארץ על - ידי יקבי רמת - הגולן , ואילו בבציר 9891 , בשנתו 
החמישית של יקב בארון , צומצם הפער האיכותי בין השניים . הן את יקב רמת - 
הגולן והן את יקב בארון מדריכה אותה קונצפציה של תהליך ייצור , האומרת כי 
גידול - הגפן ומעשה - היין הוא תהליך אחד ורצוף . גידול הענבים תכליתו עשיית 
יין משובח , בניגוד לנהוג אצל רוב הכורמים , שגידול הענבים תכליתו קבלת 
תשלום בשער היקב , עבור ענבים שאיכותם מינימלית . יינות בארון נחלקים לשניים : 
לקבוצות היינות החצי יבשים , הגדולה מבין השתיים , ולקבוצת יינות יבשים 
המכונה מאסטרו . היינות החצי יבשים הם מוסקט לבן חצי יבש , סמיון לבן חצי 
יבש , אמרלד - ריזלינג לבן חצי - יבש ובלאנש - רוזה חצי יבש . מחיר קבוצה 
זו הוא כ11 ש"ח לכל בקבוק . עוד קבוצת משנה של שני יינות חצי - יבשים ויותר 
זולים מיוצרים ביקבי בארון , והם יין קאריניאן רוזה חצי - יבש ובארון חצי - 
יבש ( ללא שם זן וללא שנת בציר ) , ומחירם כ8 ש"ח . קבוצת מאסטרו , 
קבוצת היינות היבשים , כוללת את היינות הבאים : מוסקט לבן יבש , סוביניון 
לבן יבש וריזלינג לבן יבש . מחירם כ21 ש"ח . מומלץ לחובב היין להתוודע אל 
יין המוסקט היבש ואחריו אל המוסקט החצי - יבש , ולנסות ולעמוד על ההבדל 
והשוני בין יינות שנעשו מאותו זן הענבים ומכאן שהם בעלי אותה ארומטיות . 
על חובב היין לדעת , כי ביסוד המוסקט החצי - יבש מונח היבש שהוסף לו מיץ 
ענבים או רכז ענבים של מוסקט . פעולה זו מקנה , מלבד מתיקות , גם יתר 
עסיסיות , ומדגישה את הזיקה הישירה של היין לפרי ענב המוסקט . אותה גישה 
של טעימת יבש וחצי - יבש מומלץ לנסות ביינות האמרלד - ריזלינג . גם כאן 
מעניינת התפתחות היין מיבש לחצי - יבש . איכותם של יינות האמרלד - ריזלינג 
בארון בציר 9891 היה גבוהה , והיא עונה לדרישות האיכותיות הגבוהות ביותר . 
