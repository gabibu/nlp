חייל צה"ל נפצע אתמול באורח קל מיידוי אבנים , במהלך התנגשויות שהיו אתמול 
ברצועת עזה . החייל קיבל טיפול במקום והועבר לבית החולים " ברזילי " . 
בהיתקלויות ברצועה נפצעו 8 תושבים , ביניהם ילד בן 9 ונערה בת 81 . מקורות 
פלשתיניים דיווחו על התנגשויות קשות גם במחנה הפליטים אל - בורייג , שם 
דווח על 4 פצועים בהיתקלויות עם כוחות צה"ל . לטענת מקורות פלשתיניים , 
צה"ל הכריז על אזור המחנה שטח צבאי סגור . כמו כן דיווחו מקורות פלשתיניים 
על שני פצועים משכונת זייתון , ושני פצועים נוספים בעיר עזה עצמה . המקורות 
גם דיווחו על עימותים בין תלמידים לחיילים בבית - ספר לבנים בשכונת זייתון . 
עקב כך סגר המינהל האזרחי את בית - הספר עד להודעה חדשה . ברצועה נסגרו 
עד כה 52 בתי - ספר כתוצאה מהתפרעויות תלמידים . לאחרונה פתח המינהל האזרחי 
שני בתי - ספר שהיו סגורים תקופה ארוכה , לנוכח בקשת אנשי חינוך ברצועה . 
לבית המשפט הצבאי בעזה הוגש כתב אישום נגד שני תושבים מחאן - יונס , הנאשמים 
ברצח של תושבים שנחשדו על - ידם כמסייעים לשלטונות . על - פי כתב האישום , 
נאשמים יחיא אבו - מדור ומחמוד אנחוחא בכך שרצחו את אחמד פקאווי , שחשדו 
שהוא משתף פעולה עם השלטונות . הם גררו אותו לאיזור נטוש , במאי 98 , 
חקרו אותו ואחר - כך חנקו אותו למוות . לטענת התביעה הם גם היכו בראשו ובגופו 
בגרזינים , כדי לוודא שאכן מת . כמו - כן הם נאשמים ברציחתה של צעירה , 
נעמה אבו - שוויש , בשל חשד לסיוע לשלטונות . נציג דובר צה"ל בפיקוד דרום 
דיווח על תקריות מקומיות ברצועה , אולם מסר , כי מבתי החולים לא דווח 
על פצועים . קפידבינשני בקבוקי חומצה נזרקו אתמול לעבר עמדת תצפית של צה"ל 
בבית רומנו , אך הן לא גרמו לנפגעים או לנזק . צה"ל סגר את האזור לצורך 
חיפושים . ביריחו היתה אתמול שביתה כללית , במחאה על מותו של גמאל מוחמד 
חליפי , צעיר בן 71 ממחנה הפליטים עקבאת גאבר . חליפי מת שלשום בבית - 
חולים ביריחו אחרי שנפגע יום קודם לכן מקליע בחזהו בתקרית שהיתה במחנה . 
מקורות צבאיים מסרו אתמול , כי מתוצאות ניתוח לאחר המוות שנערך בגופתו של 
עיסאם א - סורגי , תושב מחנה הפליטים טול - כרם , הוברר כמעט בוודאות , 
כי סיבת המוות היא התקף לב ולא שאיפת גז מדמיע , כפי שטענה המשפחה . על - 
מנת לוודא את סיבת המוות סופית נשלחו הרקמות לבדיקה . א - סורגי , חולה 
סכרת בן 53 , נפטר בשבת ומשפחתו טענה כי מת מחשיפה לגז מדמיע מרימון גז 
שנורה בפתח ביתו . גופתו של א - סורגי נחטפה מבית החולים על - ידי תושבים 
ונקברה , אך צה"ל הוציא מהקבר , ושלח אותה לבדיקה במכון לרפואה משפטית 
באבו - כביר , כדי לברר את סיבת המוות . לדברי מקורות צבאיים , זה ניסיון 
נוסף להעליל על צה"ל גרימת מקרי מוות וחבלה לתושבים שנפגעו בפלילים או במחלות . 
אתמול נמשך בגדה העוצר במחנות הפליטים עקבאת גאבר וטול - כרם ועל הכפר בית - 
פוריק . מקורות פלשתינים דיווחו על פעולות יזומות של הצבא אתמול בגדידה , 
קבטיה , בית עור א - תחתא , דהיישה ובית פגר . עורכי הדין בגדה קיימו 
אתמול שביתה בת יום אחד , במחאה על מעצר עורך הדין אנעם אל - עבדי מגנין . 
הדיונים שנקבעו אתמול בבתי המשפט הצבאיים נדחו . בשכם התנכלו אתמול אלמונים 
לחנותו של איש העסקים סעיד כנעאן פעם נוספת וניסו להציתה . שלשום נכנסו 
ארבעה רעולי פנים לפרפורמריה של כנעאן ושברו את כל תכולתה . כנעאן אמד את 
הנזק בין 03 אלף ל04 אלף דולר . אתמול אמר כנעאן כי מציתי החנות התקשרו 
לביתו והזדהו כארגון חדש , מבלי לנקוב בשמו . לדבריו , הזהירוהו האלמונים 
לא לצאת לקהיר להשתתף במו"ם לשלום . כן נדרש לפרסם לאלתר הכרזה על התנערותו 
מתהליך השלום . " כמובן שאינני חושש מהם ודחיתי את דבריהם על הסף . על 
אוהבי השלום לדבוק בעקרונותיהם למרות שעליהם לשלם את המחיר על כך " , אמר 
כנעאן . 
