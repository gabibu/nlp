" סלים יעקוב ריחן , בן 05 , אב לשבעה ילדים ממחנה הפליטים אל עמארי שליד 
רמאללה , מת אתמול מפצעים שנפצע בסוף השבוע , בתקרית עם חיילי צה"ל . 
האיש נפגע , לפי מקורות פלשתיניים , מקליעי פלסטיק בראשו ובצווארו , בתקרית 
שהיתה במחנה ביום חמישי בלילה . לאחר התקרית אושפז בבית החולים הממשלתי ברמאללה 
ואתמול נפטר . כשנודע על מותו פרצו במחנה מהומות והתנגשויות עם חיילים , 
בהם נפצעו , לפי מקורות פלשתיניים , שלושה תושבים נוספים . אחד מהם , 
עומר מוחמד עראפה , בן 12 , נפצע קשה מפגיעת קליע פלסטיק בצווארו , מסרו 
המקורות . מקורות צבאיים מסרו על שני פצועים קל באותה תקרית . בעטרה שליד 
ביר - זית נפצעו אתמול שלושה תושבים בהתנגשויות עם חיילים . מקורות צבאיים 
מסרו כי תושבים , חלקם רעולי פנים , תקפו את החיילים באבנים ובבלוקים , 
ושלושה מהם נורו . לפי מקורות פלשתיניים , אחד מהנפגעים , אימאן מחמוד 
אחסין , בן 51 , נפצע קשה בבטנו . הפצועים אושפזו בבית החולים הממשלתי 
ברמאללה . לפי אותם מקורות , נפצעה אתמול אשה ליד בניין המימשל הצבאי ברמאללה 
מירי של חיילים . צה"ל בודק טענה זאת . מקורות פלשתיניים מסרו כי חיילים 
ניהלו אתמול מרדף אחרי חמישה לובשי כאפיות אדומות בשכם , שהכריזו על התנגדותם 
לשביתה של הגיהאד האיסלאמי . אחד הבורחים נורה בעכוזו , מסרו המקורות . 
המקורות גם דיווחו על פציעת אשה בקבטיה , עאישה אבו - רוב , בת 83 , מכדור 
גומי בגבה , ועל פציעת צעיר נוסף מהכפר תייסיר ליד שכם , עבד אל - ראזק 
קרעין , בן 81 . אתמול היתה בשטחים שביתה כללית בהוראת החמאס , נגד " מזימת " 
שמיר - בייקר , כפי שכונו בכרוז השביתה מגעי השלום בין ארה"ב לישראל . 
השביתה נשמרה בקפדנות , גם בחלק משכונות ירושלים , בעקבות אזהרות של פעילי 
החמאס לפגוע במפירי שביתה . במזרח ירושלים אמרו אתמול כי בגלל אזהרות אנשי 
החמאס הקפידו התושבים באזור על קיום הוראת השביתה יותר מאשר קיום הוראות 
" המפקדה המאוחדת " , למרות הדומיננטיות של " המפקדה " באזור . היום 
תתקיים בשטחים שביתה בהוראת הגיהאד האיסלאמי ומחר תהיה שביתה עפ"י הוראת 
" המפקדה המאוחדת " . נשיא ארה"ב לשעבר , גימי קרטר , ייפגש ביום שלישי 
בבוקר עם מתאם הפעולות בשטחים , שמואל גורן , עפ"י בקשתו של קרטר . הנשיא 
לשעבר ייפגש גם עם ראשי המינהל האזרחי בשטחים וקציני המטות באזורים אלה , 
כדי לקבל תמונת מצב על הנעשה בשטחים . היום ייפגש קרטר עם אנשי " בצלם " , 
בירושלים ועם כ02 מנהיגים פלשתינים במעונו של הקונסול האמריקאי בירושלים . 
קפידבינבתקרית חמורה שאירעה אתמול בין תלמידים לשוטרי משמר הגבול בבית ספר 
" פלשתין " בעזה , נפצע צעיר בן 81 והובל במצב קשה אל המרכז הרפואי שיבא 
ברמת גן . מקורות פלשתינאיים דיווחו כי הצעיר , נהיל שריף מחמוד זכות , 
נפגע בראשו מירי . נציג דובר צה"ל בפיקוד הדרום מסר כי הפצוע היה " המסית 
הראשי " בתקרית . מקורות פלשתיניים מסרו כי באזור בית ספר " פלשתין " 
היו עוד התנגשויות חמורות בין כוחות צה"ל ואנשי משמר הגבול , לבין תלמידים 
וצעירים . לדברי אותם מקורות , נפצעו שמונה תושבים בהתנגשויות באזור בית 
הספר ובמקומות אחרים ברצועה . ידו של אחד התושבים נקטעה כתוצאה מפציעתו , 
ופצוע אחר הוא ילד בן 21 , מחמוד אל מסרי מחאן יונס . מקורות צבאיים לא 
רשמיים ברצועה מסרו כי אתמול התפתחו התנגשויות במספר מוקדים ברצועה . לדבריהם , 
ברוב המהומות השתתפו תלמידי בית ספר . נציג דובר צה"ל בפיקוד הדרום מסר 
כי במהלך סוף השבוע נלכדו שמונה עוטי מסכה , חמישה מהם ממחנה הפליטים גבאליה 
ושלושה מהעיר עזה . אתמול , בניגוד לפרסומים קודמים , לא היתה שביתה כללית 
ברצועה . היא בוטלה על פי קריאה של הנהגת החמאס . ראש המנהל האזרחי , תא"ל 
אריה רמות , נפגש אתמול לשיחה עם מנהלי בית ספר ואנשי חינוך . הוחלט על 
פתיחתם של שני בתי ספר במחנה הפליטים שאטי , שנסגרו לאחר שהיו בשיטחם הפרות 
סדר . נציג דובר צה"ל בפיקוד הדרום דיווח על כי מבתי החולים ברצועה נמסר 
על תושב ערבי אחד שנפצע . 
