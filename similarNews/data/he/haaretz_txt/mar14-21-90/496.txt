ואשינגטון ( ע"ץ ) . ראש ממשלת פולין , טאדיאוש מזובייצקי , שיגיע מחר 
לביקור רשמי בארה"ב , אמר כי המטרה העיקרית של ביקורו היא לבקש את תמיכת 
ארה"ב בדרישה , כי מערב - גרמניה תחתום במהירות על חוזה סופי בעניין גבולות 
פולין - גרמניה . בהעלותו את הבעיה הגרמנית , בראיון שפורסם אתמול ב"וואשינגטון 
פוסט " , אמר ראש הממשלה כי " הפולנים יודעים כי חל שינוי בחברה הגרמנית , 
ושמערב - גרמניה היא מדינה בעלת תרבות דמוקרטית חזקה , אולם אין זה מבטל 
את העובדה שהעבר נשאר העבר " . מזובייצקי , העומד להיפגש עם הנשיא בוש ועם 
ראשי הקונגרס , הוסיף , כי תפקידו איננו " לפרש את הוואריאציות בהצהרות 
של הקאנצלר קוהל , אלא למנוע כל דו - משמעותיות ולהרגיע את החששות של הפולנים 
החיים במערב המדינה בשטחים שהיו גרמניים לפני המלחמה " . בתוך כך מסר ראש 
הממשלה מזובייצקי כי הבחירות הדמוקרטיות המקומיות הראשונות יתקיימו בפולין 
ב72 במאי . " יהיה זה אחד האירועים הפוליטיים הגדולים של השנה " , אמר מזובייצקי 
בפגישה עם " ועדות אזרחים " שנציגיהן התכנסו בווארשה . " לא תיתכן מדינה 
דמוקרטית בלי דמוקרטיה מקומית אמיתית " . על פי תכנית הרפורמות של הממשלה , 
יקבלו המועצות שייבחרו באורח דמוקרטי אוטונומיה נרחבת יותר כדי לנהל את 
העניינים המקומיים , אשר בעבר הוכרעו בווארשה . הבחירות הארציות הראשונות 
שהיו חופשיות בחלקן נערכו ביוני אשתקד , על בסיס פשרה בין השלטון הקומוניסטי 
דאז , לבין תנועת סולידריות . הקומוניסטים נחלו אז תבוסה צורבת , אשר סללה 
את הדרך לכינון ממשלה בראשות סולידריות . 
