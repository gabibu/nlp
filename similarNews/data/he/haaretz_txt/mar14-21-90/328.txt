יו"ר רשות השידור , אהרן הראל והמנכ"ל , אריה מקל , גינו אתמול בחריפות 
את התנהגותם של חברי ועד עיתונות - הפקה בטלוויזיה על הפסקת השידור הישיר 
מן הכנסת באופן שרירותי , במהלך הדיון על הצעת אי האמון . לדברי הנהלת 
הרשות עשה ועד העיתונאים דין לעצמו ופגע בזכות הציבור לדעת , וכן בכבודם 
המקצועי של עובדי הטלוויזיה . הראל ומקל הודיעו כי זימנו ליום ראשון את הוועד 
לפגישה דחופה שבה ידרשו מן העובדים באופן חד - משמעי לסיים לאלתר את הסכסוך 
כולו ולא לדרדר את רשות השידור לאירועים שאין לדעת את סופם . יו"ר הוועד , 
משה פרידמן , אמר שהוועד נכנע ללחצי העובדים והתיר את השידור משעות הבוקר 
ושוב בערב , אך הדבר מתפרש כחולשה אצל ההנהלה . היום יימשכו העיצומים , 
השידורים ייפסקו בחצות ולא יתקבלו שידורי לוויין , כך שהתוכנית רואים עולם " 
במוצאי שבת לא תכלול כתבות חוץ . לדבריו , זו תוצאה מכך שהרשות לא קידמה 
את הנושאים השנויים במחלוקת ודברים שהובטח שיקוימו תוך שבועיים לא קוימו . 
קפידבינשר החינוך , יצחק נבון , הממונה על ביצוע חוק רשות השידור , הביע 
תמיכה מלאה בהצעה לבטל את מליאת רשות השידור ולהקים במקומה ועד מנהל חדש , 
מורחב , שיהיה ממונה על הטלוויזיה הכללית , החינוכית , הרדיו וגלי צה"ל . 
השר הודיע על כך בדברי תשובה להצעת חוק פרטית שיזם חבר הכנסת דוד ליבאי 
בדבר שינויים בחוק רשות השידור . השר נבון ציין כי מליאת רשות השידור היא 
מוסד מסורבל , הגדרת סמכויותיה אינה ברורה ודרך מינויה על ידי הקואליציה 
הנוכחית גרמה לפוליטיזציה ברשות השידור . שר החינוך הציע לצמצם את מעורבות 
המנכ"ל והנהלת הרשות בעבודה היומיומית ברדיו ובטלוויזיה ולהעניק סמכויות 
רחבות יותר למנהלי המדיה . הוא גם הציע לנתק את עובדי רשות השידור מסולמות 
השכר ומתנאי העבודה של עובדי המדינה , כפי שמחייב החוק הקיים . השר הציע 
להוסיף להצעת החוק של ח"ך ליבאי סעיפים הנותנים ביטוי לשינויים המתחוללים 
בתקופה זו במפת התקשורת בישראל , המחייבים , לדבריו , גם היערכות חדשה 
של כלי התקשורת הממלכתיים . 
