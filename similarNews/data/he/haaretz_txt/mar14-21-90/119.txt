" אינני חושב שיש עוד מדינה מערבית שבה הממשלה מבטיחה תשואה לקרנות הפנסיה 
כפי שדבר נעשה בישראל " . כך אמר דוד קליין , האחראי על התחום המוניטרי 
בבנק ישראל , בשיחה ל"הארץ " . בנק ישראל רואה לאחרונה בחומרה רבה , את 
המשך התהליך של הבטחת תשואה לקרנות הפנסיה , דבר הגורם לעיוותים ברמות התשואה 
במשק , ומקשה על מיחזור החוב הפנימי . רמות תשואה קבועות מכתיבות במידה 
רבה את שיעורי התשואה במשק , ומשמשות כחסם מפני השקעה בנכסים שרמות התשואה 
שלהן נמוכות מהתשואה שמבטיח האוצר לקרנות . בבנק ישראל מקווים שהממשלה תשנה 
את גישתה ותמכור אג"ח לקרנות הפנסיה במחירי שוק , דבר שיביא לירידת החוב 
הפנימי , ולהסטת מקורות פנויים להשקעה בסקטור הפרטי . " הממשלה צריכה 
למכור אג"ח במחירי השוק ובתנאי השוק ולא בריבית קבועה " , הוסיף קליין . 
בבנק ישראל מדגישים כי השינוי בתנאי קרנות הפנסיה צריך להעשות בהדרגה , 
כדי למנוע זעזועים בשוק ההון ולהבטיח מעבר חלק ויעיל של הקרנות לשיטה החדשה . 
" הפתרון איננו בשיטת זבנג וגמרנו " , הבהיר קליין , " המעבר צריך להיות 
הדרגתי , בכל שנה ימוסחרו כ%5 מהנכסים ותוך עשרים שנה התהליך יגמר " . ל"הארץ " 
נודע כי בחודשים הקרובים צפויות החלטות לגבי קרנות הפנסיה , ברוח המלצות 
בנק ישראל , בעקבות התייעצויות בנושא שקיימו בכירים בבנק ובאוצר בחודשים 
האחרונים . 
