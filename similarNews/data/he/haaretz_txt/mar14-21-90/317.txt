שיבושים טכניים במערכת הקשר בין כלי הרכב לבין מגדל הפיקוח , הם שגרמו לתקרית 
האווירית החמורה , בה התנגש כמעט על הקרקע , בנמל התעופה בן גוריון בלוד , 
מטוס של אל - על עם גיף תחזוקה של רשות שדות התעופה . כך עולה ממצאי דו"ח 
החקירה של הממונה על בטיחות תעופה , אורי אור - לב , שהוגש אתמול למנכ"ל 
רשות שדות התעופה , ברוך לוי . חקירתה של תקרית דומה , בה היה מעורב יומיים 
קודם לכן מטוס צבאי עם גיף צבאי שהגיח אל המסלול ממחנה צבאי סמוך , נמשכת 
במשותף ע"י רשות שדות התעופה ושלטונות חיל האוויר . דו"ח החקירה ציין לשבח 
את עירנותו של פקח הטיסה במגדל , אשר לא התבלבל ועצר את ריצת ההמראה של 
המטוס על המסלול . הדו"ח ממליץ על שורה של צעדים מעשיים , כדי למנוע הישנותם 
של מקרים דומים בעתיד . בין השאר הומלץ על קיומה של הדרכה וחזרה על נהלים 
בנושא לעובדי רשות שדות התעופה , הנעים בצד האווירי של נתב"ג , וכן על 
בדיקתה של מערכת הקשר . התקרית אירעה ב82 בפברואר בשעה 31 . 01 בבוקר , 
בעת שמטוס אל - על מדגם בואינג 767 , בטיסה מספר 1736 להלסינקי , היה בריצת 
המראה על המסלול השקט . לפתע הבחין פקח הטיסה במגדל ברכב בלתי מזוהה שעלה 
על המסלול והתחיל לחצותו . התברר , כי מדובר בגיף בו ישב חשמלאי תחזוקה 
המטפל בפנסי התאורה של המסלול . מהעדויות עלה , כי הפרעות במכשיר הקשר 
גרמו לשיבושים בקשר בין כלי הרכב למגדל הפיקוח . קולות שנשמעו למקוטעין 
במכשיר הקשר , הביאו את איש התחזוקה למחשבה מוטעית , בהתאם לעדות בדו"ח , 
כי הרשות לחצות את המסלול ניתנה לו . בתשובה לפניית סופר " הארץ " אמר 
אתמול דובר רשות שדות התעופה , מנחם אייל , כי המלצות הדו"ח מתייחסות לצד 
המקצועי של האירוע , ואין בהן מסקנות לגבי נקיטת צעדי משמעת או צעדי עונשין 
אישיים אחרים , כנגד איש התחזוקה . 
