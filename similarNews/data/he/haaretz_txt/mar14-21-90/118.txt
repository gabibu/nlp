בריטניה נסערת זה שבועות נוכח החוק המנהיג " מס גולגולת " ברשויות המקומיות . 
החוק ייכנס לתוקפו ב1 באפריל ( בסקוטלנד הונהג המס לפני שנה ) . עם התקרב 
המועד הפכה הסערה במקומות אחדים למשהו המזכיר מרי מסים פעיל . כל מי שכתב 
ודיבר כאן באחרונה על מס הגולגולת ( ) , הזכיר כי בפעם האחרונה שבה הוחלט 
להנהיג מס כזה באנגליה , לפני כ006 שנה , הביא הדבר למרד האיכרים הנודע . 
השאלה היא האם בריטניה עומדת שוב בפני מרד עממי , שלא יתבטא בהוצאה להורג 
של שר האוצר בידי ההמון , אבל יביא לסיום הקריירה המפוארת של מרגרט תאצר . 
מקובל שמס גולגולת הוא מס לא צודק , הנגבה ללא מבחן יכולת תשלום , ולכן 
יהיה במקרים רבים גם מס לא יעיל . מס גולגולת עבר מן העולם בארצות התרבות 
ואיש לא העלה על דעתו להחיותו . אבל תאצר ותומכיה טוענים כי בנסיבות העניין 
המס צודק וגם יעיל ויביא לשיפור בדרכי ניהולן של הרשויות המקומיות . אגב , 
דוברי הממשלה ותומכי המס לא משתמשים לעולם במונח " מס גולגולת " , אלא 
רק במונח שנקבע בחוק , " היטל קהילתי " ( ) . למשמע טיעוניהם , העניין 
אכן איננו פשוט כפי שנראה במבט ראשון . מזה מאות שנים מממנות הרשויות המקומיות 
בבריטניה את תקציביהן בהיטל על נדל"ן , המוטל מטבע הדברים במישרין רק על 
בעלי הנכסים . מאחר שכמחצית תושבי בריטניה דרים בשכירות , משלמים את ההיטל 
רק כמחצית מתושבי בריטניה . הדיירים נושאים בעקיפין בחלק זה או אחר מההיטל 
( במסגרת שכר הדירה ) , אבל רובם אינם מודעים לכך , ומכל מקום , אינם 
חשים בזיקה שבין פעולות הרשות המקומית ואופן ניהולה , לבין נטל המס . המטרה 
המוצהרת הראשית של הרפורמה המרחיבה של מעגל משלמי המס : לערב את התושבים 
בענייני הרשות המקומית ולדחוף אותם להפעיל פיקוח הדוק יותר על אופן הוצאת 
הכספים בידיהן . היטל הרכוש יצר גם מצבי אי - צדק , אומרים דוברי הממשלה . 
בעלי דירה שבה גרו למשל הורים וילדים מבוגרים , שלרשותם כמה מקורות הכנסה , 
שילמו היטל שווה לזה ששילמה אלמנה שגרה לבדה בנכס בעל ערך דומה . משיבים 
מבקרי המס מטעם הלייבור : אותה אלמנה תשלם מעתה מס גולגולת נמוך בהרבה , 
גם אם יש לה הכנסה שוטפת גבוהה , בעוד שהמשפחה תשלם מעתה מס גבוה לכל מבוגר , 
גם אם הכנסתה נמוכה כה נמוכה , עד שהילדים והמבוגרים אינם יכולים להרשות 
לעצמם לשכור ( שלא לדבר על לרכוש ) דירה משלהם . ייתכן , משיבים תומכי 
החוק , אבל אם מצבם באמת כה קשה , יוכלו לבקש הקלת במס כדי % 08 ממנו , 
בהתאם למצבם הכלכלי והסוציאלי . המס הפך סלע מחלוקת פוליטי ממדרגה ראשונה 
בין שתי המפלגות הגדולות . הוויכוח העקרוני הביא להאשמות הדדיות חמורות . 
מס גולגולת המזוהה עם השמרנים עלול לשמש כלי מסוכן בידי מאות רשויות מקומיות 
הנשלטות בידי הלייבור . לפיכך נקבע , שהמשרד הממשלתי הממונה על החוק ייחשב 
לכל רשות מקומית " מתווה " לרמת המס הסבירה . אם תקבע הרשות שיעור מס 
החורג מאוד מהמתווה , מוסמך השר לקצץ בצו את המס ולהפחיתו לשיעור סביר . 
מתברר , שרשויות מקומיות הנשלטות בידי הלייבור אכן קבעו שיעורי מס החורגים 
בהרבה מן המתווה ונציגי השמרנים באזורים אלה תובעים מהממשלה להפעיל את סמכותה . 
מצד שני , רשויות ( לעתים שכנות ) הנשלטות בידי השמרנים קבעו שיעורי 
מס נמוכים בהרבה מן המתווה שגררו האשמות כי הממשלה מממנת אותן בעקיפין בדרכים 
מפוקפקות כדי להיטיב עם בוחרים שמרנים . סכומי המס משמעותיים , במיוחד לאלה 
שלא שילמו כלל מסי רשויות מקומיות . דוגמאות אקראיות : השיעור שנקבע בבאת 
904 ליש"ט לעומת מתווה של 003 ; בבריסטול 125 ליש"ט לעומת 133 . יש רשויות 
המסתפקות בסכומים נמוכים בהרבה 051002 ליש"ט , המעוררים תהייה אם זכו להטבה 
נסתרת מהממשלה , או שמא דחו את הנהגת המס בשיעורו הריאלי לעתיד , וצפויות 
לסיבוך כספי בשנה הבאה . מס הגולגולת נועד לממן רק כרבע מהוצאות הרשויות . 
רבע נוסף ינבע מהיטל על עסקים ומחצית ממענקי הממשלה . הקשר בין שלושה 
המקורות נותן בידי הממשלה אמצעי נוסף לפקח על הפעילות הפיננסית של השלטון 
המקומי . מומחי מסים בבריטניה מצפים לקשיים אדירים בהפעלת החוק , ומסתמכים 
על ניסיון הפעלתו בסקוטלנד , שם נוצרו בעיות של משמעת מסים ופיגורים בגבייה . 
תופעה מדאיגה במיוחד : עלייה עצומה במספר התושבים שנעלמו כליל ממרשמי הרשויות 
המקומיות בלי להשאיר כתובת חדשה . המומחים סבורים , שהדבר נובע מהרצון 
להתחמק מהמס . הנעלמים מאבדים את זכות הבחירה לרשות המקומית ולפרלמנט . 
קיימת הסכמה נרחבת ששיטת המיסוי ברשויות המקומיות חייבה רפורמה . מפלגת 
הלייבור הסכימה לכך , אבל הצעה חילופית שהעלתה מעין מס הכנסה מקומי לא 
הלהיבה איש . בהופעותיה הציבוריות טוענת מרגרט תאצר , שההיטל הקהילתי הוא 
החלופה הפחות - גרועה מכולן , ושאחרי חבלי הקליטה יתברר כי המס צודק וגם 
יעיל . בעבר הוכח , שטיפולה בנושאים כלכליים מרכזיים הרחיק - ראות מאשר 
מבקריה , אולם מספר המשקיפים הסבורים כי חיזיון זה יישנה הפעם , אינו גדול . 
