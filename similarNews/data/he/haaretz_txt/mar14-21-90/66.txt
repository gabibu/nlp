בעוד המשבר המדיני בעיצומו , המשיכה אתמול מליאת הכנסת במלאכת החקיקה ובשאר 
הסעיפים , כמעט כרגיל . זאת , תוך נדידה של ח"כים בין הספסלים , שיחות 
קולניות בין חברי סיעות שונות , ותופעות מסוג זה שהקשו על ניהול תקין של 
ישיבה . רק לקראת סוף הדיונים הממושכים , עזבו כמעט הכל את האולם , ושניים - 
שלושה ח"כים האזינו לנואמים . שר הביטחון , יצחק רבין , השיב על שש הצעות 
לסדר היום , שהתייחסו לדו"ח משרד החוץ האמריקאי על זכויות האדם בשטחים 
דו"ח שיפטר , ע"ש ראש הצוות שחיבר אותו . רבין ציטט ארוכות מתוך מאמר בשבועון 
" טיים " שכותבו , צארלס קראוטהמר , הדגיש כי מסביב לישראל אין שומרים 
על זכויות האדם . אם תיכחד ישראל בגלל השיטות הפסולות של אויביה , תעמוד 
ארה"ב מול גבריל , חבש , אבו - נידאל ואחרים זה בוודאי אינו עדיף בעיניה . 
רבין אמר , כי הוא דוחה כמה מן הטענות בדו"ח האמריקאי , ובמיוחד את זו 
האומרת כי חריגה מן ההוראות של פתיחה באש הפכו לדבר שבשגרה . יש 000 , 003 
חיילים בשטח , ומספר החריגים הוא כמה מאות . עוד אמר רבין , בעקבות " טיים " , 
שגם למדינות המערב יש שתי אמות מידה של התנהגות . הוא תובע שיתייחסו לישראל 
כאל מדינה מערבית במצב מלחמה , ואין למדוד אותה באמת המידה של מדינה במצב 
של שלום . 
