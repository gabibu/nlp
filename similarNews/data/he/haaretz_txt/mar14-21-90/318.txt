בעת שנסע נלסון מנדלה מבית - הסוהר לקייפטאון ביום שחרורו , הבחין בגבר 
ואישה לבנים שעמדו עם ילדיהם בצד הדרך . למורת רוחם של אנשי הביטחון שלו , 
הוא ביקש מהנהג לעצור . הגבר ניסה לצלם את השיירה בת תריסר המכוניות בעת 
שעברה בדרך . מנדלה יצא לבדו מהמכונית והתקרב אל הזוג . הוא שוחח איתם 
כעשר דקות ושיחק עם הילד והילדה הקטנים . השניים צחקו הרבה , ואין צורך 
לומר שהגיבו בתדהמה רבה . לפני שהמשיך בנסיעה , עמד מנדלה עם כל המשפחה 
וביקש מאחד ממלוויו לצלם אותם . למחרת , כאשר נשאל מנדלה במסיבת העיתונאים 
הראשונה שלו מה השתנה , לדעתו , בדרום אפריקה במשך 72 השנים שבהן ישב בכלא , 
הודה שאינו יודע היכן להתחיל , אבל היה דבר אחד שהפתיע אותו וגרם לו שמחה 
רבה במיוחד . " בעת הנסיעהחמקפמאליד4בממהכלא לקייפטאון " , אמר , " הופתעתי 
לראות לאורך הדרך את מספר הלבנים שהזדהו עם השחורים במה שאירע היום במדינה . 
ממש נדהמתי " . נדיבותו הרבה של מנדלה כלפי הלבנים , הדחף שלו לפיוס , 
הופכים את כל הסיבות ששימשו קודם להצדקת אי - שחרורו , לחסרות משמעות לחלוטין . 
קצינים בכירים במשטרת דרום - אפריקה טענו נגד שחרורו בגלל מה שכונה בפיהם 
" גורם האייאטולה " . הם פחדו שמנדלה יניע את אוכלוסיית השחורים של דרום - 
אפריקה באותו כוח חשמלי והרסני שבו פעל חומייני על בני העם האיראני בשובו 
מהגלות . כישלונה הגדול של התנועה לשחרור השחורים הוא חוסר היכולת שלה להניע 
את ההמונים באופן שיהוו איום אמיתי על הממסד הלבן . המשטרה , שזרעה פחד 
והפעילה את יחידותיה בכשרון רב , הצליחה לשדר אל רוב השחורים את תחושת חוסר 
התועלת של כל ניסיון לעמוד מול הלבנים . מנדלה , לעומתם , היה מסוגל לחשמל 
את כל אלה שמטפחים בלבם את תחושת התרעומת וחוסר הצדק , ולא מצאו את הדרכים 
לבטא את תחושותיהם באופן פוליטי . כוחו של המיתוס של מנדלה היה בכך שההמון 
השקט , שאינו מגובש מבחינה פוליטית , היה עשוי למצוא בו קול , דחף וכיוון . 
במידה רבה , זו היתה למעשה המשמעות הפוליטית של שחרורו של מנדלה . השוטרים 
אינם צריכים לחשוש מהתקוממות . במשך כל השנים התבונן מנדלה בעיניים פקוחות 
בפוליטיקה הדרום - אפריקאית , ואפשר לומר בבירור שהוא אינו משלה את עצמו . 
הוא הבחין בחוסר האיזון שבין כוחם של הלבנים והשחורים , בבורות הנוראה 
שאליה התדרדרו בני עמו במשך שנים של שלטון האפרטהייד . ברור גם שדרום - אפריקאים 
שחורים אינם פונדמנטליסטים אירניים . הם אנשים דתיים , אבל אמונתם אינה 
מלווה בלהט העז שבו גולשת הדת והופכת לפוליטיקה מהפכנית . דרום - אפריקה 
גם אינה מזרח אירופה . חומת ברלין של שלטון המיעוט הלבן לא תיפול לפתע בלילה 
אחד של אופוריה . הדוגמה של מזרח אירופה גרמה לעולם לצפות לכך ששינוי , 
במקום שבו אין ספק שהוא עומד לקרות , יתרחש באופן דרמטי ומהיר . אלא שכאן , 
הדיכוי לא היה ברמה דומה לרמתו במזרח אירופה . חשובה לא פחות היא העובדה 
שאין לצפות שאוכלוסייה שלמה תקום נגד הממשלה . בדרום - אפריקה יושבים חמישה 
וחצי מיליון לבנים והם שולטים בצבא ובמשטרה . עם זאת , מיעוט קטן , גם 
אם מרשים , תומך באופן פעיל בתנועת השחרור . עובדה היא שהרוב השחור עצמו 
לא נחשף לרמת החינוך של המזרח אירופים ולפיכך הציפיות שלהם מהחיים נמוכות 
בהרבה . לכן מנדלה לא יוכל לשחק את תפקידו של האייאטולה גם אילו רצה בכך . 
דה - קלרק הביא זאת בחשבון , שכן אחרת לא היה משחרר אותו . ואמנם , דה - 
קלרק הבטיח את מה שנראה כהתחייבות של מנדלה לשינוי שקט ולמשא - ומתן , כיוון 
שמנדלה מודע לכך שכישוריו ישרתו היטב את עמו בדרך זו ולא בתפקיד של דמגוג 
הקורא למרד . מנדלה למד מהי סבלנות עוד בטרם הגיע לכלא . לפני שלושים שנה 
נשא נאום מתא הנאשמים במשפט הבגידה המפורסם שבו זוכה הוא , יחד עם עוד 
551 נאשמים אחרים , לאחר ארבע שנים בבית - המשפט . בנאום זה הפגין את נכונותו 
לפשרה עם הממשלה אם פשרה זו תביא לקצו של שלטון המיעוט . היום יש דחיפות 
רבה יותר בדרישות השחורים . דם רב יותר נשפך לאורך הדרך , תחושת ההתמרמרות 
עזה יותר וכמוה הציפיות . מנדלה דוגל עדיין ברוח הפשרנות , הוא מחייך , 
הוא מרעיף נדיבות לב נוצרית , אבל בנפשו יצוק ברזל . הוא אמר שהתחייבותו 
ל"מאבק מזוין " תימשך כל עוד שולטת מערכת האפרטהייד המשתמשת באלימות כבמכשיר 
לשכנוע פוליטי , ובמיוחד כל עוד מצב החירום ממשיך להתקיים , עם הסמכויות 
הנרחבות שמצב זה מעניק למשטרה , וכל עוד אסירים פוליטיים יושבים מאחורי 
סורג ובריח . לדבריו , יש להמשיך בסנקציות הבין - לאומיות עד שהתהליך שיהפוך 
את החברה הדרום - אפריקאית לחברה לא גזענית ודמוקרטית יהיה בלתי הפיך . האסטרטגיה 
של מנדלה היא להכות את הממשלה ביד אחת ולנפנף מולה בגזר ביד השנייה , ותקוותו 
היא , הוא הבהיר זאת , שגישת הגזר תפעל . מנדלה : " פחדיהם של הלבנים 
בעניין זכויותיהם ומקומם בדרום - אפריקה שאינה נתונה לשליטתם הבלעדית , 
הם מכשול לשעלינו להבין אותו , להתייחס אליו . ציינתי ב4691 שאני והקונגרס 
הלאומי האפריקאי מתנגדים לשלטון השחורים ממש כפי שאנו מתנגדים לשלטונם של 
הלבנים , אבל עלינו לקבל את העובדה שהכרזותינו והצהרותינו בלבד אין בהם 
די כדי להפחית מפחדם של הדרום אפריקאים הלבנים . עלינו להפגין את הרצון 
הטוב שלנו לפני בני ארצנו הלבנים ולשכנע אותם בעזרת התנהגותנו ונימוקינו 
שדרום - אפריקה בלא אפליה גזעית תהיה בית טוב יותר לכולנו . דרום - אפריקה 
החדשה חייבת לסלק מתוכה את השנאה הגזעית , ולהציע לכל אזרחיה ערובות לשלום , 
ביטחון ושגשוג " . גם בלבו של דה - קלרק , למרות חזונו הנועז , חבויים 
פחדים . הוא הבהיר שהוא דוחה את רעיון שלטון הרוב . הוא מקווה שבמשא - 
ומתן עם מנדלה ועם מנהיגים שחורים אחרים , תיווצר חוקה חדשה שתעניק לכולם 
את זכות הבחירה אבל גם תבטיח לאזרחים הלבנים שלא יידרסו , לא יבלעו אותם 
והם לא יאלצו לצאת לגלות או לאחוז בנשק . קריאת הקרב החדשה של המפלגה הלאומית 
של דה - קלרק היא " הגנה על זכויות המיעוט " , שפירושה הגנה חוקתית על הלבנים , 
המבטיחה שכוחם הפוליטי יעלה על כוחם המספרי . הוא לא נמלט מהקיבעון המסורתי 
של מפלגתו לגבי קבוצות גזעניות . שיטה פוליטית של אדם אחד קול - אחד , 
המנצח זוכה בכל , באופן שבו פועלות רוב הדמוקרטיות המערביות , עדיין אינה 
שיטה שדה - קלרק מוכן לשקול . מצד שני , זו השיטה שמנדלה והקונגרס האפריקאי 
הלאומי נלחמים למענה מאז ומתמיד . האם יש מקום לפשרה ? נשאל מנדלה במסיבת 
העיתונאים הראשונה שלו . תשובתו : " הלבנים מבקשים לקבל ביטחונות שהגישה 
של אדם אחד , קול אחד , לא תגרום לשלטון השחורים על הלבנים . אנחנו מבינים 
זאת , ורוצים למצוא פתרון שיתאם גם לשחורים וגם ללבנים שחיים בארץ הזאת " . 
כעבור כמה ימים הראה מנדלה שפקידים ממשלתיים , שנפגשו עמו בכלא לעתים קרובות 
מאז נטל דה - קלרק את רסן השלטון בספטמבר , לא טעו כאשר תיארו אותו כמתון . 
הוא הבהיר מה תהיה עמדת הפתיחה של הקונגרס האפריקאי הלאומי במשא - ומתן : 
" התפישה של הממשלה בעניין זכויותיהם של חברים בקבוצה מסוימת ( והכוונה 
היא לגזע מסוים ) , פירושה שהם אינם מוכנים עדיין לקבל את העיקרון של קול 
אחד לכל אדם , אבל אנו גמרנו בדעתנו לקיים מו"ם על בסיס דרישה זו . אבל , 
יש להתפשר בכל עניין , כל עוד הפשרה היא לטובת המדינה ככלל , ולא משרתת 
קבוצה אחת בלבד . זהו טיבה של פשרה . אני משוכנע שבמו " ם בין הקונגרס 
האפריקאי הלאומי לבין הממשלה , נוכל למצוא פתרון שיתקבל על - ידי כולם . 
אנו מוכנים לפשרות מכובדות מבלי שנפקיר את עקרונותינו " . התכונה המבדילה 
את מנדלה מהלוחם הממוצע באפרטהייד היא נטייתו , כעו"ד , לבחון את הבעיה 
מכל צדדיה , במידה רבה כדי לנסות ולהבין את הבעיות העומדות לפני ממשלת דרום - 
אפריקה . השחורים , החוששים מכך שבשיחותיו עם שרי הממשלה בחודשים האחרונים 
הוא הסתכן בנפילה למלכודת , צריכים להזכיר לעצמם שמנדלה דאג תמיד להכיר 
את האויב כדי שיוכל לנצל את קשייו ומגבלותיו . לא לשווא טרח ללמוד את שפת 
השלטון הלבן . כפי שאומר עורך - הדין שלו מיוהנסבורג , אחד מאלה שהכירו 
אותו היטב בשנים האחרונות : " מנדלה הוא שחקן שח - מט הנמצא חמישה צעדים 
לפני כל שחקן אחר במשחק " . בכך ששיחרר את מנדלה , הוציא דה - קלרק אל הזירה 
הפוליטית דמות שעצם קיומה פונה אל חוסר האיזון שבין השחורים והלבנים בדרום - 
אפריקה . בשבועות האחרונים , זו הפעם הראשונה , מתחרה הרוב השחור משולל 
הזכויות , בתחרות פוליטית נגד המיעוט הלבן השולט , בתנאים שווים . לפני 
שהתחילה אחת ממסיבות העיתונאים של מנדלה , נשאל פקיד בחליפה אפורה מהחזית 
הדמוקרטית המאוחדת , בעלת - ברית לקונגרס האפריקאי הלאומי , מה דעתו על 
הכרזותיו האחרונות של נשיא המדינה . " איזה מהם ? " השיב הפקיד , בפנים 
חתומות . ובאמת , לדרום - אפריקה יש כיום שני נשיאים , כל הצהרה של מנדלה , 
אינה נופלת במשקלה מכל הצהרה של דה - קלרק , ולכן מנדלה מבטא את הלאומיות 
הדרום - אפריקאית , ובלא קשר להתמוטטות הבורסה , שם על סדר היום של המו"ם 
העתידי שאלה שלא הוזכרה כלל לפני שחרורו : הכלכלה . הוא מקבל בשבוע יותר 
הזמנות מממשלות זרות , משקיבל דה - קלרק בששה חודשים . ארה"ב , בריטניה , 
יפאן והודו , בין השאר , יוצאות מגדרן לראות מי תזכה ראשונה בכבוד לארחו . 
בתנאים אלה , דה - קלרק כבר אינו בשליטה מלאה . הוא פתח תהליך של ליברליזציה 
פוליטית שמאיצה תהליכים המביאים לתוצאות שלא נצפו מראש , וכמובן שלא התכוונו 
אליהן , כפי שחזה גם גורבצוב על בשרו . מנדלה ומפלגתו תפסו את ההזדמנות 
שהציג להם דה - קלרק , חטפו אתחמקפמאליד4במהיוזמה מידיו , ובכך לימדו את 
האוכלוסייה האפריקנרית את השעור המר והמפחיד בחידושו : שלא יוכלו לשלוט 
לעד במהלך ההיסטוריה . כמובן , דה - קלרק אינו היחיד שמוטל עליו להתמודד 
עם קשיי הסתגלות . הפוליטיקה של שחרור השחורים היתה קלה לטיפול בשנים הארוכות 
של דיכוי גזעני אכזרי . היתה זו מדיניות מחאה ישירה , כאשר האויב הגזעני 
אינו מותיר הזדמנות לתמרון גמיש ויצירתי . שאלת המשא ומתן , שדה - קלרק 
אילץ את כל המפלגות להתייחס אליה ברצינות , עוררה בלא ספק בילבול ויכוחים 
ופילוג . הסימנים מורים על כך שתפישתו של מנדלה את הפוליטיקה כאומנות האפשרי , 
ולא הרצוי , תחזיק מעמד . המפלגה הקומוניסטית האפריקאית , גם היא מסכימה 
עם תפישה זו . במלים אחרות , המפלגה הקומוניסטית , שמיתנה את מדיניותה 
בעקבות האירועים במזרח אירופה , רואה את מטרתה העיקרית בסיום האפליה הגזעית . 
לכן הבהיר מנדלה שהוא שמח לעבוד בשיתוף פעולה עם הקו - מוניסטים , המספקים 
למפלגת הקונגרס עמוד שדרה אינטלקטואלי . בעייתו העיקרית של דה - קלרק היא 
עכשיו שרבים בין האפריקנרים , אולי אפילו רוב האוכלוסייה האפריקנרית , 
מסרבים ללכת בעקבותיו . הסיכון הגדול שלקח על עצמו כאשר הכריז על החזרת 
הקונגרס האפריקאי הלאומי למסגרת החוק ועל שחרורו של מנדלה , היה הסיכון 
שאנשיו שלו יתנגדו לו . עיתון ביוהנסבורג , התומך במפלגה הנציונליסטית , 
הסיטיזן , כתב במאמר מערכת , חמישה ימים לאחר שחרורו של מנדלה : " הרתיעה 
לאחור של הימין , שכמה מחברי הממשלה ואחרים המעיטו בחשיבותה , גדלה עד 
כדי איום " . מאמר המערכת נכתב כתגובה להפגנה למען האפרטהייד , שהיתה מהממת 
בגודלה , ואורגנה בידי המפלגה שמרנית הגזענית בפרטוריה , ביום חמישי , 
לאחר שחרורו של מנדלה . בינתיים דיברו הרבה על שביתות , מצעדים ואפילו 
הצטיידות בנשק , אבל היו סימנים לכך שאם ידחקו בהם עוד מעט , יהפכו הדיבורים 
למעשים . " המאבק יימשך " , אמרה אחת הכרזות הרבות בהפגנה . דה - קלרק 
ייאלץ לשקול שוב את תוכניותיו ל"נירמול " החיים הפוליטיים בדרום - אפריקה , 
כפי שמכנה זאת מנדלה . פקיד ממשלתי בכיר אמר באחרונה לקבוצת עיתונאים שאסור 
למנדלה לבקש שינוי מהיר מדי , כיוון שצעד כזה יעניק כוח לטררניכט . דה - 
קלרק , אין כל ספק בכך , העביר חששות אלה למנדלה בשתי הפגישות ביניהם שנערכו 
בתקופה שמנדלה היה עדיין אסיר . ומנדלה נענה לו , במיוחד במאמציו להשקיט 
את פחדיהם של הלבנים . בגדלות שאינה צפויה אצל מנהיג של הקונגרס האפריקאי 
הלאומי , דיבר בשבחו של דה - קלרק : " דבר אחד שהצלחתי להבחין בו הוא 
שדה - קלרק הוא אדם בעל יושר פנימי . הוא מודע היטב לסכנה האורבת לאישיות 
ציבורית אם תיקח על עצמה את מה שלא תוכל לעמוד בו , ואני חושב שזה סימן 
מאוד מעודד " . גם דה - קלרק תיאר את מנדלה בידידות כ"אדם ידידותי ומעניין " . 
אלה אינם בדיוק נישואים שנקבעו בשמיים , אבל לשני האנשים יש מטרות חשובות 
משותפות , ביניהן שלום ומשא - ומתן . כל הסימנים מורים על כך שהם ייכנסו 
לסוג מסוים של שותפות , מעין נשיאות משותפת של דרום אפריקה , שבה ינסו 
להנהיג את המדינה הרחק מעימותים ולקראת פיוס , יבקשו ליישר את ההדורים ביניהם 
ולמצוא את אורח החיים שיתקבל גם על - ידי השחורים וגם על - ידי הלבנים . 
אם יוכלו השניים לכפות את רצונם על מחנותיהם , יוכלו לפתוח במאבק הפוליטי 
המכריע שיהיה אולי המערכה האחרונה בדרמה של דרום אפריקה , באופן שיהלום 
את האדיבות המכובדת של בית - המשפט . 
