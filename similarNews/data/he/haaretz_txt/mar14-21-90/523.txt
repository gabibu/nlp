ראש הממשלה יצחק שמיר ימשיך להיות הממונה על תיק האוצר כל עוד קיימת ממשלת 
המעבר , ואין לו כוונה להפקיד תיק זה בידי שר אחר . שמיר ייעזר בשרים אחרים 
כדי למלא חלק מהתפקידים המוטלים על שר אוצר , ובעיקר בכל הקשור לייצוג המשרד 
בוועדות השרים ובכנסת . כבר כעת ברור ששר התעשייה והמסחר , משה נסים , 
ייצג את שמיר בכל הנוגע לתהליך החקיקה של תקציב המדינה . מלשכתו של שמיר 
נמסר , כי נסים ידאג לפעילות סדירה של האוצר , יפעיל שיקול דעת , יקבל 
החלטות בעת הצורך , ויחתום על צווים ותקנות . את העבודה השוטפת , של התיאום 
בין שמיר לבין האוצר , יבצע יועצו הכלכלי של ראש הממשלה , עמוס רובין . 
הוא אמר אמש ל"הארץ " , כי הוא מעדיף לפעול באמצעות מנכ"ל האוצר , יעקב 
ליפשיץ , כפי שעשה עד כה . רובין הסביר , כי גם לפני נפילת הממשלה עמד 
בקשר עם ליפשיץ ועם ראשי האגפים באוצר , ותמיד הביע באוזניהם את דעתו על 
בעיות כלכליות . הוא הדגיש , כי אין כל חידוש בכך ששר סומך על הצוות המקצועי 
במשרד הכפוף לו , אף כי מדי פעם בפעם הוא מפעיל שיקול דעת ; וציין שגם 
הוא עצמו יהיה מעורב בהפעלת שיקול דעת כזה , וכן ישתתף בייצוג האוצר בוועדות 
השרים ובכנסת . בתשובה לשאלה אמר עמוס רובין , כי אם תתארך כהונת ממשלת 
המעבר , יכונסו ועדות השרים , כגון ועדת השרים לענייני כלכלה . עוד אמר , 
כי הצעת התקציב ל0991 , שאישרה הממשלה , בעינה עומדת , וייעשה מאמץ להביא 
לידי אישורה בוועדת הכספים ובמליאת הכנסת . 
