הרב אליעזר מנחם שך , מנהיגה הרוחני של דגל התורה , הנהנה מהשפעה רבה גם 
בש"ס , יקבע בשעות הקרובות אם דגל - התורה תתן ידה להפלת ממשלתו של יצחק 
שמיר ולכינון ממשלה בראשות שמעון פרס . אמש פתחו המערך והליכוד בתחרות על 
לבו של הרב שך . סגן השר יוסי ביילין נועד שלשום עם המורים הרוחניים של 
גדולי התורה , ואתמול נפגש עם אחדים מחברי מועצת גדולי התורה . השר רפי 
אדרי קיים במקביל מגעים עם דרג העסקנים של המפלגות הדתיות . תמונת המצב בעקבות 
מגעים אלה , כפי שרואים זאת במערך , היא כדלקמן : אגודת - ישראל מחויבת 
להצביע אי - אמון , והבטיחה לדחות הצעות להצטרף לממשלה צרה בראשות הליכוד . 
המערך מוכן למסור לידי אגו"י שני תיקים , ובהם תיק השיכון , שיופקד בידי 
ח"ך מנחם פרוש . המערך מוכן גם להיענות לדרישתו של ח"ך משה זאב פלדמן לפעול 
נגד פרסומי - תועבה . ח"ך מנחם פרוש אמר אמש כי החלטת סיעתו טעונה עדיין 
אישור של מועצת גדולי התורה , שיתכנסו היום , אך " כשהיינו בקואליציה 
אכלנו מרורים משמיר " . הוא מחה על כך ששמיר " הרהיב עוז בנפשו ושיגר מכתב 
פיטורים לפרס . ח"ך הרב זאב משה פלדמן אמר : " בעקבות הצעד הפזיז של שמיר 
שפיטר את פרס , איננו יכולים להביע אמון בממשלה הזו " . דגל התורה : טרם 
החליטו . נוטים להימנע באי - אמון . אם הממשלה תיפול , יעדיפו ממשלה צרה 
בראשות המערך . ש"ס : יצביעו אמון בממשלה . מנהיגם הרוחני הרב עובדיה 
יוסף יכריע היום סופית . שר הקליטה הרב יצחק פרץ אמר כי ש"ס מביעה את צערה 
על החלטת שמיר לפטר את מ"ם ראש הממשלה שמעון פרס . כן קראה ש"ס לשתי המפלגות 
הגדולות לעשות מאמץ עליון של הרגע האחרון כדי למנוע את פירוק ממשלת האחדות . 
השר פרץ אמר כי " אין צורך במשמעת סיעתית , כי כל חברי הסיעה קיבלו החלטה 
פה אחד להביע אמון בממשלה " . מפד"ל : יצביעו אמון . חברי הכנסת שאקי וביבי 
תומכים בהצטרפות לממשלת מערך , אם האלטרנטיווה תהיה הצטרפות לליכוד באופוזיציה . 
השר זבולון המר לא יתנגד אף הוא . חנן פורת יפרוש . השר המר ציין , עם 
זאת , כי מפלגתו תמשיך במאמצים לשכנע את ראשי שתי המפלגות הגדולות לחפש 
נוסחה שתאפשר את המשך קיומה של ממשלת האחדות . המר הדגיש כי אחרי הצבעת 
האי - אמון , תעדיף המפד"ל ללכת לבחירות ולא להצטרף לממשלה צרה . קפידבינעיקר 
המאמץ בצמרת הליכוד מופנה עתה לשכנע את חברי מועצת גדולי התורה , כדי שסיעת 
אגו"י לא תצטרף להצבעת האי - אמון . בשיחות שקיימו אמש בכירים בליכוד עם 
אחדים מחברי מועצת גדולי התורה לא הוזכר נושא חוק מיהו יהודי , אך בליכוד 
טוענים כי סביב הבטחה חד - משמעית להעביר חוק זה בקרוב בכנסת , ניתן יהיה 
לשכנע את אגו"י להצטרף למחנה הליכוד . ההערכה בליכוד היא כי אם אגו"י תימנע 
או תתנגד למהלך של מפלגת העבודה , מובטח המשכה של הממשלה בראשותו של יצחק 
שמיר . להשגת רוב נגד הפלת הממשלה עומדים להתגייס היום גם השרים דוד לוי 
ויצחק מודעי , שעד עתה היו בעימות קשה עם ראש הממשלה . הבוקר בתשע ייפגש 
שמיר לשיחה בארבע עיניים עם דוד לוי , וייתכן שאחר הצהריים הוא ייוועד גם 
עם מודעי . לוי אמר אתמול כי לאחר פגישתו עם שמיר , והבהרת מספר דברים 
ביניהם , הוא יתגייס להצלת הליכוד . הערכת מקורביו של לוי היתה אמש שהוא 
עשוי לבקש מראש הממשלה כי יופקד בידיו תיק החוץ , אם שמיר יבקש להפקיד את 
תיק הביטחון בידי השר משה ארנס . מקורבי ראש הממשלה לא שללו אמש אפשרות 
שתיק החוץ אכן יימסר לדוד לוי . בליכוד מבקשים להציג עתה עמדה מאוחדת ומלוכדת . 
אחר הפגישה בין ראש הממשלה והשר דוד לוי עתידה להתכנס סיעת הליכוד בכנסת 
בהשתתפותו של שמיר . בישיבה , שתהיה מעין מפגן אחדות , יחולקו גם התפקידים 
בין חברי הכנסת לשכנע חברי - כנסת מתלבטים מסיעות אחרות להתנגד להצעה להפיל 
את הממשלה . מעריכים שגם חמשת הליברלים המבקשים לפרוש מסיעת הליכוד ימתנו 
את צעדיהם . שלשום בלילה שוחח טלפונית לארה"ב ראש לשכתו של ראש הממשלה יוסי 
אחימאיר עם השר מודעי וביקש ממנו לשוב מיד לארץ . אחימאיר עדכן את מודעי 
בהתפתחויות המדיניות , ובדק את האפשרות שמודעי יוזמן לשיחה אצל שמיר . קפידבינבליכוד 
משוכנעים כי פרט לאגו"י , יתר המפלגות הדתיות לא יתמכו בהפלת הממשלה . 
משיחות שהיו עם סיעת דגל התורה התברר כי תמיכתם במפלגת העבודה אינה מובטחת 
כלל , בין היתר גם בעקבות התנגדות פטרונה של דגל - התורה , הרב שך , לממשלה 
צרה בראשות פרס . בימים האחרונים פורסם בכמה עיתונים שהרב שך רואה בפרס 
אחראי להוקעת ישראל בעולם סביב פרשת סאברה ושתילה , וכמי שגרם בכך לנזק 
מדיני גדול לישראל . הרב רביץ אמר אתמול כי בישיבת הנהלת דגל התורה הוחלט 
לצאת בקריאה לכל המפלגות החרדיות , וכן למפד"ל , ליצור גוש שיכפה על שתי 
המפלגות הגדולות להמשיך בקיומה של ממשלת האחדות . הרב רביץ הדגיש כי על - 
פי הצעתו , על המפלגות החרדיות לקרוא לליכוד ולמערך לתת תשובה חיובית למזכיר 
המדינה האמריקאי גיימס בייקר , כדי לאפשר את קידומו של תהליך השלום , ולגבי 
הנושאים השנויים במחלוקת בין הליכוד והמערך , כגון הצבעתם של תושבי מזרח - 
ירושלים בבחירות בשטחים , לצרף מכתב - לוואי לבייקר שבו יצוין כי אין הסכמה 
לאומית בשל חילוקי הדעות בין הליכוד והמערך . מחברי הכנסת של אגו"י ניתן 
היה להבין אתמול שהם עשויים לתמוך בליכוד אם בראש הממשלה תעמוד אישיות אחרת . 
הרב ח"ך מנחם פרוש אמר זאת במפורש , ודברים דומים ביטא גם ח"ך אברהם ורדיגר . 
אחדים ממקורבי דוד לוי אמרו אתמול כי אם כך הדבר , צריכה להיות פנייה לשמיר 
כדי שיפנה את מקומו לטובת מועמד אחר . ח"ך ראובן ריבלין הזדרז אתמול ופנה 
לראש הממשלה , כי אם אכן יתברר שהוא עומד למכשול מצד הדתיים , עליו לאפשר 
לאחר מצמרת הליכוד להרכיב את הממשלה , תוך שמירת מעמדו כראש תנועת הליכוד . 
" שמיר לימד אותי כמורה ורב שלא חשוב האיש , חשוב העניין " , אמר ריבלין . 
מקורבי ראש הממשלה טענו אמש כי הצעות אלו מגוחכות , ונובעות מרצונות אישיים 
של גורמים בליכוד המעוניינים בניצול המצב לשם קידומם האישי . הודעת ריבלין 
נמסרה לאחר שגם מדיוני המפד"ל עלה כי כמעט כל המשתתפים הציגו את שמיר כאדם 
לא ישר . הרבה למתוח עליו ביקורת יגאל ביבי , שטען כי אסור למפד"ל להצביע 
בעד ממשלה בראשותו . גם השר שאקי סיפר כיצד הטעה אותו שמיר בשאלת מיהו יהודי . 
השר המר , שפעל למנוע את שיגור מכתב הפיטורין לשמעון פרס וניסה את כוחו 
בתיווך גם אתמול , קיבל משמיר הודעה לפיה הציע ראש הממשלה לשר הביטחון את 
הפשרה שהציע שר הדתות , אבל רבין דחה אותה . מלשכת ראש הממשלה טענו אמש 
כי גם אם תיפול הממשלה בהצבעת האי - אמון , אין זה אומר שהגיע הקץ לשלטון 
הליכוד . ההערכה היא שמעמדת אופוזיציה יקשה על שמעון פרס לנהל מגעים להקמתה 
של ממשלה צרה , והליכוד , לאחר מו"ם נמרץ , יהיה מסוגל להציג ממשלה איתנה 
בשיתוף גורמים נוספים מהמפלגות החרדיות וסיעות הימין . קפידבינאם הממשלה 
תיפול בהצבעת האי - אמון שתהיה מחר ( או היום , אם בג"ץ יחליט הבוקר להיענות 
לעתירות של רץ , מפ"ם והעבודה ) , עשוי נשיא המדינה חיים הרצוג לפתוח 
כבר בסוף השבוע במגעים בלתי - רשמיים עם נציגי הסיעות בכנסת לקראת כינונה 
של ממשלה חדשה . לסופר " הארץ " נודע כי הנשיא הרצוג הבהיר אתמול בפגישתו 
עם שר הדתות זבולון המר , שבשלב זה הוא איננו רוצה להתערב בניסיון ליישב 
את המשבר החמור שנוצר בין הליכוד והמערך , לאור חילוקי הדעות העמוקים בין 
שתי המפלגות הגדולות . אולם , הבהיר הנשיא , אם הגורמים הנוגעים בדבר 
( הכוונה לראש הממשלה יצחק שמיר או השרים פרס ורבין ) יראו שיש סיכוי ליישוב 
המחלוקת ויפנו אליו , הוא יהיה מוכן להירתם כדי לסייע בחיסול המשבר . הפגישה 
בין הרצוג ושר הדתות התקיימה אתמול ביוזמתו של המר , שביקש מהנשיא להתערב 
ולהפעיל את השפעתו המוסרית כדי לקרב בין עמדות הצדדים . הנשיא הבהיר שהאחדות 
הלאומית קרובה ללבו , וכי ב4891 וב8891 פעל בנחישות רבה כדי לשכנע את ראשי 
שתי המפלגות הגדולות וכן את נציגי שאר הסיעות לחתור להקמת ממשלת אחדות , 
לנוכח המשימות הקשות בתחומי הכלכלה והעלייה . יצוין כי גם ב8891 החל הנשיא 
במגעים בלתי - רשמיים לכינונה של ממשלת אחדות לאומית עוד בטרם פורסמו התוצאות 
הרשמיות של הבחירות ולפני שהחל בהתייעצויות הרשמיות , כדי להרוויח זמן . 
על - פי החוק , אם הממשלה לא תזכה היום ( או מחר ) באמון הכנסת , יצטרך 
הנשיא להתחיל במגעים להקמת ממשלה חדשה . חוק יסוד הממשלה קובע במפורש כי 
" משהביעה הכנסת לממשלה אי - אמון , יפתח נשיא המדינה בהליכים להרכבת ממשלה 
חדשה . הממשלה היוצאת תמשיך במילוי תפקידה עד שתיכון ממשלה חדשה " . קפידבינתרגיל 
פרלמנטארי של אנשי מפ"ם כמעט וגרם לכך שהצבעת האי - אמון תוקדם להיום , 
בלי שבג"ץ יחליט על כך . אולם מ"ם יו"ר הכנסת עובדיה עלי ( ליכוד ) ביטל 
זאת לאחר שנועץ ביועץ המשפטי לממשלה יוסף חריש וביועצים המשפטיים של הכנסת , 
ואמר שימסור את קביעתו הסופית בעניין מאוחר יותר . הדבר אירע כאשר נדון 
חוק שגרתי לחלוטין הצעת ממשלה להנפיק איגרות מלווה העצמאות בעלות שער נייד , 
שאותה הגיש סגן שר האוצר יוסי ביילין ( מערך ) . איש לא התנגד להצעה . 
אולם כאשר סיים ח"ך חיים אורון ( מפ"ם ) לשאת את דברו , ביקש לפתע להפוך 
את הנושא להצבעת אמון , בעילה שמדובר בהתחייבות נוספת של הממשלה , ואין 
הממשלה במצב שבו היא יכולה לקבל התחייבויות נוספות על עצמה . אורון הסתמך 
על סעיף בתקנון הכנסת , המתיר לסיעה לתבוע הצבעת אמון בממשלה בסוף הדיון 
בכל סעיף שעל סדר היום . במקרה כזה , יש לערוך את ההצבעה ביום שאחרי הישיבה 
שבה הוגשה הצעה כזאת . יו"ר הישיבה מרדכי וירשובסקי ( רץ ) אמר שעל - 
פי התקנון אין צורך אפילו להצביע על סעיף זה , שכן " זה אוטומאטי " . הוא 
קבע אפוא שהחוק יועלה להצבעה היום אחרי הצהרים , וזו תהיה הצבעת אמון בממשלה . 
בשעת התרחשות זו היו כמה מאנשי המערך באולם וכמה אנשי אופוזיציה , ואילו 
מן הליכוד נכח רק תורן , ח"ך יהושע שגיא . מיד לאחר מכן הגיעה השמועה החוצה , 
ועובדיה עלי נכנס לאולם יחד עם שרים וח"כים רבים מן הליכוד . עלי ביקש 
מווירשובסקי לפנות את מקומו . הוא שמע טיעונים מפי הח"כים מימין ומשמאל , 
כשגאולה כהן ( התחייה ) והשר משה נסים מסבירים שתביעה על - פי סעיף זה 
נוגדת את ההבנה בין הסיעות שלפיה פועלים זה עשר שנים . יו"ר ועדת הכנסת 
חיים קורפו ( ליכוד ) קרא את החלטת ועדת הכנסת הישנה , ולדבריו זו לא 
הוכנסה לתקנון מפני שהכל הסכימו שישמרו עליה . ההסכמה היא , הזכיר , שיש 
לדחות הצעות אי - אמון ל84 שעות ולא ל42 בלבד , כפי שכתוב בתקנון , והיא 
נוגעת גם להצעות על - פי הסעיף שאותו ציטט חיים אורון . השר משה שחל ( מערך ) 
אמר שעל פי תקדימי הבג"ץ עדיף התקנון על פני הסכם . ואילו יוסי שריד ( 
רץ ) אמר שלדעתו צריכה ועדת הכנסת להחליט אם יש תוקף להחלטת יו"ר הישיבה 
וירשובסקי , או לא . מ"ם יו"ר הכנסת הודיע שהוא מבטל לפי שעה את החלטת 
וירשובסקי , מאחר שסמכות מוחלטת של היו"ר היא לקבוע את סדר היום , ואין 
יו"ר ישיבה יכול לעשות זאת במקומו . בהתייעצות בלשכת יו"ר הכנסת אחרי ישיבת 
המליאה השתתפו בין היתר שר המשפטים דן מרידור , שר התעשייה והמסחר משה נסים , 
היועץ המשפטי לממשלה יוסף חריש , פרקליטת המדינה דורית בייניש , הממונה 
על מחלקת בג"צים בפרקליטות נילי ארד , יו"ר ועדת הכנסת חיים קורפו והיועץ 
המשפטי של ועדת הכנסת צבי ענבר . בתום ההתייעצות החליט עלי לקיים את הדיון 
באי - אמון מחר . כלומר , בג"ץ יחליט בעניין הבוקר . קפידבינסגן יו"ר הכנסת 
מסיעת המערך נאיף מסאלחה עלה לנהל אתמול חלק מישיבת מליאת הכנסת ומצא על 
דוכן היו"ר פתק מביך : יושבת - ראש סיעת הליכוד שרה דורון כתבה אל עמיתה 
לסיעה , מ"ם יו"ר הכנסת עובדיה עלי , כי עליו לדאוג שבישיבה היום יהיו 
כל יושבי הראש מהליכוד ולא מהמערך , ממש כפי שיהיה גם מחר . פנייה זו של 
דורון אל עלי שמה קץ לסכסוך שהתפתח במשך כל יום אתמול . לפי התכנון אמורים 
היו סגני היושב ראש שבח וייס מהמערך ומרדכי וירשובסקי מרץ לנהל מחר את הישיבה 
שנועדה לדון בהצעות האי - אמון בממשלה . אבל אתמול , בצעד חסר תקדים , 
נאמר להם כי הם יוחלפו בסגן יו"ר הכנסת מטעם הליכוד דן תיכון . וייס ווירשובסקי 
ראו בכך פגיעה חמורה בהם , והשר משה שחל תיאר את המעשה כפוטש . אבל דן 
תיכון הכחיש את כל הכוונות הזדוניות שייחסו ח"כי המערך ורץ לליכוד . הוא 
אמר כי " זה קשקוש " . תיכון התכונן , לדבריו , לצאת לחו"ל , ולכן לא 
שובץ לנהל את הישיבות . עכשיו , כשנשאר בארץ , שיבצו אותו באורח סדיר 
במקום וייס ווירשובסקי . קפידבינבג"ץ ידון הבוקר בעתירות המערך ורץ נגד יו"ר 
הכנסת וראש הממשלה בגין דחיית הדיון בהצעות האי - אמון בכנסת למחר . העתירות 
הוגשו בשעות הערב המאוחרות אתמול , ועל - פי החלטתו של השופט התורן אליעזר 
גולדברג , הועבר הדיון להרכב של שלושה שופטים היום ב9 בבוקר . עיקר הטיעון 
בעתירות הוא כי דחיית הדיון בהצעות למחר נועדה לאפשר לראש הממשלה לעצב ממשלת - 
מעבר בה לא יהיו חברים שרי המערך , שהתפטרותם תיכנס לתוקף מחר . בעתירת 
המערך מוגדר מהלך זה כ"קנוניה שעשו ביניהם ראש הממשלה , יו"ר הכנסת וממלא 
מקומו , כדי לאפשר לשמיר לעצב ממשלה כרוחו " . הבוקר צפויה גם סיעת מפ"ם 
בכנסת להגיש עתירה בעניין . בעתירה שהגיש המערך באמצעות עו"ד רנאטו יארק 
נטען כי בעבר אכן היתה " הסכמה גנטלמנית " בין סיעות המערך והליכוד בכנסת , 
לפיה הועלו הצעות אי - אמון לדיון רק כעבור 84 שעות מהגשתן , ולא בתוך 
42 שעות , כקבוע בתקנון הכנסת . לדעת העותרים , הסכמה זו אינה תופסת עוד , 
משום שכולה מבוססת על " גנטלמניות " הדדית , שאינה מתקיימת במקרה זה . 
אותה " גנטלמניות " כוללת גם את ההנחה כי אף אחד מן הצדדים לא ינצל את 
42 השעות ליצירת שינוי מהותי במצב . מהלכיו האחרונים של הליכוד שומטים את 
הקרקע מתחת להבנה הגנטלמנית , נטען בעתירה . עוד נטען כי קיבועה של ממשלת - 
מעבר לפי תוכניתו של שמיר משבש את מטרת החוק , בעצם העובדה שממשלת - מעבר 
שכמעט מחצית מתיקיה אינם מאוישים , לא תוכל לפעול באופן תקין . בטיעון דומה 
בעתירותיהן של רץ והמערך טוענים העותרים כי ברגע האחרון הוחלפו יושבי הראש 
של הישיבה האמורה לדון מחר בהצעות האי - אמון . מלוח ניהול הישיבות החדש 
שהופץ אתמול בכנסת עולה כי סגן יו"ר הכנסת , שבח וייס מן המערך , הוחלף 
בעובדיה עלי מן הליכוד . היועץ המשפטי לממשלה , יוסף חריש , ייוצג בדיון 
בעתירה ככל הנראה על - ידי ראש מחלקת הבג"צים נילי ארד , או פרקליטת המדינה 
דורית בייניש . קפידבין נשיא ארה"ב נמנע אתמול מלהגיב על ההתפתחויות בישראל , 
ומחלקת המדינה שלו הודיעה כי כל זמן שלא ייפתר המשבר הממשלתי " מובן שישראל 
לא תוכל לקבל החלטה " על עתיד תהליך השלום . במקביל הכריזו שני דוברים 
מרכזיים של הממשל כי הידידות בין ישראל לארה"ב מוסיפה להיות " בלתי מעורערת " . 
הנשיא בוש דיבר במסיבת עיתונאים בבית הלבן , שזומנה לדון בהצעות הסיוע הבהולות 
שלו לפנמה ולניקרגואה . הוא נשאל במהלך המסיבה אם הוא מתחרט על הכרזתו בגנות 
ההתנחלויות " בגדה המערבית ובמזרח ירושלים " , לפני עשרה ימים . " לא " , 
ענה בוש , " אינני מתחרט . כל הספקולאציות והפרשנויות של הימים האחרונים 
הוציאו דברים מחוץ לפרופורציה . אני ( רק ) חזרתי והטעמתי את מדיניות 
ארה"ב " . הנשיא מיהר להוסיף : " אבל כרגע יש בישראל התפתחות פוליטית פנימית . 
אינני רוצה שייראה באופן כלשהו שאנחנו מתערבים בענייניה הפנימיים של ישראל , 
בשעה שהם מתנסים כרגע ממש בבעיה הפוליטית הקשה הזו . " זה כה רגיש וכה 
אמוציונאלי " , אמר בוש מבלי לנקוב אפילו פעם אחת בשם ירושלים , " שכל 
ספקולאציה נוספת לא תהיה לטובת העניין , בייחוד בהתחשב במה שקרה ב42 השעות 
האחרונות " . הנשיא נשאל מיד מדוע ראה מלכתחילה צורך להעלות את עניין ירושלים . 
אמנם זו מדיניות אמריקאית רבת ימים , העיר לו כתב אחד , אבל זו היתה מדיניות 
שלא ניתן לה פומבי . " אני מבין את השאלה " , השיב בוש , " ולכן לא נעשה 
על זה עוד ספקולאציות . זה אמוציונאלי עד מאוד , כל ספקולאציה וכל פרשנות 
תהיה מזיקה " . דוברת מחלקת המדינה , מרגרט טאטוויילר , נאלצה להתמודד אתמול 
עם עשרות שאלות על המשבר בישראל . הנקודות העיקריות בתשובותיה היו : מחויבות 
ארה"ב להמשכת התהליך " בעינה עומדת " . אבל יכולתם של האמריקאים לקדם את 
התהליך מותנית ביכולתה של ממשלת ישראל לקבל החלטות . כל זמן שבישראל שורר 
משבר פוליטי , לא תהיה ישראל מסוגלת לקבל את ההחלטות האלה . ארה"ב לא תתבטא 
על התפתחויות פוליטיות פנימיות בישראל . לארה"ב " בשום פנים ואופן " אין 
האחריות הקלה ביותר למשבר בישראל . מזכיר המדינה אינו שוקל עכשיו אלטרנטיבות 
ליוזמתו , אבל שום דבר " אינו יצוק בסלע " , ו"אם למישהו יש הצעה טובה 
יותר , מזכיר המדינה פתוח מאוד " . ארה"ב מעולם לא הניחה שראש הממשלה יצחק 
שמיר אינו פועל לטובת תוכנית הבחירות שלו , " אבל אתם יכולים לבקש הבהרות 
ממנו , או מאבי ( פזנר ) " . ארה"ב אינה מעורבת בתהליך " כדי לשחק משחקי 
יוקרה " , אלא מפני שהיתה משוכנעת , והיא מוסיפה להיות משוכנעת , בחשיבות 
העניין " לבני האדם החיים באזור " . שר ההגנה של ארה"ב , דיק צייני , אמר 
אתמול כי " מחויבותה היצוקה בסלע " של ארה"ב לביטחון ישראל " אינה ניתנת 
לחלוטין לערעור , ואני מתכוון לחלוטין " . צייני , שנאם באוזני 005 , 2 
באי ועידת המנהיגות הצעירה של המגבית היהודית המאוחדת בוואשינגטון , אמר 
כי הוא משמיע את הדברים האלה במיוחד על רקע ההתפטרויות בממשלת ישראל . גם 
יועצו המדיני הבכיר של גיימס בייקר , דניס רוס , אמר לאותו פורום כי " הברית 
האמריקאית - ישראלית אינה ניתנת לערעור " . הוא הוסיף : " יש אי - הסכמות 
בין בעלי - ברית , ממש כפי שיש אי - הסכמות בין בני - משפחה . המפתח אינו 
אם יש או אין אי - הסכמות , אלא אם יש קשרים הדוקים המאפשרים לעמוד באי 
ההבנות , ולהציג אותן בפרספקטיווה " . רוס , הנחשב לאדריכל המדיניות האמריקאית 
במזרח התיכון , אמר עוד : " אנחנו מבינים כי כדי שישראל תהיה חזקה בכל 
תהליך שלום , מוטב שארה"ב וישראל יעשו יד אחת בתהליך הזה . חשוב שהשותפות 
תחול גם על עניין השלום , ושלא תוגבל רק לפעילות צבאית . הכרח הוא שיהיה 
לשותפות ממד פוליטי . זה משהו שאני חושב לקריטי " . 
