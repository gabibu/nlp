טובת הילד אין ספק שזו מטרת הצעד הקיצוני של הוצאת ילד ממשפחתו הטבעית . 
אך תכופות זוהי סיסמה ללא כיסוי . הקביעה העגומה הזאת שבה ועלתה בכנס מדעי 
ראשון מסוגו , שנערך לפני כשבועיים ביוזמת המפעל להכשרת ילדי ישראל ובית - 
הספר לעבודה סוציאלית שליד האוניברסיטה העברית . לפי הנחיות משרד העבודה 
והרווחה , משפחה אומנת צריכה " להעניק חיים , אך לשמור על היכולת " להינתק 
מהקשר הרגשי לילד " . בידי משפחתו הטבעית הסמכות לקבוע מהו סוג החינוך שיינתן 
לו . במקרים מסוימים , החלטות בדבר בריאותו של הילד נשארות בידיה ( למשל 
אישור לניתוח ) . האם יכול הילד לפתח כושר לחיות עם הכפילות ועם האפשרות 
לניתוק מהמשפחה האומנת ? בסקר פנימי שערך משרד העבודה והרווחה מדווחות משפחות 
רבות על הפרעות מצד ההורים הביולוגיים , על ערעור ביטחונו ויכולתו של הילד 
להשתלב במשפחה האומנת . לא תמיד עומדת רק טובת הילד לעיני הנוגעים בדבר , 
טען בכנס משה אביטל , יו"ר עמותת עלמ"ה ( עמותה למשפחות אומנה בישראל ) 
. טובת הילד נפגעת גם מעצם ההתייחסות הראשונית אל המשפחה האומנת כאל פתרון 
זמני , אף שלמעשה לרוב היא פתרון מתמשך וקבוע . רוב משפחות האומנה , 
מציין אביטל , נותנות לילד קורת גג , מזון ולבוש ברמה סבירה . חלקן מעניקות 
חום ואהבה . ואולם רובן חסרות יכולת ומיומנות הדרושות להתמודדות עם הבעיות 
הקשות של הילדים . מערכת ההסדרים הכספיים טומנת בחבה מעקשים לא קטנים . 
הילד נתפס כדייר ש"שכר הדירה " שלו משולם בידי משרד העבודה והרווחה . 
האומנה נתפסת כ"עסק " אם כי לא רווחי במיוחד . " כאשר האומנה היא מקור 
פרנסה , לחלק ממערכת היחסים עם הילד יש אספקט מסחרי : משתלם או לא משתלם " , 
מציין אביטל , " התשלום ניתן עבור הוצאות , ולמשפחות בעלות יכולת כלכלית , 
הרוצות להעניק לילד יותר מצרכיו הבסיסיים , נגרמים הפסדים " ( רוב המשפחות 
האומנות שייכות לשכבה סוציו - אקונומית נמוכה . משפחה אומנת אינה זכאית 
להטבות סוציאליות ואינה מבוטחת . הכסף שהיא מקבלת מחושב כהחזר הוצאות פלוס 
הכנסה , וחייב במס במקור ) . במקרים רבים הקשר בין המשפחה האומנת לבין 
העובד הסוציאלי ומשרד העבודה והרווחה רופף . במקרים רבים העובד הסוציאלי 
אינו יודע פרטים בסיסיים , ואינו יכול , לפיכך , לתת הנחיות טיפוליות 
נכונות . לעתים הוא מלווה את הילד והמשפחה רק בראשית הדרך . לא פעם נתקלת 
בקשה לעזרה או ייעוץ מצד המשפחה באי ידיעה , סחבת , ובעיקר בחוסר נכונות 
לפעולה . ביקורים סדירים כמעט שאין . היו מפגשי משפחות עם מנחים , היתה 
נכונות של משפחות לארגן קבוצות תמיכה , אך הניסיונות נכשלו , אומר אביטל . 
סיפורה של ל . א . בת השלוש ממחיש היטב את הנתק בין המערכת למשפחה האומנת . 
האם הביולוגית לקחה את הילדה לחופשת שבת , אך לא החזירה אותה ביום א . 
האב האומן פנה למשפחתה ונדחה : בוא מחר . למחרת שוב ניסו לדחותו . הוא 
התעקש לראותה והראו לו אותה מרחוק . הוא הבחין כי מצבה חמור ופנה לעובד 
הסוציאלי . הלה קיבל את ההודעה ביום ב , ופנה למשפחה המקורית רק ביום 
ד . ביום ה הוצאה הילדה , בליווי שוטר , ישר לבית החולים , שם אובחנו 
אצלה קרע בטחול , סימני כוויות וסימני חבלות . היא נזקקה גם לטיפול פסיכיאטרי 
מתמשך . תירוצים , אומר משה אביטל , יש למכביר . אין משאבים כלכליים , 
אין כוח אדם . נראה כי במצבת כוח האדם הקיימת דווקא כן אפשר לשפר את רמת 
הטיפול והשירות , אך ראשית יש להגדיר מהי מסגרת האומנה , מהי " טובת הילד " 
וכיצד לזרז את הטיפול ולקבוע פתרונות חד משמעיים . " יש להעניק להורים האומנים 
זכויות וחובות קבועות בחוק " , קובע אביטל , " יש לדאוג לכך שלכל אורך 
שהייתו במסגרת האומנה יזכה בליווי צמוד של אנשי מקצוע . יש גם להקים קרן 
מרכזית , שתסייע בידו כאשר יגיע לגיל 81 . כדי שמסגרת האומנה תפעל כראוי , 
יש להקים גוף מרכזי שיגייס מלאי משפחות אומנה מכל השכבות , יגדיר בלא פשרנות 
מי תורשה לשמש כמשפחת אומנה , יערוך השתלמויות מקצועיות מסודרות , ייצור 
קשר בין המשפחות לקהילה ויגדיר בבירור את מעמדה החוקי - תעסוקתי של המשפחה 
האומנת . " לדעתנו , משפחת - אומנה צריכה להיות מוגדרת כמתנדבת . התשלום 
שהיא מקבלת צריך להיות מוגדר כולו ככיסוי הוצאות , ולא ייחשב כהכנסה לצורך 
מס . ההוצאות צריכות להיות מחושבות ברמה כזו שתדרבן משפחות ממעמד בינוני 
וגבוה להיות משפחות אומנה , ומי שזו הכנסתו היחידה יקבל פיצוי בהגיעו לגיל 
פרישה . " גם אם נניח לרגע את טובת הילד , יש לזכור שעלות החזקתו של ילד 
במסגרת אומנה נמוכה לאין שיעור מהחזקתו במוסד " , מסכם אביטל . 
