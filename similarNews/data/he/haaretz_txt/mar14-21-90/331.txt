כשר המדע והטכנולוגיה הצליח עזר וייצמן להעלות את המדע על סדר יומה של הממשלה , 
אך נכשל בנסיונותיו להשגת תקציבים נוספים לצורכי פיתוח המחקר המדעי באוניברסיטאות , 
שהגיעו לדרג של מחסור קריטי בציוד ובכספים למחקר , לפיתוח ולספריות . נפח 
תקציב ההשכלה הגבוהה והמחקר , הניתן במסגרת הוועדה לתכנון ולתקצוב שבמועצה 
להשכלה גבוהה , לא הוגדל בתקנפת וייצמן . תקציב זה עומד על 008 מליון ש"ח 
מתוכם כ001 מליון ש"ח למחקר . גם תקציב המחקר והפיתוח של משרד המדע , העומד 
על 8 מליון ש"ח בשנה , לא הוגדל . שר האוצר לא הקים קרן לאומית למחקר , 
באחריות משרד המדע , למרות הבטחת להקמתה . ביוזמת השר , הוקמו 3 ועדות 
בראשות מדענים בולטים במיקרואלקטרוניקה , בביוטכנולוגיה ובמוליכות על 
לתכנון מחקרים שיוכלו להתחיל לכשתאושר הקמת הקרן . המשרד דרש גם להקים קרן 
בת 04 מליון ש"ח לקליטת עולים - מדענים במוסדות ההשכלה ובמחקר . כמו - כן 
תמך באוניברסיטאות בנושאים ספציפיים ובסכומים לא גדולים , מעבר להקצבה הרגילה 
שקיבלו מהוועדה לתכנון ולתקצוב . כן גובשו דפוסי שיתוף גם עם 25 מכוני - 
מחקר ממסגרות שונות ברחבי הארץ . בתקופת כהונת וייצמן הודקו קשרי המדע עם 
מדינות הקהילה האירופאית וברית - המועצות . עם גרמניה גובשו דפוסי שיתוף 
פעולה חדשים לחמש השנים הבאות בתחומי ביוטכנולוגיה , אנרגיות גבוהות , 
מיקרואלקטרוניקה ומחקר רפואי . כן נערכים צעדי גישוש לשיתוף בתחום החלל . 
עם צרפת נוצרו קשרים הדוקים בקרב הדרג המדעי - פוליטי הבכיר ושני צוותים 
משותפים לשתי המדינות בביוטכנולוגיה ובמחשבים החלו לפעול . עם ספרד מתבטא 
השיתוף הצפוי בעיקר בחקלאות ובמדעי הסביבה . עם אוסטריה צפוי שיתוף בתחומי 
המים , החקלאות והמחקר הרפואי . הקהיליה האירופאית השקיעה שלושה מיליון 
דולר וצפויה השקעה של סכום זהה בעתיד . מזכר הבנה מדעי נחתם במוסקבה בעת 
ביקור השר וייצמן שם , ובעקבותיו תגיע לישראל בחודש הבא משלחת בראשות נשיא 
האקדמיה הלאומית למדעים ועשרת סגניו , לדיון בשיתוף פעולה בביוטכנולוגיה , 
בביוכימיה ובמדעי החלל , כאורחת משרד המדע . בדברי פרידה של השר ויצמן 
למעובדיו מובעת תקווה שמנכ"ל המשרד , אריה שומר , ימשיך בחודשים הקרובים 
את הפעילות שתאפשר את ההתרחבות המקווה - לכשיושגו התקציבים לכך . 
