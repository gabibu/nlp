רשות החברות הממשלתיות דחתה את תביעתה של חברת תש"ת ( חברה למפעלי תיירות 
ושירותי תעופה בע"ם ) , המחזיקה ב%62 ממניות ממ"ן ( מסוף המטענים ) , 
לפצל את מכירת חלקה של הממשלה בחברת ממ"ן לשני מכרזים שונים , והודיעה 
בסוף השבוע על מכרז למכירת % 62 ממניות הממשלה בממ"ן . התנגדותה של תש"ת למכירת 
% 62 נוספים בממ"ן באמצעות מכרז לגורם פרטי אחד , נבעה מהעובדה שכבר בנובמבר 
98 הקצתה ממ"ן לציבור , באמצעות הנפקת מניות בבורסה , % 62 מהבעלות על ממ"ן , 
ומנהליה חששו שבמידה משקיעים פרטיים יצליחו לשים את ידם על חבילה גדולה 
ממניות אלה יוכלו למעשה להשתלט על החברה . מכירת חלקה של הממשלה בממ"ן נעשה 
על רקע שמועות בדבר פעילותם של גורמים אינטרסנטיים שונים בניסיון להשתלט 
על חבילות מניות של החברה , הנסחרת בבורסה , בניסיון להשיג השפעה על גורל 
החברה לאחר שהממשלה תוציא למכירה את יתרת המניות שבידה לגורמים פרטיים . 
בין היתר נטען כי גם ועד העובדים של ממ"ן מנסה להשתלט על חבילת מניות משמעותית 
של החברה , כדי להגן על העובדים מפני משקיעים פרטיים שיוכלו להשתלט על החברה . 
את המו"ם בשם הממשלה מנהל זאב רפואה , מנהל רשות החברות הממשלתיות . בסוף 
השבוע נודע כי שני משקיעים כבר מנהלים מזה זמן מו"ם עם הרשות על רכישת המניות 
מידי הממשלה , ומסיבה זו הוחלט להציע כבר עכשיו את המניות למכירה באמצעות 
מכרז פומבי . המכרז שנפתח באופן רשמי ביום ששי האחרון , ייסגר ב8 באפריל 
09 , ונראה שזמן קצר לאחר מכן תיוודע זהות הזוכים בו . 
