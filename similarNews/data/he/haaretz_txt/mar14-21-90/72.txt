ניו - יורק ( עסט"א ) . משפטו של גונתן פולארד , שהואשם בארה"ב בריגול 
לטובת ישראל , קיבל תפנית שלשום , כאשר ההגנה עתרה לביהמ"ש בבקשה לבטל 
את הודאתו של פולארד באשמה ב6891 . עורכי הדין של פולארד הגישו את העתירה 
לבית המשפט במחוז קולומביה , בטענה שארה"ב לא קיימה את התחייבותה על פי 
עסקת הטיעון . עתירה להסרת הודאה באשמה מתאפשרת רק אם הממשלה לא עומדת בהבטחותיה 
לנאשם . ההגנה טוענת כי הממשלה הפרה את הבטחתה לא לבקש מאסר עולם , להגביל 
את ההצהרות בביהמ"ש לעובדות ולנסיבות של העבירה שבוצעה , ולדווח לביהמ"ש 
על שיתוף הפעולה מצד פולארד . עורכי הדין מתנגדים להאשמות הממשלה , כי פולארד 
הפר את עסקת הטיעון בכך שהעניק שני ראיונות לעיתונאי וולף בליצר ב6891 וב7891 
מבלי שקיבל רשות לכך . כמו כן טוענת ההגנה כי עסקת הטיעון עצמה הייתה מוטעית , 
מאחר שהייתה קשורה לזו של אשתו , אן , שלא יכלה להודות באשמה לבדה על 
מנת שתזוכה . לפיכך , הודאתו של פולארד לא הייתה מרצון , אלא נבעה מן האיום 
על אשתו , קבעה ההגנה . עורך הדין של פולארד , האמילטון פוקס , אמר כי 
עתירה לחזור מהודאה באשמה היא אומנם תהליך מקובל , אולם ביהמ"ש אינו נוטה 
לאשר עתירה מסוג זה . לדבריו , לתביעה יש 11 ימים כדי להשיב על העתירה , 
אך הוא לא יופתע אם תוגש בקשה להארכה . 
