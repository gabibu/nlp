המשמעות החד - משמעית של פסק דינו של בג"ץ היא , שהכנסת חייבת היתה לקיים 
את הדיון בהצעות האי - אמון אתמול , שאם לא כן מפרה היא את הדין , קרי : 
את תקנונה שלה . בג"ץ מדגיש בפסק דינו , שהנוהל שעליו הסתמך ממלא - מקום 
יו"ר הכנסת בקביעת הדיון להיום נעדר כל תוקף חוקי , " ועל כן , לא היה 
יסוד בדין להחלטת מ"ם יו"ר הכנסת " . לעניין זה אין כל נפקות לכך , שהעתירה 
נדחתה , ושלא הוצא צו אופרטיווי , המחייב את הכנסת לנהוג בהתאם לדין . 
בג"ץ סירב להתערב בשל שיקול דעת שיש לו בעניין זה , ולאור פסיקה ענפה , 
שלפיה רק במקרים נדירים יתערב בג"ץ בהליכי הכנסת . במלים אחרות , אי - 
ההתערבות אינה מעידה על חוקיות פעולת הכנסת , אלא אי - ההתערבות באה למרות 
אי - החוקיות . בפסק הדין בעניין קבע בג"ץ : " גם בלא צו אופרטיווי מחויבים 
הכל לפעול על - פי הפירוש הנורמטיווי של בית המשפט . . . " . משלא כונסה 
הכנסת אתמול לדיון בהצעות האי - אמון הפרה הכנסת את החוק , למרות הקביעה 
המפורשת של בג"ץ בדבר פרשנותו הנכונה . בכך פגעה הכנסת בעיקרון המקודש של 
" שלטון החוק במחוקק " . על חשיבותו של עיקרון זה עמד בג"ץ בפסק - דין קודם : 
" שלטון החוק הוא גם חוקיות השלטון . הכל חייבים בכיבוד חוקיה של הכנסת , 
ובראש ובראשונה חייבת הכנסת עצמה בכיבוד חוקיה שלה . הכנסת היא בית הנבחרים 
של המדינה ( סעיף 1 לחוק יסוד : הכנסת ) , ומשמשת היא בפעולתה דוגמה 
לכל אזרחי המדינה ורשויותיה . כשם שדורשת היא מהם לכבד את חוקיה שלה , 
כן חייבת היא לדרוש מעצמה לכבד את חוקיה שלה " . במקרה הנוכחי , לא רק שהכנסת 
לא שימשה דוגמה לכיבוד החוק , אלא הפרה באופן ברור את החוק , למרות הקביעה 
המשפטית החד - משמעית של בג"ץ . באשר לשאלה המשפטית לגופה , כלומר האם ניתן 
להסתמך על אותו נוהג , הנוגד את התקנון , הרי שבעניין זה כבר פסק בג"ץ 
בפרשת שנוהג כזה אינו יכול לגבור על הוראות התקנון . בנסיבות אלה ברור 
היה מראש , שהחלטתו של מ"ם יו"ר הכנסת היתה בלתי - חוקית , והיועצים המשפטיים , 
שבהם נועץ , חייבים היו להבהיר לו זאת . מבחינת האפשרות של התערבות בג"ץ 
בהליכי הכנסת חוזר פסק הדין על הלכות קודמות , שסמכות ההתערבות קיימת , 
אך תופעל רק במקרים נדירים . בלשונו של השופט ברק , בפסק דין קודם : 
" נתערב בהליכים פנים - פרלמנטריים רק כאשר נטענת פגיעה ניכרת , שיש בה 
פגיעה בערכים מהותיים של משטרנו החוקתי " . במקרה הנוכחי לא נראה הפגם לשופטים 
כנכנס לקטגוריה זו , ולכן לא מצא בג"ץ לנכון להתערב ולפסול את החלטתו הפגומה 
של מ"ם יו"ר הכנסת . 
