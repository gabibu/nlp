במסיבת עיתונאים שנערכה אמש בת"א הכריזו גון רירדון , נשיא חברת אם - טי - 
וי האמריקאית וביל רודי , נשיאה האירופי של רשת הטלוויזיה בכבלים למוסיקה , 
הגדולה בעולם , על פתיחת שידוריהם בארץ . השידורים יחלו בבאר - שבע לכ000 , 
5 בתי אב , שכבר חוברו לרשת הטלוויזיה בכבלים . בתוך שנה מתוכננת התחברותם 
של 07 אלף בתי אב נוספים ותוך שנתיים צופים לכ002 אלף , המהווים קהל יעד 
של כמיליון צופים . בעקבות באר - שבע , רמת - גן ובת - ים , יחוברו לרשת 
חיפה ( באוגוסט הקרוב ) ועד סוף 1991 ת"א ופרבריה . רודי אמר במסיבת העיתונאים , 
שבשום מקום אחר בעולם לא נתקלו אנשי אם - טי - וי בקצב התפתחות כה גבוה 
של טלוויזיה בכבלים כמו בארץ . בשידורי ניסיון שנקלטו אמש בבאר - שבע מלוויין 
תקשורת , התקבלה איכות שידור מעולה , לאחר שמהנדסי חברת הכבלים המקומית 
איי - סי - אס התגברו על מכשלה של אנטנת קליטה , שקוטר הצלחת שלה קטן מהדרוש , 
בדרך כלל , לקליטת שידורי הלוויין . עד שיוצבו אנטנות דומות במקומות אחרים 
בארץ , יוקלטו השידורים שייקלטו בבאר - שבע , ויישלחו בקלטות וידיאו לשאר 
תחנות השידור בכבלים בארץ . חברת אם - טי - וי המיוצגת בארץ על ידי חברת 
איי - סי - פי , מתכוונת לשבץ בתוכניותיה האירופאיות וידיאו - קליפים של 
אמנים ישראלים . רירדון ורודי , שנכחו שלשום בהופעת להקתו של רמי פורטיס 
" פוריין אפייר " , הביאו אותו כדוגמה לאמן , שאותו ירצו לשבץ בתוכניותיהם . 
בשלב הראשון , הכוונה היא לשדר בארץ את תוכניות המוסיקה , כפי שייקלטו 
מאירופה , ללא תרגום . בשלב מאוחר יותר תיבדק אפשרות שיבוץ קריינות בעברית 
ותרגום באמצעות כתוביות . לחברה אין בינתיים כוונה להפיק תוכנית מוסיקה 
מקומית . אם - טי - וי רואה את ההתקשרות עם הארץ בחשיבה כלכלית לטווח ארוך , 
שכן הכדאיות הכלכלית של השידורים בנפח מצומצם בשנים הראשונות מוטלת בספק . 
בערב נערכה במלון הילטון בתל - אביב קבלת פנים לנשיאי אם - טי - וי בנוכחות 
אנשי תקשורת ומוסיקאים . 
