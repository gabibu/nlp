ניו יורק ( מיוחד ל"הארץ " ) . הסנאטור דניאל פטריק מויניהאן , אמר אתמול 
בניו יורק , כי יגיש מחר בסנאט הצעת החלטה , שעיקרה פנייה לנשיא בוש ולמזכיר 
המדינה , גיימס בייקר , לפרסם הצהרה כי ארצות הברית מכירה בירושלים כבירת 
ישראל . מויניהאן דיבר באירוע מטעם המועצה היהודית ליחסים בין - קהילתיים , 
בו הוענק אות הערכה למנהיג הרוב בבית הנבחרים האמריקאי ריצארד גפהארד . 
גפהארד נשא נאום פרו - ישראלי מובהק והצהיר , כי ירושלים היא בירת ישראל 
ותישאר כזאת . " הישראלים לא מתנחלים בבירתם , אלא חיים בה " , אמר . 
הוא הביע דעתו נגד הקיצוץ בסיוע לישראל . בהתייחסו לתהליך השלום אמר , 
כי אין לתבוע מישראל קורבנות העלולים לפגוע בה בעתיד . 31 חברי קונגרס משתי 
המפלגות השתתפו באירוע , וכל הנואמים הביעו הסתייגות מדברי הנשיא בוש באשר 
למעמדה של מזרח ירושלים . 
