" חוסר אחריות ציבורית " כך הגדיר אמש חבר מועצת עיריית ת"א , חך מרדכי 
וירשובסקי ( רץ ) , את מעורבותה של העירייה במימון הקמתו של פרוייקט " מרכז 
גולדה " , משכן אמנויות הבמה . וירשובקי דרש בישיבת מועצת העיר להקפיא את 
הפרוייקט , נוכח מצבה הכספי של העירייה והמשימות החשובות יותר העומדות , 
לדבריו , בפניה . לפני המועצה הובא לאישור הרכב נציגות העירייה בצוות ההקמה 
של הפרויקט . חבר המועצה דן דרין , טען כי מינויים של ממלאי תפקידים בכירים 
בעירייה בחברה , כגון גזבר העיר ומהנדס העיר , עלול ליצור ניגוד אינטרסים 
במילוי תפקידם . היועץ המשפטי של העירייה , עו"ד דוד טלמור , מסר חוות 
דעת , שעל - פיה אין ניגוד אינטרסים , והמועצה אישרה את מינוים בהתנגדות 
שלושת חברי סיעת רץ . וירשובסקי טען , כי בסופו של דבר , העירייה היא שתצטרך 
לשאת במלואן את הוצאות ההקמה של הפרוייקט , הנאמדות ב06 מיליון דולר . 
זאת , למרות שראש העירייה , שלמה להט , הודיע בעבר כי רוב המימון יבוא 
מתרומות . וירשובסקי אמר כי ניסיון העבר מלמד שהעירייה נאלצה לממן מקופתה 
פרויקטים רבים , שעל - פי התכנון אמורים היו להיות ממומנים מכספי תרומות . 
" אני חובב מוזיקה , אופרה ותיאטרון לא פחות מכל אדם אחר , ואני תומך 
בהקמת משכן אמנויות , אבל זוהי חוסר אחריות ציבורית להתחייב היום על סכומים 
אדירים , כאשר העירייה נמצאת בקשיים כספיים ונושאים דחופים יותר , כמו 
קליטת עלייה , עומדים על הפרק . אנחנו ממשכנים את העתיד של תושבי תל - 
אביב ולא לומדים משגיאות העבר " , אמר וירשובסקי . הוא הציע להקפיא את הפרוייקט 
" עד שירווח לעירייה מבחינה כלכלית " . ממלא מקום ראש העירייה , יגאל גריפל 
( ליכוד ) , אמר , בהגיבו על הצעתו של וירשובסקי , כי " אי - אפשר 
רק לדבר על הפרוייקט ולא לעשות דבר . כבר התחלנו בפעולות מסרנו מגרש , 
התחלנו לחפור במקום , יש מכרז , ארכיטקטים , צוות הקמה אז באמת מישהו 
חושב שצריך להקפיא ? צריך לבחור את הגוף שתהיה לו הסמכות לקדם הנושא " . 
ברוב קולות חברי הקואליציה ליכוד , מערך ודתיים , נדחתה הצעת וירשובסקי , 
ופרויקט " מרכז גולדה " יבוצע על - ידי צוות הקמה עירוני . עד עתה התקבלו 
ממקורות מחוץ רק עשרה מיליון דולר , ששילם הקבלן יודסן עבור הקרקע שעליה 
הוא בונה קומפלקס דירות מגורים מפואר , באתר סמוך . עד סוף החודש יפורסם 
המכרז לקבלן ראשי לפרויקט ויחלו העבודות לבניית התשלובת התרבותית , שתכלול 
אולמות לאופרה , קונצרטים ולתיאטרון . מועצת העירייה אישרה אמש גם העברת 
006 אלף דולר ל"קרן ת"א לפיתוח " . סכום זה נועד לכסות את הוצאות התכנון 
בפרוייקטים שלא יצאו אל הפועל , בשל קשיי תקציב של העירייה . 
