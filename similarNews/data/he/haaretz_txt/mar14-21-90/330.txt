ואשינגטון ( ע"ץ ) . ארצות הברית העמידה אתמול תנאי להשתתפותה במאמצים 
להקמתו של בנק אירופאי לשיקום מזרח אירופה . שר האוצר האמריקאי , ניקולאס 
בריידי , אמר ביום רביעי כי התנאי לתרומת ארצו להונו של הבנק הוא שברית 
המועצות לא תהיה הנהנית העיקרית . " ארצות הברית תסרב לקחת חלק בבנק זה 
אם חלק גדול מהקרנות יופנה לברית המועצות . עלינו להיות בטוחים שבריה"ם 
לא תוכל ללוות יותר מהשתתפותה בהון של הבנק " , אמר בריידי . כדוגמאת הבנק 
העולמי , שהוקם בעקבות מלחמת העולם השניה לשיקום מערב אירופה , הבנק האירופי , 
ביוזמת צרפת , נועד להפנות את ההון הבין - לאומי לשיקום כלכלתן של הדמוקרטיות 
החדשות במזרח אירופה . נציגי 93 מדינות ושני המוסדות מועצת אירופה והבנק 
להשקעות אירופאיות נועדו בסוף השבוע שעבר בפריס על - מנת לקדם את עניין 
הקמת הבנק . אולם חילוקי דעות בין ארה"ב לאירופה סביב השתתפות בריה"ם בהון 
של הבנק מנעו את הקמת הבנק והוחלט כי הפורום יתכנס שוב ב9 באפריל . בריידי 
הסביר כי ארה"ב מבקשת למנוע מבריה"ם לזכות בנתח גדול מידי לעומת מדינות אחרות 
שמצב הדמוקרטיה שלהן מתקדם יותר . בריה"ם ביקשה להיות חברה בבנק והשתתפותה 
בהון של הבנק 21 מיליארד דולר נקבע ל%6 אחוזים . ארה"ב תשתתף ב%5 . 8 עד 
% 11 . 
