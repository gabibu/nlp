ממשלת תאצר היתה עסוקה אתמול בליקוק פצעים לאחר שבפעם הראשונה מאז הבחירות 
הובסה המפלגה השמרנית בהצבעה שנערכה בפרלמנט . אמנם רק שלושה קולות מנעו 
את ניצחון השמרנים , אולם די היה בכך כדי לגרום להתפרצויות שמחה בספסלי 
הלייבור ולהדליק נורות אדומות במפלגת השלטון . מפלתה של הממשלה התאפשרה הודות 
להחלטתם של 23 " מורדים " שמרנים להצביע עם האופוזיציה בעד הצעת החלטה 
לכסות מכספי הביטוח הלאומי את אחזקתם של בתי הזקנים והנכים במדינה . ה"מורדים " 
החליטו לעשות כן למרות לחצים כבדים שהופעלו עליהם מטעם שרים , ולמרות ששר 
הרווחה הבטיח לעיין מחדש בסוגייה זו . כאשר הוכרזו תוצאות ההצבעה על ידי 
יו"ר הפרלמנט 652 בעד לעומת 352 נגד פרצו חברי הלייבור בשאגות שמחה , 
אליהם הצטרפו כמה מן התומכים השמרנים . אולם בתוך דקות אחדות , בקריאה 
השנייה , הצליחה הממשלה להתגבר על המרד לאחר שגייסה חברים חדשים , ולאחר 
שערכה " כיפופי זרוע " לכמה מן המתקוממים . בהצבעה זו היתה ידה על העליונה 
בשעור של 642 לעומת 912 . למרות שהתבוסה הזמנית תיזכר כאנקדוטה בלבד בתולדותיו 
של הפרלמנט הבריטי , היא תיחשב לניצחון מוסרי לאופוזיציה . עבור הציבור 
הרחב היא תשמש מעין תמרור - אזהרה מפני המפלגה השמרנית , שחשה על בשרה כי 
חוסר הנחת ממדיניות תאצר מחלחל גם בקרב יושבי הספסלים האחוריים של המפלגה . 
הדיון בפרלמנט על נושא הבריאות נמשך במשך כל הלילה והוא הופסק רק אתמול לפנות 
ערב לאחר 22 שעות רצופות של נאומים . 
