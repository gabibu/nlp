נזקים בהיקף כספי גדול ביותר וסכנת שיתוק מוחלטת מרחפת מעל המשק הישראלי , 
אם לא ייתיצב המצב הפוליטי , ואם ייוצר מצב בו בראש משרדים רבים לא יעמוד 
שר שיוכל לקבל החלטות ולישמן . כך הזהיר אתמול נשיא מועצת ענף הבניה , 
מרדכי יונה , במכתב זימון לישיבה דחופה של מוסדות מועצת הענף , שתערך מחר . 
מועצת הענף תתבקש לאשר תוכנית חירום להפעלת כל הגורמים המאורגנים במסגרתה 
מהנדסים , קבלנים , מתווכים , שמאים , אדריכלים , וכו . בינתיים מבקש 
יונה מכל השרים לדאוג לכך שהמנכ"לים והפקידות הבכירה לא יהיו מעורבים במאבקים 
פוליטים , אלא ימשיכו בפעילותם השוטפת ביתר מרץ ותשומת לב לנעשה . הוא 
גם מביע תקווה כי תוך זמן קצר תשוב ממשלה לתפקד . יונה גם קורא לכל המפלגות 
לפנות ליהודים ברחבי העולם בקריאה להמשיך לעלות ארצה כדי להראות לעולים הצפויים , 
כי בתחום זה מאוחדים כל הגורמים במדינה . 
