עד היום טרם הוכרע המאבק בין שחקניות הקו הראשון של הקולנוע המצרי על הבכורה 
ביניהן . אם בראשית שנות הארבעים ניאותו שתי שחקניות הצמרת , פאתן חמאמה 
ומאגדה , לככב יחדיו בסרטו של פריד אל - אטרש " הסימפוניה הנצחית " , הרי 
אין להעלות על הדעת הישנותם של מקרים כאלה כיום . המפורסמת יותר מן השתיים 
היא ללא ספק פאתן חמאמה , אישתו הראשונה של השחקן המצרי עומר אל - שריף . 
היא הופיעה לראשונה על הבד בשני סרטיו של הזמר המפורסם מוחמד עבד אל - והאב : 
" יום מאושר " ו"כדור בלב " , בהיותה בעשור הראשון לחייה , לפני 05 שנה . 
מאז כיכבה בעשרות סרטים . למרות התהפוכות והמאבקים בעולם הקולנוע , שמרו 
שחקני הקו הראשון על אחת המוסכמות המקובלות פחות בשדה השירה : הימנעות עקבית 
מהתערבות או הזדהות פוליטית . עובדה היא , שרוב השחקנים האלה זכו לאהדת 
כל המשטרים הערביים שעלו על הבימה הפוליטית ב05 השנים האחרונות . חמאמה שמה 
בשבוע שעבר קץ למוסכמה זו , ועמה גם מי שמחזיק כיום במעמד הבכורה בשדה המשחק 
הקומי , עאדל אימאם . השניים ניצבו בראש רשימה של 08 אישים מצריים , בהם 
31 שרים לשעבר , שקבעו כי הגירת יהודי בריה"ם לישראל היא " הפשע של הדור " . 
בהודעה שהשתרעה על עמוד שלם ביומון הקהירי " אל - אחבאר " קובעים האישים , 
כי מדובר למעשה בטרנספר שנכפה על היהודים הסובייטים לצאת הישר לישראל , 
במקום לארה"ב ולמדינות מערביות אחרות המועדפות על ידם . " זו פעם ראשונה 
ששוד כזה קורה בהיסטוריה האנושית , ע"י שתי מעצמות - על , על בסיס סיסמאות 
מיושנות של זכויות האדם " , אומרים חמאמה ושאר האמנים והאישים המצרים . 
זמר מצרי מפורסם הסביר לנו בעבר , כי האמנים המצרים אינם יכולים לקיים מגעים 
עם ישראל , משום שבכך הם עלולים " לאבד את מקור פרנסתם המצוי בעולם הערבי " . 
אין ספק , כי הסבר זה אינו מתייחס לשחקני צמרת בשיעור קומתם של חמאמה 
ואימאם . הללו אינם זקוקים לבטא עוינות כלפי ישראל כדי לשפר את הכנסותיהם . 
קפמאבינבמקביל שוב התרחש בקהיר המחזה המסורתי של רמיסת הדגל הישראלי ושריפתו . 
על מדרגות הבניין העתיק של בית - המשפט העליון במרכז העיר , התקהלו חברי 
" הוועדה להגנה על החופש " באגודת עורכי הדין המצרית , כשהם מוחים על 
שני דברים : " פשע הדור " ו"יום השנה השחור " . המונח הראשון לקוח מהודעת 
88 האישים המצרים בקשר לעליית היהודים מבריה"ם . המונח השני מתייחס ליום 
השנה ה01 לפתיחת השגרירות הישראלית בקהיר . בהודעה שפירסמה האגודה לאחר טקס 
רמיסת הדגל הישראלי ושריפתו לעיני מצלמות התקשורת המקומיות , הערביות והבין - 
לאומיות , נאמר כי יש להמשיך את " המאבק נגד כנופיית הציונים שבאו מכל 
העולם ( לפלשתין ) לחילול חבל ארץ טהור וקדוש זה של האדמה הערבית . על 
כל ערבי לנקוט עמדה העולה בקנה אחד עם הנתעבות של הפשע הזה " . אולם החשובה 
מכל היא העובדה , שלראשונה נשמעו ברחבת בית המשפט העליון , בטבורה של קהיר , 
קריאות קצובות וממושכות : " עוד נישא נשק . עוד נישא נשק " . רק שבועות 
מעטים לפני כן קבע מוחמד חסניין הייכל , עורכו לשעבר של " אל - אהראם " 
הקהירי ואיש סודו של הנשיא לשעבר נאצר : מלחמה ערבית - ישראלית חדשה עוד 
תפרוץ . בסימפוזיון רב משתתפים שנערך במגרשי התערוכה ברובע משכנו של ארמון 
הנשיאות הנוכחי בהליופוליס , לרגל יריד הספרים , פסל הייכל את המהלכים 
המדיניים . לדבריו , אין צל של ספק שמצרים תיטול חלק באותה מלחמה " ולא 
בגלל הבעיה הפלשתינית , אלא בשל סיבות מצריות וערביות טהורות " . הייכל , 
וכמוהו נשיא סוריה חאפז אסד ואחרים , גורסים כי ישראל היא נטע זר במרחב 
הערבי , ואי אפשר להשלים עמו . הוא רואה את מצרים כמדינה אפריקאית רק 
מבחינה גיאוגראפית , ואילו מבחינה היסטורית מחוברת לאסיה . מכאן רק טבעי 
הוא , שהיא תצטרך להסיר את החיץ המונע ממנה להגיע ישירות לצור מחצבתה את 
קשריה עם ישראל . גם הנשיא אסד אינו מוכן להשלים עם " המזימה הציונית של 
הקמת מדינה יהודית בפלשתין " . התזה שלו , הכופרת למעשה בכל מהלך של הסדר 
מדיני , משום אי ההשלמה עם עצם קיומה של ישראל , אינה חדשה . סוריה שמרה 
בעקביות על עמדות היסוד שלה מאז עלה לשלטון לפני 02 שנה . נאומו החד משמעי 
בשבוע שעבר , לרגל יום השנה ה72 לעליית מפלגת הבעת לשלטון , בא להבהיר 
לכל מי שהניח אחרת , ובהם ישראל , כי סוריה ממשיכה לדבוק בעמדות היסוד 
שלה באשר לסכסוך במזרח התיכון . ואילו " אל - אהראם " הקהירי הסביר במאמרו 
הראשי ביום ששי האחרון , כי נוסח השלום המוצע עתה לישראל הוא האלטרנטיווה 
היחידה שבעזרתה יהיה אפשר להשיג הכרה בלגיטימיות של קיומה . 
