מישחקי הגמר - סל העליון יחלו הערב ביד אליהו ובכפר בלום בסימן של כוכבים 
פצועים בכמה קבוצות . אבל מאחר שבשלבי ההכרעה אין כמעט זמן לתקן , ינסו 
המחליפים למלא את מקומם של הפצועים . מכבי תל אביב יארח ( 03 . 02 ) את 
הפועל ירושלים , קרוב לוודאי בלי קווין מגי הפצוע , שגם אמש לא התאמן . 
מגי יישב כנראה על ספסל המחליפים ואם יזדקקו לו , הוא ישחק חבוש בידו . 
מגי בא אמש לאימון באיחור של 02 דקות בלווית דר טדי פינקלשטיין . הוא הסביר 
למאמן צבי שרף שהאגודל עדיין כואב לו וקיבל טיפולים . בלי מגי יהיה למכבי 
תל אביב יותר קשה , אבל עדיין יש לו יתרון מסוים על הפועל ירושלים . מוטי 
דניאל ו - וילי סימס מועמדים להחליף את מגי ואיציק כהן יתפוס אף הוא עמדת 
מפתח . בכפר בלום תחל סידרת המאבקים השניה בין הפועל גליל עליון למכבי רמת - 
גן . המישחק יחל ב - 00 . 02 . בגליל מקווים לנצל את הביתיות כדי לא להיקלע 
למצב מביך ולשם כך יצטרכו את ברד ליף , הקפטן היציב שלהם , בריא ובכושר 
מלא . לרמת גן עדיין יש בעיות עם ארל ויליאמס הסובל מכאבים ברגלו ובגבו . 
בגמר - סל התחתון יארח ( 03 . 02 ) הפועל חיפה את הפועל חולון , במאבק 
על זכות ההשתתפות בגביע קוראץ בעונה הבאה . 
