בית הדין הגבוה לצדק דחה אתמול את עתירותיהן של סיעות המערך , רץ ומפ"ם , 
שביקשו להקדים ליום אתמול את הדיון בהצעות האי - אמון בממשלה , שנקבע להיום . 
בפסק הדין , שעל ניסוחו שקדו השופטים מאיר שמגר , אהרן ברק ואליעזר גולדברג 
כשלוש שעות , דבק בג"ץ בעיקרון של " גישה זהירה , הנמנעת מן ההתערבות 
בנושאים פנים - פרלמנטריים , ומבטיחה שבית המשפט לא יהפוך את עצמו לחלק 
מן ההתמודדות הפוליטית " . עם זאת , נמתחה בפסק הדין ביקורת על ממלא - מקום 
יו"ר הכנסת , עובדיה עלי , שקביעתו את מועד הדיון להיום הוגדרה כ"נטולת 
יסוד בדין " , ועל שיטת ההסכמים בין הסיעות הגדולות , המנוגדת לתקנון הכנסת . 
בכך התייחס בית המשפט להסכמה הממושכת , שקבעו סיעות המערך והליכוד עוד בכנסת 
העשירית , ועל - פיה נידונו הצעות האי - אמון תוך 84 שעות ממועד הגשתן , 
בניגוד ל42 השעות הקבועות בתקנון הכנסת . הסכמה זו באה לאפשר לחברי - הכנסת 
של הסיעות הגדולות להגיע להצבעות האי - אמון גם מחו"ל , ולמנוע בכך מחטפים 
פרלמנטריים . פסק הדין קובע , כי שיטה זו של הסכמים נעדרת תוקף חוקי , 
גם אם היא נמשכת זמן רב . במהלך הדיון העיר השופט ברק , כי גם אם ידחה 
בית המשפט את העתירה , ייתכן שתתלווה הערה על אי - חוקיות ההליך , שבו 
נקבע מועד הישיבה , וכי הוא מצפה שמ"ם יו"ר הכנסת יתחשב בה . בדיון , שקדם 
לפסק הדין , טענו נציגי העותרים , עורכי - הדין רנאטו יאראק , גיורא ארדינסט 
ורמי בן - נתן , כי הפעם נוצלה לרעה ההשהיה הנוספת של 42 שעות בקביעת מועד 
הדיון , והיא נועדה לספק לשמיר את הזמן הדרוש לפטר את שמעון פרס , ולהבטיח 
פסק - זמן כדי שפיטורין אלה ייכנסו לתוקף . בשאלות הרבות , שהציגו במהלך 
הדיון בן שלוש השעות , ביקשו השופטים לחדד את ההבחנה בין הטיעון על אי - 
חוקיות ההליך לבין משקלן של התוצאות הפוליטיות הצפויות של מועד הדיון בהגשת 
העתירה . קפידבינבא - כוח המערך , רנאטו יאראק , טען כי בין ראש הממשלה 
למ"ם יו"ר הכנסת נרקמה קנוניה ברורה . השופט ברק תהה אם אכן ידע עלי , 
כשהחליט עוד ביום ה שעבר להעביר את הדיון בהצעת האי - אמון ליום ה השבוע , 
על מהלך הפיטורין הצפוי של פרס . יאראק שב וטען , כי גם במועד זה הוא 
כבר " שמר על האופציה " , והשיב בחיוב לשאלתו של השופט גולדברג , שהקשה 
אם יש לראות בתוצאות ההצבעה במועד זה שיקול רלוואנטי . זאת , " משום שאם 
בית המשפט יגיד לא נורא , יהיה ביום ה הסדק בתשתית החיים הפרלמנטריים שלנו 
גדול מדי " . בשלב זה , שבו המשיל יאראק את החיים הפרלמנטריים למשחק טניס , 
שבו ניצב השופט באמצע , העיר נשיא בית המשפט העליון שמגר : " חיינו הפרלמנטריים 
דומים יותר לסקווש " . אחד מרגעי השיא בטיעונים , היה כאשר העיר השופט שמגר : 
" אם לפני שבוע היתה הדחייה נוחה לכולם , אז ברגע שזה נהיה לא נוח , 
בית המשפט צריך להתערב ? " כשהשיב , שלף יאראק פתק בכתב - ידה של יו"ר 
סיעת הליכוד בכנסת , שרה דורון . הפתק , חתום על - ידה , נשלח שלשום 
לעובדיה עלי , ובו נכתב : " עובדיה שלום , אני מבקשת שמחר ( ההדגשה 
במקור ) יו"רים שלנו ינהלו את הישיבות , כמו ביום ה " . הפתק הוגש כתצהיר , 
כהוכחה לטענת הקנוניה . עו"ד ארדינסט , בא - כוח רץ , הדגיש בטיעונו כי 
במקרה הנידון יש פגיעה של ממש במרקם החיים הפרלמנטריים , מאבק בין הרשות 
המחוקקת לרשות המבצעת והסגת גבולה של הרשות המחוקקת על - ידי הרשות המבצעת . 
את העובדה , כי מרשיו לא הקדימו לעתור לבג"ץ , הסביר בכך ש"קודם היה ודאי 
נדחה על - ידי בית המשפט , בטענה כי זהו דבר של מה - בכך " , אך נקטו מהלכים 
פרלמנטריים להקדים את הדיון . קפידבינבא - כוח המדינה , פרקליטת המדינה 
דורית בייניש , שייצגה את עובדיה עלי , מיקדה את טיעונה בהצדקה להתערב 
בסדרי עבודתה של הכנסת . זאת , למרות שהסכימה מראש כי ההליך ננקט בניגוד 
לתקנון . בתשובה לשאלתו של השופט ברק : " מה היית מציעה לעלי לעשות מראש ? 
" , השיבה בייניש : " לפעול לפי התקנון " . לשאלתו של ברק , מה אמרה 
לעלי בהתייעצות המשפטית ערב הדיון בבג"ץ , השיבה בחיוך : " את המצב לאשורו " . 
עוד הוסיפה בתשובה לשאלה , כי הציעה לעלי להעביר את הנושא לדיון בוועדת 
הכנסת , אך הוא סירב . בייניש הכחישה את הטענה בדבר קיומה של קנוניה , 
והתמקדה בסוגיית התערבותו של בית המשפט . " האם לכל הטאקטיקות , מכל הכיוונים , 
יכול להיגרר בית - המשפט ? " , תהתה ותבעה כי " בית המשפט יימנע מלהיכנס 
לתחום שיש בו חדירה לפעולתה של רשות אחרת " . כמו הדוברים לפניה , נדרשה 
אף בייניש לפסק - דין בעתירה , שהגיש ח"ך יוסי שריד לפני כשמונה שנים , 
בניסיון להקדים הצבעת אי - אמון , שנדחתה במטרה לאפשר לח"ך מסיעה יריבה 
לשוב ארצה . בעתירה זו , שנדחתה אף היא , קבע בג"ץ אמת - מבחן של " פגיעה 
ממשית במרקם החיים הפרלמנטריים " . לטענתה , בעתירות הנידונות עתה לא יכולות 
תוצאות ההצבעה להיות המבחן לפגיעה הממשית . 
