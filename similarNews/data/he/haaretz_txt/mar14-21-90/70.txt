אם , בשליטתו של איש העסקים אריה גנגר , הגיעה להסכם בעל - פה עם אורי 
אבנרי , לרכישת מחצית מניות השבועון " העולם הזה " שבידו . בכך ישלים 
גנגר את השתלטותו על השבועון ויחזיק בבעלות מלאה עליו . אבנרי , עורך העיתון , 
מודיע הבוקר לקוראיו במדורו האישי , כי " כדי לאפשר גיוס הון להשקעה בעיתון , 
לשם הרחבתו ושכלולו , ויתרתי על חלקי בבעלות עליו " . לדבריו , על - פי 
חוזה הרכישה הוא ימשיך לכהן כעורך העיתון כפי שהיה עד - כה , ויהיה בעל 
שליטה בלעדית ובלתי מוגבלת על כל התחום המערכתי קו השבועון , תוכנו וצורתו , 
על כל עמודיו . " מובן מאליו כי הערכים שעמדו לנגד עינינו במשך 04 השנים 
האחרונות , ובכללן השנה האחרונה , ימשיכו להנחות אותנו " , מסיים אבנרי 
את הודעתו . גנגר יגיע לארץ לקראת תחילת השבוע הבא להתייעצויות . הוא מחזיק 
כיום מחצית ממניות " העולם הזה " , אותן רכש לפני כחצי שנה מאבנרי , תמורת 
מיליון שקלים , שחלקם שימשו לכיסוי חובותיו של המו"ל . כעת מעריכים בענף , 
כי גנגר מוכן לשלם עבור המחצית השנייה של מניות השבועון סכום נמוך בהרבה 
רק כמה מאות אלפי שקלים . את המשא - ומתן בין הצדדים מנהלים עורכי הדין 
אמנון זכרוני , בשם אבנרי ודב ויסלגלס , המייצג את גנגר ואת נציגו בישראל 
בנימין גיבלי . גנגר , שהוא בעליה של " חיפה כימיכלים " ושותף בחברת 
תעשיות לייזר , נאלץ לאחרונה לסגור את העיתון " עולם הספורט " , שנקלע 
לקשיים וגרם לו להפסדים . הוא לא הסתיר את כוונתו להשתלב באמצעות עיתון 
הספורט היומי בעולם העיתונות הישראלי ולצבור השפעה . 
