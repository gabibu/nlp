הוועד המנהל של רשות השידור החליט אתמול להחזיר לעבודה את רפי גינת . על 
התפקיד שיוטל עליו , יוחלט בישיבה הבאה של הוועד . לפני הוועד המנהל הוצגו 
שתי עמדות . נציגי הליכוד שלמה קור , אורי אורן ואמנון מנדה תמכו בדרישה 
להחזיר את גינת לתפקידיו הקודמים . גם מנכ"ל הרשות , אריה מקל , תמך בעמדה 
זו . ההצעה השנייה , בה תמכו יו"ר הוועד המנהל , אהרן הראל , ונציגי 
המערך , רוני פיינשטיין ודליה איציק , כללה הצעה להחזיר את גינת לעבודה 
במגבלות שאיפשרה פרקליטת המדינה , דורית בייניש . דהיינו , שיבוצו בעבודה 
שאינה ניהולית , שאינה כרוכה בהופעה על המרקע , ואינה קשורה בתפקידיו הקודמים . 
המשנה ליו"ר הוועד המנהל , שלמה קור , הציע שהוועד המנהל יתבע בשם גינת 
ממשטרת ישראל התנצלות , חמישה חודשי משכורת , ופיצויים על הפגיעה בשמו 
הטוב . הוא גם הציע שהרשות תעמיד לרשותו של גינת סעד משפטי , כדי שיוכל 
לקבל מן המשטרה את הפיצוי . 
