ניירובי ( ע"ץ ) . הארגון האמריקאי לזכויות האדם , " אפריקה וץ " , 
האשים אתמול את ממשלת סודאן ואת המורדים מהצבא העממי לשחרור סודאן , בפגיעה 
חמורה בזכויות האדם ובגרימת מותם של כחצי מיליון אזרחים במלחמה וברעב שנגרם 
כתוצאה ממנה . בדין וחשבון " סודאן מניעת הזכות לחיות " , דו"ח שפורסם 
בניירובי ומשתרע על 041 עמודים , קובע הארגון כי כוחות הממשלה והמורדים 
נושאים באחריות שווה למותם של כל הסודאנים החפים מפשע . הדו"ח מגדיר את משטרו 
האכזרי של הגנרל עומר חסן אל - באשיר כאחראי להפרה שיטתית של זכויות האדם . 
ב43 השנים שעברו מאז זכתה סודאן בעצמאותה , ידעה הארץ שלוש ממשלות אזרחיות 
ושלושה משטרים צבאיים . אולם , למרות שהמשטרים הללו פגעו בחברה , הצליח 
המשטר הנוכחי לעלות על כל קודמיו באכזריות בה הוא נוקט , חרפהתקופה הקצרה 
בה הוא נמצא בשלטון תשעה חודשים בלבד , נאמר בדו"ח . הממשלה הנוכחית , 
שפתחה במבצע חסר - תקדים לדיכוי האופוזיציה , מחבלת במאמצים להשגת שלום 
בדרום המדינה , מפירה את הסכמי שביתת הנשק ומפירה את זכויות האדם . המשטר 
הנוכחי ביצע טיהורים נרחבים בצבא , בבתי - המשפט ובממשל , אסר על הפעלת 
ארגוני עובדים והפגנות , השתיק את העיתונות ועצר מאות ממתנגדי המשטר , 
ובכללם רופאים , פעילים פוליטיים , עיתונאים ופעילי עובדים . " מרבית 
העצורים לא ביצעו ולא קראו לכל מעשה אלימות שהוא כנגד הממשלה . הם , פשוט , 
אשמים בהתנגדות לשלטון הנוכחי " , נאמר בדו"ח . 
