ואשינגטון ( ע"ר ) . הערכה חדשה של האיום הסובייטי על מערב - אירופה מלמדת 
כי לרשות המערב יהיו כמה חודשי התראה לפני התקפת כוחות סובייטים שגרתיים . 
פקיד בכיר במשרד ההגנה בוואשינגטון שהתייחס להערכה חדשה של מטה הכוחות המשולבים 
לשנת 0991 , אמר כי השינויים שהתחוללו במזרח - אירופה ובכוחות הצבאיים שם 
משמעותם שלא צפויה התקפה סובייטית בעתיד הנראה לעין . " אם התקפה כזאת בכל 
זאת תתממש , יהיה לכוחות נאט"ו די זמן כדי להגיב בהתאם " , אמר . יו"ר ועדת 
הכוחות המזוינים בקונגרס , לס אספין , אמר כי ההערכה הצבאית החדשה משמעותה 
כי תקציב ההגנה של ממשל בוש בהיקף של 9 . 603 מיליארד דולר כבר אינו מעודכן . 
" הבעיה שלנו היא שתקציב ההגנה הוכן בתקופה אחרת " , אמר אספין , שהתייחס 
לשינויים הדרמאטיים במזרח - אירופה . גנראל גון רובינסון , שעמד בראש הצוות 
שהכין את ההערכה הצבאית החדשה , אמר בפני הוועדה כי זמן ההרתעה גדל עכשיו 
פי ארבעה או חמישה . 
