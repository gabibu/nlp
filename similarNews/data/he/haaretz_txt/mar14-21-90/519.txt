גיל עדן , קוסמטיקאית בת 03 מזכרון יעקב , נרצחה אתמול ביריות אקדח בפתח 
ביתה במושבה . המשטרה חושדת כי הרוצח הוא עבד אל - טאייר , בן 32 , המתגורר 
במושבה . גופתו של אל - טאייר נמצאה סמוך לחצות מוטלת בפרדס ליד זכרון יעקב , 
ונראה שהתאבד זמן קצר אחרי שרצח את עדן . מהמשטרה נמסר כי הוא ירה בעצמו 
בחזה , באקדח 9 מ"ם שבו ירה גם בעדן . ככל הנראה , היה בעבר קשר אינטימי 
בין אל - טאייר לעדן . אתמול בשעה 3 אחה"ץ חזרה עדן במכוניתה מטיפול אצל 
רופא שיניים במושבה . בעת שהחנתה את מכוניתה ויצאה ממנה , הגיע למקום הרוצח , 
שכנראה עקב אחריה במכונית . הוא ירה בה ונמלט במכוניתו , מסוג אוטוביאנקי 
כחול . בתה של עדן , ילדה כבת שש , היתה כנראה בבית בזמן הרצח . הוריה 
של עדן מתגוררים בדרום אפריקה . תושבים אומרים כי אמבולנס של מד"א שהוזעק 
למקום הגיע באיחור רב למעלה מחצי שעה אחרי שהוזעק . החשוד ברצח מתגורר במושבה , 
ומוכר לאנשיה בשל היותו שומר הסוסים של החקלאים . לפי כמה עדויות , הוא 
ניסה לחזר אחר עדן . המשטרה סבורה כי בין השניים נרקמו יחסים אינטימיים , 
אולם עדן ביקשה לסיים את הקשר עמו . היא אף הגישה תלונה במשטרת זכרון יעקב 
על הטרדות ואיומים בלתי פוסקים מצד החשוד ברצח . בעקבות התלונה פתחה המשטרה 
בחקירה , עצרה את החשוד ואף העמידה אותו לדין . לפני חודשיים הורשע בדין . 
מאז פסקו האיומים . המשטרה מעריכה כי עבד אל - טאייר ניסה לחדש את הקשר 
עם עדן , אולם כשנדחה שוב על ידה , רצח אותה . שכנים של החשוד ברצח מספרים 
כי אתמול היה החשוד עצבני , והתנהג באופן מוזר . במושבה אומרים כי אל - 
טאייר מתגורר שנים ארוכות עם אמו במושבה , לאחר שהגיע למקום מנצרת . הוא 
מתואר כאדם שקט , מעורה בחברה . לפני עשרה ימים עצרה המשטרה את אל - טאייר 
לאחר שהתחזה בשעת לילה מאוחרת לחייל , ושהה במכוניתו עם ידידה כבת 02 מפרדס 
חנה . המשטרה בודקת אם ידידה זו נחטפה על ידו אחרי הרצח , או אם נסעה עימו 
מרצונה הטוב . עתה מחפשת המשטרה את הצעירה מפרדס חנה . 
