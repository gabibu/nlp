הפרקליט הצבאי הראשי , תת - אלוף אמנון סטרשנוב , עומד להחליט בימים הקרובים 
אם להעמיד לדין משמעתי או בבית - דין צבאי קצין בכיר בדרגת תת - אלוף , 
שנחקר באחרונה על - ידי המשטרה הצבאית החוקרת בחשד להוצאת רכוש מרשות הצבא 
ולסיוע לקצינה לצאת ללימודים , מבלי שעמדה בקריטריונים הצבאיים לכך . הקצין , 
המשמש בתפקיד בכיר , נחקר על - ידי מצ"ח ולא הכחיש את המעשים , המיוחסים 
לו . על - פי החשד , הוציא הקצין טלוויזיה מרשות הצבא ללא סמכות . הוא 
נחשד עוד , שסייע לקצינה בדרגת סרן לצאת ללימודים , למרות שלא היה לה אישור 
לכך מהגורמים הצבאיים המוסמכים והיא לא עמדה בתנאים , שנקבעו ליציאה ללימודים 
על - פי נוהלי צה"ל . הפרקליט הצבאי הראשי אמור להחליט אם להעמיד את הקצין 
לדין , או להתיר את חוזהו עם צה"ל . ככל הנראה , אם יקבע הפצ"ר שיש ממש 
בחשדות , יוחלט להתיר את חוזהו של הקצין עם שלטונות צה"ל . מקורות צבאיים 
לא - רשמיים אמרו , כי החקירה הסתיימה למעשה , וכי חומר החקירה הועבר לידי 
תא"ל סטרשנוב . נציג רשמי של צה"ל אמר , לעומת זאת , כי החקירה עדיין לא 
הסתיימה והפרשה נחקרת . מקורות צבאיים , המקורבים לקצין שבמרכז הפרשה , 
אמרו כי מדובר באירועים יום - יומיים בצה"ל , כסיוע לחייל או לחיילת , 
ורק בשל היותו של הקצין תת - אלוף נופחה הפרשה מעבר לכל פרופורציה . 
