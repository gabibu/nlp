יוטה ( אי - פי ) . חברה תעשייתית שמימנה הצגת תערוכה על אנה פרנק , 
התבקשה להוציא מהחומר הנלווה לתערוכה התייחסויות לרדיפת ההומוסקסואלים . 
לאחר לחצים של ארגונים לזכויות האדם היא הורשתה להכליל בחזרה את החומר המצונזר . 
החומר כולל מאמר על רדיפת ההומוסקסואלים על ידי הנאצים , והוא הוכן על ידי 
חברת הפלדה " זנווה סטיל " בשביל מורים המתכננים לסייר עם תלמידיהם בתערוכה 
" עולמה של אנה פראנק 9291 5491 " , שתיפתח בסולט לייק סיטי ב52 במארס . 
על פי הנחיות מועצת בתי הספר של יוטה , אין ללמד דברים העלולים להתפרש כקבלה 
של ההומוסקסואליות או כתמיכה בה כצורת חיים מקובלת . לבקשת אנשי המועצה הוציאה 
זנווה סטיל את המאמר על רדיפת ההומוסקסואלים . " נאמר לנו מפורשות לא להזכיר 
הומוסקסואלים " אמרה עובדת החברה , קייתי ברייסון . המפקח של בתי הספר , 
גיימס מוס , הורה שלשום לחברה , להחזיר לקובץ את המאמר שהוצא , באומרו 
כי כוונותיו לא הובנו כראוי . הוא אמר , כי בקרב המורים עלולות להתעורר 
תהיות באשר לחוקי המדינה ותקנותיה , וכל חומר העוסק בהומוסקסואלים יצטרך 
להיבדק בקפדנות על ידי המורים , כדי להבטיח שאין הוא סותר את התקנות . במאמר 
הנדון שני עמודים שבהם נסקר היחס להומוסקסואלים לאחר שהגיע היטלר לשלטון . 
הומוסקסואלים נתפסו , נשלחו למחנות ריכוז ושם סורסו או הומתו . בעמוד 
שלישי נראה משולש ורוד , הסמל שאילצו הנאצים את ההומוסכסואלים לענוד , 
ומסביבו המלים " הומוסקסואלים נגד הפשיזם " . בעמוד זה גם נסקרות בקצרה 
תולדותיו של סמל זה , שאומץ על ידי התנועה למען זכויות ההומוסקסואלים בשנות 
השבעים . קבוצות דתיות וקבוצות לזכויות האדם ולזכויות ההומוסקסואלים נפגשו 
שלשום עם המפקח של בתי הספר , ולאחר מכן הודיעו כי יקיימו טקס לכבודם של 
הקורבנות ההומוסקסואלים של הנאצים , כאשר תיפתח התערוכה . כאשר פנו אליו 
בתחילה בעניין , אמר מוס כי אין הוא מבין על מה הרעש , " שכן הומוסקסואלים 
לא היו נושא מרכזי בשואה " , אך שלשום תיקן את דבריו ואמר , כי דבריו הוצאו 
מהקשרם וכי אין ספק באשר לחשיבות הכללת היחס להומוסקסואלים בתערוכה . 
