ראש הממשלה יצחק שמיר נושא מיום ששי האחרון באחריות למשרדי הביטחון , האוצר 
ושאר משרדי הממשלה שהתפנו בסוף השבוע משרי " העבודה " , וחותם בעצמו על 
כל המסמכים הטעונים חתימתו של שר . מנהל לשכת ראש הממשלה , יוסי אחימאיר , 
אמר אמש כי בגלל אילוצי החוק , ייאלץ שמיר לפקח בעצמו על עבודת כל משרדי 
הממשלה שהתפנו עקב פירוק ממשלת האחדות . הוא ייעזר באנשי לשכתו , שישמשו 
אנשי קשר עם המנהלים הכללים של משרדי הממשלה שנותרו בלא שרים . המזכיר הצבאי , 
תא"ל עזריאל נבו , יוסיף לנהל את הקשרים השוטפים עם מערכת הביטחון ; והיועץ 
הכלכלי , עמוס רובין , יקיים את המגעים עם מנכ"ל משרד האוצר . קפידבין 
שר הביטחון יצחק רבין , אשר התפטר מתפקידו יחד עם כל שרי המערך , ייפרד 
מחר ממשרד הביטחון בטקס קצר ורשמי , שייערך בתל - אביב . מקורות במשרד הביטחון 
מסרו , כי השר רבין היה אמור להיפרד ממשרד הביטחון ביום ששי , אך בגלל 
הפנייה לבג"ץ בנושא פיטורי השרים והצבעת האי - אמון , דחה ח"ך רבין את הפרידה 
ממשרד הביטחון בכמה ימים . שמיר , נמסר על - ידי יועציו , מקבל דיווחים 
שוטפים בנושאי ביטחון , ואף התעדכן לגבי התקרית שאירעה בלבנון , שבה חוסלו 
שלושה מחבלים . 
