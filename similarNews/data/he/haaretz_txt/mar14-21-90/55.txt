ביום בו התקדם גורבצוב צעד גדול נוסף אל נשיאות אקזקוטיבית בעלת סמכויות 
ללא תקדים , ריכך גם במקצת את הדחייה המוחלטת של הכרזת העצמאות של ליטא . 
אך גורבצוב עדיין לא הגיע לנשיאות האקזקוטיבית המיוחלת , והפרלמנט של ליטא 
וממשלת מוסקווה עדיין נעים במסלול של התנגשות . השינוי בחוקה הסובייטית המבטל 
את המעמד הייחודי של המפלגה הקומוניסטית אושר אתמול בקונגרס נבחרי העם באופן 
חלק , ופרשנים במוסקווה כבר מנבאים שהדרך למשטר רב - מפלגתי תוביל קודם 
אל היווצרות סיעות מתחרות בתוך המפלגה הקומוניסטית . סיעות אלה עשויות לקום 
כבר בוועידה המיוחדת של המפלגה שנקראה לחודש יולי הקרוב . הטקטיקה של סבלנות 
ונכונות לוויתור חלקי הביאה לגורבצוב את ההצלחה בנושא הסמכויות : כשהתברר 
שלשום שהצטרפות צירים מהרפובליקות הבאלטיות והאסיאניות אל הצירים ה"בין - 
אזוריים " ( ליבראליים ) מעמידה בספק את רוב השני - שלישים הדרוש לשינויים 
בחוקה , הסכים גורבצוב לדחות את ההצבעה . אתמול עשה שני ויתורים המגבילים 
במקצת את סמכויותיו העתידיות : האחד , שזכותו לשלוט באמצעות תקנות בלי 
אישור הפרלמנט בשעת חירום תותנה בכך שהכרזת מצב חירום תאושר קודם על - ידי 
הפרלמנטים של הרפובליקות או על - ידי קונגרס נבחרי העם . ושנית , לא תהיה 
לנשיא זכות וטו כפולה כפי שהוצע ; אם למרות הווטו שלו על החלטה של הסובייט 
העליון תאושר ההחלטה על - ידי מליאת הקונגרס , לא יוכל הנשיא להטיל וטו 
נוסף . תמורת ויתורים אלה השיג גורבצוב אישור לנשיאות האקזקוטיבית ברוב של 
718 , 1 מתוך 000 , 2 הצירים . אך עדיין לא נתקבלה החלטה בשאלה אם בחירת 
הנשיא תיערך לאלתר בקונגרס נבחרי העם או , כפי שדורשים צירים רבים , בתאריך 
מאוחר יותר , על - ידי הצבעה עממית ישירה . היה כנראה קשר בין הרוב הגדול 
בעניין הסמכויות לבין הריכוך בעמדתו בעניין מעמד הרפובליקות הבאלטיות . 
צפוי היה שגורבצוב ינקוט בנושא זה בשיטת סחבת והתחמקויות . בראשית השבוע 
לא שלל את זכות ההינתקות , אך טען שצריך לחוקק חוק בדבר הנהלים , וכי ליטא 
תצטרך לשלם פיצויים גבוהים מאוד כתנאי לגירושים . אתמול בבוקר הוא הפתיע 
בעמדה נוקשה לחלוטין : " החלטת ליטא בלתי - חוקית ובלתי - תקפה " . אך אחרי 
אישור תיקון החוקה נאמר בשם גורבצוב שאין אמנם מקום למו"ם על עצמאות , אלא 
שהמסגרת הפדרטיבית הנוכחית של בריה"ם אינה תואמת את המציאות החדשה ויש מקום 
לדו - שיח בנושאים אלה עם הרפובליקות השונות . פקידים בכירים בקרמלין אף 
אמרו אמש לעיתונאים שגורבצוב מעוניין בפשרה שתעניק לרפובליקות סמכויות שלטון 
עצמי נרחבות יותר . עם זאת , העימות עם ליטא החריף : ההנהגה הלאומית בווילנה 
פרסמה דרישה להוצאת הכוחות הסובייטיים ולשחרור החיילים הליטאים משורות הצבא 
הסובייטי . 
