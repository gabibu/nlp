לונדון ( ע"ם ) . מזכ"ל האו"ם , פרז דה קוויאר , דן בבירת מרוקו בהאצת 
המהלכים לעריכת משאל העם בנושא ההגדרה העצמית לסהרה המערבית . מספרם הסופי 
של תושבי הסהרה שיוכלו להשתתף במשאל , ייקבע בהתאם לסקר מ4791 , שערכו 
שלטונות ספרד ששלטו בטריטוריה בעבר . לאחר מכן תבוסס הפסקת האש בין שני 
הצדדים , והדבר ישפיע על ריכוז הכוחות המרוקאים הממוקמים בסהרה . מטרת האו"ם 
היא שיחידות צבא מרוקו לא יוכלו להשפיע על טהרת המשאל ועל עמדתם התושבים . 
מקורות האו"ם מסרו , כי המזכ"ל מציע להסתפק בהשתתפות סמלית של הארגון לאחדות 
אפריקה בעריכת המשאל . מרוקו פרשה מהארגון לאחדות אפריקה , לאחר שהכיר 
ברפובליקה של הסהרה בשנת 4891 . כיום הבהירה רבאט כי היא אינה סבורה שעליה 
לגלות מחויבות לעמדת הארגון שלדעתה הינה חד - צדדית . מזכ"ל האו"ם סבור , 
כי יש לאפשר לתושבי הסהרה הרוצים להסתפח למרוקו לעשות זאת , וזאת בעיקרח 
משום שמספרם של חברי ארגון ההתנגדות המקומי " חזית הפוליסאריו " , אשר העדיפו 
לשוב למרוקו גדל בעת האחרונה והוא כולל שישה ממנהיגי הארגון . מקורות מהימנים 
הבהירו , כי אלגיריה התחייבה לפתור באופן סופי את הסכסוך בסהרה המערבית , 
מאחר שנקודות הריכוז של אנשי " פוליסאריו " ממוקמות לאורך הגבול בין מרוקו 
ואלגיריה , תחת פיקוחה של ממשלת אלגיריה . מקורות אלו הדגישו את הקשר בין 
התפתחויות בסהרה המערבית ובין פריצת הדרך ביחסי מרוקו - אלגיריה , מאז כינוס 
פסגת מדינות צפון - אפריקה בתוניס . 
