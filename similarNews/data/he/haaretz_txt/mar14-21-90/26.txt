שטרסבורג ( ע"ר וע"ץ ) . הפרלמנט האירופי הסיר שלשום את חסינותו הפרלמנטרית 
של מנהיג הימין הקיצוני בצרפת , זאן מארי לה - פן . בכך נפתחה הדרך לתביעה 
אפשרית נגדו על הערות אנטישמיות בעיתונו " פרזנט " . העיתון האשים באוגוסט 
שעבר את היהדות הבין - לאומית שמילאה תפקיד חשוב ביצירת " רגשות אנטי - 
לאומיים " . ממשלת צרפת היא שדרשה את הסרת חסינותו של לה - פן . הפרלמנט 
דחה את המלצות אחת הוועדות שלו לפיהן דברי לה - פן לא היו בעלי אופי גזעני , 
אלא היוו חלק מפעילותו הפוליטית . 041 הצביעו בעד הסרת החסינות , 16 התנגדו 
ושישה נמנעו . הייתה זו הפעם השניה בשלושה חודשים שהעצרת נקטה צעד זה נגד 
לה - פן , לבקשת ממשלת צרפת . בדצמבר הוסרה חסינותו בשל הערות אנטישמיות 
נגד השר לתפקוד ציבורי , מישל דוראפור . לה - פן כינה אותו " דוראפור 
משרפות " . 
