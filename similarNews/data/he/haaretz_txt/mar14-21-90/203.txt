בסמטאות העיר העתיקה בשכם הסתובבו אתמול שני צעירים חמושים בתת מקלעים מדגם 
עוזי , שלא הסוו את פניהם כך דיווחו מקורות פלשתיניים . תושבים מקומיים 
מסרו כי זיהו את השניים כמי ששדדו חמישה ק"ג זהב מחנות התכשיטים של ווגדי 
קמחאווי ביום ב השבוע . גם שני השודדים שנכנסו לחנותו של קמחאווי היו חמושים 
לדבריהם בתת מקלעים מדגם עוזי והסתובבו גלויי פנים . תושבים בשכם סיפרו 
כי השניים מבוקשים ע"י כוחות הביטחון ( " הארץ " 09 . 3 . 31 ) . מתחילת 
האינתיפאדה לא זכור מקרה שצעירים פלשתינאים חמושים בנשק חם פועלים לאור היום 
וכשהם גלויי פנים . אתמול הופץ בעיר שכם כרוז מטעם " הפנתר השחור " , המוסר 
כי הארגון אחראי להחרמת הזהב מחנותו של קמחאווי . בכרוז נאמר כי ארגון " הפנתר 
השחור " שומר את הזהב ברשותו לצורך " מטרה חיובית " מבלי שצוין מהי . 
שלשום פרסם ארגון המכנה את עצמו " מערכת הביטחון המהפכנית " הודעת גינוי 
לפריצה לחנות התכשיטים של קמחאווי . ביום הפריצה לחנות גינו גורמים המזוהים 
עם ה"פתח " את לקיחת הזהב . בשנתיים האחרונות העיר שכם היא המוקד העיקרי 
בגדה למאבקי שליטה בין קבוצות אלימות עצמאיות , שאינן מקבלות את מרות הארגונים 
המרכזיים באש"ף , לבין הגופים המזוהים עם הממסד האש"פי . 
