בדרך כלל הנוהג הוא שהדיון בהצבעת האי - אמון מתקיים ביום הראשון שאחרי הגשת 
ההצעה . כלומר , לדעתי הדיון בהצעה של ר"ץ שהוגש בשבוע שעבר , היה צריך 
להתקיים כבר שלשום . יש לי ספק רב אם לבג"ץ יש סמכות להתערב בעניין ניהול 
ישיבות הכנסת . לדעתי זו גם לא תופעה בריאה שסיעות בכנסת עותרות לבג"ץ נגד 
יו"ר הכנסת , כי זה שולל לחלוטין את העיקרון של הפרדת הרשויות . בהחלט . 
כשכיהנתי כיו"ר הכנסת , היה קיים נוהג להיוועץ ביועץ המשפטי לממשלה בשאלות 
משפטיות שעוררו מחלוקת וחייבו פרשנות . אני הפסקתי את הנוהג הזה . אמרתי 
ליועץ המשפטי דאז פרוף יצחק זמיר , שעם כל הידידות , אני מתנגד להתייעצות 
עמו . ראשית משום שלכנסת יש יועץ משפטי משלה . שנית , בשאלות מאד עקרוניות , 
נהגתי להתייעץ עם משפטנים מהאקדמיה . סעיף 841 בתקנון הכנסת מקנה לוועדת 
הכנסת סמכויות רבות יותר מאשר ליו"ר הכנסת . על - פי סעיף זה בתקנון , 
ועדת הכנסת רשאית לקבל כל החלטה לרבות כזו החורגת מהתקנון . לעומת זאת סעיף 
941 לתקנון מעניק סמכויות רבות ליו"ר הכנסת , שכל אימת שיש מחלוקת לגבי 
פירוש התקנון , הוא רשאי להכריע בכך , אבל לדעתי כוחה של ועדת הכנסת רב 
יותר . 
