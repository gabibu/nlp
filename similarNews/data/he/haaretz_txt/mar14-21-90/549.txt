מבצע לעידוד תנועת התיירות לישראל , נפתח בסוף השבוע בשווייץ ויימשך שבועיים . 
האירועים המרכזיים מתקיימים במלון מבנפיק בלוזאן על - ידי לשכת התיירות 
הממשלתית של ישראל בשווייץ , בראשות רינה מאור , בשיתוף חברות אל - על 
ואגרסקו והקהילה היהודית בלוזאן . במהלך השבועיים הקרובים ייחשף הקהל באיזור 
שווייץ הצרפתית , למגוון של פעילויות שיכללו ארוחות בסגנון ישראלי , שירה 
ישראלית , קישוטים , חומר הסברה , תערוכה ופעילות תרבותית . ערבי תיירות 
וסמינרים מיוחדים על ישראל , יתקיימו לגורמי התיירות השונים בשווייץ וכן 
לנציגי אמצעי התקשורת . האירועים ילוו במסע פרסום ויחסי ציבור רחב בשווייץ . 
לפי דיווח עדכני שהגיע למשרד התיירות בירושלים , ממשיכות טיסות השכר לאילת 
להיות מבוקשות ביותר בשווייץ והמטוסים מלאים . טיסות הקו הסדירות מלאות פחות , 
מאחר שאתרי הסקי בשווייץ מושכים פחות ישראליים השנה , בשל העדר שלגים . 
בסוף השבוע התקיים בציריך " בוקר ישראלי " בארגון זיוה - ארגון הנשים 
הזרות בציריך . במסגרת זו הוקרן סרט על ישראל וחולק חומר הסברה לכ002 נשים 
מארה"ב , בריטניה , סקנדינוויה , גרמניה , צרפת ויפאן . מדובר בנשות 
מנהלי בנקים ובעלי תפקידים חשובים אחרים , השוהים בציריך לרגל עבודתם . 
