( ע ) . שוב צפויים שיבושים במערכת הבריאות , נוכח החלטם של עובדי המנהל 
והמשק בבתי החולים הממשלתיים להשבית , החל מן השבוע הבא , את העבודה בבתי 
החולים . עובדי המנהל והמשק מוחים על כך כי סמנכ"ל משרד הבריאות למנהל , 
יוסי קוציק , הודיע שלשום לעובדים כי משרד הבריאות לא יבצע את ההסכמים 
וההחלטות , שלדברי העובדים , ניתנו להם , בנוגע לשבוע עבודה בן חמישה 
ימים , יישום כוננויות , חישוב השעות הנוספות וביצוע החלטת הממשלה בדבר 
השוואת שכרם ותנאי עבודתם לאלה של עובדי קופת החולים הכללית . משה אבגוש , 
יו"ר הועד הארצי של עובדי המינהל והמשק בבתי - החולים הממשלתיים , מסר 
כי מנוי וגמור עם העובדים שלא לוותר עוד למשרדי הממשלה ולא לאפשר שוב את 
דחיית ההשוואה . זאת , לדבריו , משום הפער הגדול הקיים בין עובדי בתי - 
החולים הממשלתיים לבין עובדי קופת החולים הכללית . אבגוש הדגיש כי על הממשלה 
לקיים את החלטותיה וכי אי קיום ההחלטה , פוגע קשות בעובדים . 
