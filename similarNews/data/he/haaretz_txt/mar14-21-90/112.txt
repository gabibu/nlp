ארגון הצמר הבין - לאומי , המעניק את הזכות ליצרנים להשתמש בתווית חותם 
הצמר הבין - לאומי לאריגים המיוצרים על טהרת הצמר בלבד , מספק ליצרנים בכל 
הארצות תחזית מוקדמת של נטיות האופנה . התחזיות מתייחסות לא רק לאופנת הלבוש , 
אלא גם למיני טקסטיל הנמצאים בשימוש בבית , כגון שטיחים ואריגי ריפוד . 
הקולקציה של טקסטיל לבית לקראת שנת 1991 , הקרויה " אל - דוראדו " , מושפעת 
מעבודותיו של הארכיטקט הקטאלוני אנטוניו גאודי . היא משקפת את המבנים מברזל 
יצוק שלו , את אריחי הקרמיקה ואת השילוב המקורי של הלבנים שבהם הוא התפרסם . 
לצורך העמדת האוסף פיתח המרכז למחקר ופיתוח של ארגון הצמר הבין - לאומי עשרים 
ושמונה חוטים שונים , שנארגו והודפסו בו ואריגים שנוצרו כתוצאה משיתוף פעולה 
בין המרכז לבין יצרני אריגי ריפוד שונים . התוצאה היא אריגי צמר קלים יותר , 
גם לצורכי ריפוד , הכוללים את מראה צמר הבוקלה , קשרים באריג הצמר , 
מראה לולאות ועוד . ארגון הצמר הבין - לאומי גם יוזם את עיצוב הדגמים בעזרת 
ציוד ממוחשב , המאפשר תחכום רב יותר מבעבר . בנוסף לדגמים של שטיחים , 
מציעים בקולקציה גם אריחי שטיח מודולריים ואריגי ריפוד . 
