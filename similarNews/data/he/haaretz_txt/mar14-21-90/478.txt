ואשינגטון ( מיוחד ל"הארץ " ) . מזכיר המדינה האמריקאי לשעבר , הנרי קיסינגר , 
מציע כי ארה"ב תפתח בשיחות עם ישראל כדי להגיע עימה להבנה בשאלה " לאן 
אמור תהליך השלום להתקדם " . אם תהיה הבנה כלשהי בין ארה"ב לישראל לאן הן 
אינן חותרות , ובאילו נושאים ארה"ב לא תלחץ על ישראל , אמר קיסינגר , 
תהיה לכך השפעה מרגיעה על הדיונים הפנימיים בישראל . קיסינגר דיבר אתמול 
בתוכנית " ניוזמייקר סאנדיי " של רשת סי - אן - אן . הוא אמר כי הממשל 
בארה"ב מנהל את המגעים עם הצדדים באופן סביר , אך אסור לארה"ב להתמקד יותר 
מדי בשאלות של נוהל . יש לדאוג , אמר , " שנושא הנוהל , מי יושב בחדר , 
לא יהפוך תחליף לתוצאת המו"ם " . כשנשאל על התבטאות נשיא ארה"ב , גורג בוש , 
לגבי מזרח ירושלים , אמר קיסינגר כי בוש לא צריך היה להעלות את הנושא עתה , 
אך אין דרך לקיים מו"ם על הגדה המערבית מבלי להידרש לנושא ירושלים . קיסינגר 
הוסיף , כי הוא עצמו מסכים שיש לדון בשאלת ירושלים כמה שיותר מאוחר בתהליך 
השלום . לדבריו , אמירתו של בוש מדגישה את הצורך בעריכת דיון בין ישראל 
לארה"ב בשאלת יעדי המו"ם . " גם אם זה עשוי להיות מכאיב " , אמר , " בסופו 
( של הדיון ) נדע לאן אנו הולכים " . על השריפה במפעל לנשק כימי בלוב אמר 
קיסינגר , כי אינו יודע מי היה מעורב בהצתה , אם בכלל , אך המפעל מהווה 
סכנה " לכל אחד באיזור " . כל אירוע שיגרום לדחיית פעולתו של המפעל או להפסקתה , 
אמר , הוא " תרומה לאנושות " . קיסינגר סיכם " זו היתה התפתחות חיובית , 
מבלי לדעת מה גרם אותה " . 
