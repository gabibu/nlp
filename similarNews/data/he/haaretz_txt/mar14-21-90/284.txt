המדען הראשי של משרד התעשייה והמסחר חתם השבוע על הסכם לשיתוף פעולה בתחום 
המחקר והפיתוח בתעשייה עם נציגי האקדמיה הסובייטית למדעים . המדען הראשי , 
יגאל ארליך , מציין כי האקדמיה הסובייטית למדעים פועלת כמשרד ממשלתי , 
והיא עוסקת בפיתוח הן במוסדות המחקר והן בתעשייה . תקציבה השנתי מסתכם 
בארבעה מיליארד רובל . לדבריו , יתמקד שיתוף הפעולה הן במחקר ופיתוח בתעשייה 
והן במחקר במוסדות האקדמיים . כמו כן תיבדק אפשרות למחקר בפרויקטים משותפים . 
