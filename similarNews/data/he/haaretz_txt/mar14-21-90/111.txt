במוסקווה ממליץ הקרמלין , בנימה חסודה , על פירוק ארגונים קיצוניים ארמניים 
ואזריים כאחד . בשטח , בירוואן , יש לכל הפחות לשלושה ארגונים פארה - 
צבאיים מטות משלהם . אחד מהם הוא שלוחה של " התנועה הלאומית הארמנית " 
( אם - אן - אה ) שמנהיגיה , אשר היו כלואים במשך חמישה חודשים בשנה שעברה , 
היו לצירי פרלמנט וכבר מדברים על הקמת הממשלה ברפובליקה הארמנית , לאחר 
הבחירות המקומיות לפרלמנט שייערכו ב02 במאי . כיצד להגדיר " קיצוני " בארמניה ? 
מאז נודע בירוואן על הפוגרומים האחרונים בבאקו ועל חוסר המעש של הצבא , 
נרשמו עשרות אלפי איש ברשימות הגיוס של שלושת ה"צבאות " , כדי להגן על המדינה 
מפני " הטורקים " השם שבו מכנים כאן את האזרים השנואים . כעשרת אלפי 
כלי נשק הגיעו לידי אזרחים , מידי אנשי מיליציה ששיתפו פעולה , או דרך 
השוק השחור . רק חלק קטן מהם הוחזר לצבא או למשטרה , אומרים הארמנים . 
השלטונות המקומיים נמנעים מלקרוא בפומבי להחזרת הנשק . קבוצת נשים התנפלה 
על הבוס המקומי של הק - ג - ב , ביוצאו מהפרלמנט , מכיוון שהסתכן והשמיע 
קריאה כזאת . הגרסה הרשמית אומרת כי השלטונות " יודעים היכן נמצא הנשק " 
וכי החזרתו תיעשה רק באמצעות שכנוע . אחת הסיבות לגישה זו היא התחושה כי 
מוסקווה מתעניינת פחות ופחות , ברצונה או שלא ברצונה , במגמת הזעזועים 
באימפריה , בגורל הקולוניות הנסערות בדרום ואפילו בארמניה הנאמנה , שתושביה 
חייבים להגן על עצמם לבדם . התוצאה היא מצב חסר - תקדים בפרסטרויקה דו - 
קיום בין צבא סדיר לבין מיליציות לאומיות . מצב החירום שהטיל הצבא באמצע 
ינואר באזרבייגאן הסמוכה , בבאקו בירתה כמו גם בנגורנו - קרבאך ובגבולות , 
לא הוטל בארמניה . המיליציות העממיות שלה הסתפקו בפינוי רוב כלי נשקן 
מירוואן לעבר אזורי הגבול . על אחת מהן , שהתמהמהה לעשות זאת , פשטו אנשי 
הארמיה הסובייטית השביעית המוצבת מסביב לבירת ארמניה . קפמאבינבסוף ינואר 
כיתרו מאות חיילים , בסיוע טנקים , את המטה הכללי של " הצבא הלאומי הארמני " 
( אנ"ה ) . אנ"ה מכריז על עצמו שהוא א - פוליטי ויורש גוף צבאי ארמני 
בתחילת המאה , ואנשיו חולמים לא רק על כיבוש נגורנו - קרבאך אלא גם על השבת 
מערב ארמניה הנמצאת בידי טורקיה . הצבא הסובייטי ירה , הרג אדם , פצע 
שניים ותפס שלושה טנקים ישנים . אבל שאר המיליציות הארמניות והשלטונות מיהרו 
למקום האירוע , נשאו ונתנו , ולבסוף שמר אותו " צבא " על מטהו . קרוב 
יותר למרכז העיר התמקם בבניין משלו " צבא העצמאות " של האיחוד למען הגדרה 
עצמית . מפלגה הדוגלת בעצמאות שחברים בה לא יותר מ005 איש לדבריה . " אני 
מאמין שבקרוב איאלץ להחזיר את הטנק שלי " , אומר מקסים , בן 93 ואב משפחה . 
הוא מודה שהשעה אינה כשרה לעימות עם הצבא הרוסי , אפשרות שמפלגתו אינה 
מוכנה לפסול . במרחק 001 מטרים משם הועבר בקיץ האחרון באופן לגאלי בית המקצועות 
הטכניים לאם - אן - אה . התנועה הארמנית הגדולה ביותר שכיום עומדים בראשה 
חברי ועדת קרבאך לשעבר . כאן מתארגן חיל המתנדבים הלאומיים של ארמניה , 
הצבא השלישי והמאורגן ביותר . מדי יום משתתף נציג של אם - אן - אה בפגישות 
של נציגי הממשלה , המפלגה והצבא , שמאז המשבר בינואר הוטל עליהם לעסוק 
במשימות מבצעיות דחופות : קבלת פליטים , שיגור מסוקים לכפרים הארמניים 
האחרונים באזרבייגאן ומטוסים לנגורנו - קרבאך , שמירה על הסדר ברפובליקה 
וכו . אחד ממנהיגי אם - אן - אה אירגן , במשך שבועיים בסוף ינואר , מערכה 
בשיתוף עם המשטרה והצבאות הארמניים כדי לפרוק מנשקם את השודדים שניצלו את 
גל המהומות . אם - אן - אה קיימה את קונגרס הייסוד שלה בקיץ , כדי ליהפך 
מתנועה המונית הדוגלת בזכות השבתה של נגורנו - קרבאך לארמניה למפלגה הנאבקת 
למען דמוקרטיזציה כשלב בדרך לעצמאות , יעד שנדחה למועד מאוחר יותר . הקונגרס , 
ששודר במישרין בטלוויזיה , לא שיקף דמוקרטיה שלווה . זו אחת הסיבות מדוע , 
בניגוד למצב במדינות הבלטיות , לא הצטרפה האינטליגנציה המקומית לתנועה , 
אף כי היא תומכת בה לעתים קרובות . שורה של ארגונים חדשים הוקמו וכ04 מהם 
הקימו " איחוד " משותף . על - פי סקר דעת - קהל של סוציולוגים ברבעים שונים 
בירוואן , עשויה אם - אן - אה לקבל בבחירות ב02 במאי בין % 55 ל%06 מכלל 
הקולות לעומת % 02%52 שיקבלו הארגונים האחרים וכ%51 שתקבל המפלגה הקומוניסטית . 
אבל הערכות אלה אינן מביאות בחשבון מועמדים בלתי - תלויים . המפלגה הקומוניסטית 
יכולה להיות בעלת השפעה רבה באזורים מסוימים , בעיקר באזור רעש האדמה , 
בצפון - מערב ארמניה , שנהרס בסוף 8891 ושיקומו עדיין לא החל . המצור 
שהטילו האזרים על מסילות הברזל גם הוא אינו תמריץ להעזה אנטי - סובייטית . 
השחיתות עדיין מקובלת . הארמנים אומרים שהניסיונות של אם - אן - אה להילחם 
בשוחד רק גרמו לכך שמעשים אלה נעשים ביתר בצנעה . נוכח האסונות הנוחתים 
עליהם בזה אחר זה , מוסיפים הארמנים להיות קשובים לקולות המזכירים את הברית 
עם רוסיה כנגד " המוסלמים " הסובבים אותם . זו סכימה מעוגנת בהיסטוריה 
שאם - אן - אה מנסה לנפצה , כשהיא קוראת ליחסים עתידיים נורמליים עם כל 
המדינות השכנות . עם אזרבייגאן , איראן וטורקיה , לא פחות מאשר עם רוסיה 
וגרוזיה . השלטונות המקומיים , שריחם הובאש כאן כמו במקומות אחרים בברית - 
המועצות , מאמצים בלהיטות את אזכורי הגנוסייד בארמנים בתחילת המאה . ההתנגדות 
לאם - אן - אה מהימין יצאה כנגד המשא ומתן שניהל הארגון בריגה עם החזית העממית 
של אזרבייגאן , שרבים רואים אותה כצמאה לדם ארמני . זו גם עמדת המפלגות 
בגולה , בעיקר דשנק . מפלגה זו ויתרה על הדרישה לעצמאות היא גינתה את 
השביתות בראשות הוועדה למען קרבאך , " כדי שלא להביך את גורבצוב " , וגם 
את השיחות בריגה . אולם אם - אן - אה מתכוונת להמשיך בהן , אף כי בחרה 
להקפיאן עד לאחר הבחירות , כפי שסייגה במידת - מה את דברי הגינוי שהשמיעה 
בתחילה על פלישת הכוחות הסובייטיים לבאקו . " הדרך היחידה לעתיד היא משא 
ומתן בין הנציגים הלגיטימיים של שני העמים " , אומר אחד ממנהיגי התנועה , 
אמברטסום גלסטיאן . כאשר מוסקווה השיגה בדוחק הסכמה מהמנהיגים הרשמיים של 
שתי הרפובליקות לפתיחת משא ומתן ישיר , פירסם ביטאון אם - אן - אה ראיונות 
עם קבוצות אזריות בלתי - רשמיות שונות . שאר המפלגות הלאומיות הארמניות 
מארגנות שיחות משלהן על העצמאות , בגרוזיה , עם הקבוצות הלא - רשמיות 
של אזרבייגאן . אבל לכך צריך להתלוות , לדעת אם - אן - אה , תגבור יכולת 
ההגנה העצמית של האוכלוסייה . המקבילה של המיליציות הארמניות באזרבייגאן , 
מועצת ההגנה הלאומית , הוצאה אל מחוץ לחוק . אבל גם שם נשארו כלי נשק 
רבים בידי הפעילים . אחד מראשי אם - אן - אה , לבון טר - פטרוסיאן , הונע 
על - ידי שיקולים אסטרטגיים כאשר אמר שהדבר החשוב ביותר הוא ש"הנשק שלנו 
אינו נופל משלהם , כפי שהראו הקרבות האחרונים " . הבעיה היא , כפי שמודים 
בחצי - פה ראשי התנועה , שאין להם פתרון - פלא לנגורנו - קרבאך אם הם , 
או ידידיהם , יעלו לשלטון אפשרות שתחליש ביתר שאת את רצונה של מוסקווה 
לסייע להתקרבות קרבאך וארמניה . בינתיים אם - אן - אה קוראת לשמור על הסדר , 
מתוך חשש ממעשי פרובוקציה . . בפומבי היא מוסיפה להביע את תקוותה שבאזרבייגאן 
יעלו כוחות דמוקרטיים שיצטרכו להכיר בזכותם של הארמנים להגדרה עצמית . עמדה 
אופטימית זו לא בהכרח תביא להם קולות רבים . 
