הלבטים הקשים ביותר של יצחק נבון , בחודשים האחרונים לתפקידו כשר חינוך , 
היו סביב המהפך הדרמטי היחיד שחולל בחמש שנות כהונתו : יום חינוך ארוך . 
הודות למאבק ציבורי שניהל בשנה האחרונה כדי להחזיר למערכת אלפי שעות הוראה 
שקוצצו ממנה בעשור האחרון , באמצעות הצעה שלו ל"חוק שעות מינימום " , קיבלה 
הממשלה החלטה ליום חינוך ארוך . על רקע תביעת האוצר שיוח"א יוחל בתשלום מדורג 
של כספי ההורים ובבת - אחת על כל המערכת , כתנאי למימון חלקו בפרוייקט , 
היה נבון שרוי בדילמה . אי - הסכמה לתנאי זה , היתה מביאה לביטול התוכנית . 
מאידך , משמעותה של הסכמה לדרישה היתה ביטול חינוך חינם , למעשה , והכנסת 
המערכת למסגרת חדשה , מבלי שהיתה ערוכה לו . החלטת הממשלה בנוגע ליוח"א 
טעונה את אישור הכנסת ב1 באפריל . בעודו מתחבט בשאלת מימון הפרויקט , סיכם 
האוצר עם ארגוני המורים על מעבר לשבוע לימודים מקוצר , בן חמישה ימים . 
אף שנבון לא צידד בכך , החל משרדו להיערך לקראת השינוי . מראשית כהונתו , 
פעל נבון לקידום הוראת הערבית בבתי הספר , לקראת שלב סופי , בעוד שנים 
אחדות , שבו הערבית תהיה שפת - לימוד חובה . הוא הדגיש את חשיבות החינוך 
לדמוקרטיה ולדו - קיום . אם - זאת הוזנח נושא זה בקרב תלמידי המסלולים המקצועיים , 
שאינם לומדים לבגרות , ותלמידי הזרם הממלכתי - דתי . בחודשים האחרונים , 
החל נבון לפעול נגד כרסום מדיניות האינטגרציה של משרד החינוך ונגד פריחתם 
של בתי ספר וכיתות ייחודיים . מסגרות אלו , לדעתו , מאפשרות נטישה של 
האינטגרציה , במסווה של חתירה למצויינות . שר החינוך גם נתן גיבוי לרפורמה 
בחינוך הטכנולוגי , שתיכנס לתוקפה בעתיד הקרוב . יש לציין כי התוכנית שנויה 
במחלוקת . שלושה מנכ"לים עבדו תחתיו , בחמש שנות כהונתו . את הראשון , 
אליעזר שמואלי , פיטר נבון . את השני , ד"ר שמשון שושני , אילץ למעשה , 
להתפטר , כאשר דחה את תכניתו למהפכה במערכת החינוך . השלישי המשמש כעת 
כמנכ"ל המשרד , הוא ד"ר דן שרון . 
