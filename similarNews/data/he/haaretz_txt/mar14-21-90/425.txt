עשר מיליון אזרחים מזרח - גרמנים ייקראו היום להצביע בבחירות חופשיות , 
בפעם הראשונה בתולדות ארצם , קרוב ל06 שנה לאחר הבחירות הדמוקרטיות האחרונות 
שנערכו בטריטוריה , שהיום שוכנת בה מדינה זו . נשיא מערב - גרמניה , ריכרד 
פון - וייצזקר , כינה אמש את הבחירות במזרח - גרמניה : " הכרעה בעלת ממדים 
כלל - אירופיים " . הקלפיות ייפתחו בשמונה בבוקר , וייסגרו בשבע בערב ( 
לפי שעון ישראל ) . דקות אחדות אחר - כך צפויות תחזיות ראשונות , שתתבססנה 
על שאלות , שיוצגו לבוחרים כשיעזבו את מקומות ההצבעה . בסביבות השעה שמונה 
וחצי ( שעון ישראל ) צפויות תחזיות ראשוניות , שתתבססנה על התוצאות האמיתיות . 
42 רשימות הגישו את מועמדותן לבחירות , שבהן ייקבע הרכבו של בית נבחרים 
בעל 004 מושבים , ללא אחוז חסימה וללא חלוקה לאזורי הצבעה . הקבוצות הפוליטיות 
העיקריות המתמודדות בבחירות הן המפלגה הקומוניסטית , ששלטה במזרח - גרמניה 
ב04 השנה האחרונות , ושינתה באחרונה את שמה ל"מפלגת הדמוקרטיה הסוציאליסטית ; 
המפלגה הסוציאל - דמוקרטית , הקשורה למפלגה המקבילה במערב - גרמניה , 
ושהיושב - ראש שלה ( בתואר כבוד ) הוא הקנצלר לשעבר , וילי בראנדט ; 
" הליכוד השמרני למען גרמניה " קואליציה של שלוש מפלגות שמרניות , הנתמכת 
בידי המפלגה הנוצרית - דמוקרטית של הקנצלר הלמוט קוהל ; המפלגה הליברלית 
המזרח - גרמנית , הנתמכת בידי אחותה המערבית , שהדמות הבולטת בה היא שר 
החוץ , הנס - דיטריך גנשר ; ו"הפורום החדש " , תנועה אופוזיציונית שמאלית , 
הנוטה לתמוך בעיכוב תהליכי האיחוד של שתי הגרמניות . נוסף על אלו מתמודדות 
בבחירות רשימות קטנות רבות , המייצגות קבוצות שונות , שהשתתפו במהפכה הדמוקרטית 
במזרח - גרמניה ; " מפלגות בלוק " , ששיתפו פעולה עם הקומוניסטים ; או 
קבוצות של גימלאים , של איכרים , ושל מגזרים אחרים באוכלוסייה . קפידבינכל 
ניסיון לחזות את תוצאות הבחירות הוא כמעט בלתי - אפשרי , בשל היעדר נתונים 
אמינים על התהפוכות בדעת הקהל במזרח - גרמניה ובשל היעדר תוצאות מבחירות 
קודמות . ואולם , משאלי דעת - קהל מהימים האחרונים ( שמהימנותם מוטלת 
בספק רב ) , חזו כ%03 לסוציאל - דמוקרטים וקרוב לשיעור זה לגופים המרכיבים 
את הליכוד השמרני . הקומוניסטים קיבלו בסקר כ%01 , והמפלגה הליברלית קרוב 
ל%8 . שאר הקולות התחלקו בין המפלגות האחרות , כשהפורום החדש זוכה בכ%3 . 
במשאלי דעת - קהל ראשונים , שנערכו לאחר המהפכה הדמוקרטית במזרח - גרמניה 
בחודש נובמבר האחרון , עדיין זכו הקומוניסטים לכ%03 . במרוצת הזמן ירדה 
התמיכה בהם לפחות מ%01 . במשאלי דעת הקהל בימים האחרונים עלו שוב הקומוניסטים , 
במידה רבה בעזרת מסע הפחדה , שהזהיר את אזרחי מזרח - גרמניה מאובדן ההישגים 
הסוציאליים שלהם ( כזכות לעבודה ולדיור זול במיוחד ) , במקרה של איחוד 
מהיר עם מערב - גרמניה . את רשימת הקומוניסטים בבחירות מוביל ראש הממשלה 
הנוכחי , הנס מודרו . אישיות מרכזית אחרת היא גרגור גיזי ( ממוצא יהודי ) 
, יושב - ראש המפלגה הקומוניסטית . המנהיג הקודם של הקומוניסטים , אריך 
הונקר , המואשם בבגידה ובעבירות חמורות אחרות , הודיע שלא ישתתף בהצבעה , 
המסמלת לדבריו כניעה לתכתיבי מערב - גרמניה . הסוציאל - דמוקרטים , בראשות 
המנהיג הכריזמטי והנמרץ , איברהים בוהמה ( אף הוא ממוצא יהודי ) , קיבלו 
רק אחוזים בודדים במשאלי דעת - הקהל בנובמבר , אך טיפסו לרוב מוחלט של % 35 
אחוזים בסקרים מלפני שלושה שבועות . יתרונות חשובים של הסוציאל - דמוקרטים 
הם הזהות הברורה והחד - משמעית עם מפלגה מערבית בעלת מסורת ארוכה ומבוססת , 
וכן הפופולריות הגדולה שלה זוכה במזרח - גרמניה וילי בראנדט . עם זאת , 
מאשימים רבים את הסוציאל - דמוקרטים , שקלטו לשורותיהם פעילים , שערקו 
מהמפלגה הקומוניסטית , שדיכאה את האוכלוסייה המזרח - גרמנית במשך 04 שנה . 
קפידבין " הליכוד השמרני למען גרמניה " הוא צירוף של שלוש מפלגות , שהחליטו 
לשתף פעולה בלחצו של הקנצלר הלמוט קוהל , שחיפש מצידו שותפים פוליטיים במזרח - 
גרמניה : האחת , הנוצרים - דמוקרטים המזרח - גרמנים , היא גוף ששיתף פעולה 
עם הקומוניסטים שנים רבות , ונהנה מהטבות וחסדים בימי המשטר הישן ; השנייה 
היא מפלגה , שקמה רק לאחרונה , לאחר פתיחת הגבול בין שתי הגרמניות , כסניף 
של האיחוד הנוצרי - סוציאלי הבווארי ; והשלישית היא " ההתעוררות הדמוקרטית " , 
קבוצה שמרנית שהשתתפה במהפכה הדמוקרטית . לפני ימים אחדים התגלה , כי 
מנהיגה של הקבוצה הזאת , וולפגנג שנור , פעל כסוכן של ה"שטאסי " , השירות 
החשאי הידוע לשמצה של מזרח - גרמניה הקומוניסטית . שנור התפטר מתפקידו , 
אך הגילוי גרם נזק אלקטורלי למפלגה שבראשה עמד . הליברלים במזרח - גרמניה 
שימשו בעשרות השנים האחרונות כ"מפלגת בלוק " , שפעלה בצד הקומוניסטים . 
ואולם , בשבועות האחרונים ניסו להבליט את תדמיתם ככוח פוליטי בלתי - תלוי , 
המשמש למעשה סניף של המפלגה הליברלית במערב - גרמניה . מושך הקולות העיקרי 
של המפלגה הוא גנשר , שהופיע בעשרות אסיפות במזרח - גרמניה , כולל בעיר 
הולדתו האלה . מסע הבחירות במזרח - גרמניה היה במידה רבה מסע בחירות מערב - 
גרמני . הכוכבים באסיפות המרכזיות היו הלמוט קוהל , הנס - דיטריך גנשר , 
וילי בראנדט ואחרים מראשי הצמרת הפוליטית בבון . ממשלת מערב - גרמניה הקציבה 
עשרות מיליוני מארקים לקרנות של המפלגות הפוליטיות , שתמכו בקבוצות המקורבות 
אליהן במזרח - גרמניה . לפי הערכות זהירות , השקיעו המפלגות בבון לפחות 
05 מיליון מארק במסע הבחירות במזרח , הנחשב למעשה לחלק מן הפוליטיקה המערב - 
גרמנית . קפידבינכל הגופים הפוליטיים החשובים במזרח - גרמניה תומכים היום 
באיחוד שני חלקי הארץ החצויה . הליכוד השמרני רוצה איחוד מיידי ללא תנאים , 
ועל - פי סעיף בחוקה המערב - גרמנית , שיאפשר למזרח - גרמניה להסתפח לרפובליקה 
הפדרלית . הסוציאל - דמוקרטים רוצים איחוד מהר ככל האפשר , אך מעלים אפשרות 
לנסח חוקה חדש לגרמניה המורחבת . הליברלים גם הם מצדדים באיחוד מהיר ללא 
תנאי , אך מבלי לומר באיזו דרך ייעשה . הקומוניסטים מבקשים לעכב את האיחוד , 
עד שיתברר כיצד יישמרו " הערכים המזרח - גרמניים הייחודיים " בגרמניה 
מורחבת . אסיפת הבחירות החשובה האחרונה היתה אמש בעיר הצפונית רוסטוק , 
בהשתתפות וילי בראנדט . אך גם בערים רבות אחרות ניסו המפלגות לעשות מאמץ 
של הרגע האחרון לשכנע את הבוחרים לתמוך ברשימותיהן . בחבל טורינגיה הובעו 
חששות , שאנשי השטאסי , המזוהים עם המפלגה הקומוניסטית , יסלפו את תוצאות 
ההצבעה באמצעות שימוש בתעודות זהות אחדות , שבהן הם מחזיקים . ואולם , 
ועדת הבחירות המרכזית במזרח - ברלין הודיעה , כי מצאה דרכים למנוע את הזיוף . 
הקנצלר הלמוט קוהל , במאמץ להשיג תמיכה מירבית ב"ליכוד " , הנתמך על - ידו , 
קרא אמש לאזרחי מזרח - גרמניה , שלא ליפול קורבן למסע ההפחדה של הקומוניסטים . 
הוא הבטיח , כי בגרמניה מאוחדת לא יצטרך אף לא מזרח - גרמני אחד לפנות 
את דירת המגורים שלו . עוד אמר קוהל , כי יישמר ערך החסכונות של אזרחי 
מזרח - גרמניה , וכי הם יוחלפו בשער של 1 : 1 לעומת המארק המערב - גרמני . 
שר הכלכלה המערב - גרמני , הלמוט האוסמן ( חבר המפלגה הליברלית ) , צפה 
אמש , כי האיחוד המוניטרי בין שתי הגרמניות יתבצע עוד לפני חופשת הקיץ . 
האוסמן אמר , כי איחוד זה נדרש כדי לבלום את זרם הפליטים , המוסיף לנהור 
ממזרח - גרמניה למערבה . הנהגת האיחוד המוניטרי פירושה , כי המטבע המזרח - 
גרמני יבוטל , ובמזרח - גרמניה ייכנס לשימוש המארק המערב - גרמני כהילך 
חוקי יחיד , שיהיה נתון לשליטת ה"בונדסבנק " בפרנקפורט . משקיפים רבים 
רואים בכך צעד מכריע ראשון לקראת איחוד מהיר של שתי הגרמניות . 
