בסוף השבוע יגיעו לקצם 41 הימים שהקציבה מבקרת המדינה , השופטת מרים בן 
פורת , לראשי מועצת הלול , כדי למצוא תפקיד אחר והולם למרדכי אלאב . אלאב 
היה מנהל מחלקת התכנון במועצת הלול ופוטר לאחר שחשף אי סדרים במועצה . אם 
לא יימצא תפקיד כזה , הורתה המבקרת , תיאלץ המועצה להחזירו לתפקידו הקודם . 
במועצת הלול אומרים , שאלאב יתמנה כנראה לתפקיד המשנה למנהל אגף התכנון 
והכלכלה במועצה , אך בלשכת שר החקלאות אמרו השבוע , שבסוף הוא יצא קירח 
מכאן ומכאן . הגילויים של אלאב עוסקים במעורבותם לכאורה של שר החקלאות , 
אברהם כץ עוז , ומנכ"ל משרדו , יחזקאל זכאי , במעשים לא כשרים הקשורים 
לשיווק לא חוקי של פטימים בשוק השחור . גילויים אלה יכולים אולי להסביר 
את חוסר ההתלהבות מצד ראשי מועצת הלול לגבות את אלאב במאבקו . שר החקלאות 
והמנכ"ל טענו , כזכור , שאין בסיס לטענות על אי הסדרים שעליהם הצביע אלאב . 
הפרשה התפרסמה כבר בנובמבר 98 . אלאב התריע במשך למעלה משנה על אי סדרים 
במועצת הלול , שלהם אחראי מנכ"ל המועצה , מנשה בלוויס . פרסום ההאשמות 
נעשה לאחר שבמשך כחצי שנה ניהל מלחמה במערכות הפנימיות של מועצת הלול ומשרד 
החקלאות . הוא לא ידע , שלאנשים שאליהם פנה יש עניין להשתיקו . בין תפקידיו 
של אלאב במועצת הלול היתה גם השתתפות בוועדת המכסות של המועצה ובוועדת הקנסות . 
הוא היה עד , לדבריו , לשחיתויות ולהעלמת עין מצד הגורמים שמתפקידם לפקח 
על ביצוע מדיניות המכסות של המועצה בעניין חריגות והברחות מצד מקורבים ובעלי 
השפעה . לאחר שנואש מטיפול הממונים עליו במועצה בפרשיות שהגיעו לידיעתו , 
פנה למנכ"ל משרד החקלאות , יחזאל זכאי , והתלונן בפניו על הנעשה במועצה . 
הוא גם העביר לידיו מסמכים רבים לחיזוק טענותיו . זכאי העביר את הנושא 
לטיפולו של מאיר שגב , מבקר משרד החקלאות , והוא החל לבדוק את העניין . 
בינתיים החלו במועצת הלול לחשוש שמא יחשוף אלאב פרשיות נוספות , וניטרלו 
אותו מכל תפקידיו בוועדת המכסות ובוועדת הקנסות של המועצה . באוקטובר 98 
הודיע לו המנכ"ל על פיטוריו , ואמר לו שעליו להפסיק את עבודתו במועצה בתוך 
שבוע ימים . בתגובה כתב אלאב מכתב למליאת מועצת הלול , ובו תיאר את הסיבות 
שהביאו לפיטוריו . הוא טען בו , שכתוצאה מהתנהגות לא תקינה של מנהלי המועצה 
והמערכת נגרמו למגדלים נזקים בהיקף של 5 . 6 מיליון דולר . מנכ"ל משרד 
החקלאות אמר אז בתגובה , כי בהתאם לטיוטה הראשונה שקיבל מהמבקר ובהתאם למסקנותיו 
" היו אמנם אי אלו חריגות באופן תפקודו של המנכ"ל , אך לא כאלה המחייבות 
את הדחתו או העמדתו לדין . בסה"ך היו האשמותיו של אלאב מוגזמות ולא כצעקתה " . 
לאחר ימים מספר סיים מבקר משרד החקלאות במפתיע את עבודתו בקובעו : " ממצאי 
הבדיקה מצביעים על כך כי טענותיו של אלאב מתבסות על עובדות נכונות " . אלאב 
הפנה גם אצבע מאשימה נגד יהודה רותם , שהיה מנהל מחלקת הפיקוח של מועצת 
הלול , וגם הן התבררו כנכונות . הדו"ח שהגיש המבקר למנכ"ל קובע במפורש : 
" יהודה רותם , מנהל מחלקת הפיקוח של מועצת הלול , נהג שלא כשורה בכל 
הנוגע לקבלת מכסות פטמים ודרך ניצולה , במיוחד לנוכח תפקידו במועצה , כשהוא 
זוכה לקבל מכסה בדרכים עקלקלות , תוך חשד לניצול מעמדו " . על פי החשד שהעלה 
אלאב , ונמצא כמבוסס על ידי מבקר משרד החקלאות , ניצל רותם את מעמדו כממונה 
על המלחמה בהברחות ועל אי חריגה מהמכסות כדי להשיג מכסות לעצמו בדרכים לא 
כשרות . דו"ח המבקר ממליץ לאלץ את רותם להחזיר את המכסות שקיבל , ולמועצת 
הלול לשקול את האפשרות לנקוט אמצעים נגדו . רותם הוא חבר מושב כפר הנגיד 
וקנה משק ללא מכסת יצוא לפטמים . על פי החלטת האגודה במושב , לא היה זכאי 
כלל למכסה . התברר , כי הצליח לקבל מכסה לגידול פטמים לאחר שדאג ששמו יופיע 
ברשימת הבקשות למכסות , שהועברה על ידי התאחדות האיכרים ( אם כי אינו נמנה 
עם חבריה ) , " וכך בדרך מטעה ולא צפויה קיבל רותם מכסה ל51 טונה פטם " . 
זאת ועוד : מתברר כי האיש שהיה ממונה במועצת הלול על הפיקוח ושמירת המכסות , 
לא גידל את הפטמים , אלא העביר את המכסה למגדל אחר . על פי דו"ח המבקר 
" עשה מר רותם מעשה שלא ייעשה בכל הקשור לדרך קבלת המכסה ואופן ניצולה " . 
ואילו במשרד החקלאות ובמועצת הלול מצאו לנכון לפטר דווקא את אלאב . לאלאב 
היו טענות קשות גם נגד הדרך שבה טיפלה המועצה במקורבים העדיפו להעלים מהם 
עין . כשהתמנה בלוויס לתפקיד מנכ"ל המועצה , עשו אנשי מחלקת התכנון ואנשי 
הנהלת החשבונות של המועצה בדיקות מעמיקות , וגילו מקרים שבהם הועלו חשדות 
להברחת תוצרת ( פטמים ) בהיקף של אלפי טונות ששווקה שלא כדין . הממצאים 
הקשים שהתגלו לא טופלו , והמבקר , בדו"ח שהגיש למנכ"ל משרד החקלאות , 
קובע : " מסיבות שונות החליטה המועצה שלא למצות את הדין עם החורגים , 
אלא העדיפה להגיע עמם להסדרים " . בפועל דאגו רותם ובלוויס , הממונה על 
עבודתו , למצות את הדין דווקא עם המגדלים הקטנים . הם נקטו יד קשה נגד 
חקלאים קטנים פרטיים , ואילו תשלובת מילואות , למשל , שבשליטת הקיבוצים , 
החשודה בהברחת 009 , 1 טונה פטמים , זכתה ליחס סלחני ולא נתבעה ולא נענשה 
בתשלום קנסות בהתאם להחלטות המועצה . מנכ"ל משרד החקלאות קבע , שהאשמותיו 
של אלאב נגד הנהלת המועצה היו " שלא כצעקתה " , אבל מבקר משרדו קבע : " המועצה 
התקשתה לנקוט אמצעים נגד מילואות " . במקום לפעול נגד הקיבוצים שהיו מעורבים 
בהברחות אלה , החליטו ראשיה למנות ועדה ציבורית , אך זו כלל לא התייחסה 
לצעדי הענישה שיש לנקוט נגד התשלובת והסתפקה בקביעת דרכי התחשבנות כספית 
בלבד . אלא שבמועצת הלול לא מיהרו לאמץ את הדו"ח , ובמקום לנקוט אמצעים 
נגד המעורבים בפרשיות אלה , החליטו ראשיה למנות ועדה מטעמם לבדוק מחדש כל 
סעיף וסעיף בדו"ח המבקר . הוועדה לא סיימה את עבודתה עד היום , והדין לא 
מוצה נגד איש מהנאשמים . היחיד שנשא בתוצאות הוא מרדכי אלאב , שבינתיים 
פנה בתלונה למבקרת המדינה והיא הורתה על החזרתו לאלתר לעבודתו במועצה . 
שם הוא ממתין ללא מעש להחלטה על עתידו במועצה , כי כל תפקידיו הסמכותיים 
נלקחו ממנו . קפמאפרקמדוע העדיפו ראשי משרד החקלאות להעלים עין ? אולי מהחשש 
שעיסוק יתר בפרשיות שהעלה אלאב יתפתחו לתיבת פנדורה שתצא משליטתם . הפרסומים 
האחרונים מהשבוע עבר שקבעו שגם קיבוץ נחל עוז , שבו חבר כץ עוז , היה מעורב 
בהברחת עשרות טונות של פטמים לשוק השחור , יכולים להסביר את העדר תגובתם . 
ועוד , מתברר שגם שמו של זכאי קשור כנראה באופן אישי בפרשת הברחת עופות 
( מטילות ) ממשקו שבמושב אורה . על פי החשד , מכרו חברי מושב אורה , 
שבו מתגורר זכאי , את העופות שברשותם לערבים מהשטחים , כולל זכאי עצמו 
שמכר באמצעות מזכיר האגודה 006 עופות לגורמים בשטחים ושיווק 009 עופות נוספים 
בניגוד לחוק . הפרשה הועברה על ידי אלאב לידיעתו של בלוויס , מנכ"ל מועצת 
הלול , והוא הורה על פתיחת חקירה והעמדתם לדין של כל החשודים ממושב אורה . 
שלושה שבועות אחר כך , בעקבות לחצים שהופעלו עליו , חזר בו המנכ"ל מהוראתו 
זו והחקירה נגד המנכ"ל זכאי ושכניו ממושב אורה הוקפאה . בהתערבות חברי הכנסת 
יואש צידון ויוסי שריד הוזמנה גם המשטרה להתערב ולחקור את הנעשה במועצת הלול 
ולבדוק את האשמותיו של אלאב . עד היום לא הוזמן איש מהמעורבים בפרשיות לחקירת 
המשטרה . 
