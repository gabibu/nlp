חברת החשמל השלימה באחרונה את העבודות לחיבור שכונת גבעת זאב לרשת החשמל 
הישראלית . עד כה סופק לשכונה חשמל באמצעות הרשת של חברת החשמל המזרח ירושלמית . 
הפעולה להקמת קו מתח גבוה באורך של כחמישה ק"ם מעטרות לגבעת זאב היתה כרוכה 
בקשיים . חיבור גבעת זאב ישירות לרשת הישראלית הוא חלק מפעולה נרחבת שנוקטת 
חברת החשמל מזה כשנתיים , מאז חתימת ההסכם עם החברה המזרח ירושלמית להעברת 
האחריות לאספקת החשמל לשכונות היהודיות במזרח ירושלים ולהתנחלויות בבקעה 
שלא היו עד אז בתחום הזיכיון של החברה הישראלית וחיבורן הישיר לרשת הישראלית . 
מנהל מחוז ירושלים בחברת החשמל , דני כהן , מסר כי במסגרת זו ביצעה לא 
מכבר החברה שורה של עבודות בשכונת רמות , במעלה אדומים , בפסגת זאב , 
תלפיות מזרח ( ארמון הנציב ) ובגילה . העבודות השונות כללו , למשל , 
החלפת 31 תחנות השנאה , שקודם היו מצוידות במכשר מיתוג לא תקני , התקנתו 
של ציוד המתאים לרשת הישראלית והקמת תחנת מיתוג גדולה במעלה אדומים כדי להעלות 
ולהוריד מתח כנדרש . בימים אלה השלימה חברת החשמל את הקמתו של קו מתח גבוה 
היורד ממישור אדומים לצומת אלמוג שבבקעה ומשם לפארק המים החדש שהוקם בצפון 
ים המלח חוף קליה . בשלבי הקמה נמצא קו מתח גבוה מצומת אלמוג לכיוון מושב 
נעמה , השוכן מצפון ליריחו . קו מתח גבוה אחר הוקם ממישור אדומים לכיוון 
צומת ענתות , כדי לספק חשמל ישירות מהרשת הישראלית ליישובים כוכב השחר ורימונים , 
שבצד כביש אלון . עבודה אחרת המבוצעת בהדרגה היא חיבור קידוחי מקורות , 
ליד הרודיון ( בית לחם ) ליד מעלה אדומים , ליד יריחו , ליד נבי מוסה , 
ליד גבעון , ליד שכם ובכמה אזורים בבקעה , ישירות לרשת הישראלית . 
