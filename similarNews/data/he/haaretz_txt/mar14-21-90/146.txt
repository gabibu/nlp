אתמול היה זה יומה של סיעת המערך : היו"ר חיים רמון , שחתר זה זמן רב לפירוק 
הממשלה וניהל את המערכה מטעם סיעתו בתחומים שונים , הודיע בישיבת הסיעה 
כי גם היא מגישה הצעת אי - אמון משלה לפירוק הממשלה . שמעון פרס הסתער על 
שמיר : " האיש הזה לא תרם ולא יתרום לתהליך השלום . בהשמצות הוא לא רע . 
. . זה 31 שנים שהליכוד עושה לי רצח אופי . שמיר עשה את זה בטלוויזיה 
לפני שבועיים , כאילו יצחק בעד שלום ואני בעד שלטון . זה מה שנקרא רצחת 
וגם ירשת . ויתרתי על הרוטציה למען השלום . חוצפה מצד האיש הזה . לא אשאר 
חייב לו . הוא לא קיים אף התחייבות , לא לדתיים ולא לחילוניים . . . 
הוא יביא את ירושלים והעלייה והשלום למצב אומלל " . רבין תיאר את מגעיו אתמול 
עם ראש הממשלה , שנערכו באמצעות השר דוד מגן שזכה לשבחיו של שר הביטחון . 
הוא קבע , כי " מי שפירק את ממשלת האחדות הוא הליכוד " . " אני מציע 
לכם לא להאמין למשה נסים , הקברן של ממשלת האחדות " , אמר . פרס הגיב 
על דברי רבין : " הוא אירגן עכשיו חברה קדישא " ; ובנימין בן אליעזר הוסיף : 
" בצבא הוא היה סמל דת " . משה שחל תקף את שמיר , כמי שהעדיף אינטרס פוליטי 
על ניהול הצבעה תקינה . " זו התעלמות גסה ובוטה מכל הכללים " , העיר שחל . 
כאשר העיר עזר ויצמן כי לא שמיר מעניין אותו , אלא הכיוון החדש של מפלגת 
העבודה , נשמעה תגובתו של רבין , שהבין כי ויצמן מתכוון להציע לנהל משא - 
ומתן עם אש"ף . ויצמן אמר : פרס ורבין כעוסים , אבל צריך הערכת מצב מחודשת . 
השר חיים בר - לב טען כי שמיר קיווה שדבר לא יזוז לכל אורך הקדנציה . המערך 
הקים אתמול ועדת מעקב בכירה ופתח במגעים עם הדתיים . בישיבת הסיעה אמר שר 
המדע עזר ויצמן , כי העיקר אינו צריך להיות מופנה להתמקחות עם שמיר על האחריות 
לשבירת הקואליציה אלא להתמקדות בסיכוי לשלום . קפידבינבמרכז הפעילות הפרלמנטרית 
אתמול עמדה המחלוקת החריפה בין שתי הסיעות הגדולות שהתנהלה במליאה , בבג"ץ 
ובמגעים במזנון . כדי להבטיח את עצמו בישיבה שתדון מחר בהצעות האי - אמון , 
ביצע הליכוד תרגיל של טיאטוא האופוזיציה מניהול הדיון : לפי התכנון המוקדם , 
נקבע כי שבח וייס ( מערך ) ומרדכי וירשובסקי ( רץ ) ינהלו את הישיבה , 
שבה תידון דחייתה של הצעת האי - אמון . אולם עובדיה עלי ( ליכוד ) הפיר 
את הנוהג המקובל , וקבע כי עמיתו לסיעה , דן תיכון , ינהל את הישיבה במקום 
וייס ווירשובסקי . השר משה שחל תיאר מעשה זה כ"פוטש " . דן תיכון אמר כי 
מלכתחילה לא שובץ כי עמד לנסוע לחו"ל ; ועתה , משנשאר בארץ , שובץ במקומם 
וכל טיעוניהם אינם אלא " קשקוש " . שבח וייס אמר , כי זהו צעד אנטי - דמוקרטי 
חריף . וירשובסקי הגיב ב"כאב ועלבון צורב " , שהרי מעולם לא הוטל בו חשד 
שניהל ישיבה במשוא פנים . יו"ר סיעת הליכוד שרה דורון האשימה אתמול את המערך 
ב"פגיעה בציפור הנפש של ישראל באחדות ירושלים ושלמותה " . עוזי לנדאו מהליכוד 
אמר , כי " על שר הביטחון יצחק רבין להיות אסיר תודה על החיפוי שקיבל מהליכוד 
על אוזלת ידו במלחמה באינתיפאדה " . 
