( ע ) . אם צה"ל יחליט לא לרכוש את התותח החדש מתוצרת סולתם , יש לדבר 
שתי משמעויות בלבד : מדינת ישראל לא תייצר עוד תותחים לעולם , ומפעל סולתם 
ייסגר . כך אמר אלוף ( מיל ) אורי שמחוני מנכ"ל סולתם , בפגישה עם כתבים 
צבאיים במפעל ביוקנעם . המדובר בתותח החדש מתוצרת ישראל , " שולף " שמו , 
הנחשב כיום לתותח המתקדם ביותר בעולם , בעל קצב אש , ללא מתחרים ובעל 
טווח מקסימלי של למעלה מ03 קילומטר . אולם בגלל מחירו , כ5 . 2 מיליון 
דולר ליחידה , הרבה מעל עלות של שיפוץ ההוביצרים שבשירות צה"ל , מתקשה 
צה"ל להחליט לרוכשו . שמחוני אמר כי לדעתו , אין הכרח שצה"ל יחליף בבת אחת 
את כל תותחי השדה שבשירותו , אלא יכניס בהדרגה את התותח המתקדם לשירות , 
ממש כפי שבחיל האוויר ובחיל השריון משרתים מטוסים וטנקים ישנים בצד חדישים . 
המפעל , מצידו , יהיה מוכן לתנאי תשלום נוחים לצה"ל . לדברי קצין בכיר 
בחיל התותחנים , בניסויים שנערכו באב טיפוס מס 1 של השולף , הוא הציג יכולת 
מבצעית גבוהה ביותר והצליח להעסיק מטרות להן נדרשים בדרך כלל כמה תותחים . 
בזכות טווחו הגדול יש לו סיכויי הישרדות טובים , כי הוא יכול לפעול מעבר 
טווח תותחי האויב . מפתח השולף , המהנדס רוני לוינגר , הסביר , כי התותח , 
שהוא כולו פיתוח ישראלי , מורכב על גוף של טנק מרכבה ונהנה מהמיגון המעולה 
שלו , ומופעל על ידי ארבעה חיילים בלבד , לעומת שבעה בתותחים המקובלים . 
לשולף מערכת חיצונית של הטענת פגזים , המאפשרת הטענה מהירה וללא " סבלות " 
הצוות . נוסף לכך , התותח עצמו מצויד בשתי מחסניות פנימיות , בהן אפשר 
לאכסן כמה עשרות פגזים , כך שהוא יכול לתפקד כיחידה עצמאית , ללא כל סיוע 
לוגיסטי נוסף . הקנה הוא בקוטר 551 מילימטר , ומהירות האש היא יותר מארבעה 
פגזים בדקה . לרשות הצוות גם שני מקלעים , לשעת הצורך . לגבי טענת צה"ל 
שמלכתחילה השתתף צה"ל בפיתוח על בסיס של מכירה בשוק העולמי , הגיב מנכ"ל 
סולתם שקשה למכור בשוק העולמי מערכת שפותחה בהתאם לאיפיוני צה"ל , וגם טנק 
המרכבה , למשל , לא נמכר לגורמי חוץ . עם זאת לדעתו קיימת אפשרות , בהתאמות 
מסוימות , להתקין את השולף על גוף של טנק מתקדם אחר . לדברי שמחוני , 
מוכן סולתם למכור לצה"ל תותחים שיספיקו לגדוד אחד , כשהתשלומים ( 03 מיליון 
ש"ח ) נפרשים על פני עשר שנים . לדעתו זה לא נטל על צה"ל . לדבריו , במלחמה 
עתידית יהיה צורך חיוני בתותחים כמו השולף , הן לצורך הבקעה , למשל ברמת 
הגולן , והן למקרה של מלחמת התשה . " אינני מאמין שמישהו יכול לקחת על 
עצמו לוותר על מימד ויתרון אסטרטגי - ביטחוני חשוב , לאחר שהגעת בו למקום 
הראשון בעולם " , אמר שמחוני . לדבריו , יש בצמרת צה"ל תומכים רבים בהצטיידות 
בתותח החדש , ובעתיד , כשהתותח יהיה בשירות , אישלא יזכור שהיתה התנגדות 
ליצורו , כפי שקרה עם המרכבה . פיתוח השולף נמשך כבר שבע שנים ועלותו עד 
כה 03 מיליון ש"ח . 
