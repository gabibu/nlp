תמוה מעט לגלות , שלמרות ההתקדמות בהוראת הקריאה ושפע היצירות העושות את 
לימוד הקריאה לחוויה יצירתית , עדיין יוצאים לאור ספרים כגון " אלף - בית 
תמונות מספרות " מאת שרה בורק ואיה שמואלי ( הוצאת יבנה , 9891 ) , 
הנאמנים לדרך הישנה והנעדרת השראה . במבוא לספר מציינות המחברות , כי " בראשית 
דרכו מתנסה הילד בחוויות שאינן מילוליות , מאוחר יותר הוא עובר למערכת סמלים 
שמיעתיים , למלה המדוברת , המאפשרת לו לכנות בשם עצמים , רגשות וחוויות . 
הקריאה היא שלב עליון בפיתוח אמצעי התקשורת בין הילד , לסביבה " . אך לאחר 
הפתיח המרמז על אפשרויות רבות , באות רשימות מייגעות של מלים בצד ציורים , 
לאורך 37 עמודים שאין בהם חידוש . מול תזכורת זאת של ימים עברו בולט בחינניותו 
ספרה של לאה נאור , " ספר האלף - בית " ( הוצאת יבנה , 0991 ) , שאייר 
ועיצב בטעם חיים רון . לפנינו תנועה חיה , עליצות של ביטוי , ניסיון 
לספר סיפור , למשוך את התעניינותושל הילד ולעשותו שותף למסע משעשע למדי 
אל עולם האותיות והתנועות , היוצרות את המלים , המעבירות משמעות , הפותחות 
בשיח . לא יצירת יופי לשמו לפנינו , אלא שירים דידקטיים המבקשים להורות 
קריאה . לספר שלושה חלקים : א . שירי תנועה . כל השירים בנויים על תנועה 
מסוימת וכוללים את כל אותיות האלף בית מנוקדות בה . בהדרגה הולכות ונוספות 
תנועות . ב . שירי אלף - בית . כל שיר מוקדש לאות אחת לפי סדר האלף - 
בית . ג . שיר סיכום . עליו אומרת המחברת , כי " מטרתו לעזור ולחזור 
בדרך משעשעת , וכך לשנן את כל האותיות לפי הסדר . כל השירים יכולים להיקרא 
כשירים רגילים , עצובים או שמחים , כמו כל השירים שבעולם " . כתיבתה של 
נאור עשירה וקלילה , ולמרות הכבלים הדידקטיים יש חן רב בטורים המעלים קטעי 
חוויות של " ילד של קיץ " , " מרים האוהבת ים " , משאלות ילדותיות נוסח 
" אילו היה לי שועל " , מצבי רוח נוסח " ציפור עצובה " ו"צרות בצהרים " , 
ועוד עשרות קטעי תיאור ושיח , העושים את לימוד הקריאה לחוויה מושכת ומרתקת 
לילד הקטן . תחכום רב יותר , עושר של דמיון , עיצוב סיפורי מושך , ראשיתה 
של עלילה המצליחה אף ליצור אמפאתיה בקורא הרך , יש בשלושת ספריה של רימונה 
די - נור : " מר אלפא , גברת ביתא " , " בית אלפא - ביתא " ו"משפחת 
אלפא - ביתא " . הספרים מלווים בציוריה המצוינים של טלי קריבולט ( " ספריית 
מעריב " , 9891 ) . המחברת מספרת את סיפורו של מר אלפא , שהיה מהלך לו 
ברחוב עם אחת - עשרה אותיות ( מאלף עד כף ) ומחפש לו תמיד איזו מלה או 
נושא לשיחה , ואת סיפורה של גברת ביתא , " שהיתה מטיילת לה בגינה הציבורית . 
לבדה , עם אחת - עשרה אותיות ( מלמד עד תיו ) ותמיד חסרה לה איזו אות 
או מלה להשלמת משפט " . בין השניים נרקמים יחסים , שכל כולם פרי פגישתן של 
האותיות , שבראשונה הן בודדות ומסוגרות כל אחת במחצית ממלכתה הבלתי מושלמת , 
והן מגששות זו לקראת זו עד לאיחודן המלא בממלכת כ"ב האותיות . שוב אין 
התקשורת בין מר אלפא וגברת ביתא חלקית , מרומזת , מהוססת , אלא שלמה , 
פתוחה ושופעת . זהו סיפור אהבה לשוני , שהוא סיפור אהבה אנושי , סיפור 
של תקשורת שראשיתה מגומגמת וסופה קולחת וסוחפת . למשל , מר אלפא מספר 
לגברת ביתא על דב הרובץ אצלו , והיא מתפארת בנמר שבין אותיותיה . הם מגלים 
את סודם של הפכים , וגברת ביתא מוצאת אצלה כמה הפכים של מר אלפא : כשלבו 
כבד לבה קל , כשברשותו טוב ברשותה רע . אחרי האיחוד ביניהם מתמלא עולמם 
בשפע שלא ייאמן , והם לומדים על כל הדברים הנהדרים והגדולים שאפשר להכיר 
בעזרת האותיות הקטנות . ספריה של די - נור מלאים המצאות ושעשועי דמיון , 
העושים את למידת הקריאה ורכישת הלשון לחוויה להרפתקה שאינה רק מסע לגילוי 
המלים , אלא מסע לגילוי הקשרים האנושיים . ספר אחר העוסק במלים הוא " מילון 
רחוב סומסום ספר המלים הראשון לילד " מאת לינדה הייוורד בתרגומה של עופרה 
גלברט ( הוצאת שוקן , 9891 ) . המילון עשוי ברוח סדרת הטלוויזיה לילדים , 
" רחוב סומסום " . הוא משלב את דמויות הסדרה בהגדרות הוויזואליות שבו והתפיסה 
בו היא של מילון סיפורי , שהעיון בו אינו למידע בלבד , אלא יוצר חוויה 
מעוררת ומשעשעת . קפתמונה1 , 91פהמחברת כותבת : " ההמחשה הוויזואלית ההומוריסטית 
מעודדת חיפוש מלים ועוזרת ליצור כבר בגיל צעיר גישה חיובית לשימוש במילונים . 
תוך כדי הסתכלות בציורים המשעשעים יכול הילד ליהנות מהמילון עוד לפני שהוא 
מסוגל לקרוא בכוחות עצמו " . עיקר חשיבותו של המילון בהגדרות הקצרות והבהירות , 
המאפיינות את המלה ומסבירות אותה בהתאם לתפיסתו של הילד , תוך כדי הימנעות 
משימוש במלים נרדפות . המלה פועלת בסיטואציה סיפורית , ובה דמויות מרחוב 
סומסום , והליווי בציור הוא כשלעצמו סיפור בקו ובצבע . כמו כן יש במילון 
הומור , דגש של התרחשות ופעילות , משחקים , חידות ובדיחות , ומעל לכל 
פנייה לילד ועשייתו שותף בהנאה מן העיסוק במלים . 
