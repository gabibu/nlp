הכללים הקיימים קובעים חד משמעית כי המערכת הקבועה של השירות הציבורי חייבת 
להמשיך ולפעול חרף השינויים במערכת הפוליטית . אם יהיה צורך בחתימת השר 
על תקנות , צווים , או מינויים , ניתן יהיה להחתים את השר שיהיה ממלא 
מקום . העוזרים הללו הועסקו על פי חוזה מיוחד . הם אינם קבועים בשירות המדינה , 
וניתן לפטרם , בהודעה מראש של חודש ימים . הדבר אפשרי , בעיקר בתחומים 
שבהם המינויים אינם כפופים למכרזים הרגילים , כמו , למשל , בשירות החוץ . 
במשרדים אחרים אנו נקפיד על כך שכל המכרזים לבחירת בעלי תפקידים בשירות 
הציבורי יקויימו בהתאם לנורמות הקבועות . ייתכנו מינויים פוליטיים בחברות 
ממשלתיות , שבהם שני השרים המופקדים על החברה יכולים לאייש משרות שונות 
כמו חברי דירקטוריונים . אנו נוציא בקרוב הנחיות לכל המנכ"לים במשרדי הממשלה , 
שבהם נרכז את כל הודעות התקש"יר הרלוונטיות לתקופת המעבר . חובה על כל 
מנכ"ל להמשיך ולקיים את השירות במתכונת תקינה לפי כל הכללים בלא סטייה . 
אני מקווה שהשירות הממשלתי יוכיח את יכולתו לקיים את השירות חרף כל התהפוכות 
הפוליטיות . 
