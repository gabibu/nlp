שינוי מבנה כולל במוסדות רשות השידור והבטחת עצמאותה הכלכלית כלולים בהצעת 
חוק פרטית של דוד ליבאי ( מערך ) , שעברה אתמול בוועדת החינוך והתרבות 
של הכנסת בעקבות קריאתה הטרומית ובהסכמת שר החינוך והתרבות , יצחק נבון . 
על פי ההצעה , תתבטל מליאת רשות השידור , ויוקם ועד מנהל מורחב . הוועד 
יהיה ממונה על הטלוויזיה הכללית והחינוכית , הרדיו ועל גלי צה"ל . הוא 
יכהן שש שנים ובכל שנתיים יתחלפו שליש החברים , כדי להבטיח רציפות . על 
פי ההצעה יוגדרו מחדש כל הסמכויות שאינן מוגדרות כיום ויחולקו בין הוועד 
המנהל לבין המנכ"ל ומנהלי המדיה בעברית ובערבית . תקציב הרשות לא יובא להבא 
לאישור הממשלה , שכן היא תתקיים מאמצעיה העצמיים . תנאי עבודתם ושכרם של 
עובדי הרשות ייקבעו , באישור הוועד המנהל , בהסכם בין הרשות לבין ארגוני 
העובדים המייצגים את המספר הגדול ביותר של עובדי הרשות למקצועותיהם כלומר 
לא ישררו עוד לגביהם תנאי השכר של עובדי מדינה . הצעת החוק גובשה בשעתו על 
ידי ליבאי , יחד עם ח"ך מיכה רייסר ז"ל מסיעת הליכוד . עתה הוגשה מחדש 
על ידי ליבאי . היא מבוססת על הערות של בג"ץ ושל מבקרי המדינה בכמה דו"חות 
שלהם . שר החינוך והתרבות יצחק נבון , השר הממונה על רשות השידור , אמר 
בהתייחסו להצעה , שהוא תומך בביטול מליאת רשות השידור . עם זאת הביע נבון 
ספק באם הגדרת המנכ"ל כ"עורך ראשי " של הרשות היא הפתרון הטוב ביותר . 
לדעת נבון , יש לצמצם את מעורבות המנכ"ל בעבודה היומיומית ברדיו ובטלוויזיה , 
ולהעניק סמכויות רחבות יותר למנהלי המדיה . באשר לניתוק העובדים מסולמות 
השכר הממשלתיים אמר שר החינוך , כי הממשלה אינה תומכת מן הבחינה הכספית , 
אפילו בשקל אחד ברשות , ולכן אין טעם בקשר הזה . נוסף לכך יש לאפשר להנהלת 
הרשות לקבוע את תנאי העבודה והשכר , בהתחשב בכך שבקרוב יתחרו בהם הערוץ 
השני ותחנות שידור בכבלים . בשלב הוועדה , הוא הציע , יש להוסיף פרטים 
להצעת ליבאי , פרטים שיבטאו את המהפכה התקשורתית שהתחוללה מאז קבלתו של 
חוק רשות השידור לפני 52 שנה . קפידבינמכללות למשפטים יוכלו לקום מחוץ לאוניברסיטאות , 
על פי הצעת חוק פרטית שנימק אמנון רובינשטיין ( שינוי ) , שעברה אתמול 
בקריאה טרומית , בהסכמת שר החינוך והתרבות , יצחק נבון ועברה לוועדת החוקה 
חוק ומשפט . ההצעה היא של 51 ח"כים מסיעות שונות בימין ובשמאל . על פי ההצעה 
אפשר יהיה להקים מכללות , בתנאי ששנות הלימוד בהן לא יהיו פחות מאלה באוניברסיטאות . 
בוגריהן יוכלו לעמוד בבחינות לשכת עורכי הדין ולקבל רשיון לעריכת דין . 
רובינשטיין אמר , כי מטרתה של ההצעה לאפשר קליטת אלפי ישראלים המתדפקים 
על שערי הפקולטות למשפטים , ואינם מתקבלים אליהן . הצעת החוק היא שלב ראשון 
במאבק לפתיחת המוסדות להשכלה גבוהה לפני אלפי צעירים הנותרים בכל שנה בחוץ , 
ובהם אנשים המבקשים חינוך טכנולוגי גבוה . קפידבינהתבטאותו של הפילוסוף , 
פרוף עדי צמח , שהציע לסטודנטית " לרדת לכביש ולעשות מספר או שניים " , 
תהיה נושא לדיון משמעתי באוניברסיטה העברית בהיפתח הסמסטר כך הבטיח השיב 
שר החינוך והתרבות , יצחק נבון , בתשובה לשאלתה של עדנה סולודר ( מערך ) 
. ה"עצה " ניתנה לסטודנטית , כאשר אמרה הסטודנטית שאין ביכולתה להוציא 
07 ש על רכישת ספר שהפרופסור קבע כי הוא ספר חובה ללומדים את שיעוריו . 
