הדבר השנוא ביותר על איש עסקים , תעשיין , סוחר , מעסיק ומועסק כאחד , 
הוא רמה גבוהה של אי - ודאות . וזהו המצב כעת . לא ברור איזו ממשלה תהיה , 
כמה זמן היא תשרוד , מי יהיה שר האוצר ואיזו מדיניות כלכלית תינקט . כשרמת 
האי - ודאות כה גבוהה , מנסה כל אחד לבנות לעצמו שולי ביטחון רחבים . איש 
העסקים מנסה להקדים ולהעלות מחירים והעובד מנסה לתבוע תוספות שכר גבוהות , 
כך שהמשתנה הרגיש ביותר המחירים יגיב ראשון . לכן אנו צפויים לעלייה 
בקצב האינפלציה . כל שר אוצר מתפקד באופן שונה כאשר עתידו בתפקיד אינו ברור . 
טווח פעילותו בימים אלה מתקצר מאוד , שיקוליו מתחשבים בגבול של שבועות 
ספורים ומפלגתו תובעת הישגים מידיים . כך פיתח יורם ארידור את כלכלת הבחירות 
שלו ערב הבחירות של 1891 . וכך הרחיב יגאל כהן אורגד את התקציב ערב הבחירות 
של 4891 , תוך שהוא מאט את קצב הפיחותים ומגדיל את הסובסידיות . אפילו 
משה נסים לא ביצע צעד כלכלי נחוץ כמו פיחות , ערב הבחירות של 8891 . לכן 
צפויה מדיניות מרחיבה ופזרנית מצד כל מי שיהיה אחראי על משרד האוצר . בכל 
מקרה אמור התקציב להתקבל בכנסת בסוף חודש זה , אך הוא יהיה בבחינת אות מתה . 
לממונה על משרד האוצר תהיה יד קלה במתן עזרה לכל גוף שיטען שהוא במצוקה , 
בלי לדרוש ביצוע תוכניות הבראה מכאיבות . ואם יהיו בחירות , יפוזר כסף 
ברוחב - לב . כדי שפיחות יהיה מוצלח , הוא חייב להיות מלווה בצעדים משלימים , 
אחרת הוא מתגלגל לעליות מחירים בלי שהיצוא יפיק ממנו תועלת . לכן דיברה 
התוכנית המקורית על עיקור חלק מתוספת היוקר ופתיחת המשק לתחרות מצד מוצרי 
יבוא , כחלק אינטגראלי ממהלך הפיחות . הבעיה היא שלא נהוג לקצץ בשכר לפני 
בחירות וגם לא לפגוע בתעשיינים . לכן נשקפת סכנה שפירות הפיחות יילכו לאיבוד . 
סביר לצפות שארגוני העובדים יהיו קיצונים יותר בדרישותיהם . אם שר האוצר 
יהיה איש הליכוד , לא תהיה ההסתדרות נוחה לוויתורים . לכן אפשר לצפות ליותר 
שביתות וליותר סכסוכי עבודה . גם הבורסה סולדת מאי - ודאות . הבורסה היא 
הסיסמוגראף הרגיש ביותר , ולכן ביום שיתחדש המסחר צפויות ירידות מחירים 
חדות . 
