לוס אנגלס ( מיוחד ל"הארץ " ) . קולומביה סאווינגס אנד לון , עד לאחרונה 
אחד המוסדות הבנקאיים המשגשגים ביותר בארצות - הברית , העמיד למכירה את 
כל מלאי אג"ח הזבל שברשותו , כך דיווח ביום חמישי " לוס אנגלס טיימס " . 
את ההחלטה למכור בבת אחת 5 . 3 מיליארד דולר של איגרות חוב , חשף ביום רביעי 
שעבר נשיאו החדש של הבנק , אדוארד הירשפלד , במהלך פגישה עם כתבים כלכליים . 
אם אכן יתממש ניסיון המכירה , יעלה בידי הנהלת הבנק לבצע את אחת התפניות 
המרשימות ביותר בעולם הבנקאות האמריקאי , ולחלץ את המוסד מקשייו . " אנחנו 
הולכים לכתוב חתיכת הסטוריה " , קבע הירפשלד בפני הכתבים , בהגיבו על ממדי 
העסקה המוצעת . קולומביה מחזיק כעת בכספותיו את החלק הארי של אג"ח הזבל , 
שהונפקו במהלך שנות ה08 בידי חברות בעלות אשראי רעוע יחסית . אג"ח הזבל 
מפצות בתשואה גבוהה יחסית על הסיכון הכרוך ברכישתן . הן מהוות כשליש מנכסי 
הבנק , שהם 9 מיליארד דולר . היה זה תומאס שפיגל , מי שחלש עד לפני זמן 
קצר על ניהול החברה , שהשקיע את כספי המפקידים באיגרות החוב המסוכנות , 
ואיפשר למוסד לגרוף רווחים מהירים , ובכך לבססו בין הגדולים בארה"ב . אסטרטגיה 
זו , שניצלה במלואה את הרשות להשתמש בפקדונות , הנהנים מביטוח פדראלי , 
למטרות ספקולטיוויות , חשפה את קולומביה לביקורת . 
