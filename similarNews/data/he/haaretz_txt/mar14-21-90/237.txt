הגריאטריה היא פנים חדשות בבתי הספר לרפואה בארץ . באוניברסיטת ת"א נפתח 
רק לפני כחמש שנים קורס " מבוא לגריאטריה " שניתן לתלמידי שנה ד בתום לימודיהם 
הפרה - קליניים . הקורס כלל נושאים הקשורים לביולוגיה ולפיסיולוגיה של ההזדקנות 
וההיבטים הפסיכו - סוציאליים שלה , וכן נושאי פרמקולוגיה ומיניות . בסיום 
אותה שנה התבקשו התלמידים למלא שאלוני הערכה . הקורס זכה לציון נמוך ביותר , 
בשל היות הנושא , כהגדרת הסטודנטים , קשה , מדכא ומלחיץ . לאחר כשנה , 
ביום עיון שנערך מטעם מכון ברוקדייל , שבו השתתפו כל נציגי ביה"ס לרפואה 
בארץ , התברר כי הבעיה קיימת גם באוניברסיטה העברית ובאוניברסיטת בן גוריון . 
באוניברסיטה העברית נפתח קורס מיוחד בנושא זה לשנים הפרה - קליניות , שאיננו 
חובה , אבל לא נרשם אליו אף סטודנט . לעומת זאת התברר כי סטודנטים ירושלמיים , 
שעבדו במחלקה הגריאטרית בבית החולים , דיווחו על שינוי מוחלט בהשקפתם השלילית 
הקודמת , לגבי הגריאטריה , בעקבות עבודתם זו . בעקבות כך הוחלט להנהיג 
דבר דומה גם באוניברסיטת תל - אביב וכך עתה , לאחר שנתיים של הוראה גריאטרית 
בשנים הפרה - קליניות , הולכים תלמידי השנה הששית במוסד ללמוד במחלקות הגריאטריות 
בביה"ח , וההערכות מהסטודנטים על לימודיהם במחלקות אלו חיוביות ביותר . 
בעיה זו באה לידי פתרון , אך לא כן בעיה שבה מתמודדים באוניברסיטת ת"א ובאוניברסיטה 
העברית : חוסר במחלקות גריאטריות ללימוד בבתי - החולים . בגלל מחסור זה , 
רק כמחצית מהסטודנטים לרפואה באוניברסיטאות אלה זוכה ללמוד את הוראת הגריאטריה . 
