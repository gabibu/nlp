משרד התיירות ביטל את רשיון סוכנות הנסיעות , בצר נסיעות ותיירות בע"ם , 
מרחוב שדרות ירושלים 6 ביפו . ממשרד התיירות נמסר אתמול , כי בעל הסוכנות 
נקלע לקשיים כספיים ולא יכול היה לעמוד בהתחייבויותיו לספקי שירותי תיירות 
ובעלי חוב אחרים . לדברי האחראית על משרדי נסיעות ותיירות במשרד הממשלתי , 
חיה זינגר , לאחר בדיקה ומיצוי התהליך המתחייב בחוק , הוחלט לבטל את רשיון 
סוכנות הנסיעות והתיירות . לא ידוע על לקוחות שנפגעו מסגירת משרד הנסיעות . 
קו הטלפון של הסוכנות שרשיונה בוטל היה מנותק אתמול ואת בעלי המשרד לא ניתן 
היה להשיג . 
