תום דאיין אינו אב - טיפוס של עסקן יהודי אמריקאי . על צד האמת , עד שנעשה 
מנכ"ל אייפא"ק , ב0891 , לא היה לו כמעט ולא כלום עם העולם היהודי . הוא 
זוקף לזכותו ניסיון ענף בעניינים בין - לאומיים בדיפלומטיה , בקונגרס ובאקדמיה 
אבל בניסיון זה לא היה כלול המזרח התיכון . דאיין , בן 05 , יליד העיר 
סינסינטי שבמדינת אוהיו , הוא בעל תואר שני בהיסטוריה דרום - אסיאנית . 
הוא היה ממתנדבי " חיל השלום " האמריקאי בפיליפינים , בתחילת שנות ה06 , 
ואחר - כך שימש בשגרירות ארה"ב בניו דלהי . בסנאט היה דאיין עוזרם של שלושה 
מן הסנאטורים הדמוקרטיים הליברליים ביותר ( " שמאליים " בזארגון הישראלי ) 
בוואשינגטון : פראנק צרץ , אדמונד מאסקי וטד קנדי . הוא היה הממונה על 
ענייני ביטחון לאומי בוועדת ההקצבות רבת - הכוח של הסנאט , והתמחה בעניינים 
דוגמת השיחות להגבלת החימוש הגרעיני . הוא נכנס להנהלת אייפא"ק זמן קצר לפני 
עליית רונלד רייגן לשלטון . המעבר מנשיאות קרטר לנשיאות רייגן היה כשלעצמו 
שיפור גדול במעמד ישראל בוואשינגטון . דאיין נישא על כנפי המעבר הזה , 
ובשנים שבאו הוטל עליו התפקיד הנעים לנצל את הכמות המופלגת של רצון טוב כלפי 
ישראל , כדי לקדם את מה שהפך לבבת - עינו : שיתוף - הפעולה האסטרטגי . 
ב6891 נשא דאיין את נאום הניצחון שלו בוועידת אייפא"ק . " להעמיד דברים 
בפשטותם " , אמר , " היחסים בין ארה"ב לישראל כיום הם מצוינים . מערכת - 
היחסים נכנסה לעידן מהפכני . . . ישראל נתפשת כיום כבעלת - ברית " . מבקריו 
של דאיין אמרו עליו , כי השליך את יהבו יותר מדי על הממשל , וזנח את הזירה 
המסורתית של ידידי ישראל , הקונגרס . האשימו אותו שזיהה את אייפא"ק עם 
המפלגה הרפובליקאית , ובקיץ 8891 אפילו התקרב לכלל הבעת תמיכה פומבית במועמדות 
גורג בוש לנשיאות . הוא דחה את ההאשמות ואמר כי אין הוא מציין אלא עובדה , 
כאשר הוא מתאר את המצע הרפובליקאי כאוהד ביותר לישראל מצד מפלגה פוליטית 
כלשהי . נאום דאיין , המובא כאן , תואר השבוע כתפנית מרכזית , אולי דרמטית , 
בתפישות אייפא"ק . בלשונו של ציר הקונגרס הפרו - ישראלי לארי סמית , דמוקרט 
יהודי מפלורידה , " דאיין העביר שתיים או שלוש ביצים מן הסל של הממשל אל 
הסל של הקונגרס " . בשנים האחרונות נקשרו למנכ"ל אייפא"ק כתרים רבים בוואשינגטון . 
השבועון " יו - אס ניוז אנד וורלד ריפורט " העמידו ברשימת עשרת " המי - 
ומי " שלו בענייני חוץ . כתב - העת הפוליטי רב - היוקרה " נשונל גרנאל " 
כתב עליו : " יש לו כריזמה ואמינות , והוא מנצח בקרבות למען ישראל " . 
אם הצדק עם דאיין , ויחסי ישראל - ארה"ב אמנם נכנסים אל תקופת מבחן עליונה 
כי אז הקרבות האמיתיים עודם לפניו , לא מאחוריו . 
