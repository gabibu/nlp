מרכז רפואי פרטי חדש " אביב מדיקל סנטר " נפתח אתמול ברמת - אביב . 
את הקמת המרכז יזמה חברת ההשקעות " קרב " , ואליה הצטרפה קבוצת יזמים מארצות 
הברית , בראשות ד"ר סם קלגסברון , וקבוצת רופאים ישראלים . המרכז משתרע 
על שטח של 052 , 1 מ"ר . בסיור עיתונאים שנערך אתמול במרכז החדש ציין נחום 
קולמן , ממנהלי חברת ההשקעות קרב , כי הוחלט להקים את המרכז הרפואי מעבר 
לירקון , מכיוון שהאוכלוסייה באזור זה נהנית מרמת חיים גבוהה מהממוצע . 
את הטיפולים האמבולטורים במקום יגישו 04 רופאים , להם מגוון רחב של התמחויות , 
לרבות קרדיולוגיה וגינקולוגיה . כן יש כוונה להקים מרפאה לייעוץ גנטי , 
לאור העובדה כי אין בישראל מדיניות ברורה בנושא , ולצורך עריכת בדיקות 
לגילוי מומים מולדים . נשקלת גם האפשרות לפתוח במקום מרכז לכירורגיית לייזר , 
לביצוע טיפולים פולשניים שונים באופן אמבולטורי . מנהל המרכז , ד"ר שמעון 
ארדמן , ציין כי ישנה אף כוונה לפתוח בעוד מספר חודשים , אגף כירורגי שיכלול 
שלושה חדרי ניתוח והתאוששות , וכן יחידה לאשפוז יום . ד"ר ארדמן הוסיף , 
כי הקמת המרכז נעשתה תוך תיאום מירבי עם משרד הבריאות , וכי גם קופות החולים 
מגלות עניין רב בשימוש במתקניו , כדי לשפר את השירות למבוטחיהן באזור , 
לקצר תורי המתנה ולמנוע טלטול מיותר של חולים למתקנים מרוחקים יותר . 
