( ע ) . " אם אכן נשיא המדינה יטיל את הרכבת הממשלה על שמעון פרס , 
אני מניח שהוא ינסה להרכיב ממשלה רחבה ככל האפשר " , כך אמר שלשום ח"ך יוסי 
ביילין בראיון לגלי צה"ל . הוא אמר בתשובה לשאלה , כי לממשלתו של פרס יכול 
להצטרף גם הליכוד . " זאת המפלגה השנייה בגודלה , ואין שום סיבה לפסוח 
עליה , בתנאי , שהליכוד יהיה מוכן לקבל את קווי היסוד שנציע לו " . ביילין 
ציין , כי הליכוד שונה כיום מבעבר : " זהו ליכוד קטן יותר , קצת צנוע 
יותר , שמבין לאן הוא הביא את ישראל . לפחות רבים מאנשיו , בשיחות פרטיות , 
התבטאו ברוח זו . אני מקווה , שכאשר יתקיימו שיחות אפשר יהיה לבנות ממשלה 
רחבה " . הוא הביע התנגדות נחרצת לכל רוטציה . הוא סיפר , כי אין שום הסכם 
בין המערך לבין מפלגה כלשהי , לא דתית ולא חילונית . " יחד עם זאת , 
נדמה לי שיש על מה לסמוך , אם כי שום דבר איננו מונח בכיס . אני סבור , 
שהתהליך יימשך זמן מה . בוודאי יהיו תביעות וויכוחים מייגעים , וביקורים 
שונים ביום ובערב . אבל בסופו של דבר , נדמה לי שבידי המערך יש היום הרבה 
יותר עוצמה , הרבה יותר מה להציע " . 
