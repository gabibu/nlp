חוסר הקשר בין אגפיו השונים של משרד האוצר , ובמיוחד בין לשכת השר לפקידות 
הבכירה , מעורר השתאות . קשה להבין כיצד קורה שבעוד שר האוצר ועוזריו 
מתווים מדיניות ודוחפים לכיוון אחד , הפקידות הבכירה פועלת בשטח ונוקטת 
צעדים המביאים לתוצאות הפוכות בדיוק . התחום שבו התופעה המוזרה הזאת בולטת 
באופן קיצוני ביותר הוא תחום המס . בעוד סגן שר האוצר מתכנן רפורמות במס 
ועל שולחן הכנסת מונחת הצעת חוק להורדת שיעורי המס על חברות , יוצאות מנציבות 
מס הכנסה מדי יום הוראות , עמדות ופרשנויות חוק שמשמעותן היא אחת הכבדת 
נטל המס על הציבור . מצד אחד מדברים על הקלות , פישוט המערכת , ליברליזציה 
של המשק , הפחתת ההתערבות הממשלתית ומתן הזדמנות לצמיחה , ואילו בשטח הנטל 
הולך ומכביד מדי יום . בכל שנת מס יורד שיעור המס המספרי שעל הנישום לשלם , 
אולם גדל שיעור המס האפקטיווי שהוא משלם בפועל . במצב עניינים זה נשאלת 
השאלה , מדוע בכלל יש צורך ברפורמה ובשינוי שיעורי המס , כאשר היה אפשר 
להוריד את נטל המס על ידי צמצום בסיס המס ובטול כל מיני הוראות דרקוניות , 
המביאות להרחבת ההכנסה החייבת . אין ספק שמבחינת יוקרה פוליטית הרבה יותר 
משתלם לבצע רפורמות בשיעור המס . אולם אם אכן טובת המשק עומדת לנגד עיניהם 
של קברניטי הכלכלה , ייתכן שכדאי היה שיתחילו לבדוק את נושא המס ברמת המיקרו . 
קפמאפרקלהלן כמה תופעות בולטות , שמקורן במדיניות של נציבות מס הכנסה , 
הגורמות לעיוותים במשק ועומדות בסתירה מוחלטת למדיניות המוצהרת של הממשלה 
ובניגוד לטובת המשק . בדצמבר 98 פורסם חוזר ( מ"ה 7198 ) , הקובע כללים 
להתרת הוצאות נסיעות לחו"ל . העיקרון נכון וצודק , אך הבעיה היא ביישומו . 
כללית נשען החוזר על הכלל המקובל , כי הוצאה מוכרת היא הוצאה שנוצרה בייצור 
הכנסה . אולם כאשר מבררים את הפרטים מסתבר , שהמושג קיבל משמעויות שונות 
לחלוטין , מנקודת ראות נציבות מס הכנסה , מאלה המקובלות בעולם העסקים הבין - 
לאומי . מסתבר למשל , כי בעיני נציבות מס הכנסה יש לראות בהוצאות נסיעה 
לחו"ל , שמטרתה הכנת תשתית חדשה לעסק או הרחבת התשתית הקיימת , הוצאה 
הונית כלומר , הוצאה שאינה ניתנת לניכוי בשנה שבה הוצאה , והוצאה שאינה 
בת - פחת . משמע , הוצאה שאינה ניתנת לניכוי לעולם . לנוכח קביעה זו עולה 
השאלה , אם ראה שר האוצר המטיף ללא הרף לעידוד הצמיחה , להרחבת היצוא 
ולכיבוש שווקים חדשים בחו"ל את החוזר הזה . האם ידוע לו כי בעוד הוא עושה 
מאמצים להקל על היצואנים ולמצוא דרכים לפתרון בעיית שילוב ישראל באירופה 
של 2991 , נציבות מס הכנסה מייקרת פי שניים חלק ניכר מעלות הפיתוח של שווקים 
בחו"ל . אנשי המס יטענו בוודאי כי אין ברירה אלא לאסור על ההוצאות הללו , 
שכן הנישומים ניצלו את המצב ודרשו הוצאות נסיעה פרטיות בטענה שנסעו לחפש 
לקוחות . סביר להניח , שאכן קיים שימוש לרעה מסוג זה . אך אין בכך סיבה 
לקבוע כללים שיעצרו את התפתחות המשק . האם ישב מישהו ובדק מהי העלות למשק 
של הרמאויות בתחום הנסיעות לחו"ל לעומת התועלת מעשרות אלפי הנסיעות האמיתיות , 
אשר חלק מהן תורמות בסופו של דבר להגדלת היצוא , לתעסוקה ולשיפור מאזן 
התשלומים ? עניין אחר הוא ההכרה בחובות אבודים . ב6 באפריל 68 , עם תחילת 
המיתון במשק , הזדרזה המחלקה המקצועית של נציבות מס הכנסה והוציאה הנחיות 
מתי וכיצד יש להכיר בחובות אבודים כהוצאה לצורך מס . במאמר פתיחה נאמר שם 
( חוזר מ"ה 7258 ) , כי הקריטריונים נקבעים לנוכח הגידול בהיקף החובות 
האבודים בשנים האחרונות , בייחוד בשל קשיים שאליהם נקלעו ענפים שונים . 
היה אפשר לצפות שהנה החליטה הנציבות לקבוע הנחיות ברורות כדי להקל על כל 
העסקים המוצאים את עצמם בפני שוקת שבורה לנוכח התמוטטותם של לקוחות וספקים . 
אולם לא כך היו הדברים . מתברר שמה שהטריד את הנציבות היה כרגיל אספקט 
גביית המס . הקריטריונים לא רק שלא ניסו להקל , אלא שבאחד מהם אפשר לתלות 
חלק גדול מהאשמה לריבוי הבקשות לכינוס נכסים בשנים האחרונות . מדובר בהנחיה , 
שחוב לא יוכר כאבוד בשנת מאזן מסוימת , גם אם עבר תאריך פירעונו , אם 
במועד המאזן עדיין היה החייב פעיל . זאם גם אם לאחר מכן התברר סופית שהחוב 
לא יוחזר . המשמעות ברורה . כדי שחוב יוכר כאבוד , על החייב לפשוט את 
הרגל , והחוב יוכר רק בשנה שבה הוכרזה פשיטת הרגל בפועל . ההנחיה הזאת , 
שהיא חסרת כל סבירות כלכלית וחשבונאית , הביאה למהפך היסטורי בתולדות הפירוקים 
וכינוסי הנכסים בישראל . הנישומים מצאו את עצמם במצב בלתי נסבל שבו לא רק 
נגרמו להם הפסדים , אלא הם גם נאלצים לשלם מס בגין אותם הפסדים . מצב מסוג 
זה לא יכול , כמובן , להימשך לאורך זמן , ואכן התוצאה לא איחרה לבוא . 
הנישומים ויועציהם הבינו , שהפתרון להתמודד עם הגזירה יכול לבוא רק בדרך 
אחת . אדם שיש לו חוב אצל לקוח שנקלע לקשיים כספיים , יגיש תביעה למינוי 
כונס נכסים על ידי בית - המשפט , כדי שהחוב יוכר לפחות כהוצאה לצורך מס . 
שורש הבעיה טמון בנציבות . ייתכן שעסקים רבים היו מצליחים להתגבר ולהתמודד 
עם קשייהם הכספיים באמצעות תוכנית הבראה והסדר נושים , אלמלא מיהרו הנושים 
ותבעו פירוק משיקולי מס . באותה בעיה נתקלים היום גם הבנקים לגבי הסדר החובות 
עם הקיבוצים ועם כור . כפי שפורסם בעיתונים , נציבות מס הכנסה אינה מוכנה 
להכיר במחיקת החובות כהוצאה . האם ניתן להבין מכך , שנציב מס הכנסה היה 
מעדיף שהבנקים יגרמו לפירוקם של הקיבוצים וכור ? עיוותים רבים נגרמים כתוצאה 
מהסחבת בחקיקת חוק שיאפשר מיזוגים ללא חיוב במס , מאי הצמדת עודף מקדמות 
מס המשולמות ע"י הנישומים במשך השנה , מהוראות דרקוניות ביחס למיסוי קבלנים 
דווקא בתקופה שבה יש צורך לעורר את ענף הבנייה , מאי הכרה בהוצאות קבועות 
על רכב . כל אלה מביאים לתוצאה אחת הרחבת בסיס ההכנסה החייבת במס , ומכאן 
העלאת שיעור המס האפקטיווי המשולם ע"י הפירמות במשק . אבל הנזק הגדול הנגרם 
למשק נובע מכך שחלק מהמס המשולם ע"י חברות ועצמאים נובע מהוראות שונות שלא 
נידונו בבית המחוקקים . הן יוצרות עיוותים כלכליים שאת עלותם למשק לא ניתן 
למדוד , אולם יש בסיס לחשש כי היא גבוהה מהרווחים שבגבייה מוגדלת של מסים . 
לא ברורה שתיקתם של קובעי המדיניות במשרדים הכלכליים , ובמיוחד באוצר . 
מצד אחד עובדים על הכנת רפורמות במסים , ומצד אחר איש אינו מתעניין בנעשה 
בשטח . ייתכן שלו נבדקו הדברים מבחינת הפרטים הטכניים שפוליטיקאים לא 
אוהבים לעסוק בהם היה מסתבר שאין צורך ברפורמות וכי המשק והנישומים יחדיו 
ירוויחו הרבה יותר מביטול העיוותים וצמצום בסיס ההכנסה החייבת , כפי שהוא 
כיום לפי עמדת הנציבות , מאשר מהורדת שיעורי המס עצמם . 
