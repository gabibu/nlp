רבת עמון ( ע"ם ) . העיתון הירדני " אל - ראי " כותב כי נפילת ממשלת 
ישראל נועדה לטרפד את מאמצי השלום , ולאפשר רווח זמן עד סוף הקיץ , אז 
ייווצר מצב אחר בוושינגטון . אפילו אם תוקם ממשלה ישראלית חדשה לאחר הבחירות 
לכנסת , טוען העיתון , אין כל אפשרות לדבר על תהליך השלום , בשל העדר 
הצד הישראלי והתעסקותו במשבר הפנימי . גם אם תוקם ממשלה צרה , כותב העיתון , 
הליכוד ללא ספק יגביר את דבקותו בעמדותיו הקיצוניות כלפי התהליך המדיני . 
במאמר אחר נאמר כי המערכה בין שתי המפלגות היא רק הצגה . בעל המאמר טען 
כי חילוקי הדעות בין הליכוד למערך אינם על זכותם של תושבי ירושלים הפלשתינית 
להצביע בבחירות . הטלוויזיה הישראלית , טען , לא תרגמה את החלק הראשון 
של נאום פרס , מכיוון ש"התקשורת העויינת רצתה שנאמין שפרס תומך בנו ובשלום " . 
הכותב טוען כי המהלכים האחרונים הם נסיון לטרפד את מאמצי האמריקאים , המצרים 
והפלשתינים למען השלום . תוצאות הבחירות הישראליות הבאות , סבור בעל המאמר , 
לא יעניקו לאף אחת משתי המפלגות רוב . המפלגות הימניות הקיצוניות יקחו 
חלק מקולות הליכוד , והמפלגות הקטנות השמאלניות ישפרו את מעמדן על חשבון 
מפלגת העבודה . 
