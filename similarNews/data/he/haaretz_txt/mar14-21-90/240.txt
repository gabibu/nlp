הרפואה המודרנית הצליחה מראשית המאה להאריך את תוחלת חיי האדם בכשליש , 
אך הוחמרה בעיית המחלות הכרוניות והגריאטריות . שיעור הזקנים בקרב החולים 
הכרוניים הוא כה גבוה , עד שרבים נוטים לזהות את החולה הכרוני עם הזקן . 
ארבעה מתוך חמישה קשישים בגילאים 56 ומעלה , לוקים לפחות במחלה אחת הטעונה 
השגחה רפואית צמודה . לדברי ד"ר אלברט הרט , לשעבר מנהל המרכז הגריאטרי 
בפרדס חנה , אלה העוסקים ברפואה , בהיותם חלק מחברה הרואה את חזות הכל 
בהישגיות ובתחרותיות , סולדים מעיסוק במחלות כרונית . הם מעדיפים לעסוק 
באותם היבטים רפואיים בעלי צביון ספקטקולרי , תוך שימוש נרחב בטכנולוגיה 
מתקדמת . גם החינוך של הסטודנטים לרפואה , תורם לדעתו לסלידה זו , שכן 
הוא מתמקד בלימוד מדעי היסוד המדויקים , ומאוחר יותר בעבודה במחלקות הכלליות 
בבתי החולים . וכך נוצר הרושם אצל הסטודנט או הרופא הצעיר , שעיקר הרפואה 
היא במחלות האקוטיות , המחייבות אשפוז . קפמאבינד"ר בנו חבות , מנהל המרכז 
הגריאטרי בביה"ח שמואל הרופא , האחראי על השירותים הגריאטריים במשרד הבריאות , 
אמד את המחסור בגריאטרים בארץ , רק למטרות טיפוליות , בכ003 , לבד מגריאטרים 
לנושאי מחקר והוראה שכמעט ולא קיימים בישראל . המרכז את הוראת הזקנה ( 
גאריאטריה ) בביה"ס לרפואה ע"ש סאקלר באוניברסיטת בתל - אביב , פרוף משה 
אהרונסון , סבור כי זהו מצב אבסורדי , שכן לדבריו , ישראל היא מדינה בעלת 
עודף רב של רופאים , יש בה עלייה בתוחלת החיים , והאוכלוסייה המזדקנת בעלת 
סיכויים כפולים ומשולשים לחלות , ויש לה צרכים רפואיים מיוחדים . ( בהתבסס 
על ההגדרה הרשמית של זקנה בני 56 ומעלה שיעור האוכלוסייה המזדקנת בישראל 
נע בין עשרה לאחד עשר אחוז מכלל האוכלוסייה ) . אהרונסון מצביע על גישה 
לא מציאותית כלפי הזקנה , שהחלה למן הקמת המדינה . זוהי מדינה צעירה שהזקנה 
קפצה עליה בבת - אחת , בשל גלי העלייה שהיו מורכבים בעיקר מאנשים צעירים . 
אולם בעוד שהאבות המייסדים הכירו בצורך לבנות בתי - חולים , דומה כי חשבו 
שלא יזדקנו לעולם , ובנושא הזקנה כמעט ולא נעשה בארץ דבר . הגריאטריה , 
תחום רפואי חדש יחסית , היא כהגדרתו , בראש וראשונה עניין של קביעת סדר 
קדימויות . הקשיש סובל בדרך כלל בו זמנית מכמה מחלות ( קיומן של 45 מחלות 
שונות בו זמנית , שכיח למדי ) וטיפול בבעיה רפואית אחת , עלול לגרום לנזק 
לבעיה רפואית אחרת . הגריאטרים משתדלים איפוא לקבוע איזו בעיה רפואית תזכה 
לעדיפות , ומהי הבעיה העיקרית שיש לטפל בה , גם על חשבון הזנחת כל היתר . 
הגריאטר , מוסיף אהרונסון , ער במיוחד למינון התרופתי לו נזקק החולה הקשיש , 
השונה מהמינון לו נזקק אדם שהינו בשיא כוחותיו , כיוון שסילוק התרופה ועיבודה 
הכימי בגוף הקשיש איטיים יותר , ובשל כך עלולות להצטבר אצל החולה הזקן תרכובות 
המזיקות לו , במקום להיטיב עמו . לדברי ד"ר הרט , כשהוכרזה הגריאטריה כמקצוע 
רפואי בארץ לפני מספר שנים , נקבעה תקופת ההתמחות לחמש שנים . בינתיים 
השתנו הכללים , על - ידי המועצה המדעית , ורופא הרוצה להתמחות בגריאטריה 
חייב להשיג קודם תואר " מומחה לרופאה פנימית " ואח"ך להוסיף עוד שנתיים 
בגריאטריה , דבר המאריך את מסלולו לכ7 שנים . החלטה מוזרה זו , טוען הרט , 
מורידה כמעט לאפס את המעוניינים לבחור בגריאטריה . קפמאבינלדברי פרוף אהרונסון , 
בכמה מקרים רואים הרופאים הפנימיים בגריאטר איום עליהם , בהתחשב בכך שחלק 
ניכר מאוכלוסיית המחלקות הפנימיות מורכב מקשישים , שעה שיש לראות את שני 
סוגי הרופאים דווקא כמשלימים זה את זה בעבודתם . בשל מאבק זה , אין עדיין 
מחלקות גריאטריות בכל בתי החולים . לדברי ד"ר הרט , הפתרון המיידי היחיד 
לבעיית המחסור במתמחים לגריאטריה ולעוסקים בתחום , הוא כפייתי . במסגרת 
הפתרון המוצע , יחויב כל סטודנט ורופא מתמחה ללמוד גם את כל אפיוני הרפואה 
הגריאטרית , ויוטל על רופאי המחלקות בביה"ח הכלליים לעבוד ברוטציה גם בבתי 
החולים למחלות כרוניות ומחלות זקנה . הרט סבור , כי רתיעת הרופאים הצעירים 
היא לא מהחולה הזקן , אלא מהמחלות הכרוניות , ולכן השילוב בין העבודה במחלקה 
למחלות אקוטיות לעבודה במגזר הכרוני כאחד , עשוי לחסוך מהם את התסכול שבדבר . 
פרוף דוד גלינסקי מאוניברסיטת באר שבע , מחזק דברים אלה במאמר שפירסם ב"איזרעל 
גרנל אוף דה מדיקל סאיינסס : היחס לזקנים בקרב תלמידי השנה הראשונה בבית - 
ספר לרפואה חיובי , אך במשך שנות הלימודים , הוא הופך שלילי יותר ויותר , 
בהשראת היחס השלילי כלפי הזקנים בקרב המורים . המודעות הנמוכה למהות תפקידו 
של הגריאטר , הינה לדעת פרוף אהרונסון , בעיה נוספת המסייעת לתדמית הנמוכה 
של המקצוע . הגריאטר מסוגל לעתים קרובות לקבוע בעצמו את הדיאגנוזה הכללית 
של החולה הקשיש ולטפל בבעיותיו , ללא צורך בהתרוצצות המטופל בין רופאים 
ומומחים שונים . הגברת ההכרה בגריאטר כמאבחן ונותן הערכה כללית לבעיות הזקנה 
ומחלותיה , וככתובת ראשונה לפנייה , תגדיל את הביקוש לאותם רופאים . הביקוש 
המוגדל יגרור פיצוי כספי רב יותר לגריאטר . לדעת אהרונסון , פתרון כפייתי 
כפי שמציע ד"ר הכט איננו ישים , ומערכת הרפואה בארץ איננה מתאימה לכך . 
כמה מחקרים שהופיעו באחרונה מציעים פתרונות חינוכיים לשינוי תדמית הזקנה 
בעיני הסטודנט הצעיר לרפואה . בין השאר הוצע משחק הדמיה בין המרצה והתלמידים , 
להמחשת התסכול ואוזלת היד שחשים הזקנים , כדי להביא לשינוי יחסו של הרופא 
לעתיד כלפי מדע הזקנה . קפמאבינהטעויות והמחדלים בנושא הטיפול בזקנה רבים . 
בשנים האחרונות חל שיפור בנושא , בין היתר בזכות המוסדות הפרטיים הרבים 
הנבנים להחזקת קשישים ולטיפול בהם , במסגרת בתי - אבות רגילים וגריאטריים . 
בצד מוסדות שהוקמו למטרות רווח , הוקמו גם מרכזים גריאטריים של משרד הבריאות 
וקופ"ח . אף על פי כן , שיעור הזקנים הנמצאים במוסדות עומד על חמישה אחוזים 
מהאוכלוסייה הזקנה , שהוא אחוז נמוך למדי . פתרון ממסדי כולל לאוכלוסייה 
המזדקנת כמעט ולא קיים , ובפועל גם למוסדות גריאטריים פרטיים קיים תור של 
שנים ארוכות . לא כל אחד זכאי להיכנס בשעריהם , גם אם אמצעיו הכספיים מאפשרים 
זאת , והביקוש עולה בהרבה על ההיצע . קפמאבינהקצאת משאבים אדירה נדרשת במישור 
הממלכתי לטיפול בבעיית הזקנה ובאוכלוסייה המזדקנת שהיא חלשה , וקולה אינו 
נשמע . בעת מצב כלכלי קשה בישראל , רואים באוכלוסיית הקשישים מטרה נוחה 
לספיגת כספים ולחיסכון לקופת המדינה . פרוף אהרונסון מזכיר את המחזה המביש 
לפני למעלה משנה , כשפינו מאות קשישים מהמוסדות הפרטיים בהם שהו , רק משום 
שמשרד הבריאות לא דאג להעביר במועד את הכספים המגיעים לאחזקתם באותם מוסדות . 
לדבריו , לא רק הממשלה אשמה במצב , אלא החברה הישראלית כולה הסוגדת , 
ככל חברה מערבית אחרת , לעגל הזהב של הנעורים . כדי לשנות את התדמית השלילית 
של הזקנה והגריאטריה בקרב הממשל וברופאים הצעירים שלא יירתעו לעבוד עם הזקנים , 
יש צורך בהשקעה בפרויקט חינוכי חברתי רחב היקף לשינוי הגישה . תוצאותיו 
המקוות ישאו פרי רק בעוד שנים רבות . 
