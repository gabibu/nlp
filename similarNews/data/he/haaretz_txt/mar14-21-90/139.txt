השבוע הודיע השתדלן היעיל ביותר של ישראל בוואשינגטון , כי עידן רונלד רייגן 
ביחסי ישראל - ארה"ב הגיע אל קצו . תום דאיין , המנהל הכללי של אייפא"ק 
( השדולה היהודית ) , לא אמר את הדברים באלה המלים , אבל הם השתמעו כמעט 
מכל שורה . המסר הזה לא היה מובן מאליו עד יום א בלילה , כאשר הושמע . 
הוא לא היה מובן מאליו באייפא"ק , הוא עדיין אינו מובן מאליו בחלקים של 
הממסד היהודי . בבואם מפי של דאיין נשמעו הדברים האלה כפצצה , או כמו הכרזת 
מלחמה על ממשל בוש מצד הגורם המתואר מדי פעם כ"שדולה רבת הכוח ביותר בוואשינגטון " . 
זה היה נאום רגשני במידה לא אופיינית מפיו של אדם , העושה כמיטב יכולתו 
להימנע מלזכות בכותרות עתונאיות . בבואו לגייס את יהודי אמריקה למערכה חדשה , 
גדולה מרוב קודמותיה , הוא הזכיר את קוצר היד של ימי השואה , וחזר פעמיים 
על שימוש הלשון האמוציונלי ביותר הידוע ליהודי אמריקה " לעולם לא עוד " 
( ) . הוא דיבר על תפנית אנטי - ישראלית מהותית בגישתו של ממשל בוש כלפי 
ישראל " בעשרת הימים האחרונים " . מדוע החליט לבחור את המספר עשר ? אולי 
באנלוגיה לספרו המפורסם של גון ריד , " עשרת הימים שזיעזעו את העולם " , 
על המהפכה הבולשוויקית ? דאיין רצה לשכנע את שומעיו , שיחסי ישראל - ארה"ב 
מתנסים עכשיו במטמורפוזה הדרמטית ביותר שלהם . דוברים אחרים של הממסד היהודי 
נעו באי - נוחות על מושביהם לנוכח האפיונים הדרמטיים האלה . דאיין החשיד 
את ממשל בוש בחשדות כבדים : הממשל הזה , אמר , מחזיק את הסיוע לשיכון 
עולי ברית - המועצות כבן ערובה , כדי לחזור ולפתוח את הוויכוח על עצם מדיניות 
ההתנחלויות . לעומת ביקורתו הפומבית החד - צדדית כביכול על ישראל , הוא 
שותק כאשר ירדן מנהלת מסע בין - לאומי למען מניעת יציאתם של יהודים . הממשל 
הזה , בכוונה יתרה , מרים את ידו על ירושלים ומאיים להפוך את הכותל המערבי 
לשטח כבוש ואת הר הצופים לנושא פתוח למשא - ומתן . הממשל הזה מעניק תעודת 
יושר בלתי מוגבלת לאש"ף , מיידה חצים בישראל , וגומר את ההלל על גישתם 
המועילה של הערבים המתונים . קפמאבינשיאו של הנאום היה משפט אחד , אשר הכה 
לא מעטים בתדהמה . " אחים ואחיות " , אמר דאיין ל005 , 2 באי ועידת המנהיגות 
הצעירה של המגבית היהודית המאוחדת , " זכרו כי ידידי ישראל בעיר הזאת ( 
ואשינגטון ) מתגוררים על גבעת הקפיטול " , מקום מושבו של הקונגרס . מן 
ההן בקע לאו רועם : קשה למצוא ידידים כאלה כיום בבית הלבן . ב6891 נשא דאיין 
נאום בעל צלילים שונים בתכלית . הוא דיבר על " לא פחות ממהפכה " ביחסי 
ישראל - ארה"ב , שאת האשראי לה העניק לממשל רייגן . אייפא"ק כיוון יותר 
ויותר את מאמצי השתדלנות שלו אל הזרוע המבצעת , ועורר עליו ביקורת בתוך 
הקהילה היהודית , שהוא זונח את הקונגרס . יתר על כן , דאיין הכריז באוגוסט 
8891 , כי מצע הבחירות של גורג בוש הוא " הפרו ישראלי ביותר שאימצה אי 
פעם מפלגה פוליטית בארה"ב " . גם אז עורר עליו ביקורת מצד יהודים , אשר התרעמו 
על הזיהוי הקרוב מדי של אייפא"ק עם המפלגה הרפובליקאית . דאיין התגונן ואמר 
אז , שהוא רק ציין עובדה . הזהירות הפומבית המסורתית של אייפא"ק נותנת לדבריו 
של דאיין משנה תוקף . מנכ"ל השדולה הפרו - ישראלית חרג מכללי הדיפלומטיה 
החשאית של ארגונו , וגילה כי הנשיא בוש קיבל בסוף השבוע שעבר שני תדרוכים 
אנטי - ישראליים בוטים מיועציו לביטחון לאומי . זה מידע , שהבית הלבן לעולם 
אינו נותן לו פומבי , ואייפא"ק אינו להוט לשתף בו עיתונאים , באשר יש בו 
משום חשיפה של מקורות מידע פנימיים . אולם ברור , שדאיין חושב כי יחסי 
ארה"ב - ישראל הגיעו אל נקודת שפל כל כך נמוכה , עד שאין עוד מנוס מלהפעיל 
כלי נשק חדשים . ביודעים או בלא - יודעים עירב את עצמו מנכ"ל אייפא"ק גם 
בוויכוח הפנימי הישראלי , בשעה קריטית במיוחד . הוא הסכים בעצם , בלי לומר 
זאת במפורש , עם האשמותיו של ראש הממשלה , יצחק שמיר , שיוזמת השלום של 
ישראל נחטפה , וארה"ב מובילה את התהליך המדיני בכיוונים חדשים . ציר הקונגרס 
היהודי לארי סמית , דמוקרט מפלורידה , אחד הידידים המושבעים ביותר של ישראל 
בקונגרס , הגיב על דברי דאיין ואמר : " יש בהם משום הודאה , שאף כי הם 
התחילו לשים דגש חזק על הממשל , דחה אותם הממשל הזה מעל פניו . באייפא"ק 
מרגישים עכשיו , כי הם צריכים אולי לחזור אל בסיס התמיכה המסורתי שלהם . 
. . השאלה אינה אם צריך לשכוח עכשיו את הממשל . מובן מאליו שלא . השאלה 
היא כמה ביצים צריך לשים בכל סל " . דאיין אמר בעצם , שצריך להעביר שתיים - 
שלוש ביצים מסל הממשל אל סל הקונגרס . שומעי נאומו של דאיין היו יכולים להסיק , 
כי הבעיה ביחסי ישראל - ארה"ב אינה עוד נוסחת בייקר לשיחות טכניות בקהיר , 
אלא היא עצם היחסים . והדרך למנוע את ההידרדרות שוב אינה באמצעות דיפלומטיה 
שקטה לעבר הממשל , אלא במערכה פומבית , שתגייס את האנרגיה העצומה של יהודי 
ארה"ב , ואת התמיכה הרחבה שיש לישראל בקונגרס . המלה החדשה בפוליטיקה היהודית 
בוואשינגטון היא : עימות . 
