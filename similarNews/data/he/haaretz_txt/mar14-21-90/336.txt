לונדון ( מיוחד ל"הארץ " ) . ממשלת בריטניה הגיבה אתמול בחריפות על תלייתו 
של עיתונאי ה"אובזרוור " , פארזאת באזופט , בבגדד , אולם נמנעה מלנתק את 
יחסיה עם עיראק . תוך השמעת גינויים חסרי - תקדים למשטרו של סאדאם חוסיין , 
החליטו ראש הממשלה ושר החוץ שלה להחזיר את שגרירם הביתה ולהטיל שורה של 
צעדי חרם נגד השלטונות העיראקיים . מעתה ואילך יבוטלו ביקורים של משלחות 
רמות דרג בעיראק , סטודנטים ואנשי צבא המשתלמים בבריטניה יסולקו מיד וכבר 
עתה הושעו נסיעות מתוכננות של קבוצות מסחריות . ההודעה שנמסרה בפרלמנט הושמעה 
לאחר שמרגרט תאצר כינתה את מעשה התלייה " ברברי " . צעדי הענישה זכו להסכמת 
הבית כולו , אולם כמה מראשי מפלגת הלייבור קראו לממשלה לסלק מלונדון את 
השגריר העיראקי , שמדיניות משטרו תוארה כ"מוכתמת בדם " . שר החוץ , דאגלס 
הארד , אמר אחרי הדיון כי הסיבה לכך שבריטניה החליטה שלא לנתק לגמרי את 
הקשר עם בגדד נעוצה בעובדה ש"יש לנו שם 0002 אנשים החיים ועובדים במדינה , 
ושניים מהם נמצאים בכלא . . . " הוא הדגיש כי בניתוק מלא אין כל תועלת 
כי הדבר לא יביא להפלתו של המשטר והוסיף כי " עיראק השחירה את דמותה בעיני 
העולם כולו " . מיד לאחר התלייה הודיעה סוכנות הידיעות העיראקית הרשמית כי 
" פארזאט באזופט , נתין בריטי ומרגל ממוצא איראני הוצא להורג " . בעוד 
שבלונדון התקבלה ההודעה בחוסר אמון , כבר הועבר ארונו של באזופט לשגרירות 
הבריטית בבגדד . באזופט נידון למוות ועמו נידונה ל51 שנות מאסר אחות בריטית 
בשם דפנה פאריש , שעבדה בבית - חולים מקומי . היא נטלה אותו במכונית לאתר 
צבאי סודי בו אירע ב71 באוגוסט אשתקד פיצוץ גדול , ממנו נהרגו ככל הנראה 
007 איש , כולל טכנאים מצריים . כמה מן המצרים ששרדו הואשמו כי הופעלו 
בשירות ה"מוסד " הישראלי . באותה עת עשה הכתב בסיור עיתונאים בריטים בהזמנת 
השלטונות . עיראק הכחישה כל הזמן את דבר קיומו של הפיצוץ , עליו נודע לראשונה 
בלונדון ממקורות כורדים . באזופט הצליח להיכנס פנימה כשהוא מחופש לרופא , 
לצלם וליטול דגימות קרקע . למחרת , בשדה התעופה , לפני שובו ללונדון , 
הוא נעצר ושלושה שבועות לאחר מכן הצהיר בטלוויזיה המקומית כי פעל בשירות 
הביון הישראלי . ( ע"ץ ) . כמה צירים בפרלמנט האירופי דרשו אתמול להטיל 
סנקציות כלכליות על עיראק , במחאה על הוצאתו להורג של העיתונאי הבריטי . 
חברי הפרלמנט קיימו דקת דומיה לזכרו , ביוזמתו של הציר הליברלי ונשיא צרפת 
לשעבר , ואלרי זיסקאר דסטאן . נשיא הפרלמנט , אנריקה בארון מספרד , 
אמר כי ההוצאה להורג " פגעה בכבודה של ממשלת עיראק ופגעה ביחסים עם הפרלמנט 
האירופי " . צירים רבים מן השמאל והימין דרשו משרי החוץ של ה21 להטיל סנקציות 
דיפלומטיות וכלכליות שיחלו באמברגו על משלוחי נשק לעיראק . " שיתוף הפעולה 
הצבאי של מספר מדינות הקהילייה עם עיראק הוא בושה שיש למחוק " , אמר הציר 
האיטלקי , וצינו וצי . 
