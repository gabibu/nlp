( ע ) . ניסיון הצתה בוצע במוצאי שבת בדירת רב בבני - ברק . איש לא נפגע . 
על דלת ביתו של הרב משה ירוסלבסקי , הנמצאת בקרן הרחובות רש"י והבעל שם - 
טוב , נשפך חומר דליק והיא הוצתה . ניסיון ההצתה אירע סמוך לשעה 2 אחר חצות . 
הרב ירוסלבסקי התעורר משנתו מריח העשן ופתח מיד את הדלת , כשהיא כבר היתה 
שרופה בחלקה החיצוני . האש כובתה והמשטרה , שהוזעקה למקום , פתחה בחקירה . 
משערים שהרקע למעשה הוא מאבקים בין החצרות השונות בעולם החרדי . הרב ירוסלבסקי 
משתייך לתנועת חב"ד . הוא ואשתו , חווה , אחראים על אירוח ההמונים , 
המגיעים מדי שנה לחצרו של הרבי מלובביץ . דובר חב"ד , ברקה וולף , אמר 
כי קשה לו להאמין שזהו הרקע לניסיון ההצתה . 
