כוויית ( ע"ם ) . העיתון הכווייתי " אל - קבס " טוען כי פקידים בכירים 
אמריקאים פיקפקו בכנות הצהרותיו של הגנרל מישל עאון , כי הוא מעוניין לפתור 
את המשבר בלבנון בדרכי שלום . הפקידים הוסיפו שהפתרון כרוך בהכרת עאון בלגיטימיות 
החוקתית שמייצג אל - הראווי , ובקבלתו את הסכם טאיף . כן מדווח העיתון 
שארה"ב תחל במגעים חדשים לדון בהתפתחויות בלבנון . לפי העיתון , הפקידים 
הבכירים אמרו שבתנאים הקיימים קריאתו של עאון לפתוח מחדש את הסכם טאיף אינה 
אפשרית . לדעתם , כל שינוי שיוכנס בהסכם חייב להיעשות במסגרת המוסדות החוקיים , 
שהם הפרלמנט והממשלה . המקורות אמרו ל"אל - קבס " שאם עאון אכן רציני בהבטחתו 
לקיים הפסקת אש זוהי התפתחות חיובית . אך המקורות חזרו ואמרו שהם לא שוכנעו 
עד כה שהצהרות עאון משקפות שינוי משמעותי בעמדותיו . עוד אמרו המקורות , 
כי אפשר שעמדה חדשה זו היא צעד טקטי ונובעת מהבעיות הצבאיות שעמדו בפניו 
באחרונה במתקפה על מוצבי געגע במזרח ביירות , ולאור העובדה שחלק מהמפקדים 
עזבו אותו . המקורות אמרו שראש המטה של חטיבה 01 , סוהיל אל - חורי , ראש 
מחלקת המודיעין בהר הלבנון , " עקיד " ויליאם מגלי ועשרה קצינים נוספים 
בעלי דרגות נמוכות עזבו את עאון והכריזו על נאמנותם למפקד הצבא החדש , אמיל 
לחוד . מצפים שארה"ב תחל במגעים מחודשים עם חברות ועדת השלוש , מרוקו , 
אלגיריה וערב הסעודית , כדי לדון על תוצאות ביקור אל - הראווי במדינות 
אלו ועל ההתפתחויות בלבנון , וכדי לקיים מגעים עם סוריה . שגריר ארה"ב בסוריה , 
אדוארד גורגיאן , יתחיל בשיחות אלה עם שובו לדמשק בימים הקרובים . המקורות 
הוציאו מכלל אפשרות שמדינות אלה יסכימו לפתוח מחדש את נושא הסכם טאיף . המקורות 
האמריקאים לא הסתירו את דאגתם מכך שצרפת לא יידעה את ארה"ב על מהלכיה המדיניים 
בלבנון ועל תוכן מגעיה עם מישל עאון . 
