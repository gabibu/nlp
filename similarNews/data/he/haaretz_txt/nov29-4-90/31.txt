באסיפה הכללית של התאחדות המו"לים נבחרה הנהלה חדשה , הכוללת 21 מו"לים , 
בינהם שבעה חברים חדשים : רפי סירקיס , אוהד זמורה , יצחק טריוואקס , 
מתן אחיאסף , יצחק טאוב ( מוסד ביאליק ) , חיים אייכנוולד ( ספרי חמד ) 
ויוסף וכטל ( הוצאת יסוד ) . מההנהלה הקודמת נבחרו מחדש : שי האוזמן 
( הוצאת כרטא ) , אורי שץ ( הוצאת אור - עם ) , יצחק רון ( הוצאת 
עמיחי ) , רחלי אידלמן ( הוצאת שוקן ) ואהרון קראוס ( הוצאת עם - עובד ) 
. יו"ר הנהלת ההתאחדות היוצאת , רחלי אידלמן , מסרה דיווח על פעולות ההתאחדות 
מאז האסיפה הכללית הקודמת . יו"ר הנהלת ההתאחדות החדש יבחר בישיבה הקרובה 
של ההנהלה שטרם נקבעה . המול"ם דנו גם בהצעה לקביעת תקנון התאחדות חדש , 
שנועד להחליף את קודמו שהתקבל לפני 04 שנה . בתום הדיון הוחלט שלא להצביע 
על קבלת התקנון , אלא להעביר את נוסחו לחברי ההתאחדות ולדון בו באסיפה כללית 
מאוחדת בעוד כשלושה חודשים . לאסיפה הכללית קדם יום עיון ובו הרצאות בנושא 
שיווק ספרים ודפוס . לא הועלו באסיפה בעיות המעסיקות את עולם המו"לות בישראל , 
כמו המו"ם על אפשרות של עסקה המשותפת לחברת " כתר " וחברת סטימצקי בעניין 
רשת החנויות של " כתר " . על העסקה נמסרה כבר הודעה לבורסה . המו"ל של חברת 
מקמילן האמריקאית ברי ליפמן , שהיא כעת חברת האם של מקמילן - מקסוול - כתר , 
אמור להגיע היום לארץ לביקור שגרתי בעניין " כתר " . על - פי החלטת הנהלת 
מקמילן - מקסוול - כתר משמש ליפמן כמנכ"להחברה , והמתכונת הניהולית המסתמנת 
היא שהעורך הראשי ( שטרם מונה ) יעסוק בענייני מו"לות , והמשנה למנכ"ל 
אורן מוסט , יהיה אחראי לכל שאר ענייני החברה . שניהם יהיו כפופים ישירות 
לליפמן . 
