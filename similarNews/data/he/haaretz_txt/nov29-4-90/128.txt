זה כחודשיים כולל הדואר שאני מקבל חומר מיוחד : מכתבים , גזרי - עיתונים , 
קונטרסים , ואפילו שני ספרים , שתכליתם להוכיח לי באורח שאינו משתמע לשתי 
פנים שהפולנים הם אומה אנטישמית , ואפילו אנטישמית ללא - תקנה . כמה משולחי 
החומר המעניין הזה , שרובם קיבלו ממני מכתבי - תודה אישיים על דאגתם להשכילני , 
לא קראו אפילו את הרשימה " בין אנטישמיות לאנטיפולניות " ( " הארץ " , 
9 . 7 ) . שם טענתי נגד כתבתו של שבתי טבת , שהתבססה על רשמיו משהות 
בפולין , שאין זה נכון להשיב על אנטישמיות במטבע של אנטיפולניות , ואף 
העליתי סברות באשר למקורה של שנאת - הפולנים של הישראלים , העולה בעליל , 
וכדי להתמיה , על שנאתם לגרמנים . כאן אוסיף לעניין זה שיש להבחין תמיד 
בין אנטישמים לבין רוצחי - יהודים . עובדה היא למשל שכמה פולנים אנטישמים 
הצילו יהודים בזמן השואה , וסופרת קתולית ידועה אחת , זופיה קוסאק שמה , 
אף פרסמה קול קורא לקתולים הפולנים לפעול להצלת יהודים " על אף שהם שנואים 
עלינו " . כך או אחרת , כמה מן הכותבים אלי , מוכיחים אותי על שהכחשתי , 
כביכול , את האנטישמיות הפולנית . אפשר לקרוא לצורך הזה באשרור קיומה 
של האנטישמיות , ולא רק בפולין , בשם " הצורך באנטישמיות " , מוטיב חשוב 
וגדול בתולדות העם היהודי . כידוע , שפינוזה הוא שטען , בפסקה מפורסמת 
של ה"מאמר התיאולוגי - מדיני " , שהיהודים שרדו במשך מאות שנים רק מכוחה 
של שנאת העמים אליהם . אולי זה רק הסבר חלקי לחידת שרידתם של היהודים , 
אבל אין להקל בו ראש . ממילא נכון יהיה להמשיך את קו המחשבה השפינוזיאני , 
ולומר שהצורך היהודי באנטישמיות הוא הצורך בקיום עצמי . בנפשנו הוא הצורך 
הזה שתהיה אנטישמיות , וממילא כל המכחיש אנטישמיות פוגע חס - ושלום ביסוד 
קיומה של האומה , ואולי אפילו ב"רגשות הלאומיים של הישראלים " , כפי שהתבטא 
אחד מבעלי המכתבים שטעה בפירוש רשימתי . אני מנצל את ההזדמנות להצהרה הכללית 
בדבר אמונתי בנצח קיומה של האנטישמיות , הזהה לאמונה בנצח ישראל . קפמאפרקאבל 
אין בדעתי להסתתר מאחורי הכללות . גם לגבי המקרה הפרטי הנידון , האנטישמיות 
הפולנית , ברצוני לטעון שהיא היתה קיימת במשך זמן ממושך והיא קיימת גם היום . 
דומה שכדאי להתעכב על " האנטישמיות החדשה " , כפי שמכונה המגמה הזאת בפולין 
של היום , דווקא משום שהישראלים טועים לרוב באיתורה והבנתה של האנטישמיות 
הזאת . נראה שעל פי רוב הם מוצאים את סימניה לא על הקירות שהיא מסומנת עליהם . 
מבחינה זו סמלי הדבר ששבתי טבת סבור היה שכתובת תמימה עם שמה של להקת - 
פוף אמריקאית היא כתובת אנטישמית . והרי בפולין יש היום כתובות אנטישמיות 
לרוב , צריך רק לדעת איך הן נראות והיכן הן כתובות , אם ברצוננו לראות 
את המציאות כמות שהיא . אני כותב את הדברים ערב הבחירות לנשיא פולין . כאשר 
תתפרסם הרשימה הזאת תהיינה כבר תוצאות הבחירות לנגד עינינו . אני מתנבא , 
יחד עם רוב העוקבים אחרי האירועים והלכי - הרוחות בפולין , שהמנצח יהיה 
לך ולנסה הכריזמטי והפופוליסטי . הוא ישמח להיפטר ממזובייצקי ולהציב בראש 
הממשלה איש כרוחו , או אף לשלוט , כפי שאיים כבר פעמים אחדות , באמצעות 
" צוותים ישירים " , להיות נשיא לפי הדוגמה האמריקאית , או למצער , הצרפתית . 
אינטלקטואלים רבים בפולין מבינים את הסכנה שבדבר , והם יתנו קולם למזובייצקי . 
אך האינטלקטואלים הם מיעוט בחברה הפולנית , כמו בכל חברה . קפמאליד4אך 
לא התוצאות הצפויות הן שמעניינות אותי כאן . ענייני במוטיב מסוים במערכת 
הבחירות , שמוגזם לכנותו עיקרי , אך הוא בהחלט ניכר : הנושא היהודי . 
בפולין של היום , שרק מאות בודדות של יהודים נותרו בה , עדיין מהווה עניין 
זה מבחן וסמל להערכות של כוחות פוליטיים , ואפילו יותר מזה סמל ואמת - 
מידה לערכים ציבוריים ופניות חברתיות . היהודים הם כיום בפולין בהחלט , 
ולמרבה הטרגדיה , סמלים בלבד , וממילא אין המדובר בדיוק באותם " יהודים 
אחרונים " שתערוכה נערכה עליהם בווארשה לפני כשנתיים , ובעקבותיה אף הופיע 
ספר בשם זה . אפילו לא מדובר באותם יהודים הפעילים במה שקרוי הרנסנס היהודי 
של פולין , תנועה מוזרה ואף מופלאה שבמסגרתה חברו כמה וכמה מבני המנהיגים 
הקומוניסטים היהודים של פולין שחזרו בתשובה במרומז ואפילו במלוא מובן המושג 
הדתי של המונח הזה והחליטו להחזיר את היהדות , אם לא את היהודים , אל 
פולין שאירחה אותם במשך מאות שנים , לא תמיד מתוך איבה . אלה פעילים בין 
השאר במסגרת אגודת הידידות ישראל - פולין . כשמדובר על הנושא היהודי בפולין 
של היום , ואליו התייחס ולנסה עצמו בראיונות אחדים במהלך מערכת הבחירות , 
הרי העניין הוא מסובך להפליא , עד כדי החשש ש"זר לא יבין זאת " . בראש 
מחנהו ובמערכת הבחירות של מזובייצקי עומדים יהודים . כלומר , פולנים שאחדים 
מהם הם ממוצא יהודי , ועוד רבים שהם פולנים גמורים ועם זאת פילושמים , 
חובבי יהודים ויהדות . יש להבין שאותם בנים ובני - בנים של יהודים , המהווים 
חלק משכבת האינטלקטואלים שהנהיגה את " סולידריות " , מגדירים את עצמם כפולנים , 
ומסורים בכל לבם לעניין הפולני מבלי להתכחש בכך כלל למוצאם . בכך הם הולכים 
בעקבות שכבה גדולה של אינטליגנציה יהודית - פולנית בארבעת - חמשת הדורות 
האחרונים . יאנוש קורצאק למשל ראה את עצמו בראש וראשונה כפולני , מבלי 
להתכחש לכך ששמו המקורי היה גולדשמיט , וכי בעיני האנטישמים הפולנים הוא 
תמיד יהיה יהודי . שלא מדעת כתב המשורר יוליאן טובים את המנשר הפאתטי של 
הזהות הזאת , הפולנית - יהודית , שבישראל , ומחוצה לה , יש לא - מעט 
יורשים או צאצאים שלה . המנשר הזה ראה אור גם בתרגום עברי , תחת השם " אנו , 
יהודי פולין " , והופיע במהדורה רב - לשונית יפה מטעם המכון לחקר יהדות 
פולין שבאוניברסיטה העברית . אך נחזור אל ההווה הצמוד להיסטוריה הפתלתלה , 
שאין להתעלם ממנה . קפמאפרקעובדה היא שהאידיאולוג הפעיל והמשכיל של " סולידריות " , 
בעבר אסיר המשטר הקומוניסטי וכיום עורך הביטאון המרכזי של " סולידריות " 
( אף שוולנסה אסר לפני זמן מה על השימוש בסמל של " סולידריות " בלוגו 
של העיתון ) הוא אדם מיכניק , היסטוריון ומסאי , בנו של קומוניסט יהודי 
ידוע , הרואה את עצמו כפולני ממוצא יהודי . מנהיג מרכזי אחר , יו"ר סיעת 
סולידריות בפרלמנט הפולני , הוא ברוניסלב גרמק , שלמרות שמו הפולני , 
שם המשפחה שבקרבה גדל בימי השואה , הוא יהודי . בשורה הראשונה הזאת של 
אלה המבקשים להוציא את פולין ממנהרת הקומוניזם העמוקה , להחזירה , כפי 
שהם רואים זאת , לזרועות המערב , ניצבים עוד כמה אינטלקטואלים ממוצא יהודי . 
העובדה שהם בנים של מנהיגים קומוניסטים , והם עצמם היו קומוניסטים " טובים " 
בנעוריהם , היא משמעותית מאוד , גם מן הבחינה היהודית . הנה כי כן , לא 
לגמרי במקרה נוצרה סביב מחנה מזובייצקי אווירה " יהודית " . עד כדי כך שאפילו 
מזובייצקי הוחשד , קתולי נאמן שכמוהו , במוצא יהודי . " יהדות " במקרה 
זה פירושה , מבחינת המשקיף המערבי , אירופה , מערב , שוק חופשי , אפילו 
אנטי - סוציאליזם . קפמאליד4כלומר , כל מה שפולין שואפת אליו כביכול . 
בעיני הפולנים עשויים הדברים להיראות אחרת : מערביותם היתרה של המנהיגים 
המשכילים הללו עלולה להיות לזרא בעיניהם ; מוצאם היהודי מצטרף לחשד המקורי 
כלפיהם , פרי רגשי נחיתות עמוקים בפני המערב , שאינם עומדים בניגוד לתשוקה 
להשתייך אליו . " הגאווה הלאומית " הפולנית , שאנחנו בארץ למדנו ממנה 
לא - מעט , לא תמיד בטובתנו , כמוה ככל גאווה לאומית גדושה סתירות עגומות , 
כשרגשי נחיתות מתחזים כרגשי עליונות למשל . ושוב , בפעם המי - יודע - כמה 
בהיסטוריה הפולנית , היהודים , היהדות , מהווים מין פרובוקציה חיה , 
או נכון יותר חיה - מתה . אפשר לומר שהבחירה בין מזובייצקי לוולנסה נעשתה , 
כביכול , לבחירה בין המזרח למערב . ולנסה מסמל את ה"פולניות " השורשית , 
העממית , האותנטית . מזובייצקי , האינטלקטואל הקתולי , מסמל את המערב , 
לא רק בגלל האירופיות המוצהרת של נטייתו התרבותית - פוליטית , אלא גם בגלל 
אותו נופך של " בין - לאומיות " או " על - לאומיות " שמוסיפים למחנהו 
המשכילים הפולנים - יהודים . את האחרונים כינה ולנסה לא כבר " האינטלקטואלים 
של וארשה " , והכינוי התקבל כלשון נקייה ליהודים . האנטישמיות היא מרכיב 
של הזהות הפולנית ה"אותנטית " , העממית , וממילא היא מזוהה עם ולנסה , 
אף שזה יודע להכחיש בפה מלא את היותו אנטישמי . אך די יהיה בבחירתו כדי 
לאשש את הסברה שפולין בחרה במזרחיות , בפיגור , באנטישמיות . אבל התיאור 
הזה לוקה , כמו כל המאמרים העיתונאיים הרבים על נושא מורכב להדהים זה , 
בפשטנות גסה . היחסים בני מאות השנים בין היהודים לפולנים הם מסכת כה סבוכה , 
עמוסת בורות ודעות קדומות הדדיות , רוויית אנטישמיות ואנטיפולניות , וכן 
גם פילושמיות ופילופולניות , שיתכן כי בחירות אלה או אחרות אינן חשובות 
כלל בהיסטוריה ארוכה שכזאת של יחסי אהבה - שנאה . החשיבות היא סמלית בלבד , 
והסמלים ניתנים לפרשנות שונה ורבת - צדדים . 
