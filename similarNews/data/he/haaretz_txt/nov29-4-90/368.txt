ועדה פנימית במשרד האנרגיה ממליצה לארגן מחדש את מבנה הפעילות של חברות הממשלתיות 
הנמצאות באחריות המשרד . הוועדה , שבראשה עמד מיכאל בייט , ראש המנהל 
למדעי האדמה , העבירה בימים אלה דו"ח ביניים שבו מומלץ לחרוג ממבנה הפעילות 
שהיה קיים בשנים האחרונות . על - פי מבנה זה נחלקו חברות המשרד לשניים : 
אלה שעסקו ביזמות בתחום חיפושי הנפט ופעלו במשרד חברת הנפט הלאומית ( חנ"ל ) 
, ואלה שעסקו באספקת שירותי תשתית , שנמנו על חברת התשתית . הוועדה ממליצה 
להוציא את המכון הגיאופיסי מתחום הפעילות של חברת התשתית , ולהעבירו לאחריותו 
הישירה של משרד האנרגיה . חברי הוועדה סבורים כי המכון הגיאופיסי אינו יכול 
לפעול כחברה עסקית לכל דבר , וכי חלק ממשימותיו הן לאומיות ואינן יכולות 
להימדד תמיד במונחים כלכליים . הוועדה ממליצה גם לבחון מחדש את מבנה הבעלות 
על חברת נפטא . נפטא נשלטת כיום על - ידי חברת לפידות . בזמנו החליטה הממשלה 
על העברת השליטה בנפטא לידי חנ"ל , אך המלצה זו לא יצאה אל הפועל . לא 
מכבר פנתה רשות החברות הממשלתיות למשרד האנרגיה , בהצעה להפוך את חברת נפטא 
לחברה ממשלתית שתוחזק ישירות על - ידי הממשלה . המלצת רשות החברות באה במסגרת 
מאמצי ההפרטה של נפטא , כשהמטרה הסופית היתה מכירתה למשקיעים פרטיים . 
אין להוציא מהכלל את האפשרות שבמסגרת השינוי תעשה בדיקה מחודשת לגבי מעמדה 
של חברת התשתית . אפשר שבתום בדיקה זו תיזום חברת התשתית פעילות עסקית נוספת , 
שעד כה נמנעה ממנה . 
