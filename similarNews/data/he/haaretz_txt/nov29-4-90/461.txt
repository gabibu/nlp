ייסעו או לא ייסעו " הפנתרים השחורים " שלנו למוסקווה כדי לשכנע את גורבצוב 
לעצור את העלייה לישראל . כדאי לשים לב לכך . לא משום ש"הפנתרים " מהווים 
היום כוח גדול כמו בשנות הששים , אלא בגלל שבענייני העלייה הם מייצגים 
לא את עמדתם בלבד , אף לא רק את עמדת הציבור שממנו , בזמנם , הם צמחו . 
זה מוצא את ביטויו בקנטור רגיל של הישראלי נגד כל גל עלייה ( " וולוו - 
וילה " , זוכרים ? ) , אך זה התעורר גם בצורה בוטה בהפגנות האוהלים של 
מחוסרי דיור , אמיתיים או מדומים , המבקשים לעלות על הגל הזה ולפתור כך 
את בעייתם . זה עלול להפוך לגל סוחף עקב השביתה האחרונה , שאותה מנסים 
להציג מתנגדיה כשביתה נגד העלייה דבר שהם עלולים להצליח להחדיר לתודעת הציבור . 
איש לא חשב שאפשר לקלוט עלייה בכלל , ועלייה בממדים כאלה בפרט , בלי להקריב 
מאומה מרמת החיים של הציבור הקולט . אלא שבין נכונות תיאורטית ובין הקרבה 
מעשית יש הבדל עצום . מה עוד שהאוצר לא גילה יצירתיות - יתר בגיוס משאבים 
לקליטת העלייה הזאת : מסים ועוד מסים , זהו מרשם ישן ואולי אף לא מועיל 
כל - כך . הוא גם לא גילה רגישות - יתר , והיה צריך לחשוב פעמיים לפני 
פגיעה בגמלאים ובשכר המינימום , וכל זה בשם קליטת העלייה . שבסופו של דבר , 
לא יהיה אפשר לקלוט את העלייה הזאת בלי גזירות כלכליות על הציבור . ואם 
יהיו גזירות כאלה , תלך ותקטן הפופולריות של העלייה בעיניו , שכבר עכשיו 
אינה גדולה למדי . ככל שהעלייה תעלה לאזרח יותר , כך הוא יאהב אותה פחות . 
גזירות כמו הגדלת מע"ם , היטל על מס - הכנסה , פגיעה בקרנות פנסיה , אולי 
גם מס - רכוש על הדירות כולל דירות עממיות ממש יכבידו על הציבור , אבל 
אין בהן די כדי לממן את קליטת העלייה ההמונית . כדי שישראל תוכל לממן את 
קליטת העלייה בכוחות עצמה היא צריכה להיות מוכנה להקרבה גדולה מזאת . אולי 
אף לחזור לרמת החיים של שנות החמישים , ואולי אף זה לא יספיק . יש גבול 
תחתון לרמה שאליה יכולה החברה שלנו לרדת . לא רק משום שהיא לא תסכים לכך , 
אלא גם משום שמתחת לרמת חיים מסוימת בישראל , העולים האלה פשוט לא יגיעו 
אליה . רובם יוצאים מבריה"ם בגלל הפיגור הכלכלי של החברה הסובייטית . מדוע 
יחליפו את הפיגור הכלכלי שם בפיגור כלכלי כאן ? קפמאבינדומה שברור כי לא 
תיתכן קליטת עלייה בלי עזרה מבחוץ . עזרת יהודים , כמובן . אבל גם זאת 
לא תספיק . כמו שאמר אריאל שרון לנציגי המגבית מניו - יורק : " אני צריך 
מכם עזרה פי עשרה " . הוא צריך ואנחנו צריכים , אלא שלא נקבל . ואם יש 
אפשרות ריאלית לקבל את הכסף הדרוש , הוא יגיע אלינו בצורה זו או אחרת 
מהממשל האמריקאי , ולא מיהודי ארה"ב . כאן אנו עומדים בפני בעיה נוספת . 
הממשל האמריקאי לא משלם , בדרך כלל , סתם כך . יש להניח שהוא ידרוש מחיר . 
אפשר גם לנחש מה יהיה המחיר הזה . קורות אישור הערבות האמריקאית ב004 מיליון 
דולר לבניית דירות לעולים מעידות על הכיוון . יש להניח שלא רחוק היום שבו 
יועמד בפנינו המחיר הזה במלוא הבהירות : או שישראל תסכים להסדר מדיני עם 
הפלשתינאים ועם שכניה , או שהיא לא תקבל כסף לקליטת העלייה . וההסדר המדיני 
משמעותו אחת : נסיגה מהשטחים , כמעט מכל השטחים . מכאן , שדבריו של 
יצחק שמיר על " ארץ ישראל הגדולה בשביל עלייה גדולה " הם בלתי מציאותיים . 
בין שני הדגלים דגל ארץ ישראל הגדולה נוסח שמיר ודגל העלייה הגדולה מבריה"ם 
יש דגל אחד יותר מדי . אז אולי כדאי לוותר על העלייה הזאת ? העלייה היא 
אמנם היסוד הציוני של המדינה , אך יש לה עוד יסודות ציוניים . כמו , 
למשל , " התיישבות יהודית בכל ארץ ישראל " . תשאלו את גאולה כהן או את 
חנן פורת מה היסוד החשוב יותר . אבל אין זה עניין של אידיאולוגיה בלבד . 
קליטת העלייה הזאת אינה רק החובה הציונית והאנושית שלנו לספק בית לרבבות 
בני עמנו הנרדפים . ההרכב האנושי של העלייה הזאת , הפוטנציאל הטמון בה , 
דרוש למדינה כאוויר לנשימה . זה הסיכוי היחיד שלנו , אולי האחרון , להמשיך 
להיות מה שהיינו : חברה ברמה איכותית גבוהה , חברה מערבית מפותחת , העומדת 
בהצלחה נגד סכנות הלוונטיניזציה וההתבוללות באזור . בלי האופי הזה , ספק 
אם יש לנו כאן זכות קיום . צריך להיות ברור , שהבחירה שלנו היא בין שני 
דגלים : זה של " ארץ - ישראל הגדולה " או זה של העלייה הגדולה . צריך 
לקוות שיהיו לנו השכל והאומץ לבחור את הבחירה הנכונה . 
