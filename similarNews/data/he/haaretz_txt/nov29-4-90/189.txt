נגיד בנק ישראל , פרוף מיכאל ברונו , מתריע מפני עודף הלהיטות לסייע לעולים 
מברית המועצות , כפי שמתגלית בוועדת השרים לענייני קליטה . נוסף לכך מביא 
הדבר לריב סמכויות מיותר ולבזבוז תקציבי . הוא אמר זאת בכנס של המרכז הישראלי 
לקידום חברתי וכלכלי , שהתקיים אתמול ועסק בתוכנית הכלכלית ובמצב המשק . 
פרוף ברונו הוסיף כי לא מקובלת עליו הדעה כי יש לחזור לשיטות של קום המדינה . 
לדעתו הממשלה צריכה להתערב בנושא ההשקעות במשק ומימונן . הוא אמר כי הממשלה 
הזניחה בעבר את הטיפול בתשתיות ועתה עליה לתקן את המצב . " צריך ליישב מיליון 
עולים וכלל לא ידוע היכן יתיישבו . אחד הפרויקטים המתוכננים הוא כביש חוצה 
ישראל , שאותו יוזמת הממשלה , אך הוא יהיה בבנייה פרטית ויהפוך לכביש אגרה . 
אין כל מניעה להפוך את נתיבי איילון לכביש אגרה " , הוסיף ברונו . בתחום 
הדיור אמר כי יש למכור קרקעות במכרזים פתוחים לאנשים פרטיים ולהימנע ככל 
האפשר מבנייה ישירה על - ידי הממשלה . המתכונת הסופית של החוק לעידוד השקעות 
ומתן ערבויות להלוואות על - ידי הממשלה אינה מקובלת על פרוף ברונו , שכן 
החוק עלול להביא למתן הלוואות בערבות ממשלתית של % 66 ובסופו של דבר לפשיטות 
רגל ונטל מימוני על תקציב המדינה . עוד השתתפו בדיון שלמה מעוז , יועץ כלכלי 
לשר האוצר , שאמר כי מדיניות הממשלה היא בעצם חלוקת העוגה התקציבית מחדש . 
הממשלה חייבת לפעול מכיוון שהיא מעורבת במשק בתחומים רבים נקשה לה להתנתק . 
" יש לחשוף את המשק ליבוא מתחרה ועל ידי כך לשפר את האיכות , ולהגביר 
את היעילות ואסור לעשות פשרות בנושא זה " . מעוז קרא למכור קרקעות ולהפשירן 
לבנייה גם מחוץ לערים , וכך לאפשר לעולים לגור בכל מקום שיחפצו . כן השתתף 
בדיון פרוף בני אדן מהטכניון . 
