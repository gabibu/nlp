מדריד ( מיוחד ל"הארץ " ) . שר החוץ הספרדי , פרנציסקו אורדונייס , פנה 
בימים אלה במכתב לעמיתו הישראלי , דוד לוי , והאיץ בו לפעול כדי שישראל 
תשתתף בתערוכה הבין - לאומית " אקספו 29 " , שתיפתח בסוויליה באפריל 29 . 
בששת החודשים שבהם תהיה התערוכה פתוחה היא אמורה למשוך כ02 מיליון מבקרים . 
פנייתו של אורדונייס באה לאחר שבמדריד נודע שהממשלה בירושלים נוטה לחזור 
בה מהחלטתה להשתתף בתערוכה . עוד בתחילת השנה הוקצה שטח להקמת ביתן ישראלי , 
וקבוצת מומחים מן הארץ ביקרה באתר כדי להכין את התצוגה . עתה מתברר כי 
מסיבות תקציביות יש מגמה לבטל את ההשתתפות . עוזריו של אורדונייס הצביעו 
על החשיבות הגדולה שמייחסת ספרד להשתתפות ישראל . הם הזכירו , כי ב2991 
יצוין בספרד לא רק גילוי אמריקה על - ידי קולומבוס , אלא גם גירוש היהודים . 
לבניין הישראלי בסוויליה הוקצה שטח של 004 , 2 מטרים רבועים , באחד המקומות 
המרכזיים ביותר . על - פי הערכות מומחים , ההשתתפות הישראלית בתערוכה תעלה 
חמישה עד שמונה מיליון דולר . ייתכן שגורמים מסחריים או פרטיים יישאו בחלק 
מן הנטל . 
