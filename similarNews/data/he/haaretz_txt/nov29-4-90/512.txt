סוכני נסיעות ותיירות מארה"ב החלו אתמול ביקור בן עשרה ימים בישראל , שאורגן 
על - ידי משרד התיירות ואל - על . הסיור יתקיים בשני מחזורים ובמרכזו יעמוד 
יריד תיירות משותף עם גורמי נסיעות של ישראל , שיתקיים ב01 לדצמבר במלון 
הייאט במזרח ירושלים . באותו ערב תיערך במלון ארוחה חגיגית בהשתתפות שר 
התיירות , גדעון פת ומנכ"ל אל - על רפאל הר - לב . 24 מציגים מישראל , 
ישתתפו ביריד שהוא הגדול מסוגו שנערך זה זמן רב בארץ . בין המשתתפים מלונאים , 
סיטונאי תיירות , עמותות תיירות אזוריות , מרכזים ליהלומים , חברות להשכרת 
רכב , מוזיאונים וחברות להסעת תיירים . חלק גדול מהמשתתפים פעילים בארגון 
הסיורים ובהקצאת משאבים לאירוח הסוכנים מארה"ב . תוכנית הסיור כוללת ביקור 
בתל - אביב , ביפו העתיקה , עתיקות קיסריה , בכפר דרוזי בכרמל , בירושלים 
ועוד . 
