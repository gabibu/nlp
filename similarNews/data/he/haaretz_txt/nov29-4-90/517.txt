" סוכני נסיעות וחברות תעופה מצאו דרכים עוקפות למתן הנחות ללקוחות מובחרים 
בניגוד לרוח התקנות בדבר אי מתן הנחות על כרטיסי טיסה " . כך עולה מדו"ח 
שהוכן על - ידי הוועדה לניקיון השוק של התאחדות סוכני הנסיעות . ל"הארץ " 
נודע כי הדו"ח קובע שמן ההנחות נהנו בעיקר " לקוחות מסחריים , בדרכים שלא 
אפשרו הוכחה חד - משמעית " . הדו"ח מציין כי במיוחד בולטות ההנחות בטיסות 
לדרום אמריקה . התאחדות סוכני הנסיעות והתיירות פנתה לסוכנים העוסקים בפלח 
שוק זה , בקריאה להפסיק את מתן ההנחות . " התקיימו דיונים בנוכחות אותם 
סוכנים , במטרה להפסיק את המצב . בסופו של דבר נתקבלה החלטה בקרב הסוכנים 
לפעול במשותף למציאת מסגרת שתמנע את מתן ההנחות " . במהלך השנה , אומר הדו"ח , 
נשלחו חוקרים סמויים למשרדים שאודותיהם הגיע לידי פאנל חברות התעופה או 
התאחדות סוכני הנסיעות והתיירות , מידע מוקדם או חשד בדבר מתן הנחות לא 
חוקיות . 
