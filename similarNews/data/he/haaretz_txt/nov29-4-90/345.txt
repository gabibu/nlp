ככל שהמתיחות במפרץ הפרסי נמשכת , עושים המשקיעים הכנות למלחמה במזה"ת בכל 
הקשור להשקעותיהם הכספיות , ומשתדלים לחזות מראש איך ישפיע הדבר על שוקי 
המניות בארצות - הברית . חברת פיין וובר הוציאה נייר - עבודה העוסק בנושא 
זה , תוך ציפייה לירידות חדות ומהירות במניות , בצירוף רשימת מניות אותן 
יש לרכוש בירידות השערים . מניסיון העבר , במלחמות ירדו המניות בשיעורים 
מתונים ביותר . הרבה מנהלי כספים אמרו לכתב העיתון " וול סטריט גורנל " 
כי בכוונתם לרכוש מניות בירידות שערים חדות . משקיעים אלה צופים ניצחון 
מהיר של ארה"ב ובעלות - בריתה במלחמה , לכשתפרוץ . המניות שעלולות לסבול 
במיוחד הן אלה המושפעות מעליית מחירי הנפט מניות התעופה ובתי - המלון . 
אחד המומחים הזהיר כי אם ארה"ב לא תסיים במהירות את המלחמה , עלול מדד הדאו 
גונס לצלול לרמה של 007 , 1 נקודות . גם לאחר שהמלחמה הצפויה תסתיים , 
מתקשים מנהלי הכספים בוול סטריט להעריך את התנהגות השוק לאור הבעיות המתמשכות 
האחרות בכלכלה האמריקאית . הערכה נוספת אומרת כי מדד הדאו גונס יירד עם פרוץ 
מלחמה ב052 נקודות . רק מומחים מעטים אומרים כי רמת המחירים הנוכחית כבר 
כוללת בחובה את המלחמה במפרץ . 
