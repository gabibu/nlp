רים רבים נתן בית - המשפט את הכרעתו במחלוקות חוזיות בהתאם לקביעה מי מהצדדים 
לחוזה הפר עיקרון זה . החובה לקיים מו"ם לכריתת חוזה בתום - לב ובדרך מקובלת 
מעוגנת בסעיף 21 לחוק החוזים ( חלק כללי ) , ועם חתימת ההסכם באה גם החובה 
לקיים את ההסכם בתום לב ובדרך מקובלת , כמתחייב מסעיף 93 לחוק . באחרונה 
שב וקבע ביהמ"ש העליון את עמדתו בסוגיה זו , ונתן ביטוי להשקפתו המרחיבה 
בהחלת העיקרון הנדון גם על המדינה . ביהמ"ש דן בסוגיה של הפרת הסכם של המדינה 
עם חברה שפירקה מבנים בשדה - התעופה איתם במסגרת פינוי סיני . החברה טענה 
כי ביום השני לעבודתה באתר הודיעו לה נציגי המדינה , בלא כל הודעה מוקדמת , 
להפסיק את העבודות . החברה טענה לנזק ולהפסד רווח עקב ההודעה הפתאומית . 
נציגת הפרקליטות טענה כי המדינה היתה מוסמכת להפסיק את ההסכם , בהסתמך על 
סעיף בו המאפשר לה להורות לקבלן להפסיק עבודתו . היא טענה גם שלמדינה היה 
אינטרס חיוני להפסיק החוזה . ואולם התברר כי הפסקת העבודה בידי המדינה נבעה 
מן העובדה שהצליחה למכור חלק מהציוד בשדה - התעופה לחברה אחרת , כך שלא 
היה לה עוד צורך לפרקו . בית - המשפט העליון קבע כי בעובדה שהמדינה לא גילתה 
את דבר קיומו של המו"ם עם החברה האחרת כבר יש חוסר תום - לב במו"ם ובקיום 
חוזה . גם הסעיף המתיר למדינה להפסיק העבודה פורש באורח מצמצם : מטרתו 
היתה לאפשר למדינה להפסיק את העבודה רק עקב שינוי נסיבות בלתי - צפוי . לפיכך 
אישר ביהמ"ש העליון את קביעת המחוזי לתשלום פיצויים לחברה על הרווחים שהפסידה 
עקב הביטול ( סביר , ל"ו , 261 ) . 
