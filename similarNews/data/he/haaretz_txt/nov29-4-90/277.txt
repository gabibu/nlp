שלא נהוג להשתמש בו באופן חופשי ותדיר , אך אין כמדומה ישראלי אחד שאינו 
מכירו . ההנחה המסתתרת מאחורי הפתגם טוב - הלב הזה היא , שבעצם אין ערבים 
טובים . כל הערבי הוא רע , ורק עם עליית נשמתו השמיימה , ( או השאולה , 
הכל לפי נטייתו הפוליטית של הקורא ) , הוא חוזר למוטב ונעשה ערבי טוב . 
כדי למתן מעט את אכזריותו של הכלל דלעיל , נציין כבר עתה כי המצב הפיזי 
המתואר בו , אינו בהכרח מצב מוחלט וקליני , אלא כולל גם מצבים רבים אחרים , 
שעיקרם הענשה בחומרה בלתי מוצדקת , התעמרות ובעיקר הרחקה מן הציבור . 
אך חברה המקדישה כל - כך הרבה מאמץ בשאלה " מיהו יהודי " , בודאי לא יכולה 
להרשות לעצמה להתחמק מן הדיון בשאלה " מיהו ערבי " . או , ליתר דיוק , 
" מיהו ערבי רע " , זה שרק מותו , הענשתו או כליאתו , מטייבים אותו . 
ממשלתי היקרה יודעת טוב מאוד מי הוא " ערבי טוב " לדידה . דהיינו , ערבי 
שבמעשיו מסייע לה בדרכה , מחזק את טיעוניה , מאשש את תדמיתה , ותורם תרומה 
חיונית למאמצי ההסברה שלה בחו"ל . " ערבי טוב " שכזה , הוא רוצח ערבי , 
טירוריסט ערבי , משליך אבנים ערבי , פונדמנטליסט ערבי , פנאט ערבי , 
לאומן ערבי . כלומר , כל מי שבמעשיו או בדעותיו מבקש להשמיד את מדינת 
ישראל , ואו להרוג ללא אבחנה באזרחיה . בערבים טובים כאלה היא יודעת לטפל . 
ברוח המכתם , היא יורה בהם , מפוצצת את בתיהם , כולאת אותם במחנות - 
מעצר או מגרשת אותם לארצות שכנות . ממשלתי מאוד אוהבת ערבים שכאלה . הם 
מאוד - מאוד טובים לה . כלומר , לנגד עינינו צמח כלל חדש : " ערבי רע 
הוא ערבי טוב " . הוא עונה לסטריאוטיפים , ומתנהג בהתאם לציפיות הממשלתיות . 
אך לעומתם , ערבים אחרים , מעוררים בעיה לא - נעימה . הם תומכים בדו - 
קיום , מבקשים להגיע להידברות , גורסים כי רק בדרך מדינית יימצא פתרון , 
ושואפים להגיע לשלום בין ישראל לבין העם הפלשתיני . הערבים המנוולים האלה 
הם מטרד אמיתי . הם מזיקים להסברה , שוברים אמיתות שטופחו במשך דור ומעלה , 
מטפטפים את הרעל שלהם בכל פינה ומשמיטים שוב ושוב הבסיס מתחת לטיעוניה המלומדים 
של ישראל הרשמית . לכאורה , ערבים שכאלה ראויים לתואר המוזר " ערבים טובים " . 
אך הרי צמד מלים אלה הם סתירה מיניה - וביה . הרבה מבוכה צומחת מהם . 
באופן מוזר מסתבר לפתע כי אלה , דווקא אלה , הם " הערבים הרעים " האמיתיים . 
פגיעתם במדיניות הרשמית קשה הרבה יותר מפגיעתם של אותם פורעים חביבים השופכים 
את דמינו . וצמד הפתגמים המצוינים לעיל , זוכה לעוד אח : " ערבי טוב 
זה ערבי רע " . רק צרות צומחות ממנו . לכן אין להתפלא כלל על שממשלתי התעשתה 
סוף - סוף ומצאה את הדרך הנאותה לטפל במחרחרי השלום הממאירים הללו . היא 
כולאת אותם במחנות - המעצר שלה , מניחה כי הכלא יעשה להם את אשר הוא עושה 
לרוב הנכלאים , דהיינו ירע אותם , כלומר יטייב אותם , ויעשה גם אותם 
לטירוריסטים יצירתיים ותורמים , שיצטרפו אל מעגל הערבים - הטובים , שבמעשי - 
הזוועה הנתעבים שלהם יסייעו להמשכו התקין של הכיבוש . ובעצם , ניתן לתמצת 
את כל האמור לעיל בפרפרזה קצרה על משפט ידוע של גורג אורוול : " כל הערבים 
רעים . אך הערבים הטובים רעים יותר " . ויוכיחו זיאד אבו - זיאד ורדואן אבו - 
עייאש . 
