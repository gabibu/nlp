לבית המשפט הצבאי בעזה הוגשו אתמול כתבי אישום נגד עשרה מתושבי מחנה הפליטים 
אל - בורייג על רצח חייל המילואים אמנון פומרנץ ז"ל . פומרנץ נרצח באכזריות 
בספטמבר השנה לאחר שנקלע עם רכבו לשטח מחנה הפליטים . הוא נסקל באבנים ורכבו 
הוצת . כתב האישום קובע כי ב02 לספטמבר , בין השעות 901 , תעה פומרנץ בדרכו 
והגיע ברכבו מסוג רנו - 81 אל תוך מחנה הפליטים אל - בורייג . לעבר הרכב 
נזרקו מספר אבנים . לאחר שחדר מרחק של כ004 מטר בתוך המחנה , עמד פומרנץ 
על טעותו והחליט לבצע פניית פרסה ולשוב על עקביו . תושבים מקומיים רבים 
ובהם עשרת הנאשמים ( מתוך 001 בסה"ך שנגדם יוגשו כתבי - אישום ) , שהבחינו 
בלוחית הזיהוי הישראלית שלרכב , החלו מיידים בו אבנים ופגעו בו ובנהג , 
וגרמו לו לסטות ממסלול נסיעתו ולפגוע בעגלה רתומה לחמור ועליה שני נערים , 
שנפצעו קלות ( דבר שהתסיס את השטח ביתר - שאת ) . כתוצאה מכך נעצר הרכב ; 
הנאשם זוהיר סאלח אניס התקרב עם יתר הנאשמים לעבר המכונית והמשיך ביידוי 
האבנים . פומרנץ הלכוד ביקש רחמים על חייו , אך לחזית הרכב התקרב הנאשם 
אחמד סעיד מחמוד דמונה כשהוא מחזיק בידיו שני בלוקים במשקל 51 ק"ג כל אחד ; 
את הבלוקים זרק לעבר החייל דרך השמשה הקדמית . אחד הבלוקים פגע בחזהו של 
פומרנץ , והבלוק השני נפל על מכסה המנוע . החייל נפצע , והתושבים המשיכו 
לסקול אותו באבנים עד שנפח את נשמתו . בשלב זה החליטו הנאשמים להצית את הרכב . 
הנאשם אחמד ששונה , טוען כתב האישום , שפך בנזין על ראשו של פומרנץ , 
על הרכב ועל המושבים . ראמי מוצלח הצית סמרטוט והעביר אותו לששונה , אשר 
השליך לתוך המכונית . הרכב עלה באש על יושבו . 
