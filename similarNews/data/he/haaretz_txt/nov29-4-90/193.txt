ענים מ31 מדינות באירופה , שאמור היה להתקיים באילת , בוטל בשל בדיקות 
ביטחוניות משפילות שנאלצה לעבור מארגנת הכנס , אנדראה מקנייל משוויץ . 
הבדיקות נערכו על - די אנשי חברת אל - על בחו"ל ובהמשך על - ידי אנשי הביטחון 
בנתב"ג . הכנס קשור למחקר בין - לאומי בו שותפים בתי החולים ביקור חולים , 
תל - השומר והכרמל בארץ , וחברת סוקאר משוויץ . תלונה חריפה בנושא זה הועברה 
למנכ"ל אל - על , רפאל הר - לב , על - ידי אחד מנציגי ישראל בכנס , פרוף 
אנדרי קרן , מהמחלקה הקרדיולוגית בבית החולים ביקור חולים בירושלים . פרוף 
קרן דרש בתלונתו להקים ועדה שתבדוק את הפרשה ואם תמצא שהעובדות נכונות , 
יש לשלוח מכתב התנצלות למארגנת הכנס . ח"ך רן כהן ( רץ ) כתב אתמול לשר 
התחבורה , משה קצב , כי כתוצאה מאופן פעולתם של אנשי הביטחון של אל - על 
באמסטרדם ולאחר מכן בלוד , החליטה חברת סוקאר לבטל את הכנס שאמור היה להערך 
באילת וערכה אותו בלימסול שבקפריסין , בחודש שעבר . " הנזק שנגרם הוא עצום , 
מבחינה כלכלית ומבחינה ציבורית " . גם ח"ך כהן ביקש משר התחבורה להורות על 
חקירה באל - על ועל משלוח מכתב התנצלות . הוא דרש שיוסקו מסקנות למניעת 
אירועים דומים בעתיד . במכתב התלונה של פרוף קרן להר - לב נאמר כי מקנייל , 
האחראית על ארגון הכנס , הייתה אמורה להגיע ארצה מאמסטרדם ב3 ליולי , 
בטיסה 833 של אל - על . היא הגיעה שעתיים וחצי לפני הטיסה , כנדרש , אולם 
נאלצה לעבור , לדבריו , בדיקה ביטחונית נוקשה וממושכת , שבעטיה הפסידה 
את הטיסה ארצה ונאלצה לטוס לפרנקפורט ומשם לישראל . בארץ נפגשה עם הרופאים 
המשתתפים בכנס ויצאה חזרה לציריך ב7 ליולי , הפעם עם חברת סוויסאייר . 
על - פי התלונה , נחקרה בנתב"ג שוב על - ידי אנשי הביטחון , שאף ניסו להתקשר 
לרופאים כדי לאמת את גירסתה . פרוף קרן כתב : " מזועזת ונפגעת מיחס שלטונות 
הביטחון של אל - על בחו"ל ובארץ , המליצה שלא לקיים את הכנס המדעי בישראל " . 
את מכתב התלונה סיים במחאה חריפה נגד התנהגותם הלא מנומסת והבלתי נסבלת 
של אנשי הביטחון של אל - על . דובר חברת אל - על , נחמן קליימן , סירב 
אתמול להתייחס לנושא בטענה שלא ראה את מכתב התלונה . 
