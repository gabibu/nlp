ואשינגטון ( מיוחד ל"הארץ " ) . ראשי הממשל האמריקאי מאשרים כי צבא עיראק 
שיגר אתמול כמה טילי סקאד בתחומי עיראק , כנראה למטרות ניסוי . מזכיר ההגנה 
של ארה"ב ריצארד צייני , אמר אתמול בראיון טלוויזיוני כי " הדבר מהווה 
הוכחה נוספת , לכל מי שהיה זקוק להוכחה כזו , כי לסדאם חוסיין יש טילים 
באליסטיים , וכי יש לו היכולת להשתמש בהם " . צייני הזכיר כי זו הפעם הראשונה 
שעיראק משגרת טילי סקאד מאז תחילת המשבר במפרץ . ניסוי דומה נערך בבגדאד 
בחודש אפריל האחרון . צייני הסביר כי טילים אלה , מתוצרת ברה"ם , יכולים 
לשאת נשק כימי , אך בעבר הפעיל אותם סדאם חוסיין עם ראשי חץ קונוונציונאליים . 
" לטילי הסקאד , טווח של 085046 קילומטר , והם מדוייקים עד כדי פגיעה 
בעיר מסויימת , אך לא במטרת - נקודה " , אמר צייני והוסיף כי מומחים אמריקאים 
יבחנו בימים הקרובים את חומר הראיות שהצטבר על שיגור טילי הסקאד בעיראק . 
לדבריו , כוחות בעלות הברית באזור המפרץ היו מודעים לניסויים , והכוחות 
הבריטיים הועמדו במצב הכן . דובר צבאי אמריקאי בריאד שסעודיה , הדגיש כי 
הטילים לא כוונו לעבר הכוחות האמריקאים וכוחות הקואליציה . יועצו של הנשיא 
בוש לביטחון לאומי , הגנראל ברנט סקוקרופט , אמר בראיון טלוויזיוני אחר , 
כי שיגור טילי הסקאד עשוי להיות מחווה של התרסה מצד סדאם חוסיין , " אך 
המעשה מבהיר את העובדה שהוא אדם בעל דפוסי התנהגות בלתי - צפויים , בעל 
נשק קטלני רב עוצמה , יש ביכולתו להרכיב על כלי נשק אלה מנגנונים הגורמים 
הרס רב , והוא יכול להשתמש בהם ברגע שיראה לנכון " . 
