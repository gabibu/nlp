בשבוע שעבר הופנה זעמו של הציבור החילוני על החקיקה הדתית שביוזמת אגודת 
ישראל כלפי הציבור הדתי בכללו . ספק אם מישהו מאלה שנגסו בהפגנתיות בכריכי 
החזיר שחולקו בירושלים היה מודע לעמדת המפד"ל , מייצגת הציבור הדתי - ציוני 
בארץ , כפי שהתפרסמה בעיתון " הצופה " ביום ששי שעבר . " ארבעת החוקים 
הדתיים שהוצעו השבוע חשובים כשלעצמם , וביכולתם לתרום לצביונה היהודי של 
מדינת ישראל " , נאמר שם . " יחד עם זאת סבורה המפד"ל כי חקיקה דתית צריכה 
לבוא מתוך הבנה והסכמה לאומית רחבה , בלי לפגוע בכבוד הדת וללא גרימת נזק 
ליחסים בין חילונים ודתיים . . . לנוכח זאת לא יצאה המפד"ל ביוזמה משלה 
לחקיקת חוקים אלה . עם זאת , משעלתה היוזמה ממפלגה דתית אחרת , וכל הקואליציה 
מסכימה ליוזמה , מצטרפת המפד"ל להסכמה זאת , ותתמוך בחקיקה " . לפני שנים 
לא רבות היתה הבעת עמדה מעין זו מרימה הרבה גבות בקרב ציבור קוראי " הצופה " . 
הפסיוויות המשתמעת מגילוי הדעת , " כל הקואליציה מסכימה " , מייחדת ודאי 
לא רק את נציגי המפד"ל בממשלה , אלא גם את חברי המפלגה הליברלית למשל . 
אך היו אלה הראשונים שפעלו באופן עקבי לחקיקה דתית במדינת ישראל . הציבור 
החרדי , ונציגי אגודת ישראל בכלל זה , המעיטו ביוזמות חקיקה כאלו בעבר . 
הדיון בכנסת בשבוע שעבר הוא אפוא חלק מתהליך של שינוי בעמדת הציבור החרדי , 
ובעמדת הציבור הדתי - ציוני , לגבי חקיקה דתית . עמדת המפד"ל , על חוסר 
ההחלטיות שבה , כפי שפורסמה ב"הצופה " , מעידה יותר מכל עלקפמאליד4היגררות 
לנטישת עמדות קודמות . תפיסת המיעוט במחנה הציוני דתי , שיוצגה במאמרו 
של הרב פרומן ב"הארץ " בשבוע שעבר , אף רואה בשינוי זה משום ערעור של ה"רזון 
דאטרה " של המפד"ל . בשיחה בראשית השבוע הצביע הרב פרומן על מקור הקונפליקט 
של המחנה הדתי . " באופן היסטורי , החקיקה הדתית היתה דרכה של הציונות 
הדתית לבטא את תמיכתה ואמונה במדינה " , אמר . " רצינו במדינה שהיה לנו 
חלק בה , ואת תרומתנו ראינו במתן אופי תרבותי דתי למדינה זו . זה היה חלק 
מהעשייה הציונית שלנו . אבל פתאום קמו אנשים והתחילו לחשוב אולי לא זו הדרך " . 
הרב פרומן היה ביניהם . בשנת 6891 אירגן דניאל טרופר , יו"ר ארגון " גשר " , 
חוג רעיוני בשם " הגות " הגות ותגובה לשאלות השעה . החוג כלל רבנים , 
הוגי דעות ומחנכים , כולם מהמחנה הציוני - דתי . חוג זה היה , בקרב הדתיים , 
ההתארגנות הממשית הראשונה שהעמידה בסימן שאלה כמה מהמוסכמות החשובות ביותר 
לציבור זה . החוג מנה כמה עשרות פעילים בלבד , כולם מהבולטים במחנה הדתי : 
הרב עמיטל ראש ישיבת גוש עציון , לימים מנהיג תנועת מימד , הרב הפרוף 
נחום רבינוביץ ראש ישיבת מעלה אדומים , הפרוף שלום רוזנברג , הפרוף מיכאל 
אלבק , הרב יצחק כהן , הרב יואל בן - נון , הרב מאיר שלזינגר ואחרים . 
דווקא משום שהיה מדובר בחוג מצומצם ואליטיסטי מגוון מאוד מבחינת ההשקפות 
המדיניות ונטול גוון פוליטי נוצרה טלטלה בציבור הדתי . פעילות הגות החלה 
בתקופה בה יצא המאבק בין דתיים לחילוניים לרחובות . העילה המיידית , משחזר 
טרופר , היתה המאבק סביב פתיחת בתי - קולנוע וקיום משחקי כדורגל בשבת . 
" כל מפלגה דתית הרגישה פתאום צורך להוכיח שהיא פעילה , ובשביל החילונים 
זה היה פשוט יותר מדי בבת אחת " , הוא אומר . " אז זה נראה לי כאסון . 
ראיתי שנוצרים ניכור והתבצרות של שני המחנות , והניכור של החילוניים הוא 
לא רק מהדתיים אלא מהיהדות . תיאורטית , היהדות שייכת גם לחילונים , וכך 
זה היה פעם , אבל הבחילה מהדתיים הפכה לבחילה מהיהדות . מה הועילה החקיקה ? 
היא רק הזיקה . נוצרה שנאה . פניתי לכמה מנהיגים רוחנים של המחנה הדתי , 
והזמנתי אותם לחוג רעיוני . לא ידענו למה זה הולך . מהר מאוד גילינו שכולנו 
חושבים אותו דבר " . אבל , מזכיר פרומן , במקום שיש שני יהודים , יש שלוש 
דעות . וכששני היהודים הם רבנים , מספר הדעות הוא אין - סופי . למרות 
ההסכמה הבסיסית לגבי הנזק שגורמת החקיקה הדתית , פרסמה הגות רק שני גילויי 
דעה אחד בעניין החקיקה ואחד בעניין התרבות ומספר מודעות שהתייחסו מיידית 
לאירועים מסוימים . לכל אחד מחברי החוג היו סיבות משלו להתנגדות לחקיקה . 
כולם הסכימו שמבחינה טקטית , החקיקה לא עובדת . " אי אפשר לשלוח משגיח 
לכל בית " , מגדיר זאת טרופר . במישור העקרוני , לא היתה דעה אחידה . הרב 
עמיטל הביע התנגדות להפקעת היהדות מהיהודים . לא ניתן , כך סבר , שהציבור 
הדתי ישתלט על היהדות , והציבור החילוני יראה את עצמו פטור . היו גם שהעלו 
סיבות הלכתיות ( אף שמפרשי ההלכה חלוקים בינם לבין עצמם ) לפיהן , אמונה 
אסור שתינתן בכפייה . היו שהתנגדו מאותה סיבה , ללא הסימוכין ההלכתיים : 
" המטרה היא הרי רחוב יהודי , אומר הרב יצחק כהן , ראש המכללה לבנות 
בבר אילן , " השאלה היא איך יוצרים רחוב כזה . האם כופים זאת עליו , 
או שאנשים נענים מרצון . גם אם היו מצליחים לכפות את היהדות על הרחוב , 
דבר שאיני מאמין בו , זה אינו רחוב יהודי בעיני . זה רחוב משטרתי " . הניואנסים 
האלה היו בין השאר הסיבות למיעוט הפרסומים . " רוב הציבור הרוחני , לא 
רק הדתי , מייחס חשיבות עצומה למלים " , מסביר פרומן . " אנשים חיים בתחושה 
שהם כותבים עוד פרק בתנ"ך . קשה לעבוד עם אנשי רוח . יואל בן - נון , 
או חנן פורת , כל מלה אצלם זה הנצח . לדני טרופר היה מאוד קשה להביא אותם 
להסכים על נוסח כתוב " . " אלה אנשים מאוד עצמאים " , טרופר מאשר . " לא 
תמיד יש להם כוח לשמוע דעות אחרות . יש להם ביטחון עצמי , ופשוט קשה להם , 
נפשית , להתפשר . אלה הם מנהיגים , לטוב ולרע " . אולם למרות הקשיים הארגונים 
והעקרוניים היתה לפעילות הגות ובעיקר לגילוי הדעת , " לחידוש ההסכמה בין 
דתיים וחילונים " בנושאי החקיקה והתרבות השפעה רבה . זמן קצר אחרי פרסום 
גילוי הדעת נגד החקיקה התקיימה ועידה של המפד"ל . לקראתה הגבירה הגות את 
פעילותה . פורסמו פמפלטים , נשלחו מכתבים לבתי הצירים והתקיימו כנסים . 
הדברים הפתיעו רבים מהמשתתפים . " זה היכה את הוועידה בתדהמה " , משחזר 
הרב כהן . " שאנשים דתיים , שאינם חשודים בתפיסות רפורמיות , מתוך הציבור , 
מתנגדים לחקיקה דתית ? זה היה בהחלט שינוי . התרגלנו לכך שהחקיקה היא 
מעניינו של הציבור הדתי " . יצחק לוי , מזכ"ל המפד"ל , שלא השתייך לחוג 
הגות מסכים שבמובן מסוים ציינה הוועידה נקודת מפנה בדרכה של המפד"ל במידה 
רבה בשל פעילות החוג . " אני סבור שההתעוררות במפלגה , כמו בחוג הגות , 
באה בעקבות המציאות . את חקיקת היסוד הדתית יזמה המפד"ל בכנסות הראשונות . 
בשנים האחרונות ראינו שחקיקה דתית לא מוסיפה אהבה לדת . אין ספק שחוג הגות , 
שכלל אנשים מאוד מוערכים בציבור שלנו , תרם לכך . אני בטוח שזה השפיע " . 
אולם ההשפעה חילחלה , ועדיין מחלחלת , לאט . " לא תמיד משתקפות עמדות 
הציבור במעשיהם של עסקני הכנסת " , אומר הרב פרומן . זה גם לא פשוט ששר 
ששנים מקדיש את כל מרצו לנושא מסוים מתבקש פתאום להרפות . ככלות הכל , 
אין לציבור הציוני - דתי מועצת גדולי תורה . המפד"ל מעולם לא העמידה את 
עצמה , לטוב ולרע , ככפופה לסמכות רבנית רוחנית . לכן מאוד צפוי שדברים 
שמתרחשים בחוגי הרבנות לא ימהרו להתקבל בחוגי העסקנים . הגות אולי היתה 
מעין ניסיון להיות סמכות רוחנית שתגיע אל העסקנים , אבל ההצלחה היתה מוגבלת " . 
זמן לא רב אחר - כך התפרקה הגות . התפרקה אינו ביטוי מדויק ; המונח התפוגגות 
מתאים יותר . " הפסיקו להזמין אותי לפגישות במלון לרום אז לא באתי " , 
מתאר פרומן את התהליך מבחינתו . המזמין היה תמיד דני טרופר , וחלק המהסיבות 
להתפרקות נעוצות בו . " הגות גוועה כי לי היה קשה להביא להסכמה בין האנשים 
האלה " , אומר טרופר . " כל הזמן הייתי במסעות קיסינגר . דבר כמו הגות 
הצריך מערכת שלמה . אז היא נסגרה . היו פניות אלי לפתוח את החוג מחדש , 
אבל אני סירבתי " . זמן קצר אחר - כך הוקמה תנועת מימד . דני טרופר הצטרף 
לפעילות , ויחד עם הרב עמיטל וחלק מאנשי הגות מצא שם כר הולם לפעילותו . 
ההחלטה לעבור לפוליטיקה גמלה בהם בעיקר בשל הנסיבות המדיניות , אבל גם 
המצע החברתי - דתי של הגות קיבל את ביטויו . כיוון שלא כל חברי הגות מתונים 
בהשקפותיהם , החבילה התפרקה . הרב פרומן , איש ארץ ישראל השלמה על - פי 
הגדרתו , היה מאלה שלא מצאו את מקומם במימד , והוא תולה בהקמת התנועה את 
קיצה של הגות . אבל לסגירת החוג היו סיבות נוספות . חבריו שנמנו עם תלמידי 
ישיבת מרכז הרב חנן פורת והרב יעקב אריאל היו ערים מאוד לדבר הרבנות הראשית . 
בשלב מסוים התעורר חוסר ודאות לגבי עמדת הרבנות בעניין הגות . ללבטים אלה 
חברה גם תחושה שהיא בהכרח פועל נלווה של פעילות א - פוליטית לאורך זמן 
" שאף אחד לא שומע . לחוג לא היו שיניים " , אומר הרב כהן . " כל אחד 
עסק בעניינים משלו , בענייני רוח , ולא היה אף אחד שדחף מספיק לפעילות 
ציבורית " . המצע של הגות , שהתגלגל למצע מימד , מעולם לא קיבל ביטוי פרלמנטרי , 
בשל כישלונה של זו לעבור את סף החסימה . בדיונים שהתקיימו בין המפד"ל 
למימד , לפני הבחירות לכנסת , בעניין התאחדות מפלגתית , הסכימה המפד"ל 
לקבל את המצע , אולם שתי המפלגות נחלקו בעניינים מדיניים . עמדת המפד"ל , 
כפי שפורסמה בעיתון " הצופה " , היא הכלאה בין הדברים שנאמרו אז לבין המצע 
כפי שהתקבל בסופו של דבר . כל חברי הגות שהתראיינו בכתבה לא שינו מאז את 
עמדותיהם . הם מעידים אפילו על התחזקות באמונתם . את החקיקה הדתית של השבוע 
שעבר הם פוטרים בעיקר בצער . " העלייה הגדולה בהצבעה לציבור החרדי נתנה 
להם כוח ליזום . הם החליטו לפעול בתחום הזה , וחבל " , אומר טרופר . למרות 
זאת אין בכוונתם לשוב ולפעול . הרב עמיטל התאכזב מכל סוג של פעילות ציבורית ; 
אחרים , והרב פרומן ביניהם , מתעצלים ליזום , על אף שהם מוכנים להשתתף . 
דווקא הרב כהן , שקבל על " היעדר שיניים " , תומך נלהב בהקמת החוג מחדש . 
" חוג כזה צריך לקום , והוא יקום בסופו של דבר . קולו יישמע הפעם יותר , 
כי אי אפשר שהדברים יתגלגלו כפי שהם מתגלגלים " . למרות ההתמתנות בעמדת המפד"ל , 
התמתנות שחברי חוג הגות עצמם זוקפים לזכותם בדיעבד , אין הם מאמינים ששינוי 
של ממש יתרחש בעתיד הקרוב . " הייתי רוצה להביא את חברי הכנסת של המפד"ל 
למצב של הימנעות " , אומר טרופר , " אבל הציבור הדתי - לאומי יישאר פסיווי . 
הישועה תבוא רק ממהפכה בציבור החילוני . המפד"ל לדאבוני איבד את המנהיגות 
בתחום הזה . אדם שפסיכולוגית מרגיש מנהיג יוכל לעשות צעד נועז , אבל המפד"ל 
מרגישה היום חלשה מאוד , והיא נגררת . ייתכן שדווקא הוויתור על דגל החקיקה 
גרם למפד"ל לאובדן מנהיגות . אפילו ארץ ישראל השלמה כבר אינה ברשותה . 
היא לא מסוגלת לפעול " . " חברי הכנסת של המפד"ל היו צריכים להימנע " , אומר 
גם הרב כהן . " אבל הם לא עשו זאת , אולי מתוך פחדנות . אני לא חושב 
שהציבור הדתי במדינה שמח על כך " . למזכ"ל המפד"ל , הרב לוי , אין הרבה 
מה לומר על כך . " איננו יכולים להתנגד לחוק כמו חוק החזיר , אבל לא היינו 
יוזמים חוק כזה , כי אנו מתנגדים לכפייה . הצבענו על החוקים רק בהצבעה 
ראשונה . הם יעברו בוועדות ושם ננסה לתת להם גוון שאינו גוון של כפייה . 
גם אם הדבר לא יעלה בידינו , יהיה לנו מאוד קשה להצביע נגדם . ככלות הכל 
אלו חוקים שאנו מסכימים להם , וצריך לקחת בחשבון גם את השיקול הקואליציוני " . 
