אירוע הבא משכיח את קודמו במהירות רבה . הספורטאי הפעיל מכיר את המציאות : 
הוא יודע היטב שהוא שווה היום בדיוק כמו עוצמת מחיאות הכפיים שקיבל במשחק 
של אתמול . היה טוב הוא בעננים ; היה רע הכותרות העוקצניות והלועגות 
צורבות בנשמתו . שלשום אמרו שהכדורגל בישראל בנסיגה . היום אומרים שהליגה 
נהנתה אתמול ממחזור נפלא , נוסח כדורגל אירופי : 32 שערים בשישה משחקים , 
ממוצע גבוה , בלי משחק ללא שערים . חגיגה אמיתית . וכאשר נהנים מהליגה , 
נזכרים שגם נבחרות הייצוג עושות את שלהן ושאנחנו בתמונה הקדם אולימפית . 
שלשום אמרו שמכבי חיפה רץ לאליפות . היום מייללים בחיפה שתבוסות כאלה לא 
ידעו בעיר הכרמל עשרות בשנים . מזכירים אירועים מן ההיסטוריה : רק בגמר 
הגביע בשנות הארבעים ספג מכבי חיפה 211 מבית"ר תל אביב . שלשום אמרו שלחיפה 
הצוות הטוב ביותר בליגה . היום מייללים שאת טבי השחקנים שיחררו בחוסר אחריות . 
שלשום אמרו שמכבי תל אביב משחק הגנתי ; התגעגעו לימים הגדולים שהיו ; הזכירו 
שמות מלהיבים מלפני עשור ושניים . היום ? הכל כמו השתנה : הקבוצה הבקיעה 
עד כה 51 שערים , ורק המוליך הלאומי כבש יותר ממנה ( באחד ) . שלשום 
טענו נגד חבורתו של צבי רוזן ; היום משבחים אותה . שלשום עוד טענו , שנבחרת 
הכדורסל שלנו עלתה על המסלול הנכון והנה היא בדרך לאליפות אירופה לאומות 
עם חשמל בהיכל . בא ההפסד המאכזב בצרפת ומצב הרוח השתנה , כמקובל , מקיצוניות 
לקיצוניות . לעתים מתקבל הרושם שאין לנו בכלל אוהדי ספורט , אלא רק אוהדי 
ניצחונות . כל עוד מנצחים הכל טוב ויפה . וכך היה שוב אמש , בניצחון 
ההיסטורי על ברית המועצות בהפרש 5 נקודות . איזו סיבה לצהלה אבל ככלות 
הכל אכזבה : הצרפתים ניצחו בצכיה והשביתו את השמחה , שהרי כבר ברור כי 
לא נעלה לשלב הגמר האירופי . האם ביום רביעי יתברר שוב , שהאוהד הישראלי 
המצוי לא נשאר נאמן לקבוצתו בימי אכזבות , הפסדים וכשלונות ? הוא מסתלק 
ונעלם בימים עגומים , וחוזר רק כאשר מגיעים ימים טובים . האמנם יבואו האלפים 
להיכל גם כשאפסו סיכויי העליה ? אפילו מכבי תל אביב , כדורסל , פנומן יחיד 
במינו של הספורט הישראלי , למד זאת בעונה שעברה על בשרו . כאשר זמן מה 
לא הלך לו ; כאשר היה ברור כבר בשלב מוקדם שאפסו סיכוייו לעלות לחצי הגמר 
האירופי , נראו לפתע ביציעי יד אליהו הקרחות הגדולות גם במשחקי מכבי . במדינות 
של אוהדי כדורגל אמיתיים אפשר לראותם באים לעודד את קבוצתם גם ואולי בעיקר 
כשהיא במצוקה , נאבקת בתחתית הטבלה נגד הירידה מהליגה . אצלנו , ההתמודדות 
בצמרת מושכת קהל מאבק ההישרדות בתחתית הטבלה לא מעניין איש . ולא חשוב 
שלעתים משחקי - תחתית צריכים להיות דרמטיים , הפכפכים ומרתקים אף יותר ממשחקי 
קבוצות החלק העליון של הטבלה . אבל מי מאוהדי הספורט הישראלי מחפש רק את 
המתח והדרמה ? אצלנו מחפשים את נצחון הקבוצה האהודה . אם אינה מנצחת , 
לא חשוב ששיחקה יפה ; לא חשוב שלחמה היטב ; לא חשוב שהמשחק היה מרתק ושההצגה 
הספורטיווית מאלפת ואיכותית . אצלנו לא את זה מחפשים . רק את הניצחון . 
וזה גם ההסבר , שאפילו למשחקים חשובים לא באים אצלנו אוהדים בכמות הרצויה 
ומשאירים יותר מדי יציעים ריקים . 
