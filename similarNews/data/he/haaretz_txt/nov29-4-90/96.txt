משפחת חרפק וכצמן , מבעלי אסם , חתמו ביום ה לפני שבוע על הסכם למכירת 
חלקם ( % 33 ) בקבוצת אסם תמורת 62 מיליון דולר , כך מפרסם עיתון " העיר " 
בגיליון המתפרסם מחר . בכתבה נמסר כי הקונים , שזהותם חסויה בשלב זה מיוצגים 
על ידי משרד עורכי הדין הרצוג - פוקס - נאמן . ההסכם שנחתם בין הצדדים , 
הכולל את חלקם של בעלי המניות בחברת הלנה רובנשטיין שבבעלותם , מעניק לקונים 
האלמונים אופציה לרכוש את המניות 54 מיום החתימה אלא אם יבקשו יתר בעלי 
המניות בקבוצת אסם לנצל את זכות הסירוב הראשונה שבידם ויבקשו לרכוש בעצמם 
את המניות . משפחות חרפק וקצמן , הנמנות על משפחות המייסדים של חברת אסם , 
ניהלו זה חודשים אחדים מגעים עם גורמים שונים , ובהם חברה זרה , למכירת 
חלקם בבעלות על אסם . הבעלות על אסם נחלקה עד כה בין שבע משפחות המייסדים . 
