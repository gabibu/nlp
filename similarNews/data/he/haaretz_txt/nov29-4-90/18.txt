השיעורים הנמוכים ביותר של בוגרי י"ב המשיגים תעודת בגרות , מרוכזים בבתי - 
ספר בין באר - שבע לאשקלון , בפרוזדור ירושלים , בטבריה וסביבתה ובאזור 
שבין חצור הגלילית לצפת . באזורים אלה מגיעים לעתים שיעורי ההצלחה לששה 
אחוזים בלבד . נתונים אלה הוצגו אתמול ביום עיון על ההישגים בלימודים ובבחינות 
הבגרות בערי הפיתוח , שערך משרד החינוך במכון ואן ליר בירושלים . המדען 
הראשי של משרד החינוך פרוף יוסף באשי , טען שהשיעור הנמוך של הזכאים לתעודת 
בגרות בישובים שונים ובתוכם בערי הפיתוח , נעוץ בין השאר בשיטות המיון של 
תלמידים להקבצות ברמה נמוכה , כבר במעבר מגן הילדים ליסודי . לדבריו , 
מגיע שיעור התלמידים המנותבים לחינוך המיוחד במקומות מסוימים ל03 אחוז ואילו 
מספר הנשארים כיתה ( בכיתות רגילות ) מגיע ל51 אחוזים . באשי אמר כי מערכת 
החינוך עושה להנצחת הפערים בכך שהיא עורכת בחינות לתלמידים כדי לנתבם למסגרות 
חלשות , במקום להשתמש באבחון לאיתור קשייהם בלימודים ולקידומם בתוך הכיתות 
הרגילות . העובדה שהחלשים והחזקים זוכים למספר שעות הוראה זהה , מסבירה 
לטענתו את האופן בו המערכת " מייצרת טעוני טיפוח " . עוד ציין כי העובדה 
שמדי יום נוספים 002 עולים חדשים לבתי הספר והעובדה שהוקשחו הדרישות בבחינות 
הבגרות באנגלית ובמתימטיקה , עלולים לגרום לגידול נוסף בשיעור הכשלונות 
בבחינות הבגרות . יו"ר המזכירות הפדגוגית במשרד החינוך , ד"ר אליעזר מרכוס , 
טען כי חולשתם של בתי ספר באזורים מסוימים , גורמת לבריחת תלמידים לבתי - 
ספר בישובים מבוססים . " רוב התלמידים בראש העין לומדים בחוץ , וכך גם 
04 אחוז מהתלמידים בקריית מלאכי ובאופקים , ורבע מהתלמידים בכרמיאל ומגדל 
העמק " . מרכוס הזכיר שרק שליש מבוגרי י"ב בישראל משיגים תעודת בגרות וטען 
כי " אין לשכוח את שני השלישים שאינם מגיעים לכך " . הפתרון לדבריו , סגירת 
בתי - ספר כושלים והפיכת בתי ספר מבוססים המצויים בקרבתם לבתי - ספר מקיפים 
( רבי מסלולים ) . הוא טען כי למרות שיש חוק חינוך חובה עד סוף כיתה י , 
תיכונים רבים מסרבים לקבל תלמידים במעבר מחטיבת הביניים לחטיבה העליונה . 
" תלמידים בכיתה ט , בחטיבות ביניים הצמודות לתיכונים עיוניים , חיים 
בטראומה שהם עומדים לעוף " , ולפיכך , יש להצמיד את החטיבות לבתי - ספר 
מקיפים , טען מרכוס . בכנס הטיחו חלק מהדוברים האשמות זה בזה בגין שיעור 
הכישלונות הגבוה בבחינות הבגרות בערי הפיתוח , ובעיקר בבתי הספר הטכנולוגיים . 
מנהל החינוך הדתי במשרד החינוך , מתי דגן טען כי יש לחסל את החינוך הטכנולוגי 
ולאפשר לכל התלמידים ללמוד בחינוך העיוני . מזכ"ל הסתדרות המורים , יצחק 
ולבר , השיב בתגובה כי התלמידים הטובים בבתי הספר הטכנולוגיים הדתיים בורחים 
לישיבות תיכוניות מחוץ למקום מגוריהם , ולכן נותרים בבתי הספר הטכנולוגיים 
רק התלמידים החלשים שאינם משיגים תעודות בגרות . ולבר טען כי משרד החינוך 
" ימשיך לערוך סימפוזיונים על בעיית החינוך באוכלוסיות החלשות עוד מאה שנה " , 
אם לא ימקד את מרב המשאבים בגיל הרך . לדבריו , יש פער אדיר כבר בגיל 
הגן , בין ילדים מערי פיתוח ובין ילדים מישובים מבוססים . יו"ר ארגון המורים 
שושנה באייר טענה כי מצוקת החינוך באוכלוסיות החלשות תיפתר רק אם יכפילו 
את שכר המורים כדי למשוך כוחות טובים להוראה . דוברים אחרים בכנס הציעו 
לתת למורים שכר דיפרנציאלי . הודגש הקושי ללמד בכיתות עם 04 תלמידים שפערי 
הרמות ביניהם קוטביים . 
