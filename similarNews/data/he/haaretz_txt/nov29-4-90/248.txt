לא מזמן עסקתי כאן בנוסח החוזר שמשגר בנק לאומי לחוסכים בתוכניות החיסכון 
ועמדתי על בעיות אחדות שהתעוררו עקב כך ( " מסתורי כח תשורת המשך " , 09 . 
11 . 11 ) . י . בנדמן , לקוח של בנק דיסקונט , שלח לי לאחר פרסום הדברים 
את החוזר שבנק דיסקונט נוהג לשלוח ללקוחותיו , בהתקרב מועד סיום תוכניות 
החיסכון שלהם . מפאת חיבתי לדמיון הלשוני העשיר של מתכנני תוכניות החיסכון 
לא אחסוך מקוראי את כותרת החוזר : " תנאי תוכניות החיסכון יתרון רב תכליתינעורים 
המשך ויתרון לכל צמוד המשך " . זהו . בשלב הבא צפויה תוכנית יתרון - על 
רב - תכליתי מתבגרים תוספת להמשכצמוד ברירת קנס , או משהו דומה . אבל זה 
לא העיקר , כמובן . העיקר הוא משפט הפתיחה בחוזר , שזה לשונו : " עם 
מועד סיום תקופת החיסכון בתוכנית יתרון רב תכליתינעורים או יתרון לכל צמוד 
יופקדו הכספים בהתאם לתקנות בתוכניות ההמשך שבנדון , בהתאמה , בתנאים מועדפים 
שעיקרם : . . . " וכאן בא פירוט התנאים . כפי שרואים בעליל , הלשון 
שאותה נוקטים מחברי החוזר היא קטיגורית מאד : " יופקדו הכספים " . החוסך 
התמים עשוי לחשוב , שהעברת הכספים לתוכניות המשך היא הברירה היחידה , מה 
גם שמיד אחר כך נאמר : " בהתאם לתקנות . בשום מקום בחוזר לא נאמר כי קיימות 
אפשרויות אחרות בכלל זה האפשרות האלמנטרית לומר די לחיסכון , להוציא את 
הכסף , ולייעדו לכל צורך אחר . מבחינה זו , הנוסח שאותו נוקט החוזר של 
בנק דיסקונט גרוע ומטעה יותר מנוסח החוזר של בנק לאומי . במכתב אלי כותב 
י . בנדמן : " . . . לא שאני תולה תקוות רבות במה שיאמר לך דובר בנק 
דיסקונט . הוא לבטח ידלה סיפור כזה או אחר מרשימת הסיפורים המוכנים אצלו 
לכל שאלה של כתב טרדן . . . " ובכן , דווקא בנדון זה טעה . כאשר הפניתי 
את השאלה המתבקשת לדוברת בנק דיסקונט , קיבלתי תוך שעתיים תשובה זו : " תמסור 
תודה לקורא שהפנה את תשומת לבך לעניין . אכן הנוסח מטעה . אנו נדאג מיד 
לתיקונו " . קפמאפרקלא מזמן קראתי על ההצלחה שקצר מבצע הטלמרקטינג של חברת 
בזק . החברה הציעה ללקוחותיה לרכוש טלפון זמיר או עפרוני בשלושה תשלומים 
דו - חודשיים של 07 . 44 שקלים , ובנוסף תשלום חודשי קבוע של 67 . 2 שקל 
עבור החזקת המכשיר , וכן טלכל - דיבורית , בתשלום חודשי קבוע של 06 . 01 
שקל ל02 חודש לפחות , כל המחירים לפני מע"ם . נמכרו 000 , 8 מכשירים . 
מספר קוראים העירו מיד עם פירסום המבצע , שההצעה בלתי כדאית בהחלט . במיוחד 
העירו לגבי הטלכל דיבורית : התשלום בגין 02 חודש בסך כ542 שקל מתקרב למחיר 
מכשיר דומה או אף משוכלל יותר , שאפשר לרוכשו בשוק החופשי , בלי להתחייב 
לתשלומים חודשיים נצחיים לחברת בזק . דוד היימן , סגן מנהל אגף השיווק 
בחברת בזק , אמר לי כי החידוש העיקרי במבצע היה האפשרות להזמין את המכשירים 
בטלפון ולקבלם בדואר . אשר למחירים , יש לזכור כי התשלום החודשי כולל גם 
את כיסוי עלות ההחזקה . כאשר אדם קונה מכשיר טלפון בשוק החופשי , אין לו 
ביטוח להוצאות ההחזקה והתיקונים , וגורם זה מסביר ( ולפי תחשיבי חברת בזק 
גם מצדיק ) את ההפרש . ובכל זאת נראה לי שהמחיר גבוה , ואני תוהה אם 000 , 
8 הלקוחות שרכשו את המכשירים במסגרת מבצע זה עשו חשבון נכון . יחד עם כך 
אין מקום להתרעם על בזק . עברו - חלפו הימים שלשירות הטלפונים הממשלתי היה 
מונופול בתחום ציוד הקצה הטלפוני . השוק פתוח לתחרות , כל אחד יכול למכור 
( לאחר קבלת אישור איכות ממשרד התקשורת ) ולקנות כרצונו . יש להתייחס 
להצעת בזק בתחום זה כאל הצעה אחת מרבות , וכל אחד יעשה את חשבונו . קפמאפרקבנסיעתי 
האחרונה לחו"ל שמתי לב שדקות אחדות לפני ההמראה הביאו שתי דיילות מתקן שהיה 
מורכב ממוטות ורצועות בד וילון , והרכיבו אותו בין שתי שורות מושבים , 
משני צדי המעבר . לתומי חשבתי , שזו שיטה חדשה להפריד בין מעשנים ללא מעשנים . 
עד מהרה התברר שטעיתי : זו שיטה חדשה להזיז קדימה ואחורה את מחלקת העסקים . 
מסתבר , שעברו הימים שבהם הוקצו במטוסים , מלכתחילה , מושבים מסוימים , 
מרווחים יותר , לנוסעי מחלקת העסקים . עתה מחלקת העסקים היא מחלקת גומי 
נעה קדימה ואחורה במחלקת התיירות , בהתאם למספר הנוסעים המוכנים לשלם את 
תוספת העסקים . אינני מזכיר את שם חברת התעופה שבה חזיתי בתופעה זו , כיוון 
שסופר לי כי יש חברות נוספות הנוהגות כך , אם כי לא בהכרח כולן . לא זו 
בלבד שנוסעי " מחלקת העסקים " הגמישה נאלצים להצטופף במושבי מחלקת התיירות ; 
אחד מנוסעי מחלקה זו טען באזני כי אין גם הבדל של ממש בהרכב הארוחה שקיבל 
תמורת תוספת המחיר ששילם . מה נשאר ? רק הזכות הבלתי מעורערת לספר לשכנים 
" נסעתי במחלקת עסקים " , וגם זה משהו . 
