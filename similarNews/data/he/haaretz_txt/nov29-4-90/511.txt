סיעת המערך קיבלה אתמול את הצעתו של ח"ך חיים רמון להקים ועדה משותפת לסיעה 
בכנסת ולנציגי המושבים , שתפעל לשינוי הסדר הסיוע למושבים במצוקה . הסיעה 
דנה אתמול בהצעת החוק הפרטית שהגישו הח"כים גדליה גל ( מערך ) ועובדיה 
עלי ( ליכוד ) להקפאת חובות במגזר החקלאי . המשתתפים טענו כי המצב הנוכחי 
הוא בלתי נסבל וההסדר אינו בר - ביצוע . יו"ר ועדת הכספים ח"ך אברהם שוחט 
אמר כי מקובל עליו שההסדרים במגזר החקלאי הם בעייתיים וטעונים שינויים . 
הוא התנגד להקפאת החובות באמצעות חקיקה . לדבריו , מדובר בחקיקה סוחפת 
שתגרור חקיקה דומה במגזרים אחרים . ח"ך עדנה סולודר , שהיא נציגת הקיבוצים 
בוועדת הכספים אמרה כי היא בעד שינויים בהסדרי הסיוע לחקלאות , אך לא תתמוך 
בחקיקה . 
