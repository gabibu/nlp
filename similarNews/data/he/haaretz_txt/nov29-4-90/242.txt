לאחר המתנה שארכה ארבע שנים זוהו לפני כחודשיים הנחילים הראשונים של " הדבורים 
הקטלניות " בתחומי ארה"ב . דבורים אלו , המוכרות כ"דבורים האפריקאיות 
הקטלניות " , התפשטו על פני כל דרום ומרכז אמריקה לאחר שב7591 הן שוחררו 
במקרה ממעבדה בריו קלארו שבברזיל , שם ניסו חוקרים להכליא דבורי - בר אפריקאיות 
עם דבורת הדבש , כדי לקבל זן של דבורים שיהיה עמיד בתנאים של ברזיל . הדבורים 
הקטלניות זכו בשמן בשל האגרסיוויות שהן תוקפות בני - אדם ויצורים אחרים המסכנים 
את הנחיל . 33 שנים לאחר שהשתחררו מן המעבדה בברזיל נצפה הנחיל הראשון ליד 
וואלסקו , טקסס , ועם גילויו התחדש הוויכוח בין המדענים בארה"ב באשר לטיבן 
של דבורים אלו . הוויכוח נוגע בעצם לשמן של הדבורים האלה האם אלה באמת 
דבורים אפריקאיות או שמא מדובר בזן שונה לחלוטין לאחר שבמשך 33 שנה התערבו 
הגנים של הנחיל האפריקאי המקורי בגנים של דבורות דבש . התכונות השליליות 
הבולטות של הדבורים האפריקאיות הן התוקפנות המהירה שלהן ותנועת הנחילים המואצת . 
אם אכן נותרו תכונות אלו בעינן עלולים הנחילים שהגיו לארה"ב לאיים על תעשיית 
הדבש האמריקאית , ולפגוע בגידולים חקלאיים המסתמכים על כוורות דבורים להאבקת 
צמחים . לדעת חוקרים ממשרד החקלאות האמריקאי , מדובר בזן שונה שהוא עירוב 
של דבורת הדבש המתורבתת עם הדבורים האפריקאיות וכהוכחה מציגים המומחים את 
צורתה החיצונית של הדבורה הפולשת הנראית כתערובת של דבורת הדבש עם דבורה 
אפריקאית . אולם מומחים מאוניברסיטאות שונות בארה"ב אינם מסכימים עם טענה 
זו . האנטומולוג , גלן האל מאוניברסיטת פלורידה , אמר לכתב העת " סאיינס " : 
" אלה דבורים אפריקאיות . הן הגיעו אל הגבול כמעט ללא " דילול " , ועלינו 
להתמודד עם תכונות האופי שלהן " . האל מבסס את דבריו על מחקר שערך , יחד 
עם דבורה רון סמית מאוניברסיטת מישיגן , ואורלי טיילור מאוניברסיטת קנזס . 
במחקר נבחן רצף הדי - אן - אי של הדבורים האפריקאיות ( שהגיעו אז עד צפון 
מכסיקו ) . החוקרים מצאו כי % 79 מן הדבורים נשאו די - אן - אי מיטוכונדרי 
של דבורים אפריקאיות . כיוון שהדי - אן - אי של המיטוכונדריה מורש מצד 
האם , מעיד הדבר על רציפות של אמהות אפריקאיות . פירוש הדבר הוא שלמרות 
העדויות הברורות , שלפיהן זכרים של הדבורה האפריקאית הזדווגו עם מלכות של 
דבורת הדבש לאורך כל נתיב ההתפשטות של נחילים אלה ( והעבירו בכך חלק מן 
התכונות ה"אפריקאיות " למכוורות בדרום ומרכז אמריקה ) , הרי הנחילים שנדדו 
צפונה מברזיל הונהגו על ידי מלכות " אפריקאיות " . ייתכן שכל האמהות היו 
מלכות מן הזן האפריקאי שהורישו את הדי - אן - אי הנקבי ( המיטוכונדריאלי ) 
לבנותיהן , אך אין הדבר סותר את האפשרות שהן הזדווגו עם זכרים של דבורת 
הדבש וגרמו לעירוב הזן מאז 7591 . בחינת הדי - אן - אי של גרעין התא מראה 
כי בדבורים שנדגמו בוונצואלה , לא נמצאו כמעט עקבות לתורשה של דבורת הדבש , 
בעוד שב%51 מן הדבורים שנדגמו במכסיקו היו סימנים של די - אן - אי של דבורת 
הדבש . לדברי האל , מעיד הדבר כי היו רק מקרים מעטים של הכלאה בין זכרים 
אירופיים למלכות אפריקאיות , וייתכן שהצאצאים של הכלאה כזו היו כשירים פחות 
לשרוד בתנאים של מרכז אמריקה , שם מתקיימת דבורת הדבש רק בסיועו של האדם 
המטפח את המכוורות . לעומת טענה זו , מעלה מנהל המעבדה לחקר דבורת הדבש 
של משרד החקלאות האמריקאי בבאטון רוז לואיזיאנה , תומס ריינדרר , טענת 
נגד . לדבריו , " הנתונים מראים כי מדובר בדבורת כלאיים " . ריינדרר מדגיש 
כי האל ועמיתיו בחנו רק שלושה סמנים בדי - אן - אי של הדבורים כאשר חיפשו 
עדות להכלאה , ולדבריו , אלו אינם נתונים מספיקים . על פי תצפיותיו , 
הדבורים שנדגמו במכסיקו היו הכלאה של % 05 בין דבורה אפריקאית לבין דבורת 
הדבש . נתוניו של ריינדרר מבוססים על הבדלים צורתיים בין הזנים . הוא בחן 
52 תכונות פיסיות שבהן יש הבדל בין הדבורה האפריקאית לדבורת הדבש , כגון 
אורך הרגלים , אורך הכנף והזווית בין עורקים בכנף . תכונות אלו נקבעות 
בתורשה ומשמשות לכן כסמנים גנטיים . לדבריו , הדבורים שבחן היו תערובת 
של 05 : 05 בין דבורה אפריקאית לדבורת הדבש . אולם דווקא החוקר שפיתח את 
שיטת ההשוואה הצורתית בין הדבורים , הוואל דיילי מאוניברסיטת קליפורניה , 
אומר כי אינו בטוח שהשוואה זו יכולה להעיד על הכלאה . זאת כיוון שהתכונות 
הצורניות אינן נקבעות בלעדית על ידי התורשה לסביבה יש השפעה על ההתפתחות 
ותנאי אקלים ותזונה יכולים לשנות את הצורה החיצונית . אפילו אם מדובר בתכונות 
תורשתיות , אין הדבר מעיד בהכרח על הכלאה , וייתכן כי הדבורים שנמלטו מן 
המעבדה בברזיל היו וריאנט של הזן האפריקאי , או שמאז החלה נדידתן של דבורים 
אלה התפתחה ברירה טבעית לטובת תכונות מסוימות . למרות חילוקי הדעות , נראה 
כי כל החוקרים מסכימים שתנועת הנחילים צפונה תגרום לשינויים ואף לעירוב בן 
זני הדבורים השונים , בשל האקלים הקריר יותר של ארה"ב . ייתכן כי תיווצר 
רצועה גיאוגרפית שבה יהיה יתרון לבני הכלאיים שמדרום לה יהיו הדבורים " יותר 
אפריקאיות " ומצפון לה " יותר אירופיות " . אולם החוקרים אינם מוכנים להסתכן 
ולהתנבא באשר להשפעה המעשית והכלכלית שתהיה להכלאה כזו ובאשר לתכונות שיפתחו 
דבורים מעורבות כאלה . 
