אמצעי ביטחון מוגברים ננקטו אמש בכל רחבי מצרים לקראת הבחירות למועצת העם 
הנערכות היום . אמצעי ביטחון קפדניים במיוחד ננקטו במחוזות החמים , בהם 
צופים התמודדויות קשות בין מועמדי מפלגת השלטון לבין מומלצי האופוזיציה . 
המחוזות הרגישים הם איסמאעיליה ודמיאט בדלתה , וסוהאג וקינא במצרים עילית . 
הבחירות נערכות הפעם לאחר משאל העם לפיזור הפרלמנט שבית המשפט כפר בחוקיותו . 
שיטת הבחירות הפעם היא אישית - אזורית , כאשר מפלגות האופוזיציה הראשית : 
הוופד , העבודה , האחים המוסלמיים והלאומיים החופשיים הודיעו מלכתחילה 
כי הן מחרימות את ההצבעה . למעלה מ002 מועמדים מתמודדים על 444 המושבים במועצת 
העם המצרית . צופים רוב מכריע למפלגת השלטון " המפלגה הלאומית הדמוקרטית " , 
ולייצוג מוגבל של מפלגות אופוזיציה קטנות וכן למועמדים עצמאיים . קהיר ( 
ע"ם ) . לעיתון " אל - ופד " נודע , שהממשלה מתכוונת להקצות 06 מושבים 
במועצת העם למועמדים העצמאים ולכמה מראשי המפלגות הקטנות , שישתתפו בבחירות . 
מפלגת השלטון והממשלה הסכימו להקצות 02 מושבים למפלגות הקטנות , שהרוב בהם 
יינתן לתגמוע . נוסף לכך הוסכם להקצות שני מושבים למפלגות האומר , אל - 
איתיחאד , מצר אל - פתאת וכן ל"ירוקים " . שאר המושבים יוקצו למועמדים , 
שפרשו מהמפלגות שהחרימו את הבחירות ולאישי ציבור . עוד טען העיתון , כי 
המפלגה והממשלה מתכוננים לזייף את הבחירות . " אל - ופד " הוא , כידוע , 
עיתון האופוזיציה שהחרימה את הבחירות . 
