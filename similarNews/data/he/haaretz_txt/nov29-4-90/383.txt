שר התעשייה והמסחר , משה נסים , יצא אתמול לבריסל לוועידת שרי גאט"ט ההסכם 
הבין - לאומי למסחר ומכסים . בכנס עומדות לסכם חברות הארגון את תוצאות סיבוב 
המו"ם , המכונה סיבוב אורוגוואי . הנושאים העיקריים שיידונו בכנס , הם 
הורדת מכסים עולמית , מגבלות בלתי מכסיות , הורדת הגבלות על מוצרי טקסטיל , 
ליברליזציה וביטול מכסים על מוצרי חקלאות והגברת המשמעת במתן סובסידיות . 
השר נסים אמור להיפגש עם שרים עמיתים ממדינות שונות ועם נציגי חברות גדולות , 
משקיעים ואנשי עסקים , במטרה לעניין אותם להשקיע בישראל . בפגישה שיקיים 
עם נציב השוק המשותף , יעלה נסים את נושא החקיקה נגד החרם הערבי . כמו 
כן ינצל השר את הביקור לפגישות עם נציגי חברות גדולות בהולנד . 
