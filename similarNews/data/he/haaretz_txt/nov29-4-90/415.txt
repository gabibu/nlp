התנאים להשתתפות במכרזי משרד הבינוי לחברות זרות ולישראליות יהיו זהים כך 
מסר מנהל מינהל הנדסה ותכנון במשרד , אורי שושני , בכנס של התאחדות הקבלנים 
והבונים . בכנס נמסר כי יש התעניינות מחודשת מצד חברות בנייה זרות להשתלב 
בפרויקט הבנייה לעולים בגלל השיפורים האחרונים שהכניס משרד הבינוי והשיכון 
בתנאי ההתקשרות , כמו בנייה תקציבית , והתחייבות הממשלה ל%001 רכישה . 
שושני מסר כי בכל מקרה יוענקו לחברות הבנייה הישראליות תנאים זהים לאלו 
של החברות הזרות . אם ייאפשרו לחברות זרות לייבא עובדים , תשומות בנייה 
וכד , גם החברות ישראליות יוכלו לעשות כן . משרד הבינוי גם יעמוד על כך 
שהחברות הזרות יבנו בארץ , במסגרת של שותפויות עם חברות ישראליות . התנאים 
של משרד הבינוי מתייחסים גם לבנייה קונוונציונאלית , וגם לבנייה מתועשת . 
