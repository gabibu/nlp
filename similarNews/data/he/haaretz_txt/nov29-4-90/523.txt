טוקיו ( רויטר ) . אלופת אירופה בכדורגל בשנתיים האחרונות , מילאן , 
הגיעה לטוקיו , שם תקיים ביום ראשון את משחק הסופר - קאף המפגיש אחת לשנה 
בין אלופת אירופה לאלופת דרום אמריקה . מאמן הקבוצה האיטלקית , אריגו סאקי , 
אמר כי היריבה הדרום אמריקאית , אולימפיה מפאראגוואי , שתגיע היום לטוקיו , 
מהווה נעלם גדול עבורו , לכן הוא צופה להתמודדות קשה . במסיבת עיתונאים 
שהיתה כאן , אמר סאקי : " בגלל שהם זכו באליפות דרום אמריקה הם חייבים 
להיות חזקים מאוד . ניאלץ לשחק ברמה הגבוהה ביותר " . מילאן זכתה בשנה שעברה 
בתואר הסופר - קאף אחרי שניצחה 10 את האלופה הדרום אמריקאית הקודמת , נאסיונל 
מדיין מקולומביה . 
