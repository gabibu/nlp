אירועים פוליטיים מטבעם שהם ייחודיים בכל חברה . אך יש שאירוע בחברה אחת 
עשוי לשמש לקח לחברה אחרת . אירוע כזה הוא התפטרותה של מרגרט תאצר מראשות 
הממשלה בבריטניה . תאצר התפטרה לאחר שלושה ניצחונות סוחפים בבחירות ולאחר 
שטבעה חותם חזק על החברה בבריטניה ברוח מצע מפלגתה . גם במאבק האחרון זכתה 
ברוב , אף כי לא מספיק , על פני יריבה . היא נימקה את התפטרותה בכך שחילופי 
גברי עשויים להועיל למפלגתה בבחירות הבאות . שמעון פרס , יו"ר מפלגת העבודה , 
לא זכה , כידוע , בשלוש מערכות הבחירות האחרונות . יתר על כן , תמרוניו 
הפוליטיים האחרונים דחקו את מפלגתו גם משותפות השלטון בתקופה מאוד גורלית 
למדינה . במאבקו הפנימי נגד רבין זכה ברוב זעום , פחות מהרוב לא זכתה תאצר . 
ידוע לכולם שפרס אינו המועמד הפופולרי ביותר העשוי להבטיח הצלחה בבהירות 
הבאות . לפי כל הסימנים , הוא אינו מצויד ברעיונות להוצאת המפלגה מהמשבר . 
לפי כל הסימנים , תאצר פרשה בעקבות בקשה מתומכיה המסורתיים דווקא . האם 
לא יהיה זה נכון שדווקא תומכיו המושבעים של פרס יפנו אליו , בעדינות , 
בבקשה לפנות את מקומו . אני כותב דברים אלה כחבר מפלגת העבודה , הסבור שהמצב 
במדינה מחייב את חזרת המערך לשלטון , בין כשותף ובין ככוח עיקרי . אם לא 
יהיו חילופי גברי , הליכוד יישאר בשלטון עוד תקופה ארוכה . פתח תקוהקפמאביגנסעתי 
לחו"ל יום אחרי חלוקת ערכות המגן . דאגתי להגיע לתחנה כדי לקבל את מסכת 
הגז לפני נסיעתי , אבל שם טענו שתעודת הזהות שלי איננה ערוכה כך שיוכלו 
לספק לי את המסיכה . למחרת צילצלו לבעלי כדי להתנצל : כנראה חלה אצלם טעות , 
אבל אני נשארתי בלא ערכת מגן . מיד עם חזרתי ארצה צילצלתי למרכז המידע על 
חלוקת ערכות מגן כדי לשמוע היכן אוכל לקבל את הערכה . קיבלתי שני מספרי 
טלפון של תחנות הג"א בירושלים ושניהם היו תפוסים יומם ולילה . אחרי 42 שעות 
של ניסיונות שווא להגיע אליהם , ביקשתי משירות 441 לקבל את המספר של מפקדת 
הג"א . הם הפנו אותי למודיעין צבאי , ופעמיים נתנו לי מספר לא נכון שלו , 
עד שהמפקחת מסרה לי לבסוף את המספר הנכון . אך גם שם לא יכלו לעזור לי . 
כשסוף - סוף השגתי את המספר הירושלמי של מפקדת הג"א הפנתה אותי פקידה שם 
למספר אחר ובו כלל לא ענו . הניסיון האחרון שעשיתי היה לפנות לעירייה , 
ושם יעצו לי לגשת במפקדת קצין העיר . אמרו לי לגשת למחסן העירייה , שם 
היו אמורים לחלק ערכות מגן לכל מי ששהה בחו"ל בעת החלוקה הכללית . כשהגעתי 
למחסן העירייה מסרו לי , לתדהמתי , שכבר לא מחלקים את הערכות . שוב פניתי 
לעירייה , שם אישרו שזה המצב . הפקיד אף הוסיף : " בלאו הכי זה לא היה 
עוזר לך " . ירושלימקפמאביגבאחת מישיבות הממשלה האחרונות נדונה הצעת החוק 
האוסר פרסום דברי תועבה . עיתונים דיווחו כי במהלכה התעוררה השאלה כיצד 
ניתן להגדיר , או להבחין , ב"תועבה " . על כך , מסופר , הגיב אחד השרים , 
ספק ברצינות ספק בבדיחות - הדעת : " מה הבעיה ? פשוט מאוד כשעולה לחץ 
הדם " . אכן , רעיון בהחלט לא רע . שכן בעקבות הערה מיניסטריאלית זו ( 
או אם תרצו הארה ) יהיה אפשר להרחיב מאוד את הגדרת התועבה . . למשל : 
לחץ הדם של אזרחים רבים , לפחות מחצית מספר אזרחי המדינה , עולה לגבהים 
מסוכנים ממש לנוכח מעשיה ומחדליה של הממשלה הנוכחית ( המצומצמת והמורחבת - 
המשופרת כאחד ) ולשמע דברי הפטפטנות והרהב שיוצאים ערב ובוקר כל יום מפי 
שרים , שבגרונם רוממות פטריוטיות בלא בסיס . לחץ הדם גם עולה למראה שרים 
מסוימים , בראש ובראשונה ה"נסיכים " שביניהם , שעל פניהם ארשת שביעות 
רצון מעצמם ומן המעמד השלטוני שאליו הגיעו . בנימת דיבורם מורגשת מידה לא 
מוסתרת של ציניות כלפי המוני העם הסובלים מלחץ דם לאומי . תל - אביבקפמאביגהכתבה 
" נשק בלי רשיון " מאת ראלי סער ( מוסף " הארץ " , 11 . 2 ) , היתה 
מסמך מרתק ומזעזע על התופעה ההולכת ונפוצה אצלנו של אילוף כלבי - תקיפה . 
ברצוני להוסיף שני היבטים שהכותבת פסחה עליהם . מרבית בעלי הכלבים בארץ 
( ובעיקר הכלבים המסוכנים כלבי - התקיפה ) אינם ממלאים אחר החוק , הקובע 
כי יש לקשור כלב ברצועה ולחסום את פיו בזמם בכל מקום ציבורי . וכך , אזרח 
היוצא ברגל העירה , או הורה היוצא לטיול עם ילד בגן ציבורי , בחוף הים 
או סתם ברחוב צפוי להלם . רועים גרמניים , רוטוויילרים , דוברמנים , 
זאבים , בוקסרים , בל - טריירים ( שבמדינות נאורות רבות נאסרה החזקתם 
על - ידי החוק ) , ועוד ועוד , רצים חופשיים , בלא רצועה ורסן . אינני 
מכיר אדם שלא נתקל בתופעה של התנפלות כלב כזה ( בין אם נשך ובין אם לאו ) 
על פעוט או על קשיש או על סתם בן - אדם , וגם על כלב קטן . בעלי הכלבים 
הללו , שבחלקם לפחות , כפי שנאמר בכתבה , " אומנו כדי להרוג " , מסרבים 
לקשור אותם ולחסום את מלתעותיהם ( אגב , כלבים מסוג זה מסוכנים גם אם 
לא אולפו ) . על הפגיעות הרבות כמעט שאין שומעים בתקשורת . בעלי הכלבים 
האלה הם בדרך - כלל לא רק סרבני - חוק , אלא אף מגיבים באלימות על בקשות 
של אזרח שיקשרו את כלבם . גם אם תבקש אותם לקשור את כלבם למשך הדקות הבאות 
שבהן ילדך בן השנה משחק בארגז החול ( לשם הם מביאים במקרים רבים את הכלב , 
שיעשה שם את צרכיו ) , הם יסרבו ברוב המקרים . והרשויות אינן נוקפות 
אצבע . לא זכיתי לראות פקח עירוני אף באחד מן הגנים הציבוריים , או בפארקים , 
או על חוף הים . שנית , מרבית בעלי הכלבים ( אף אלה המחזיקים בהם על תקן 
של שומרים אלימים בלבד ) מפתחים יחסים רגשיים מורכבים עם כלביהם ויש המנופפים 
בדגל " אהבת הכלב " או " כיבוד זכותו לחופש " כשהם באים להסביר מדוע 
אינם קושרים אותו ( אין זה סותר , בעיניהם , את שלילת החופש של כלבם כשאילפוהו 
במכות , בשלילת מזון ומים וכו כדי להופכו לכלב - תקיפה ) . הכתבת התמקדה 
בתופעה החברתית , אך לא הפנתה את הזרקור אל קורבנותיה של התופעה , אל אותה 
ילדה שנושכה קשות ופניה הושחתו לתמיד , אותו ילד שנפגע מנשיכה באיבר המין , 
אותה זקנה שנפלה כתוצאה מהתנפלות של כלב , שברה את אגן הירכיים ומתה מסיבוכים , 
ולא אל רבבות הפגועים האחרים . ואי אפשר שלא להתייחס גם לטראומה הנפשית 
הפוגעת בכל קורבן . פתח תקוהקפמאביגהחוק המנדטורי הארכאי המחייב מרחק של 
005 מטר מבית מרקחת אחד לאחר טרם בוטל , כל זאת כדי להדק את החגורה של 
מונופול בתי המרקחת . יש לבטל את כל ההגבלות המונופוליסטיות , שמקומן לא 
יכירן בתקופתנו המודרנית , לרבות האיסור על מכירת תרופות במחירים מוזלים , 
ולא לחייב רוקחים למכור תרופות במחיריהן היקרים , כפי שקובעת הסתדרות הרוקחים , 
ברווח של עשרות אחוזים . מדובר במצרך בריאותי חיוני לרוב הציבור ויש לעודד 
רוקחים להוזלת שיווקו . 
