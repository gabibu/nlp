פחות ופחות ברור אם ויולטה צאמורו חולשת על תהליך סיומה של מלחמה ישנה או 
על תחילתה של מלחמת אזרחים חדשה בניקרגואה . רבים העלו על נס את ניצחונה 
המהמם על הנשיא לשעבר , דניאל אורטגה הסנדיניסט , בפברואר האחרון , כמבשר 
דף חדש במדינה . היום קובלים אותם אנשים עצמם על השינוי המועט . הכלכלה 
במדינה עדיין סובלת מאינפלציה בת שלוש ספרות , והסערה הפוליטית לא שככה . 
כעת תומכיה של צאמורו , ביניהם קונטארס רבים על נשקם , מקיימים הפגנות 
אלימות רבות ברחבי המדינה בדרישה כי תקיים את הבטחותיה . לפני כשבועיים 
נהרגו ארבעה שוטרים לאחר שירו בגז מדמיע על מפגינים שהשתלטו על גשר , כ08 
ק"ם מצפון לבירה . " זה הרגע החמור ביותר של ממשלה זו עד כה " , אמר דיפלומט 
דרום - אמריקאי במנגואה . מאז נבחרה עמדה צאמורו בפני דילמה : איך לקיים 
את הבטחתה לפרק את המדינה הסדיניסטית בלי לעורר מרד של הסנדיניסטים , שעדיין 
שולטים על הצבא והמשטרה , מחזיקים במפלגה המאורגנת הגדולה ביותר במדינה 
ונהנים מתמיכה ניכרת . " הבחירות לא נועדו להשמיד אותנו " , אומר הרמטכ"ל 
הסנדיניסטי אומברטו אורטגה , וכוונתו ברורה לכל . חתנה רב - ההשפעה של 
צאמורו וראש לשכתה , אנטוניו לאקאיו , רואה את הדברים באור דומה . בהשפעתו 
דחתה הנשיאה החדשה את מילוי דרישות תומכיה ועשתה מאמצים רבים לפייס את הסנדיניסטים . 
היא הותירה את אומברטו אורטגה , אחיו של דניאל , בתפקידו , והודיעה על 
העלאות שכר לאחר ששובתים סנדיניסטים הקימו מתרסים במנגואה ביולי האחרון , 
העלאות שהאיצו את הסחרור האינפלציוני . בניקרגואה מתרבים הקולות האומרים , 
שמגעיו של לאקאיו עם האחים אורטגה חצו את הקו שבין פיוס לכניעה . עוזרה 
של צאמורו , רוברטו פאריי , מודה : " יותר מדי פעמים אמרנו לעצמנו ובכן , 
הסנדיניסטים הם המחזיקים בכוח האמיתי בניקרגואה . . . לא תפסנו שגם האנשים 
שהצביעו בעדנו יכולים לבנות מתרסים " . קפמאבינבאורח פתלתל מצטיירים דווקא 
הקונטראס כדובריהם של המקופחים והממורמרים . לאקאיו התעלם מהם בחישוביו , 
לאחר שהסכימו להתפרק מנשקם בתמורה לקבלת קרקעות חקלאיות ו03 מיליון דולר 
סיוע אמריקאי . הוא התעלם מעוצמת הקובלנות שהיו לאיכרים שביניהם ולתומכיהם 
באזורי הכפר נגד הסנדיניסטים . כאשר לא קיימה הממשלה החדשה את תוכניתה 
ליישב מחדש את איכרים מהקונטראס ואחרים על האדמות , פרצו סכסוכי קרקעות 
חריפים בין קונטראס לשעבר לבין אזרחים חמושים תומכי הסנדיניסטים ושוטרים . 
העימות באזורי הכפר יצא מכלל שליטה בחודש האחרון כאשר ארבעה קונטראס לשעבר 
נהרגו כאשר ניסו להשתלט על אדמה של קואופרטיב חקלאי סנדיניסטי ליד העיר הצפונית 
סן חואן דל ריו קוקו . בשבועות האחרונים חסמו איכרים דרכים , השתלטו על 
תחנות משטרה ופלשו לעשרות בנייני עירייה . 21 איש נהרגו , ובכללם ארבעת 
השוטרים , ועשרות נפצעו . " האדמה היא של הסנדיניסטים , הרובים שלהם , 
וכל מה שיש לי זה פתק הצבעה חסר ערך ששילשלתי לקלפי בפברואר " , אמר מיגל 
קנדאקסטיו , בן 75 , איכר שניצב מאחורי מתרסים סמוך לכפר לה קונצה . 
צאמורו ולאקאיו נוקטים עמדה נוקשה ואומרים כי המחאות הן פעולה של " קיצונים " 
ותולדה של " אינטרסים פוליטיים ציניים " . השפה החריפה כוונה נגד ראשי הקונטראס 
לשעבר ונגד סגן הנשיא וירחיליו גודוי , החלוק על הממשלה בשאלת מדיניותה 
כלפי הסנדיניסטים . לפני כשבועיים הורה מפקד המשטרה , רנה ויואס הסנדיניסטי , 
לעצור במנגואה את מנהיג הקונטראס לשעבר , אריסטידס סנצז במנגואה . המשטרה 
גם פשטה על משרד ששימש לביצוע הליכי פירוק הקונטראס מנשקם והחרימה מסתור 
של ציוד רדיו - שדה , מחשבים ניידים למטרות צבאיות , מדי צבא , כמה רובי 
אה - קה - 74 ורימונים . צעדים אלה רק הגבירו את הטינה כלפי צאמורו ודומה 
כי תומכיה לשעבר יירגעו רק לנוכח עדות מוחשית שהם לא הצביעו לשווא . אבל 
לאחר שדחתה לזמן כה רב את מימוש הבטחותיה צאמורו אינה נראית כיום מסוגלת 
להוציאן אל הפועל . בשבילה , עצם ההיאחזות בשלטון רשמי במדינה שהיא כמעט 
בלתי ניתנת לשליטה היה לתעסוקה מלאה . 
