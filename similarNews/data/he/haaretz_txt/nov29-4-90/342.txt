ראש הממשלה הבטיח שאם יהיה צורך ברעיונות חדשים , הוא לא יהסס לתת דרור 
ליצירתיות שלו ולהניח בפני נשיא ארה"ב הצעות רעננות ליישוב הסכסוך הערבי - 
הישראלי . אם יצחק שמיר עדיין מאמין ביוזמה הישנה ממאי 9891 , הוא יודע 
כיצד ניתן לשקם אותה ולפתוח באותו דיאלוג עם הפלשתינים . משרד החוץ שפע 
רעיונות לגישור על הפער בין החשש מפני הסתננות אש"ף לתהליך המדיני לבין הכורח 
( הבל - יגונה , בעיני ארה"ב ) לקבל את ברכתו של ארגון זה לאותו תהליך . 
שר החוץ לוי סיפר לשמיר על המחשבות היצירתיות שהפיק הדרג המקצועי כדי לדלג 
על המכשול הירושלמי . ראש הממשלה מכיר את הנוסחה הקובעת כי המשלחת הפלשתינית 
תורכב מתושבים החיים תחת ממשל צבאי או מחזיקים בתעודת זהות של השטחים . 
למימוש הרעיון די ששר הביטחון יחזיר מגורש או שניים , שלא היו מעורבים 
בפעילות טרור , וישחרר את רדואן אבו - עיאש מהמעצר המנהלי . ישראל תוכל 
לטעון שמגורשים - מוחזרים הרשומים באחד היישובים בשטחים אינם נחשבים נציגים 
של הפזורה הפלשתינית , המייצגים את זכות השיבה . אבו - עיאש , הנושא 
בכיסו תעודת - זהות כשל כל תושב רמאללה , ויוצא לעבודה בירושלים , אינו 
יכול להיחשב ירושלמי יותר מאריאל שרון שעושה את הדרך מחוות השקמים לקריית 
הממשלה בשייח גראח . אך אחרי שלוש שנות התקוממות ומאות הרוגים הפלשתינאים 
לא יסתפקו בתוכנית שראשיתה אוטונומיה בלא ממד טריטוריאלי וסופה , במקרה 
הטוב , לוט בערפל , ובמקרה הגרוע סיפוח . ואחרי עשרות שנים של מלחמה 
וטרור לא ניתן לשחרר את הציבור הישראלי מחרדות עמוקות בלי להציע לו מקדמי - 
ביטחון ריאליים . פרמטרים אלה מוצאים ביטוי מקיף למדי ברעיון חדש שנולד 
במוחם של חברי המועצה לשלום בשלבים בראשות שמואל טולדנו , לשעבר יועץ ראש 
הממשלה לענייני ערבים , אלוף ( מיל ) שלמה גזית ועשרות קצינים בכירים 
במילואים . הם מציעים בראשונה פתרון שסופו מדינה לפלשתינאים . הישראלים 
ימצאו בתוכנית שורת אמצעים , שנועדו לצמצם הן את הסכנה מצד מדינות ערב והן 
את האיום של חתרנות פלשתינית בשטחים . המדינה הפלשתינית תקום בשטחים שנכבשו 
ב7691 , תוך כדי תיקונים קלים , שיכללו את כל השכונות שהוקמו מסביב לירושלים . 
זו תישאר בריבונות ישראלית , ויתקיימו בחירות מוניציפאליות נפרדות למזרח 
ירושלים . בד בבד יכריזו ירדן , סוריה , לבנון וסעודיה על סיום מצב המלחמה 
עם ישראל ויפתחו במו"ם לשלום עמה . אש"ף יהיה שותף למו"ם לקראת בחירות 
( בתום השנה השלישית ) ולהסכם שלום עם המדינה הפלשתינית ( כעבור שנה נוספת ) 
, לאחר שיכריז על הפסקת האינתיפאדה והטרור בחו"ל ועל ביטול זכות השיבה 
לגבולות הקו הירוק . בנפרד ייפתחו דיונים בין ישראל לסוריה על רמת הגולן . 
הרעיונות הללו אינם חדשים לגמרי לדידם של האמריקאים . הם למדו אותם ומוכנים 
לסמוך עליה את ידיהם . יתרה מזאת , במאמר מערכת שפרסם ב09 . 1 . 82 השנה 
ציין ביטאון אש"ף " פלשתין א - תאורה " כי זו תוכנית מעניינת ובעלת משמעות 
מיוחדת . מה שחשוב יותר לראש ממשלה ישראלי המחפש רעיונות חדשים : סקר 
של מכון " דחף " מצא כי % 06 מהישראלים מצדדים ברעיון החדש הזה . % 15 
מהם הגדירו את עצמם תומכי ליכוד . גם אם אין מקבלים את ההצעה על כרעיה ועל 
קרבה , יש בה כדי ללמד שמי שמבין את הצורך ברעיונות יצירתיים ימצא אותם . 
