והתושבים יודעים מה תפקידנו ויודעים גם להעריך אותו . יש ביננו יחסים טובים , 
לכן המקרה הזה , שאגב לא קרה לעובדת שלנו , אלא למתנדבת של אחד מארגוני 
המתנדבים הפועלים בחסות הכנסיות ברצועה , מפתיע אותנו . זו פגיעת סכין 
בגב תרתי - משמע . אני שמעתי על המקרה לפני פחות משעה , לא יצא לי עוד לבדוק 
ולקבל פרטים מלאים על נסיבות המקרה . אני מאוד מקווה שזו פעולה חריגה ויוצאת - 
דופן של אדם שפעל על דעת עצמו , שכן אין אני יכול להעלות על דעתי סיבה שתצדיק 
מעשה כזה . המתנדבים הזרים , לרבות הצלב האדום עושים עבודה חשובה , עבודת 
קודש ממש , שתושבי השטחים למדו להעריך ולהוקיר . אני מקווה שהמעשה יגונה 
בידי האוכלוסייה הערבית בשטחים , ושהיא תעשה הכל שמקרים כאלה לא יחזרו על 
עצמם , שכן אם מעשים כאלה יימשכו הדבר יפגע גם בתושבים עצמם . אני לא במעמד 
שמאפשר לי לתת הערכות פוליטיות , אבל זה לא סוד שאירועים בכל אחת ממדינות 
האזור משפיעים ומקרינים על האזור כולו , ביצירת מתח ואלימות מתגברת . אנחנו 
לא חשנו בשום שינוי בכל הקשור ליחס האוכלוסייה כלפינו . השינוי היחידי היה 
אולי בהתגברות מעשי האלימות בכלל בשטחים שרק הדגישו את הצורך והנחיצות בנו 
ובארגוני המתנדבים למיניהם . לא קיבלנו שום פניות מיוחדות מצד הפעילים שלנו 
בשטחים שהצביעו על כך שהם חוששים . גם לא נרשמו מקרים של ניסיונות התנכלות 
לאנשי הצלב האדום , למרות נוכחותם המוגברת בשטחים . יש לנו הוראות ביטחון 
שבשיגרה , אבל ייתכן שבעקבות המקרה אתמול נצטרך לשנות ולהגביר את אמצעי 
הביטחון . על כך יוחלט בדיון שנקיים בקרוב בהנהלת הארגון . אני לא נביא . 
אנו עוקבים אחרי המצב ונעשה הכל כדי שנוכל להמשיך למלא את תפקידנו ללא כל 
הפרעה . אני משוכנע שמרבית האוכלוסיה בשטחים יודעת כי אנחנו ארגון ללא נטיות 
ופניות פוליטיות וכי כל מטרתנו היא לסייע לאוכלוסייה המקומית . למרבה הצער 
אני עדיין לא רואה שניתן לוותר כבר על שירותינו . האלימות גוברת , מספר 
הקורבנות עולה ונוכחותו בשטח חיוניות היום אולי יותר מאשר אי פעם בעבר . 
שום סכין לא תרתיע אותנו מלהמשיך למלא את שליחותינו . והאינטרס של האוכלוסייה 
הערבית צריך להיות שנוכל לבצע את עבודתנו ללא הפרעה . 
