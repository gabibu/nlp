לדעת גורמים בפרקליטות המדינה המלווים מקרוב את חקירת העברות הכספים למוסדות 
וגופים הקשורים לש"ס ולשר הפנים אריה דרעי באמצעות הרשויות המקומיות , יש 
מספיק ראיות , מסמכים , עדויות וממצאים המאפשרים להגיש כתב - אישום כנגד 
השר דרעי , בין השאר בחשדות של מעילה באמון , על רקע הלחצים שהפעיל , 
לפי החשד , על ראשי רשויות ובעלי תפקידים להעביר כספים למוסדות של ש"ס בתמורה 
לאישור ערבויות וכספים ממשרד הפנים לרשויות אלה . ההחלטה הסופית אם להכין 
כתב - אישום נגד השר תיפול בהתייעצות של ראשי פרקליטות המדינה והיועץ המשפטי 
לממשלה , לאחר שכל חומר החקירה המשטרתי יועבר לפרקליטות . באשר לחשדות 
האישיים נגד השר דרעי , בנוגע לעסקי המכירה והקנייה של דירותיו בירושלים 
וקשריו עם אנשי - עסקים אמידים בארץ ובחו"ל המעורבים ברכישת הדירות , נראה 
כי בשלב זה אין עדיין בידי חוקרי המשטרה ראיות להכנת כתב - אישום . קפידבינגם 
בנושא מקורות המימון והשימוש בכספים של סיעת ש"ס , הנחקר ביחידה הארצית 
לחקירות הונאה , לא ברור אם יש בשלב זה בידי החוקרים ראיות לביסוס החשד 
לעברות פליליות . ביום ו שעבר באו חוקרי משטרה ללשכתו של שר התקשורת רפאל 
פנחסי וביקשו לחקור אותו , אך השר פנחסי סירב להשיב לשאלותיהם , בטענה 
שאין לו אמון במשטרה , שכן המשטרה מדליפה מהחקירות . עד כה נחקרו ביחידה 
הארצית לחקירות הונאה כ002 אנשים בפרשיות הקשורות לשר דרעי ולהעברות הכספים 
ממשרד הפנים לגופים ולאישים המקורבים לו ולש"ס . בין הנחקרים ראשי רשויות 
מקומיות , פקידים ובעלי תפקידים בכירים במשרד הפנים , אישים בכירים ובעלי 
תפקידים בתנועת ש"ס , אנשי - עסקים בארץ ובחו"ל וקרוביו ובני משפחתו של 
דרעי . כמה עשרות מביניהם נחקרו בסטטוס של חשודים תחת אזהרה . רבים מהם 
שמרו בחקירה על זכות השתיקה , או מסרו גרסאות חלקיות . החקירה הסתעפה לרשויות 
מקומיות רבות . בין השאר מדובר בחשדות למעשי מרמה וסחיטה . לדעת חוקרי 
המשטרה יש ראיות להגשת כתבי - אישום כנגד חלק מהמעורבים בפרשיות האלה , 
ואולי גם נגד שר הפנים עצמו . קפידבינבשבועיים האחרונים ערכו חוקרי היחידה 
לחקירות הונאה גל חקירות נוסף לעשרות אישים , בהם כאלה שנחקרו פעם שנייה 
ושלישית . בין הנחקרים היו סגן שר האוצר יוסף עזרן , מנכ"ל משרד הפנים 
דב קהת , עוזריו של השר דרעי , אביו , אחיו , פקידים במשרד הפנים , 
חשב ש"ס שמואל דוד , היועץ הכלכלי שלום יעקבסון ( שאף היה עצור יממה במשטרה ) 
ויחזקאל אסחייק , עוזרו של הרב אליעזר שך . המשטרה כבר העבירה לפני כחודשיים 
חלק מתיקי החקירה לפרקליטות לבחינה ראשונית של החומר , אך בפרקליטות המדינה 
ממתינים לכל חומר החקירה בכל הפרשיות כדי לגבש חוות - דעת סופיות . 
