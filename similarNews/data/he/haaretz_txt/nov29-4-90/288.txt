צרפת עמדה לשלוח אמש מטוס נוסעים לצאד כדי לחלץ משם את נתיניה , בשל ההחרפה 
בקרבות בין המורדים לבין הממשלה והתקרבות המורדים לבירה אנגאמנה . שני מטוסים 
נוספים עשויים לצאת בקרוב . אתמול קראה שגרירות צרפת לכל 052 , 1 נתיניה 
החיים בצאד להגיע לבסיס צבאי צרפתי , שממנו יפונו לארצם . עם זאת , צרפת 
גם מתכוונת לתגבר את כוחותיה בצאד . שר ההגנה הצרפתי , זאן פייר שבנמן , 
אמר אמש כי אין בכוונת הכוחות הצרפתיים להתערב בקרבות בצאד , אלא רק להגן 
על הנתינים הצרפתים השוהים שם , ולחזק את ביטחונם של יתר החיילים הצרפתים 
הנמצאים במדינה . עד כה נשלחו לצאד כ003 , 1 חיילים . " אם לוב היתה פולשת 
לצאד היינו מתערבים , אולם מדובר בקרבות של גורמים מקומיים ובמצב כזה אין 
מקום להתערבותה של צרפת " , אמר השר . דובר משרד החוץ בפאריס אמר כי לא נשקף 
כל איום לצבא הצרפתי בצאד , וכך סבורים גם מומחים צבאיים . לדבריהם , 
מנהיג המורדים , אידריס דבי , הוא קצין בשנות ה03 שהתאמן בצרפת , ולכן 
יימנע מהתנגשויות עם צנחנים צרפתים . דיפלומטים ממדינות המערב , העוקבים 
אחר הקרבות בצאד , אמרו כי לפי כל הסימנים כמה שרים בממשלתו של חסיין האברה 
כבר עזבו את אנגאמנה . דיפלומטים בפאריס אמרו כי כל השגרירויות של מדינות 
המערב בצאד מתכוננות לפנות את אזרחיהן מן המדינה , בשל התקדמות המורדים 
לבירה . אחד הדיפלומטים אמר כי מאחר שהצבא הצרפתי קיבל הוראות שלא להתערב 
בקרבות , לא נותר להאברה סיכוי רב לשמור על משטרו . מצבו של האברה הורע 
לאחר שהמורדים השתלטו על העיר האבצה שבין אנגאמנה לגבול סודאן - צאד , אשר 
נחשבת לעיר אסטרטגית חשובה . עם כיבוש עיר זו גבר האיום על צבאו של ראש 
הממשלה , המונה 21 אלף חיילים , ואשר כבר נחל כמה תבוסות בקרבות שניהל 
עם המורדים . עם זאת , אמרו מומחים צבאיים , כי ייתכן שהאברה הורה על נסיגה 
טקטית כדי למשוך את המורדים לשטחים הפתוחים שבין האבצה לאנגאמנה , שם יוכל 
צבאו להפעיל את מירב כוחו . ממשלת צאד ושגרירויות ארה"ב וצרפת באנגאמנה לא 
הגיבו על הידיעות בדבר התקדמותו של צבא המורדים לבירה . צאד וארה"ב האשימו 
את לוב כי היא תומכת במורדים וכי סייעה למתקפתם האחרונה . לוב דחתה בתוקף 
האשמה זו . צרפת אינה סבורה כי לוב תומכת במרד . " למיטב ידיעתנו אין 
זרים בקרב כוחות המורדים " , אמר דובר משרד החוץ הצרפתי . 
