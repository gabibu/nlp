הם היו חיים על חשבונם של פטרונים בעלי ממון . הפטרון היה מאכיל את האמן , 
דואג למגוריו ואפילו נותן לו מתנות בכסף מזומן . בתמורה היה על האמן לצייר 
כל מה שביקש הפטרון : נופים , אהובות , ולעתים קרובות את הפטרון עצמו . 
מה שהיה טוב ביחסים האלה הוא שהתלות היתה מוחלטת , ולאף אחד מהצדדים לא 
היו אשליות . כששאול הטיל את חניתו אל עבר דויד המנגן בנבל , לא היתה זאת 
רק ביקורת אמנותית . את עקבות דעתם של האמנים על המלכים שהחזיקו אותם אפשר 
לגלות בתוך היצירות עצמן . לפעמים מה שהאמן לא ראה בזמנו , אנחנו רואים 
היום . האמן ידע היטב שמותר לו להעביר ביקורת , אפילו באמצעות אמנות , 
אבל יש לכך גבול ברור מאוד : כעסו של הפטרון . בינתיים השתחררנו מן הזמנים 
האפלים הללו . אין לנו כמעט פטרונים עשירים שמממנים אמנים . במקום זה 
יש לנו ציבור נאור , שמממן במיסיו את פעולות ממשלתו , במישור הלאומי או 
העירוני . אחת הפעולות הממשלתיות היא אחזקת מוסדות ציבור העוסקים באמנות . 
אותם מוסדות , באמצעות מנהליהם , יוצרים את הקשר עם האמן , בין אם מדובר 
ביוצר או באוצר . אני מזכיר כל זאת בעניין התערוכה שלא תתקיים במוזיאון ארץ 
ישראל , שנושאה המרתק הוא " 001 שנה של ציור ופיסול מנהיגים " . המוזיאון 
הציע לד"ר גדעון עפרת לאצור תערוכה של פסלי מנהיגים או תערוכה של דגמי אנדרטאות 
ופסלים על מוטיווים לאומיים . עפרת מצדו הציע תערוכה על ציור ופיסול מנהיגים 
ציוניים , תוך שהוא מדגיש שמדובר בתערוכה שעשויה להיות בעייתית . בספטמבר , 
למרות אזהרותיו , התבקש עפרת לאצור את התערוכה . אבל , על - פי הודעת 
המוזיאון מה52 בנובמבר , " עם גיבוש התפיסה של התערוכה על - ידי האוצר 
התברר כי תערוכה כזאת איננה מתאימה להיות מוצגת בהיכל העצמאות , במקום בו 
הוכרז על הקמת מדינת ישראל , בשל פגיעה במנהיגים שונים , ובראשם דוד בן 
גוריון , גולדה מאיר ואחרים . אי לכך החליט המוזיאון לבטל את כוונתו לקיים 
תערוכה זאת " . במקרים כאלה נהוג להרים קול צעקה רמה נגד מנהל המוסד האמנותי 
הפוגע בחופש הביטוי . האמת היא שמנהל המוסד גם אם שמו רחבעם זאבי עושה 
בדיוק מה שהוא אמור לעשות . הוא מופקד על הנעשה במוסד שאותו הוא מנהל , 
ובתוקף תפקידו הוא המחליט מה יוצג ומה לא . אפשר , כמובן , לתהות על מידת 
היותו האיש המתאים לנהל את המוסד . אפשר לתהות מדוע הסכים שתיעשה עבודה 
רבה על התערוכה ( במוזיאון ארץ ישראל מכחישים בתוקף כי מדובר בעשרות אלפי 
דולרים , אם כי ברור שהושקעה עבודה רבה בשכנוע אספנים , באיסוף היצירות , 
בצילומן ובמחקר סביבן ) , ואחר כך שינה את דעתו . האמנם ציפה לראות רק 
תמונות המהללות את המנהיגים ? והלא תקופת אמני החצר עברה מן העולם . במקרה 
הטוב ביותר , הוא הפגין חוסר עקביות ושיקול דעת מוטעה . בהחלטה על קיום 
התערוכה , בהחלטה על ביטולה , או בשתיהן . יש די סיבות טובות להעביר מנהל 
מוסד מתפקידו בגלל התנהגות כזאת . אפשר גם לתהות מדוע עבודות מסוימות ראויות 
להיות מוצגות ב"היכל העצמאות ואחרות לא . מה לעשות , ובעשרות השנים האחרונות , 
במקביל לפריצתה הנחשונית של הציונות שזאבי רואה עצמו כאחד ממייצגיה , נפרצו 
גם גבולות האמנות . פעם , היה אסור למתוח ביקורת או ללעוג לדמותו של מנהיג 
ביצירת אמנות ; היום זה כמעט מובן מאליו . קשה מאוד להגדיר מה היא " פגיעה 
במנהיג " באמנות . להגנתו של זאבי יאמר אם הגנה היא זו שאין הוא בודד 
בעולם בגישתו לאמנות ולמה שעליה לעשות ביחס לערכים המקודשים , כמו מנהיגים . 
הסנטור גסי הלמס בארה"ב , למשל , מסכים אתו בכל , ולכן גרם לכך שתקציב 
התמיכה הפדרלי באמנויות בארה"ב יינתן רק בתנאי שהאמנות " לא תפגע ברגישויות " . 
בארה"ב התפטרו אמנים רבים מוועדות הקרן הלאומית לאמנויות , והיו מוסדות 
שהחזירו את התמיכה , במחאה על אותה הגבלה . אמנות תמיד פוגעת ברגישויות 
של מישהו . אבל לאף מנהיג בחייו או אחרי מותו לא קרה דבר בגלל שציירו 
אותו באופן לא מחמיא . מה שמפליא אותי הוא דווקא האשליות שהיו לעפרת . אבל 
לאמנים ולאוצרים תמיד יש אשליות . למה ציפה עפרת ? שייתנו לו להציג תערוכה 
שהוא עצמו הגדיר כ"בעייתית " במוזיאון ארץ ישראל ? העובדה שהוא " הזהיר " 
אינה משנה כהוא זה . המוסדות ומנהליהם כמו פטרוני האמנות בעבר תמיד סומכים 
על כך שהיוצרים והאוצרים יסכימו לכל תנאי סביר , ובתנאי שיוכלו להציג . 
זאבי יטען , כמובן , שאין הוא מונע את הצגת התערוכה במוזיאון אחר . בהודעת 
המוזיאון נאמר כי " המוזיאון קיבל את היצירות מידי מוסדות ואנשים פרטיים . 
הוא אחראי על - פי הסכם עם המשאילים ליצירת אלו ולשלמותן . המוזיאון 
יחזיר למשאילים את היצירות , ואלו יעשו בהן כרצונם " . זה , כמובן , בהחלט 
מטרד שיקשה מאוד לבנות את התערוכה מחדש במוזיאון עין חרוד , שאף מצא את 
המימון הנדרש להוצאת הקטלוג . מבחינה מנהלית , זאבי בסדר . הוא לא פוגע 
במנהיגים , והתערוכה אכן תתקיים . כך יהיה זאב המוזיאון שבע ומרוצה , 
וגם כבשת האמנות תישאר שלמה . הלקח צריך להיות , ולו על - פי המקרה הזה , 
לא לעשות עוד מאמצים להציג תערוכות " בעייתיות " במוזיאון ארץ ישראל . 
מי שמנסה לעבוד עם המוזיאון הזה , נוהג כמו השפן שמניח לזאב לבלוע אותו , 
בתקווה שכך יצליח לשנות את הזאב מבפנים . 
