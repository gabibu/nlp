אף לא אחד משרי הממשלה כיבד אתמול בנוכחותו את שר הביטחון משה ארנס בעת שעלה 
לדוכן להשיב על 11 הצעות לסדר היום בנושא הרצח בגבול מצרים והחמרת המצב הביטחוני 
בגבול ירדן . רק כ51 ח"כים שמעו את ארנס מציין כי מאז נחתם הסכם השלום בין 
ישראל למצרים נרצחו 03 אזרחים ישראלים ו8 חיילים , ונפצעו 12 אזרחים ו82 
חיילים . ארנס הדגיש כי החייל המצרי ניצל את העובדה שאנו מתייחסים לגבול 
המצרי כגבול של שלום . לדבריו , שילמה ישראל מחיר כבד ביותר עבור הסכם 
השלום , אולם הציפיות של כל ישראלי שההסכם יביא קץ להקזת הדם , נכזבו . 
הוא אמר כי ברחבי העולם הערבי , לרבות מצרים , נמשך מסע הסתה חמור נגד 
ישראל . שר הביטחון הוסיף : " ידוע לנו שממשלת מצרים בראשות הנשיא מובארק 
מתנגדת למעשי רצח של חפים מפשע ופועלת לסיכולם , אבל הסכם השלום מטיל על 
מצרים לפעול למניעת מעשי הסתה נגד ישראל " . הוא ציין כי ישראל מצפה שמצרים 
תנקוט בכל האמצעים הדרושים כדי לשמור על הגבול ותמנע פעולות טרור משטחה . 
במענה להצעות לסדר היום של מיכה גולדמן ( מערך ) , גרשון שפט ( התחיה ) 
, עובדיה עלי ( ליכוד ) ואברהם פורז ( שינוי ) בנושא " החמרת מצב 
הביטחון בגבול ירדן " , אמר ארנס כי בשנתיים האחרונות היו 51 חדירות וניסיונות 
פיגוע מגבול ירדן . בהיתקלויות אלה נהרגו ב98 3 חיילים ונפצעו 8 , והשנה 
נהרגו שני חיילים . כל ניסיונות הפיגוע הסתיימו מבלי שהמחבלים הצליחו במשימתם . 
שר הביטחון אמר : " האינטרסים של ירדן וישראל , מחייבים שהשקט ששרר לאורך 
הגבול במשך עשרים שנה , יימשך . ידוע לנו שכוחות הביטחון הירדנים מנסים 
לסכל נסיונות חדירה , אך נראה שהצבא הירדני מתקשה להתמודד עם תופעה זו . 
הוא מסר כי מאז התקרית בהר הבית אירעו 3 ניסיונות חדירה מגבול ירדן שסוכלו 
על - ידי צה"ל , וכן מספר ניסיונות פיגוע שסוכלו על - ידי הירדנים . במהלך 
הדיון אמר ראובן ריבלין ( ליכוד ) כי יש קלקולים במערכת הביטחון ובכוח 
ההרתעה של צה"ל . אברהם פורז ציין כי יש להתייחס אל גבול ירדן כגבול פרובלמטי . 
מיכה חריש ( מערך ) טען כי בציבור נוצרה אווירה של חשש בגלל ההידרדרות 
בביטחון הפנים . קפידבינהצהרתו של שר הקליטה הרב יצחק פרץ כי % 03%53 מן העולים 
מבריה"ם אינם יהודים , עוררה ויכוח קולני וההאשמות הדדיות באולם המליאה . 
השר פרץ שעלה להשיב על שאילתה של מיכה גולדמן ( מערך ) , חזר על עמדתו 
מעל הדוכן . ח"ך יעקב צור ( מערך ) קרא בקריאת ביניים : " אז מה ? ח"ך 
אריה ( ליובה ) אליאב ( מערך ) : " מי שמך להחליט ? צור : " אתה 
מכניס מחלוקת בעם . אתה לא ציוני " . השר פרץ השיב בהתרגשות רבה : " מה 
אתה צועק , חצוף שכמותך . מה אתה צועק ? אתה חסר דרך ארץ . בלום את פיך . 
חצוף שכמותך " . צור : " לא מגיעה לך דרך ארץ . אתה שר קליטה אתה ? היו"ר 
דב שילנסקי ניסה ללא הצלחה להרגיע את הרוחות . השר פרץ : " בהיותי בבריה"ם 
בדקתי את הנושא ויש לי נתונים בדוקים מאד . ישנה תעשייה משוכללת מאד של 
זיופי תעודות זהות ותעודות לידה " . צור : " אתה מעליל עלילות " . השר פרץ : 
" אני יודע שאתה מתוסכל ומתוסבך . כשהיית שר קליטה ישבת בטל . היום כשיש 
עלייה , אתה יושב בטל כפול שבע " . יו"ר ועדת החוקה אוריאל לין ( ליכוד ) 
קרא לשר הקליטה להפסיק להתבטא באמצעי התקשורת בנושאי תיקון חוק השבות . 
לדבריו , העובדה שהתבטא בנושא זה , מטילה ספק בכשרותו לשמש כשר הקליטה . 
קפידבינ01 ח"כים הגישו הצעות לסדר היום בעקבות מעצרם המינהלי של רדואן אבו - 
עיאש וזיאד אבו - זיאד . שר הביטחון אמר כי הוחלט לעצור את שני האישים בשל 
היותם מבכירי הפתח . לדבריו , שניהם נותנים השראה למעשי אלימות ומעורבים 
במפקדה הלאומית המאוחדת והיו מעורבים בהפצת כרוזים , הסתה והפרות סדר . 
מנגד טען יוסי שריד כי דווקא מתינותם של אבו - עיאש ואבו - זיאד היא הסיבה 
האמיתית למעצרם . קפידבינשאלה זו העסיקה במשך שעה ארוכה את המליאה , לאחר 
שהתברר כי צחי הנגבי עומד להחליף את חבר סיעתו ראובן ריבלין שנרשם להעלות 
הצעה לסדר היום . באולם פרצה סערת רוחות . יוסי שריד טען כי הנגבי הפעיל 
סחיטה מכוונת על ריבלין עקב איומיו של הנגבי בישיבת סיעת הליכוד השבוע , 
כי יחשוף פרטים אישיים מביכים על ריבלין . ריבלין אמר בהודעה אישית כי ויתר 
על זכותו להעלות את ההצעה לבקשת יו"ר הסיעה שרה דורון . 
