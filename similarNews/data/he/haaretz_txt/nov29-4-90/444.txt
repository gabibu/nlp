הממשלה העיראקית משתדלת להעלות את מחירה של כל התקפה על כוחותיה המזוינים 
באבידות בנפש , אומרים מומחי צבא וביון אמריקאים . ההכנות העיראקיות בשדה 
הקרב מתגלות , בקווים כללים , מתוך מידע שנאסף על - ידי מומחים שחקרו את 
הביצועים הצבאיים העיראקיים בעשור האחרון , ובחנו באחרונה את תצלומי הלוויינים 
מכל שעות היממה ואת המידע האלקטרוני המצטבר במפרץ הפרסי . ההכרזה בשבוע שעבר , 
שעיראק שולחת 052 אלף חיילים נוספים לחיזוק 034 אלף החיילים הפרוסים בכוויית 
ובדרום עיראק , היא איתות שאינו משתמע לשתי פנים מצד ממשלת בגדד , אומרים 
אותם מומחים , ולפיו היא נחושה בדעתה להרתיע התקפה בהנהגתה של ארצות - הברית 
באמצעות צבא גדול יותר , שאפשר יהיה להביסו לחלוטין רק במאבק קשה שתוצאותיו 
אינן ברורות מראש . המסר נראה ברור : שחרורה של כוויית בכוח יושג רק עם 
מספר אבידות גבוה דיו לחיסול התמיכה במלחמה בתוך ארצות - הברית . ואכן , 
לדברי פקידים בממשל בוש , ההערכות האחרונות של הפנטגון באשר למספר האבידות 
הצפוי בכמה שבועות של מלחמה בקנה מידה מלא בעיראק מורות , כי הכוחות האמריקאים 
עלולים לאבד כמה אלפי הרוגים ומספר גדול בהרבה של פצועים . מספרים מדאיגים 
אלה עולים מבדיקות של הפנטגון ושל סוכנויות ביון באשר לפוטנציאל הצבאי של 
עיראק וליכולתה להגיב על מתקפה . כוחות עיראקיים מכינים את הקרקע , בכווית 
ובדרום עיראק , למשוך את כוחותיהן של ארצות - הברית ושל בעלות בריתה לאזורי 
הרג של כוח אש מרוכז . הם מקימים שורות של מחסומי הגנה כדי להקשות על האויב 
לעקוף את עמדותיהם הקדמיות ולתקוף את יחידות העילית שלהם . הם מגינים על 
חיל האוויר שלהם מהתקפות מנע באמצעות הסתרת המטוסים בבונקרים מבוצרים , 
והם הוכיחו את יכולתם לתגבר מתקפות שריון בסגנון סובייטי בטקטיקות ובכלי 
נשק לא קונוונציונליים . " באורח כללי , הם בין הצבאות הערביים בעלי ההשכלה 
הגבוהה ביותר במזרח התיכון " , אמר ליוטננט קולונל דגלס גונסון , אחד המחברים 
של מחקר העוסק בצבא העיראקי , למכון למחקרים אסטרטגיים של המכללה הצבאית 
האמריקאית . " הם נוטים ללחום בקרבות מתוכננים וערוכים מראש , מנסים למשוך 
את האויב לאזורי הרג מוכנים מראש , הם מסוגלים להגן על מולדתם ולא להרפות 
והם מנוסים היטב במערכות הגנה סבוכות " . לעיראק יש כיום הכוח הצבאי הששי 
בגודלו בעולם , ועם הקריאה לשירות של אנשי מילואים השבוע , סך כל אנשי 
הצבא עשוי להגיע למיליון וחצי , כמעט % 9 מאוכלוסיית המדינה , המונה 2 . 
71 מיליון תושבים . מתוך 034 אלף אנשי הצבא שיש כיום לסדאם חוסיין בשדה , 
כ032 אלף חיילים , המאורגנים בתשע דיוויזיות מעורבות של כוחות צבא והמשמר 
הרפובליקאי , הם יחידות עילית שאימונן , נכונותן לקרב והמוטיווציה שלהן 
זהות לאלה של יחידות אמריקאיות מן הקו הראשון , לדברי פקידים במשרד ההגנה 
האמריקאי . גורם חשוב בתוכניתו של חוסיין נכנס לתוקף החודש , כאשר מינה 
רמטכ"ל חדש , גנרל חוסיין ראשיד ונדאווי , שלזכותו זוקפים את השינוי הדרמטי 
ביכולתו של הצבא העיראקי בעת מלחמת עיראק - איראן . הוא חולל את השינוי 
באמצעות צירוף של הגנה גמישה עם מתקפות חדשניות . כוחותיהן של ארצות - הברית 
ושל בעלות בריתה ינסו לנצל את החולשות העיראקיות , אומרים פקידים אמריקאים , 
וירבו להסתמך על הכוח האווירי האמריקאי , על יכולת לחימת לילה , על לוחמה 
אלקטרונית ועל ביון עדיף בשדה הקרב כדי להפתיע , להמם ואחר - כך לכתר כוחות 
עיראקיים , שעה שהם מתרחקים ככל האפשר מאזורים מוגנים היטב . בשנים האחרונות 
שיפרו מפקדים עיראקים את מתקפות השריון בסגנון סובייטי באמצעות טקטיקה לא 
קונוונציונלית . הם גם הלכו והרחיבו את השימוש בנשק לא קונוונציונלי , 
כמו ראשי נפץ כימיים , חומרי נפץ של דלק - אוויר וטילים בליסטיים לטווח 
בינוני , כדי לזרוע פחד בקרב האויב . עיראק , שיש לה כ006 מטוסים מודרניים , 
היא המעצמה האווירית הערבית הגדולה ביותר , אבל במלחמתה באיראן היא שלחה 
לקרב את מטוסיה רק פעמים מעטות , וגם אז , לעתים , בצורה לא יעילה . 
טייסים עיראקים היו ידועים בכך שהטילו את פצצותיהם מגובה של 02 אלף רגל מעל 
ערים איראניות , כדי לא להיפגע מן ההגנה האנטי - אווירית . ובכל זאת , 
המפקדים העיראקים , המצוידים באחדים מן המטוסים החדישים ביותר מתוצרת צרפת 
וברית - המועצות , השיגו כמה הצלחות בולטות . בגיחה אחת , ב8891 , טס 
מבנה עיראקי לאורך כל המפרץ וביצע תקיפת הפצצה מגובה נמוך ; באותו יום איבדו 
האיראנים יותר כלי שיט מאשר בכל יום אחר של המלחמה . מומחים ממשלתיים בכירים 
מפקפקים בהשקפה , הרווחת בחוגים רבים , שחיל האוויר העיראקי ייעלם משדה 
המערכה בשעות הראשונות של כל עימות . הם חושבים שסדאם חוסיין יסתיר את מטוסיו 
בבונקרים מוגנים ויזניק אותם רק כדי לנצל הזדמנויות להפתיע את הכוחות האמריקאים . 
אבל , נראה שפקידים אמריקאים בכירים בטוחים ביכולתם להביס את הצבא העיראקי . 
השאלה היא רק באיזה מחיר . מפקדי הצבא העיראקי מבינים מדיווחי העיתונות 
המערבית שההתקפה תתחיל , קרוב לוודאי , בהפצצות כבדות , שאחריהן ייכנסו 
למערכה כוחות הקרקע והנחתים האמריקאים . עליונות אווירית אמריקאית תהיה 
הגורם המכריע . בתגובה מתכננים העיראקים מחסומי הגנה סטאטית כדי להגן על 
דיוויזיות החי"ר והשריון שלהם מפני תקיפות אוויר . הם מילאו מחסנים קדמיים 
בתחמושת כדי שיוכלו לקיים שבועות של לחימה , ואימנו את כוחותיהם לתלות מזערית 
בקשרי אלחוט , שאותם ינסו התוקפים לשבש . 
