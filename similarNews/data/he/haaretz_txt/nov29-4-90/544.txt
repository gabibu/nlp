ובתקציב של 2 . 1 מיליון דולר . לפני שנה גרף " סקס , שקרים ווידאו - 
טייף " , שני פרסים חשובים בפסטיבל קאן , זכה להצלחה קופתית וביקורתית חשובה , 
והפך את יוצרו האלמוני לאחד הבמאים המסקרנים ביותר בהוליווד . כולם רצו 
לעבוד אתו . רוברט רדפורד וסידני פולק ביקשו להפיק את סרטו הבא . אולפני 
" יוניברסל " הבטיחו להפיץ . סודרברג כבר עמד לצלם סרט ושמו " האונייה 
האחרונה " עבור סידני פולק . העלילה מתרחשת על סיפונה של משחתת אמריקאית 
בתום שואה גרעינית , והבמאי הצעיר לא היה מאושר מהתסריט שכתב . " זו לא 
היתה שאלה של ארבע גרסאות נוספות " , סיפר לא מכבר לכתב ה"לוס אנגלס טיימס " . 
" הייתי צריך לגשת אל זה שוב מזווית אחרת לגמרי " . הוא נסוג מן הסרט הזה 
ברגע האחרון , ועתה הוא מצלם בפראג , עבור בארי לווינסון , סרט בשחור - 
לבן ששמו " קפקא " . זהו סיפור חייו הבדיוני של סופר יהודי , פרנואידי 
וקודר , פרנץ קפקא שמו . הגיבור מנסה לפרוץ דרך מבעד לחומת השקרים של פקידי 
ממשל דיקטטורי , המנסים לחפות על מעשה רצח . התסריט מסתמך על כמה אירועים 
שהיו עשויים לדרבן את קפקא האמיתי לכתוב כמה מקטעי " הטירה " או " המשפט " , 
אך אינו תובע מהצופה את הכרת היצירות . זהו , כדברי הבמאי , " אתגר 
בידורי , שום דבר יותר מדי מסובך . זה לא איזה תרגיל אינטלקטואלי " . ליתר 
ביטחון גייס סודרברג למבצע ההפקה צוות שחקנים מרשים : אלק גינס , איאן 
הולם , גואל גריי , ארמין מולר - סטאל ותרזה ראסל . את דמותו של קפקא 
יגלם השחקן הבריטי גרמי איירונס . איירונס מעולם לא קרא את יצירות קפקא . 
כעת הוא מצטער על כך . " לא קראתי מספיק " , הודה בפני מראיין . " כשקראתי , 
תמיד חשבתי שאני צריך לעשות משהו יותר חשוב " . את קפקא קרא רק משזכה בתפקיד . 
הסיפורים לא הלהיבו אותו . הוא רצה שקפקא " יפתח את חלונות מוחו , שיצא 
לדרך " . סודרברג , שנה לאחר נסיקתו הבין - לאומית , נשוי לשחקנית צעירה , 
בטסי ברנטלי , אב לילד ובעל חווה של 061 דונם בווירגיניה . הוא מבקש לשמור 
מרחק מהוליווד , כי הוא אינו סבור שלוס אנגלס היא מקום טוב לחיות בו . הוא 
רוצה לביים סרטים משלו , בסגנון משלו . הוא רוצה לבוא למנהלי האולפן ולהכריז : 
" זהו התסריט , זהו התקציב , זהו לוח הזמנים . עזבו אותי לנפשי ותנו 
לי לעשות את הסרט " . הם נותנים לו ומחכים בסקרנות רבה לצפות בתוצאות . 
