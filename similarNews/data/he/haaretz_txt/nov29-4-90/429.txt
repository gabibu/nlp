מילאנו ( רויטר ) . אלופת אירופה בשנתיים האחרונות , מילאן , עזבה אתמול 
את איטליה בדרכה לטוקיו ללא שניים משחקני ההרכב הראשון הפצועים , אלבריגו 
אוואני וקארלו אנצלוטי . מילאן תפגוש ביום ראשון בטוקיו את אלופת דרום אמריקה 
בכדורגל , אולימפיה מפאראגוואי , במשחק המסורתי על אליפות העולם לקבוצות , 
הספר - קאף , המפגיש אחת לשנה בין אלופות אירופה ודרום אמריקה . אוואני 
נפגע שלשום קשה בבירכו בתיקול עם הבלם בראזילי מאזיניו , במשחק הליגה הביתי 
נגד לצה . אוואני , שהבקיע את שער הניצחון לרשת נאסיונאל מדיין מקולומביה , 
בגמר העולמי הקודם , קרע את רצועות הברך . לפני יציאת האלופה האירופית 
בדרכה למזרח הרחוק , אמר מאמנה אריגו סאצי : " זה לא יהיה משחק קל , 
ולא רק מפני שיחסרו שחקנים , אלא משום שהקבוצה מפאראגוואי משחקת כדורגל 
טכני ברמה הגבוהה ונראית מסוכנת יותר מנאסיונאל מדיין " . לעומת חסרונם של 
אוואני ואנצלוטי , צפוי שובו של הקשר רוברטו דונאדוני , שישחק אחרי שלושה 
שבועות של היעדרות מחמת פציעה . 
