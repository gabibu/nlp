חמישה מחבלים נהרגו אתמול בהיתקלות עם כוח של צד"ל באזור הביטחון בדרום לבנון . 
התקרית אירעה קילומטר צפונית - מערבית לכפר אלמן שבצפון תחום אזור הביטחון 
בגזרה המרכזית . לעבר כוח צד"ל נורו כמה פצצות אר - פי - גי . חיילי הדרום 
השיבו אש לעבר מקורות הירי ופתחו במרדף אחר המחבלים בתוך אפיק הליטאני , 
שנמשך שלוש שעות . ארבעה מחבלים חוסלו במכת האש הראשונה , ומחבל חמישי 
נפצע ומת מאוחר יותר . ברשות המחבלים נמצאו רובי קלצניקוב , מחסניות , 
רימונים , שני מטולי אר - פי - גי ופצצות מסוגים שונים . חיילי הדרום ערכו 
סריקות נרחבות באזור בתנאי שטח קשים ביותר בהשתתפות טנקים ונגמ"שים . כן 
התפתחו חילופי אש ארטילרית . המחבלים השתייכו לחזית ההתנגדות הלאומית הלבנונית , 
המזוהה עם מפלגת הבעת הסורית . ארגון זה אחראי לכמה פעולות טרור בשבועות 
האחרונים באזור הביטחון נגד כוחות צה"ל וצד"ל . מפקד צד"ל הגנראל אנטואן 
לאחד ומפקד יחידת הקישור של צה"ל בלבנון , תא"ל זאב זכרין , עקבו אחר המבצע , 
ושיבחו את הלוחמים . גם אלוף הפיקוד יוסי פלד שיבח את חיילי צד"ל על חיסול 
המחבלים . 
