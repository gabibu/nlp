וא אחד החשובים בתחום האלקטרוניקה . הטרנזיסטור הראשון בעולם יוצר מגרמניום , 
ושימוש בחומר זה עם סיליקון , שהוא " סלע התשתית " של תעשיית האלקטרוניקה 
והמחשבים , עשוי לפתוח פתח לשורה של שימושים מטרנזיסטורים ועד לייזרים 
וגלאי אור . לפני חודשים אחדים דיווחו מדעני יבם על הצלחה בפיתוח טרנזיסטור , 
המבוסס על סיליקון מועשר בגרמניום , שמהירותו כפולה ממהירות הטרנזיסטור 
המהיר ביותר שהיה ידוע בעבר 57 מיליון מחזורים בשנייה . הבעייה הממשית היא , 
כיצד אפשר לשדך שכבה של גרמניום לשכבה של סיליקון . בעבר נכשלו כל הניסיונות 
ליצור כריך סיליקון - גרמניום בגלל התכונות הפיסיקליות של שני החומרים : 
כשציפוי הגרמניום על פרוסת הסיליקון גדל לעובי של יותר משלושה אטומים , 
הוא נטה להתכווץ וליצור כדורים . בלא ציפוי אחיד היה הכריך שנוצר חסר 
תועלת לשימושים אלקטרוניים . עתה הודיעו מדעני יבם , כי מצאו שיטה , המאפשרת 
יצירת שכבה אחידה של גביש גרמניום על גבי סיליקון . הפתרון הוא יצירת שכבת 
כיסוי מעל לשכבת הגרמניום שכבה דקה של אנטימון , שעוביה אטום אחד בלבד . 
שכבה זו יוצרת " משטח צף " על פני הסיליקון , וגידול גביש הגרמניום נעשה 
בינה לבין הסיליקון . כך נמנעת תופעת ההתכדרות של הגרמניום ומובטחת התאמה 
בין לוח הסיליקון לגרמניום שמעליו . השיטה החדשה הודגמה בכינוס בפליימות , 
ניו האמפשייר , בידי מפתחיה . עד כה הצליחו המדענים ליצור שכבה אחידה 
של גרמניום בעובי של עשרה אטומים מעל פרוסת הסיליקון , תוך התאמה מושלמת 
בין צורות הגביש שלהם . 
