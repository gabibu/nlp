בודפשט ( מיוחד ל"הארץ " ) . רגיעת - מה חלה במצב בבולגריה לאחר שהממשלה 
הסוציאליסטית בראשות אנדרי לוקאנוב הודיעה על התפטרותה . רק במקומות בודדים 
נמשכו השביתות והניסיונות לחסום כבישים . בסופיה כבר החלו דיונים על הקמת 
ממשלה לאומית , אשר כדברי לוקאנוב , " תוביל בדרכי - שלום לדמוקרטיה ולכלכלת 
שוק " . האיגוד המקצועי " פודקרפה " ביטל את השביתה הכללית , לאחר שכל 
החיים הכלכליים בבולגריה שותקו לארבעה ימים והחיים חזרו למסלולם הרגיל . 
מנהיג " איגוד הדמוקרטיה " האופוזיציוני , פטאר ברון המיועד , כנראה , 
לתפקיד ראש הממשלה החדש קרא להחיש את הקמת הממשלה החדשה , מאחר שכל יום 
של דחייה " מגביר את התוהו - ובוהו ומקשה על המעבר למשטר דמוקרטי " . הוא 
הצהיר , כי ברצונו לשתף בממשלה את כל פלגי המפלגה הסוציאליסטית , שכן רק 
כך ניתן להגיע לאחדות לאומית . עד להשגת ההסכמה בעניין הממשלה החדשה תמשיך 
ממשלתו של לוקאנוב בכהונתה . בטאון " איגוד הכוחות הדמוקרטיים " ( האפוזיציוני ) 
, " דמוקרטיה " בישר על נפילת ממשלת לוקאנוב בכותרת גדולה : " נפלה 
הממשלה הקומוניסטית האחרונה במזרח אירופה " . במאמר הפרשנות נכתב : " לוקאנוב 
לא התפטר . העם פיטר את לוקאנוב " . אך לוקאנוב עצמו אמר אותה שעה , כי 
לא נכנע ללחץ הרחוב והתפטר משני טעמים : מאחר שבפרלמנט לא זכה בתמיכה המקווה ; 
ומאחר שבדיונים הבין - מפלגתיים השתררה לפתע רוח קונסטרוקטיווית שעוררה 
בו אמונה , שעתה ניתן להקים " ממשלה לאומית , שתבטיח את המעבר השליו לדמוקרטיה 
ולכלכלת שוק " . לוקאנוב וכן גם ראשי האופוזיציה הסכימו כי הממשלה שתוקם חייבת 
לכלול גם מומחים מחוץ לפרלמנט , ויש להרכיבה מוקדם ככל האפשר . 
