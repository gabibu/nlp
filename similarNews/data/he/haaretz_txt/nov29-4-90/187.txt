אלפי טונות של עגבניות חממה נפסלו לייצוא בגלל הבשלה מהירה , שפגעה באיכות 
העגבניות . ההבשלה המהירה נגרמה עקב מזג האוויר החמים השורר בשבועות האחרונים . 
ישראל עמדה לייצא בעונה החקלאית הנוכחית 22 אלף טונות עגבניות חממה למערב 
אירופה ולארצות - הברית . מגדלים העריכו שרוב התוצרת לא תיוצא כלל . מנכ"ל 
התאחדות האיכרים , שלמה רייזמן , מסר שהמגדלים של עגבניות החממה מנסים 
להפנות את התוצרת שנפסלה לייצוא לעבר אפיקים חלופיים השוק המקומי והמפעלים 
המעבדים מוצרי עגבניות . בשוק המקומי כבר חלה ירידה במחירי העגבניות בשיעור 
של עשרות אחוזים לעומת המחיר לפני שלושה שבועות . גם תעשיית הרכזים מוגבלת 
ביכולתה לקלוט את עודפי העגבניות , בגלל ירידה במחירי הרכז בשוקי היצוא . 
התאחדות האיכרים , המועצה לשיווק ירקות וארגון מגדלי הירקות פנו אתמול לשר 
החקלאות , רפאל איתן , בדרישה להעמיד פיצוי כספי לחקלאים בגין ההפסד שנגרם 
להם , המגיע עד כה לפי ההערכות ל3 מיליון דולר . 
