בראשית חודש אוקטובר החליטו בעליה החדשים של דירה ברחוב מונטה נבוזו במילאנו 
לערוך בה שיפוצים . לדירה זו , ששימשה בסוף שנות השבעים כתא של מנהיגי 
הבריגדות האדומות , פרצו כוחות הגנרל דלה קייזה לפני 21 שנה ומצאו שם נשק 
ומסמכים חשובים הקשורים ברצח אלדו מורו , נשיא מפלגת הרוב הנוצרית - דמוקרטית , 
שאירע במאי של אותה שנה . כבר באותם ימים רווחה ההנחה שלא הכל ידוע על 
נסיבות חטיפתו , חקירתו ורציחתו של מורו . ואכן , באחרונה , תוך כדי עבודות 
השיפוצים , מצא פועל בדירה רובה קלצניקוב ( הנשק שהיה מצוי בידי הבריגדות 
האדומות ) וצילומי מכתבים ותזכירים הכתובים בידי מורו , בסך הכל 614 דפים . 
אלה היו מכתבים שיועדו לבני משפחתו , למנהיגי מפלגתו וגם לאפיפיור עצמו . 
המכתבים האלה מעולם לא הגיעו לתעודתם . את האוריגינלים , סיפר אחר כך 
במשפטו רוצחו של מורו , פרוספר גלינארי , חיסלו הבריגדות עוד בזמנם . 
בתזכירים שנמצאו , הביע מורו את דעתו , השלילית בעיקרה , על מפלגתו ועל 
מנהיגיה . טרם שהגיע החומר הזה לידי החוקרים ולידי הפרלמנט הוא הודלף , 
וכמה מכתבים הופיעו לראשונה כבר באמצע אוקטובר בגדול השבועונים האיטלקיים , 
פאמיליה קריסטיאנה ( המשפחה הנוצרית ) הנפוץ בכל רחבי הארץ . התגלית 
הפכה מיד מוקד לפולמוס פוליטי חריף . כיצד ייתכן , שאלו הכל , שהאוצר 
הזה לא נמצא בזמנו , לפני 21 שנה , כשנערכו בדירה חיפושים מדוקדקים ; 
האם רק יד המקרה והרשלנות הם שהביאו למציאת המסמכים רק עכשיו , או שמא מישהו 
הניח אותם שם דווקא עכשיו , ומיהו אותו מישהו . נשיא מפלגת הרוב הדמו - 
נוצרית וראש ממשלה פעמים אחדות , אלדו מורו , נרצח בידי הבריגדות האדומות 
במאי 8791 , אחרי 56 ימי חקירות . הוא נחטף בלבה של רומא בדרכו מביתו לפרלמנט , 
שם היה אמור להשתתף בהצבעת אמון בממשלת גוליו אנדריאוטי , המשמש גם כיום 
כראש ממשלת איטליה . הבריגדות האדומות היו אז בשיא כוחם , וכך גם היו 
הקומוניסטים , מפלגת האופוזיציה האיטלקית הגדולה ביותר , שאחוז תומכיה 
הגיע בבחירות של 8791 לקרוב ל23 אחוזים . אלדו מורו נמנה באותם ימים עם 
המדינאים שתמכו בשיתוף פעולה הדוק עם הקומוניסטים , כיוון שאלה חייבו , 
לדעתו , שינוי מהותי במדיניות המסורתית של מפלגתו , והוא אכן סלל את הדרך 
בפני ממשלת הקואליציה של אנדריאוטי שבה תמכו הקומוניסטים בעקביות במשך שנתייים . 
הבריגדות האדומות היו מעוניינות למנוע יישום מדיניות זו ואז הוחלט על חטיפת 
מורו . כשנחטף המנהיג הדמו - נוצרי , נחלקה איטליה לשניים . רוב הציבור , 
והנוצרים הדמוקרטים והקומוניסטים בראשו , התנגד לכל משא - ומתן עם הבריגדות 
האדומות , שדרשו תמורת חייו של מורו את שחרורם של כמה מחבריהם , מחשש 
שהדבר יתפרש כהכרה עקיפה בבריגדות . אחרים , לרבות המפלגה הסוציאליסטית 
שבקואליציה , וכמובן משפחתו העניפה ורבת ההשפעה של מורו עצמו , סברו שיש 
לעשות כל מאמץ כדי להציל את חיי האיש . מאוחר יותר , חודשיים אחרי שגופתו 
של מורו נמצאה במכונית שהוחנתה בלבה של רומא ההיסטורית , היו כבר אז כאלה 
שאמרו שברצח מורו שותפים בעקיפין גם כמה מיריביו במפלגה . איך להסביר את 
פרסומו של חלק מהחומר שנמצא במילאנו דווקא עכשיו ? יש באיטליה מאמינים 
שאכן יד המקרה בדבר , אבל רבים , לרבות ראש הממשלה עצמו ומזכיר המפלגה 
הסוציאליסטית , מראסקי , סבורים כי מאחורי התגלית יש מי שהיה מעוניין בעיתוי , 
והוא שדאג להביא את החומר לדירה דווקא עכשיו . שוטר שהשתתף בזמנו בחיפושים , 
סיפר לעיתונאי שחלק מהחומר שנמצא בזמנו , הובא אישית על ידי הגנרל דלה 
קייזה לאישיות רמת - מעלה ברומא , שאת שמה הוא לא ידע לפרש . הגנרל עצמו 
נרצח בידי המאפיה בפלרמו לפני שמונה שלנים , ומפקד הכוח שפרץ לתא העיד שאכן 
היתה רשלנות בחיפושים . מסמכי מורו מביכים רבים ממדינאי המפלגה הדמו - נוצרית . 
כך למשל מכנה מורו את נשיא הרפובליקה כיום , קוסיגה , באותם ימים שר הפנים , 
" אדם הזקוק לפקודות ונזקק לסיועם של אנשים אחרים " , או במלים אחרות , 
אדם שאיננו כשיר למנהיגות . אבל את עיקר זעמו הטיח מורו בראש הממשלה אז 
והיום , גוליו אנדריאוטי , אף שהוא נחשב לאחד המוכשרים במדינאים האיטלקיים 
מאז המלחמה . הוא רואה בו דמות אפורה וחסרת רחמים , ששמרה תמיד על קשרים 
עם שירותי הביון , שהוא מעורב בכמה שערוריות ובחריגה מסמכויות . דעתו של 
מורו על המפלגה שבראשה עמד היתה שלילית עד כדי כך , שבאחד ממכתביו כתב שאם 
יצא חי מכלאו הוא יעזוב את המפלגה ויצטרף לקבוצת הבלתי תלויים בפרלמנט . 
גם האפיפיור לא יצא נקי במכתבי מורו , ואף שיוחנן פאולוס היה היחיד שיכול 
היה להציל אותו , הוא חשש שמורו , כמו קוסיגה , מושפע מהקו הקומוניסטי . 
הקומוניסטים עצמם דגלו בקו נוקשה מחשש להתחזקות הבריגדות . מורו משבח 
למעשה רק את מזכיר המפלגה הרפובליקנית , כיום יושב - ראש הסנט , גובאני 
ספדוליני , שבידיו הפקיד את יישום צוואה . קפמאבינפרסום המסמכים פוגע ביוקרת 
ראש הממשלה , האמור לרוץ לבחירות לנשיאות הרפובליקה בשנה הבאה . הוא פוגע 
גם ביוקרתו של קוסיגה ובסיכוייו להישאר בארמון הנשיאות . המכתבים אמורים 
לסייע בעקיפין למזכיר המפלגה הדמו - נוצרית , פורלני , שגם הוא רוצה בתפקיד 
הנשיא . לפי גרסה זאת , הפרסום הוא חלק ממאבק קשה בתוך המפלגה הדמו - נוצרית . 
יש מי שטוען שהפרסום מסייע דווקא לסוציאליסטים המקווים לחזור לראשות הממשלה 
במקום הדמו - נוצרים , שהאמון בהם נפגע . ויש כמובן מי שרואה , גם מאחורי 
העניין הזה , את ידו הארוכה של המוסד הישראלי , המכפיש כביכול את אנדריאוטי 
ואת שותפיו , ידידי הערבים , כדי להאדיר את שמו של ידיד ישראל , ספדוליני . 
אך יש גם רבים המאשימים בביצוע הפעולה את שירותי הביון האיטלקיים , החשודים , 
על פי חקירה שנפתחה שוב בימים אלה , במעורבות בפרשת נפילת מטוס איטלקי 
אזרחי בדרכו מבולוניה לפלרמו , באביב 0891 . הפרשה הזאת מעולם לא הובהרה , 
אף שיש עדויות הקושרות אותה בניסיון צרפתי , או של נאט"ו , להפיל את מטוסו 
של קדפי , שהיה אז בדרכו לוורשה . שירותי הביון חשודים , בין היתר , 
גם בתעלומת הטבח בתחנת הרכבת בבולוניה חודשים אחדים אחרי נפילת המטוס שבה 
מצאו את מותם 48 איש . כך או כך , פרשת מסמכי מורו פוגמת בתדמית הממשלה 
האיטלקית , בבית ובחו"ל , וכבר מדברים ברומא על משבר ממשלתי קרוב . מי 
יודע אם מישהו יצליח לזרוק אור מלא על הפרשה . 
