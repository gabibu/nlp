ממשל בוש כבד - הפה וכבד - הלשון לא הצליח לפנות אל לבם של האמריקאים בחודשים 
האחרונים , וזה שבועיים ויותר שהוא מנסה לדבר אל מעיהם . ריכוז שתי - חמישיות 
של צבא ארה"ב במפרץ הפרסי , הסביר מזכיר המדינה גיימס בייקר בראיון - טלוויזיה , 
קשור לא סתם במחיר הדלק לצרכן , אלא בעתיד מקומות העבודה של האמריקאים . 
הואיל והממשל הזה נחל כמעט כל כישלון רטורי אפשרי , התקשו רוב האמריקאים 
לרדת לסוף דעתו , וגם ההתבטאות של בייקר נעשתה עד מהרה ביטוי ( חוזר ומוקרן ) 
של ציניות פוליטית . בשבוע שעבר הוזמנו כלכלנים לרשת טלוויזיה אחת , כדי 
להזכיר ביותר מקריצה כיצד נחלצה ארה"ב מן השפל הכלכלי הגדול של שנות ה03 
באמצעות מלחמת - העולם השנייה . הרמז הברור : בוש להוט למלחמה , גם כדי 
לשים קץ למשבר הכלכלי בארה"ב ולשפר את סיכוייו האלקטורליים בבחירות של 2991 . 
דוגמה לספסרות המלחמה נתנו מצלמות טלוויזיה , שנקלעו למסיבת - שמפניה מעוררת 
צמרמורת של חברה בפנסילווניה , המייצרת ציוד אישי להתגוננות מפני גזים רעילים . 
משרד ההגנה הזמין שמונה מיליוני מזרקים מן החברה , הקפיץ את שער מניותיה 
בבורסה , הבטיח תעסוקה ובונוסים לעובדיה , והצדיק משתה עליז לעיני האומה . 
למה בדיוק התכוון בייקר כאשר דיבר על מקומות עבודה ? כנראה להתייקרות הבלתי - 
נמנעת של הנפט , שההשפעה המיידית שלה תהיה אינפלציה , עליית שערי הריבית , 
צמצום צריכה ופיטורים המוניים . אבל שעות אחדות אחרי שהודיע הנשיא בוש 
על נכונותו לקבל בבית הלבן את שר החוץ של עיראק צנחו מחירי הנפט בשוק הסחורות 
של ניו יורק בארבעה דולרים ויותר לחבית והבורסה בוול - סטריט רשמה את הזינוק 
היומי הגדול ביותר שלה זה חודשיים . נראה כי הבורסה מאמינה , שהמקרה היחיד 
שבו יתייקר הנפט במידה ניכרת הוא מלחמה נגד עיראק . חוכמת אנשים מלומדה היא , 
שמלחמה בהיקף גדול מעודדת מיד צמיחה מהירה , לפחות בחלק מן המשק . אבל 
אין זה מן הנמנע שחוכמה זו תתבדה במפרץ הפרסי . מה יקרה אם מחירה של חבית 
נפט יזנק בתוך שבוע ל08 דולר , ויישאר ברמה זו במשך שבועות ? מה יקרה 
אם תהיה בריחה מבוהלת מן הדולר לזהב , והבנק המרכזי של ארה"ב יצטרך להעלות 
במידה ניכרת את שערי הריבית , כדי להבטיח שהיפאנים לא ייפטרו מאיגרות - 
החוב הממשלתיות האמריקאיות , שרק מכוחן מסוגלת ואשינגטון לממן את החוב הלאומי 
הענק שלה ? קפמאפרקבשבוע שעבר התקרב נגיד הבנק המרכזי , אלאן גרינספאן , 
להודות ברבים במה שכלכלנים פרטיים טוענים כבר חודשים אחדים : ארה"ב עומדת 
בעיצומו של מיתון כלכלי ראשון זה שמונה שנים . " נטייה כלפי מטה " , כינה 
גרינספאן את המצב הזה , אולי מפני שהמלה המתחילה בם היא אחת הבלתי - נסבלות 
ביותר בעגה הפוליטית האמריקאית , והוא ניסה להימנע ממנה . גורג בוש השתמט 
כמעט מיומו הראשון בבית הלבן מעיסוק רציני בענייני כלכלה . הוא העדיף להסתמך 
על תחזיות צמיחה מופרכות מעיקרן של יועצים אופטימיים במיוחד וקיווה שהנס 
הכלכלי של קודמו יימשך גם בימיו . זה לא קרה , ובארה"ב יש פחות או יותר 
תמימות דעים שהאשם אינו סדאם חוסיין . ההאטה היתה בלתי - נמנעת , בייחוד 
בגלל הגירעון הכרוני במאזן התשלומים . ארה"ב שרויה עכשיו בעונת הקניות לחג 
המולד , ואם אמריקה לא תיתקף בהיפר - אקטיוויות פתאומית , עומדת העונה 
הזאת להסתיים בקול ענות חלושה . היא תהיה בוודאי הגרועה ביותר לבתי הכל - 
בו הגדולים מאז 2891 , ואולי אפילו מאז מלחמת - העולם . חלק גדול מן הפעילות 
הכלכלית בארה"ב מוסב על החודשים נובמבר ודצמבר , שבהם חוגגים האמריקאים 
תחילה את חג ההודיה ואחר - כך את חג המולד ואת ראש השנה . אם יתאמתו התחזיות 
הפסימיות , עומדים בתי הכל - בו להישאר עם מצאי חסר ביקוש בהיקף כזה , 
שלא רק שלומם הכלכלי יעמוד בסכנה , אלא שלומם הכלכלי של הרבה מספקיהם . 
קפמאפרקסקרי דעת קהל מראים זה חודשים אחדים , שהאמריקאים שרויים במצב רוח 
קודר . תלוש המשכורת והאי - ביטחון בעתיד מקום העבודה מזכירים למיליונים 
את מגבלות החלום האמריקאי . לפני 02 שנה יכלו אמריקאים להניח , כי ילדיהם 
ייהנו מרמת מחיה גבוהה פי שניים . כיום הם יכולים להניח , שהכפלת רמת המחיה 
תצטרך לחכות לנכדיהם . המכון למדיניות כלכלית בוואשינגטון חישב ומצא , כי 
הכנסתה השנתית של משפחה אמריקאית ממוצעת קפאה על שמריה בעשר השנים האחרונות . 
אצל בני 43 ומטה אפילו נרשמה ירידה . בני 52 עד 43 השתכרו ב8891 בממוצע 
519 , 03 דולר , או % 57 . 4 פחות מבני גילם ב9791 . בני 52 ומטה השתכרו 
ב8891 רק 885 , 71 דולר בשנה , או % 4 . 91 פחות מבני גילם עשר שנים קודם . 
על רקע מצב הרוח הזה באה גם הידיעה , שיפאן כבשה את המעוז הגדול ביותר של 
התרבות העממית האמריקאית , " מיוזיקל קורפוריישן אוף אמריקה " ( ) , 
הבעלים של אולפני " יוניוורסל " בהוליווד . עכשיו שולטים זרים בארבעה 
מששת ענקי הוליווד . האחרים הם " קולומביה פיקצרס " , בשליטת " סוני " ; 
" פוקס המאה ה02 " , בשליטת רופרט מרדוק ; ו"ם - ג - ם " , בשליטה איטלקית . 
" וורנר " ו"פרמאונט " עדיין עוברות לדום למשמע ההמנון האמריקאי . אמנם 
הפעם , בניגוד לציפיות הרגילות במקרים של כיבושים כלכליים יפאניים , נשמעו 
בארה"ב פחות יללות כאב . עמודי המאמרים בעיתונים קושטו באופן בלתי - נמנע 
בקריקטורות של הוליווד ביפאנית . אבל לא היה עודף של נאומים בכייניים על 
המכירה הכללית של נכסי אמריקה . קרוב לוודאי ש"יוניוורסל " תהיה האבידה 
הגדולה האחרונה לזמן - מה , מפני שההתמוטטות הדרמטית של הבורסה בטוקיו במרוצת 
0991 רוקנה את ארנקי היפאנים . יש מקום לשאול איזו השפעה מצטברת יש לחולשה 
הכלכלית האמריקאית על מרחב התמרון של בוש במפרץ הפרסי . מימון המהלכים 
הצבאיים איננו בעיה לפי שעה . הסעודים , הכווייתים והיפאנים חותמים על 
הצקים , ואין להניח שיפסיקו לחתום כאשר ארה"ב תצטרך לעשות בזמן הקרוב עוד 
סיבוב של איסוף כספים לטובת חיל - המשלוח במפרץ . ההשפעה תימדד אפוא בשני 
עניינים עיקריים : מידת יכולתם של העיראקים להרוס את שדות הנפט של המפרץ 
במקרה של מלחמה , והחזית הפנימית של בוש . על השאלה הראשונה אי - אפשר לענות 
בשום מידה של ודאות . שלשום איים שגריר עיראק באו"ם , בראיון טלוויזיה 
בארה"ב , כי התנגשות צבאית במפרץ " תשים קץ לכל צורת חיים באזור " . בוואשינגטון 
מפקפקים ביכולת העיראקים להרוס את שדות הנפט . שאלת החזית הפנימית של בוש 
היא בעלת פונטציאל הרבה יותר מבשר רעות . אופן טיפולו בענייני כלכלה כבר 
קורע לגזרים את מפלגתו שלו , הרפובליקאית . למרבה העניין , מבקריו הכלכליים 
הגדולים ביותר הם גם הנלהבים פחות לרעיון של פעולה צבאית נגד עיראק . לפי 
שעה אין קשר בין שני העניינים האלה , אבל קשר יכול בהחלט להיווצר . קפמאפרקהחדשות 
הסטטיסטיות הקודרות ביותר של השבוע שעבר לא עסקו בכלכלה , אלא בתוחלת חיים . 
הן מראות , כי בארבע השנים האחרונות , בפעם הראשונה במאה העשרים , התקצרה 
תוחלת החיים של שחורים בארה"ב . על פניהם המספרים אינם דרמטיים : מ7 . 
96 שנה ל2 . 96 . אבל הם משקפים עלייה ניכרת בתמותת תינוקות שחורים , והם 
ביטוי להרעה במצב הבריאות הכללי של האמריקאים . יותר מבכל מלחמה אמריקאית 
אחרת , במפרץ הפרסי יוטל עומס כבד במיוחד על חיילים שחורים . הם התגייסו 
לצבא המתנדבים האמריקאי מפני שבמקרים רבים הוא העניק להם את הסיכוי היחיד 
להיחלץ מחיי עוני ולרכוש השכלה גבוהה . סקרים מעידים , ששיעור ההתנגדות 
בציבורים שחורים למהלכי הנשיא בוש במפרץ הפרסי גבוה במידה ניכרת משיעורו 
בין לבנים . לא ברור הקשר בין ההתנגדות הזאת ובין ריבוי החיילים השחורים , 
או ההרעה הממשית במצבם הכלכלי והגופני של שחורי אמריקה . המתאגרף לשעבר , 
מוחמד עלי , לא יצא לעיראק בשליחות השחורים . אף על פי כן , קשה לראות 
ספורטאי לבן יוצא לבגדד וחולק שבחים פומביים לגדולתו של סדאם חוסיין . אמריקה 
הלבנה השאירה את אמריקה השחורה הרחק מאחורי החלום האמריקאי . דרגת הסולידריות 
של שחורים עם " מלחמה לבנה " עלולה להיות מוגבלת . 
