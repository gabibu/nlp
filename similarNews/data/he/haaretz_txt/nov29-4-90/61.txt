לפני כשנתיים , כאשר רחבעם זאבי הקים את רשימת הטרנספר שלו , כתבתי נגדו 
מקאמה חריפה . ימים ספורים לאחר מכן , סיפרה לי שולמית אלוני כי " מישהו " 
ברץ התערב אתה שעל גנדי לא אכתוב מלה רעה . כתבתי , ולא פעם אחת . יוסי 
שריד הפסיד בהתערבות . קשה לי להבין מדוע מתלונן שריד ( " הארץ " , 11 . 
22 ) על שאני מקדיש לו כל - כך הרבה מקאמות . הלא הוא כוכב הכנסת וחביב 
התקשורת , וההתייחסות הרבה אליו צריכה להיות מובנת ; אין לך כמעט יום שבו 
אין מצטטים את חידודיו והגיגיו , ואף את האקדח שנחשף בחגורת מכנסיו , כאשר 
הרוח בידרה את שובל חולצתו , ראינו . הרי איש אינו מאמין שחבר - הכנסת הזה 
היה מסוגל לשאת התעלמות ממנו , ולו במשך שבוע אחד , מבלי שתיפגע בריאותו . 
הוא מוכן שיחרפו אותו , שיכנו אותו " בוגד " ו"סוכן אש"ף " , אבל הוא 
משתולל מכעס כשאין מאמינים בכנותו , כאשר פוגעים באמינותו וביושר האינטלקטואלי 
שלו באינטגריטי , ואני עדיין מבדיל בין איטגריטי לבין אינטריגנט , כי 
האינטריגה היא נשמתם של השקר , הצביעות ומוגות הלב . אתחיל מן השקר . שריד 
כותב : " הפעם החלטתי לגלות את הסיבה ברבים " והכוונה להסבר מדוע אני 
" רודף " אותו . אבל למה לגלות ? למה לשקר ? כבר ב21 בפברואר 2891 סיפר 
שריד לדן מרגלית ( ב"כל העיר " ) כיצד פניתי אל שריד בבקשה " למחוק חתימתו 
על מסמך שתוכנו אינו נוח לרחבעם זאבי " . לא איום סתמי ולא " אם אתה לא 
עושה מה שאני אומר לך , אתה עוד תשמע ממני " . הרי לו איימתי על שריד , 
האם היה מסתיר את הצימוק הזה מדן מרגלית ? גם ב91 בפברואר 88 , ב"ידיעות 
אחרונות " , חוזר שריד על הגילוי המופלא שלו מן השבוע שעבר , שם הוא מספר 
על פגישתנו ההיא ששינתה כביכול את יחסי כלפיו . גם במאמר זה אין הוא מאשים 
ואין הוא רומז אפילו כי איימתי עליו . ברשימה אחרת , ששלח ל"ידיעות אחרונות " 
לפני שנים אחדות וביקש משום מה לא לפרסמה , הוא מנסה לתלות את התייחסותי 
אליו דווקא במאמר ביקורת שפירסם ב"מוניטין " על הצגת " תל - אביב הקטנה " . 
גם שם לא הזכיר איום ולא רמז לאיום . שקר האיום הצמיח רק עכשיו את פרחי 
הרעל שלו , כשם שהדיאלוג בינינו באותה פגישה , שארך אולי שלוש דקות פלוס 
קפה ונושאים אחרים , גדל לממדי טרגדיה שקספירית . אינני מכחיש שיש לי יחס 
אוהד לחברים שלי מהפלמ"ח ( גם זאת עד גבול מסוים ) , ואינני מכיר אדם 
אובייקטיווי לחלוטין . גם א"ד גורדון , כאשר היה שולח ארגז עגבניות ל"תנובה " 
בטבריה , היה מניח את היפות למעלה . עכשיו הגענו לזעקה הצבועה של " מה 
פשעי ומה חטאי " ו"את שור מי לקחתי , ואת מי עשקתי " וכו וכו , נהי בכי 
תמרורים . ובכן , יוסי שריד : את תמימותם של בני נוער רץ גזלת כאשר , 
לאחר כל נאומיך ורשימותיך שהטיפו לסרבנות , הסבת את גבך לארבעים צעירים 
שיצאו בקריאה לממש את תורתך . פשוט ברחת . את אמונתו בך של מוחמד מיעארי 
לקחת , כאשר הטפת ויעצת ליאסר ערפאת לעלות על ספינת " השיבה " כ"קברניט 
על גשר הפיקוד " , לעשות את כל הדרך לחיפה , ואתה " הופך להיות גיבור של 
ההיסטוריה " , כי " התבוסה היא כולה שלהם " ( כלומר שלנו ח"ח ) . אלמלא 
תמיכתך המוסרית , ואפשר כמעט לומר המבצעית , ייתכן שמיעארי לא היה נפגש 
עם ערפאת ולא היה עובר על החוק . אבל אתה ברחת מן האחריות למלותיך , כמו 
במקרים אחרים מן העבר , מוגי . אתה עשקת מאמונה בשמאל היהודי את אותם פלשתינאים 
מתונים , כאשר בגלל תמיכת חלק מהם בסדאם חוסיין , ניתקת כל קשר עם העם 
השכן והצהרת " שיחפשו אותי " . בכפר תמרה , שאחד מבניו נהרג בהר - הבית , 
כבר לא מחפשים אותך . סוף - סוף הבינו מי אתה . הבעיה האמיתית של יוסי 
שריד היא שאיננו מסוגל לשאת ביקורת מן השמאל . הוא הקופירייטר הלאומי , 
היחצ"ן הווירטואוזי , שיכול למכור פרוות מינק באוגנדה ומתכונים לדיאטה 
בהודו , נפגע כשאפילו ידידיו העיתונאים וגם כאלה הקונים מדי פעם סקופים 
מידיו , אינם קונים את הטפותיו , לא כולם נערי הליווי שלו . במאמר שפורסם 
ב"הארץ " תחת הכותרת " עוז לפורענות בטרם תמורה " , הוא מחרף את העיתונאים 
שהעזו לצאת בכתבות אוהדות ליצחק רבין , שר הביטחון : " צריך לזרוק להם 
עצם יבשה ומכורסמת " , " הם הפרייארים הישנים והטובים " , " קולמוסאים 
בכירים " , ועוד ועוד . ומי הם אותם עזי פנים ? יואל מרקוס , דן מרגלית , 
אמנון דנקנר ואחרים . כי יוסי שריד גם יודע להיות נגד תקשורת עוינת . 
עכשיו , תוך כדי התרפסות וחנופה נלעגים לעיתון שבו אני כותב הוא מבקש את 
פיטורי . בראש אחד עם גאולה כהן . חבר - הכנסת שריד מאשים אותי בשורה של 
השמצות מגוחכות , כמו המשוררת בחצרות נדיבים , דרך השכרת עטי למרבים במחיר 
ועד למכירת נשמתי לבגין . הרי לך חסינותי , מוגי שכמוך . 
