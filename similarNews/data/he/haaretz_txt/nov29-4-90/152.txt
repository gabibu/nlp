מאמר התגובה של חבר הכנסת אברהם פורז " גם אני יונה אבל זה יותר מדי " 
( מוסף " הארץ " , 11 . 32 ) , מעורר את השאלה : מדוע מזכיר הח"ך בסקירתו 
ההיסטורית עמדות סרבניות של הערבים מלפני עשרות שנים ( האמנה הפלשתינית 
וועידת חרטום ) , ומתעלם מהשינוי בעמדות הערבים ואש"ף , ומסרבנותה של 
ממשלת ישראל בשנים האחרונות ? יצחק שמיר העריך כי אש"ף מוכן להשתלב במשא 
ומתן לבחירות בשטחים , ולכן התנגד בצורה נחרצת ועיקשת לשיתוף אנשים המזוהים 
עם הארגון בכל צורה במו"ם . ועקב כך גרם להקפאת תהליך קידום הבחירות בשטחים . 
לפני כן הכשיל ראש הממשלה קיום שיחות עם המלך חוסיין במסגרת ועידה בין - 
לאומית ( הסכם לונדון ) . הרצון הנחוש של מפלגת הליכוד לשלוט על כל השטחים 
שנכבשו ב7691 , ועל התושבים הפלשתינאים הגרים שם , בניגוד לרצונם , הוא 
הגורם לקיפאון בתהליך המדיני , ולהקצנה אצל המקומיים . אלה העובדות . 
וכל הדיבורים של אנשי הליכוד על רצונם בקידום בתהליך המדיני הם מסך עשן . 
טשטוש העובדות המדיניות על - ידי פורז מטרתו כנראה למצוא חן בעיני חלק מהציבור , 
ולתפוס מקום טוב במרכז המפה הפוליטית . אך זו טעות . הציבור אינו אוהב 
זאת , ולכן למפלגתו , " שינוי " , יש רק שני מנדטים בכנסת . רמת גנלפני 
מספר שנים , כאשר קרעתי את פנקס החבר שלי ועזבתי את הליכוד , אמרתי שאילו 
זאב זבוטינסקי היה קם מקברו , הוא לא היה מכיר את תנועתו : מן הליברליזם 
הלאומי נשארה רק לאומנות מתלהמת , שתוצאותיה הן כישלונות הליכוד בתחום המדיני 
והביטחוני . לידידי מהליכוד אמרתי אז : " אני לא זזתי שמאלה , התנועה 
שלי זזה ימינה " . השבוע חזר על אמירה זו חבר הכנסת ראובן ריבלין , כשאמר 
" אני נולדתי בתנועה הזאת , נשארתי במקום אבל התנועה זזה לי ימינה " . יותר 
ויותר יוצאי בית"ר והמחנה הזבוטינסקאי חשים היום שיצחק שמיר ראש ממשלה 
כושל ויו"ר תנועה חיוור מוביל את המחנה הלאומי ימינה . הם שותקים כי זה 
הרי צריך " להישאר במשפחה " ( הלוחמת ) . אני מסיר את הכובע לפני ח"ך 
ריבלין שהוכיח כי הוא ממשפחת הריבלינים . מוטב שייזהר : מי שאומר את האמת 
הזאת בליכוד יותר מפעם אחת מוצא עצמו בחוץ . ירושלימאחמד הייבי לא ראה כנראה 
את תוכנית הטלוויזיה , " עידן האטום " , ביום שלישי 11 . 02 , אחרת לא 
היה כותב : " בעת משבר הטילים של קובה , חשו האמריקאים יותר ביטחון . 
משבר הטילים היה בדיוק המלחמה שהיו מוכנים לה קנדי וחרושצוב , כאילו המשחק 
היה ערוך במגרש שלהם " ( " הארץ " , 11 . 32 ) . הוא גם כנראה לא קרא 
ולמד הרבה על המשבר הזה . כי אז היה יודע עד כמה פחדו שני הצדדים פחד מוות , 
שהמשבר ייצא משליטה , ויסתיים בהחלפת מהלומות אטומיות . לכן ההשוואה הנונשלנטית 
הזאת למשבר עיראק - כוויית היא מופרכת מיסודה . כפי שהתבטא בני פלד , מפקד 
חיל האוויר לשעבר : " האמריקאים יכולים לאכול את העיראקים לארוחת בוקר " . 
הם אינם עושים זאת , לא מפני שאינם מבינים את סדאם חוסיין , אלא משיקולים 
של פוליטיקה גלובלית של מעצמה עולמית . באר שבעברעיון הנפל לצמצם את שידורי 
קול המוסיקה עד למינימום בין השעות שלוש לחמש אחר הצהריים טמון סימן נוסף 
של נסיגה ממלכתית - תקשורתית אל אפלת התת - תרבות , אל הלא - כלומיות . 
קדמה לרדיו הטלוויזיה , שהקיאה מתוכה את מיטב התוכניות כמו " מבט שני " , 
" זה הזמן " ו"סוף ציטוט " , ומילאה את החלל בסדרות זבל נוספות , כאשר 
אל הדקלוג של קישלובסקי אנו מגיעים יגעים ורדומים בשעת חצות . עם כל הכבוד 
לשידורים ברוסית , שיהיו מן הסתם שידורי הסברה משמימים , הרי דווקא עלייה 
זאת תסבול מהעדר ערוץ מוסיקה טובה . העולים מודעים מאוד לאמנויות היפות , 
ולא כל עולה חדש מצויד במערכת אלקטרונית . לגבי כולנו , ותיקים כעולים , 
מי שנקעה נפשו מהמלל הבלתי נלאה של רשת ב ומהפרסומת הצרחנית שלה , או מהמולת 
הרוק של גלי צה"ל , ייאלץ מן הסתם לשאת עמו ציוד הקלטה , ולוותר על הנוחות 
שבלחיצת כפתור לצורך היחלצות מן המהומה אל המוסיקה הקלאסית . וזה הזמן להניח 
על המקול את הרקוויאם של מוצארט , תפילת אשכבה למותו של הטעם הטוב . אנו 
נמצא חלופות לרדיו , כפי ששוחרי טעמו של החזיר ימצאו מעקפים לחוק הכפייה . 
אבל מדוע עלינו להימנות עם רשימת הארצות הנחשלות בעולם ? תהליך הנסיגה 
הזה מעורר עצב ודאגה לעתידנו התרבותי . עומראינני מסכים עם יואל מרקוס בקשר 
ל"יותר מדי צוקר פושקה " ( " הארץ " , 11 . 32 ) . אולי מרקוס לא צפה 
בתוכנית " ערב חדש " , שבו הסביר נציג התלמידים כי ישנו חשש שברשות הפרחחים 
סכינים קפיציות . הייתי רוצה להזכיר את אותו מקרה אומלל , שבו נדקר נער 
למוות ליד דיסקוטק תל אביבי , רק בגלל שיצא החוצה להגן על כבודו של מישהו 
אחר שעלבו בו במתכוון . המצב השתנה מאז שיואל מרקוס היה תלמיד בתיכון וגייס 
את אחיו הגדולים להחזיר מכות לפרחחים . תפקיד משטרת ישראל הוא להגן על אזרחים 
שלווים מסכנות של בריונות , אפילו אם הם יורמים . - גניגרקפמאביגכיוצא 
ברית המועצות הקרוב לענייני העלייה מארץ זו , ברצוני לתמוך בקולות המתריעים 
על אפשרות של עלייה המונית של לא יהודים לארץ . אין מדובר בצורך לפשפש במוצאם 
של מי שכבר הגיעו ארצה , אלא ברשומים לעלייה . במסגרת הליברליזציה הבטיחו 
שלטונות ברית המועצות לבטל את ההגבלות על נסיעת אזרחי המדינה . עם זאת אינני 
סבור כי תחול עלייה גדולה במכסות ההגירה של ארצות ההגירה העיקריות , ואף 
אם אלו תגדלנה לא יהיה בכך די . פתח חשוב להגירה היה ויישאר אפוא ההצטרפות 
לקבוצות בעלות זכות שיבה יוונים , גרמנים ויהודים . מבין שלוש הקבוצות , 
ההצטרפות לקבוצה היהודית היא הקלה ביותר בגלל הפיזור הגיאוגרפי של יהודי 
ברית המועצות , ההתבוללות וטשטוש הבדלי השמות . אפשרות הוכחת היהדות באמצעות 
תעודה היא מבחינה טכנית בלתי מוגבלת . חוק השבות הנוכחי התקבל בשנות המדינה 
הראשונות והתאים למציאות אז . לא היתה בעיה להוכיח את זהותם היהודית של 
עולי ארצות המזרח . חוק זה איננו מתאים לתנאי ההווה . הנהגת תיקון שיחייב 
התניית יהדות בהורה יהודי והחמרת תהליך הבדיקה נראים לי כצורך מיידי . 
