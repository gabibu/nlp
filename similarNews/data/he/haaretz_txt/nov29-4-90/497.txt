עמותת המתווכים מלד"ן תפעל במטרה לנסות ולמגר את תופעת התיווך השחור . כך 
אמר אתמול יו"ר מלד"ן , עמוס גלזר . לדבריו , מספרם הנפגעים מהתיווך השחור 
גדול מאשר בעבר כי העולים נותנים אמון בכל מי שמציג עצמו כמתווך ומוצאים 
את עצמם לא פעם מרומים וללא כסף במהלך הניסיונות להשיג בארץ דירה . מלד"ן 
תקרא לכל חבריה בכנס השנתי שיתקיים בחנוכה בירושלים , לפעול למיגור התופעה 
הפוגעת בתדמיתם של המתווכים המקצועיים . גלזר אומר כי " בהעדר חוק תיווך 
במדינה , יש לחשוב פעמיים לאיזה מתווך פונים , כשמפקידים בידיו את הטיפול 
בנדל " ן . עולים פונים למי שמתיימרים להיות מתווכים , מוסרים כספים ונשארים 
ללא כסף וללא דירה " . כפעולה ראשונה תחל מלד"ן בתשדירי פרסום בכלי - התקשורת , 
להגברת מודעות הציבור לקיומה של העמותה ושירותיה . במקביל , ימשיך משרד 
הקליטה , לפי הסכם עם הנהלת מלד"ן , לתת עדיפות לחברי העמותה בהשכרה ובמכירת 
דירות לעולים החדשים . נציגי העמותה יחלו במסע הסברה נרחב בקרב העולים החדשים 
והגורמים הקולטים על זכויותיהם בנושא השכירות ורכישת נדל"ן . בכוונת העמותה 
להקים קו פתוח לציבור הרחב ; ליזום הקמת מוקד מידע לפתרונות דיור לעולים 
חדשים בשיתוף גורמים אחרים בענף ועוד . מלד"ן נותנת הנחה של % 52 מעמלת התיווך 
לעולים החדשים בעסקת הנדל"ן הראשונה שלהם בארץ . 
