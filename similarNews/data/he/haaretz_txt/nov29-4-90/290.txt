מוסקווה ( ע"ר וע"ץ ) . הסיעה השמרנית בפרלמנט הסובייטי , " סויוז " , 
דרשה בשבת מהנשיא מיכאיל גורבצוב לנקוט צעדים נחרצים כדי לשים קץ להתפוררות 
המדינה , ודרשה כי יינתן לשמרנים תפקיד של סגן נשיא . הצירים שהתכנסו לוועידת 
איחוד דרשו את התפטרותו של שר הפנים , ואדים באקאטין , בטענה שגילה רכות 
יתר כלפי האלימות הבדלנית ונגד הפשעים הכלכליים . כמו כן הזהירו השמרנים 
את גורבצוב כי הם שומרים לעצמם את הזכות לדרוש הצבעת אי - אמון בהנהגתו . 
הסיעה השמרנית מונה , לטענת ראשיה , 864 מתוך 050 , 2 הצירים בקונגרס 
צירי העם . " אנו מאמינים כי יש צורך למנות סגן נשיא , שיוטל עליו התפקיד 
לנהל את מדיניות הפנים , ויש לבחור אותו על בסיס תחרותי " , אמר יורי בלוכין 
בפני 003 הצירים שבאו לקונגרס האיחוד השמרני . " סויוז " יתכנס לקראת ה71 
בדצמבר מועד כינוס מליאת הפרלמנט הסובייטי . קפידבינבודפשט ( מיוחד ל"הארץ " ) 
. בניגוד לידיעות קודמות , לא בא אתמול גורבצוב למולדאוויה , כדי להשתתף 
בישיבת הסובייט העליון של הרפובליקה . דובר משרד החוץ במוסקווה , יורי 
גרמיצקיך , טען כי הנסיעה בוטלה " בגלל הערפל הכבד , שכיסה את נמל התעופה 
בקישינב " ; אולם מקורות מולדאוויים דיווחו , כי הסיבה האמיתית היא שנציגי 
המיעוטים במולדאוויה הגאגאוזים בדרום והרוסים באזור הדנייסטר שהוזמנו לישיבה , 
התכוונו להחרים אותה ובתנאים אלה גורבצוב לא היה מוכן לשאת את דברו . נשיא 
מולדאוויה , מירסיאה סנגור , ביקש מצירי הסובייט העליון " לגלות הבנה " 
למניעיו של גורבצוב . המסע למולדאוויה נועד להיות ביקורו הראשון של גורבצוב 
בתוך בריה"ם מזה זמן ממושך . בבריה"ם עצמה נמתחה ביקורת על גורבצוב , על 
שהוא מרבה בנסיעות לארצות חוץ ומזניח את הטיפול ברפובליקות הסובייטיות , 
על אף המצב המתוח ברבות מהן . ביקורת זו היתה בין הגורמים שהניעו את גורבצוב 
לבטל את נסיעתו לאוסלו , לקבלת פרס נובל לשלום . מווילנה נמסר כי נציגי 
הפרלמנטים של שלוש המדינות הבאלטיות התכנסו ודנו בדרכים להידוק שיתוף הפעולה 
ביניהם , כדי להמחיש שליטא , לאטוויה ואסטוניה מאוחדות בשאיפתן לעצמאות . 
בין השאר נדונה הצעה לכינון ועדה בין - פרלמנטרית מתאמת קבועה ואף לכונן 
שוק משותף באלטי . לעומת זה הוסרה מסדר היום הצעה לכונן קונפדרציה של שלוש 
המדינות . נציגי הפרלמנטים התכנסו על רקע המתיחות הגוברת בין השלטונות המקומיים 
ובין כוחות הצבא המוצבים באזור . על איום השלטונות האסטוניים לנתק את אספקת 
החשמל והמזון ליחידות הצבא הגיב מפקד הצבא באזור , כי במקרה זה הצבא עצמו 
יטול לידיו את הפיקוח על תחנות - הכוח . שר ההגנה הסובייטי , המרשל דמיטרי 
יאזוב , הורה לצבא להגן על עצמו ואף לפתוח באש , נגד כל התקפה על מחנות 
הצבא או פגיעה בחיילים ובכבודם . קפידבינטוקיו ( ע"ר ) . יפאן תספק תרופות 
וייתכן שגם מזון לבריה"ם , אולם לא בצינורות רשמיים , אמרו דיפלומטים בטוקיו . 
צורת סיוע זו מקורה בנסיון יפאני לשמור על מדיניותה הנוכחית , הקושרת כל 
מתן סיוע בהחלטה הנוגעת לסכסוך הטריטוריאלי בין יפאן לבריה"ם , אמרו המקורות . 
יפאן משתדלת ליישר את הקו עם בנות בריתה במערב ולתמוך בנשיא גורבצוב , מבלי 
לפגוע במטרה המדינית של החזרת ארבעה איים בצפון יפאן המוחזקים על ידי בריה"ם 
מאז 5491 , ציינו הדיפלומטים . הלחץ לשינוי בעמדה היפנית בא מצמרת המפלגה 
הליברלית - דמוקרטית השלטת ולא ממשרד החוץ , שם נטען כי בריה"ם איננה מדינה 
מתפתחת והבעיה שם איננה מחסור במזון אלא מערכת תובלה מעורערת . " כמו כל 
המדינות החשובות במערב אירופה , חוששת המפלגה הליברלית - דמוקרטית מחוסר 
יציבות ואולי תוהו ובוהו בבריה"ם " , אמר דיפלומט אסיאתי . " המפלגה מוכנה 
לגלות גמישות . משרד החוץ יותר שמרני " . יפאן עשויה לשלוח מזון ותרופות 
כעזרה הומניטרית , מאחר והתברר שהמשק הסובייטי הידרדר ומצבו היום חמור יותר 
מזה שניצפה בטוקיו , אמר מזכיר הממשלה סאקאמוטו . הוא הדגיש כי סיוע כזה 
אין בו משום רמז כלשהו לשינוי במדיניותה של יפאן , הדורשת את החזרת האיים . 
