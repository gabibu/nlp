ניו - יורק ( מיוחד ל"הארץ " ) . משפחת אילי - ההון רייכמן הקנדית הודיעה 
על כוונתה למכור את מניותיה בחברת - הנפט הגדולה ביותר בקנדה . לפי הערכת 
מומחים , העסקה תכניס לשלושת האחים רייכמן כ685 מיליון דולר ( 086 מיליון 
דולר קנדיים ) . וול סטריט זורנל , שדיווח על כך אתמול , מוסיף כי מטרת 
העסקה להזרים הון נזיל לחברת הבנייה והפיתוח אולימפיה יורק דוולופמנט שבבעלות 
הרייכמנים . דובר מטעם אולימפיה יורק אישר כי הכוונה היא להעניק לחברה הון 
נזיל , אך סירב לפרט כיצד מתכוונת החברה לנצל את ההון . העיתון מעריך , 
כי בכוונת האחים להקטין את החוב הגדול הרובץ על אולימפיה יורק . וול סטריט 
זורנל מוסר , כי האחים מתכוונים למכור מניות בחברה נוספת שבבעלותם , ועסקה 
מתוכננת זו תכניס להם 053 מיליון דולר קנדיים . בראיון לניו - יורק טיימס 
שפורסם אתמול בעמוד הראשון של מוסף העסקים של העיתון , דחה פאול רייכמן 
את הידיעות הרווחות באחרונה בדבר קשיי נזילות המעיקים על האימפריה הפיננסית 
של המשפחה . " אלה המדברים על כך שאנו לחוצים וזקוקים להון נזיל , הם 
ילדים שאינם יודעים מה הם חים " , אמר . הערכות שרווחו באחרונה בקהילייה 
הפיננסית בוול סטריט בדבר קשיי נזילות של חברות האחים רייכמן , התבססו על 
ידיעות כי החברה מתקשה לממן את המשך בניית תשלובת המשרדים ובנייני - המגורים 
שהיא בונה בלונדון , הנחשבת לפרויקט בנייה מהגדולים בעולם . בראיון לניו - 
יורק טיימס גילה פאול רייכמן , כי באחרונה נחתם שלב ראשון של הסכם עם קונסורציום 
של שישה בנקים אירופים וארבעה בנקים אמריקאים , שיזרים לפרויקט 005 מיליון 
ליש"ט ( כ089 מיליון דולר ) . לדבריו , בוחנת חברתו הצעות להסכמים דומים 
עם בנקים נוספים , שיעניקו לפרויקט הון לטווח ארוך בסכום של 006 מיליון 
ליש"ט ( 51 . 1 מיליארד דולר ) . מקורות הקרובים למשפחת רייכמן אמרו לעיתון , 
כי שתי העסקות שמטרתן גיוס הון להמשך בניית הפרויקט בלונדון , תוכננו מראש 
והן מתיישבות עם לוח - הזמנים המקורי שקבעה המשפחה לפיו , לאחר השלמת השלב 
הראשון של הפרויקט , היא תגייס הון למימון השלבים הבאים . מומחה לנדל"ן 
בניו - יורק שעבד עבור הרייכמנים במשך 02 שנה אמר לעיתון , כי כל צעד שלהם 
מתוכנן מראש לטווח ארוך , וטעות לפרש את עסקותיהם כסימן לקשיים . " במקרה 
מבוצעות עסקות אלה בתקופה בה ענף הנדל"ן שרוי במשבר קשה , אך הן אינן סימן 
לחולשה " , אמר . שלושת האחים רייכמן צברו הון עתק בראשית שנות ה07 , כאשר 
ניצלו תקופת משבר קשה בענף הנדל"ן ורכשו בנייני - משרדים גדולים במנהטן . 
מרבית השקעותיהם בנדל"ן הניבו רווחים עצומים . ניו - יורק טיימס כותב , 
כי בעקבות השפל המתמשך הפוקד את ענף הנדל"ן , עוסקים עתה האחים בארגון 
מחדש של האימפריה הפיננסית שלהם , ששוויה נאמד ב03 מיליארד דולר . מטרתם 
היא להקטין את תלותם בבנקים ולפנות למקורות מימון חדשים הנראים להם יציבים 
לטווח ארוך . הם גם חותרים להקטנת החוב הרובץ על אולימפיה יורק . לדברי 
העיתון , שלושת האחים , אלברט ( 16 ) , פאול ( 06 ) , וראלף ( 95 ) 
, מבקשים גם להבטיח לעתיד הנהלה איתנה לאימפריה שלהם , מאחר שהם אינם 
בטוחים שצאצאיהם מעוניינים ללכת בעקבותיהם ולנהל את החברה . אחדים מעסקי 
האחים רייכמן והשקעותיהם מחוץ לתחום הנדל"ן , הם רווחיים והזרימו באחרונה 
הכנסות במאות מיליוני דולרים . חברת - הנפט שבשליטתם הגדילה את רווחיה , 
ומאז פרוץ המשבר במפרץ הפרסי הכנסותיה הסתכמו ב5 . 1 מיליון דולר ליום . 
בה - בעת מכון לדירוג חברות בטורונטו הפחית את דירוגה של חברה לייצור מוצרי 
נייר שבבעלות האחים , בגין חוב מצטבר והולך הרובץ על החברה . פאול רייכמן 
אמר לניו - יורק טיימס , כי תוכניות החברה לעתיד מבוססות על ההנחה כי חרף 
קשיים כלכליים המאפיינים את מוקדי הפיננסים בעולם , ניו - יורק , לונדון 
וטוקיו יישארו מרכזים שישפיעו על כלכלת העולם . בעוד עסקי החברה בניו - 
יורק ובלונדון יציבים , לדבריו , היא נתקלת בקשיים ביישום תוכניות השקעה 
ופיתוח בטוקיו . תוכנית לפרויקט בנייה ענק בטוקיו , בהשקעה של 03 מיליארדי 
דולר , בוטלה באחרונה . 
