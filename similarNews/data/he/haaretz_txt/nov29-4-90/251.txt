בפגישה שנערכה לא מכבר עם מנהיגים יהודים הדגיש הנשיא בוש באופן ברור כי 
הוא רואה קשר הדוק בין ביטחונה של ישראל ובין המבצע האמריקאי במפרץ הפרסי . 
האינטרס של ישראל הוא , ללא ספק , כי כוח ארה"ב יאלץ את סדאם חוסיין לפנות 
את כוויית וינטרל את המכונה הצבאית העיראקית . קפמאבינאולם , בדרכה אל המטרה 
הזאת , עלולה ארה"ב לאמץ גישות שיפגעו באינטרסים הישראליים , לא פחות מהאיום 
מצד סדאם חוסיין , לדוגמה , התרחקות פוליטית וצבאית מישראל , הידוק היחסים 
עם מדינות השרויות בעימות עם ישראל ומכירות נשק מאסיוויות לערב הסעודית ולמצרים . 
הפרופיל הנמוך שישראל נתבקשה לאמץ , מתקבל על הדעת בהקשר עם מניעת האפשרות 
שסדאם חוסיין יציג את העימות כעימות עם ישראל במקום עימות עם הקהילה הבין - 
לאומית הנזעמת . אולם אסור ששמירה על פרופיל נמוך תביא לריצוי הקואליציה 
הערבית בידי ארה"ב . לא נחוץ לרצות את הקואליציה , שכן ארבע החברות העיקריות 
בה כוויית , ערב הסעודית , מצרים וסוריה מעוניינות אף יותר מארה"ב בניצחון 
אמריקאי על סדאם . אין כל צורך בריצוי , הגם שמדינות אלה ללא ספק יקבלו 
בברכה כל מחווה של ריצוי שארה"ב תחפוץ להשפיע עליהן . למען האמת , כפי 
שהשתמע מהצהרותיו של הנסיך סולטאן לפני כמה שבועות אודות משא ומתן אפשרי 
עם סדאם , הסעודים זקוקים להחלטיות מצד ארה"ב ורק אם יגלו האמריקאים היסוס , 
עלולים להיתפס לו גם הסעודים . כדאי לשים לב למחיר המשולם כעת עבור אותו 
ריצוי בלתי נחוץ , המסכן את הברית האסטרטגית המוגדרת היטב המתקיימת בעשור 
האחרון בין ארה"ב לישראל . הקואליציה האמריקאית - ערבית , שמטרתה לעצור 
בעד סדאם , אף היא מדאיגה . ממשלו של בוש גורס , כי על ידי אימוצה של 
סוריה , הרעפת שבחים על מצרים ו"ליטוף " סעודיה , הוא בונה גרעין יציב 
לאזור כולו לתקופה שאחרי המשבר הנוכחי . ישראל , שגם בלאו הכי אינה שייכת 
לקבוצה זו , עלולה להידרש לשלם מחיר פוליטי נוסף לטובת שימורה של הקואליציה , 
אף שהיא נדונה מראש לכישלון , בשל הסתירות האינהרנטיות הקיימות בה . גם 
מכירת הנשק לערב הסעודית מהווה נסיגה בקשרי ארה"ב - ישראל ובביטחון האזור . 
מדיניות מכירת הנשק לסעודים הוכחה כמופרכת מעיקרה ביום בו פלש סדאם חוסיין 
לכוויית . הצבא הסעודי , המצויד כדבעי בנשק החדיש והמשוכלל ביותר , לא 
ירה אף ירייה אחת לעזרת השכנה המותקפת . קפמאביניהודי ארה"ב לא התנגדו לשלב 
הראשון במכירת הנשק לסעודיה . הדבר הוצג כצורך השעה המיועד להגן ולתמוך 
בכוחות ארה"ב במפרץ . אולם אוהדי ישראל בארה"ב יתקשו לגלות הבנה , כאשר 
יתממש השלב השני בעסקת הנשק בתוך שלוש עד חמש שנים . קשה להבין איזו מטרה 
ישרת הנשק הנוסף בכל הנוגע לאינטרס האמריקאי . הרבה יותר קל להעלות על הדעת , 
כיצד עשוי נשק זה לסכן את ישראל . יהודי ארה"ב המאוכזבים מגישתו של ממשל 
בוש לישראל מאז נכנס הנשיא הנוכחי לתפקידו , קיוו כי התוקפנות העיראקית 
תביא לשינוי במדיניות זו . למרבה הצער , דבר זה לא קרה . נראה שממשל בוש 
רואה בתוקפנות העיראקית תופעה חריגה , עזות מצחו של מנהיג סוציופאתי המנותק 
מן העולם הערבי . תפישתו של הממשל בוואשינגטון את המזרח התיכון , שהיא 
מטושטשת בלאו הכי , סונוורה לחלוטין מתוקפה של פעולה כה מחוצפת ובלתי צפויה , 
עד כי אין מעצבי המדיניות בארה"ב מסוגלים לתפוס שאינה חריגה כלל . בלהיטותה 
להרכיב קואליציה נגד סדאם , האצילה ארה"ב על סוריה הילה חדשה של הגינות . 
למרבה האירוניה , משטרו של אסד ברוטאלי ותוקפני לא פחות מאשר משטרו של 
סדאם חוסיין . ובכל זאת , דומה שארה"ב מעדיפה להתעלם ממעשי הזוועה ומשאיפותיה 
העוינות של סוריה , על מנת להדוף את האויב המאיים כרגע . קפמאבינתחת הערכה 
מחודשת של ישראל כבעלת ברית יציבה ותומכת באזור , הוריד ממשל בוש את הפרופיל 
של ישראל . בעשותו כך , עלול הממשל לגרום לפיחות בערכה האסטרטגי והפוליטי 
של ישראל קודם בעיני העולם הערבי , ולאחר מכן בעיני הציבור האמריקאי . 
למעשה , ישראל מוצגת כיום בוואשינגטון כנטל יותר מאשר כנכס , לפחות על - 
ידי אותם מלומדים ומומחים מקורבים לממשל . אם ישראל מתנגדת למכירת נשק לסעודים , 
אזי היא מסכנת את האינטרסים האמריקאים במפרץ . אם ישראל מגיבה למה שנתפס 
כהתקפה עיראקית , היא מואשמת בגרירת הכוחות האמריקאיים לעימות . אם ישראל 
מבקשת סיוע צבאי נוסף כנגד אפשרות של מכת פתע עיראקית , היא מואשמת בניצול 
המתיחות באזור . יהודי ארה"ב , כמו כל אמריקאי אחר , דואגים לגורל הכוחות 
המזוינים הנשלחים לאזור ושואפים לפתרון חיובי של משבר המפרץ , פתרון שלא 
יניח לתוקפנים להתחמק באין מפריע . אולם אנו אותתנו כבר לממשל כי לא נשלים 
עם הפיחות במעמדה של ישראל אם זהו מחיר המבצע . לא נשלים גם עם עלייית מעמדן 
של אויבות ישראל סוריה , ערב הסעודית ומדינות ערביות אחרות במדיניות האמריקאית , 
כל עוד ממשיכות מדינות אלה להתנגד לעצם קיומה של ישראל ולפתרון של שלום 
לסכסוך הערבי - ישראלי . למעשה האינטרסים המוסריים והאסטרטגיים של ארה"ב 
תלויים בתוצאותיו החיוביות של המשבר במפרץ ובתמיכה פעילה בברית עם ישראל . 
ניתן להגשים שתי מטרות אלו , ולמען האינטרסים שלנו בטווח הארוך , חובה 
להגשימן . 
