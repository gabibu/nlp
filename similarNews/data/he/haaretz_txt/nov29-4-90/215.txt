ניו יורק ( מיוחד ל"הארץ " ) . הקהילייה הבין - לאומית הציגה אתמול לעיראק 
אולטימטום חד - משמעי , לסגת מכוויית עד ל51 בינואר או להסתכן בעימות צבאי 
עם ארה"ב ובעלות בריתה . 21 מבין 51 חברות המועצה הצביעו בעד ההחלטה המסמיכה 
את חברות האו"ם להשתמש בכוח נגד עיראק , אם לא תעמוד בפסק הזמן שניתן לה . 
סין העממית נמנעה ותימן וקובה הצביעו נגד . אישור ההחלטה התפרש אתמול במרכז 
האו"ם כניצחון מוסרי והישג דיפלומטי מרשים לארה"ב . זו היתה הפעם השנייה 
בתולדות האו"ם ומועצת הביטחון שאושרה החלטה בדבר שימוש בכוח נגד מדינה חברה 
בארגון . בשנת 0591 התקבלה החלטה דומה נגד צפון קוריאה . גם דרג הנציגים 
שליד שולחן המועצה דמוי הפרסה היה חריג , והפגין את החשיבות שהמדינות החברות 
מייחסות להחלטה ולאישורה . 31 מ51 המדינות החברות במועצת הביטחון היו מיוצגות 
על ידי שרי החוץ שלהן . יו"ר הישיבה היה מזכיר המדינה , גיימס בייקר , 
מתוקף כהונתה של ארה"ב כנשיאה תורנית של המועצה . הדיון במועצה נפתח באווירה 
רוויית מתיחות . עד לרגע האחרון המשיכו האמריקאים במאמצים קדחתניים לשדל 
את סין וקובה להצטרף לתומכות בהחלטה . שר החוץ האמריקאי נקט צעד חריג וחסר 
תקדים , כאשר חרף העדר יחסים דיפלומטיים עם קובה , הוא קיים שלשום שיחה 
רשמית עם שר החוץ הקובני וביקשו לתמוך בהחלטה . נוסח ההחלטה אינו מאזכר בפירוש 
את המינוח שימוש בכוח , או מלחמה , אלא הסמכה לנקוט " באמצעים הנחוצים " . 
אך בנאום הפתיחה שלו הבהיר שר החוץ האמריקאי באורח חד - משמעי כי המינוח 
" אמצעים נחוצים " כולל שימוש בכוח . פרשנים הטעימו , כי אין לפרש את 
ההחלטה כהכרזת מלחמה על עיראק . גם אם עיראק לא תיסוג מכוויית עד ל51 בינואר , 
תבקש ארה"ב לשמור על יתרון ההפתעה ולכן לא תתחיל מיד באמצעים צבאיים נגדה . 
נוסף על כך , על נשיא ארה"ב להתגבר על התנגדות למלחמה הרווחת בקונגרס ובסנאט . 
אתמול נמסר כי בוש שוקל כינוס מיוחד של שני הבתים כדי לדון בנושא . לאחר 
ההצבעה אמרו דיפלומטים כי ארה"ב תתחיל מיד בהתייעצויות עם חמש החברות הקבועות , 
בדבר מועד מוסכם ליישום ההחלטה . פרשנים הטעימו , כי חברות מועצת הביטחון 
עשויות לתבוע סמכות בדבר הפעלת הכוח הצבאי נגד עיראק ואף שיתופן בפיקוד על 
הכוח במפרץ הפרסי דבר שאינו מקובל על ארה"ב . 
