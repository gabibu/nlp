חודש ימים אחרי ניצחונו המדהים על בנאזיר בוטו , עומד נוואז שריף , ראש 
הממשלה החדש של פקיסטן וילד הפלא לשעבר של פונגב , בפני משימה קשה לחלץ 
את המדינה ממצבה הקשה . בפקיסטן , שכלכלתה הרעועה נפגעה קשות מן המשבר 
במפרץ הפרסי והיא מפולגת בין פלגים אתניים ודתיים שונים , לא תהיה זאת משימה 
קלה . אבל שריף נכנס לתפקידו באיסלמאבד בלי כל המעמסות שהכבידו על קודמתו , 
בוטו . יש לו רוב עצום בפרלמנט ; מאחוריו עשר שנים של ניסיון פוליטי ; 
האופוזיציה חלשה , בלתי מאורגנת , המורל של חבריה ירוד והיא חסרת ישע . 
יחסיו המצוינים עם משפחת המלוכה הסעודית עשויים לשאת רווחים יפים במצבה 
הכלכלי הקשה של פקיסטן . מצד שני , הלגיטימיות והפופולריות שלו אינן מובטחות 
לחלוטין . הבחירות ב42 באוקטובר הוכתמו במעשי אלימות ובהאשמות של זיופים 
והונאות . הברית הדמוקרטית העממית של בוטו זכתה בכ%73 מן הקולות , רק מעט 
פחות מאשר ב8891 . אבל לפי שיטת הבחירות בפקיסטן , שבה נבחר מי שזוכה במספר 
הגדול ביותר של קולות במחוזו , תורגם אחוז זה ל54 מושבים בלבד , לעומת 
39 בבחירות הקודמות . הברית המוסלמית הדמוקרטית של שריף זכתה בכ%04 מן הקולות 
וב101 מושבים , לעומת 45 שהיו לה קודם לכן . היא גם זכתה ברוב בשלושה מתוך 
ארבעת המחוזות של פקיסטן , ביניהם פונגב , המחוז החשוב ורב העוצמה ביותר . 
בוטו אפילו לא הצליחה לנצח במדינת סינד , שבה היא מתגוררת . בוטו טענה 
לזיופים נרחבים בבחירות שבוצעו בידי הפוליטיקאים אשר , עם הנשיא גולם איסחאק 
חאן , סילקו אותה באוגוסט ועכשיו מהווים את עמוד התווך של ממשלתו החדשה 
של שריף . " זה אפילו לא נעשה בצורה מתוחכמת . הם גנבו את הבחירות " , 
האשימה . והיה לה על מה להסתמך . הסטטיסטיקה של ועדת מחוז פנגב החשוב , 
שבו הפסידה קשות מפלגתה של בוטו , מראה שמשום מה נרשמו הפעם כמיליון קולות 
יותר מאשר ב8891 . אלה עשויים היו לספק 03 מושבים נוספים לברית האיסלמית 
הדמוקרטית . ביום הבחירות היו טענות שמספר המצביעים אפילו קטן יותר מאשר 
ב8891 . אבל הראיות שבידי בוטו הן נסיבתיות , וכל המשקיפים הבין - לאומיים , 
למעט אחד , אמרו שלא ראו הוכחות לזיופים גדולים . בוטו צודקת גם כאשר היא 
אומרת שהממשלה הזמנית , שהיתה אמורה להיות נייטרלית , עמדה מאחורי התעמולה 
המזיקה , שטענה כי היא מתייחסת להודו בסלחנות וכי היא ופרו - אמריקאית . 
בפקיסטן , משמעם של מונחים אלה שאין היא פטריוטית . קפמאבינהברית הדמוקרטית 
המוסלמית טוענת כנגד האשמות אלה שבוטו יכולה להאשים רק את עצמה . לדבריהם , 
מפלגתה הפסידה משום שהיתה מושחתת וחסרת יכולת כשהיתה בשלטון , בין נובמבר 
8891 לאוגוסט 0991 . וחשוב אולי עוד יותר , בוטו הפכה את הנשיא לאויבה 
כאשר דרשה את התפטרותו , והכעיסה את הכוחות המזוינים כאשר האשימה אותם שהם 
מכשילים את ממשלתה . במדינת העולם השלישי כמו פקיסטן מוגבלים חוקי המשחק 
של הפוליטיקאים על - ידי הכת הצבאית . בוטו , דמוקרטית פופוליסטית , לא 
הכירה בעובדה זאת . נוואז שריף מבין את המשחק , ועלייתו המטאורית היא עדות 
למקורות העוצמה המגוונים שלו . מוצאו במשפחה קשמירית שהתיישבה בפונגב . 
אביו רב היוזמה התחיל לעבוד כנפח בלאהור ובנה את עסקו הצנוע לחברה גדולה . 
אחרי שלא התבלט בלימודיו בקולג הממשלתי בלאהור התחיל נוואז הצעיר לעבוד 
בעסקי הפלדה המשפחתיים , עד שאלה הולאמו בשנת 2791 על - ידי אביה של בוטו , 
זולפיקר עלי בוטו . אחרי שגנרל זיא אול חאק הפיל את בוטו בשנת 7791 , ביקש 
את תמיכתה של שדולת אנשי העסקים המתנגדים לבוטו באמצעות הפרטה של נתחים מן 
המגזר הציבורי הלא יעיל . מושל פונגב , גנרל גולאם גילאני חאן , החזיר 
את מפעל הפלדה למשפחה , מחק את כל חובותיו וגייס את איש העסקים בן השלושים , 
נוואז שריף , שונאו של בוטו , לתפקיד שר הכספים של פונגב . גנרל גילאני 
היה מושל יעיל ומבין . בהיותו מנהל לשעבר של הפעולות החתרניות הנרחבות של 
סוכנות הביון הבין - זרועית באפגניסטן , ידע את עוצמתם וחולשותיהם כמעט 
של כל האנשים החשובים במחוז . בשנים הסוערות שאחרי שלטונו של בוטו , הוא 
עזר לחזק את משטרו של זיא באמצעות דיכוי הפגנות נרחבות נגד המשטר הצבאי , 
בשנת 3891 . נוואז שריף הנחבא אל הכלים לא יכול היה למצוא מורה טוב יותר 
לאמנות הפוליטיקה בסגנון פקיסטני . ב5891 התמנה שריף לתפקיד ראש הממשלה 
של פונגב , תפקיד בו זכה שוב בבחירות של 8891 . אפילו אחרי יציאתו של גנרל 
גילאני לגמלאות , באמצע שנות ה08 , המשיך שריף לבקר בקביעות בביתו של הגנרל 
ולבקש את עצתו . הלקחים של אותן שנים עזרו לשריף . הוא מעולם לא שכח שבפקיסטן , 
שנשלטה בידי גנרלים בשני שלישים משנות ההיסטוריה שלה , צריך תמיד לטפח 
את ראשי הצבא . זהו לקח שבני משפחת בוטו , האב והבת , מעולם לא התייחסו 
אליו . אף שאיש חסדו , זיא אול חאק , נהרג בתאונת מטוס מסתורית בשנת 8891 , 
נשארו בעלי בריתו של שריף בממסד קרובים אליו . מסע הבחירות שלו בפונגב , 
בשנת 8891 , נוהל בהצלחה על - ידי שני קצינים ששירתו שירות פעיל בסוכנות 
הביון הבין - זרועית . כאשר ניסתה בנאזיר בוטו , בשנת 9891 , למוטט את 
ממשלתו בפונגב , היה זה הצבא שהציל אותו . עימותיו עם ממשלתה של בוטו הוסיפו 
לדימויו כלוחם עיקש וכשורד . שריף נבחר לראש ממשלה משום שבעלי בריתו רבי 
העוצמה בין מפקדי האוגדות והקורפוסים תמכו בו . שריף הצעיר הוא היום האזרח 
העשיר ורב העוצמה ביותר בפקיסטן . המחזור השנתי של חברת הפלדה שלו קפץ מכעשרה 
מיליוני דולרים ב0891 ליותר מ004 מיליון דולר ב0991 , והאימפריה שלו כוללת , 
נוסף על בתי יציקת הפלדה המקוריים , גם מפעלי סוכר , מלט וטקסטיל רבים . 
העסקים שלו שישגו בעקבות יחסיו הקרובים עם גנרל זיא אול חאק . שריף יזדקק 
לכל מלוא השפעתו כאשר יטפל בבעיותיה של פקיסטן . שנאות אתניות ואזוריות 
ישובו ויתפרצו אם לא תהיה העברה כנה של כוח וזכויות לאזורים הלא מפותחים 
ולקבוצות המרוששות . קשמיר עדיין רגישה וקראצי מוכה באלימות . הכלכלה הפקיסטנית 
מצויה במשבר חמור . קרן המטבע הבין - לאומית מסרבת להעניק מלוות חדשים לפני 
שהמדינה תקטין את הגירעון שלה , העומד כיום על % 5 . 8 מן התל"ג , ותבטל 
סובסידיות עצומות של מחירי השמן , החיטה ושאר סחורות בסיסיות . דרושים 
לפחות שני מיליארד דולר לאיזון ההשפעות השליליות של עליות מחירי הנפט ושל 
הפסקת הזרמת הכספים מעובדים במפרץ הפרסי . היחסים עם ארצות - הברית הצטננו 
מאז הקפיא בחודש האחרון הנשיא בוש 375 מיליון דולר של סיוע צבאי וכלכלי בשל 
חשש מפני תוכניות הגרעין של פקיסטן . שריף אמר דברים רבים שמדינות מתפתחות 
אוהבות לשמוע על רפורמות של שוק חופשי , הסרת פיקוח וכן הלאה . אבל , 
למשל , בעוד הוא מודה שהפרטה יעילה דרושה בדחיפות להקטנת המגזר הממשלתי 
הבלתי יעיל , ישנה סכנה שהדבר יגרום תגובת נגד פוליטית של בעלי האינטרסים 
רבי העוצמה הנהנים מן המצב הקיים . בנוסף לכך נשמעים דברים מאיימים על שינויים 
מרחיקי לכת בחוקה , בעיקר בהתחשב בכך שלמפלגת השלטון יש קרוב לשני השלישים 
הדרושים של חברי הפרלמנט . אפשרות אחת היא חוק השריאת , שיעניק סמכויות 
חיקוקיות כלשהן לאסיפה של שופטים דתיים ; חקיקה זאת נראית כצעד חיוני בהפיכתה 
של פקיסטן למדינה איסלמית , במקום למין דמוקרטיה ליברלית בתוך חברה איסלמית , 
כפי שחזו מייסדיה . הכיתתיות האיסלמית עשויה לגרום בעיות , בעיקר אם שריף 
ייכנע לקבוצות הדתיות הדורשות שחוקי האיסלם הם שישלטו בכלכלה ואף יעלו על 
כוחם של הפרלמנט והרשות השיפוטית . הסכנות הכרוכות בדרישות אלה ברורות לאותם 
פקיסטנים שניסו , בארבעת הימים האחרונים , לעבור ממקום למקום . המדינה 
נעצרה בשל שביתה של עובדי התובלה בחברות הפרטיות . הם מפגינים נגד החוק 
האיסלמי , הידוע בשם חוק קיסאס דיאט ; לפי חוק זה , אנשים שנפגעו או נהרגו 
בתאונות דרכים זכאים לתבוע פיצויים מן הנהגים . שינוי אפשרי אחר בחוק עשוי 
להביא להנהגת משטר נשיאותי . התוצאה תהיה ריכוזיות נוספת של הממשלה שתוכל 
להעניק לכוחות המזוינים תפקיד לגיטימי בשלטון . אם ייכנע שריף ללחץ הזה , 
הוא מסתכן לא רק באובדן חלק ניכר מסמכותו , אלא אף בהרחקתם של מחוזות קטנים , 
הרוצים אוטונומיה גדולה יותר מן השלטון המרכזי . שריף גם אמר שאין בכוונתו 
לעצור את תהליך חקירתם של בוטו ושל ראשי מפלגתה ואת העמדתם לדין בעוון שחיתות . 
בעלה של בוטו יושב , כזכור , בכלא בעוון סחיטה . הרהור שני מהיר לא יזיק 
כאן . פצעים פוליטיים יגלידו אם רדיפות פוליטיות כאלה יימנעו ואם יעניקו 
לאופוזיציה בראשותה של בוטו את החופש שלא להסכים . במקום לנסות לגמד את 
האופוזיציה , על שריף לנסות למשוך אותה אל תוך התהליך הפוליטי כדי לקבוע 
מסורות דמוקרטיות בסיסיות של ממשלה הנותנת את הדין על מעשיה ושל אופוזיציה 
נאמנה . לטווח הרחוק ירוויח שאריף מאופוזיציה נמרצת אך נאמנה למדינה . 
אם לא יצליח לפתור את כל בעיותיה הרבות של המדינה , תהיה השאלה , מי ימלא 
את הריק ממשלה נבחרת אחרת או הכוחות המזוינים . החלופה לשיטה דו מפלגתית , 
שריף כנגד בוטו , איננה שלטון של מפלגה אחת . שלטון כזה הוא משטר צבאי . 
במקרה כזה יהיה לנוואף שריף הרבה מה להפסיד , והוא יהיה הראשון שיסולק . 
