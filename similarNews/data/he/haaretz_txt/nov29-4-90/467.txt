רבת - עמון ( ע"ם ) . שומרי הגבול הסעודים מערימים קשיים ומעכבים במשך 
ימים משאיות קירור ירדניות המובילות פירות וירקות ממצרים לסעודיה ולמדינות 
המפרץ . מנכ"ל התאחדות בעלי משאיות הקירור הירדניות , היכל נזאר אל - מפלח , 
אמר כי השגרירות הסעודית ברבת - עמון לא העניקה למרבית נהגי המשאיות אשרות 
כניסה חדשות . לדבריו , מספר נהגים ירדנים שהשיגו מראש אישורי כניסה לסעודיה , 
נשלחו חזרה לאחר שנמצאה חותמת עיראקית על דרכוניהם ומסמכי המשאיות שלהם . 
הוא הוסיף כי במקרה שישנו קילקול במשאית מוחלף הגורר בעוד שהסחורות נשארות 
בתא הקירור בצירוף החשבונות ומסמכים מזהים . לדבריו , למרות שהחלפת הגורר 
מתבצעת לעיני אנשי המכס בירדן , השלטונות הסעודיים מתנגדים לכך ומונעים 
כניסת משאיות בהן מספר הגורר אינו זהה לזה הרשום במסמכים המזהים . אחד הנהגים 
מסר ליומון " א - ראי " , כי במשך 51 שנות עבודתו כנהג משאיות קירור , 
לא אירע שנאסר עליו לחצות גבול כלשהו משום שהחליף גורר . מספר נהגים מסרו 
לעיתון כי הם התקשרו ליצואנים המצרים ודיווחו להם על הנעשה בגבול הסעודי , 
אולם דבר לא נעשה עד עתה . על אף הבטחת השגרירות הסעודית ברבת - עמון לא 
נפתרה בעית אישורי מעבר למשאיות ירדניות . השלטונות הסעודיים וכמה ממדינות 
המפרץ , מסרבות לקבל סחורות ירדניות , דבר שאילץ את הנהגים הירדנים להתחיל 
להעביר סחורות ממצרים , טורקיה ולבנון , במקום להשבית את משאיותיהם . מנכ"ל 
משרד הפנים הירדני , סלאמה חמאד , אמר בראיון ליומון " סאות אל - שעב " , 
כי הוועדה לענייני זרים במשרדו , ממשיכה במגעיה עם ארגונים של האו"ם כדי 
לכסות את עלות השירותים שהגישה לעשרות אלפי הפליטים שנכנסו לירדן מאז תחילת 
המשבר במפרץ . חמאד ציין כי ירדן קיבלה עד כה מהאו"ם יותר מ16 מיליון דולר 
לכיסוי הוצאות שהייתם של הפליטים בתחומה . הוא הוסיף כי ירדן תמשיך לקבל 
פליטים שתתאפשר להם היציאה מעיראק ומכוויית . 
