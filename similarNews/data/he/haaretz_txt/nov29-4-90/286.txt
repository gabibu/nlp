שר התחבורה , משה קצב , החליט להיענות לבקשת חברת התעופה הלאומית של בריה"ם 
אירופלוט לקיים טיסות מטען לישראל , שלא על בסיס הדדי . בתום דיון שהתקיים 
בסוף השבוע בלשכתו , החליט שר התחבורה לאפשר לחברת התעופה הסובייטית להפעיל 
סדרה של 51 טיסות שכר מיוחדות , להובלת מטעניהם של עולים חדשים ממוסקווה . 
את השירותים לחברת התעופה מבריה"ם תגיש חברת " לאופר שירותי תעופה " , שהתמנתה 
כנציגה המסחרית של אירופלוט בישראל . בדיון בלשכת השר השתתפו בין השאר מפרק 
אל - על , עמרם בלום , ראש מינהל התעופה האזרחית , שי שוהמי ומנכ"ל אל - 
על רפאל הר - לב . לעומת זאת החליט שר התחבורה , שלא לאפשר טיסות נוסעים 
מסחריות של אירופלוט , שלא על בסיס הדדיות . לדברי קצב , ישראל עומדת בנושא 
זה על הפעלת עקרון הדדיות , שיאפשר גם לאל - על להפעיל טיסות נוסעים מסחריות 
לבריה"ם . לדברי שר התחבורה , הוא מצפה שבריה"ם תכבד את ההסכם המסחרי שנחתם 
בין אירופלוט לאל - על , כדי שיהיה אפשר להתחיל בהקדם האפשרי בהפעלת טיסות 
סדירות בין שתי המדינות . קצב לא היה מוכן להתחייב על תאריך מדוייק להפעלת 
קו תעופה ישיר בין שתי המדינות , אולם הביע אופטימיות באשר למועד הקרוב . 
לדבריו , אישר את טיסות השכר המיוחדות להטסת המטענים בשל " החשיבות הרבה 
שאני מייחס לנושא העלייה מבריה"ם , ובתקווה שטיסות השכר יקלו על העולים 
לקבל מהר יותר את מטענם " . סדרת טיסות המטען בין בריה"ם לישראל של אירופלוט 
נקבעה החל ב01 לדצמבר . הכוונה לקיים בתחילה טיסה אחת בשבוע למשך שבועיים , 
ואחר כך לעבור לשלוש טיסות מטען בשבוע . 
