בפראג דיווחו בתי תיאטרון על ירידה תלולה במספר המבקרים . בבודפשט לא הופקו 
כלל סרטים עלילתיים חדשים במחצית הראשונה של השנה . בבירת רומניה מודפסים 
השנה ספרים מועטים יותר מבכל שנה תחת שלטון העריצות של צאושסקו . בעוד מזרח 
אירופה מסכמת את שנת החירות הראשונה , המסקנה הבלתי נמנעת היא שהתרבות שהיתה 
מקום מפלט נהפכה בעל כורחה לקורבן של נפילת המשטרים הקודמים . " בתקופת 
הטוטליטריות היתה התרבות דרך לנשום באורח נורמלי " , אמר אנדרה פלשו , שר 
התרבות הרומני . " כעת המציאות הפכה להיות מרתקת כל - כך עד כי הרחובות , 
הטלוויזיה והעיתונים כבשו את התעניינות הציבור , והאנשים אינם עוד צמאים 
כל - כך לתרבות ברמותיה היותר גבוהות " . קפמאבינעבור הבמאים , המפיקים , 
הכותבים והקוראים , מהירות השינויים במזרח אירופה היתה מדהימה . יאנוש 
סומבוליאי , במאי סרטים הונגרי , אומר כי " קשה למצוא תרבות שתתחרה בסוג 
זה של טירוף מהיר . לפני שנה הקומוניסטים שלטו במדינה , היום אתה לא מוצא 
קומוניסט בשום מקום . " בדצמבר האחרון הפקתי סרט על המרד ההונגרי ב6591 , 
ובאתי הביתה , פתחתי את הטלוויזיה וצפיתי במהפכה ברומניה . אנחנו יושבים 
בלב אזור בו ההיסטוריה מתרחשת עכשיו . אולי הדבר הטוב ביותר הוא לקחת מצלמה 
ולצאת לרחובות " . במצב בו עולם התרבות משותק , נפלה המלאכה לתעד אירועים 
ולהסבירם בידי העיתונות , הרדיו והטלוויזיה . ורבים אומרים כי בדרך כלל 
לא עמדו הללו באתגר . בכל אותן מדינות היתה העיתונות הראשונה שהרוויחה מתנאי 
החירות החדשים . הצנזורה הוסרה כמעט בן לילה . מידע זרם בכמויות ממקורות 
חשאיים בזמנו , ונסיעות ומידע מבחוץ נהפכו לזמינים . עיתונים חדשים נפתחו , 
ישנים שינו את שמותיהם , ואנשים עמדו בתור בכל רחבי האזור לקנות עתונים 
שהציעו הכל , החל מפרשנות פוליטית וכלה בפורנוגרפיה ושערוריות . בוורשה 
נהפך במהרה עיתון סולידריות המחתרתי בזמנו לפופולרי ביותר , לאחר שקיבל 
מעמד לגאלי . החל " טריבונה לודוף " , לא עוד ביטאונה רב העוצמה של המפלגה , 
לכנות את עצמו " עיתון האופוזיציה המוביל " במדינה . מאז דצמבר האחרון 
עלה מספר העיתונים וכתבי העת הרומניים פי ארבעה . והם כעת בולעים את רוב 
רובו של היצע נייר הדפוס הזעום במדינה . " קודם לא קראו ברומניה את העיתונים , 
כולם קראו ספרים " , אמר דריה נובוקיאנו , משורר , מבקר ומתרגם ספרות 
ספרדית שנהיה לעורך העיתון הרומני " אדווארול " בדצמבר . אך רבים חשים 
כי העיתונות במרבית חלקי מזרח אירופה נכשלה בתפקידה העיקרי לספק לאנשים 
את המידע הדרוש כדי לבחור בין אפשרויות שניצבו לפתע בפניהם . רק לעתים רחוקות 
מקבלים הקוראים מאמרים פולמוסיים בנוסח הישן . " לא לעיתונות ולא לעם 
היה קודם חופש ושניהם אינם מבינים אותו נכונה " , מוסיף נובוקיאנו . " העיתונות 
הצליחה לשסות את האנשים אלה באלה . במקום לבנות חברה של 32 מיליון אזרחים 
רומנים , היא יצרה חברה של 32 מיליון פרטים שלא בדיוק אוהבים זה את זה " . 
בהונגריה ורומניה מתלוננות הממשלות החדשות לעתים תכופות כי העיתונים העיקריים 
ביקורתיים יותר מדי , ונוטים לצד האופוזיציה , בעוד האחרונה מוסיפה לצאת 
נגד השליטה הממלכתית על הטלוויזיה . בנובמבר התנגשו בהונגריה שתי הדעות 
בשאלת כיסויה של שביתת מוניות ששיתקה את המדינה ב6282 באוקטובר , ושפרצה 
במחאה על עלייה של % 56 במחירי הדלק . דובר " הפורום הדמוקרטי ההונגרי " , 
מפלגת השלטון , טען כי אפשר היה למנוע את השביתה , לו רק היה לממשלה ערוץ 
טלוויזיה " נאמן " היכול לדווח על הסיבות להעלאת מחיר הדלק , ואילו עיתונאים 
פירסמו מאמרים ביקורתיים ארוכים על עמידת הטלוויזיה לצד הממשלה בדיווחיה 
על האירועים . התנגשויות כאלו חושפות בלבול מושגים וגישה נזילה באשר לתפקידה 
של עיתונות חופשית . קפמאביניש אנשים האומרים שביקורת " רבה מדי " על הממשלה 
היא בגדר מותרות , שמסוכנות בחברות בהן אין למוסדות הדמוקרטיים שורשים עמוקים . 
עורכי עיתונות רבים רואים בדיווח אובייקטיווי ויתור על זכותם לפעול כמשתתפים 
פוליטיים . " אנחנו לא יכולים לדחות את חובתנו לתת לקורא חינוך פוליטי " , 
אמר אנטון אונקו , עורך " רומניה ליברה " , עיתון האופוזיציה העיקרי בבוקרשט . 
" אנחנו מנסים לצמצם את היחס בין מאמרים פובליציסטיים ומידע , אבל עד 
שהמצב הפוליטי יתייצב הפרשנות הפוליטית תצטרך להימשך . נוסף לכך , שמירה 
על מרחק שווה מכל ההשקפות הפוליטיות היא עצמה נקודת מבט פוליטית " . לאומיות 
ולאומנות כוחות גדלים בפוליטיקה האזורית מטילות לחצים נוספים על העיתונות . 
דיווחיה ברפובליקות היוגוסלוויות היריבות קרואטיה וסרביה תואמים תמיד 
לחלוטין באורח חסר בושה את גרסות הצד שלהם במערבולת הלאומנית . בצכוסלובקיה 
פועלת העיתונות האובייקטיווית ביותר , אף כי עולה הטענה שהיא מתמהמהת ומהססת 
לדבר נגד הנשיא וצלאב האוול . במדינות מסוימות , בעיקר מדינות הבלקן רומניה , 
בולגריה ויוגוסלוויה כבר התגלה חופש העיתונות כמושג שביר וגמיש מדי . 
כאשר אילייסקו עשה שימוש ציני ומניפולטיווי בורים ל"ניקוי " רחובות הבירה 
ממפגינים נגד הממשלה , אחד היעדים הראשוניים היה " רומניה ליברה " . קבוצת 
כורים שבראשה עמד אדם שזוהה מאוחר יותר כחבר בסקוריטטה הצליחה באיומים 
להביא לסגירת העיתון לשלושה ימים . " כן , יש חופש עיתונות " , אמר אונקו . 
" אבל מה התועלת בכך אם עיתונאי מפחד להדפיס את האמת בגלל איומי מוות , 
או בגלל כורים המוכנים להפסיק את עבודת מכונות הדפוס ? העיתון הזה התגלה 
כלא נוח למישהו " . קפמאלידמדינות מזרח אירופיות רבות מתמודדות רק עתה עם 
חוקים העוסקים בבעלות על עיתונות : איך לבצע הפרטה של העיתונות , איזו 
מידה של השפעות זרות להתיר ואיך לפקח על מעורבות המדינה . נושאים אלו נזילים 
באורח אופייני בעיקר ברומניה , שם הכריזו לא מכבר עורכי " רומניה ליברה " 
על עצמאות העיתון , בהכרזת בעלות על ביטאון שהיה עד אז שייך לממשלה . בעימות 
אחר איימה הממשלה לקצץ את כל הסובסידיות לטלוויזיה הממלכתית . רבים מהעיתונים 
וכתבי העת החדשים שצצו בחודשיה הראשונים של הדמוקרטיה יקרסו ככל הנראה תחת 
משקל כוחות השוק . בהונגריה כבר קנו אילי עיתונות זרים מניות בכמה עיתונים 
יומיים גדולים , אבל אי - ודאות מסוימת שוררת באשר לכמה עיתונים הונגריים 
יצאו בשלום מהתחרות הממשמשת ובאה על קוראים ומפרסמים . רוב הממשלות החדשות 
במזרח אירופה מחויבות להמשך הסיוע הממשלתי לאמנויות , אבל הוויכוח בשאלה 
כיצד לחלק אותו רק החל . אולפני סרטים מזרח אירופיים ניצבים בפני תחרות 
זרה קשה , כאשר להיטים הוליבודיים מוקרנים בערים כמו בודפשט שבועות ספורים 
לאחר שהם יוצאים להקרנה בארצות הברית . לאחר שזה עתה השילו מעליהם את הצנזורה 
איש אינו רוצה להתערב כעת באמצעות הטלת סדרה חדשה של הגבלות ותקנות . 
