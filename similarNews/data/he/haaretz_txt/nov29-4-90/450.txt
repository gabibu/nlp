בדירה שכורה , בתל - אביב , מספרת אישה צעירה על הדרך הארוכה שעשתה מהבית 
החרדי שבו גדלה . ר"ף , בת 22 , היא בת למשפחה דתית , ממושב בצפון הארץ , 
על טהרת המשפחות הדתיות והחרדיות . היא גדלה והתחנכה במוסדות חינוך דתיים 
לבנות , מנותקת כמעט לחלוטין מהעולם החילוני . לפני למעלה משנה הכירה צעיר 
חילוני והתאהבה בו . תקופת מה נפגשה אתו בסתר . החבר הפגיש את ר"ף , בראשונה 
בחייה , עם העולם החילוני . בתחילה , על - פי עדותה , הרגישה כמו ציפור 
המשוחררת מהכלוב שבו היתה כלואה . " בבת אחת רציתי לספוג את כל מה שנמנע 
ממני כל השנים . עזבתי את הבית ועברתי להתגורר עם החבר בדירה שכורה בתל - 
אביב " . היא התחילה לעבוד כמזכירה במשרד עורכי דין . כעבור זמן קצר נפרדו 
השניים , אך ר"ף נשארה בעיר . מאז עזבה את הבית לא הפסיקו בני משפחתה לנסות 
ולהחזירה לדת , לבית ולמושב . כאשר דברי הנועם לא הועילו , הופעלו עליה , 
כעדותה , לחצימקפמאליד4ואיומים מצד בני משפחה וקרובים . " היום אני נתונה 
בחלל ריק . מצד אחד לא נקלטתי בעולם החילוני ומצד שני התנתקתי בצורה שהיא 
אולי מהירה וחדה מדי מהעולם שממנו צמחתי , העולם הדתי . אני די מיואשת 
ומדוכאת . אני לא יודעת מה לעשות . לחזור קשה לי וגם אינני רוצה , אבל , 
גם העולם החילוני איכזב אותי . אני יכולה להבין ללבן של שתי האחיות הדתיות 
שנקלעו לפני שנים בין שני העולמות ולבסוף שלחו יד בנפשן " , אומרת ר"ף . 
גם שיבה לאורח החיים נראית לה עתה פיתרון , אם כי לא קל . המפגש בין העולם 
החרדי לעולם החילוני כבר יצר בעבר לא מעט טרגדיות , עימותים וסכסוכים בין - 
אישיים ובין - עדתיים . באחרונה מתרחבות והולכות השכונות הדתיות והחרדיות 
בערים ובשוליהן , מקומות שבהם המפגש הוא בלתי נמנע . עם זאת , מתרבים 
גם היישובים הדתיים . מאז נכנס השר אריה דרעי לתפקידו במשרד הפנים היתה עדנה 
ליישובים דתיים , דוגמת כפר חסידים ורכסים שליד חיפה , או ליישובים שבהם 
אחוז גבוה של דתיים , כמו אור עקיבא , נתניה ועוד . בקרוב יקום בגליל 
מצפה ראשון שיאוכלס כולו במשפחות דתיות מגרעין המקורב לש"ס . כמו כן מתוכננות 
הרחבה או הקמה של שכונות דתיות חדשות בערים כמו פתח תקוה , חיפה או ירושלים . 
בשטחים מוקמת העיר החרדית בית"ר , המתווספת לעמנואל . בערים ניכרת בשנים 
האחרונות גם מגמה של שכונות חילוניות ההופכות אט - אט לשכונות חרדיות . 
בין השאר , ניתן להבחין בהן באמצעות מחסומי השבת , המונעים בעד כלי רכב 
מלעבור בהן בלילות שבת . " עיירה בכרך השכונה החרדית מול עיר מודרנית " 
הוא נושא ספר מחקרי שכתב ד"ר יוסף שלהב מאוניברסיטת בר - אילן , ואשר יראה 
אור בקרוב במסגרת פרסומי מכון ירושלים לחקר ישראל . שלהב חקר את הקהילה 
החרדית מהיבטים שונים , בהם אנתרופולוגיים , סוציולוגיים , כלכליים ופוליטיים . 
בספרו , הוא מנסה לבדוק כיצד משפיע המימד הגיאוגרפי על התארגנות הקהילה 
החרדית ועל דרך פעולתה והתנהגותה . " הקבוצות המרכיבות את הקהילה החרדית 
היום רואות עצמן כשרידי הקהילות שחרבו במזרח אירופה . הן רואות עצמן מחויבות 
לשמר את המנהגים והמסורות של הקהילות החרבות , והן עושות כן בקנאות רבה " , 
הוא מציין . הקהילות החרדיות העתיקו למעשה את העיירה היהודית הגלותית לתוך 
הערים והיישובים המודרניים . דווקא המורכבות של העולם המודרני , כפי שהיא 
באה לידי ביטוי בעיר , מגבירה את הנוסטלגיה לאותו עולם ישן ומרוחק , מוסיף 
ומציין החוקר . מכל מקום , החייאתה של העיירה המסורתית בתוככי העיר המודרנית 
יוצרת , לדעת שלהב , אנומליה גיאוגרפית . בעוד שהקהילות היהודיות המסורתיות 
ניהלו בעיירות , עד למאה ה91 , חיים דתיים עם מעט מאוד זיקות חיצוניות , 
הרי שכיום , מצד אחד , השכונות החרדיות בערים מכונסות בתוך עצמן ומתגוננות 
מפני " האיומים מן החוץ " של התרבות העירונית החילונית . מן הצד השני , 
הן מקיימות בכל זאת קשרים כלשהם , ההולכים ומתרחבים , כפי שמראה המחקר , 
עם העולם החילוני החיצוני הקרוב . זהו היסוד הגיאוגרפי לרבים מן העימותים 
והחיכוכים הפנימיים בתוך הקהילה החרדית , כמו גם להרבה ממאבקיה החיצוניים . 
העיר הפוסט - מודרנית , מסביר שלהב , מתאפיינת במהות עירונית חדשה , 
יש שיאמרו , סטרילית , המועתקת מעיר לעיר וממדינה למדינה , והופכת לתרבות 
עירונית אוניוורסלית , ללא סימני זיהוי אזוריים , אתניים , דתיים או לאומיים . 
היום אין הבדל בין תל - אביב לניו - יורק , טוקיו או בריסל . העיירה היהודית 
המסורתית , כשהיא משוחזרת ומשוקמת , שואפת להגיע למצב הפוך מזה : להגיע 
לביטוי חיצוני בולט וברור של מערכת דתית - תרבותית ייחודית ושונה . כאשר 
העיירה הזאת מושתלת במרחב עירוני המטשטש ביטויים חיצוניים של תרבות מסוימת 
מרחב ה"אין תרבות " , בעיני רבים היא עוברת תהליכים שהשלכותיהם החברתיות 
עלולות להיות , לעתים , מרחיקות לכת . שלהב מבחין בין שתי קבוצות עיקריות 
באוכלוסייה הדתית . קבוצה אחת היא הקבוצה " הדתית המודרנית " , שמחויבת 
להלכה תוך כדי זיקה ופתיחות לתרבות המודרנית , והאחרת היא " הדתית החרדית " . 
בניגוד לסברה הרווחת מצא שלהב שהחברה החרדית עברה אף היא שינויים חברתיים 
ותרבותיים ממשיים . סיפורה של ר"ף , ושל אלפי צעירים וצעירות חרדיים אחרים , 
מלמד על הפרדוקס הקיומי שבה חיה אוכלוסייה זאת : הם משתדלים לשמר את אורח 
החיים המסורתי של העיירה היהודית בתוך סביבה עירונית - מערבית , מודרנית 
ודינמית . נוצר כאן ניגוד בין עיר מודרנית בעלת מערכת יחסים הישגית , אשר 
מאפייניה הם יזמות , פתיחות לחידושים ומידה רבה של אלמוניות , לבין קהילה 
המשמרת אורח חיים ישן ומסתגרת מפני כל חדירה של רוח חדשה . בעוד שהעיר המערבית 
המודרנית מתקבלת על - ידי החרדים כעובדה מאיימת , הרי שהעיר הישראלית , 
בלבושה המערבי , כשהיא מאוכלסת ביהודים בארץ - ישראל , לא רק שהיא מאיימת 
אלא אף נתפסת כבלתי לגיטימית . התגובה החרדית היא אפוא יצירתו וטיפוחו של 
מרחב נבדל , אשר יגונן על אורחות חייה ועל תרבותה של האוכלוסייה המתגוררת 
בתחומו . כך נוצר הגטו החרדי בעיר המודרנית . נהוג לראות בהתיישבות הנבדלת 
של החרדים דבר הנעשה מתוך רצון , ואכן , אין שום מערכת מאורגנת הכופה על 
הקהילה החרדית לגור באזור מסוים או מונעת בעד הפרט החרדי מלגור באזור שבו 
הוא רוצה . " הקהילה החרדית רוצה להתבדל ונאלצת להתבדל , בעת ובעונה אחת . 
לפיכך , הצגת ההתבדלות החרדית כסגרגציה וולונטרית תהיה רק אמת חלקית . 
הגטו החרדי הוא תוצר משולב של כוחות המושכים את בני הקהילה להתקבץ באזור 
מיוחד ולגור בקרבה מיידית זה לזה ושל כוחות הדוחפים אותם להתרחק מן האוכלוסייה 
שאינה דומה להם ומכל אותם מרכיבים עירוניים מאיימים " , מדגיש שלהב . ראיית 
המרחב החרדי כ"סביבה מגוננת " היא רק אחד האמצעים לפיקוח על חברי הקהילה , 
פיקוח אשר לו מנגנונים מגוונים ואשר מתפקידו לבלום את הסחף של בני הקהילה 
אל העולם שמחוץ לה . אחד מהאמצעים הוא הדבקת מודעות גינוי על בתי " הסוררים " . 
בראשית שנות השמונים חל שינוי בדימויו של המרכז המסחרי החרדי שבאזור כיכר 
השבת בירושלים , ובמיוחד ברחוב מלכי ישראל , בקטע ממחנה שנלר ועד למאה 
שערים . בין החידושים במקום היו כמה מסעדות ומזנונים אשר משכו אליהם בשעות 
הערב את בני הדור הצעיר , משני המינים . פרנסי העדה ראו בכך מקרה ברור 
של צריכה כסממן של תרבות חילונית שחילחלה אל תוככי " המרחב המקודש " . במקרה 
זה היתה הסכנה גדולה במיוחד , שכן נפתחה אפשרות להיכרויות ספונטניות בין 
צעירים וצעירות , שהן פגיעה במוסד המקודש של השידוכים . מנגנון הבקרה והבלימה 
פעל במקרה זה במהירות . אם על - ידי הורים מודאגים ואם מטעם מי ששם עצמו 
ממונה על המוסר בשכונה , הודבקה על קירות הבתים באזור מודעה המוחה על התפתחות 
זאת . " מודעת קיר עשויה להיות משולה לעתים להטלת אבן לתוך שלולית " , 
מסביר שלהב . " כותרות המודעות מנוסחות באופן פרובוקטיווי ובאותיות גדולות . 
במקרה שלפנינו , צעקה הכותרת , כיכר השבת או כיכר דיזנגוף ? " . כדי 
להמחיש את גודל הסכנה לקדושתו - של - המרחב מציבים מנסחי הכרוזים " סמלי 
מקום " ידועים ומקובלים בציבור החרדי : תל - אביב המשוקצת וחיפה האדומה . 
השיקוץ התל - אביבי הוא תרבות הבידור והבילוי והנהייה אחר היצרים ואילו 
גונה האדום של חיפה מסמל את האידיאולוגיה האנטי - דתית האופיינית , לדעתם , 
לציונות הסוציאליסטית . תל - אביב וחיפה מסמלות בעיני החרדים את " האוכל 
נבלות לתיאבון " ואת האוכלן " להכעיס " , וחיפה גם את התחבורה הציבורית 
בשבת . מודעת - כרוז כזאת עושה את שליחותה במהירות רבה . אין דיון ציבורי 
באופי הראוי של המרכז המסחרי ; העניין מגיע אל בית הדין של העדה החרדית 
( בד"ץ , בית דין צדק ) . ואמנם , כעבור ימים מספר קיבל בד"ץ החלטה 
המופנית " לכל בעלי החנויות של קיוסקים ופלאפל בגאולה והסביבה " , לפיה , 
" משעה שמונה בערב אסור להיות בחנותכם שום מקום ישיבה ואחרי שעה 01 אסור 
למכור שום דבר בחנות אלא לסוגרו מיד " . ההודעה , כתובה על נייר רשמי של 
בית הדין וחתומה בחותמו , הופצה בין בעלי החנויות והם נדרשו להציגה במקום 
בולט בחנויותיהם . למותר לציין כי לא יעלה על דעתו של איש ב"גאולה והסביבה " 
להפר צו זה של בית הדין . שלהב מסביר כי בית הדין נמנע מלהטיל צו סגירה 
מוחלטת על מזנונים ומסעדות אלה , בין השאר , בגלל החשש מן האפשרות שצעירי 
העדה יחפשו את מבוקשם מחוץ לשכונה . סילוק מרכיבים מסוכנים של תרבות דחויה 
מן המרחב החרדי , הסביר , הוא חלק מן התהליך של יצירת " מרחב מקודש " , 
מבלי להפסיד מייתרונות המודרניזציה . אולם המסננת העוטפת את המרחב החרדי , 
והאמורה להפריד בין המרכיבים המותרים בחדירה לאזור לבין אלה האסורים והנדחים , 
איננה מסוגלת , לדעת שלהב , לספק הגנה מושלמת . מן הנמנע שלא יסתננו 
לתוך המרחב החרדי גם מרכיבים תרבותיים של המודרניות , ואלה , סמויים מן 
העין וזעירים ככל שיהיו , סופם שיחוללו שינויים בתוכו . זאת ועוד , 
בני הקהילה החרדית אינם מוגבלים אך ורק לתחום המוגדר כסביבתם המגוננת . 
הם יוצאים מן התחום המוגן אל העיר הפתוחה , החילונית והמתירנית , ושם 
הם נחשפים לגירויים משפיעים . מחוץ לטריטוריה של השכונה , אין כוחו של 
הפיקוח ניכר , ועל כן משתדלים פרנסי השכונות החרדיות להקטין ככל האפשר את 
תלותו של הפרט בגורמים שמחוץ לאזור ולהמעיט ככל האפשר ביציאות מן התחום המוגן 
לעיר . קפמאבינבד בבד עם ההתבדלות וההסתגרות , פיתחו החרדים מערכות דינמיות 
ליצירת קשרי גומלין עם העולם סביבם . אף כי יחסים אלה הם בעלי אופי חומרי 
ביסודם , אין להמעיט בחשיבותם " , מדגיש שלהב , " שכן , הם גורמים לחשיפה 
של חברי הקהילה החרדית ובניה כלפי מרכיבים שונים של המודרניות , אף מבלי 
שירגישו בכך מלכתחילה " . ואכן , החוגים הקיצוניים ביותר בדתיות החרדית , 
כמו חסידי סאטמר ונטורי קרתא , ערים למשמעויותיהם של קשרים אלה ומתנגדים 
להם בחריפות . הדחייה שדוחה החרדיות את ההוויה המודרנית היא , כהגדרתו של 
שלהב , דחייה מובחנת , המאפשרת לחברי הקהילה " ליהנות משני העולמות , 
החרדי והמודרני , גם יחד " . הדבר בא לידי ביטוי בתחומים שונים , כמו , 
למשל , ברפואה . מצד אחד , החרדים שוללים את נתיחת המתים , אך מצד שני , 
אין הם מהססים לבקר רופאים חילוניים , שבין שאר עיסוקיהם המחקרים נתיחת 
מתים . הפתרון הדתי - החרדי לבעיה זאת הוא , שוב , עיקרון ההפרדה : הרופא 
אינו חוקר , החוקר אינו רופא . לעדה החרדית מועצה המטפלת ברפואה על - פי 
ההלכה ( רפע"ה ) והיא המקשרת בין מערכת הבריאות לבין חברי הקהילה הנזקקים 
לה . מערכת יחסים זאת מאלצת את המנהיגים החרדיים להתמודד עם חידושי הרפואה 
ובדרך זו להיחשף ( ואפילו לא במודע ) לחלחול רכיבים של המודרניות לתוך 
עולמם . השניות הזאת בולטת , לדברי שלהב , גם בתחום הפוליטי . התנגדותה 
של החברה החרדית לציונות הפוליטית לא הפריעה לה להתארגן במפלגות ולשבת בכפיפה 
אחת עם מפלגות דתיות בכנסת ובממשלה , שמדיניותן ודרכן ציוניות . המושג בחירה 
חופשית אינו רווח בקהילה החרדית , שכן היהודי החרדי איננו בוחר , בדרך - 
כלל , אלא מציית להוראות שהוא מקבל מרבותיו " דעת התורה " . " אמונת 
חכמים " נתפסת בקהילה החרדית כחובה להאמין בכל מה שאמרו חכמים ולקבל את 
דבריהם כלשונם , כאילו היו דברי אלהים חיים . הוראת רבנים מחייבת גם בנושא 
הפוליטי . התפתחות חשובה בקהילה החרדית חלה , על - פי מחקרו של שלהב , 
בעקבות תמורות באופי התעסוקה של נשים חרדיות . לאחר שמערכות החינוך החרדי 
לא יכלו עוד להציע מקומות תעסוקה לבוגרות הסמינרים , החלו נשים חרדיות פונות 
למגוון של מקצועות ועיסוקים שלא היו אופיינים להן בעבר : מקצועות טכניים 
ומנהליים , כמו מחשבים , פקידות והנהלת חשבונות , מקצועות פרה - רפואיים 
וכיוצא באלה עיסוקים הדורשים הכשרה מקצועית מיוחדת ופתוחים לקידום ולקשרים 
רחבים , מחוץ לתחום הצר של הקהילה . לדעת החוקר , מתפתח פער גדול בין 
עולמה האינטלקטואלי - התרבותי של האישה לזה של הגבר החרדי . המודעות לפער 
הזה עשויה , עם הזמן , לסדוק את שלמות הסכמתה של האישה עם הסדר הקיים , 
והיא עשויה להעלות שאלות ותהיות שיובילו גם לערעור המבנה המסורתי . לדעת 
ד"ר שלהב , לא תהיה תועלת בלחץ רבני לדיכוי התפתחותה המקצועית של האישה 
החרדית , שכן הדבר עלול לפגוע ברמת ההכנסות וליצור משבר כלכלי כה חריף עד 
כי ספק אם הקהילה תוכל לעמוד בו . לא רק בקשרים שבין החרדים לבין הסביבה 
החילונית מתחוללות תמורות . שלהב סבור כי מסתמנת גם תמורה ביחסן של האליטות 
הפוליטיות הישראליות לחרדים , תמורה שתיתן אולי את אותותיה בחברה הישראלית 
כולה . מהתבטאויותיהם של פוליטיקאים חילוניים ממפלגות שונות עולות שתי תפיסות 
חדשות : הדתיות החרדית היא הדתיות האותנטית , ותביעותיהם של הפוליטיקאים 
החרדיים למשאבים שיוקצו לקהילותיהם הן דרישות מוצדקות . לדעתו של שלהב , 
יש בכך משום מתן לגיטימציה סוחפת כמעט מצד החילוניים כלפי הקהילה החרדית . 
השאלה אם המרחב החרדי יתגבש כמיקרוקוסמוס סגור או ישתלב בעיר החילונית , 
המודרנית , שאלה זאת תלויה , לדעתו של שלהב , במערכת יחסי הגומלין בין 
שני הסקטורים ובהבנה ההדדית ביניהם . 
