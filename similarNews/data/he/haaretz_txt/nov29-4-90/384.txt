ניקוסיה ( ע"ר ) . סוכנות הידיעות הלובית מסרה אתמול כי נשיא צאד , חיסן 
האברה , נהרג בשעה שהוא וקבוצה מעוזריו ושריו ניסו להימלט מנגאמנה הבירה . 
בידיעה מבירת צאד , מסרה הסוכנות מפי " מקורות יודעי דבר " כי אין אמת 
בידיעות לפיהן הגיעו האברה ובני משפחתו בשלום לקאמרון השכנה . בידיעה נאמר 
כי האברה מת ביחד עם קבוצה מעוזריו במהלך בריחתו , באזור בין טינה ואום - 
סאלוב בעקבות תבוסתו מול כוחות השחרור של אידריס דביי . לפי שעה לא נתקבל 
אישור לידיעה ממקורות בלתי - תלויים . סוכנות הידיעות הלובית הביעה שמחה 
על נצחונו של דביי . היא מסרה כי נצחון מנהיג המורדים הוא " נצחון של כל 
אזרחי צאד " . שר החוץ הצרפתי , רולאן דומא , אמר אמש כי אין לו כל מידע 
המצביע על כך שהאברה נהרג בקרבות . " למעשה יש ברשותי מידע כי ההיפך הוא 
הנכון " , אמר דומא בראיון לרדיו צרפת . אתמול השתלטו כוחות המורדים % על 
הבירה והם משתפים פעולה עם הצבא הצרפתי החונה שם כדי להשליט חוק וסדר אמרו 
פקידים צרפתים שפונו משם עם הגיעם לפאריס אתמול . אחד הפקידים הצרפתים אמר 
כי כוח חלוץ של המורדים בהנהגת הגנרל אידריס דביי נכנס לנגאמנה בשבתק לאחר 
שהנשיא האברה וממשלתו נמלטו . לאחר קרב קצר עם שרידי צבאו של האברה , שנותרו 
בעיר , הטיל הצבא המורד עוצר עד הבוקר כדי להפסיק את מעשי השוד והביזה . 
המורדים סייעו לחיילים הצרפתים לפנות את האזרחים הזרים . הפקיד הצרפתי סיפר 
כי משרדו במרכז העיר נבזז לחלוטין וכי היו הרבה מקרי ביזה באזור . " במשרדי 
לא נשארו חלונות , שולחנות , ודלתות " , אמר . חיילי דביי והחיילים הצרפתים 
הפסיקו את הביזה . פקיד האו"ם בצאד אישר את הידיעה על נפילת נגאמנה . מנהיג 
המורדים וכוחותיו חשו אתמול אל בירת צאד לאחר שנותרה ללא הגנה עם מנוסתו 
של הנשיא האברה . בתחילה נמסר כי האברה , שלא קיבל הפעם את עזרת הכוח הצרפתי 
המוצב בצאד , מצא מקלט בקאמרון הסמוכה ביחד עם משפחתו ושרים בכירים בממשלתו . 
קפידבינשגריר צאד בצרפת אמר כי האברה , לוחם גרילה בעל ותק רב , נמלט כדי 
למנוע שפיכות דמים במאבקו עם המורדים בהנהגת דביי , יועצו לשעבר לענייני 
ביטחון . השגריר אמר כי מקורות שונים דיווחו לו שהאברה נמצא בקאמרון . הוא 
אינו רוצה להילחם . כאשר זה נגמר , זה נגמר " , אמר השגריר . בידיעות 
מאוחרות יותר נמסר , כאמור , כי האברה נהרג . הכוחות המורדים בהנהגת דביי , 
שנטלו לעצמם את השם " תנועת ההצלה העממית " , הביסו את צבא הממשלה לאחר 
שפלשו מסודאן ב01 בנובמבר . המרד הוא מהלומה קשה לצאד , המדינה העניה ביותר 
במרכז אפריקה , לאחר 52 שנות מלחמת אזרחים שפקדו אותה מאז קיבלה את עצמאותה 
מידי צרפת . קפידבינהגנרל דביי נכנס לבירה במכונית מרצדס שחורה , בליווי 
של כ02 גיפים . השיירה עברה לפני בית המלון שבו המתין הנשיא בפועל , זאן 
אלינגה . בלי לעצור , המשיכה השיירה אל מרכז העיר , שם השתכנו כוחותיו 
בשעות הבוקר באחד הבסיסים . לאחר מכן הגיע יו"ר הפרלמנט והנשיא בפועל , 
אלינגה , והם פתחו מיד בשיחות . הגנרל דביי הכריז כי אין הוא מכיר במשטר 
הנוכחי , וכי מפלגתו תגשים תכנית למען דמוקרטיה אמיתית . " מדינה זו חייבת 
ליהפך לדמוקרטיה פלורליסטית . הגיע הזמן להניח את הנשק . לא באנו הנה כדי 
לחסל חשבונות . אין ברצוני להיות נשיא הרפובליקה . השלטון הוא בידי תנועת 
ההצלה הפטריוטית . אינני יודע מי יהיה הנשיא . נלחמנו נגד משטר פוליטי 
ונגד מוסדותיו " , אמר דביי . כאשר נשאל בענין נוכחות הכוחות הצרפתיים , 
השיב בחיוך : " המשימה שלהם יכולה להימשך " . שלטונות צרפת הודיעו כבר 
בראשית הקרבות כי הם רואים בהתנגשויות במזרח צאד ענין פנימי וכי פאריס איננה 
מתכוונת להתערב בו . צרפת התערבה פעמיים , ב3891 ו6891 , כדי לבלום מתקפה 
של אנשי אופוזיציה צאדיים שנתמכו על ידי לוב . דביי הכחיש כי השתמש בנשק 
לובי . לדבריו , השתמשו כוחותיו בכלי רכב " מן השלל " . " ללוב סכסוך 
טריטוריאלי עם צאד , אך אין זו סיבה שלא לקיים יחסים של שכנות טובה " , 
הכריז דביי . לגבי המשך הפעולות הצבאיות , הכריז מנהיג המורדים : " אין 
לנו קרבות אחרים לנהל . יציאתו של האברה לא הפתיעה אותו : " לא היה לו 
משהו אחר לעשות . ההיסטוריה שלו נגמרה " . דביי הבטיח לכבד את הדמוקרטיה 
וזכויות האדם ולכונן משטר רב - מפלגתי . קפידבין " תנועת ההצלה הפטריוטית " 
של צאד , בהנהגתו של דביי , נוסדה ב8 במארס בעיר הקטנה באמינה שבמזרח המדינה . 
המסמך על ייסוד התנועה מכריז בין היתר על " הצורך החיוני לגייס את כל הכוחות 
כדי לשים קץ לרודנות העקובה מדם של חיסן האברה " . המסמך מוקיע את " הגישה 
השבטית , האזורית והדתית המזיקה לאחדות הלאומית " . התנועה מאגדת בתוכה שלושה 
גופים : מלבד " פעולת ה1 באפריל " של אידריס דביי , נכללות בה " תנועת 
ההצלה הלאומית של צאד " , בהנהגת באדא אבאס , ו"הכוחות המזויינים של צאד " , 
בהנהגת קצין חיל האוויר נאזיטה ביאלום . הגנרל המורד הוא טקטיקן מצטיין , 
אך מבקריו אומרים כי הוא בדיוק האיש העלול למסור את צאד לידי לוב השכנה . 
דביי , 73 , שקיבל הכשרה צבאית בצרפת , נמלט מארצו באפריל 9891 , לאחר 
שכוחותיו של האברה האשימו אותו בקשירת קשר . מקורות צבאיים צרפתיים הגדיות 
את דבי כ"קאובוי של המדבר " . הם שיבחו את אומץ רוחו ואת כשרונו לנהל התקפות - 
פתע . 
