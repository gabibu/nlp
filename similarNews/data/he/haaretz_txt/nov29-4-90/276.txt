לולא סירבה הממשלה לקבל את משלחת פקידי מזכ"ל האו"ם שמועצת הביטחון הטילה 
עליו לדווח לה על אירועי הר הבית , לא היה המזכ"ל , חוויאר פרס דה קווייאר , 
מודיע למועצה כי נבצר ממנו להשיג מידע עצמאי על נושא הדיווח המבוקש , ולא 
היה מציע למועצה שתקרא לכינוס של כל המדינות החתומות על אמנת זנווה הרביעית . 
מועצת הביטחון החליטה , בעקבות דברי המזכ"ל , לגנות את ישראל בשל סירובה 
לקבל את משלחתו . בעוד שתפקיד המשלחת היה מוגבל למקום מוגדר ולתאריך מסויים 
לחקירת אירועי הר - הבית ( יום ה8 לאוקטובר ) , הרחיבה המועצה את היריעה 
בקובעה כי על המשלחת " להמליץ על דרכים ואמצעים כדי להבטיח את ביטחונם ואת 
הגנתם של האזרחים הפלשתינאים הנמצאים תחת כיבוש ישראלי " . ארה"ב תמכה גם 
בהחלטה זו . הממשלה שראתה בהחלטת המועצה מה01 . 31 פגיעה בלתי נסבלת בריבונות 
ישראל בירושלים המאוחדת , גרמה להחלת סמכותה של משלחת המזכ"ל גם על הגדה 
המערבית ורצועת עזה . היא הגיבה על החלטת הגינוי השנייה בהחלטת סירוב שנייה ; 
אבל מאחר שנתחוור לה שהיא מטיחה את ראשה בקיר אטום , חיפשה דרך לפייס את 
מזכ"ל האו"ם ואת הנהגת ארה"ב , והבטיחה לקבל את שליח המזכ"ל ולאפשר לו גישה 
חופשית לכל מי שירצה להיפגש איתו . משך כמה ימים אפשר היה להתרשם כי יושרו 
כל ההדורים ; אבל המדינות הבלתי - מזדהות לא הירפו והגישו הצעת - החלטה 
למועצת הביטחון כדי שזו תמנה אומבודסמן שיחקור תלונות של ערביי השטחים וידווח 
עליהן . הצעת - החלטה זו אשר האמריקאים ביקשו לרכך את ניסוחה המועצה " מחליטה 
עקרונית " על מינויו של נציב קבילות עדיין מרחפת בחלל האו"ם . ראש הממשלה 
לא שכח להזכיר אותה לגנאי בהופעתו בוועדת עורכי העיתונים שלשום . לו קיבלה 
הממשלה את משלחת המזכ"ל , היתה עתה פטורה מהדאגה כיצד למנוע את בואו של 
האומבודסמן לכל השטחים מטרה שאין להשיגה אלא אם כן האמריקאים ידאגו להכשלתה . 
ראש הממשלה זכה , אחרי מאמצים רבים , להזמנה לפגישה עם נשיא ארה"ב . גורג 
בוש טרוד מעל הראש במשבר שהתחולל בעקבות פלישת עיראק לכוויית . בעיית הפלשתינאים 
אינה עומדת בראש סולם העדיפויות שלו . ייתכן כי יצחק שמיר משתית על כך את 
תקוותו - הערכתו כי בן שיחו בבית הלבן לאו דווקא ידרוש ממנו במפגיע , כי 
ישראל , אחרי שדחתה את חמשת הנקודות של בייקר , תעלה רעיונות " יצירתיים " . 
ראש הממשלה ביטל על כן את השאלות שנשאל שלשום באומרו כי " אין אמברגו על 
רעיונות חדשים , ואם יהיה צורך בכך , יהיו גם רעיונות חדשים . כאשר נשב 
ליד שולחן הדיונים , נאמר מה שצריך להיאמר . . . המאמץ העיקרי צריך 
לחכות עד תום המשבר במפרץ " . איש אינו יכול לנבא מתי ייגמר משבר זה . הוא 
עלול להימשך זמן רב , חרף הצעתו האחרונה של בוש , אך הוא עשוי גם להסתיים 
בעתיד הנראה לעין . אפילו לא יירד מעל הפרק במהרה , ויוסיף לתפוס את מירב 
מירצה של ואשינגטון , ההנהגה האמריקאית לא תחדל לתבוע מאיתנו הצעות לטיפול 
קונסטרוקטיווי בבעיית עתידם הפוליטי של ערביי השטחים . ההבטחה כי נדע מה 
לומר אם נשב ליד שולחן הדיונים עם מי ? לא תספק את נשיא ארצות הברית . 
