רוב השרים שהחליטו השבוע למנות את אהוד ברק לרמטכ"ל אינם מכירים אותו מקרוב . 
מובן שהתראו עמו בישיבות ממשלה , כמה מהם התוודעו אליו מקודם , כאשר היו 
חברי כנסת מן השורה , ושמעו את דיווחיו בוועדת חוץ וביטחון בעת שהיה ראש 
אמ"ן . אבל הם אינם מתיימרים לדעת לפרטיה את השקפת עולמו הביטחונית - מדינית . 
האם הוא יונה ? האם הוא נץ ? הם חושדים בו בנטייה לעבר מפלגת העבודה , 
אבל אינם בטוחים בכך . הם שמעו את שמעון פרס כורך אותו במפלגה זו , והם 
קראו חיזויים עיתונאיים שניבאו לאהוד ברק את מנהיגות העבודה בעשור הבא . 
אבל הם שמעו גם דברים הפוכים : ברק מצטייר להם כביטחוניסט תקיף , כמי 
שמצדד בגישה מחמירה כלפי האינתיפאדה ( לאו דווקא על - ידי הצבא ; יכול 
להיות שיעדיף לצמצם את החיכוך של צה"ל עם תושבי השטחים , ויפעל להגדלת משמר 
הגבול כדי להגביר את נוכחותו בגדה וברצועה ) . בכל מקרה , אמרו השבוע 
כמה משרי הליכוד , אם ברק אכן מתעתד לעמוד ביום מן הימים בראשות מפלגת העבודה , 
מוטב שזה יקרה בעוד ארבע - חמש שנים . מנקודת מבטו של הליכוד , כך הוסיפו , 
עדיף שבינתיים ימשיך שמעון פרס להנהיג את המפלגה . לשבחו של הליכוד ייאמר 
שבחר בברק ללא התחשבות באבק החשדנות הפוליטית שדבק בכותפותיו . משה ארנס 
הוביל את המהלך , כשהוא משכנע את שמיר שאהוד ברק הוא המועמד הטבעי והמוצלח 
ביותר לתפקיד . ואם היו לראש הממשלה ספקות כלשהם ( בגלל הזיווג שעשתה 
התקשורת בין ברק למפלגת העבודה ) , בא דן מרידור והסיר אותם . בניגוד 
לרוב השרים האחרים , מרידור הוא חבר קרוב של ברק , והיתה לו תרומה בשכנוע 
ראש הממשלה לאשר את מינויו . לא היה מסע שידולים גלוי למען ברק , אבל תמים 
לגרוס שלא הופעלה מערכת שכנועים שקטה . הנימוק שהכריע היה הממלכתיות . 
ההרגשה שתפקיד הרמטכ"ל הוא אחראי ורגיש מכדי לשעבד אותו לשיקולים מפלגתיים , 
וכי טובת המדינה מחייבת לאייש אותו בקצין הטוב ביותר הנמצא כיום במטכ"ל . 
אין זה אומר שברק יהיה פטור בעתיד מהתמודדות עם חשד עמום , שילווה את יחסה 
של ממשלת הימין להשקפותיו המדיניות . בעבר , בעיקר בהיותו ראש אמ"ן , 
לא היסס להשמיע הערכות מצב מקצועיות שלא תמיד התיישבו עם נקודת המבט של הימין 
על המצב בשטחים . הוא גרס שתושבי השטחים רואים באש"ף את הגורם הבלעדי המייצג 
אותם , ובכך קרא תיגר על תפיסת הימין ( שלה היו שותפים , בזמנם , גם 
חלק מראשי העבודה ) שאפשר , כביכול , לייצר בגדה וברצועה מנהיגות פלשתינית 
חלופית . בכלל הצטייר ברק כמי שמאמין שהדרך לפתרון הסכסוך היא בהידברות 
ישראלית - פלשתינית דווקא . עתה יהיה עליו לעמוד מול נסיבות שיחריפו את 
העימות האידיאולוגי בין ימין לשמאל לגבי עתיד השטחים , ומול ממשלה ימנית 
שחרף האבירות הממלכתית שגילתה במינויו , רשמה לפניה את ההשקפות המדיניות 
ואת השאיפות הפוליטיות המיוחסות לו . לא במקרה חזר השבוע בנימין נתניהו , 
בשיחות במזנון הכנסת , על הצעתו להנהיג תקופת צינון במעבר ממשרה ממלכתית 
בכירה לחיים הפוליטיים . גם את דן שומרון אופפת חשדנות , והיא לא כל כך 
עמומה . הימין סבור שלהשקפותיו המדיניות יש השפעה על האופן שבו מתמודד צה"ל 
עם האינתיפאדה . שרי הליכוד נמנעים , בדרך כלל , מלדבר על כך . אבל 
ראשי המתנחלים בשטחים פטורים מסייג זה , ומזה זמן שהם מחלחלים למערכת השלטונית 
את השגותיהם על האופן שבו מנהיג רב אלוף שומרון את צה"ל בשטחים . מטיחים 
כלפיו שהוא רך מדי , ושהוא משרה על צה"ל גישה נרתעת המתבטאת בהתנהגות החיילים 
בשטח . ראשי יש"ע מייחסים זאת לתפיסת עולמו המדינית של שומרון , ולא לקשיים 
האובייקטיוויים שבהם נתקל הצבא בחיכוכו עם האוכלוסייה הפלשתינית . ברק הצליח 
להצטייר בעיני הפוליטיקאים מהימין כמי שלא נגע בטיפול באינתיפאדה . עניין 
כושל זה קשור איכשהו באופן בלעדי בשמו של שומרון . עד כדי כך שאפשר היה 
לשמוע השבוע שרים מהליכוד מגוננים על ברק , ואומרים כי בשלוש שנות האינתיפאדה 
נקלע למצב שבו לא יכול היה להשיג על מדיניותו של שומרון בשטחים , כדי שלא 
להיראות כמי שחותר תחתיו , או כמי שקורץ לממשלת הליכוד ( כיצד אפוא הם 
יודעים על השגותיו אלו של ברק ) . נכונותם של שרים בימין לפטור את ברק מאחריות 
לכישלון המאבק באינתיפאדה ( מנקודת מבטם , זה הרי כישלון מבצעי ולא עדות 
לסכסוך לאומי שאינו פתיר בדרך צבאית ) ממחישה את תחום הציפיות מהרמטכ"ל 
הבא . בראש וראשונה רוצה הממשלה ברמטכ"ל שישליט סדר בשטחים על - ידי כך 
שיטלטל את צה"ל , ויצוק לתוכו דריכות ותקיפות חדשות . לברק מוניטין של 
איש המאה הבאה , של מי שמסתדר עם היי - טק כמו עם קריאת מפות , אבל הציפייה 
העיקרית ממנו היא שיתמודד נכון עם הנשק של האדם הקדמון : האבנים והסכינים . 
הוא חושב שהוא נבחר בגלל כושרו להצעיד את צה"ל לעידן הבא , לעשותו לצבא 
יעיל ומתוחכם . אבל האמת שראש הממשלה ושריו רוצים , בראש וראשונה , שיסלק 
ממול עיניהם את רעולי הפנים . לא שבב המחשב מעניין עכשיו את יצחק שמיר אלא 
השבאב . קפמאבנזדוד מגן אולי אינו יודע , אבל כשהוא מתכנן לאסור על מחצית 
מכוח העבודה הפלשתיני לעבוד בישראל , הוא מתחיל להרוס את המבנה שהקים משה 
דיין לפני 32 שנים . אפשר לנסח זאת גם אחרת : הוא מפוצץ עכשיו מוקשים שזרע 
דיין . ודוק : מפוצץ , לא מפרק . יהיו נפגעים . משה דיין , שר הביטחון 
של מלחמת ששת הימים ואחריה , הוא כנראה האיש האחראי יותר מכל אדם אחר לתלות 
הכלכלית ההדדית שנוצרה בין השטחים למדינת ישראל . הוא האמין שעל ישראל לספק 
מקורות תעסוקה לערביי השטחים כדי לשכך את להטם הלאומי , ולגרום להם לרצות 
בהנצחת המצב הקיים . מי שכתב את " הלנצח תאכל חרב " , האמין בינתיים ב"לנצח 
תאכל לחם " , בישראל דווקא . הוא סבר שכך ייצר סיפוח דה - פקטו של השטחים 
למדינת ישראל , ויכונן כאן מין בליל של יהודים ופלשתינאים מעורבים אלה באלה 
עד לבלי הפרד . הוא התחכם ומנע מתושבי השטחים את היכולת להקים לעצמם מערכות 
תשתית וחשמל נפרדות . פעלה אז ( מיד לאחר מלחמת ששת הימים ) " קבוצת 
רחובות " , חבורה מרשימה של אנשי מדע ומעשה , שיזמה תוכנית שיקום כלכלית 
חדשנית לפלשתינאים . " קבוצת רחובות " ראתה בחזונה מרכזי תעשייה בשטחים , 
שייצרו רכיבים למפעלים עתירי ידע ישראליים , ובכך יספקו רבבות מקומות תעסוקה 
לפלשתינאים . הרעיון נתקע במבוך הממשלתי , ואילו אל הפועל יצאה דווקא המדיניות 
שהפנתה את התושבים הפלשתינאים למצוא עבודה בתוך הקו הירוק . דיין רצה אמנם 
להניע את הממשלה לפעול לשיקום הפליטים באזורי מגוריהם , אבל הוא לא יזם 
הקמת מפעלים או יצירת תשתית כלכלית עצמאית עבורם . הוא ראה את חזון השיקום 
הזה יותר כמפעל שיכון ענק , שישפר את רמת המגורים של הפליטים הפלשתינאים , 
לאו דווקא כבסיס לתהליך כלכלי חדש . גם בעתיד , לאחר השלמת מבצע השיקום , 
ראה את רוב הפלשתינאים מוצאים את פרנסתם בישראל דווקא , ולא בגדה וברצועה . 
ביטוי לכך נתן בתוכנית עבודה שחיבר לקראת הבחירות לכנסת השמינית , ושאילץ 
את מפלגת העבודה , בהנהגתה של גולדה מאיר , לנסח את גישתה כלפי השטחים 
ותושביהם . תוצאת דיון זה היה " מסמך גלילי " , שנחשב בזמנו למצע נוקשה 
ונצי בשאלה הפלשתינית ועתיד השטחים . ושייחסו לו , בדיעבד , משקל לא 
מבוטל בהחלטת סאדאת לצאת למלחמה נגד ישראל ( המסמך נדון במרכז העבודה , 
בספטמבר 3791 ) . גם כאשר מילא דיין תפקיד מפתח בהגמשת עמדותיה של ממשלה 
ישראלית אחרת , זו של בגין , הוא דבק בתפיסתו המקורית . כאשר סיכם את 
פועלו בממשלת הליכוד , על האכזבות שגרמה לו בהתנערותה מתוכנית האוטונומיה 
שנקבעה בקמף דייוויד , כתב שבגזרה שבין הים לנהר תתקיים אוכלוסייה מעורבת 
של יהודים וערבים אלה בצד אלה . הוא אפילו דגל במהלך חד - צדדי , שיהיה 
מבוסס על ביטול הממשל הצבאי , ועל החלת מנגנוני הטיפול הממשלתיים על השטחים 
( מבלי לספח אותם ) . אולי זה לא הוגן לחלוטין להעלות עכשיו באוב את מדיניותו 
של דיין . האיש מת ואינו יכול להגן על עמדותיו . צריך גם לזכור שלו היה 
חי ובעל השפעה , ייתכן שהיה מתאים את דעותיו למציאות המתפתחת . ובכל זאת , 
מוצדק להאיר את אחריותו למצב הנוכחי שאת יסודותיו קבע הוא . בזמנו , נחשב 
דיין לאורים ותומים של המדיניות הישראלית בשטחים . הוא הביא עלינו את ברכת 
הקללה . הזמן הוא המורה הגדול מכולם , כתב אדמונד בירק , ותקופה של 32 
שנה היא אפוא אוניברסיטה של ממש . תפיסתו של דיין את יחסי ישראל והשטחים 
אינה עומדת במבחן הזמן . החיכוך הישראלי - פלשתיני , שכה חתר אליו , הופך 
לבלתי אפשרי בכל אחד מהיבטיו : לא בביטחוני , לא במדיני , לא באנושי ולא 
בכלכלי . עם ישראל אוכל עתה חצץ שהצמיחה מדיניותו של איש , שטווח ראייתו 
לא היה רחוק מספיק . אלף חצציות לא יכבו את הטעות ההיא . קפמאבנזבביצה קטנה , 
כל קרקור צפרדע הוא קול זמיר , ולכן דיברו כאן השבוע על " ברית חדשה " 
בין משה ארנס לדוד לוי . כל זה קרה משום שבישיבת הממשלה ביום שלישי , כאשר 
נדון תקציב המדינה , קם שר החוץ כדי להגן על שר הביטחון מפני שר השיכון . 
כזכור , שרון סגר שורות עם מודעי כאשר זה נאבק בדרישות התקציב של משרד 
הביטחון , וכתריאלבקה נרעשה . יודעי - דבר חשובי פנים ידעו מיד לומר ש"חלה 
התקרבות " בין שר השיכון לשר האוצר , ושפני המאבק בצמרת הליכוד השתנו ללא 
הכר . וכאילו לא די בכך , באה ההידברות החדשה בין שר החוץ לשר הביטחון 
והגבירה את המתח . ואף סימן מיוחד נמצא לשדה הקרב העתידי על ירושתו של ראש 
הממשלה : שרון עזב את הדיון בממשלה בדיוק כאשר דוד לוי תקף אותו . צא ולמד 
מה משמעות מהלך אסטרטגי זה . לבל יפסיד הקורא שום פרט מההתפתחות הגורלית , 
הרי שחזור המאורעות מן המאוחר אל המוקדם : בישיבת הממשלה הראשונה על תקציב 
המדינה קבע שרון שאין הצדקה לדרישת שר הביטחון להגדיל את תקציב משרדו . 
ואף מצא טעם מיוחד לכך : כאשר 004 אלף חיילים אמריקאים ניצבים במפרץ , 
משתפר מצבה הביטחוני של ישראל עשרות מונים ואין צורך להקצות משאבים נוספים 
לצה"ל . לאחר הישיבה נועדו השר אהוד אולמרט , ח"ך רובי ריבלין וסלי מרידור , 
יועצו של ארנס , והחליטו להציב את דוד לוי בראש המאבק נגד שרון . התוועדות 
חשאית זו לא נערכה סתם : עם ישראל אינו יודע , אולם שבועיים קודם לכן נדברו 
לוי וארנס לרופף את המתח ביניהם . ומעשה שהיה כך היה . לאחר אחת מישיבות 
המממשלה , ימים אחדים לאחר שדוד לוי קבל שארנס גוזל ממנו את תהילת ההצלחה 
הישראלית בארצות הברית , יזם שר הביטחון שיחה עם שר החוץ . מכבר חשב ארנס 
שצריך להרגיע את חשדנותו של לוי כלפיו , שעל שרי הליכוד להתגבר על חילוקי 
הדעות האישיים ולפעול באופן ממלכתי . לוי נענה . ומי שחושב שהתפתחות זו 
נולדה מאליה אינו יודע היכן הוא חי : סלי מרידור ורובי ריבלין ערכו מסע 
דילוגים שבו הוכשרה הקרקע לשיחת לוי - ארנס . שרשרת מגעים מפותלת זו נשאה 
את פריה המבורך בישיבת הממשלה השבוע : לוי יצא בהתקפה על שרון כיצד הוא 
מעז לזלזל בדרישות התקציב של שר הביטחון ולהסתמך , לא פחות ולא יותר , 
על הנוכחות הצבאית האמריקאית באזור . מחר , אמר לוי , יבואו אלינו האמריקאים 
עם נימוק זה כדי לדרוש את הסתלקותנו מהשטחים . והעיר שושן נבוכה : האם השמיע 
שרון את דעתו על תקציב משרד הביטחון משום שרצה יותר משאבים לצורכי קליטה , 
או משום שמצא הזדמנות לתקוף את ארנס ? אם ביקש סתם לייצג את אינטרס הקליטה 
מדוע נאחז בנימוק המופרך של גיבוי צבאי אמריקאי , המצדיק צמצום בהוצאות 
הביטחון של ישראל ? מה פשר ההתקרבות בין שרון למודעי ? מדוע נענה לוי לפנייתו 
של ארנס ? האם משמעות העניין היא שברור לשניים ששמיר מתכוון להוביל את הליכוד 
גם בבחירות של 6991 ? ולאן נעלמו העלבונות שרבצו בין השניים עד כה ? סיק 
טרנזיט גלוריה משר אחד לרעהו . קפמאבנזב2 באוקטובר שנה זו הגיעו ישראל וארצות 
הברית להסכמה על התנאים שבהם יערוב הממשל האמריקאי להלוואה על סך 004 מיליון 
דולר שמבקשת ישראל להשיג לצורכי קליטת העלייה . במכתב של שר החוץ , דוד 
לוי , למזכיר המדינה האמריקאי , גיימס בייקר , נאמר : " בהתאם לביטחונות 
המסורתיים שממשלת ישראל נותנת בהסכמי הסיוע , וכמו כן בהסכם היישום מספטמבר 
0891 : השימושים בערבויות להלוואות לצורכי שיכון יוגבלו לאזורים הגיאוגרפיים 
שהיו נתונים לשלטון ישראל לפני 5 ביוני 7691 " . כזכור , העלתה פסקה זו 
את חמתם של שרי הימין הקיצוני בממשלה , ושל מנכ"ל משרד ראש הממשלה , יוסי 
בן אהרון , שראו בה כניעה משפילה ללחץ אמריקאי ובגידה באינטרס הלאומי . 
בעיקר יצא הקצף על המסקנה המשתמעת מהפסקה : היא חלה גם על מזרח ירושלים . 
ב13 באוקטובר שנה זו נחתם הסכם בין ממשלת ישראל לממשלת ארצות הברית , באמצעות 
הסוכנות לסיוע בין - לאומי , שבסעיף 4 , פיסקה 24 , שבו נאמר כך : " השימוש 
במענקים ( סיוע אזרחי בסך 2 . 1 מיליארד דולר ) ייעשה רק למטרות מוסכמות 
על - ידי שתי הממשלות . תוכניות השימוש במענקים יוגבלו לשטחים הגיאוגרפיים 
שהיו נתונים לשלטון ישראל לפני 5 ביוני 7691 . מצא את ההבדלים . ואם אינך 
מוצא , מצא הסבר מדוע ההתחייבות השנייה עברה בקול דממה דקה , ומדוע הראשונה 
עוררה קול ענות גבורה בירושלים . למוצא הישר יוענק פרס : פסל של צבוע . 
