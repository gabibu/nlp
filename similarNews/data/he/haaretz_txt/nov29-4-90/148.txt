לפני ימים אחדים פורסמה בעיתונות הערבית במזרח ירושלים מודעה יוצאת דופן . 
נאמר בה שוועדה מסורתית לעריכת " סולחה " נפגשה עם נציגים בכירים של המוסדות 
הלאומיים בשטחים ( קרי אש"ף ) בביתה של משפחת א - סכאפי בשכונת א - ראם 
בצפון ירושלים . בפגישה נידון המקרה המצער שגרם בטעות למותו של יאסין אחמד 
א - סכאפי מסילואן ( כפר השילוח ) בסוף אוגוסט השנה . מהמודעה עולה שוועדת 
הסולחה הביאה לפיוס בין המוסדות הלאומיים לבין משפחת א - סכאפי , והכל מביעים 
תנחומים למשפחה . במערכת העיתון " א - שעב " אמרו לי , שאת המודעה הביאו 
שני צעירים שביקשו לפרסמה ללא תשלום . העורך נעתר להם . הסיפור שעומד מאחריה 
הוא אחד מני רבים הקשור למה שידוע כרצח משתפי הפעולה בשטחים . יאסין א - 
סכאפי היה צעיר שעבד כפועל ניקיון בעיריית ירושלים . יום אחד הופיעו על 
קירות ביתו בסילואן כתובות המאשימות אותו בשיתוף פעולה , ובלילה הושלכו 
אבנים על חלונות הבית . בכפר נפוצו שמועות שהוא הלך לעבודה בעירייה בימים 
של שביתה כללית , קפמאליד4ואולי גם קשר קשרים עם שירותי הביטחון הישראליים . 
ערב אחד באו לביתו צעירים שביקשו ממנו לצאת עמם , וברחוב היכו אותו באכזריות 
עד שמת . משפחתו הכחישה בתוקף שהיה משתף פעולה ופתחה במסע לטיהור שמו . 
אחרי חקירות ובירורים קבעה ועדת סולחה מקומית שהרצח בוצע בטעות , והרוצחים 
התנצלו . על בית המשפחה הונף דגל לבן המעיד על זיכויו המלא של המת , והוכרז 
שהיה " שהיד " שנהרג בנסיבות הקשות של חיי הפלשתינאים כיום . המודעה פורסמה 
כדי שהכל יידעו שבן משפחת א - סכאפי לא בגד . היקף מקרי הרצח של ערבים בידי 
ערבים הגיע בחודשים האחרונים לממדים מבהילים . נראה שלא מעטים מהם נרצחים 
בטעות לאחר שנופל עליהם חשד לשיתוף פעולה . על פי נתוני מערכת הביטחון נהרגו 
מתחילת האנתיפאדה יותר מ073 ערבים בשטחים מידי אחיהם . המספר כולל גם את 
53 האסירים שנרצחו על - ידי חבריהם בבתי הכלא , ועוד כמה עשרות שהרקע למותם 
לא ברור . סוכנות הידיעות אסושיאייטד - פרס מסרה החודש כי מספר ההרוגים בחשד 
לשתוף פעולה הגיע ל003 . בשנה הראשונה לאינתיפאדה נהרגו בשטחים על רקע זה 
כ02 איש , ומאז חודשי האביב של 9891 הולך מספר הנרצחים וגדל בשיעורים ניכרים . 
בחודשים האחרונים לא עובר כמעט יום בלי רצח כזה , ובאוקטובר היה שבוע אחד 
שבו נרשם שיא של 21 הרוגים . אם התופעה תימשך בקצב כזה , תוך זמן קצר ידביק 
מספר ההרוגים כחשודים בשיתוף פעולה את מספר ההרוגים מידי צה"ל ( 217 לפי 
" בצלם " עד תחילת חודש זה ) . קשה להבין מה גורם לכך . בתחילת האינתיפאדה 
קראו כרוזי " המפקדה המאוחדת " לפגוע בבוגדים , אולם דווקא אז כמעט שלא 
נענו להם . אחר כך לא הצליחו לעצור את ההידרדרות . המפנה חל באפריל 9891 , 
ואישים בשטחים טוענים שהגורם לכך היה מסע גדול של שירותי הביטחון שנועד 
ללכוד את פעילי ההתקוממות . הצעירים הפעילים הסתתרו , צה"ל וכוחות הביטחון 
גייסו עוד ועוד מלשינים , ואז התארגנו " ועדות ההלם " של האינתיפאדה במטרה 
להתגונן בפניהם . נוצרה דינמיקה של חיסול המלשינים לפני שאלה יספיקו להסגיר 
את הפעילים . התופעה הפכה לפולחן אכזרי שכלל חקירות בעינויים איומים , 
תליות פומביות , מעשי לינץ וסקילה עד מוות , והוצאות להורג במרכזי הכפרים 
ובשווקים . מאז המקרה המפורסם בעיירה קבאטיה , שם נתלה משתף פעולה על עמוד 
חשמל , היו מקרים מזעזעים רבים . רק בשבועות האחרונים נרצח סמוך לטול - 
כרם משתף פעולה נער בן 61 ; מורה ברפיח נורה למוות בבית הספר לעיני תלמידותיו 
שהוכו בהלם ; אחר נשרף עד שמת . לפני כשנה נראה היה שבצמרת אש"ף נבהלו 
מהסלמת הרציחות . בשכם סיפרו שסעיד כנעאן , אחד האישים הבולטים בעיר , 
פנה אישית לאנשי חוליות החיסול בקסבה ( " הנשר האדום " ו"הפנתר השחור " ) 
ודרש מהם בשם אש"ף לחדול מהשתוללות הרצח . כדי לשכנע אותם הציג בפניהם 
מכתב שנשלח בפקסימיליה והיה חתום בידי ערפאת . בתשובה אמרו לכנעאן שבאש"ף 
בחו"ל לא מכירים את התנאים בשטח , ולכן ימשיכו לעשות את מה שנראה להם כהכרחי . 
כמה שבועות לאחר מכן הופיע ערפאת בטלוויזיה הירדנית ופנה ישירות לנאמניו 
בשטחים : " אל תפגעו בבני עמנו , גם לא בבוגדים . . . שכנעו אותם להצטרף 
אלינו במקום לפגוע בהם " . ייתכן שפנייתו של ערפאת נעשתה גם נוכח הכעס שעוררה 
התופעה האכזרית בשמאל הישראלי . הופעה של ח"ך יוסי שריד בטלוויזיה בערבית 
ומאמר שלו בנושא זכו לתהודה רבה בשטחים . מכל מקום , הנתונים מצביעים על 
כך שפנייתו של מנהיג אש"ף לא נענתה . חלפו עוד כשלושה חודשים ופרץ המשבר 
במפרץ הפרסי , ומאז נראה שבצמרת אש"ף לא מתעניינים יותר בנושא . הרציחות 
בשטחים הפכו ממש למגפה . מכל האישים בגדה ובעזה העזו רק שניים , עו"ד פאיז 
אבו - רחמה ואסעד ספתאווי , לצאת בקריאות חריפות ובגלוי נגד הרציחות . 
השאר מגמגמים ניסוחים כגון " צריך להיזהר יותר " , " יש להקפיד " , וכדומה . 
מקורות ביטחוניים טוענים שרק כשליש מהנרצחים היו באמת משתפי פעולה . אף 
כי ברשות השידור מכנים אותם " סייענים לשלטון ישראל " , בעגה הצבאית ממשיכים 
לקרוא להם משתפי פעולה ( משת"פים ) . לאחרונה , כדי לדייק יותר , קוראים 
להם חשודים בשיתוף פעולה ( חשת"פים ) . ברור וידוע שחלק גדול מתוכם בעלי 
עבר פלילי : עברייני סמים , סרסורי זונות , סוחרים ברכוש גנוב , אנסים 
ורמאים . כמה עשרות נרצחו על - ידי מוסלמים קנאים באשמה שהם סוכנים של תרבות 
המערב הקלוקלת . מדובר בשיכורים כרוניים , במארגני משחקי מזל והימורים , 
במפיצי חוברות וסרטים פורנוגרפיים . לפחות במקרה אחד נרצח בעל מועדון ביליארד 
שבו נהגו להתאסף פרחחים . בכרוזים של החמאס מתוארות רציחות אלה כצעדים להיטהרות . 
אבל גם פעילים של החזיתות המרקסיסטיות איימו על טיפוסים כאלה של " משחיתי 
הנוער " , כפי שכינו אותם בכרוזים , ופגעו בהם . מלבד אלה היו בין הקורבנות 
רבים שלא היו מלשינים ולא עבריינים , אלא אנשים שקיימו קשרים חשודים עם 
השלטונות . בין אלה היו מוכתרים מבוגרים , מתווכי קרקעות שנמכרו לישראלים , 
פעילים לשעבר באגודות הכפרים , ופקידים בממשל שנדמה היה כי הגזימו בשירות 
נאמן לשלטונות . לפעמים הופתעו אנשי ביטחון ישראלים לגלות ש"ועדות ההלם " 
וחוליות החיסול פועלות בצורה מסודרת לכאורה , כאילו יש בידיהן תיקי חקירות 
וארכיונים מאורגנים . כך קרה פעמים רבות שחטפו אדם וחקרו אותו תוך עינויים 
על פרשה של הלשנה או מכירת קרקע שהיתה לפני עשר שנים ויותר . מספר הנחקרים 
שהוכו ועונו מגיע ליותר מאלף . בבית החולים אל - מקאסד במזרח ירושלים מאושפז 
עתה איסמעיל שאמי , צעיר מוסלמי אדוק שבשבוע שעבר נדקר בכל חלקי גופו בחקירה 
אכזרית של רעולי פנים ובקושי ניצל . באזור מגוריו בוואדי אל - חלווה שמדרום 
לירושלים לא יודע איש לומר מה היה הרקע להתעללות . ואם יודעים מסרבים לדבר . 
קרוב לוודאי שהתופעות הללו החמירו בחודשים האחרונים גם מפני שצה"ל צימצם 
את נוכחותו בשטח בשנה האחרונה . יש פחות " פעולות יזומות " בכפרים , 
בשכונות העירוניות ובמחנות הפליטים , ואין כלל משטרה מקומית . לכן יכולות 
" ועדות ההלם " לפעול לעתים באין מפריע , ולהסלים את פעולות החיסול הפנימיות 
בגדה המערבית וברצועת עזה לשיא שלא היה כמותו מאז תחילת השלטון הישראלי ב7691 . 
