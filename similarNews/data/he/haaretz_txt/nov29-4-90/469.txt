פראג ( מיוחד ל"הארץ " ) . היחס העוין שהפגינו העיתונאים הפולנים כלפי 
סטניסלאב טימינסקי במסיבת העיתונאים המשותפת שלו עם לך ואלנסה , עלול לפעול 
כבומראנג , ודווקא לסייע ל"סוס השחור " של הבחירות לנשיאות פולין סבורים 
משקיפים מפוכחים בווארשה . מסיבת העיתונאים של שני המועמדים לנשיאות פולין 
היתה מן המוזרות ביותר שנערכו אי - פעם . העיתונאים כאילו שכחו את תפקידם 
ואת מעמדם , את כל תשובותיו של ואלנסה קידמו במחיאות - כפיים ואילו על טימינסקי 
המטירו מבול של שאלות עוינות ולעגניות , החשידו אותו בהיותו סוכן הק - ג - 
ב והמודיעין הקומוניסטי הפולני ואף הטילו ספק באמונתו הנוצרית חטא בל - 
יכופר בפולין . " מדוע אינך מקיים את עשרת הדיברות ? " היתה אחת השאלות 
שהוצגו לו . על השאלות הענייניות הספורות בנושאים כלכליים השיב הגולה החוזר 
בעל האזרחות הפולנית - קנדית - פרואנית בהססנות ובלי כוח שכנוע . רבים מהצופים 
במסיבת העיתונאים , ששודרה גם בטלוויזיה , התרשמו כי " פוגעים בחלש ובחסר 
המגן " , ורושם זה לא יכול אלא לעורר אהדה כלפיו . כאשר הונח לטימינסקי להוציא 
מפיו שניים - שלושה פסוקים רצופים , הוא לא נשאר חייב למתקיפיו ממחנה ואלנסה , 
וטען כי ברשותו מסמכים שפרסומם " יעמיד את ואלנסה במבוכה " . ואלנסה דרש 
מטימינסקי להציג את ראיותיו , ומשסירב טימינסקי , איים עליו ואלנסה כי 
אם ייבחר לנשיא , לא ירשה לו לצאת מהמדינה כל עוד לא יסתיים הבירור על האשמותיו . 
