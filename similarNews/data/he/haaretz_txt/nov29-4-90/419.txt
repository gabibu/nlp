( ע ) . אבל כבד נפל על שכונת סנהדריה בירושלים עם היוודע דבר הירצחו 
של ברוך יעקב הייזלר , תלמיד ישיבה שניספה אתמול בהתקפת הסכינים באוטובוס 
66 ברמת - גן . ברוך יעקב הייזלר , שנדקר למוות על ידי מחבלים , נקרא על 
שם סבו שנרצח גם הוא על ידי ערבים במלחמת העצמאות , בעיר העתיקה בירושלים . 
הוריו של תלמיד הישיבה מתגוררים ברחוב הרב בלוי , בליבה של השכונה החרדית 
בירושלים . עשרות רבנים פקדו את בית ההורים וחיזקו את ידי המשפחה אביו , 
אמו ואחיו , שקיבלו בהלם את הבשורה המרה . סמוך לשעה 03 . 4 אחה"ץ יצא 
מבית משפחת הייזלר סגן שר העבודה והרווחה , הרב מנחם פרוש , קרוב משפחה , 
כשהוא ממרר בבכי . משפחת הייזלר ידועה כמשפחת רבנים ודיינים מכובדים מאוד 
בירושלים . האב הוא המנהל הרוחני של ישיבות תלמוד התורה " סדיגורא " . ברוך 
יעקב הייזלר , אברך בכולל באזור יפו , נישא לפני כשנתיים וחצי ועבר להתגורר 
בבני - ברק . לפני כן , למד בישיבת חברון בשכונת גבעת מרדכי בירושלים . 
אתמול בבוקר יצא מביתו בבני - ברק אל הכולל , לעוד יום של לימודים , לפני 
שנרצח באוטובוס דן שעשה דרכו מפתח - תקוה לתל - אביב . חבריו הקרובים מספרים 
עליו : הוא היה טוב עם כולם . לא עשה לאף אחד רע . טיפוס חי , עליז . 
ממש לב טוב שאהב לעזור לכולם . ברך הייזלר הובא למנוחות בהר המנוחות , 
בגבעת שאול בירושלים . ליווה אותו קהל אלפים מבני משפחתו , רבנים , תלמידי 
ישיבה ומוקירי זכרו . מסע הלווייה החל בבני ברק , עבר לבית הלוויות שמגר 
בירושלים , שם הוספד , ונסתיים בהר המנוחות , כשהוא מאובטח על ידי כוחות 
גדולים של משטרה בפיקוד מפקד משטרת ירושלים תנ"ץ אריה ביבי . הספיד לו , 
בשם המשפחה ובשם ממשלת ישראל , סגן שר העבודה והרווחה הרב מנחם פרוש שאמר 
: " ההדרדרות הזאת , הרציחות המתמידות , מחייבות את הממשלה לחשיבה מעמיקה , 
לצעדים , לבלום את ההשתוללות " . פרוש , שבמהלך ההספד פרץ מספר פעמים בבכי , 
זעק : " שלא ישלו את עצמם שונאינו , כי במעשי טרור יכניעו אותנו . לא 
ניכנע ולא יהיה כוח אשר יוכל להכניע אותנו . השם הבטיח לנו את הארץ הזאת 
וזה מקור כוחנו " . הרב פרוש תיאר את ברוך הייזלר ז"ל , קרוב משפחתו , כאיש 
עדין - נפש , איש אציל וירא - שמיים , אותו רצחו הברברים . כשאמר פרוש , 
כי " עם ישראל והשמיים בוכים על הקורבן הזה " כאילו נתן סימן מוסכם לפרץ 
רגשות שעבר בקהל . נשים , רבנים ותלמידי ישיבה בכו כילדים . הרב הראשי 
הראשון - לציון מרדכי אליהו התייחס לגל הדקירות והרציחות העובר על הארץ ואמר : 
" המקרים האלה , הנישגבים מבינתנו , מלמדים אותנו כי אולי כועסים עלינו 
בשמיים . גשם אין , רדיפות יש , רצח יש ודם נשפך כמים " . עוד אמר הראשון - 
לציון , כי הרצח של הייזלר היכה בליבותיהם של כל עם ישראל . " על כולם 
לחזור בתשובה , לתת צדקה ולהתפלל כדי שהקורבן הזה יהיה אחרון " . הרב הראשי 
סיים הספדו בתחינה לאלוהים : " הסר המשחית מעל ישראל " . ברוך הייזלר זל 
הניח אשה , בריינה , אח אהרון ( 12 ) , אם פרידה ואב יוסף . בקהל נראו 
מספר אנשי כך , ביניהן טירן פולק ששוחרר אתמול ממעצרו ודוד אקסלרוד . 
