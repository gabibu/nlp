דיון מכריע בעתיד פרוייקט הצוללות של חיל הים יתקיים היום בלשכת שר הביטחון , 
משה ארנס . הדיון עמד להתקיים אתמול אך נדחה כיוון שרק אמש חזר לארץ ראש 
מנהל ההרכשה והייצור במשרד הביטחון , אברהם אורן , שיצא לגרמניה כדי לבחון 
דרכים נוספות להקלת אפשרויות המימון של הפרוייקט . אורן בדק את אפשרויות 
פריסת התשלומים למספנה הגרמנית האמורה לבנות את הצוללות . לשם כך נחוצה 
החלטה של ממשלת גרמניה , אם כי בעבר הביעו פקידי ממשל גישה חיובית להסדר 
מעין זה . מערכת הביטחון אמורה להעביר היום לגרמניה תשלום נוסף של 02 מיליון 
דולר . אם יוחלט לבטל את הפרוייקט מאוחר יותר , תצטרך ישראל לשלם דמי ביטול 
גבוהים . שר הביטחון ניצב בפני הכרעה בסוגיה קשה . חיל הים טוען כי ללא 
הצוללות יהפוך למשמר חופים ולא יהיה ערוך כראוי לשדה הקרב הימי העתידי . 
לעומתו טוענים רוב אלופי המטה הכללי כי אין להשקיע סכומים כה גדולים בפרוייקט 
הצוללות , שאין בכוחו להכריע בשום מקרה את גורל המלחמה . עלות הפרוייקט 
מוערכת בכ036 מיליון דולר . הרמטכ"ל המיועד , האלוף אהוד ברק , הביע בעבר 
לא אחת את התנגדותו למימוש פרוייקט הצוללות , וטען כי את המשאבים יש להשקיע 
במערכות לחימה התקפיות , שבכוחן להכריע את המלחמה . עתה , עם ההחלטה למנותו 
לרמטכ"ל , יהיה משקל חשוב לעמדה שיביע ברק בדיון היום . קפידבינסוגיה נוספת 
הקשורה בפרוייקט היא בתוספת עבודה לתעשייה הישראלית . על פי ההסכמים של 
הגיע משרד הביטחון עם המספנות בחו"ל יימסרו למפעלים בארץ עבודות , במסגרת 
רכישות גומלין ( אוף - סט ) , בערך של 004 מיליון מרק גרמני . זהו סכום 
נכבד , שיספק תעסוקה לעובדים רבים במפעלי התעשייה הביטחונית , שחלקם נקלעו 
לקשיים כלכליים רציניים . ביטול הפרוייקט יגרור , כמובן , גם את ביטול 
רכישות הגומלין האלה . במסגרת הפרוייקט אמורות להיבנות בגרמניה שתי צוללות 
מדגם דולפין , שיצטרפו לשלוש ספינות הטילים מדגם סער - 5 הנבנות במספנות 
אינגלס בארה"ב . הרמטכ"ל דן שומרון הבהיר כי הוא רואה בצוללות המתוכננות 
אמצעי לחימה בעלי משמעות אסטרטגית . עם זאת , הדגיש הרמטכ"ל כי אם לא יימצאו 
המשאבים למימון הפרוייקט , ואלה יבואו על חשבון מערכות לחימה התקפיות שצה"ל 
מתכנן לרכוש , לא יהיה מנוס מלוותר על הצוללות . השר ארנס אמר כי הוא רואה 
חשיבות רבה להצטיידות בצוללות , אך לא בכל מחיר . עם זאת , ביקש השר מאנשי 
משרדו לפעול בכל הכיוונים האפשריים , בארה"ב ובגרמניה , בניסיון להגיע 
להסדרי מימון ותשלומים שייאפשרו את הקצאת המשאבים הדרושה לפרוייקט . 
