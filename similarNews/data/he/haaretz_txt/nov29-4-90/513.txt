" ל חברת התיירות מליה ישראל , רפי שלף , המכהן בתפקידו תשע שנים , הודיע 
במפתיע על התפטרותו . נודע כי ההתפטרות באה על רקע חילוקי דעות בין המנכ"ל 
לבין מליה הבין - לאומית לגבי מדיניות הניהול . היום תתקיים ישיבה העשויה 
לקבוע אם תתקבל ההתפטרות . בתוך כך התבקש בעל משרד הנסיעות טיל , דוד מוסרי , 
לבדוק מה מתרחש במליה ישראל . מוסרי הוא סוכן הנסיעות בארץ של יורם גלובוס , 
שותפו לעסקי הקולנוע באם - גי - אם של זאן קארלו פראטי מבעלי מליה הבינ"ל . 
מוסרי , האמור לקחת חלק בפגישה היום , ביקר בשבוע שעבר פעם אחת בלבד במשרדי 
מליה ונפגש בין השאר עם שלף . הפגישה היתה סוערת ואחריה לא נראה שוב מוסרי 
במשרדי החברה . בארץ נמצאים גם אנשי ביקורת התקציב של הנהלת מליה הבינ"ל . 
שלף אמר אתמול בתשובה ל"הארץ " כי הודיע על רצונו לפרוש מהתפקיד בתוך חצי 
שנה . לדבריו , הוא הודיע על התפטרותו בכתב ובעל - פה , אבל החברה הבינ"ל 
עדיין לא קיבלה את התפטרותו . בשבועיים האחרונים התקיימו מספר פגישות עם 
שלף בניסיון לשכנעו לחזור בו מהודעת ההתפטרות . לטענתו , לא מדובר בצעד 
פתאומי אלא בהצטברות אירועים . שלף טוען כי התוצאות העסקיות של סניף החברה 
בישראל עד חודש אוקטובר מראות על מגמה חיובית ואין להן כל קשר עם צעדו . 
