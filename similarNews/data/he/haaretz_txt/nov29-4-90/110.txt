סיבות פוליטיות וכלכליות הן שהכשילו את המאמצים , הנמשכים זה שנים , להסדיר 
את בעיית הביוב בעיר חברון . הביוב בעיר זורם מאז ומתמיד במצב גולמי , 
ללא כל טיפול שהוא , עד שהוא מגיע אל נחל חברון . משם הוא מגיע עד לקרבת 
באר - שבע ועומר , גורם לזיהום האקוויפר האזורי ומסכן את המים הנשאבים למכוני 
השאיבה הגדולים ליד צומת שוקת . בחברון לא קיים מכון טיהור כלשהו או מתקן 
דומה . בשל בעיות הזיהום שגרם הביוב העירוני בעבר , גובש לפני כחמש שנים 
על - ידי המינהל האזרחי והמועצה האזורית הר - חברון פתרון לניצול מי הביוב 
ולהפסקת הזרמתם לנחל חברון ללא טיפול . פתרון זה גובש בשעתו גם על דעת עיריית 
חברון ובהסכמתה , כאשר חלק מן הכספים אף היה אמור לבוא מתקציב העיר . קפידבינעל - 
פי הפתרון , תוכננה הקמת מתקן לתפיסת מי הביוב במערב העיר והסנקתם משם באמצעות 
משאבות , שהוקמו בינתיים , לאזור נבי - יקין , שם תוכננו להיבנות בריכות 
לטיהור מי השפכים עד לרמה שתאפשר השקיה חקלאית בסיסית . מנקודת השאיבה במערב 
חברון ועד לבריכות הונח קו ביוב . מאזור הבריכות היה אמור להיבנות קו , 
שנועד להוליך את המים המטופלים באמצעות כוח הכובד אל שטחים חקלאיים של המתיישבים 
היהודים בהר - חברון באזור בקעת יתיר , שם תוכנן מאגר גדול לקליטת הקולחים . 
כמו - כן הובטח לחקלאים הערבים , העושים כיום שימוש במי הביוב הגולמי להשקיית 
חלקותיהם , כי יקבלו כמות זהה במים משופרים . בחודשים האחרונים לא התקדם 
ביצוע המפעל , בשל היעדר תקציבים במינהל האזרחי . גם עיריית חברון איננה 
מגלה התלהבות יתרה להשלים את המפעל . במקום זאת מנסה המינהל האזרחי , בהתנגדותה 
החריפה של רשות שמורות הטבע , להקים את הבריכות בנבי - יקין , כדי להזרים 
משם את מי הקולחים אל אגן הניקוז של נחל חבר במדבר יהודה הישראלי . קפידבינלפתרון 
זה מתנגדת רשות שמורות הטבע באופן נחרץ , בשל החשש שייגרם זיהום חמור לאחד 
מנחלי מדבר יהודה היפים והאהודים ביותר על המטיילים נחל חבר , שהוא כיום 
נחל נקי לגמרי משפכים . רשות שמורות הטבע גם חוששת שמעיינות עין - גדי עלולים 
להזדהם עם הזמן משפכים אלה , שיחלחלו לעומק הקרקע ויגרמו נזקים לשמורות 
הטבע הייחודיות של נחל דוד ונחל ערוגות . 
