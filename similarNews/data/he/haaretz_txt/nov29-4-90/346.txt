שפט המחוזי בתל - אביב לבקשת האיגוד איפשר לראשי ההסתדרות לבטל ברגע האחרון 
את השבתת המגזר היצרני של המשק . אילו יצאה השבתה זו לפועל , היתה נחשבת 
למעשה שלא יסולח בימים כתיקונם , בוודאי בימים אלה , כאשר בעיות קליטה 
וביטחון קשות מונחות על סדר היום . אך לא היה די בצו המניעה כדי לסכל את 
השבתת המגזר הציבורי . נוכח היוזמה המוצלחת של איגוד לשכות המסחר אפשר לתהות , 
מדוע לא הלכו המעסיקים הציבוריים באותה דרך . השבתת המשק בגין העילות שמנו 
ראשי ההסתדרות היא מהלך , שספק אם היה עומד בביקורת שיפוטית . צווי הריתוק 
שהוצאו באיחור רב ונגד מספר קטן יחסית של מושבתים במגזר הציבורי , הם תחליף 
בלתי מספק לערעור על חוקיות המהלך כולו . ההסתדרות השביתה את המגזר הציבורי 
כדי לסכל מרכיבים מסוימים של התוכנית הכלכלית הכלולים בהצעת חוק ההסדרים 
במשק , 0991 . ההצעה אושרה בקריאה ראשונה והועברה לוועדת הכספים , שם 
צפויה לה ביקורת מצד נציגי אופוזיציה וקואליציה כאחד . ייתכן , שבלחץ הביקורת 
יחולו בהצעה שינויים , לרבות אלה שאותם תובעת ההסתדרות . אך ההסתדרות אינה 
בטוחה שיימצא לכך הרוב הדרוש , ומכאן החלטתה לפעול באמצעות השבתת המשק . 
בל יתפלאו ישראל קיסר וחיים הברפלד , אם המאבק נגד הצעת החוק באמצעות שיתוק 
המשק מתפרש כניסיון לשבש באמצעים כוחניים את התהליך הדמוקרטי . ההסתדרות 
זכאית להיאבק במדיניות כלכלית שלדעתה פוגעת בציבור המיוצג על ידה , אך לא 
כל האמצעים כשרים . השבתת שירותים ציבוריים המוכרזת מלכתחילה לתקופה בלתי - 
מוגבלת , היא אמצעי שהדעת אינה סובלת , אשר פוגע בחולים בבתי החולים , 
בתלמידים הנשלחים הביתה , בהוריהם העובדים , בקשישים במוסדות שנשללו מהם 
שירותים למעט אספקת ארוחות , בעולים אשר אם מופנים לשדות תעופה צבאיים שאין 
בהם סידורי קליטה ראשוניים ולמאות אלפי אזרחים שענייניהם לא יטופלו במשרדי 
הממשלה , רשויות מקומיות , ומוסדות ותאגידים ציבוריים . הציבור עשוי לשפוט 
את ההסתדרות בחומרה על שיטת מאבק כוחני ובלתי מתחשב זו . ההסתדרות טוענת 
שהיא נאבקת נגד ההכבדה על השכבות החלשות , בעיקר באמצעות התיקונים המוצעים 
לחוק שכר מינימום ושינויים במיסוי ההפרשות הסוציאליות . אבל אלה הם , 
בעיקרם , אמצעים סבירים : התיקונים בחוק שכר מינימום יביאו לצמצום האבטלה , 
והשינויים במיסוי הפרשות סוציאליות לא יפגעו בבעלי הכנסות עד 000 , 5 שקל . 
ייתכן שפה ושם דרושים תיקונים , אך הדרך להשיגם היא במשא - ומתן ולא בהשבתות . 
מבצע העלייה לא משאיר ברירה אלא להכביד את הנטל על העם . מקצת הנטל הנוסף 
יוטל על שכבות חלשות ( בעיקר דרך השינויים בחוקי שכר מינימום וביטוח אבטלה ) 
ורובו הגדול על השכבות הבינוניות המהוות את רוב שדרות הציבור והקבוצות 
החזקות . חבילת האמצעים שהציע שר האוצר לצורך זה מתקבלת בעיקרה על הדעת , 
ומאבקה של ההסתדרות נגד אמצעים אלה יתפרש בהכרח כמאבק נגד קליטת העלייה . 
