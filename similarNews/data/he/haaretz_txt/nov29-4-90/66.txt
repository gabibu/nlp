לונדון ( ע"ר ) . ראשי מדינות מערב אירופה הביעו אתמול תקווה , כי ראש 
הממשלה החדש של בריטניה , גון מייגור , ינקוט קו מתון יותר בשאלת אחדותה 
של הקהילייה האירופית . אחדים ממנהיגי העולם ביטאו , עם זאת , גם שאיפה 
שתימשך המגמה של מה שהם מכנים " התאצריזם " . נשיא ארה"ב , גורג בוש , 
שאיחל למייגור הצלחה בשיחה טלפונית , אמר לאחר מכן כי הוא מצפה ל"המשך היחסים 
המיוחדים עם בריטניה " . ראש ממשלת יפאן , טושיקי קאיפו , אמר : " אני 
מקווה שמר מייגור ימשיך בדרכה של הגברת תאצר . אני מבין שהוא צעיר , ואני 
מאחל לו הצלחה " . קפידבינקנצלר גרמניה , הלמוט קוהל , הכריז כי היו לו 
חילוקי דעות עם תאצר על נושאים רבים , למרות ששניהם שמרנים . בהתייחסו 
להתנגדותה של תאצר לאיחודן הפוליטי והכלכלי של 21 מדינות השוק המשותף , 
אמר : " אני מאמין כי אין דרך חזרה למדינה הלאומית , בצורה ששלטה במאה 
ה91 " . דוברת גרמניה לענייני חוץ אמרה , כי אין להניח שמייגור ינקוט מדיניות 
זהה לזו של תאצר כלפי אירופה . דובר משרד החוץ הצרפתי הודיע : " ניתן עכשיו 
לקוות כי מייגור יבין את האינטרסים של בריטניה ואת אלה של יתר מדינות הקהילייה 
האירופית טוב יותר מכפי שהבינה אותם תאצר . נקווה כי הוא יפעל ביחד עם חבריו 
בקהילייה לביסוסו של שוק אירופי אחד ולהגברת אחדותה של אירופה " . משרד החוץ 
האיטלקי יצא בהודעה שציינה כי על אף שבבריטניה סבורים כי מייגור הוא " אירופי 
יותר מן הגברת תאצר " , עדיין מוקדם לקבוע מה יקרה בוועידת הפסגה של הקהילייה 
האירופית בדצמבר " . מאמר ראשי ב"ניו - יורק טיימס " ביטא היטב את עמדותיהם 
של רבים מעיתוני העולם . " ייתכן כי מדיניות תאצר הגיעה לסופה , אולם 
בחירתו של גון מייגור לראשות הממשלה מרמזת כי התאצריזם קיים ועומד " , קבע 
העיתון . קפידבינהעיתון השוודי הבלתי תלוי " דאגנס נייהטר " כתב כי רבים 
מתומכיה של תאצר מאמינים כי " מייגור , שטרם צבר ניסיון , הוא האביר הצעיר 
שבידיו הפקידה גברת הברזל את גיזת הזהב " . שר האוצר של אירלנד , אלברט ריינולדס , 
דחה את ההערכה כי מייגור ימשיך במסורת של תאצר . המדינאי האירי , שקיים 
מגע הדוק עם מייגור בעת שהיה הנשיא התורן של הקהילייה האירופית , אמר כי 
" מייגור הוא מדינאי בזכות עצמו , והוא לא יהיה טרף קל לאיש " . באוסטרליה 
הביע ראש הממשלה , בוב הוק , את ביטחונו כי מייגור יוסיף להחזיק בעמדה 
הבריטית נגד מדיניות הסובסידיות הגבוהות במגזר החקלאי בשוק המשותף . " אני 
מאמין כי הוא ימשיך לנקוט את המדיניות שאוסטרליה רואה כחשובה ביותר , כלומר 
הקו החזק של ההתנגדות התאצרית כלפי המדיניות החקלאית של השוק האירופי המשותף , 
שהיא הרסנית לאיכרים האוסטרלים " , אמר . נשיא רומניה , יון אילייסקו , 
הביע תקווה כי מייגור יגלה גמישות רבה מזו של תאצר כלפי ארצו . " היא 
היתה הגורם השמרני ביותר בכל הנוגע להסתייגויות מרומניה " , אמר בהתייחסו 
להיסוסי המערב לגבי הדמוקרטיזציה בארצו ולמכשולים שנערמו על בקשתה להדק את 
היחסים עם הקהילייה האירופית . קפידבינהבורסות בשוקי ההון במזרח הרחוק הגיבו 
באורח חיובי על מינויו של מייגור לראש ממשלה במקום תאצר , וקנו ליש"ט בכמויות 
גדולות . " בשוק יש למייגור תדמית של מדינאי פרגמטי " , אמר אקואו אקנאגה , 
ברוקר ראשי בשוק החופשי מטעם ה"פסיפיק נשיונל בנק " בטוקיו . " יש תחזיות 
רציניות כי הוא ינהל את המשק של הממלכה המאוחדת בדרך מעשית יותר " . ה"טאגס 
אנצייגר " בציריך כתב כי מייגור עשוי להוכיח את עצמו כנכס רב - ערך לשמרנים , 
שפיגרו באחרונה אחרי הלייבור בסקרי דעת הקהל . " אם יש מישהו היודע כיצד 
לאחד את המפלגה השמרנית המפולגת , לנצח בבחירות ולהחזירה לשלטון , ייתכן 
שיהיה זה מנהל חשבונות חביב וחסר כריזמה זה , שעליו נאמר שאין לו אויבים " , 
טען העיתון . 
