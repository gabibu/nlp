נאפולי ( אי - פי ) . היחסים המתוחים בין אלופת איטליה נאפולי , לכוכבה 
הארגנטיני דייגו מראדונה , הגיעו אתמול לשיא חדש . המועדון הנאפוליטני 
הגיש נגד מראדונה תביעה בבית משפט אזרחי מקומי . התביעה שהגישה נאפולי , 
באמצעות פרקליט המועדון רוברטו מונטמרו , מסתמכת על נזקים שגרם לה לדבריה 
מראדונה , בשביתותיו . מראדונה , החתום בנאפולי עד 3991 , אמר בשבוע שעבר 
כי הוא מעוניין לשבור את החוזה ולחזור הביתה בסיום העונה הנוכחית . בתביעה , 
נאפולי מאשימה כי מראדונה גורם בעיות ופוגע בתדמית המועדון . לא נמסר מה 
גובה הסכום שתבעה נאפולי בבית המשפט . דייגו הרגיז את ראשי המועדון בעזיבות 
תכופות של האימונים וסירוב להצטרף לקבוצה לשני משחקי גביע חשובים . באחת 
הפעמים לא הצטרף למשחק הגומלין של הקבוצה בסיבוב השני בגביע אירופה לאלופות , 
מול אלופת ברית המועצות ספרטק מוסקווה . מראדונה התרצה והגיע מאוחר יותר 
למוסקווה בכוחות עצמו , אך לא עזר לנאפולי שסיימה ב - 00 , נוצחה בבעיטות 
11 והודחה מהגביע . נמסר , כי מראדונה רמז בראיון לתחנת הטלוויזיה הספרדית 
צאנל - פלוס , כי ייתכן שיעזוב את נאפולי לפני סיום העונה . 
