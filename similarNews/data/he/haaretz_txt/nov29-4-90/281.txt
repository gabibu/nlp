בודפשט ( מיוחד ל"הארץ " ) . רומניה חגגה אתמול בראשונה כחג לאומי את יום 
השנה ל"הצהרת אלבה רגיה " מ1 בדצמבר 8191 , שבה נקבע איחוד טרנסילווניה 
עם רומניה וכינון " רומניה גדולה " . בחגיגות בעיר אראד השתתפו ראשי השלטון 
הרומני ומשלחות רומניות מהארצות השכנות . פיקוד הצבא באזור הזהיר כי הצבא 
יפתח באש , אם ייעשה ניסיון להפר את הסדר ולתקוף את משתתפי החגיגות . לא 
נמסר על תקריות . גם " האיגוד הדמוקרטי של ההונגרים ברומניה " שלח איגרת 
ברכה לעצרת החגיגית באראד . בעוד שהרומנים מעלים על נס את איחוד חלקי רומניה , 
האיגוד ההונגרי מצביע באיגרתו על אותם קטעים בהצהרת אלבה רגיה , המבטיחים 
את הזכויות האישיות והקיבוציות של המיעוטים . יו"ר הפרלמנט ההונגרי , גורג 
סאבאד , שיגר איגרת ברכה למנהיגים הרומנים לרגל החג הלאומי והדגיש בה את 
אמונתו , כי רומנים והונגרים " יכולים ורוצים לחיות יחד בשלום ובידידות " . 
איגרתו של סאבאד הבליטה את העדר איגרות הברכה של נשיא הונגריה , ארפאד 
גונץ , וראש הממשלה , יוזף אנטאל . השניים נפגעו מביקורת פומבית שמתח 
עליהם בעיתון רומני שגריר רומניה בבודפשט , סמיון פוף , שהאשים אותם בגילויים 
לאומניים . השגריר נקרא למשרד החוץ ההונגרי , שם נמסר לו שכל עוד לא יתנצל 
בפומבי על דבריו , ראש הממשלה אנטאל יסרב להיוועד עמו . 
