אוסקר ויילד אמר פעם , שאופנה היא דבר כל כך מכוער , עד שנאלצים להחליפו 
אחת לשלושה חודשים . בממרה זו נזכרתי למקרא מאמרו של רן שחורי " בניינים 
נגוסים " ( " הארץ " , 11 . 62 ) . אחת לכמה שנים צצה אופנת בנייה אדריכלית 
חדשה , שהובאה מעבר לים , במגזינים טריים לאדריכלות מכל העולם . המסייר 
בחוצות הערים בישראל , ביחוד בתל - אביב , יוכל לקבוע כמעט בוודאות את 
גיליהם של בניינים , על פי תקופת שלטון האופנה אשר לה הם שייכים . : אופנה 
זו דגלה ב"כנותו " של הבניין , המציג ללא בושה את החומר שממנו הוא בנוי 
באמת , היינו בטון , עם או בלי שילוב לבנים . דוגמאות אופייניות הן מלון 
הילטון ובתי - המשפט . : אופנה זו חייבה כל בניין להסתיים בגגו בחיתוך 
פינות בזויות של 54 מעלות . נדרשו פתרונות מורכבים כדי שחיתוך זה לא ייצור 
חללים פנימיים בלתי - אפשריים , אבל מה לא עושים למען האופנה . דוגמאות 
בולטות הן מוזיאון תל - אביב לאמנות , ספריית בית - אריאלה ובניין אבן - 
זיו ברחוב אבן - גבירול , מול העירייה . : המדובר במגדלי מגורים שגרתיים , 
שכדי להוציאם מן השגרה הודבקו להם בקומות העליונות תוספות שונות , כעין 
יבלות המרחיבות את המגדל בחוסר - סדר חינני בחלקיו העליונים . דוגמאות בולטות : 
המגדלים בשדרות דוד המלך , כמה בתים בשדרות וייצמן ומגדלי קלרין בדרך נמיר . 
: גם אופנה עולמית זו לא פסחה עלינו , ארץ טרופית חמת אקלים , שבה הזכוכית 
השחורה בולעת הרבה חום מהשמש ומגדילה משמעותית את ההוצאות למיזוג אוויר בקיץ . 
דוגמאות אופייניות הן מגדל המגורים " סנציורי " מעל לשקם באבן - גבירול 
ובית הפירמידה ברחוב המסגר . : זה המינוח של רן שחורי . המדובר בבניינים 
שחלקים שרירותיים של חזיתם נסוגים לפתע אל מאחורי עמודי הקונסטרוקציה ובדרך 
זו נשברים המשטחים החלקים של החזית בפרצות מעניינות . אופנת לבוש שמתיישנת 
תוך עונה , אפשר להחליפה בלבוש חדש . אבל בניינים נועדו לעמוד על מקומם 
לפחות כמה עשרות שנים . מה הטעם להטביע בהם חותם אופנתי חולף , ההופך אותם 
להצהרת התיישנות אווילית תוך שנים ספורות , ועוד בהוצאה כספית ניכרת , 
המבוזבזת על קישוטי העיצוב האופנתי , שנועדו מטבע ברייתם לעבור בקרוב מן 
העולם ? בין אם זהו " הביטוי העצמי האמנותי " של אדריכלינו קוראי - הזורנלים 
או דרישת השוק השטחי וההפכפך של העשיר - החדש הישראלי המצוי , אין זו מחמאה 
בשבילנו . 
