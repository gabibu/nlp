אלחנן איחד באישיותו שני עולמות רוחניים גדולים : עולם התורה ועולם המדע . 
בשניהם הגיע להישגים גדולים ולמצוינות נדירה , ובשניהם באו לידי ביטוי 
שתיים מסגולותיו המאפיינות ביותר , עמקות ויסודיות . לעולם לימוד התורה 
נכנס בגיל צעיר ; את שנות בית - הספר התיכון עשה בישיבת " נתיב מאיר " 
בירושלים . מיד עם תחילת דרכו בישיבה הוכר בה כעילוי ו ונחשב תמיד , גם 
שנים רבות לאחר שעזב את הישיבה , כאחד מבכירי תלמידיה . דעותיו המקוריות 
והעצמאיות מאוד כללו לא מעט ביקורת על עולם הישיבות ועל דרכי הלימוד בהן , 
אך עם זאת המשיך בלימודי תורה מתקדמים בישיבת " קול תורה " בירושלים . 
גם בישיבת " קול תורה " התבלט מיד בין התלמידים , ולמרות הזמן הקצר יחסית 
שבילה בין כתליה , השאיר רושם בל יימחה הן על חבריו התלמידים והן על מוריו , 
רבני הישיבה . אלחנן לא עזב מעולם את לימוד התורה , ועד יום מותו היה קובע 
מדי יום ביומו שעה אחת לפחות ללימוד תורה . ואולם גבולות הלימוד וההכרה 
שתוחמים את עולם הישיבות צרו מלהכיל את כמיהתו לדעת , להבין ולחקור . הוא 
פנה ללימודים גבוהים , וסיים בהצטיינות לימודי תואר ראשון בפיסיקה באוניברסיטה 
העברית בירושלים . שנתיים אחר כך קיבל תואר שני בפיסיקה מטעם מכון וייצמן . 
ב2791 סיים את עבודת הדוקטורט שלו בפיסיקה בטכניון בחיפה , וב4791 שימש 
מרצה , ואחר - כך מרצה בכיר במחלקות לפיסיקה ולמתמטיקה באוניברסיטת בן - 
גוריון . היסודיות והעמקות שציינו את עיסוקו בתורה היו גם המאפיינים המובהקים 
של עבודתו המדעית . הוא עסק בבעיות הקשות והעמוקות ביותר של מדעי הטבע , 
אלה המטפלות ביסודות הפיסיקה המודרנית ובתשתית הבסיסית ביותר של המציאות 
החומרית . עבודתו המדעית הגדולה הראשונה , עבודת הדוקטורט שלו , נעשתה 
בהנחיית פרוף נתן רוזן , שהיה תלמיד וגם עמית מחקר של אלברט איינשטיין . 
בעבודה זאת נתן אלחנן ניסוח חדש לתורת היחסות הכללית של איינשטיין כתיאוריה 
של עולם בעל חמישה ממדים . היה זה המשך טבעי למאמציו של איינשטיין עצמו 
למציאת תורה פיסיקלית שתאחד את כוח הכבידה הפועל בעולם עם כוחות אחרים הפועלים 
בו , כגון הכוח האלקטרומגנטי . העבודה הזאת הקדימה במידה רבה את דורה . 
היא היתה בין הניסיונות הראשונים להכללה של תורת היחסות על - ידי הרחבתה 
מתיאוריה של עולם בעל ארבעה ממדים לתיאוריה המתארת עולמות בעלי ממדים רבים 
יותר . גישה זאת זכתה לפריחה מחודשת כמה שנים אחר כך , ועד היום היא משמשת 
כאחת השיטות החשובות בניסיונות לניסוח תורה פיסיקלית מאוחדת לשדות הכוח השונים 
השולטים בטבע . אלחנן התמיד במחקרו המדעי , בעיסוק בבעיות שכל פיסיקאי מחשיב 
כעמוקות והקשות ביותר . כך , למשל , הוא חקר את בעיית האיזוטרופיות של 
המרחב ; כלומר , את השאלה אם אמנם יש סימטריה מוחלטת בין כל הכיוונים בחלל , 
או שמא יש כיווניות , מקומית או כוללת , המובנית לתוך הגיאומטריה של המרחב . 
עבודותיו האחרונות עוסקות אף הן בבעיות יסוד של תורת היחסות . יש בהן ניסיון 
לפתור את הקושי , שבמסגרת תורת היחסות נראה כאילו חוק שימור האנרגיה לא 
מתקיים בצורתו הכללית ביותר . אלחנן גילה במחקריו האחרונים מערכת קואורדינטות 
שבה האנרגיה הכללית , הכוללת גם את אנרגיית הכבידה , אמנם נשמרת . פטירתו 
של אלחנן היא אבידה גדולה , לא רק למשפחתו ולחוג רחב של מכרים ומודעים , 
אלא גם לציבור גדול של לומדי תורה ואוהביה ולמחקר של יסודות הפיסיקה המודרנית . 
