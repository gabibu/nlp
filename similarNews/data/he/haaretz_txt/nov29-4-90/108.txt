דו"ח מבקר המדינה על המשבר הכלכלי אליו נקלעו הקיבוצים קבע כי המפקח על הבנקים 
ידע כבר ב58 שחוב הקיבוצים עלול להוות בעיה רצינית לבנקים , ויכול היה לפחות 
לצמצם את גידול החוב באמצעים שעמדו לרשותו , אולם נמנע מלהפעיל את סמכותו 
ולא בלם את גידול האשראי לקיבוצים . האשמה קשה זו הועלתה שוב השבוע בדיון 
של הוועדה לביקורת המדינה . המפקח על הבנקים , ד"ר אמנון גולדשמיט , הפתיע 
באומרו שהבנקים יכלו לספוג את עלות ההסדר גם ללא הסיוע הממשלתי ומבלי שיציבותם 
תיפגע . הקיבוצים היו אחראים במידה ניכרת להסתבכותם . תזכיר שהכין התק"ם 
קבע כי הקיבוצים נכשלו בהשקעות ללא בדיקה , בתיעוש מהיר מדי , ללא ניסיון 
ותשתית מתאימים , ובהשקעות גדולות בשיפור הדיור . כמו כן , בשנים אלה 
גדל מספר העובדים בשירותים בקיבוצים , לעומת ירידה במספר העובדים בענפים 
היצרניים . ב58 היתה גליה מאור המפקחת על הבנקים . סגנה היה ד"ר גולדשמיט . 
לפיכך , קשה להיות מופתע מהעובדה שהוא חולק על ממצאי דו"ח הביקורת שקבעו 
כי על המפקח היה להתערב בשלב מוקדם יותר בעניין האשראי לקיבוצים . אם טענותיו 
של גולדשמיט נכונות , ניתן להפנות אצבע מאשימה כלפי הממשלה ומשרד האוצר , 
שמיהרו להוציא כספי ציבור על - מנת לסייע לקיבוצים ולבנקים . גם הקיבוצים 
ידעו שלא יוכלו לעמוד בחובות שנטלו על עצמם , אם גולדשמיט הבין שהממשלה 
תסייע להם להיחלץ מהמשבר , סביר להניח שגם הם ידעו שאין להם יסוד לדאגה . 
גולדשמיט קובע שלא נשקפה סכנה ליציבות של אף בנק שנתן אשראי לקיבוצים , 
גם אלמלא השתתפה המדינה בהסדר . לכל היותר , היתה נפגעת רווחיות הבנקים . 
גירסה זו מעלה חשש שהבנקים והקיבוצים עשו יד אחת ליצירת אווירת משבר המחייב 
התערבות ממשלתית ושליחת יד לקופה הציבורית , בעזרתו האדיבה של שר האוצר 
דאז , שמעון פרס , שדחף את הסדר הקיבוצים בעידודה המאסיווי של המערכת הבנקאית 
האינטרסנטית . הסבריו של גולדשמיט מותירים כמה שאלות ללא מענה . אם המפקח 
על הבנקים ידע שאין חשש לפגיעה ביציבותם של הבנקים גם ללא הסיוע הממשלתי 
לקיבוצים , מדוע לא טרח לומר זאת בפומבי ? את מי הוא מייצג : את בעלי 
המניות של הבנקים או את הציבור ? ומה היא ההצדקה המוסרית לפזר כספי ציבור 
על - מנת לסייע למגזר הקיבוצי ולהעניק לו חסינות מפני פזיזותו הכלכלית , 
בעוד שמגזרים אחרים במשק שילמו מחיר כבד על הטעויות שעשו ? 
