עמותת " בשערייך ירושלים " מנהלת רשת של 21 חנויות ברחבי הארץ . הרשת 
הוקמה כדי למכור מוצרי מכולת במחירים מוזלים לאוכלוסייה החרדית , אך למעשה 
חנויות אלה פתוחות לכל , והכנסות העמותה משמשות לסבסוד מכירות מוזלות ואף 
חינם אין כסף למוסדות חינוך דתיים , לאלמנות ולנזקקים אחרים . תחילה הכיר 
מינהל המכס ומע"ם ברשת זו כמלכ"ר ( מוסד ללא כוונת רווח ) , שאינו חייב 
בתשלום מס ערך מוסף , ואולם לאחר מכן החליט לפצל את מעמדה : רשת הצרכניות 
נרשמה כ"עוסק " , החייב בתשלום מע"ם , ואילו שאר פעולותיה כגון ארגון מועדוני 
נוער וגני ילדים נרשמו כמלכ"ר . שינוי הסיווג נעשה על - פי הסמכות של מנהל 
המכס הקבועה בסעיף 85 לחוק מס ערך מוסף , התשל"ו6791 . העמותה עירערה , 
באמצעות עורכי - הדין יוסף שפט ודורית גילת , על החלטה זו לבית - המשפט 
המחוזי בירושלים , אך הערעור נדחה . לפיכך , שבה ועירערה לבית - המשפט 
העליון ( ע"א 78767 , עמותת בשערייך ירושלים נגד מנהל המכס ומע"ם ) . 
קפמאבינהשופטים שלמה לוין , דב לוין ואליעזר גולדברג , דחו את הערעור . 
השופט גולדברג , שכתב את פסק - הדין , קבע תחילה כי גם מי שהוגדר כמלכ"ר 
עשוי להיות מסווג כ"עוסק " , בין לכל פעולותיו ובין לחלק מהן . לשם סיווג 
נישום כמלכ"ר , קבעו רשויות מע"ם ארבעה קריטריונים . ראשית , עיסוק החברה 
הוא אך ורק להשגת מטרתה , ואין חלוקת דיווידנד או טובת הנאה לבעלי המניות . 
שנית , יש לבחון במאזן או בהצעת התקציב מהם מקורות ההכנסה , לפי מהות 
העיסוק , מהם המקורות למימון הגירעון התפעולי ולאיזו מטרה מייעדים את יתרת 
הרווח . שלישית , מהות פעילותה של החברה אינה עסקית , ואין היא מתחרה 
בעסקים אחרים . ורביעית , רישום החברה כמלכ"ר לא יגרום להפלייתה לטובה 
לעומת המתחרים באותו ענף . העמותה טענה כי שני הקריטריונים האחרונים הם 
שיקולים זרים לסיווג עוסק או מלכ"ר . לטענתה , רק יש מבחן אחד ראוי לסיווג : 
מטרתו של הגוף , כלומר : האם מטרתו היא עשיית רווחים . ואולם לדעת השופט 
גולדברג , אין זה הקריטריון היחיד . בעניין זה הזכיר כי בסעיף 85 נקבע 
כי תינתן הדעת למהות עסקיו ופעולותיו של הגוף ולא רק למטרתם הסופית . גולדברג 
ציין כי אם בוחנים את הסיבה לשוני בין שיטת החיוב של ה"עוסק " במע"ם ( 
תשלום מס על עסקאותיו בניכוי המס הגלום ברכישותיו ) לבין שיטת חיוב המלכ"ר 
במע"ם ( תשלום מס על השכר לעובדיו ) , מתברר כי שוני זה נובע ממהות עסקיו 
של המלכ"ר הטיפוסי . " בקובעו את שיטת המיסוי על מלכ"רים , ביקש המחוקק 
לאתר ולמסות גם אצלם את הערך המוסף הכלכלי האמיתי הנצמח מפעילותם . ומתוך 
הנחה שלמלכ"רים אין , בדרך כלל , רווחים תפעוליים , אלא הפסדים תפעוליים , 
הממומנים בתרומות וכיו"ב , ממוסה רק השכר , שרק הוא מהווה את הערך המוסף " , 
כתב גולדברג . קפמאבינלדעת השופט , לא זה המצב שלפנינו . השכר שהעמותה 
משלמת לעובדי רשת החנויות אינו ממצה את כל הערך המוסף הנצמח לה מפעולותיה , 
שכן יש לה גם רווחים מפעילות זו , ובלא להתייחס לשאלה במה היא משקיעה רווחים 
אלה , הרי הם חלק מהערך המוסף שמן הדין למסותו . מבחינה זו , של צמיחת 
ערך מוסף נוסף על השכר , מהותה של העמותה קרובה יותר ל"עוסק מאשר למלכ"ר . 
באשר לטענת העמותה בדבר שיקולים זרים קבע השופט , בין השאר על סמך דברי 
ההסבר לסעיף 85 בהצעת החוק , כי " השיקול למניעת אפליה בתחרות בענף עסקי 
מסוים על - ידי שינוי בצורת המיסוי במע"ם , הינו אחד השיקולים העיקריים 
שיש לקחת בחשבון בסיווגו של הגוף . שכן אחת מאושיותיו של החוק היא ההקפדה 
על אחידות המס . מבחינה כלכלית מבקש החוק להיות נייטרלי , וכוונתו שהפעילות 
הכלכלית תונע משיקולים כלכליים ללא היסט משיקולי מיסוי " . קפמאבינעוד כתב 
השופט , כי החוק התכוון להטיל מע"ם על כל הצריכה , בלי קשר לשאלה מהו מקור 
הצריכה . גם צרכני מזון אמורים להיות ממוסים , ולא היתה כוונה לתת פטור 
לצרכנים הרוכשים דווקא בחנויות המזון של העמותה . מאחר שמדובר בצריכה גרידא 
של מוצרים יום - יומיים , הרי סיווג העמותה כמלכ"ר מותירה צריכה זו בלתי 
ממוסה , ובכך נגרמת פגיעה בלתי מוצדקת בהכנסות האוצר . בסיכום מנה השופט 
גולדברג שלושה שיקולים עיקריים לדחיית הערעור : שיקול התחרות בעוסקים אחרים ; 
שיקול הערך המוסף הנוסף על השכר שנצמח כרגיל לעמותה מפעילותה ; לקוחותיה 
של העמותה הם צרכנים , וסיווגה כמלכ"ר יגרום לפטור בלתי מוצדק על חלק מהצריכה . 
