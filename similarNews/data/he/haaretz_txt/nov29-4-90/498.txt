פגישה בין ראש מינהל הדלק , שמעון גלבוע , לבין נציגי איגוד יבואני הרכב 
בנוגע לשיווק דלק נטול עופרת הסתיימה בסוף השבוע ללא תוצאות . שני הצדדים 
ממשיכים להתחפר בעמדותיהם ואם לא יתרחש שינוי לא - צפוי , שיווק דלק נטול 
עופרת בארץ יידחה עד ל29 . 8 . 51 , מועד שבו יחול איסור למכור מכוניות 
חדשות ללא ממירים קטליטיים בישראל . מינהל הדלק מתנה שיווק דלק נטול עופרת 
מעבר ל4 תחנות ביבוא מסיווי של מכוניות המצוידות בממירים קטליטיים . היבואנים 
ממשיכים לעמוד על דעתם כי איש לא יקנה מכונית המוגבלת לדלק נטול עופרת לפני 
שבנזין כזה יהיה מצוי ברוב תחנות הדלק . בארצות מערב - אירופה החדירו את 
הבנזין נטול העופרת בעזרת הוזלתו בשיעור של עד % 01 כתמריץ לבעלי מכוניות 
ללא קטליזטור לתדלק בבנזין ירוק . גם בישראל , כמחצית מצי הרכב מותאם לשימוש 
בדלק נטול עופרת בלי שייגרם נזק למנוע . ראש מינהל הדלק מתנגד להחיל את השיטה 
הזו בישראל וטוען כי עקב מחסור בחומרים ארומטיים או אוקסיגנטים האמורים להחליף 
את העופרת כמעלי אוקטן , שיווק דלק נטול עופרת למכוניות רגילות הוא בזבוז 
שיפגע בתעשייה הפטרוכימית . בעקבות הביקורת הציבורית שנמתחה על מינהל הדלק 
המעכב את שיווק הבנזין הירוק , מתכנן המינהל להפיק בקרוב חוברת שתבהיר ביתר 
פירוט את טענותיו בנושא זה . 
