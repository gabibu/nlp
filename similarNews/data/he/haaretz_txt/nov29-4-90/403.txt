תוצאות הבחירות לבונדסטאג , המהוות ניצחון גדול לקואליציה השמרנית - ליברלית 
של הקאנצלר הלמוט קוהל ושר החוץ הוותיק הנס - דיטריך גנשר , הוכיחו שגרמניה 
המורחבת " פנתה ימינה " , והתרחקה מתמיכה במפלגות שמאל או רעיונות סוציאליסטיים . 
הנוצרים - דמוקרטים , יחד עם מפלגת האחות הבווארית האיחוד הנוצרי - סוציאלי , 
זכו בכ%44 מהקולות , ועל כן יקבלו 613 מושבים בפרלמנט החדש . מפלגת הירוקים 
השמאלית , שהיתה אופוזיציה לוחמת בפרלמנט בבון , עמדה על סף אחוז החסימה . 
התחזיות הצביעו על כך שמפלגה זו , שהעמידה בראש מענייניה את המאבק למען 
איכות הסביבה ונגד השימוש באנרגיה אטומית , לא תשבור את המחסום של חמשת 
אחוזי החסימה . פירוש הדבר : מפלגה אוטנטית שמאלית , שהיתה תוצר " הדור 
שלאחר המלחמה " , נעלמת מן החיים הפרלמנטריים , ומכל מקום מאבדת באופן דרמאטי 
משקל והשפעה . אמש , בערב שלאחר הבחירות , היתה זאת העובדה הבולטת ביותר 
שהמחישה את מצבו הקשה של השמאל הגרמני , שלא השכיל להבין את ההתפתחות והדינמיקה 
שהיו כרוכים באיחוד גרמניה ובשינויים הדרמאטיים באירופה . הסוציאל - דמוקרטים 
סבלו גם הם מן הנטייה הכללית ימינה . הם הפסידו אחוז אחד או שניים , וצברו 
רק כ%43 מן הקולות רחוק מאד מן המטרה המוצהרת של " % 04 פלוס " , ועוד יותר 
רחוק מן החלום לשוב ולכבוש מחדש את השלטון בבון . השלטון היה בידי הסוציאל - 
דמוקרטים בפעם האחרונה ב1891 , כאשר מפלגתם הונהגה על ידי " איש האגף הימני " 
של המפלגה , הלמוט שמידט , שתמך בשעתו נגד וילי בראנדט ונגד אוסקר לאפונטיין 
בהצבת הטילים לטווח בינוני במערב - אירופה . תופעה מעניינת בבחירות היתה 
חיזוק הדמוקרטים החופשיים של גנשר , המייצגים מעמד בינוני , בעלי מקצועות 
חופשיים ואידיאולוגיה תחרותית בלתי מתפשרת . הדמוקרטים החופשיים , שצברו 
כעשרה אחוזים , יוכלו לדרוש מעתה יותר השפעה ( ואולי גם יותר תיקים ) , 
בממשלתו של קוהל . הדבר כלל לא יקשה על הקאנצלר , המעדיף לעתים להסתמך 
על מפלגתו הליברלית של גנשר מאשר על חמומי המוח " הימניים בתוך מפלגתו שלו . 
אלה תבעו ממנו בשעתו לא להסכים שגרמניה תחתום על חוזים שיכירו בקו האודר - 
נייסה כגבול הסופי עם פולין . האיחוד הנוצרי - סוציאלי , המפלגה האחות הבווארית 
של הנוצרים - דמוקרטים , תרד בהכרח במשקלה במסגרת גרמניה המורחבת . לשמרנים 
הבווארים גישה נוקשה בתחום מדיניות החוץ , ונחשבו תקופה ארוכה ל"עושי צרות " 
מקצועיים בממשלה הקואליציונית בבון . עכשיו תצטמצם השפעתם , והם ייאלצו 
להסתגל לכך שבוואריה היא רק מדינה מחוזית אחת , אם כי חשובה , בגרמניה 
גדולה ורחבה יותר . בחלקים האחרים של גרמניה אין לאיחוד הנוצרי - סוציאלי 
אחיזה פוליטית כלשהי . קפידבינהמפלגה הקומוניסטית המזרח - גרמנית , המכנה 
את עצמה עכשיו " מפלגת הדמוקרטיה הסוציאליסטית רשימת השמאל " , הצליחה 
לחדור לפרלמנט בבון בזכות העובדה שהיא צברה כעשרה אחוזים בשטח מזרח - גרמניה 
לשעבר . חמשת אחוזי החסימה חלו הפעם על המערב והמזרח בנפרד , כדי לאפשר 
שוויון הזדמנויות . ייתכן מאוד , שזוהי היתה שעתה הגדולה של המפלגה בראשות 
עורך הדין הנמרץ גרגור גיזי . אם אכן לא תהיה נוכחות לירוקים בבונדסטאג , 
יוכלו הקומוניסטים להציג את עצמם כמנהיגי " השמאל החדש " , ולרכוש במשך 
הזמן תמיכה גוברת והולכת גם במערב . עבודה פרלמנטרית מוצלחת עשוייה להביא 
להם תמיכה גם בקרב מאוכזבי הירוקים , שרבים מהם יחפשו עתה בהכרח בית פוליטי 
חדש . בפרלמנט תהיה מיוצגת גם הרשימה " ברית 09 " של שרידי תנועות המחאה 
במזרח - גרמניה . הרשימה הזאת , על פי הערכות משקיפים , לא תוכל להחזיק 
מעמד לאורך זמן מבלי להתלכד עם גורמי שמאל נוספים . גם כאן טמון סיכוי לגיזי 
ואנשיו , הצריכים למצוא את הדרך הנכונה להתנער מן העבר הסטליניסטי שלהם , 
ולדבר בשם השמאל הדמוקרטי ה"אמיתי " , החולם באמת על שינוי חברתי רדיקאלי , 
ואיננו מהווה חלק מן המימסד , כמו הסוציאל - דמוקרטים . קפידבינהמפלגה 
הרפובליקאית הימנית קיצונית , שעוד בשנה שעברה זכתה לעשרה אחוזים במשאלי 
דעת הקהל , צברה כשני אחוזים מן הקולות . קבוצה זו מונהגת על ידי איש האס - 
אס לשעבר , פרנץ שנהובר , ושואפת להשיב את גרמניה לגבולות שלפני מלחמת 
העולם השנייה . התברר כי המצביעים הגרמניים נותרו זהירים ומפוכחים , ואינם 
נגררים אחרי הימין הקיצוני . הרפובליקאים לא יהיו מיוצגים בפרלמנט , משום 
שהם לא שברו את מחסום חמשת אחוזי החסימה אף לא באחד משני איזורי הבחירה ( 
מערב או מזרח ) . בבחירות לפרלמנט של ברלין , שהתנהלו גם הן אתמול , חל 
מהפך פוליטי של ממש . הסוציאל - דמוקרטים , שנחשבו לבעלי סיכויים טובים 
לשמור על מעמדם כמפלגה הגדולה ביותר בעיר , נדחקו למקום השני , וקיבלו 
רק כ%33 . ראש העיר הבא יהיה אברהארד דיפגן מהנוצרים - דמוקרטים , שהביא 
למפלגתו כ%83 מכלל הקולות . כמעט ודאי , שהנוצרים - דמוקרטים יזמינו את 
הסוציאל - דמוקרטים לשיחות על הקמת קואליציה רחבה . גם בברלין זכו הדמוקרטים 
החופשיים להצלחה גדולה , וקיבלו יותר משבעה אחוזים מן הקולות . קודם לכן 
לא היו מיוצגים כלל בפרלמנט העירוני , משום שלא עברו את אחוז החסימה . 
ברלין בחרה בשני מחוזות נפרדים , והדבר אישפר לקבוצות קטנות , כמו הירוקים 
ו"ברית 09 " לחדור לפרלמנט העירוני . הקומוניסטים של גרגור גיזי , שמעוז 
כוחם הוא מזרח - ברלין , קיבלו בברלין כולה ( בחישוב הכולל גם את מערב 
העיר ) כעשרה אחוזים . הם התבססו איפוא כאופוזיציה פרלמנטרית בעלת ייצוג 
נכבד . 
