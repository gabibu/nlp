חברת קלארידג ישראל , שהוקמה ביוזמת המיליונר היהודי צרלס ברונפמן ומשפחת 
קולבר , הודיעה אתמול על הפעלת חברה חדשה שהוקמה על - ידם בישראל כדי לסייע 
במימון הקמתם של עסקים קטנים . בראש החברה החדשה יעמוד שמעון עוזון , לשעבר 
כלכלן באורדן . עוזון מסר כי החברה החדשה תמקד את פעילותה בעידוד הקמת עסקים 
קטנים ובינוניים , שינצלו את הפוטנציאל העסקי הגלום במשק הישראלי ואת גלי 
העלייה הגדולים , ויספקו מקומות תעסוקה חדשים במשק . במסיבת עיתונאים שהתקיימה 
בבית סוקולוב בתל - אביב מסר המנכ"ל החדש כי תקציב קלארידג לשנת פעילותה 
הראשונה יהיה חמישה מיליון דולר . ארבעה מיליון בהשקעת קלארידג ומיליון 
דולר נוספים של בנק דיסקונט , שייקח על עצמו גם % 02 מהסיכון בהלוואות שיינתנו 
בהמלצת החברה . גדעון להב , מנכ"ל דיסקונט , מסר שהבנק יעמיד לרשות החברה 
גם את התשתית הארגונית שלו , בנוסף לחלקו בהשקעה ובסיכון . " מדובר בחברה 
ציונית המנוהלת כמו ביזנס על - פי קריטריונים כלכליים , אבל זו לא קרן לגמילות 
חסדים " אמר יונתן קולברג , מנכ"ל קלארידג . החברה תעניק הלוואות דולריות 
כנגד ביטחונות של ציוד ורכוש , וכן תפתח קו אשראי לחברות , שישמש להן להון 
חוזר ולפיתוח מערך שיווק . ההלוואות יינתנו לתקופות של שנה עד שלוש שנים , 
בריבית של לייבור פלוס % 57 . 1 לשנה . תפקיד החברה יהיה לעודד הגשת בקשות 
להלוואות , לבצע מיון ראשוני של הבקשות , לסייע במידת הצורך בגיבוש והכנת 
תוכנית עסקית מפורטת . ההלוואות יינתנו לפונים מכל רחבי הארץ , עם דגש מיוחד 
על אזורי פיתוח , עולים וצעירים . גובה ההלוואה המינימלי יהיה 02 אלף דולר ; 
הגובה המקסימלי יהיה 001 אלף דולר . הן יינתנו לתקופה של שמונה שנים , 
כשליזם תינתן תקופת " גרייס " בין שנה לשלוש שנים להתחלת ההחזר בהתחשב 
בכושר ההחזר של הפרויקט . יעקב ברין , יו"ר דירקטריון " קלארידג עסקים " 
אמר כי בארץ פועלים כיום כ06 אלף עסקים קטנים המעסיקים רבע מיליון עובדים , 
האחראים לרבע מהתל"ג של ישראל . 
