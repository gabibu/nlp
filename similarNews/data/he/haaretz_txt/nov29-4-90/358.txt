מוסקווה ( ע"ר וע"ץ ) . שר הפנים הסובייטי , ואדים באקאטין , הודח אתמול 
ויועבר לתפקיד אחר , מסרה סוכנות " טאס " . במקומו מינה הנשיא גורבצוב את 
בוריס הוגו , פקיד בכיר במפלגה הקומוניסטית . בוריס גרומוב , מפקד לשעבר 
של הכוחות הסובייטים באפגניסטאן יהיה סגנו הראשון של שר הפנים החדש . בעקבות 
ההחמרה במחסור במזון בערים סובייטיות גדולות , החלו מנהיגים מתומכי גורבצוב 
להאשים את מתנגדי הרפורמות באחריות למצב שנוצר , ואילו שמרנים מסויימים 
מארגנים עתה מתקפה חדשה נגד הנשיא . " יש דגן ויש מצרכי מזון במדינה . 
היכן הם ? הם הוסתרו על ידי הקולחוזים והסובחוזים הטובים ביותר " , האשים 
בסוף השבוע גאווריל פופוב , ראש העיר הרפורמיסטי של מוסקווה . כלכלן זה 
הכריז כי החוות הקולקטיוויות והממשלתיות העיקריות אינן מוכרות אפילו את מחצית 
תוצרתן למדינה . עובדה היא שבשבועות האחרונים הורגש לפתע מחסור חמור במצרכים 
בשתי הערים גדולות מוסקווה ולנינגראד ששתיהן הצביעו באביב נגד המפלגה הקומוניסטית 
ועברו לידי גורמים רפורמיסטיים . המחסור פחות חמור באזורים אחרים , וברפובליקות 
רבות יש אפילו אספקה טובה למדי , להוציא מוצרים מיובאים . הטלוויזיה חיזקה 
את השמועות בדבר חבלה מכוונת , בראיון עם מנהל של מחלבה באזור הקרוב למוסקווה . 
בראיון נתן המנהל הסברים מבולבלים מאוד על הפסקת האספקה לעיר הבירה . הוא 
טען כי החלב שימש כדי להתחיל בייצור של גבינה חדשה , התכנית נכשלה , ואז 
השתמשו בחלב בנסיון לייצר חמאה . בסופו של דבר הסביר מנהל המחלבה , כי 
" גשמי עוז " ו"בעיות תובלה " גרמו למחדלים במפעלו . הסברים אלה אין בהם 
כדי להסביר מדוע 21 אזורים הגובלים במוסקווה הפסיקו לפתע לספק חלב לבירה . 
רבים סבורים כי הדבר נעשה כתוצאה מתיאום בין הממונים על מיגזר זה . קפידבינלנינגראד 
ושתי ערים סובייטיות גדולות אחרות החלו בשבת בהנהגת קיצוב במזון , אך חנויות 
רבות נשארו ריקות בשל בעיות שיווק , בהלת קניות ושוק שחור . יום לאחר שהנשיא 
גורבצוב פירסם צו הקורא למליציות של הפועלים לפעול בתוקף נגד חוסר יעילות , 
גניבות וספסרות , נוצרו טורים ארוכים לאורך נייווסקי פרוספקט רחוב הקניות 
הראשי בלנינגראד . " מלבד קצת נקניקים במרכול הגדול ביותר , אין מזון בחנויות 
הממשלתיות , לאחר שחולקו פנקסי קיצוב לגבי מצרכי מזון החל מבשר וכלה בפאסטה " , 
מסר עיתונאי מקומי . בוורקודה , בצפון הרחוק של בריה"ם , מסרה סוכנות 
" טאס " כי " בהלת קניות פשטה בעיר , והתושבים קונים את הכל . המדפים 
מתרוקנים לנגד עינינו " . המצב דומה גם בעיר צליאבינסק שבהרי אוראל . בלנינגראד , 
העיר השניה בגודלה בבריה"ם , הובטחה אספקה משופרת לתושבים על ידי נציגי 
רשות מקומיים שנאמו בפינות הרחובות . אולם גאלינה פטרובה , שיצאה לחפש 
חמאה , העירה : " אני בטוחה שלא יהיה שום דבר תוך שבוע ימים " . נציגי 
השלטון ניסו לשכנע את האזרחים , כי משלוחי מזון עומדים להגיע מאוקראינה , 
מהרפובליקות הבאלטיות ומהמבורג , עיר האחות של לנינגראד בגרמניה , שאירגנה 
מגבית כדי לשגר חבילות מזון לרעבים . קפידבינארגון סעד אמריקאי שיגר בשבת 
63 טונות של תרופות ומזון לבריה"ם הסיוע האמריקאי הראשון למדינה זו . המשלוח , 
בשווי של כ5 . 1 מיליון דולר , שוגר בשבת מנמל התעופה בראדלי שבמדינת קונטיקט , 
מטעם הארגון האמריקאי " אמריקיירס " . במטוס יצאו גם רופאים , כדי לחלק 
תרופות לבית חולים לילדים ולשני בתי יתומים במוסקווה . ארה"ב הודיעה ביום 
ששי כי הוא שוקלת אפשרות של ביטול ההגבלות המסחריות שהוטלו על בריה"ם , 
והנשיא בוש שב והכריז כי הוא מוכן לספק סיוע הומניטרי לבריה"ם , אם זו תבקש 
זאת רשמית . קפידבינבודפשט ( מיוחד ל"הארץ " ) . בעיית הצפתה הצפויה של 
אירופה בפליטים מבריה"ם היתה אחד הנושאים המרכזיים בדיוניהם של שרי החוץ 
של ארצות ה"פנטאגונלה " ( איטליה , אוסטריה , יוגוסלוויה , הונגריה 
וצכוסלובקיה ) , שנערכו ברומא בראשותו של שר החוץ האיטלקי גאני דה מיקליס . 
מקורות הונגריים אומרים , כי ארצות אירופה , ובייחוד הארצות הגובלות בבריה"ם , 
מודאגות במידה הולכת וגוברת מזרם האזרחים הסובייטיים , שייצאו מבריה"ם 
ולא ירצו לחזור אליה לאחר שהממשלה הסובייטית תקיים את הבטחתה ותתיר לאזרחיה 
חופש נסיעה ותנועה . לפי ההערכות , עלול מספרם להסתכם במיליונים . אותם 
מקורות אמרו , כי נציגי איטליה ואוסטריה , הם שהעלו את הנושא בדיוני רומא . 
הם יודעים אמנם , שהגל הראשון של המהגרים לא יציף את ארצותיהם , ואולם 
בשלב הבא עלול הזרם להציף את כל ארצות אירופה . ברומא הוטל על הונגריה התפקיד 
לתאם את העמדות ולגבש תוכנית מתאימה . הועלו רעיונות של הטלת חובה להצטייד 
בוויזה , או במכתב הזמנה מתאים או חובה להציג סכום כסף במטבע קשה בסדר גודל 
של מאות דולרים . שרי הפנים של צכוסלובקיה , פולין , הונגריה ואוסטריה 
כבר קיימו בנושא זה התייעצויות . 
