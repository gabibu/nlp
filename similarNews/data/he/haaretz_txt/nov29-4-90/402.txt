ואשינגטון ( מיוחד ל"הארץ " ) . הדוקטרינה הצבאית של ממשל בוש בעימות נגד 
עיראק מבוססת על ריכוז כוח אש עצום שלא ניתן יהיה לנצחו , ואשר אם יופעל 
בבת - אחת יוכל להכריע את המערכה במהירות . דוקטרינה זו , הזהה ביסודה 
לזו שננקטה בפלישה האמריקאית לפנמה לפני כשנה , היא ריאקציה מוחלטת לניסיון 
השלילי של צבא ארה"ב במלחמת וייטנאם ולכישלונה של ארה"ב לחלץ את בני הערובה 
האמריקאים שהוחזקו בידי איראן ב0891 . מאפייני הדוקטרינה הובאו אתמול בתחקיר 
רחב יריעה בעיתון " ואשינגטון פוסט " . התחקיר מתבסס על התבטאויות פומביות 
של ראשי הממשל ועל מידע חסוי , והוא בוחן את השיקולים שהוליכו לשינוי הדוקטרינה 
המוצהרת של ארה"ב מהגנה על סעודיה למתן אפשרות לארה"ב לממש אופציה צבאית 
התקפית נגד עיראק . התחקיר , המנסה להתחקות אחר תהליך קבלת ההחלטה לשלוח 
תגבורות גדולות למפרץ כדי לאפשר שימוש התקפי בכוח צבאי , מגלה כי בסוף אוקטובר 
קיבל הרמטכ"ל האמריקאי , קולין פאוול , דו"ח סודי שפירט את האופציות בעימות 
עם עיראק . המסמך פירט ארבע אופציות : שמירה על הסטאטוס - קוו כדי להגן 
על סעודיה מפני מתקפה עיראקית ; הידוק העיצומים הכלכליים כאמצעי שיוביל 
לעקירת הכיבוש העיראקי מכווית ; ייזום מלחמה ; הגדלת האיום במלחמה באמצעות 
משלוח כוחות נוספים למפרץ . לגנראל פאוול נמסר אז כי העיצומים הכלכליים יתחילו 
להשפיע על עיראק רק בחלוף ששה חודשים ואולי יותר . כעבור כמה ימים יצא פאוול 
לסעודיה , שם נפגש עם מפקד כוחות ארה"ב , הגנראל נורמן שווארצקופף . הגנראל , 
שהתבטא עוד קודם כי אסור לארה"ב להיקלע שוב למצב של מלחמה נטולת הכרעה מהירה 
כמו זו שהיתה בווייטנאם , תבע מפאוול לשלוח תגבורות גדולות למפרץ . באותה 
פגישה , שנמשכה עשר שעות , בחנו השניים את כל ההיבטים הכרוכים בשימוש בכוח 
נגד עיראק בכללם העיתוי , מצבת הכוחות הנדרשת , שיקולי מזג אוויר וכדומה . 
המסקנה היתה שהתקופה העדיפה לשימוש בכוח היא שני החודשים הראשונים של 1991 . 
ההערכה נמסרה לנשיא בוש , ופאוול החל לבחון אפשרויות לגיוס ומשלוח תגבורות . 
קפידבינעל - פי תחקיר ה"ואשינגטון פוסט " , ההערכה של הרמטכ"ל פאוול ושר 
ההגנה צייני היתה כי אם יוחלט להשתמש בכוח , יש לבצע את המתקפה במהירות 
ותוך שמירה מקסימלית על שיעור נפגעים נמוך . דוקטרינה זו היא פיתוח של חוות - 
דעת שמסר קאספר ויינברגר בשנת 4891 , כאשר היה עוזר למזכיר ההגנה . ויינברגר 
אמר אז כי " אם נחליט שהכרחי לשלוח כוחות לקרב במצב נתון , עלינו לעשות 
זאת בלב שלם ובכוונה ברורה לנצח " . ב03 באוקטובר , אחרי שהובהרו לפאוול 
ולצייני ממדי הכוח הדרוש לתגבור הגייסות האמריקאיים , יצאו השניים לבית 
הלבן ומסרו את המידע וההערכות לנשיא בוש . בוש אישר את התוכנית לפרישת תגבורות 
עצומות , אך ביקש כי היא תישמר בסוד עד ל6 בנובמבר , יום הבחירות לקונגרס , 
כדי שלא תהיה לה השפעה שלילית על החלטתם של הבוחרים . הסוד אכן נשמר , 
ורק ב8 בחודש יצא הנשיא בוש בהכרזה המפורסמת שלו על ההחלטה להגדיל את הכוח 
הצבאי האמריקאי במפרץ במטרה לאפשר " אופציה צבאית התקפית נאותה " נגד עיראק . 
