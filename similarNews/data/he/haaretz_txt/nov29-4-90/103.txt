לונדון ( מיוחד ל"הארץ " ) . במהירות הבזק הרכיב אתמול ראש ממשלתה החדש 
של בריטניה , גון מייגור , את ממשלתו . הוא כלל בתוכה את מייקל הזלטיין 
שהיה יריבה של מרגרט תאצר במאבק האחרון על ראשות הממשלה , ובכך הוכיח שלא 
תהיה זו ממשלת המשך אלא ממשלה שתכלול את כל חלקי המפלגה השמרנית . הזלטיין 
יהיה השר לענייני סביבה , ובתור שכזה יפול בחלקו העיסוק בשכלול מס הגולגולת 
השנוא , שהיה הגורם העיקרי לירידת השמרנים בסקרי דעת הקהל . דאגלס הרד נשאר 
שר החוץ , אולם כמה מתומכי מייגור במאבק האחרון עלו בדרגה : נורמן למונט , 
שהיה המזכיר הראשי של האוצר תחת מייגור יהיה שר האוצר , ודייוויד מלור , 
שהיה סגן שר לענייני תרבות וראש מטהו של מייגור במאבק האחרון הופך למזכיר 
הראשי של האוצר . בתפקידו זה הוא משתתף בישיבות הקבינט . ( מלור היה סגן 
שר החוץ לפני שנתיים , ונודע בארץ עקב צעקותיו ברצועת עזה על קצין צה"ל 
שהגיב בחומרה על זריקת אבנים ) . שינויים אחרים הם : דייוויד וודינגטון , 
שהיה שר הפנים יקבל תואר אצולה ויתפוס את מקומו בתור מנהיג בית הלורדים . 
יו"ר המפלגה , קנת בייקר , יהיה שר הפנים במקום וודינגטון . השר לעניני 
הסביבה , כריס פאטן , מונה ליו"ר המפלגה . מלקולם ריפקינד , ( יהודי 
סקוטי ) השר לענייני סקוטלנד , יהיה שר התחבורה במקום ססיל פרקינסון שהתפטר , 
ויאן לאנג יהיה שר לענייני סקוטלנד . בסך הכל אלה לא רק חילופי גברי מקריים 
כדי לפתור בעיות . מייגור השיג בהרכב ממשלתו החדשה גם את המטרה לכלול בה 
את נציגי האגפים השונים במפלגה , וגם עשה אותה בכמה וכמה שנים צעירה יותר . 
קפידבינמרגרט תאצר נפרדה אתמול בשעה 04 . 90 בבוקר מבית ראש הממשלה ברחוב 
דאונינג 01 , תוך הבעת תקווה שגון מייגור יוכיח בתוך זמן קצר שהוא " יהיה 
ראש ממשלה גדול " , כפי שהיא בטוחה שיקרה . בדרכה אל המלכה כדי להתפטר רשמית 
היא איחלה לו את " כל המזל שבעולם " . תאצר היתה נרגשת ונראתה קרובה לדמעות , 
כאשר ציינה שבריטניה נמצאת עתה במצב טוב יותר ממה שהיתה לפני 11 וחצי שנים , 
והדבר גורם לה סיפוק . היא החזירה למלכה את חותם תפקידה ( למעשה חותם הלורד 
הראשון של האוצר , שזהו תארו הרשמי של ראש הממשלה כאן ) . פחות משעה לאחר 
מכן התקבל אצל המלכה גון מייגור , והחותם הועבר לידיו . עם שובם מן הארמון 
בשעה 54 . 01 , נכנסו בני הזוג מייגור לבית מס 01 בתור דיירים . " בעשור 
של שנות ה09 נבנה חברה שתהיה פתוחה , ותתן הזדמנות להגיע להשגים למי שיש 
לו כשרון , יכולת , ומזל " , הוא הבטיח . " הדרך לחברה כזאת לא תהיה 
קלה ולא מהירה , אך בסופו של דבר נשיג חיים בעלי איכות " . מייגור פתח את 
דבריו בהבעת הערכה לתאצר , שהיתה " ראש ממשלה בעלת שעור קומה של ענק " . 
לא עבר זמן רב , ובכירי מפלגתו החלו מגיעים לבית , כשהוא מארגן את הרכבת 
ממשלתו . עם מייקל הזלטיין , יריבו עד שלשום , יצא במיוחד אל המידרכה 
והם לחצו ידים , מחייכים , נוכח המצלמות . אחד הבכירים והוותיקים במפלגה , 
שר התחבורה ססיל פרקינסון , הודיע עוד לפני שהחל סיבוב ההתיעצויות , שהוא 
מתפטר . לעיתונאים אמר , שאין זה קשור להרכבת הממשלה , אלא לכך שאינו 
רוצה להשתתף בעוד מערכת בחירות אחת . על פרקינסון , שהיה כוכב במפלגתו 
לפני עשור , נמתחה ביקורת רבה באחרונה , בשל הסדרים הלקויים והמשברים הפוקדים 
את התחבורה הציבורית . קפידבינהמהירות שבה מסתגלים האנגלים לסדרים החדשים 
הופגנה אתמול עם חילופי ההנהגה . מרגרט תאצר נסעה אל ארמון המלכה במכונית 
הדיימלר של ראש הממשלה , אך יצאה מן הראיון אל ביתה החדש במכונית אחרת . 
וכאשר הוזכרה בבית הנבחרים הודעה מדינית שמסרה אך לפני ימים אחדים , נאמר 
שההודעה נמסרה מפי " החברה הנכבדה מפינצלי " ( מחוז הבחירה שלה ) , 
בלי להזכיר שאותה חברה היתה ראש הממשלה 11 שנה עד אתמול בבוקר . היום כבר 
תגיע תאצר לבית הנבחרים , תקבל לשכה , ותתחיל בפעילותה הפרלמנטרית בתור 
" יושבת הספסלים האחוריים " כפי שמכנים כאן את מי שאינו בעל תפקיד ביצועי 
או טכסי מוגדר כלשהו . קפידבינמייגור כונה בכמה מן העיתונים הגדולים ה"דופין " , 
כלומר יורש העצר . הרכב ממשלתו מוכיח , שאין הוא רואה את עצמו מחוייב 
ללכת בדרכיה של תאצר . אולם כמה מראשי מפלגת הלייבור אמרו , שבחירתו היא 
הדבר הטוב ביותר שיכול היה לקרות מבחינתם . נגד תאצר היה ברור שיכלו לזכות 
בבחירות . מי שימשיך את מדיניותה , יתכן שיעשה זאת ביותר חיוכים ובפחות 
תוקפנות , אך ייצג את אותו התוכן . לכן גם אותו אפשר יהיה להביס . מנהיג 
הלייבור , ניל קינוק , הזהיר שמדיניות מייגור היא מסוכנת בדיוק כמו המדיניות 
של קודמתו . ואילו מקורביו טענו שגון מייגור אינו בעל הופעה טובה כל - כך 
בפרלמנט , והדבר יזכה את הלייבור בנקודות נוספות . 
