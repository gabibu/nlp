בוקרשט ( ע"ר ) . כמה אלפי רומנים הפגינו בסוף השבוע נגד הנשיא יון אילייסקו 
וקראו להחזרתו לכס המלוכה של המלך לשעבר , מיכאל . היתה זו הפגנת מפלגת 
האיכרים הלאומית , שהפכה במהרה להפגנה אנטי - ממשלתית . " המלך מיכאל , 
המלך מיכאל " , קראו בקצב המוני המפגינים בכיכר המהפכה בבוקרשט . הם השמיעו 
קריאות נגד הנשיא אילייסקו וטענו כי הוא וכנופייתו בוגדים בעם הרומני . מפלגת 
האיכרים יחד עם קבוצות אחרות המתנגדות למשטר , רואות בממשלת ההצלה הלאומית , 
משטר ניאו - קומוניסטי , מאחר ובהנהגתו נמצאים קומוניסטים לשעבר , כמו 
גם הנשיא אילייסקו עצמו , אותו הם מאשימים ב"מגמות אוטוקרטיות " . בינתיים 
אין שיפור בתיפקוד המשק הרומני המעורער , על אף הבטחת הממשלה לעבור לשיטה 
משקית קפיטליסטית . המחסור במזון מחריף והמחירים מאמירים . " המלך מיכאל 
יהיה פתרון טוב למצב הכלכלי והפוליטי הנוכחי . הוא יתווך בין האינטרסים 
הפוליטיים השונים ויביא לייצוב במדינה " , אמר חבר הוועד המרכזי של מפלגת 
האיכרים , טאובה קורנל , במהלך ההפגנה . 
