הפרוף גיורא שביב , ראש המכון לחקר החלל בטכניון , מתמקד במקורות האנרגיה 
הגדולים ביותר ביקום דיסקות ספיחה . באמצעות המחקר תועמק הבנת מבני גופים 
קוסמיים ודרך פעולתם . עד לפני שנים אחדות היה נהוג לחשוב שמקורות האנרגיה 
הגדולים ביותר ביקום הם התהליכים המשחררים אנרגיית היתוך גרעינית . במחצית 
השנייה של שנות ה03 של המאה הנוכחית פותח הרעיון , שכוכבים מפיקים אנרגיה 
על - ידי ריאקציה גרעינית . הנס בטה וריכרד פון וייציקר פיתחו תיאוריה על 
ריאקציית תרמיות - גרעיניות בלבם של כוכבים . השמש , למשל , מפיקה את 
האנרגיה שלה באמצעות ריאקציות גרעיניות . קפמאבינתיאוריית ההיתוך הגרעיני 
החליפה תיאוריה של המדענים לורד קלווין הסקוטי והלמהולץ הגרמני , שלפיה 
השמש מפיקה אנרגיה על - ידי התכווצות גרוויטציונית . כיום התגלו גופים חדשים , 
שלפי כל העדויות משחררים יותר אנרגיה מהאנרגיה הגרעינית . גופים אלה נקראים 
דיסקות ספיחה . פרוף שביב מסביר את פעולתן : בדומה למפל , שמימיו נופלים 
מגובה מסוים והופכים אנרגיה גרוויטציונית פוטנציאלית לחום , אם נשפך חומר 
כלשהו על כוכב , תשוחרר אנרגיה גרוויטציונית שהופכת לחום . החום מופיע 
בצורת קרינה , ואת הקרינה מגלים המדענים . כיצד נוצרות דיסקות ספיחה ? 
החומר הנופל אל פני הכוכב אינו צונח ישירות , ברוב המקרים , אלא בסיבוב 
סביב הכוכב . תוך כדי הסיבוב מופקת האנרגיה הגרוויטציונית ומופיעה בצורת 
קרינה . כאשר זרם החומר שופע מספיק , נוצר מבנה בצורת דיסקה . דיסקות 
הספיחה מופיעות בטבע בגדלים שונים . החומר נופל בהדרגה פנימה , אל הכוכב , 
ומשחרר את האנרגיה . שחרור אטי זה של אנרגיה מספיק , כדי שסך כל תפוקת 
האנרגיה היחסית תהיה גדולה הרבה יותר מזאת המשתחררת בריאקציות גרעיניות . 
קצב הפקת האנרגיה נקבע מכמות החומר הנשפכת ( בדומה למפל המים ) ומעוצמת 
שדה הכובד שאליו החומר נמשך . כתוצאה מכך יש כוכבים שסביבם דיסקות חיוורות 
ויש כוכבים שסביבם דיסקות בהירות מאוד , כי קצב השפיכה של החומר פנימה גדול 
מאוד או שעוצמת השדה הגרוויטציוני חזקה מאוד . דיסקות הספיחה יכולות לסוב 
סביב כוכבים בשלבים שונים של חייהם , אך על פי אחת התיאוריות הרווחות , 
קיימות דיסקות ספיחה גדולות גם מסביב לקוואזרים , שהם גופים רחוקים מאוד 
ועוצמת הארתם אדירה . צורת הפקת האנרגיה על ידי קוואזרים היתה במשך שנים 
רבות בעיית יסוד של האסטרופיסיקה . בשנים האחרונות רווחת הסברה , שבמרכז 
הקוואזרים יש חור שחור גדול , שמסתו מגיעה לכמאה מיליון פעמים מסת השמש 
ושבולע כוכבים שעוברים בסביבה . החומר מכוכבים אלה אינו מסוגל ליפול ישירות 
לחור השחור , אלא יוצר דיסקה סביבו . דיסקה זו אמורה להוות מנוע , המפיק 
את האנרגיה העצומה הנובעת מן הקוואזרים . בארץ נחקר הנושא בטכניון ובאוניברסיטת 
תל - אביב . הפרוף חגי נצר ותלמידיו בחוג לפיסיקה ואסטרונומיה באוניברסיטת 
תל - אביב מנסים בעיקר לפענח את הקרינה המופקת מקוואזרים באמצעות מודלים 
של דיסקות ספיחה . בטכניון עובדים על כך הפרוף גיורא שביב וד"ר עודד רגב 
מהפקולטה לפיסיקה . ד"ר רגב חוקר בעיקר את אופן נפילת החומר מדיסקת הספיחה 
אל פני הכוכב ( העשוי להסתובב בעצמו ) . גיורא שביב עובד עם כמה סטודנטים 
ובשיתוף פעולה עם הפרוף ריינר ורזה מאוניברסיטת היידלברג על בעיית בניית 
מודלים מלאים לדיסקות ספיחה . בקיץ האחרון התקיים בפאריס כינוס , שבו נידון 
נושא דיסקות הספיחה . בוועידה השתתפו כ022 מדענים מ51 מדינות והושמעו עשרים 
הרצאות מוזמנות . ארבע מן ההרצאות נישאו בידי ישראלים . 
