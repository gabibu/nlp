דיניותו של גורג בוש כלפי סדאם חוסיין . החלטתו הדרמטית לשלוח את גיימס 
בייקר לבגדד סותרת את ההשוואה שערך בין אויבו העיראקי לבין היטלר . מאז " מבצע 
לפיד " בנובמבר 2491 , כאשר הכריזו פרנקלין רוזוולט ווינסטון צרציל , 
שלא ינהלו משא ומתן עם היטלר הראוי למלחמת חורמה בלבד , לא תיארו מדינאים 
מערביים את יריבם כ"היטלר " אלא כשהחליטו לאסור עליו מלחמה . מקץ 84 שנים , 
בנובמבר 0991 , שבר בוש את הקוד . סדאם הוצג כהיטלר , ובכל זאת יצא שר 
החוץ האמריקאי לשיחות בעיראק . בוש זקוק לאליבי פוליטי . הוא רוצה ללכד 
מאחוריו קונסנסוס אמריקאי וכלל - עולמי למלחמה בעיראק תוך שימוש בטרמינולוגיה 
פייסנית . אין אפשרות כזאת . שום אם אמריקאית לא תשתכנע כי מות בנה בשדות 
הנפט של כווית חיוני לעולם החופשי . בוש היה מיטיב לעשות לו אימץ לעצמו 
פאראפרזה מאימרתו השנונה של אברהם לינקולן : אפשר לשאת חן לפני כל הציבור 
חלק מהזמן ; או לפני חלק מהציבור כל הזמן ; אבל אי אפשר לשאת חן לפני כל 
הציבור כל הזמן . בינתיים פועל הזמן החולף נגדו . תקופת ההמתנה כירסמה 
לבלי הכר בתמיכת הציבור האמריקאי במדיניותו ובמטרתו העיקרית . לא רק כווית 
נמחקה . גם מרגרט תאצר כבר אינה במקום טוב בחזית . שאיפתה של תאצר לא להסתפק 
בהחייאת כווית , אלא להניח יד על מאגר הנשק הכימי , הביולוגי והאטומי שנצבר 
בבגדד , אינה בהכרח גם יעדו של יורשה גון מייגור . בוש לא ימצא עוד כמותה 
בשום בירה ידידותית . גם מצב בני בריתו הורע . הסובייטים מחלקים בלנינגרד 
מזון באמצעות הק . ג . ב , ולשותפיו הערבים אצה הדרך . כל דיפלומט אמריקאי 
שמע כבר מעמיתיו הערבים , ההודפים את הלחצים הפנימיים בארצותיהם , את המסר 
הברור : " נו ! " . יש מקום לחשדם של חלק מהשותפים בקואליציה האנטי - עיראקית 
שנשיא ארצות - הברית מסבכם בעוינות לסדאם בלי לחסלו . בוש סיפק להם הסבר 
צולע , כאילו חייב בייקר לצאת לבגדד כדי לעקוף את עוזרי סדאם המסתירים ממנו 
את מלוא משמעות המצור על ארצו . אך מי שמכיר את הדינמיקה של הדיפלומטיה 
בקיא בחכמת דמוסטנס ש"לשגרירים אין ספינות - מלחמה ומבצרים וצבא אלא מלים 
והזדמנויות " . בוש אינו יכול לכחד שבסתר ליבו הוא רוצה כי שר החוץ שלו יעשה 
שימוש " במלים ובהזדמנויות " במסעו לעיר האלף - לילה - ולילה . המסקנה 
העולה מכך אינה שבוש יפסיד בהכרח את מטרתו המקורית - המצומצמת , אלא יוותר , 
כנראה , על יעדו המורחב . אילו ניאות סדאם להסתלק מכווית , היה בוש מוכן 
למשא - ומתן על הפרטים . חיסול עוצמתו הצבאית המבעיתה וההתמודדות עם המגלומניה 
של השליט העיראקי יימסרו ליורשו בבית הלבן , לישראל ולשותפים הערבים . בלחצו 
על מועצת הביטחון להסמיכו לתקוף את עיראק עורר בוש רושם כאילו הוא נחוש בדעתו 
לחסל את סדאם חוסיין . אך בשיגורו של בייקר לבגדד ובהזמנת השר העיראקי טארק 
עזיז לוואשינגטון אותת בוש בשני מישורים : האחד , שהוא חותר לגבש את הקונסנסוס 
האמריקאי למלחמה , ולכן כבל את עצמו להתגבר על מורך ליבו בעזרת החלטת מועצת 
הביטחון המתירה לו לפתוח בפעולה צבאית החל מ51 בינואר 1991 ; והאחר , שהוא 
מוכן להסתפק במימוש מטרתו המצומצמת בחידושה של כווית בלי לחסל את משטר סדאם . 
ההיסטוריונים יוכלו לבחור בין הצגת שיגורו של בייקר לבגדד כצעד בלתי נמנע 
להשיג קונסנסוס בין - לאומי הנחוץ בעולם החדש , בו מככבת מעצמת - על אחת ; 
לבין תיאור שליחותו לעיראק כהזמנה שבשתיקה לרדת מן העץ , במה שיהדהד בעולם 
כמהדורה חדשה של הסכם מינכן . בשלב זה ברור רק שהנשיא האמריקאי העביר בסוף 
השבוע את הכדור לסדאם . הוא יחליט לבד אם לשלב את זרועו בזו של בוש , או 
להמשיך לנופף באגרוף קמוץ . 
