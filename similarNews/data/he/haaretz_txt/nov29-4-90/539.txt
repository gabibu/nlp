מה שאמור היה להיחשב הערב משחק פורמלי , נטול התרגשות , הפך בגלל נקודה 
אחת למשחק רב חשיבות מנקודת מבט צכית . הניצחון הצרפתי על ברית המועצות , 
אמש , 5848 במוסקווה , החזיר לצכים את הסיכוי לעלות לבית הגמר האירופי 
ברומא : ניצחון על ישראל ( 03 . 02 ביד אליהו ) , ישאיר את הסובייטים 
בבית וצכיה תתלווה לצרפת . בשורת הניצחון הצרפתי במוסקווה , מצאה את שחקני 
הנבחרת הצכית בחלקו השני של האימון ביד אליהו . אימון נינוח , איטי בקיצבו , 
משוחרר . בשניה אחת התהפכה התמונה . הידיעה כי ניצחון הערב על ישראל , 
ישלח אותם לטורניר הגמר האירופי , החדירה אמביציה גדולה בשחקנים . לפתע 
נפלה בחלקם הזדמנות בלתי חוזרת להיות בין שמונה הגדולות באירופה . ראשונים 
לקבל את הידיעה המשמחת , מבחינתם , היו המאמן יאן בוברובסקי ועוזרו יזי 
זידק . עד לאותו רגע סובבו מתוחים . ניסו להסתיר זאת מהשחקנים שהתרוצצו 
על המגרש . המחשבות היו נתונות אלפי ק"ם מכאן , לבירה הסובייטית . מוזר 
למתבונן מהצד , אבל בהחלט מובן , היתה הדרך שבה הגיבו . תחילה בתימהון , 
נראו כלא מאמינים . אולי מישהו חומד לצון . זידק קלט מהר יותר : הניף 
יד לאות ניצחון . בוברובסקי חייך ואמר : " אנחנו מאושרים שיש לנו עוד 
הזדמנות לעלות " . לפתע קם , עלה על המגרש ובקול רם בישר לשחקנים . עמדו , 
לא זזו . החליפו מבטים . זה לקח כמה שניות עד שקלטו מה פירוש הדבר . 
אז , גם בהם דבקה ההתרגשות . חלקם צחקו . חגיגה לא היתה וזידק הסביר : 
" אל תתפלא שאתה לא שמעת שמחה גדולה ברגע שהודענו לשחקנים על הניצחון הצרפתי 
במוסקווה . כל שחקן חש כעת את גודל האחריות במשחק עם ישראל " . את גילויי 
השמחה הגדולים ביותר הסגיר הרופא , ד"ר ורה , המלווה את הנבחרת ם - 1791 . 
המקום החזיר אותו אחורה ל - 6891 , למשחק הקובע בין ישראל לצכיה , שהעלה 
את ישראל לגביע העולמי . " אז הפסדנו מסל שנקלע שתי שניות לסיום . אולי 
עכשיו מותר לנו לנצח את ישראל בשתי נקודות " , אמר הרופא המאושר . התודעה 
על הניצחון הצרפתי חדרה אט - אט להכרת הצכים . חלפו כמה דקות עד שהמאמן 
בוברובסקי הוסיף עוד כמה דברים : " זו הזדמנות בלתי חוזרת לכל הכדורסל 
הצכי " . 
