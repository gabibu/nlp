בודפשט ( מיוחד ל"הארץ " ) . בסופיה מצפים בכל רגע להודעה רשמית על התפטרות 
הממשלה הסוציאליסטית בראשות אנדרי לוקאנוב ועל מינויה של ממשלת מעבר , שתורכב 
ממומחים . חוגים המקורבים לנשיא בולגריה , זליו זלב , אומרים כי ההסכם 
בין המפלגה הסוציאליסטית לבין מפלגות האופוזיציה " כמעט הושלם " . טרם נודע 
אם המפלגות השונות ייוצגו בממשלה ואם הוסכם על עריכת בחירות חדשות ועל מועדן . 
סוכנות הידיעות הבולגרית מסרה כי לפי ההסכם תוקם ממשלה תחת ראש ממשלה שאינו 
סוציאליסט וגם אינו חבר בגוף האופוזיציוני הגדול " איחוד הכוחות הדמוקרטיים " . 
בידיעה צוטט מקור מקורב לנשיא , שאמר כי ההסכם יפורסם בלילה שבין יום רביעי 
לחמישי . קפידבינלסוציאליסטים יש אמנם רוב מוחלט בפרלמנט , אך ראש הממשלה 
לוקאנוב נאלץ להיכנע ללחצי האופוזיציה והציבור , שתבעו את התפטרותו . ראש 
הממשלה קרא אתמול להקמתה של ממשלת מעבר והודיע על כוונתו להתפטר . " אני 
אישית תומך בהקמת ממשלת מעבר משותפת " , אמר . " הכוחות הפוליטיים פתחו 
היום בשיחות כדי להגיע לפשרה . עדיין מתקיימות שיחות על הרכב הממשלה , 
ואני מקווה כי יושג הסדר בקרוב , מאחר שהמצב הנוכחי אינו יכול להימשך " . 
על - פי סקרי דעת קהל , הפסידו הסוציאליסטים את מרבית התמיכה שזכו לה בעבר . 
גם ההפגנות והשביתות שקראו להתפטרות הממשלה התפשטו באחרונה . יותר מ000 , 
52 מפגינים קראו לראש הממשלה " התפטר , התפטר " בכיכר המרכזית של סופיה . 
בולגריה משותקת כליל מאז יום שני , עקב השביתה הכללית שהוכרזה על - ידי 
האיגוד המקצועי הבלתי תלוי " פודקראפה " , במטרה להביא להתפטרותו של לוקאנוב . 
חברות תעופה אחדות ביטלו את הטיסות לסופיה וממנה , בגלל שביתת עובדי התחבורה 
הבולגריים . קפידבינתודור זיבקוב בן ה97 , שהיה שליטה הקומוניסטי של בולגריה 
ומוחזק עתה במעצר בית עד להעמדתו לדין בעוון שחיתות , הציע בינתיים למכור 
במכירה פומבית את המתנות הרבות ויקרות הערך שקיבל בימי שלטונו . להערכתו , 
במכירה פומבית ניתן להפיק מן המתנות כמיליארד דולר והוא מציע להשקיע את 
הכסף בבניית בתי - חולים או מוסדות דומים . 
