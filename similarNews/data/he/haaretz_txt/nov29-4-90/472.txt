ברלין ( ע"ר ) . ראש ממשלת מזרח גרמניה לשעבר , אריך הוניקר , הועבר 
אתמול בבוקר למרפאת לב מיוחדת , לאחר שאובחן כי הוא סובל מלחץ דם גבוה . 
האשפוז מעכב את מעצרו של הוניקר בגין האשמות , כי הורה להרוג אזרחים מזרח 
גרמניים שניסו לחצות את הגבול . הוניקר בן ה - 88 חלה במהלך הלילה , והועבר 
לבית החולים הצבאי הסובייטי בו הוא נמצא מאז אפריל , למרפאה לחולי לב . 
עורך דינו של הוניקר אמר , כי לדעת הרופאים המחלה אינה מאיימת על חייו של 
המנהיג לשעבר . נגד הוניקר הוצא צו מעצר בשבת בידי משרד המשפטים של ברלין . 
המשרד טוען , כי יש בידיו הוכחות שהוניקר נתן הוראות לירות על מנת להרוג 
כל מי שמנסה לחצות את חומת ברלין לעבר מערב גרמניה . אולם , השומרים הסובייטים 
בבית החולים בו הוא מאושפז , סרבו למסור אותו לידי השלטונות , עד שיקבלו 
הוראות מפורשות לכך . הוניקר לא סבל בעבר משום בעיות בלב , וטופל עקב סרטן 
קיבה . עורכי דינו אומרים , כי החלים ממנו לחלוטין . 
