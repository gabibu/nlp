בואנוס איירס ( ע"ץ ) . מרד הקצינים בבואנוס איירס פרץ יומיים בלבד לפני 
ביקור של נשיא ארה"ב גורג בוש . בוש המבקר עתה בברזיל , במסגרת סיור בדרום 
אמריקה , אמר כי התסיסה לא תניע אותו לבטל את ביקורו . עוזרי הנשיא האמריקאי 
המעיטו בחומרת הקרבות , והגדירו אותם כ"סכסוך בין אנשי צבא " . אתמול אחר 
הצהריים פתחו כוחות הצבא הנאמנים לממשלה בהתקפה על המורדים בבירה . כוחות 
הממשלה החלו את המתקפה על קסרקטין " פאטריסיוס " , בפרבר המרוחק 3 ק"ם ממרכז 
העיר , שנכבש על - ידי המורדים . המרד החל כאשר כוח שמנה כמה עשרות מורדים 
השתלט אתמול לפנות בוקר על המטה הכללי של הצבא ובניינים נוספים . יריות 
מנשק אוטומטי נשמעו אתמול בבוקר סביב המפקדה הראשית בבניין " ליברטאדור " . 
הממשלה הציבה טנקים וכוחות נאמנים ברחובות , לאחר שהנשיא קארלוס מנם הורה 
לדכא את המרד " באופן מוחלט " . מפקד הצבא , הגנרל מרטין בונט , פיקד באופן 
ישיר על הפעולות נגד המורדים . הנשיא כינס ישיבת חירום בארמונו ולאחר מכן 
הכריז על מצב חירום במדינה והעניק לכוחות הביטחון סמכויות נרחבות לערוך חיפושים 
ולבצע מעצרים . מורדים במטה שנכבש , בקסרקטין הצבא ובמפעל ליצור טנקים , 
שגם על כיבושו נמסר , השחירו את פניהם כפי שעשו זאת מורדים בהתקוממויות 
קודמות . חבר הקונגרס , ניגל אנחל תומה , מסר לתחנת שידור מקומית , כי 
עד כמה שידוע לו קשורים המורדים בקולונל בדימוס מוחמד עלי סיינאלדין , שעמד 
בראש התקוממות בדצמבר 8891 . מנם נלחם עתה באינפלציה דוהרת ומנסה לחלץ את 
ארצו מהמיתון החמור ביותר בתולדותיה . בשבוע שעבר הוא איים לפטר אלפי אזרחים 
העובדים למען הצבא . בהודעה של הצבא נאמר , כי במיתקנים צבאיים אחרים ברחבי 
המדינה שורר שקט . היקף כוחם של המורדים אינו ברור . כמה יחידות הנאמנות 
לאנשי צבא מהימין הקיצוני , המכונים " קאראפינטאדאס " , פעלו ככל הנראה 
במחנה צבא בפאלרמו , שבצפון הבירה . ישנם דווחים נוספים , שלא אושרו בינתיים , 
כי קצינים ממשמר החופים השתלטו גם על מפקדתם שבנמל בואנוס איירס . נראה 
כי התקריות העיקריות התרחשו סביב בניין משרד הימייה , ששומריו הגנו עליו 
מפני התוקפים באמצעות מקלעים ונשק קל . מספר אמבולנסים נראו כשהם נעים לעבר 
הבנין . שריוניות ומכוניות של המשטרה הצבאית הגיעו במשך היום כדי לתגבר את 
הכיכר העיקרית של בואנוס איירס ואת האזור מסביב לארמון הממשלה . 
