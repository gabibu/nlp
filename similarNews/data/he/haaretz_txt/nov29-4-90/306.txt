תחת הסיסמה " להפסיק את הסחטנות הדתית " צעדו אמש אלפי מפגינים בתהלוכת 
מחאה בתל אביב נגד החוקים הדתיים , שהובטחו בהסכם הקואליציוני בין אגודת 
ישראל לליכוד . באירוע השתתפו תנועות מכל גוני הקשת הפוליטית , שהתארגנו 
תחת מטה חמד"ת , המתנגד לכפיה דתית . כ051 אלף איש חתמו על העצומה נגד הכפייה 
הדתית , אשר תוגש בקרוב לכנסת . רבים מהמפגינים והנואמים קראו לחייב את 
בני הישיבות לשרת בצה"ל . הרב האורתודוקסי שמואל אבידור - הכהן אמר : " אני 
פה הערב כי אני בטוח שכל החוקים האלה העומדים לדיון בכנסת לא יוסיפו שומר 
שבת אחד , ולא ימנעו אף אוכל חזיר אחד . הדאגה שבמדינת ישראל הפכה תורת 
ישראל למקח ומימכר קואליציוני , היא שהביאה אותי הנה . מה שנעשה בפוליטיקה 
בקשר לחוקים אלה ואחרים ממאיס עלינו את המדינה , והופכך אותה לשוק זול ביותר 
של ערכים " . ניקולאי סולביוב , נציג עמותת " יתד בארץ " של עולי בריה"ם , 
אמר : " בבריה"ם לא היה חופש . באנו הנה והתפעלנו משום שישראל זו מדינה 
חופשית . אני חייב את החופש לאכול מה שאני רוצה ואת חופש האמונה באל " . 
חברי כנסת קראו לקהל לצאת למערכה ציבורית נגד הכפייה הדתית ונגד הסחר הזול 
בערכי התרבות היהודית . ח"ך יאיר צבן ( מפם ) אמר : ראשי החרדים , ובעיקר 
עסקני האגודה , כפו עלינו מלחמת תרבות פוליטית , והם יקבלוה . אני קורא 
עכשיו להיערך למתקפה נגד חמשת החוקים הדתיים ולהתלכד סביב הצעת חוק שתגביל 
למספר שנים מסויים את הפטור משירות בצה"ל , שניתן לבני הישיבות . אני קורא 
לא להצביע בעד מפלגה שרוב חבריה בכנסת לא יתמכו בהצעת חוק זו . המערכה החלה . 
הדור הצעיר יצעד בראש " . ח"ך אמנון רובינשטיין ( שינוי ) : " באנו 
למחות הן נגד אונס זכויות הפרט והן נגד הליכוד והמערך אשר נאנסות מרצון . 
באנו למחות נגד עוול מתמשך לדמוקרטיה הישראלית ונגד המצב שבו מגזר שלם מתחמק 
בתואנות שווא , מחובתו הציבורית לשרת בצה"ל . אנו צריכים להחליט כי לא 
נשקוט עד אשר נשים קץ לאונס הקבוצתי המביש הזה " . ח"ך אברהם בורג ( העבודה ) 
: " מי הפך את דת ישראל לדת השלטון והממסד ? למה להפוך אלפי שנות ציוויליזיציה 
למניפולציה פוליטית ? בארץ נלחמים שלושה רעיונות אדירים זה בזה . הרעיון 
הלאומני כבר הוקיע רבים מאיתנו אל מחוץ למחנה , וגם הרעיון החרדי . עתה 
שניהם הקימו קואליציה . דווקא לנו , קנאי הסבלנות , יש אמונה בפלורליזם , 
המסוגל לשמור על אחדות העם בלי לכפות דעות . הפרדת הדת מהמדינה היא הדרך 
היחידה שתשמור את הדת מן השחיתות , ואת המדינה מפני ההתנוונות " . ח"ך שולמית 
אלוני ( רץ ) : אנו אזרחים של מדינה ריבונית , אשר הוקמה בדמינו , על 
ידי תנועות שחרור , במטרה שנהיה עם חופשי בארצנו . באנו לא רק להפריח שממה 
של אדמה אלא גם שממה של תרבות . אנו שלושה דורות של לוחמים . לא ניתן לצעירים 
להיות הדור המרומה , הכפות . נגיד לא לממשלה הסותמת פיות אנשים ומחזירה 
אותנו לימים של חרם וחושך , שלפני הציונות וההשכלה . לא לפרץ ולפרוש . 
אין עם חופשי ללא חופש מצפון ודת וללא חירות האדם " . עוד נשאו דברים מזכ"ל 
נעמ"ת , מאשה לובלסקי , יו"ר חמד"ת , פרוף הלל שובל , נציג תנועות הנוער , 
נועם קדמן , ופרוף יהודה באואר מקיבוץ שובל , נציג הקיבוצים . 
