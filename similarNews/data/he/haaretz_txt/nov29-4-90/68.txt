אתמול נשמע נגיד בנק ישראל , פרוף מיכאל ברונו , בכלי התקשורת כמי שמשלים 
עם הצעת התקציב , כפי שאושרה בממשלה . הוא היה רוצה לראות עוד קיצוצים , 
יותר השקעה בתשתית ופחות מסים אך השורה האחרונה , אומר הנגיד , שניתן 
לחיות עם התקציב הנוכחי . פרוף ברונו הביע הסתייגות ברורה בנקודה אחת : 
אין הוא מוכן להסתפק בהכרזת הכוונות הכללית של שר האוצר , על - פיה האוצר 
יפעל להורדת הגרעון בתקציבים שיגיש בשנים הקרובות . ברונו היה רוצה לכפות 
על הממשלה להציג גרעונות הולכים וקטנים , עד כדי איפוס הגרעון בתוך מספר 
שנים . ברונו הביע תקווה שהתחייבות כזו תעוגן בכנסת בחקיקה ראשית כדי לדכא 
את הציפיות להתחדשות האינפלציה . בקשתו אכן צודקת . נגיד בנק ישראל די אופטימי 
בקשר לצמיחה . הוא מדבר על גידול של כ%8 בתוצר העסקי בשנת 19 , לאחר גידול 
של % 5 השנה . הוא גם צופה שהאינפלציה תמשיך ותתנהל בשיעורה הנוכחי . אנו 
מוצאים לנכון להזהיר בנקודה אחת נוספת , אזהרה המתבססת על לקחי ניסיון העבר . 
בשנתיים האחרונות , כל שיעורו של כל גירעון שהוצג כתוכנית בתחילת השנה , 
הוכפל במהלכה . האילוצים הפוליטיים והביטחוניים במשך השנה הגדילו את ההוצאה 
הממשלתית . הפעם אין לממשלה דרגת חופש כזאת . אם יכפילו גירעון של % 6 , 
נגיע לסדרי הגודל של הגירעונות שהיו בראשית שנות השמונים ואיפיינו תקופה 
של אינפלציה בשיעור שנתי של % 005 . מיותר לומר , שחזרה למצב כזה מסוכנת 
ומדאיגה . מן הראוי לציין , שאין מדובר כאן באותו סוג גירעון . בראשית 
שנות השמונים היה הגירעון מופנה כולו לצריכה ממשלתית . הפעם עיקר הגירעון 
נובע מהוצאות קליטה ולכן , נכון להסתכל על הוצאות אלה כעל השקעה במימון 
קליטתו של הון אנושי , עתיר ידע וניסיון . כאשר אנשים אלה יצטרפו למעגל 
העבודה הם יביאו לצמיחת המשק , וצמיחה פירושה עוד תקבולי מסים , שיקלו 
על סגירת הגירעון בתקציב . כדי לממן את הגירעון בתקציב , השתמש האוצר במגוון 
דרכים . הוא העלה את נטל המס על הציבור , הגדיל את כמות איגרות החוב שתונפק 
לציבור , הגדיל את כמות האשראי שתגויס בחו"ל וגם לא יהסס להדפיס סכום של 
5 . 1 מיליארד שקל כאשר הוא מגדיר אותם " שימוש בפיקדון בבנק ישראל " . חלק 
מן האמצעים הללו אינפלציוניים , ואחרים פחות . חלקם פוגעים בצמיחה וחלקם 
פחות . אך יש אמצעי אחד שאיננו תלוי רק בהחלטת ממשלת ישראל : גיוס אשראי 
בחו"ל . באותה שיחה , אתמול , אמר מיכאל ברונו שהמשק יזדקק בוודאות לאשראי 
גדול מחו"ל כדי לממן את העלייה . לא יהיה זה אפשרי להסתפק רק בחיסכון המקומי , 
הוא פשוט לא יספיק . לכן ניאלץ לגייס לצדנו את הרצון הטוב של ממשלת ארה"ב 
כדי שמוסדות בנקאיים בחו"ל יסכימו להלוות לנו את המיליארדים הדרושים . 
יצחק מודעי יודע זאת היטב , אך לא איש כמודעי ישים סכר לפיו , ואתמול התבטא 
שישראל לא תשנה את מדיניותה רק כדי לרצות מישהו שיסכים להלוות לה כספים . 
מודעי כנראה שכח שכדי לקיים מדיניות חוץ עצמאית , צריך גם כלכלה עצמאית , 
פורחת ומשגשגת . ספק אם גם אז ניתן להטיח במדינות העולם את האמרה : אתם 
לא תאמרו לנו מה לעשות . אך קשה לשחק תפקיד זה כאשר המשק צריך עזרה חיצונית 
כדי לקלוט מיליון עולים בחמש שנים . הכורח הכלכלי והחברתי ייאלץ כל ממשלה 
להתפשר עם המציאות הפוליטית ; על כן טוב יהיה אם שר האוצר לא יעסוק בהכרזות 
פוליטיות , אלא יתרכז בעבודה הרבה המחכה לו . כי גם זאת אסור לשכוח : 
התקציב אכן עבר בממשלה וגם התוכנית הכלכלית עברה בקריאה ראשונה בכנסת אך 
מכאן ועד השלמת החקיקה , הדרך עוד ארוכה וקשה , והיא כרוכה בלא מעט מאבקים 
בוועדות הכנסת . 
