מו עוף החול , גם " הגלריה הלבנה " מתעוררת לחיים מעת לעת . בגלגולה 
האחרון היא קפה - מסעדה מרוהט היטב עם אווירה שנהוג לכנותה מעודנת . ברקע 
נשמעים צלילי פסנתר , על הקירות תלויים ציורים שמחירם עד 000 , 5 דולר והמושבים 
( הרכים מדי ) מרופדים באריג פייזלי . אין ספק שהגלריה הלבנה עוצבה לטעמם 
של בני המעמד השבע ולטעמם של אלה החולמים להשתייך אליו . לטריטוריה נייטרלית 
זאת באים אנשי עסקים , נשות פוליטיקאים וזוגות שמחפשים פינה אינטימית . 
האטה דה פאה גרה היה מתאבן ראוי לשמו . היו בו הכמויות הנכונות של פלפל , 
ערער וקוניאק , שעורבבו כראוי עם כבד האווז המרוסק . מנה טעימה אחרת כללה 
שתי פרוסות חמות של פואה גרה על עלי חסה , אך כבד האווז היה עשוי מדי והוורדרדות 
האופיינית לו עומעמה . הקרצי , פרוסות דקיקות של פילה בקר , יכול היה 
להיות טעים יותר אלמלא היה שרוי זמן ממושך מדי במרינדה . המתאבן האחרון 
שטעמנו , סלמון טרטר , היה מאכזב , בעיקר משום שהושקה בכמויות נדיבות 
מדי של חומץ . המנות העיקריות בתפריט הן בדרך כלל קלות וכוללות מגוון של 
פסטה , קרפים ופשטידות . הפטוציני קרבונרה , תערובת של פטוציני בחמאה , 
בייקון , שמנת מתוקה וביצים , היה טעים אך מלוח מדי , ואילו הפטוציני 
ברוטב שמנת עם סלמון ושמיר סבל מיובש קל . לעומת זאת , מנה של אטריות לזניה , 
שנחתכו לריבועים קטנים והוגשו עם רוטב פיקנטי של עגבניות ושום ועם גבינת 
פרמזן מגוררת , היתה טעימה ביותר . יתר תשומת לב לפרטים הקולינריים היתה 
מעלה את כל המנות לדרגת מצוינת , אך הקינוחים היו ללא דופי . טרין השוקולד , 
תערובת מוצקה של שוקולד מריר למחצה עם שמנת מתוקה , זכה לרקע הולם ביותר 
ברוטב אנגלז חביצה קלילה עשויה מחלמונים , סוכר , שמנת מתוקה , תמצית 
וניל וטיפת ברנדי . עוגת התפוחים שקיבלנו היתה מצוינת , עשירה בתפוחים 
שבושלו בסירוף ואחר - כך נאפו במאפה בצק עדין . בתוספת בקבוק יין לבן מאסטרו 
של יקבי הברון ואספרסו לסיום תעלה ארוחה דומה , לארבעה סועדים , 042 ש"ח , 
לא כולל שירות . האוכל אינו יוצא דופן באיכותו , אך המקום נעים מאוד , 
השירות מעולה ודלי תקציב יכולים להזמין מנה אחת או קפה עם עוגה . 
