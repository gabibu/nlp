ואשינגטון ( מיוחד ל"הארץ " ) . הגדלת ההיערכות הצבאית של ארה"ב במפרץ 
הפרסי , תגדיל את ההוצאה השנתית על מבצע מגן המידבר " בכ01 מיליארד דולר , 
ותציב את ההוצאה השנתית במפרץ על סכום של כ52 מיליארד דולר . כך מוסר העיתון 
" וואל סטריט גורנאל " , על - פי הערכות של פקידים בכירים במחלקת ההגנה 
של ארה"ב , ואנשי צוות בקונגרס האמריקאי . מזכיר ההגנה של ארה"ב , ריצארד 
צייני , שנתבקש אתמול למסור את הערכתו לגבי הגידול בעלות ההיערכות הצבאית 
האמריקאית במפרץ , אמר כי אנשי הצוות של הפנטגון עדיין לא גיבשו את ההערכות 
הנדרשות בעניין זה . חלק גדול מן העלות הוא מתן תשלומים לחיילי המילואים . 
בסוף השבוע שעבר חתם צייני על צו המתיר לגייס עוד 000 , 36 חיילי מילואים . 
בכך הגיע הממשל כמעט עד למלוא המיכסה של אנשי מילואים שמותר לו לגייס בתוקף 
חוקי החירום , בלא אישור של הקונגרס . מחיר ההיערכות האמריקאית משולם בחלקו 
מן הכיס של ממשלות סעודיה , כוויית , ונסיכויות המפרץ . על פי ההערכות , 
כ8 מיליארד דולר מתוך סכום של 51 מיליארד דולר לשנה כפי שהממשל האמריקאי 
העריך את מחיר ההיערכות , אמורים היו לבוא ממדינות המפרץ . אולם עתה , 
אחרי ההחלטה על הגדלת ההיערכות , לא ברור מה יהיה שיעור ההשתתפות של מדינות 
זרות במחיר המוגדל . קפידבינמוסקווה ( ע"ר ) . קבוצה של חברי פרלמנט שמרנים 
בבריה"ם , קראה אתמול לנשיא גורבאצוב לקיים דיון בפרלמנט בשאלת המשבר במפרץ . 
חברי הפרלמנט מתנועת סויוז , אמרו כי יש צורך לקיים ישיבה מיוחדת בין ה5 
ל01 בינואר , חמישה ימים לפני תום האולטימטום של האו"ם לעיראק . " אנו 
דורשים כי הנשיא גורבאצוב יתן דו"ח על המצב באזור ועל כוונותיה של הנהגת 
המדינה " . סויוז טוענת כי היא נהנית מתמיכה של כ005 מתוך 052 , 2 החברים 
בפרלמנט הסובייטי . קפידבינרבת - עמון ( ע"ם ) . העיתון הירדני " א - 
ליווא " מוסר , כי צפוייה בקרוב פיסגה בין שליטי עיראק ואיראן סדאם חוסיין 
ורפסנגאני . המפגש הצפוי , יתן הזדמנות לבניית אסטרטגיה חדשה מאוחדת במפרץ , 
שתצא נגד ההתקפה האמריקנית - ערבית על האזור , אומר העיתון . משקיפים לא 
מוציאים מכלל אפשרות שמשלחת איראנית תביא את ההזמנה האיראנית , כדי לחתום 
על הסכמים לסיום מצב הלוחמה בין שני הצדדים ולבחון הצעות , שהגישו חכמי 
הדת המוסלמית באיראן , באמצעות העיתון האיראני " כיהאן " , במהדורתו הבין - 
לאומית . חכמי הדת המוסלמים קראו להקמת כוח צבאי בין - לאומי , שקול לכוחות 
הזרים החונים עתה בסעודיה וחלק מארצות המפרץ האחרות , בניסיון לצאת נגד 
פעולה צבאית כלשהי נגד עיראק ולמנוע מ"השור האמריקאי המשתולל , להרוס את 
האזור " . הפיסגה , אם תכונס , גם תדון ברעיונות איראנים נוספים לגיבוש 
החלטה , " הקוראת לאו"ם לבינאום המקומות הקדושים בסעודיה ובפלשתין הכבושה 
ולשגר משקיפים בין - לאומיים מוסלמים למכה ומדינה , ומשקיפים שונים לירושלים . 
