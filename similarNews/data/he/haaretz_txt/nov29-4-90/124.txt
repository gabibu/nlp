ניו - יורק ( מיוחד ל"הארץ " ) . ארה"ב תהיה מוכנה שלא להתנגד במועצת הביטחון 
להצעת החלטה מתונה בדבר שיגור נציב תלונות מטעם האו"ם לשטחים , אם תסכמנה 
המדינות הבלתי - מזדהות לדחות את ההצבעה על ההצעה עד אחרי ההצבעה על הצעת 
ההחלטה נגד עיראק . לפי הצעת פשרה , שניסחה פינלנד בתיאום עם ארה"ב ושהועלתה 
אמש במגעים עם נציגי הבלתי - מזדהות , ישונה נוסח הסעיף הקורא למינוי אומבודסמן 
מטעם האו"ם . במקום דרישה מפורשת למנות נציב תלונות ייקבע : " המועצה 
מחליטה עקרונית על מינוי נציב תלונות על - ידי המזכיר הכללי , שיחקור תלונות 
על הפרות של זכויות האדם בשטחים הכבושים מאז 7691 " . פיקרינג נועד אמש עם 
נציגי ארבע המדינות הבלתי - מזדהות , החברות במועצת הביטחון תימן , קובה , 
מאלזיה וקולומביה במאמץ לשכנעם לדחות את הדיון במצב בשטחים עד לאחר ההצבעה 
על הצעת ההחלטה נגד עיראק . הפגישה נערכה בדלתיים סגורות , אך גורמים במרכז 
האו"ם אמרו אמש כי ארבע המדינות איתנות בדעתן לתבוע הצבעה מיידית על הצעת 
ההחלטה שלהן למנות נציב תלונות בשטחים . תוך כדי השיחות איים שגריר קובה 
כי הוא עשוי לדרוש הצבעה היום , במשך הדיון בהצעת ההחלטה נגד עיראק . ביקורו 
של תת - מזכיר האו"ם , זאן - קלוד איימה , בישראל מתעכב בשל קשיים בארגון 
פגישות בינו לבין נציגים פלשתינאים . נציגי סוכנויות האו"ם בשטחים מנסים 
בימים האחרונים , ללא הצלחה , לקבוע לאיימה מפגשים עם אישים פלשתינאים . 
אלה מעדיפים להתחמק מכך , כנראה בהוראת הנהגת אש"ף . 
