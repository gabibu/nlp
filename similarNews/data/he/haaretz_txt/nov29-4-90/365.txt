קופנהאגן ( מיוחד ל"הארץ " ) . עיראק הזהירה אתמול את בריה"ם משיגור חיילים 
סוביטים לאזור היערכות הכוחות בגבולות כוויית - סעודיה . בהודעת עיראק נאמר , 
כי " 002 מיליון בני האומה הערבית יראו בהתערבות הסובייטית צעד עויין ויסיקו 
מסקנות לגבי יחסם בעתיד לבריה"ם . אזהרת עיראק באה כתגובה לאיום שציטטו כתבים 
שהיו במטוס בו שב שר החוץ שווארנדזה מניו - יורק למוסקווה . שווארנדזה אמר 
בין היתר : " בריה"ם מוכנה להשתמש בכוח כדי לשחרר את אזרחיה המוחזקים נגד 
רצונם בעיראק . הגיע הזמן להפסיק לשבת בחיבוק ידיים כאשר חיי אדם וכבודם 
משמשים מכשיר במשחק בלתי מוסרי " . סגן שר החוץ הסובייטי , ולדימיר פטרובסקי 
מצוטט : " בריה"ם תהיה מוכנה לנקוט בצעדים הדרסטיים ביותר , אם תמשיך 
עיראק בסירובה להתיר את יציאת אזרחי בריה"ם מעיראק . הציטוטים הובאו ע"י 
כתב העיתון הדני " פוליטיקן " במוסקווה . רדיו מוסקווה טען אתמול , כי 
עיראק בנתה שלושה קווי הגנה בגבולות כוויית - סעודיה , במסגרת ההכנות להתקפה 
נגדה . כתב עיתון שוודי בבגדאד מסר , כי קרוב לחצי מליון פועלים מצריים 
מוחזקים בעיראק כעבדים , ונאלצים לעסוק בעבודות אותם בצעו אזרחי עיראק שגוייסו 
לצבא . עד לתחילת אוגוסט שהו בעיראק 6 . 1 מיליון פועלים מצריים . לחצי 
המיליון שנותרו בעיראק אין משולמת כמוסכם כל משכורת , כי לעיראק אין כיום 
מטבע זר שניתן להעבירו למצרים . קפידבינמוסקווה ( ע"ר ) . בטאון המפלגה 
הקומוניסטית הסובייטית " פראוודה " בירך אתמול על ההצעה האמריקאית לנהל 
שיחות עם עיראק על המשבר במפרץ , וציין כי דרושים מאמצים מצד כל המדינות 
הנוגעות בדבר , כדי להשיג הסדר בדרכי שלום . " ההצעה האמריקאית לנסיעת 
שר החוץ בייקר לבגדאד ולבואו של שר החוץ העיראקי טארק עזיז לוואשינגטון , 
ראויה לברכה " , כתב פרשן פראוודה , יורי גלוחוב . 
