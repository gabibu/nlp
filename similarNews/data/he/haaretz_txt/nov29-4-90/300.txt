ואשינגטון ( מיוחד ל"הארץ " ) . שגריר ישראל בוואשינגטון , זלמן שובל , 
המשלים בימים אלה סדרה של פגישות היכרות עם ראשי הממשל האמריקאי , נפגש 
שלשום עם סגן נשיא ארה"ב , דן קווייל . השיחה הוגדרה " שיחת היכרות " , 
אך היא נועדה גם להכשיר את הקרקע לביקורו הצפוי של ראש הממשלה יצחק שמיר 
בוואשינגטון , בעוד פחות משבועיים . משגרירות ישראל בוואשינגטון נמסר שקווייל 
אמר לשובל כי בכוונתו לערוך סעודת צהריים רבת משתתפים בעת שהותו של ראש הממשלה 
בוואשינגטון , ובה יבקש להפגישו עם אישים רבים , המייצגים חתכים שונים 
של ארה"ב . השגריר שובל הודה לסגן הנשיא על ידידותו לישראל והגיש לו מדליה 
של ירושלים והכנסת . 
