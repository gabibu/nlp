כמו שזה נשמע עכשיו , חלפה הסכנה של צמצום שידורי " קול המוסיקה " . אחרי 
המחאה הרחבה התברר פתאום , שלמשרד התקשורת יש משדרי אי - אם שניתן יהיה 
להפעילם תוך שלושה חודשים ולכסות את כל הארץ בשידור לעולים . לדברי מנהל 
" קול ישראל " אמנון נדב , גם לא היתה כוונה לפגוע ב"קול המוסיקה " . 
המוסיקה הקלאסית נפלה כמו שקורה לתרבות לעתים כל כך קרובות קרבן לנסיבות . 
הקבינט לענייני עליה החליט להתחיל בשידורים לעולים עכשיו , כדי לקלוט אותם 
רוחנית . לעומת זאת משרד התקשורת טען בתוקף , שכל הרשתות והתדרים הפנויים 
תפוסים כבר על ידי הרשתות השונות של " קול ישראל " ועליו להסתדר עם מה 
שיש . כאן התחיל " קול המוסיקה " להסתדר ברשת . האילוץ היה למצוא רשת 
פנויה לעולים שתכסה בשידוריה את כל הארץ . רשת ב עונה לצורך הזה , אבל 
זו הרי רשת החדשות , ואנחנו לא נוותר על החדשות למען העולים . בלי חדשות 
איך נדע שאנחנו קולטים עולים . הפתרון שהסתמן היה להעביר את שידורי רשת 
א ל"קול המוסיקה " ולרשת ג , ולפנות אותה לשידורי עולים . על פי תכנונים 
ראשוניים נראה היה שהעברת תוכניות התרבות של רשת א ל"קול המוסיקה " היתה 
עלולה לנגוס בכ6 שעות , ואולי יותר , משידורי המוסיקה הקלאסית , שכעת 
נמשכים 81 שעות בכל יממה . כאן גילו אוהבי המוסיקה הקלאסית אני מניח שלתדהמתם 
שיש להם בכל זאת כוח . המחאה הציבורית גרמה לדיונים בכל הדרגים , כולל 
בוועדת החינוך של הכנסת . ופתאום התברר שלמשרד התקשורת יש באיזה שהוא מקום 
משדרי אי - אם ותוך שלושה חודשים , עד ראשית אפריל , ניתן יהיה להפעילם 
למען העולים . אוהבי המוסיקה יצאו נגד הכוונה לפגוע בכמות שידורי המוסיקה , 
אבל בהיותם אנשים סבלניים ולמודי סבל , מוכנים לשמוע את המוסיקה הזאת באיכות 
שידור בלתי נסבלת , לפחות באיזור המרכז . והנה התברר שמשרד התקשורת מסוגל 
לשפר את הקליטה . לא רק שלא יהיה יותר גרוע , אולי יהיה אפילו קצת יותר 
טוב . אבל זאת צריכה להיות שמחה זהירה ובערבון מוגבל : קודם כל , צריך 
לקוות שמשדרי האי - אם אותם הבטיחו במשרד התקשורת אכן ימצאו . ואחר כך צריך 
לקוות שהקבינט לענייני עליה לא יתעקש בכל זאת להתחיל בשידורים לעולים מייד 
ויהי מה . הרבה דברים אפשר להגיד על השרים שלנו , אבל רגישות לאוהבי המוסיקה 
הקלסית למרות שאריק שרון ניגן כינור והולך לפילהרמונית זה לא הצד החזק 
שלהם . נחיה ונשמע . אז חובבי המוסיקה הקלסית ניצחו בקרב , אבל זה לא אומר 
כלום על גורל המערכה כולה . תרבות משדרים בטלוויזיה בשעות המאוחרות , כדי 
שלא תיפגע מנוחת שונאי התרבות . תרבות נחשבת כאן לדבר שצריך לקשט את החיים , 
שתמיד אפשר לוותר עליו אם מישהו מחליט שיש דברים חשובים יותר . ובאותה 
שעה היא נחשבת אם זה נוח לפוליטיקאים לדבר המסוכן שצריך לנצור אותו כל 
אימת שאפשר . יש לאוהבי התרבות סיבה טובה להרגיש מאוימים , גם אם הפעם 
הצלחנו להציל את " קול המוסיקה " . 
