" חוק פרסומי התועבה מיותר ומהווה פגיעה בדמוקרטיה . לפרסומאים הידע המקצועי 
באשר לאופי הפרסום שיתחבב על מרבית הציבור ועל - כן אין לכפות עלינו חוקים 
שלא יאפשרו לנו לבצע את עבודתנו נאמנה , באופן שיביא אהדה למוצרים שאנו 
מפרסמים " . כך אמרו אתמול נציגי האיגוד הישראלי לפרסום בהופיעם בפני ועדת 
החוקה של הכנסת בדיון על חוק פרסומי התועבה . נציגי הפרסומאים , מודי כידון 
ויהודה אלעזר , ציינו כי הפרסומאים מייצגים בנושא זה את כלל המגזרים הכלכליים 
במשק ומתוך כך הם פונים בפרסומות למכנה המשותף הרחב ככל האפשר , המהווה 
חתך של כלל עם ישראל . " אנחנו עומדים במבחן טעם יום - יומי של הציבור 
ומי שלא יפרסם באופן נכון יפסיד . כל חוק בנושא רק יעוות את רצון הציבור " . 
ראשי האיגוד הדגישו כי לפי תקנון האתיקה של האיגוד " לא יפורסם דבר הפוגע 
בעקרונות המוסר וההגינות בהתחשב בציבור אליו מיועד הפרסום " . לפיכך אין 
המפרסמים מפרסמים בגדי - ים בחוצות בני - ברק , אך אין טעם לאסור פרסום 
של בחורות בבגדי - ים בשלטי חוצות בשפת הים . שדולה נוספת , הפועלת נגד 
חוק החזיר שיגרה אתמול כרוז לכל חברי הכנסת . " אל תתנו את ידכם להשלטת 
עריצות המיעוט , ואל תהפכו את כנסת ישראל לכנסת אונסת ולכנסת חומסת . אל 
תגזרו עלינו מלחמת - אחים תנו לכולם לחיות " נאמר בכרוז ועד הפעולה . 
דובר ועד הפעולה של נפגעי החוק מסר כי מחר , ביום בו תחליט ועדת הכנסת על 
נוסח החוק שיועבר לאישור מליאה , תתייצב מול הכנסת משמרת מחאה . לדבריהם , 
טענתו של יו"ר ועדת הפנים , יהושע מצא , כי ניתן להסב את ענף החזיר תוך 
שנה מבלי לתת פיצויים לנפגעים היא הטעיית הציבור , שכל כוונתה לדאוג להעברת 
חוק החזיר גם במחיר השלכתם של 41 אלף המועסקים בענף לרחוב . 
