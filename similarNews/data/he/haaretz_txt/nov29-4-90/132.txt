במעמד שלא נעדר ממנו נופך של חגיגיות קיימו ב91 בנובמבר השנה מנהיגי המעצמות 
הגדולות באירופה ובאמריקה , וכן נציגי המדינות החברות בבריתות נאט"ו ווארשה , 
טקס אשכבה למלחמה הקרה , שהסתלקה מן העולם והיא בת 54 . זיכרונה לקללה . 
הטקס נערך בפאריס , במסגרת הוועידה לביטחון ולשיתוף - פעולה באירופה . 
המלחמה הקרה , שניהלו ביניהן המעצמות הגדולות לאחר מלחמת - העולם השנייה , 
היתה שונה מזו החמה , הקונוונציונלית . ארצות הברית וברית המועצות לא 
הכריזו מלחמה זו על זו . הן קיימו קשרים דיפלומטיים והחליפו ביניהן שגרירים , 
מסרים ואיגרות דיפלומטיות . הן שיתפו פעולה במישור הבין - לאומי , במסגרות 
של האו"ם כאונסק"ו , אונרוו " א , ארגון הבריאות הבין - לאומי , ארגון 
העבודה הבין - לאומי ועוד . היו ביניהן קשרי מסחר , כלכלה ואף תיירות . 
אולם מאחורי חזות זו של עסקים כרגיל התנהלה למעשה מלחמה בלתי - מוכרזת . 
בשני צדדיו של העימות חיו בתחושה כי עומדת לפרוץ מלחמה , ואם אכן תפרוץ , 
היא תהיה מלחמה טוטלית , לחיים ולמוות , שבה אמור לשרוד רק צד אחד . 
נעשו הכנות קדחתניות לקראת מלחמה כזו , וכל מערכות החיים הוכפפו לצרכיה . 
לעתים הגיעה המלחמה הקרה עד סף מלחמה ממש . לא פעם היא התנהלה בשלט - רחוק , 
באמצעות מלחמות חמות שניהלו שליחים משני צדי החפירות . התנהל מירוץ חימוש 
אדיר והרסני . ההשקעות בפיתוח מערכות נשק קטלניות טרפו את המשאבים שיכלו 
לשמש לשיפור רמת חייהם של בני - האדם . מאמצים עצומים הושקעו במערכות של 
חתרנות הדדית , שבה היו מתרות גם מכות מתחת לחגורה . במקביל נוהלה מלחמת - 
מוחות אידיאולוגית , תעמולתית ותקשורתית , שהושקעו בה הרבה מלל ודיו , 
שקרים ודיסאינפורמציה . נפלו בה קורבנות רבים מדי , ורק אם נחוצה למישהו 
נחמה פורתא , יוכל תמיד לומר שבחשבון סופי המלחמה הקרה היתה עדיפה אלף מונים 
על מלחמת - עולם שלישית . המלחמה הקרה ביקעה את כדור - הארץ לשני גושים . 
השבר הזה יצר אצל הדור שלאחר המלחמה ראייה מניכאית : טוב ורע , גן - עדן 
וגיהנום , " מאבק מעמדי בקנה מידה עולמי " מול " חתירה להרס ממלכת הרשע " , 
דוקטרינת טרומן ומנגד דוקטרינת ברזנייב . לכאורה , ראשיתה של המלחמה 
הקרה בתום מלחמת - העולם השנייה . אולם בפועל נעוצים שורשיה בתקופה שבין 
שתי מלחמות - העולם , בניצחון המהפכה הבולשוויקית ב7191 ברוסיה . אז נלחם 
המשטר החדש ברוסיה במתנגדיו מבית האמיתיים והמדומים כשהוא נאלץ להתמודד 
גם עם קואליציה בין - לאומית שהכריזה עליו מלחמת - חורמה . החרם והמצור 
החיצוניים , מחד גיסא , וההתבצרות הפנימית של המדינה הסוציאליסטית היחידה 
דאז , מאידך גיסא , יצרו את תחילת העימות . העימות החריף אחרי עליית הנאציזם 
לשלטון בגרמניה וכינון ברית מעצמות הציר : גרמניה הנאצית , איטליה הפאשיסטית 
ויפאן המיליטריסטית . הסכם הכניעה במינכן , ואחריו הסכם הקנונייה מולוטוב - 
ריבנטרוף , המחישו את חוסר יכולתם של שני הצדדים , מעצמות המערב וברית 
המועצות , להתגבר על המפריד ביניהם כדי ללחום באויב הנורא . ציפייה בלתי - 
מוסתרת במערב ובברית המועצות שהאויב הנורא יפנה למזרח תחילה , או לחלופין 
למערב תחילה , ריפדו את דרכו של היטלר למזוויעה מכל המלחמות שידעה האנושות . 
עד פלישת גרמניה לברית המועצות ביוני 1491 , והתקפת - הפתע של יפאן בפרל - 
הרבור בדצמבר 1491 , קיימו ממשלותיהם של סטאלין ורוזוולט יחסים תקינים עם 
גרמניה הנאצית , ואף סייעו למכונת המלחמה שלו . כך , איפוא , באיחור רב , 
רק מאמצע 1491 , חברו יחד המערב וברית המועצות כדי להילחם נגד הנאציזם . 
ואף כי בשנים 14915491 היה נדמה כי ברית - הדמים שנחתמה בשדות הקרב של מלחמת - 
העולם השנייה שמה קץ לעימות בין ברית המועצות למערב , הרי במהלך המלחמה 
עצמה , למרות הברית , כבר נטמנו בקרקע , בצד האיבה והחשדנות הישנות , 
גם זרעי העימות החדשים . ובעוד ברית המועצות , שכבר נלחמה לבדה נגד גרמניה 
הנאצית , תבעה נואשות מבעלות - בריתה במערב לפתוח " חזית שנייה " ביבשת 
אירופה , החליטו צרציל ורוזוולט , באביב 2491 , בלחצו של הראשון , לפלוש 
לצפון - אפריקה . בריטניה העדיפה להגן קודם כל על האינטרסים של האימפריה 
שלה במצרים , במזרח הקרוב ובהודו . לגבי דידה אלו היו דחופים יותר מדחיקת 
רגליו של היטלר מאירופה . וככל שהמערב התמהמה בפתיחת החזית השנייה , כן 
גברו חששות ההנהגה הסובייטית שמא המערב , למרות קיומה של הברית , מעוניין 
בהקזת - הדמים ההדדית שבין גרמניה לברה"ם כדי להרוג שתי ציפורים במכה אחת . 
בזמן המלחמה דיברו על כך המנהיגים הסובייטיים במרירות רבה , והם הזכירו 
זאת גם אחריה . שלוש המעצמות הגדולות היו מחויבות לאמנה האטלנטית , שעליה 
חתמו תחילה בריטניה וארצות הברית באוגוסט 1491 , ואליהן הצטרפה ברית המועצות 
בינואר 2491 . באמנה דבר על מניעת התפשטות טריטוריאלית , על כיבוד זכויות 
העמים לריבונות ולהחלטה עצמאית על גורלם , בכלל זה זכותם לקבוע את משטרם 
ואת דרך - חייהם . ואולם , בניגוד לעקרונות האמנה ישבו מנהיגי המעצמות 
הגדולות , עוד בטרם הסתיימה המלחמה , וחילקו ביניהם את העולם . בפגישתם 
במוסקווה , באוקטובר 4491 , על חצי דף נייר , שרטטו צרציל וסטאלין בציניות 
את חלוקת אזורי ההשפעה של המערב וברית המועצות בבלקנים , בלי כל קשר עם 
רצונותיהם של העמים באיזור זה . בוועידת שלושת הגדולים סטאלין , צרציל 
ורוזוולט ביאלטה , בפברואר 5491 , הוסכם על חלוקת גרמניה אחר כניעתה לארבע 
אזורים ; על העמדתם לדין של פושעי המלחמה הנאצים והענשתם ; על תשלום פיצויי 
מלחמה ; ועל פירוזה של גרמניה . אושרו מחדש עקרונות האמנה האטלנטית ; 
דובר על כינוס קרוב של ארגון האומות המאוחדות בסן פרנסיסקו . פורסמה ההצהרה 
על אירופה חופשית , שבה הובטחה זכות העמים לבחור במשטריהם ולקיים בחירות 
חופשיות . חלק מהסכמות אלו נשארו על הנייר . לא הושגה הסכמה לגבי עתידה 
של פולין . שאלת הצטרפותה של ברית המועצות למלחמה במזרח הרחוק נגד יפאן 
סוכמה חלקית . ברית המועצות קיוותה שבמחיר הצטרפותה היא תקבל בחזרה שטחים 
שאבדו לה במלחמת יפאן - רוסיה ב5091 . ככל שהתקרב סיומה של המלחמה , רבו 
נקודות המחלוקת ובמקביל גברו המכות מתחת לחגורה . ברית המועצות , שצבאותיה 
שחררו את פולין , " עשתה בה סדר " על - פי מה שנראו האינטרסים האנוכיים 
שלה : נכפתה ממשלה בראשותם של הקומוניסטים , פוזר צבא המחתרת שנשמע לממשלת 
הגולה בלונדון , מפקדיו נעצרו והועמדו למשפט . לימים נטען גם כי הצבא הסובייטי 
לא סייע להתקוממות של וארשה ( אוגוסט - אוקטובר 4491 ) . בשנים האחרונות 
הודו השלטונות הסובייטיים באחריותם לטבח אלפי קצינים פולנים שבויים ביערות 
קאטין בשנת 0491 . ביוון , שהשתחררה מן הכיבוש הנאצי באוקטובר 4491 , היתה 
זו בריטניה ש"עשתה סדר " . קמה קואליציה בלתי - קדושה של גורמים ששיתפו 
פעולה עם גרמניה הנאצית , מלוכנים , חסידיו לשעבר של הדיקטטור מטקסאס ( 
מת ב1491 ) , יחידות צבא וגרילה שהיו נאמנות לבריטניה , הימין השמרני 
ובריטניה . כולם , בעזרת חיל המשלוח הבריטי , הכניעו בכוח את תנועת הגרילה 
השמאלית , שנשאה בעיקר העול של המלחמה נגד הכיבוש המשולש הגרמני - איטלקי - 
בולגרי . מלחמת האזרחים ביוון לא החלה , כפי שנדמה , בשנת 6491 , אלא 
בשנת 4491 , עוד בטרם התפנה החייל הגרמני האחרון מאדמתה . עוד באביב 4491 
כלאו הבריטים כשתי רבבות לוחמים יוונים , שלחמו בשורות בעלות - הברית נגד 
גרמניה , במחנות ריכוז בלוב ובחבש , בגין התנגדותם לתכתיבי בריטניה . 
סטאלין לא הפריע לצרציל ביוון , גם כאשר הקורבנות היו קומוניסטים . צרציל 
החזיר לו באותה מטבע במקומות אחרים , כמו בפולין , בצכוסלובקיה , בהונגריה , 
ברומניה , ובבולגריה , כאשר השלטונות הסובייטיים כפו ממשלות שלא שיקפו 
לא את יחסי הכוחות הפוליטיים בכל ארץ וארץ ולא את רצון עמיהן . עוד בעיצומם 
של הקרבות על אדמת אירופה גברו החששות ההדדיים . יחסי ברית המועצות - ארצות 
הברית התקררו עם מותו הפתאומי של הנשיא רוזוולט וכניסתו של טרומן לתפקיד . 
שיחות חשאיות שקיימו מעצמות המערב עם שליחיו של הימלר , באמצעות הרוזן 
ברנדוט ; מו"ם חשאי בשווייץ בין נציגים מערביים ונציגים נאצים על כניעת 
הצבאות הגרמניים באיטליה ; אי - מעצרו המיידי של יורשו של היטלר , האמירל 
דניץ ; אי - פירוק נשקן של יחידות הצבא הגרמניות שנכנעו בנורווגיה לצבא 
הבריטי כל אלה עוררו אצל הסובייטים חשד שמעצמות המערב עלולות לחתום על הסכם 
הפסקת - אש נפרד עם גרמניה , ולהפנות את כוחותיהן המשותפים נגד ברית המועצות 
המותשת וההרוסה . לימים טענו הסובייטים כי השיחות בעניין כניעת הצבאות הגרמניים 
באיטליה אפשרו לגרמניה להעביר כוחות מצפון - איטליה לחזית המזרחית . הם 
גם טענו כי ההפצצות האמריקאיות והבריטיות בגרמניה כוונו בעיקר לאזורים שעמדו 
לעבור לשליטתה של ברית המועצות , כדי שזו תקבל שטחים חרבים , שהוצאות אחזקתם 
גדולות ושנאת תושביהם עזה . בוועידת פוטסדאם , ביולי 5491 , שררו לעתים 
יחסי חשדנות ועוינות בין נציגי המעצמות המנצחות . ברית המועצות לא הותירה 
ספק שלא תיסוג מן הקווים שאליהן הגיעה במלחמה . היא , שאיבדה במלחמה למעלה 
מ71 מיליון בני - אדם , שאלפי עריה וכפריה נחרבו כליל , ידעה כי מעצמות 
כמו בריטניה , ועוד יותר ארצות הברית , איבדו יחד פחות ממיליון אנשים . 
ארצות הברית לא נפגעה בכלל , אדרבא , היא יצאה מן המלחמה מחוזקת , צבאית 
וכלכלית כאחד . עם כניעתה בותרה גרמניה לארבעה שטחי כיבוש סובייטי , אמריקאי , 
בריטי וצרפתי . ברלין , שנמצאה בשטח שכבשה ברית המועצות , חולקה אף היא 
לארבעה אזורים , ואלה הועמדו תחת שלטון המעצמות המנצחות . ההסדרים שנקבעו 
בגרמניה הפכו את אדמתה לחזית החמה ביותר של המלחמה הקרה . שעה שהשלטונות 
הסובייטיים עסקו בטרנספר אדיר - ממדים של גרמנים משטחיה במזרח , עסקו השלטונות 
האמריקאיים בגיוס סוכנים מקרב מנגנוני הצבא והביון הנאציים לשעבר . לארצות 
הברית לא הפריעה העובדה שבאותה עת התנהלו משפטיהם של פושעי המלחמה הנאציים 
בנירנברג . ההסדרים הטריטוריאליים והפוליטיים אחרי המלחמה שיקפו היטב את 
יחסי הכוחות החדשים שנוצרו בסיומה . פולין , שאיבדה במערבה שטחים לטובת 
ברית המועצות , קיבלה שטחים בשלזיה , בפומרניה ובמזוריה . ברית המועצות 
שמרה על הישגיה מ93910491 ברפובליקות הבלטיות ובשטחים אחרים שעליהם מערערים 
גורמים שונים ברומניה ( בסרביה וצפון - בוקובינה ) , בצכוסלובקיה ( 
איזור קרפטו - רוטניה שיצר רצף טריטוריאלי בין ברית המועצות לצכוסלובקיה ) 
, ובגרמניה ( צפון - מזרח פרוסיה ) . גם ההסדרים שנקבעו במזרח הרחוק 
מעוררים עד היום מחלוקות : למשל , בין ברית המועצות ליפאן על האיים הקוריליים , 
ובין הפיליפינים לארצות הברית על הבסיסים הצבאיים שהיא מחזיקה בכמה מהאיים . 
המפה המדינית החדשה בעולם נשאה בתוכה את עיקר זרעיה של המלחמה הקרה . המערב 
זכר שעד 1491 היתה ברית המועצות מדינה סוציאליסטית יחידה במצור , והנה בתום 
המלחמה נוצר מחנה סוציאליסטי גדול . המערב לא השלים עם עובדה חדשה זו . 
ארצות הברית הפסיקה באורח חד - צדדי את ההסדרים של השאל - והחכר שהיו לה 
עם ברית המועצות בזמן המלחמה , ודחתה את בקשת הסובייטים לקבלת הלוואות לשיקומה 
של המדינה . ב6491 הפסיקו מעצמות המערב להעביר ציוד תעשייתי משטחי הכיבוש 
שלהן בגרמניה לברית המועצות , כפי שהתחייבו לעשות בהסכם בין ארבע המעצמות 
בעניין גרמניה המנוצחת . מעצמות המערב בלמו את צעדיה של ברית המועצות לתפיסת 
מאחזים ובסיסים בטורקיה ובאיראן והכשילו אותם . במקומות אחרים , כמו במלזיה , 
עודדו הסובייטים תנועות גרילה אנטי - קולוניאליות . בהודו הואשמו השלטונות 
הבריטיים כי ידם היתה במכת הרעב שגרמה אחר המלחמה למותם של מאות אלפי בני - 
אדם , כדי לפגוע במאבק לעצמאות תת - היבשת . בשנים 64918491 קרמה המלחמה 
הקרה עור וגידים . שורה של הכרזות ואירועים רדפו זה את זה . בנאום שנשא 
ראש - ממשלת בריטניה , וינסטון צרציל , ב5 במארס 6491 , בעיר פולטון שבמדינת 
מיסורי בארצות הברית , הוא האשים את המדיניות הסובייטית בהתפשטות טריטוריאלית 
ובהפצת האידיאולוגיה שלה בכפייה , , ואמר כי על אירופה נפל " מסך ברזל " , 
המפריד בין מזרח אירופה למערב אירופה " החופשית " . סטאלין ראה בהצהרת 
צרציל בפולטון קריאת - מלחמה . בנאום שנשא הנציב העליון האמריקאי בגרמניה , 
גיימס בירנס , בספטמבר 6491 , הוא הודיע כי הצבאות האמריקאיים החונים 
באירופה יישארו בה לתקופה בלתי - מוגבלת , וכי ארצות הברית תשקיע כספים 
רבים לשם שיקומה הכלכלי המהיר של גרמניה המערבית . נאומו של בירנס , שפורש 
כרהביליטציה מוסרית של גרמניה , נתפס כנקודת ציון מכרעת במלחמה הקרה . 
ארבעים שנים לאחר מכנכתב ההיסטוריון הגרמני מיכאל שטירמר , מן המובילים 
בקרב ההיסטוריונים הרוויזיוניסטים הגרמנים הממעיטים בחומרת פשעי - המלחמה 
של גרמניה הנאצית , שעם נאומו של בירנס ניכסה לעצמה ארצות הברית את המורשה 
של הרייך השלישי . בספטמבר 6491 הציע יועצו של נשיא ארצות הברית , קלרק 
קליפורד , להתכונן לאפשרות של מלחמה גרעינית נגד ברית המועצות . המונופול 
האטומי האמריקאי נתפס על - ידי הסובייטים כאמצעי סחיטה וכאיום ישיר על ברית 
המועצות ועל בעלות - בריתה . ב9491 היא ביצעה בהצלחה את הניסוי בפצצה האטומית 
הראשונה שלה . ב2591 ביצעה ארצות הברית בהצלחה ניסוי בפצצת המימן הראשונה 
שלה . שנה לאחר מכן הלכה בעקבותיה ברית המועצות . מירוץ החימוש בכלל והגרעיני 
בפרט יצרו מאזן אימה ורוששו את האנושות . ב6491 התחדשה מלחמת האזרחים ביוון . 
על פי בקשת טרומן אישר הקונגרס מענק של 004 מיליון דולר , ומשלוח ציוד 
ומומחים צבאיים ליוון , כדי לסייע בהבסת הקומוניסטים במלחמת האזרחים . 
מדיניות זו זכתה לכינוי דוקטרינת טרומן . ב8491 אישרה ארצות הברית את תוכניתו 
של שר החוץ שלה , גורג מרשל , בדבר סיוע כלכלי למדינות אירופה המערבית 
לשם שיקום כלכלתן . תוכנית מרשל , שעלותה עד 1591 הסתכמה ב31 מיליארד דולר , 
חיזקה מאוד את מעמדה הפוליטי והצבאי של ארצות הברית במערב אירופה , וסייעה 
לה לכונן את המחנה המערבי . הסובייטים ראו זאת כקריאת תיגר . בתגובה על 
תוכנית מרשל הקימו מדינות הגוש המזרחי ב9491 את המועצה לסיוע כלכלי הדדי 
( הקומקו " ן ) . תגובה נוספת היתה שבשנים 74918491 תפסו הקומוניסטים בכוח 
ובסיועה של ברית המועצות סופית את השלטון בכל מדינות מזרח אירופה : הונגריה , 
צכוסלובקיה , פולין , רומניה , בולגריה , אלבניה וגרמניה המזרחית . 
בשנתיים האחרונות , עם התמוטטות הסוציאליזם הריאלי , הכפוי והבלתי - אנושי , 
קרסו בזה אחר זה כל המשטרים האלה . בשנותיה הראשונות הגיעה המלחמה הקרה 
לשיאה במשבר ברלין . מדיניותן של מעצמות המערב בשטחי הכיבוש שלהן עוררה 
חששות כבדים בבריה"ם . חששות אלו היו מעוגנים במלחמות הרבות שניטשו במהלך 
ההיסטוריה בין רוסיה לגרמניה . החלטת מעצמות המערב בפברואר 8491 להביא 
לאיחודם של שלושת שטחי הכיבוש של ארצות הברית , בריטניה וצרפת ליחידה מדינית 
אחת , וכן תוכניות השיקום הכלכליות , עוררו אי - שקט באזור הכיבוש הסובייטי . 
ביוני 8491 הכריזו מעצמות המערב על רפורמה מוניטארית בשטחיהן . למעשה הן 
הנהיגו מטבע אחיד בכל גרמניה המערבית , וכללו בה גם את מערב ברלין . בתגובה 
הכריזו השלטונות הסובייטיים על סגירת כל דרכי היבשה המובילות לברלין המערבית . 
למעשה , כבר כחודשיים קודם לכן , באפריל 8491 , הטילו השלטונות הסובייטיים 
הגבלות תנועה בין חלקיה השונים של ברלין . על - ידי ההסגר , שנומק ב"צורכי 
עבודות פיתוח שונות " , ביקשו הסובייטים לבלום את זרם הפליטים מן המזרח למערב 
ולנתק סופית את ברלין כולה מן המערב . מעצמות המערב הגיבו בתקיפות רבה . 
הן ארגנו רכבת אווירית שנמשכה כעשרה חודשים . קרוב לשלוש - מאות אלף טיסות 
העבירו למערב ברלין בת שני מיליון התושבים למעלה משני מיליון טונות של מוצרים . 
בלית ברירה נאלץ סטאלין להורות במאי 9491 על הסרת ההסגר על ברלין . בעשרה 
חודשים אלה של משבר ברלין הפכה המלחמה הקרה כמעט למלחמה חמה . בשנים 8491 
ו9491 אוחדו שלושת חלקי גרמניה המערבית למדינה אחת , הרפובליקה הפדרלית 
המערבית , חוברה חוקה , ובירת המדינה החדשה נקבעה בבון . באפריל 9491 
הקימו ארצות הברית , בריטניה , צרפת , איטליה , קנדה , בלגיה , דנמרק , 
איסלנד , לוקסמבורג , נורווגיה , הולנד ופורטוגל את ארגון האמנה הצפון - 
אטלנטית ( נאט"ו ) , ואליו הצטרפו מאוחר יותר יוון וטורקיה , וב5591 
גם גרמניה הפדרלית . לא עבר זמן רב והסובייטים הקימו במזרח גרמניה את הרפובליקה 
הגרמנית הדמוקרטית . במאי 5591 כוננו ברית המועצות , בולגריה , אלבניה , 
הונגריה , פולין , רומניה , צכוסלובקיה וגרמניה הדמוקרטית את ברית וארשה . 
כאשר הקימו שש מדינות באירופה צרפת , גרמניה הפדרלית , בלגיה , איטליה , 
לוקסמבורג והולנד את הקהילה הכלכלית האירופית , הידועה יותר בשם השוק 
האירופי המשותף , ואשר אליה הצטרפו בהמשך מדינות נוספות , התייחסו הצדדים 
הניצים , הן לשוק האירופי והן לקומקו"ן , כאל ארגונים כלכליים המסונפים 
לשני הגושים היריבים . אחרי משבר ברלין פרצה ב0591 מלחמת קוריאה , שבה מילאה 
סין העממית , בהנהגתו של מאו טסה טונג , תפקיד מכריע . מלחמת זו נרשמה , 
בצדק , כאחד הביטויים האלימים של המלחמה הקרה . רק בשנה האחרונה , עם 
פתיחת השיחות בין שני חלקיה של קוריאה , החלו לנשב בארץ שסועה זו רוחות 
חדשות . סיום המלחמה הקרה באחרונה מבשר עידן חדש המעורר תקוות וציפיות . 
אבל אין להתעלם מכך שבשלב הנוכחי הוא מאופיין בחוסר ודאות רב . 
