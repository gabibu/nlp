איש נהרגו בגל חדש של קרבות בין השחורים בדרום - אפריקה , שפרץ ביום ראשון 
אחה"ץ . הקרבות התנהלו בעיקר בעיר השחורים תוקוזה , 52 ק"ם מזרחית ליוהאנסבורג , 
בה רצחו אנשי הקונגרס הלאומי האפריקאי 008 איש מאז אוגוסט . במקום נמצאו 
25 גופות של אנשים שנהרגו במהלך הלילה . שמונה גופות נוספות נמצאו בעיר 
השחורים טמביזה וארבע , מהן אחת של אדם לבן , בקאטלאהונג . כפי שהיה בקרבות 
שפרצו לפני כשלושה חודשים , גם הפעם באו הקורבנות מקרב התושבים העניים ביותר 
של גטאות השחורים פולשים מבני שבט הקהוסה , ואנשי הזולו המתגוררים במעונות 
של עובדים זמניים . שר החוק והסדר בממשלת דרום אפריקה , אדריאן וולוק וסגן 
נשיא הקונגרס הלאומי האפריקאי , נלסון מנדלה , הגיעו שלשום בלילה לתוקוזה 
כדי לעמוד מקרוב על המצב . כמה מהתושבים אמרו כי גל האלימות האחרון בתוקוזה 
נגרם על - ידי קבוצה גדולה של לוחמי זולו שהגיעו לעיירה באוטובוסים . הלוחמים 
עברו מבית לבית ותרו אחר בני שבט קהוסה , אליו משתייך גם נלסון מנדלה . 
פרינס מהלאמבי , מנהיג מחנה הפולשים בתוקוזה אמר כי המשטרה פיזרה גז מדמיע 
על יחידות הגנה של הקונגרס הלאומי האפריקאי , שנועדו לשמור מפני התקפה . 
לדבריו , כמה בתים של חברי אינקאתה הועלו באש . 
