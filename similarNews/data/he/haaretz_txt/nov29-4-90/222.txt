מבחינה פסיכולוגית , ייתכן שסדאם חוסיין יציג בצורה כזו את היוזמה של בוש . 
אבל העובדה שהוא נענה ליוזמה , מוכיחה שהוא לחוץ מאד מהמצב . בעיתונות 
בישראל לא מדגישים במידה מספקת את המצב הקשה בו נתון נשיא עיראק . אני הייתי 
מעדיף להיות היום במצבם של בוש ובייקר ולא במצבו של סדאם חוסיין , הנתון 
במצב קשה לנוכח המצור הכלכלי , העובדה שהוא מוקף בטילים ובמטוסי קרב רבים 
ורוב מדינות ערב מתייצבות נגדו . יש פה נקודה סמנטית . הממשל טוען שאין 
בשיגורו של מזכיר המדינה בייקר לבגדאד משום פתיחת מו"ם , אלא רק צעד של 
דיפלומטיה מסורתית שנועד להבהיר לסדאם חוסיין את משמעות החלטת מועצת הביטחון . 
אין ספק שההחלטה הזו של בוש מהווה ניצחון לאותם גורמים בממשל שקוראים למצות 
את כל המהלכים המדיניים והדיפלומטיים האפשריים כדי למנוע מלחמה . בקונגרס , 
בסנאט ובכוחות המזוינים , שוררת אווירה הממליצה שלא להיחפז בנקיטת צעדים 
צבאיים . אני חושב שהיוזמה הזו פותחת במהלך מדיני - דיפלומטי שעשוי להיות 
ממושך . אינני מאמין שפגישה אחת של בייקר עם סדאם חוסיין ושל עזיז עם בוש , 
תפתור את המשבר . אבל פגישות כאלה יכולות להביא לתהליך של מגעים ופגישות 
לקראת התאריך הגורלי של ה51 בינואר , כאשר במקביל נמשך וביתר - שאת הלחץ 
הצבאי והכלכלי על עיראק . לדעתי , זו יוזמה מוצלחת של הממשל מבחינה אסטרטגית 
וטאקטית . הציבור בארה"ב הופתע , אם כי היתה ציפייה ליוזמה כזו . כשבייקר 
ניסה בהופעתו במועצת הביטחון לכבוש לבבות למען ההחלטה על האולטימטום שהתקבלה 
ברוב גדול , הוא רמז כי ארה"ב מתכוונת לעלות על דרך דיפלומטית . כמובן 
שכל אותם גורמים בקונגרס ובציבור החוששים ממלחמה במפרץ , קיבלו את יוזמתו 
של בוש כהפתעה נעימה . החשש הזה מבוסס ואיני מזלזל בו . הערכתי היא , אבל 
זו רק השערה , שארה"ב לא תקבל את הדוקטרינה של לינקייג , בין נסיגה מכווית 
לבין פתרון הבעיה הפלשתינית , אבל היא תדגיש שמייד סיום המשבר במפרץ יש 
לגשת לחידוש תהליך השלום במזרח התיכון . 
