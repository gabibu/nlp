ברלין ( ע"ר וע"ץ ) . משרד המשפטים בברלין הוציא צו מעצר נגד שליט מזרח - 
גרמניה לשעבר , אריך הונקר , והמשטרה מתכוונת לעצור אותו הבוקר על - כך 
מסר העיתון " ברלינר מורגנפוסט " . לדברי העיתון התקבלה ההחלטה לאחר שנתגלו 
ראיות חדשות המוכיחות שהונקר גיבש את המדיניות אשר על - פיה נהגו לפתוח באש 
חיה לעבר אנשים שביקשו להימלט ממזרח - גרמניה למערבה . מזה כשנה חי הונקר 
עם רעייתו בבית חולים צבאי סובייטי בקרבת העיר פוטסדאם , והוא נתון , למעשה 
במעצר בית . 
