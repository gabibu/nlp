בוקרשט ( רויטר ) . ברומניה אין נוטלים סיכון ערב ההתמודדות עם נציגת 
המדינה הזערורית , סן מרינו , וקראו לכל שחקני הנבחרת המופיעים במועדונים 
זרים , למשחק היום בבית 2 בקדם אליפות אירופה בכדורגל . למרות הקריאה לשחקנים , 
ייעדרו כמה מהם : החלוץ האגי מריאל מאדריד ולונג מלוגרונוס , לא שוחררו 
מקבוצותיהם ; יוסיף רוטאריו המשחק בגאלאטאסראי איסאנבול , לא יבוא בגלל 
פציעה . לא ברור אם הבלם קליין מבאייר ארדינגן יגיע . אחרי ההפסד בסקוטלנד 
( 12 ) והתבוסה הביתית ( 03 ) מידי בולגריה , התמעטו עד מאוד סיכויי 
רומניה להעפיל לטורניר הגמר האירופי , שיהיה בשוודיה ב - 2991 . לכן , 
אסור לה להיות מופתעת מול סן מרינו , שבמשחקה הבין - לאומי הרישמי הראשון 
נוצחה בחודש שעבר 04 בידי שוייץ . מירצה ראדולסקו , מאמן רומניה , מודע 
לסיכויים המעטים של נבחרתו לעלות לגמר ומסיבה זו הוא אומר : " נאבק לא 
רק כדי לנצח , אלא להבקיע כמה שיותר שערים . יתכן כי הפרש שערים יקבע בסיום 
מי תעלה " . 
