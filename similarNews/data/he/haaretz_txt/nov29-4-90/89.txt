הנהלת תנובה פועלת להעתיק את משרדיה הראשיים מתל - אביב , שם הם ממוקמים 
בבניין המשרדים המפואר " המגדל " ברחוב דניאל פריש , לבניין הרב - מכר 
על כביש חיפה - תל - אביב ליד צומת הקאנטרי קלאב . בבעלות תנובה חמש קומות 
משרדים בבית המגדל בתל - אביב ( מאחורי בית ציוני אמריקה ) , הנחשב לבניין 
המשרדים היוקרתי ביותר בעיר . בבניין זה ממוקמים גם משרדי אי - די - בי , 
נציגויות דיפלומטיות ועורכי - דין מהשורה הראשונה . המגדל נבנה על קרקע 
שהיתה בבעלות רסקו , על - ידי קבוצי השומר הצעיר . דמי השכירות מגיעים 
לכ72 דולר למ"ר , לא כולל דמי שירות . יצחק לנדסמן , מנכ"ל תנובה , אישר 
אתמול את כוונתה של תנובה להעתיק את משרדיה , אך ציין כי בשלב זה קיימים 
עדיין כמה מכשולים מנהלתיים המעקבים את המעבר . לדבריו , נשקלת האפשרות 
למכור את המשרדים או להשכירם , כחלק מצעדי הייעול שנוקטת החברה . הוא ציין 
שעלות אחזקת המשרדים במקום החדש תהיה זולה בהרבה . 
