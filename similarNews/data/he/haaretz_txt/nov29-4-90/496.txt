אם יתאמתו תחזיות השיווק של איסאו קיטה , מנהל מחלקת העסקים החדשים בחברת 
שוסיידו יצרנית הקוסמטיקה הגדולה ביפאן ניתן יהיה בתוך שנים ספורות לזהות 
חברה יפאנית לא רק על - פי שעות העבודה הארוכות של עובדיה והצלחתה המסחרית , 
אלא גם על - פי הניחוח שלה . לא מדובר בהלצה או בגימיק פרסומי , אלא בענף 
תעשייתי חדש המתפתח באחרונה ביפאן במהירות : ייצור מכונות מפיצות ניחוחות 
למפעלים ולמשרדים . שוסיידו , כמו גם המתחרה קנבו , מציגות מחקרים מדעיים 
המורים כי הפצת ניחוחות מתאימים בחלל המשרד או אולם הייצור משפרת את יעילות 
העובדים , מקטינה מתחים ואף ממריצה את פעולת האונה הימנית של המוח . ניפון 
סטיל , יצרנית הפלדה הגדולה בעולם , התקינה באחד ממפעליה את המכונה הריחנית , 
ובעקבות הצלחת הניסיון תתקין החודש 001 יחידות נוספות במפעלים שונים . 
מחירו של מכשיר המסוגל להפיץ ניחוחות נעימים על פני שטח של עד 000 , 51 מ"ר 
כ000 , 01 דולר . הניחוחות הקיימים כיום בשוק הם של לימון , פרחים ועץ . 
חברות הבנייה הגדולות מבקשות להשתלב בהקדם בענף המתפתח . הן צופות כי ניתן 
יהיה לשפר את האטרקטיוויות של מבנים אם יצוידו לא רק במעלית ובמערכת חימום , 
אלא גם במערכת הפצת ניחוחות . חברת קאגימה , מהמובילות בענף הבנייה ביפאן , 
התקינה במרכז ההנדסה שלה מכונה כזו , וכך מריחים מהנדסיה בשעות הבוקר ריח 
לימון עדין , האמור " לעורר את כושר החשיבה שלהם " . בהמשך יום העבודה 
מוחלף ריח הלימון בניחוח פרחים , " המשפר את כושר הריכוז " . קפידבינמכון 
המחקר מיצובישי , אשר בחן את תוצאות הפעלתן של המכונות בכמה מקומות , הגיע 
למסקנה כי למכשיר החדש יש פוטנציאל רב דווקא " בסביבה המשרדית המתמכנת והולכת " . 
גורם אחר אשר עשוי לתרום להתרחבות המכירות בעתיד , הוא האפשרות ליצור זיהוי 
של חברה עם ניחוח מסוים דבר שיהווה ייחוד מסחרי נוסף בעיני הציבור . תדמיתן 
המשופרת של חברת " המריחות טוב " עשויה לתרום לקידום עסקיהן . אלמנט זה 
משתלב במאמציהן של חברות יפאניות רבות בשנים האחרונות להיראות ירוקות יותר , 
באמצעות התקנת גנים ועציצים לשם שיפור התדמית הציבורית שלהן . חברת שוסיידו 
אינה אופטימית במיוחד לגבי סיכויי השיווק של מפיץ הניחוחות בארצות המערב . 
בארצות אלה מהווה הניחוח של הבושם או של מי הגילוח סימן זיהוי אישי של העובד , 
וסביר להניח " כי העובדים יתנגדו למהילת אלמנט אישי זה בתוך הריח הכללי 
של החברה " , חושבים בשוסיידו . היפאנים , מאידך , קובעת שוסיידו , ישמחו 
להריח בזמן העבודה את ניחוח הפריחה של עצי הדובדבן , למשל , והדבר צפוי 
לתרום לתחושת השיתוף בין העובדים , ולהגביר את ההזדהות עם המפעל . 
