הכריזו טיטו וחבריו הפרטיזנים על כינונה מחדש של יוגוסלוויה . יום זה נקבע 
מאז כחג הלאומי של יוגוסלוויה , אולם היום מצויין החג הלאומי במצב רוח עגום . 
על המדינה מאיימת סכנה של פרישת רפובליקות והתפוררות . נשיא יוגוסלוויה , 
בוריס סביוביץ , הזהיר אתמול , בנאומו בפרוס החג , כי התמוטטותה של המדינה 
היוגוסלווית טומנת בחובה סכנת שואה כלכלית , חברתית ולאומית , ואף סכנה 
של מלחמת אזרחים . אפילו ציון החג מעורר מריבות ומחלוקות . הממשלה המרכזית 
החליטה על ארבעה ימי חג רצופים ( שיימשכו עד סוף השבוע ) , אולם ממשלת 
קרואטיה המרתה את פי ממשלת בלגראד וקבעה , שה92 בנובמבר יהיה יום עבודה 
רגיל . משרד המשפטים הפדראלי התערב והחליט , כי יום החג הלאומי יהיה יום 
שבתון בכל שטחה של יוגוסלוויה ו"לאיש אין זכות לגזול מן העובדים את יום החג " . 
תנועת " דמוס " , השלטת ברפובליקה הסלובנית , החליטה בינתיים לערוך מישאל 
עם בחודש ינואר על הישארותה של סלובניה ביוגוסלוויה , או הינתקותה ממנה . 
אף על פי , שהממשלות המערביות היו רואות בעין יפה את המשך קיומה של יוגוסלוויה , 
" דמוס " תמליץ לתומכיה להצביע בעד הינתקות גמורה וכינון מדינה עצמאית . 
תוצאות ההצבעה בסלובניה עלולות לתת את האות להינתקות קרואטיה ואולי גם רפובליקות 
אחרות . 
