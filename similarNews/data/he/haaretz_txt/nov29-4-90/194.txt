לונדון ( מיוחד ל"הארץ " ) . פירוק החימוש בעולם גורם צרות לבריטיש אירוספייס , 
תעשיית הנשק האווירי הבריטית , והיא החליטה לפטר 005 , 4 עובדים בזמן הקרוב . 
שניים מבתי החרושת שלה לייצור מטוסים צבאיים ייסגרו . סגירת המפעלים , 
שבהם מייצרים מטוסי טורנדו , האריאר והוק ( מטוסי אימון ) , תביא את 
מספר התקנים שקוצצו בתעשיות הצבאיות בתשעת החודשים האחרונים , בהנחה שהמלחמה 
הקרה בין מזרח ומערב הסתיימה , ליותר מ000 , 21 . חלק מקווי הייצור בבית 
החרושת של בריטיש אירוספייס במחוז סארי יועבר כנראה למפעל אחר של התעשיות . 
ביטול התקנים ייעשה בהדרגה , על פני שלוש שנים . הנהלת החברה מקווה לבטל 
את התקנים על - ידי מתן תמריצים ופיצויים מוגדלים לעובדים שיפרשו לגימלאות 
או ימצאו עבודה במקומות אחרים . בריטיש איירוספייס הודיעה כי תפרסם ביום 
שני הקרוב בקרב עובדיה את תוצאותיו של סקר שנערך לבדיקת עסקי המטוסים הצבאיים 
של החברה . " הסיבות העיקריות לעריכת הסקר היו השינויים בתנאי השוק , 
שיפורים בטכנולוגיה , והצורך בהפחתה נוספת של עלויות הייצור על מנת שהחברה 
תישאר תחרותית " , נאמר בהודעה . בריטיש איירוספייס פתחה בסקר בחודש יולי 
בעקבות ביטול הזמנה של ממשלת בריטניה ל33 מטוסי טורנדו . הביטול בא בעקבות 
סקר שערכה הממשלה לגבי הצרכים הביטחוניים של בריטניה לאור הפחתת המתח בין 
מזרח ומערב . בריטיש איירוספייס מעסיקה 000 , 62 עובדים בעסקי המטוסים הצבאיים . 
מקורות בתעשייה מסרו כי מנהלים בחברה יקיימו ביום שני פגישות של העובדים 
במפעלים בפרסטון , בקינגסטון - און - תמז ובדנספולד . בפגישות יימסרו לעובדים 
הפרטים לגבי המספר המדויק של המשרות שמתכוונים לקצץ . 
