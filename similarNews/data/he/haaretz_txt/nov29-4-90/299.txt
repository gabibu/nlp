טיין אומרים היפרדות שני העמים מוחאים להם כפיים . כשאני אומר זאת כולם 
מזדעזעים " , אמר יו"ר תנועת מולדת , ח"ך רחבעם זאבי , בעימות עם ח"ך נוואף 
מצאלחה ( מערך ) , בהנחייתו של העיתונאי דן מרגלית , שהתקיים אתמול בתוכנית 
הראיונות " מוספשבת " , המשותפת לעיתון " הארץ " ולתיאטרון " הבימה " . 
לטענת זאבי " בכל מקום בעולם נפרדים : באירלנד , בלבנון , בגרמניה , 
בבולגריה . ההינדים רוצים עכשיו להעביר אוכלוסיה . 421 מיליון בני אדם 
הועברו מארץ לארץ ברחבי העולם למען השלום . גם אנחנו עשינו טרנספר של ימית , 
אופירה , שדות , נתיב העשרה וכו . שני עמים לא חיים יחד במדינה אחת , 
גם לא שתי דתות . היום כולם אומרים כבר הפרדת עמים , השאלה היא איפה נמתח 
הגבול ביניהם " . ח"ך מצאלחה : " ההבדל בין מה שאתה רוצה בהיפרדות שני העמים 
לבין מה שרוצים שריד ורובינשטיין הוא הבדל בין שמיים וארץ . כוונתם היא 
למנוע רצח והרג בין שני העמים , ולאפשר הקמת תשתית כלכלית ומדינית בשטחים , 
ואילו אתה רוצה את השטחים עבורך או לסגור את הפלשתינאים שם " . זאבי : " אני 
התנגדתי להצעתם של כמה מחברי מהמערך וכן להצעה של שריד ורובינשטיין , כיוון 
שאני חושש ששלטון הליכוד ינצל מצב הפרדה כדי לבצע את מה שאתה רוצה שם . 
לדעתי , אמנם צריך להפריד בין שני העמים , אולם יש לעשות זאת במסגרת פתרון 
מדיני " . מירה אברך סיפרה על הספר שלה " עולמם הקטן של גדולי העולם " , 
שיצא לאור לפני חודשים אחדים . באחד מביקוריה בבית משפחת בגין , סיפרה , 
הוא התרעם בפניה על שהיא כותבת הרבה על דוד בן - גוריון . אברך ענתה כי 
אין לה מה לכתוב עליו ועל מנהיגי חירות , משום שהם מתנהגים כאילו נותרו 
במחתרת ופוחדים לפתוח את הפה . " בגין אמר לי : את מתחצפת , ואני עניתי 
לו שכמארח , אולי הוא החוצפן . אחר - כך התעלם ממני כל אחר הצהריים . 
קלטתי את המסר ויותר לא באתי " . אברך סיפרה כי מעולם לא כתבה דברים מרגיזים 
על ידידיה שמעון פרס וטדי קולק . " אני מאמינה בהם ולכן הם גם ידידי " , 
אמרה . הסקסולוג ד"ר ריצרד קורנהאוזר אמר כי בני הגיל השלישי מייחסים כיום 
חשיבות לחיי המין ומבחינה זו חל מהפך בגישתם לנושא . " פעם חשבו שהמין 
נגמר בגיל מבוגר , שזה לא מכובד יותר , ואין מה לעשות . כיום מתקשרים 
אלי אנשים בני 0607 לברר מה הסיבה לחוסר תשוקה וחוסר יכולת מינית " . עם זאת , 
אמר כי רוב הפונים הם צעירים בני 5253 . " הם מעיזים לבוא , ואינם מחכים 
שבעיה בתפקוד המיני תהפוך למצוקה נפשית " . השחקנים ענת עצמון וישראל טרייסמן 
הופיעו בקטע מן המחזה האידי " חלומו של שימעלה " , אשר עורר תגובות נרגשות 
מאוד כאשר הועלה במוסקווה ובלונדון . בקטע מתוארת אהבתם של בת החייט לשולייה 
שלו . הפסנתרנית הלנה קופולוביץ , עולה חדשה מבריה"ם , שנקלטה בתיאטרון 
הבימה , ליוותה אותם בנגינה . דורון נשר , בעל מופע סטנד אף קומדי בתיאטרון 
צוותא תל - אביב , הופיע בקטעי אימפרוביזציה . 
