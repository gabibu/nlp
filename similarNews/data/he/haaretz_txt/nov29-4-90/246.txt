בכתבה שפירסמנו במדור זה לפני כחודש וחצי ( " לא תמיד היקר עדיף " , מדור 
צרכנות , מ09 . 01 . 41 ) , הצענו לצרכנים הרוכשים מכשירי וידיאו חדשים , 
לעמוד על כך שנציג החברה יבקר בביתם וינחה אותם כיצד להפעיל את המכשיר . 
זוג קוראים שניסה ליישם את העצה הזאת כבר לפני חודשים אחדים , כתב לנו 
כי נתקל בקשיים . עתה , יותר מארבעה חודשים מאז רכשו את מכשיר הווידאו , 
הם כתבו שאינם יודעים כיצד להפעילו . המתלוננים , אברהם ושרה לימור מחיפה , 
שלחו אלינו העתק התכתבות בינם לבין חברת " מתלם אלקטרוניקה " , יבואנית 
מכשירי וידאו . מן ההתכתבות עולה כי בני הזוג רכשו את המכשיר ב13 במאי השנה 
ב"טרקלין החשמל " , ברחוב חורב 51 בחיפה . המוכר באותה חנות הודיע לקונים 
כי ההדרכה תינתן על ידי נציג היבואנים " מתלם אלקטרוניקה " . בתאריך המוסכם 
( אם כי באיחור של יותר משעה ) , הגיע הנציג . על פי מכתב בני הזוג , 
שהה המדריך בביתם לא יותר מ21 דקות , שרובן הוקדשו להכוונת המכשיר . משסיים 
את עבודתו , הופנתה תשומת לבו לכך שכאשר משדרים דרך הווידאו מופיע " שלג " 
על המסך . לטענת בני הזוג לימור , האיש אמר " ככה זה " , והלך לדרכו . 
בני הזוג התקשרו לחנות ששלחה אליהם סוכן מטעמה . הסוכן לקח את המכשיר והחזירו 
כעבור יומיים . הקונים ביקשו ממנו הדרכה , ולדבריהם , השיב כי הוא יודע 
רק למכור , כיוון שאינו טכנאי ואינו יודע להדריך . בכל מקרה , אמר , 
לא יישלח אליהם עוד טכנאי . ב09 . 6 . 31 שלחו בני הזוג לימור מכתב תלונה 
ל"מתלם אלקטרוניקה " . ב09 . 6 . 81 שלחה להם החברה תשובה . איננו יודעים 
מי כתב את המכתב , כי החתימה אינה ברורה . במכתב התשובה נאמר , כי לפי 
בירור שלהם עם הסוכן , הוא שהה בביתם שעה ועשרים דקות , ולדבריו , כשיצא , 
הלקוחות היו שבעי רצון . באשר לבעיה שהתגלתה במכשיר , נאמר במכתב התשובה , 
היא נבעה מן העובדה שמכשיר הווידיאו ממוקם קרוב לטלוויזיה . כשהרחיקו אותו 
הכל היה בסדר ( הערה שלנו : למיטב הבנתנו , מכשיר הווידאו אמור להימצא 
דווקא קרוב לטלוויזיה , תמוה אפוא מדוע הקרבה הזאת גרמה לתקלות ) . עוד 
נאמר במכתב התשובה , כי הדרכה אכן ניתנת רק פעם אחת ולכן לא יוכלו לצערם 
לשלוח מדריך בפעם נוספת . לנוחיותכם , כתב איש החברה , אנו מצרפים דפי 
הסבר בעברית . מאז לא יספה משפחת לימור להטריד את היבואן ואו את בעל החנות . 
עד שקראו את הכתבה על מכשירי וידאו במדור צרכנות , שממנה הבינו שזכותם 
המלאה לקבל הדרכה שתספק אותם . הם שלחו אלינו את ההתכתבות בינם לבין יבואן 
מכשירי הווידיאו , ואנו שלחנו את תלונתם לחברת " מתלם אלקטרוניקה " . קפמאבינכעבור 
ימים אחדים נשלחה אלינו תשובת החברה ( שוב עם חתימה לא ברורה . נראה לנו 
כי כתיבת מכתב ללא ציון שם הכותב , היא פגיעה בכללי הנימוס האלמנטרי ) . 
שוב חזרה החברה על הטענה כי הסוכן מטעמם שהה זמן רב בבית המתלוננים . עוד 
נאמר במכתב כי מכיוון שהמכשיר שרכשו המתלוננים הוא חדיש ומשוכלל , יש צורך 
לקרוא בעיון את ההסברים . " יחד עם זאת ולפנים משורת הדין " , נאמר במכתב , 
" נורה למדריך בחיפה לבקר שוב בביתם של המתלוננים , הפעם על חשבוננו , 
ואנו תקווה כי בפעם הזאת יבינו את המוסבר להם " . יומיים לאחר שקיבלנו את 
המכתב הזה , בעודנו תוהים אם אכן עמדה החברה בדיבורה , הגיע אלינו מכתב 
משרה ואברהם לימור , שבו נאמר כי כבר ביקר אצלם מנהל תחנת השירות בחיפה 
ועשה את מלאכתו על הצד היותר טוב . " חבל שרק בדרך זו ניתן לקבל שירות 
המגיע ללקוח " , מציינים המתלוננים במכתבם . הסוף הטוב אינו צריך להסיח את 
הדעת מהבעיה העיקרית : מכשירי הווידאו משתכללים משנה לשנה , ויחד עם השכלולים 
הם גם נעשים יותר ויותר מסובכים . לא כל אחד , ואולי נכון יותר לומר , 
רוב האנשים , אינם מסוגלים להסתדר עם הסבר כתוב , מה גם שלפעמים הוא כתוב 
בצורה עילגת . רוב האנשים זקוקים להסבר אישי שצריך להינתן בסבלנות ובניחותא . 
