אחד הכישלונות הגדולים של הממשלה בקליטת העלייה הוא אי יכולתה לעורר תנועת 
התנדבות המונית לסייע בקליטתם של המוני העולים , מברית - המועצות ובקרוב , 
גם מאתיופיה . בשטח פועלים ארגונים , קבוצות ועמותות , כל אחד לפי יכולתו . 
אך אין מי שיקבץ את האצבעות היחידות לידיים חזקות שיושטו לקליטה מהירה , 
בלי למשוך כספים גדולים מקופת הציבור הגירעונית והריקה . הנתק המתמשך בין 
הממשלה לציבור מחמיר את שיתוקו של העם , שבכוחו לעשות רבות . נשגב מבינתי 
מדוע נגזר על עולים להמתין חודשים ארוכים עד שיימצא להם מקום באולפן . חולפים 
שבועות וחודשים קשים של חוסר מעש ומועקה , מעט הכסף הולך ומתכלה , גם משום 
שללא ידיעה בסיסית של השפה קשה מאוד , כמעט בלתי אפשרי , למצוא עבודה . 
בגלי העלייה בשנותיה הראשונות של המדינה שוגרו לריכוזי העולים מאות חיילות , 
ללמד עברית . עכשיו , מחזור המתגייסות לצה"ל גדול במיוחד . מדוע לא להכשיר 
חלק מהן , ובמיוחד אלו הדוברות רוסית , להקניית השפה החדשה לעולים ? המורים 
והמורות באולפנים עושים עבודה גדולה וראויים לכל שבח , אך הם לבדם אינם 
מסוגלים לשאת בנטל . והנטל הזה עוד יגדל ויכבד בחודשים הקרובים , בשנה 
הבאה . תנו גם למתנדבים ללמד עברית , בצד מאות חיילות . חשוב להקים מוקדי 
מידע לאקדמאים ולבעלי מקצועות חופשיים , שיופעלו בערבים בידי מתנדבים מקרב 
בעלי אותם מקצועות . רופא ידריך רופא , מהנדס ידריך מהנדס , מנהל בית - 
ספר ידריך את מי שיוכלו לשמש מורים למתמטיקה ולפיסיקה , ויועץ פטנטים ידריך 
את בעלי ההמצאות ; תמיד יש כאלה . מדוע להשאיר הכל בידי פקידים ופקידות , 
שלא תמיד יש להם הידע החיוני ? ישבו מומחים ותיקים בקבוצות עזרה , בכתובות 
ובמועדים קבועים , בחדרים שיוקצו להם במוסדות ציבור , ויפגשו עמיתים המגששים 
בצעדיהם הראשונים בארץ זרה . חשתי מבוכה ואי נוחות למראה אישה טובת לב אך 
חסרת כל , הבאה לעזור , בשפת הידיים והבעות הפנים , לשכניה החדשים , 
אקדמאים בכירים מברית - המועצות שהגיעו כאן עד פת לחם . הם שכרו דירה הזוללת 
את כל כספם ונותרו בין ארבעה קירות , אך ללא תעסוקה וללא מקור פרנסה . 
והאישה הטובה , הגם שאינה משכילה כמותם , מבקשת לעזור להם . במקום העזרה 
הקטנה הזאת , או בנוסף לה , ניתן לעזור להם ביצירת קשר עם בעלי מקצועות 
זהים לשלהם . קפמאפרקלפני שנים היתה ההסתדרות מתגייסת מדי פעם למבצעי התנדבות 
מיוחדים . היום היא שקועה במאבקי הישרדות , אך גם במצבה הקשה היא יכולה , 
וטוב לה שתעשה זאת , ליזום פעולות המוניות לעזרת העולים . התנועה הקיבוצית 
היא כוח גדול , שיש לו עניין למשוך אליו עולים צעירים , שכן קיבוצים ותיקים 
נושאים בנטל הכבד של פרנסת דור המייסדים ואילו צעירים רבים מעדיפים שלא לחיות 
בקיבוץ . קליטת עולים צעירים עשויה לעזור לשני הצדדים . ואמנם , יש קיבוצים 
היוזמים קליטת עולים . הם יכולים לספק קורת - גג , תעסוקה וחדר אוכל פתוח 
לאלפי משפחות , בלי שהמדינה תצטרך לדאוג להם מקופתה . והנה , במקום לעודד 
את הקיבוצים , יוצא שר האוצר ב"מוקד " , באחת מהכרזותיו התמוהות , בהאשמות 
כלפי הקיבוצים על ה"אתנן " שקיבלו ומשווה אותם לחרדים המשתמטים משירות בצה"ל 
ומנהלים את מלחמותיהם על כיבושה של הקופה הציבורית . בשיעורי פסיכולוגיה 
חברתית ילמדו בעתיד , מן הסתם , על תסמונת מודעי . בהווה הוא מזיק . 
יש בשטח קבוצות מתנדבים וארגונים התנדבותיים שעושים למען העלייה , אך אין 
תנועה המונית ומרכזית המנוהלת כיאות ממוקד אחד . זה , אגב , עשוי להיות 
אתגר לקציני צבא בכירים בדימוס . הממשלה והסוכנות לבדן אינן מסוגלות לשאת 
בנטל , ואינן צריכות לשאת בו לבדן . בתקופות חירום היינו עדים להתעוררות 
ספונטנית של התנדבות המונית . אבל , זה אירע רק בתקופות חירום , כאשר 
רוב העם חש שעליו להתלכד , בעיקר כדי לחוש את תחושת ה"ביחד " כשנשקפת לו 
סכנה מבחוץ . עתה , לא רק שאינו חש צורך כזה , אלא הוא מפורר ומפורד יותר 
מתמיד , עייף ממלחמות ומפילוגים , איננו מאמין בפוליטיקאים ומלא טענות 
כרימון אל הממשלה . התחושה שאין בעל בית יוצרת ניכור והסתגרות , ולא הזדהות 
עם אינטרס לאומי ופתיחות לפניות לעזרה . מבית הנשיא בירושלים יצאו מאז ומתמיד 
יוזמות ברוכות לעידוד ההתנדבות . בית הנשיא מחלק זה שנים רבות , בטקס פומבי , 
פרסים ליחידים ולקבוצות שהצטיינו במעשים ובפעילויות למען הציבור . יורשה 
לי להציע לרעיית הנשיא , הגברת אורה הרצוג , שפעלה רבות למען ישראל יפה , 
שתצא ביוזמה גדולה להפעלת הציבור בעזרה לעולים , ולא רק לעולי ברית - המועצות . 
כ02 אלף נפש אמורות להגיע בחודשים הקרובים מאתיופיה . בני עדתם הוותיקים , 
יחסית , יסייעו להם רבות , אך תידרש עזרה רחבה יותר . היום חשים רק בטפטוף 
של התנדבות . חובה לאומית מן המעלה הראשונה להפוך את ההתנדבות לזרם גדול . 
אולי דווקא התסכול מאוזלת ידה של הממשלה יעורר את העם לפעולה משלו . מוטב 
שזה יקרה עכשיו , ולא לאחר שתסכולם של העולים ירקיע שחקים . 
