חמישה חברי תנועת פנתרים , בראשות כוכבי שמש , עומדים לצאת השבוע לברית - 
המועצות כדי להפסיק את העלייה " לפני שתהיה קטסטרופה " . אפשר להתייחס לאיש 
ולתופעה בזלזול . יש דגים רבים בים , ויש גם דג כזה , שבעיצומו של אירוע 
היסטורי , הממצה את עילת קיומה של המדינה , מציב לעצמו את סיכול האירוע 
כמטרה . גם בעת העלייה הגדולה בשנות החמישים , שהביאה את הורי הפנתרים , 
היו שדרשו להפסיק את העלייה אילו נשמעו להם , איפה היו כוכבי שמש וחבריו 
היום . יחד עם כך , אין להתעלם מנימוקיו של שמש . הוא מעלה על פני השטח , 
בעזות אופיינית , מחשבות מודחקות של אחרים : האם באמת מסוגלת ישראל במצבה 
הנוכחי לקלוט מאות אלפי עולים ? היש בדל - סיכוי להשיג את עשרות מיליארדי 
הדולרים הדרושים כדי להבטיח לעולים תנאי קיום בסיסיים עד שישתלבו במשק ? 
האם מדינה , הסובלת ממגבלות ומצוקות בתחומים חיוניים מסוגלת להגדיל את 
אוכלוסייתה בקצב שאין ולא היה כמותו בעולם ? האם לא יהיה הדבר על חשבון 
מאות אלפים ותיקים , החיים מתחת לקו העוני לפי ההגדרות המקובלות ? שאלות 
כאלו נשאלות בלב רבים , אף - על - פי שהתשובות אינן מספקות , בעיקר משום 
שישראל נוטלת על עצמה משימה בלתי מוגבלת מבחינת היקפה : לקבל כל מספר עולים 
שיגיע . בתקציב הבא מדובר על 033 אלף עולים , ובהתאם לכך נעשו החישובים . 
אבל קיימת אפשרות שיבואו 004 אלף , ואולי יותר . ומה אז ? איש לא תיכנן 
שיכון , תעסוקה , חינוך , בריאות וכו ל001 אלף עולים נוספים . גם הפתרונות 
ל033 האלפים אינם ברורים כל צורכם , אך אם יבואו 034 אלף או יותר לא נדחה 
אותם . איך ? איכשהו . במדיניות העלייה והקליטה יש יסוד לא רציונלי : 
פועלים במרץ להשגת יעד בלתי מוגבל בממדיו , שמשמעותו המלאה מבחינת המחיר 
והתוצאות לא ידועים לאשורם . העלייה הבלתי מוגבלת לא תביא ל"חורבן בית שלישי " . 
אבל ייתכן מאוד שתחולל משבר כלכלי וחברתי שכמוהו לא ידעה המדינה . ובכל 
זאת ממשיכים לפעול להמשך העלייה ויהי מה , כי קיימת הסכמה נרחבת ( כוכבי 
שמש וחבריו אינם שותפים לה ) שאי אפשר אחרת . למעשה , קליטת העלייה אינה 
חורגת מיכולתנו . חרף ההבדלים העצומים , ניתן להשוות את הנסיבות של מפעל 
העלייה לאלה של מלחמה הנכפית על המדינה . גם אז מדובר באירוע שממדיו , 
מחירו ותוצאותיו אינם ברורים מראש . מלחמה עלולה לעלות למשק בתוצר לאומי 
של שנה ויותר , כלומר בעשרות מיליארדי דולרים ( זהו גם סדר העלויות של 
מפעל העלייה ) . האם לא היינו עושים הכל כדי לעמוד בדרישות החומריות המתחייבות 
מן המלחמה , ומצליחים בכך איכשהו ? הפוטנציאל הלאומי גבוה בהרבה ממה שסוברים , 
מה שחסר במצבי רגיעה הוא הנכונות לממש אותו . בניגוד לסיסמאות הנמלצות 
המופרחות מכל עבר , קליטת העלייה איננה נתפסת באמת ובתמים בעיני הציבור 
כמפעל חירום לאומי . רואים זאת בימים אלה ממש : הכל משבחים ומרוממים את 
העלייה . אבל נסו לגעת בזכות , בטובת הנאה , בחזקה או ב"הישג " , שהושגו 
בעבר , והזעקות עולות לשמים מכל עבר . וקיסר והברפלד אינם מסתפקים בדיבורים 
ומוכנים לשתק את כל המשק לזמן בלתי מוגבל כדי לסכל פגיעה בטובות ההנאה של 
חברי הסתדרותם . בפי כולם יש גם טענות נכונות . אין סעיף בתוכניות השונות 
בין כללי , כגון העלאת שיעורי מע"ם ומס הכנסה , ובין ספציפי , כמו הגבלת 
שכר המינימום שאין בו חסרונות מבחינה חברתית , כלכלית או אחרת . לעתים 
יש בהצעות אפילו אי - צדק . השאלה היא אם אפשר לבצע מפעל חירום לאומי בלי 
נפגעים ובלי לגרום אי - צדק . החברה הישראלית רוצה עלייה , אבל צריך להודות 
באמת המרה : חוגים נרחבים בה אינם מוכנים בשום פנים לשאת במחיר הנתבע מהם 
תמורת קליטתה . . אם לא יחול שינוי בנכונות של כל חלקי הציבור לשלם את 
המחירים הנתבעים מהם , יסתיים מפעל העלייה והקליטה בכישלון מכאיב . ובחזרה 
לכוכבי שמש : נסיעתו למוסקווה מאוסה . אך בניגוד להסתדרות ואיגודיה , 
נציגי אחדות ממפלגות הקואליציה , רוב נציגי האופוזציה , וכן רבים אחרים 
האיש לפחות נוהג ביושר . 
