חברת מפרו מקיבוץ הגושרים , יצרנית " אפיליידי " ( סופט אנד איזי ) 
תשלם 53 . 5 מיליון דולר לחברת רמינגטון מארה"ב , על - פי הסדר שהושג לפני 
כשלושה שבועות בניו - יורק . הסכסוך בין מפרו לבין רמינגטון פרץ לאחר שב8891 
החלה רמינגטון לייצר ולהפיץ ברחבי העולם מכשיר לתלישת שיער מתוצרתה בשם " ליידי 
רמינגטון " , שפותח על - ידי ארבעה ממציאים ישראליים ופעל בעיקרון דומה ל"סופט 
אנד איזי " , הרשום כפטנט על - ידי מפרו . הסכסוך המשפטי בין שתי החברות 
נמשך כשלוש שנים בכעשרים מדינות , וגרר את שתי החברות להוצאות עצומות . 
לפני כשלושה שבועות דווח בניו - יורק לממציאים הישראליים על ההסדר שהושג 
עם מפרו , על - פיו תשלם החברה הישראלית 53 . 5 מיליון דולר פיצויים לחברת 
רמינגטון ויוסרו התביעות ההדדיות בין שתי החברות . מפרו ידעה את אחת מההצלחות 
השיווקיות הגדולות של התעשייה הקיבוצית בשנות ה08 . ב6891 החלה לייצר את 
המכשיר להסרת שיער " סופט אנד איזי " , לאחר שרכשה את הפטנט משני ממציאים 
ישראליים מנס - ציונה . מפרו רשמה את המכשיר כפטנט ביותר מ05 מדינות , 
ומאז ניהלה מלחמות בזייפנים בכל העולם ובמיוחד במדינות המזרח הרחוק . לאחר 
כשנה של פעילות ב7891 , הגיעה החברה להיקף מכירות של 53 מיליון דולר . מפרו 
האשימה את רמינגטון בזיוף הפטנט . עיקר המאבק היה בבתי - המשפט לפטנטים 
של בריטניה , הולנד , גרמניה , בלגיה והונג - קונג , שם ייצרה מפרו חלק 
ניכר מהמכשירים . ארבעת הישראלים שהיו אחראים לפטנט החדש ניסו לשווא למכור 
אותו למפרו הרבה לפני שמכרו אותו לרמינגטון , וזאת תמורת סכום הנמוך משני 
מיליון דולר . בסופו של דבר רכש ויקטור קיים , בעליה של רמינגטון , את 
הזכויות על הפטנט והחל להפיצו בארה"ב ובאירופה . בשנה האחרונה חלה ירידה 
בהיקף המכירות של המכשירים למריטת שיער מתוצרת מפרו , והחברה , שניסתה 
להיכנס לתחומי ייצור נוספים , נמנעה מלפרסם את היקף מכירותיה . כמו כן נודע 
כי הסוכן שלה בארה"ב , חברת " קרוקס " מקליפורניה , נכנסה לפני כחצי 
שנה לקשיים והכריזה על כניסתה לצפטר 11 . במקביל הגישה תביעות פיצויים נגד 
מפרו . מפרו מנהלת מו"ם עם כמה חברות אחרות שישווקו את מכשיריה בארה"ב ובהן 
קון - אייר מקונטיקט וחברה נוספת הקשורה לרמינגטון . 
