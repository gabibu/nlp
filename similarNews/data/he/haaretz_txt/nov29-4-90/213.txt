טוקיו ( אי - פי ) . יו"ר הפדרציה של ארגונים כלכליים , הארגון העסקי 
החזק ביותר ביפאן , הודיע על התפטרותו במה שנראה כצעד בדרך לרענון התדמית 
של הארגון הזה , עקב האכזבה הרווחת בציבור הרחב מן העסקים הגדולים במדינה . 
אישירו סאיטו , בן 97 , הודיע בתחילת השבוע כי יפרוש ב12 בדצמבר , לפני 
תום הקדנציה שלו בת השנתיים . גאישי היראיווה , בן 67 , שהוא היום סגנו , 
ימלא את מקומו . הפדרציה , הנקראת קאידרנן , כוללת 839 חברות ו121 ארגונים 
עסקיים , ביניהם כמעט כל החברות הגדולות ביפאן . סאיטו הוא גם המנהל של 
חברת הפלדה ניפון סטיל , חברת הפלדה הגדולה בעולם . היראיווה הוא היו"ר 
של טוקיו אלקטריק , חברת החשמל הפרטית הגדולה בעולם . 
