האם יכולים אדם או קבוצת עובדים , המבוטחים בקרן איתנה , יחסית , להתנגד 
למיזוג הקרן עם גוף ביטוחי שכל הנתונים מראים כי יקרוס בעוד כמה שנים ? 
זאת השאלה שתידון היום בבית הדין האזורי לעבודה בתל - אביב , בעקבות עתירה 
שהגישה קבוצת מורים תיכוניים ועובדי התעשייה האווירית , החברים בקרן הפנסיה 
מבטחים . בדיון הראשון , במעמד צד אחד אחד , שהתקיים ביום רביעי שעבר , 
הוציאה השופטת עדינה פורת צו זמני האוסר על הנהלת מבטחים לקבל החלטה בעד 
איחוד בין הקרן לבין קרנות הפנסיה של פועלי הבניין והעובדים החקלאיים . קבוצת 
המורים ועובדי התעשייה האווירית טוענת בעתירה , שהמיזוג של קרנות הפנסיה 
של העובדים החקלאיים ופועלי הבניין יפגע ביכולתה של מבטחים לעמוד בהתחייבותה 
לשלם לחבריה פנסיות בעתיד , מאחר שהוא יגדיל את גירעונה האקטוארי ויערער 
את חוסנה הפיננסי . קבוצת העותרים צירפה לפנייתה חוות דעת של היועץ האקטוארי 
נחום ורמוס , המציינת שהגירעון האקטוארי של קרן פועלי הבניין , כפי שפורסם , 
הוא 009 מיליון ש"ח , בעוד שהגירעון האקטוארי של קרן העובדים החקלאיים 
הוא 481 מיליון ש"ח . פירוש הדבר , אומר ורמוס , שלאחר המיזוג יגדל הגירעון 
במאזן ב480 . 1 מיליארד ש"ח . לפי התחזית של זרמי הכספים בקרן פועלי הבניין , 
יחסרו לקרן ב53 השנים הבאות שני מיליארד ש"ח . לפי תוכנית האיחוד שהכין 
האגף לביטחון סוציאלי בהסתדרות , בראשות דב פלג , יכוסו רק כ051 מיליון 
ש"ח מסכום זה על - ידי העתודה האקטוארית של קרנות הפנסיה האחרות . כל יתר 
58 . 1 מיליארדי השקלים ימומנו מקופתה של מבטחים . האיחוד בין שלוש קרנות 
הפנסיה מוצג על - ידי ההסתדרות כפעולה של סיוע הדדי , אך אין זה כך , אומר 
ורמוס בחוות הדעת . כל הכספים של קרן פועלי הבניין יאזלו בעוד מספר שנים . 
לאחר מועד זה תהיה הקרן סמוכה על שולחנה של מבטחים . גם למבטחים בעיות 
אקטואריות , אך כשאלה יחריפו , לא יהיה בכוחה של קרן פועלי הבניין לסייע 
למבטחים . ואמנם , עיקר ההתנגדות הוא למיזוג של מבטחים עם קרן הפנסיה של 
פועלי הבניין , שמצבה בכי רע . זו הקרן היחידה במערכת הפנסיה ההסתדרותית 
שבה מספר הגמלאים , המהווים נטל כספי על הקרן , עולה על מספר העמיתים הפעילים , 
שמהם היא גובה דמי גמולים . לדברי המנכ"ל , דוד גורביץ , בסוף שנת 0991 
יגיע מספר הגמלאים ל001 , 91 , לעומת 61 אלף עמיתים פעילים . לדעת גורמים 
מקצועיים , היחס המספרי הרצוי כדי לשמור על חוסנה של קרן פנסיה הוא לפחות 
שלושה עמיתים מול כל גמלאי . היחס השלילי בין מספר הגמלאים למספר העמיתים 
הפעילים בקרן פועלי הבניין משתקף היטב במאזנה . בתשעת החודשים הראשונים 
של 0991 שילמה הקרן פנסיות בסך 331 מיליון ש"ח ובו בזמן גבתה דמי גמולים 
בסך שליש מסכום זה , 44 מיליון ש"ח . ההון הצבור בקרן לא השתנה השנה לעומת 
אשתקד 1 . 1 מיליארד ש"ח , שפירושם ירידה ריאלית של כ%02 . קרן פועלי הבניין 
ספגה מכה קשה כבר בראשית שנות השמונים , כשהחל השפל בענף הבנייה . הפיטורים 
המאסיוויים בענף פגעו במאמצי הקרן לגייס לשורותיה מבוטחים חדשים . גם כיום , 
מבין 55 אלף עובדים ישראלים בענף הבנייה , רק % 03 מבוטחים בקרן פועלי הבניין , 
שלא לדבר על 55 אלף פועלי בניין מהשטחים , שאיש מהם אינו מבוטח בה . בשנים 
האחרונות ניסתה ההסתדרות לשכנע את הממשלה להסכים לצירופם של ערביי השטחים 
המועסקים בענף הבנייה לקרן , במקום להעביר את הפרשותיהם הסוציאליות לביטוח 
הלאומי , ללא הצלחה . לא רק סיבות אובייקטיוויות פגעו בקרן פועלי הבניין , 
אלא גם מדיניותה של הנהלת הקרן , להעניק הטבות חריגות למבוטחים , ללא 
כיסוי , כמובן . בין ההטבות : אפשרות לצבור זכויות פנסיה בשיעור % 06 מהמשכורת 
הקובעת לפנסיה אחרי 03 שנות עבודה ( מה שמכונה בעגה המקצועית , 0306 ) 
וחישוב שנת עבודה לצורך הפרשות לפי 572 יום במקום 563 יום . הטבות אלה 
בוטלו רק בשנים האחרונות , כשהתברר גודל המשבר הפוקד את הקרן . המנכ"ל חיזק 
בשנתיים האחרונות את מערך הגבייה של הקרן ותיכנן מבצעים לאיתור מעסיקים שאינם 
מבטחים את עובדיהם הישראלים בקרן באתרי הבנייה . פעולה זו הביאה לתוספת 
של כאלף עמיתים בשנה האחרונה , אך אין בה כדי לרפא את הקרן . חברות הביטוח 
אורבות בפתח ומצליחות מדי פעם לנגוס בנתח הלקוחות הפוטנציאלי של קרנות הפנסיה 
בכלל ושל קרן פועלי הבניין בפרט . חברות אלה מוכנות להעמיד יועצים משפטיים 
לרשות הקבלנים המבטחים את עובדיהם בתוכניות פנסיה פרטיות , שנגדם מנסה קרן 
פועלי הבניין להיאבק בבתי הדין לעבודה . מבחינתה של קרן פועלי הבניין , 
ההצטרפות המיידית למבטחים היא אולי שאלה של קיום או חידלון . בענף הביטוח 
הסוציאלי מציינים , שבלא המיזוג , קופתה של קרן פועלי הבניין תתרוקן בתוך 
חמש שנים . במצב זה נאלצים ראשי קרן הפנסיה של פועלי הבניין להסכים לאיחוד 
ללא תנאי . הם לא יוכלו להבטיח שזכויות פנסיוניות עדיפות , שניתנו בעבר 
לחלק מעמיתי הקרן ( לפורשי סולל בונה , למשל ) , יישמרו לאחר האיחוד , 
שכן התקנון הקובע יהיה זה של מבטחים . בלית ברירה הסכימה קרן פועלי הבניין 
לתנאי של מבטחים , שהעובדים המנהליים של קרן הבניין ייקלטו במבטחים " בהתאם 
לצרכים " , דהיינו , עשרות מהם יפוטרו . אנשי קרן הפנסיה של העובדים החקלאיים , 
לעומתם , אינם ששים לשתף פעולה בנוגע לאיחוד . יו"ר מועצת המנהלים של 
קרן החקלאים , חיים אביבי , מפגין כוח , אולי משום שגירעונה האקטוארי 
של הקרן שופר , בגלל הירידה הקבועה המסתמנת בשנים האחרונות במספר הפורשים 
לפנסיה בענפי החקלאות . אביבי , המשמש במקביל כמזכיר איגוד העובדים החקלאיים 
כפילות תפקידים המקפלת בתוכה ניגוד אינטרסים בולט הבהיר באחרונה למזכ"ל 
ההסתדרות , ישראל קיסר , שהוא מציב ארבעה תנאים לפני כל דיון רציני על 
איחוד עם מבטחים : במבטחים יוקם אגף מיוחד לפועלים החקלאיים , שבעלי התפקידים 
בו ייקבעו בידי ההנהלה הנוכחית של קרן העובדים החקלאיים ולא בידי מבטחים ; 
זכויותיהם הפנסיוניות של העמיתים הפעילים בקרן העובדים החקלאיים יישמרו 
ולא יבוצע " ישור קו " עם זכויותיהם של עמיתי מבטחים ; לא יפוטר איש מבין 
55 העובדים המנהליים שהקרן מעסיקה ; העובדים של קרן החקלאים ישולבו בכל 
מוסדותיה של מבטחים . תנאיו אלה של אביבי אושרו בישיבה של מרכז איגוד הפועלים 
החקלאיים . " לא נקבל תכתיבים מהסוג שהונחתו על קרן פועלי הבניין " , הצהיר 
אביבי . למרד שהכריזו המורים ( לרבות חברי הסתדרות המורים , הסרה למרותה 
של ההסתדרות הכללית ) ואנשי התעשייה האווירית צורף בימים אלה כתב התנגדות 
של התאחדות התעשיינים . נציגי ההתאחדות אמנם אינם חברים בהנהלת מבטחים , 
אך כמי שחתמו עם מבטחים בשנת 9791 על ההסכם להנהגת פנסיה מקיפה , יש לעמדת 
התעשיינים משקל ציבורי בעניין . בתזכיר ששיגר למנכ"ל מבטחים , בן עמי עמירן , 
מציין ראש האגף לעבודה ומשאבי אנוש בהתאחדות התעשיינים , יוסי גטניו , 
ש051 אלף עובדים במפעלי התעשייה הצטרפו להסכם פנסיה מקיפה במבטחים על סמך 
מצב נתון של קרן זו באותה שנה . המיזוג , הוא אומר , ירע את מצבה של מבטחים , 
דבר שלא היה ידוע לפני 11 שנה , שכן הגירעון של שתי הקרנות הצפויות להתאחד 
עמה מגיע ל3 . 1 מיליארד ש"ח , על - פי נתוני אוקטובר 09 . גם התאחדות האיכרים , 
המעסיק הגדול ביותר בענפי החקלאות , הודיעה על התנגדותה למיזוג . " ההסתדרות 
לוטשת עין אל הכספים שהצטברו בקרן העובדים החקלאיים במסווה של איחוד קרנות 
הפנסיה " , אומר מנהל מחלקת העבודה בהתאחדות האיכרים , אליהו קורח . " במקום 
שהכספים ישמשו למימון המיזוג , יש להחזירם למעסיקים ישירות , או להפכם 
לקרן השקעות וצמיחה במשקים חקלאיים , במיוחד עכשיו , כשהחקלאות במשבר ורוב 
החקלאים נאבקים על קיומם " . למורים , לעובדי התעשייה האווירית ולעובדי התעשייה 
הצבאית , המגלים תקיפות בהתנגדותם למיזוג קרנות הפנסיה , יש נציגות בהנהלת 
מבטחים . שלוש פעמים בחודש האחרון כונסה הנהלת הקרן לדיון במיזוג , ובכל 
הפעמים עלה בידי מגזרים אלה למנוע קבלת החלטה המחייבת את המיזוג . ערבות 
הדדית היא מושג יפה , הם אומרים , אך עתיד הפנסיות למבוטחים קודם לכל שיקול 
אידיאולוגי . 
