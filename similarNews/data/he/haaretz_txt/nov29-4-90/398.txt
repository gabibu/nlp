שר האוצר , יצחק מודעי , נפגש עם אריה גנגר ועם יו"ר דירקטוריון חברת " גרייט 
לייקס " על מנת לקדם את מכירת כימיקלים לישראל . הפגישה התקיימה לפני ימים 
אחדים בעת ביקור שערך שר האוצר בארה"ב . הפגישה נועדה לעמוד על כוונותיה 
של קבוצת משקיעי החוץ ולשמוע כיצד בדעתה לשמור על האינטרסים של כי"ל . על 
פי הידוע נערכה הפגישה ברוח טובה . משקיעי החוץ , שעליהם נמנית גם משפחת 
פריצקר , דיווחו כי בדעתם לרכוש את כימיקלים לישראל כהשקעה לטווח ארוך תוך 
כדי שיתוף פעולה עם הממשלה , ואין בדעתם ל"גנוב " את סודות החברה . שרי 
האוצר והתעשייה אמורים להיפגש בתקופה הקרובה על מנת לשוב ולסכם את תהליך 
מכירת כימיקלים לישראל . בפגישה שהתקיימה לפני כחודש סוכם כי בחברת כימיקלים 
לישראל תיעשה הערכה כלכלית של החברה במטרה לקבוע את שוויה הממשי של החברה . 
כמו כן סוכם כי ראשי כי"ל יציבו את התנאים שבהם תוכל להתבצע מכירת החברה . 
בכי"ל בוצעה הערכה כלכלית , אך מנכ"ל החברה , חיים ארז , הודיע כי אין 
אפשרות לקבוע את המגבלות שלפיהן ניתן למכור את החברה . 
