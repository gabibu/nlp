בכל שנה יוצאים מוספי הספרות של העיתונים האנגלים עם המלצותיהם של סופרים 
ומבקרים על ספרי השנה החולפת . נפתח במבחר המלצות מן ה"אינדיפנדנט " : הסופר 
והמבקר האירי גון באנוויל כותב כי דרק מקמהון הוא אחד הטובים במשוררים האירים 
בני דורו . הוא רב - חן ואלגי ו"מבחר שירים " ( " וייקינג " ) מאפשר 
להתוודע אל מכלול יצירתו . על שירו " צריף שאינו בשימוש במחוז וקספורד " 
הוא כותב כי זה השיר היפה ביותר שנכתב על ידי משורר אירי מאז מות ייטס . 
בדרך הטבע ממליץ באנוויל על ספרו של בן ארצו גון מקגהרן " בקרב נשים " 
כטוב ברומאנים שקרא ב0991 . א . ס . ביאט , הזוכה בפרס קר " ל0991 , 
ממליצה על " ספר ויראגו של סיפורי פיות " בעריכת אנגלה קארטר ( " ויראגו " ) 
, המאוכלס אנשים שונים , מצחיקים , מרושעים ומוזרים . " כזבי לילה " 
( " הארוויל " ) מאת גזואלדו בופלינו האיטלקי הוא בעיניה תערובת של סיפורי 
אלף לילה ולילה עם גותיקה של המאה ה81 , ספר שתופס אותך בגרון , היא כותבת . 
אבל את מירב שבחיה היא מעריפה על אליס מנרו , מן הגדולים במספרי הסיפור 
הקצר של זמננו , שקובץ הסיפורים החדש שלה " ידידת נעורים " ( " צאטו " ) 
ראה אור השנה וזוכה לשבחים מכל עבר . עוד היא מציינת את ספר שיריה של רות 
פיינלייט בספרה " הקשר " ( " האצינסון " ) . אנתוני ברגס מעמיד בראש 
את ספרו של הלמוט גיימס פון מולטקה " מכתבים אל פרייה " ( " הארוויל " ) 
שהוצא להורג על ידי הנאצים בעוון חתרנות . בצדו הוא מציין את"רכוש " , 
ספרה של א . ס . ביאט ( " צאטו " ) שאינו זקוק אמנם לשבחיו , אלא שהיה 
רוצה להדגיש את הכשרון הגדול שבו עשויה עבודת הפאסטיש שבו . אין להקל ראש 
בהצלחה שביצירת משורר בן המאה ה91 שהוא עולה על רוברט בראונינג . גבריאל 
יוסיפוביץ מציין את הרומאן האחרון של תומאס ברנהרד שטרם ראה אור באנגלית 
ושמו " הכחדה " . זהו המשעשע והנורא בספריו של ברנהרד והוא מפיח חיים חדשים 
בתימה הישנה של הניגוד בין צפון ודרום , כלומר : הארצות הדוברות גרמנית 
ואיטליה . בצד ברנהרד הוא מציב את מילן קונדרה וספרו " האלמותיות " ( 
" גאלימאר " ) שטרם יצא לאור באנגלית . דוריס לסינג בחרה בתרגום החדש של 
" אלף לילה ולילה " שיצא בהוצאת " נורטון " ונעשה בידי חוסין חאדאווי . 
בצדו היא מציינת את הרומאן " עיר הזעפרן " מאת אדוארד אל חאראת , סיפורה 
של ילדות באלכסנדריה , קרוב יותר לפרוסט מאשר לדארל . ה"טיימס " של לונדון 
מקדיש הפעם לספרים חוברת קטנה . פיטר קונראד מכריז בו שהפעם , באופן יוצא 
מן הכלל , בחרו שופטי ה"בקר " נכונה . ספרה של ביאט , הוא כותב , הוא 
הישג מרשים . בצדו הוא מציין את " העולם הגדול " של דיוויד מלף האוסטרלי 
( " צאטו אנד וינדוס " ) שהוא רומאן היסטורי - חברתי על אוסטרליה במחצית 
האחרונה של המאה , והוא אינו נופל , לדעתו , מספרה של ביאט . פנלופי 
פיצגרלד כותבת כי היתה זו שנה טובה לביוגרפיות . היא קראה את זו של א . 
ן . וילסון על הסופר ס . ס . לואיס ( " קולינס " ) , את " האשה הלא 
נראית " שהוא סיפור יחסיה של אלן טרנאן עם צרלז דיקנס מאת קליר טומאלין 
( " וייקינג " ) ואת ספרו של ריי מונק על לודוויג ויטגנשטיין ( " קייף " ) 
. שלושתן , היא כותבת , ביוגרפיות יוצאות מן הכלל על אנשים שונים מאוד 
זה מזה שהוכיחו איש איש על פי דרכו כשרון לאושר בניגוד לכל הציפיות . נאדין 
גורדימר אף היא מציינת ביוגרפיה , את זו של בוריס פאסטרנק מאת פיטר לוי 
( " האצינסון " ) , ביוגרפיה של משורר בידי משורר , פוקחת עיניים ומצוינת . 
עוד היא מציינת ספר בלתי מוכר : " נקמתו הרכה של לוחם חירות " מאת אולבי 
זקס ( " גראפטון " ) ושואלת : " כיצד אפשר שספר על אודות החלמה מהפצצה 
נוראה יכול להיות מרתק ? ובכל זאת כזה הוא הספר הזה . להסתכן כדי לשנות 
את העולם לטובה פירוש הדבר להיות בעל היכולת ליהנות מן השמחות העדינות של 
הגוף והנפש כאחד . מעולם לא קראתי עדות אישית כגון זו " . קייט קאלאוויי 
מציינת אף היא את " האשה הלא נראית " של קלייר טומאלין ומציינת בצדו את 
" עיין ערך אהבה " של דוד גרוסמן ( " קייף " ) כספר משעשע , נוגע ללב 
ותובעני . הביוגרפיות של ויטגנשטיין ושל קליר טומלין נזכרות פעמים רבות בצד 
הרומאנים של ביאט וגון מקגהרן . גם הרומאן של פנלופי פיצגראלד " שער המלאכים " 
( " קולינס " ) מצוין לשבח כספר המושלם ביותר של השנה . עוד נזכר הרומאן 
האחרון בסדרת " שפן " של גון אפדייק " שפן נח על משכבו " ( " אנדרה 
דויטש " ) והמבקרת סו טאונסנד אף פונה אליו בבקשה " אנא , עוד אחד , מר 
אפדייק " . ב"סאנדיי טיימס " מציין פרדריק רפאל את " צינק " מאת לאוויניה 
גריסן ( " מקמילן " ) כספר ששערורייה היא כי לא הוסבה אליו תשומת לב . 
גיבורו הוא אריק דורמן - סמית , גנרל בעל תבונה נדירה שהיה ביש מזל ולא 
נשא חן בעיני צרציל ומונטגומרי . ידיד של המינגווי , דנדי , מאהב וטקטיקאי 
הוא זוכה בספר הזורע אור על חייו וכתוב יוצא מן הכלל . א . ס . ביאט המסכנה 
שנאלצה להשיב לכל העיתונים הללו מציינת ב"סאנדיי טיימס " את " בלפאסט קונפטי " , 
ספרו הנפלא של קיארן קרסון ( " בלדאיקס " ) . חלקו שירה , חלקו פרוזה , 
חלקו הייק , חלקו שורות ארוכות חופשיות והוא על בלפאסט בעבר ובהווה והוא 
מלא הפתעות , שנון , פראי , אנושי ואקסטרווגנטי . קול מקורי ביותר . 
עדנה אובריאן מציינת את " המוזה המקוננת " , התואר שקשר יוסף ברודסקי לאנה 
אחמטובה ומודה להוצאת " בלדאיקס " ולמתרגם שלה ריצרד מקקין על מבחר נפלא 
זה משירתה . גם היא אינה יכולה להתעלם מסיפוריה של אליס מנרו במבחר האחרון 
שלה " ידידת נעורי " ( צאטו " ) . השחקן אלק גינס כותב כי נהנה הנאה מרובה 
מן הרומאנים של בריאן מור " כזבי שתיקה " ( " בלומסברי " ) ושל גון אפדייק 
" שפן נח על משכבו " ( " דויטש " ) . המשורר והמבקר גון קרי נהנה לעומת 
זאת מרומאן של גון ביילי " שגיאה ללא דופי " ( " בלומסברי " ) על ילדות 
במשפחת פועלים בבטרסי וסבור כי הביוגרפיה המעניינת ביותר של השנה היא זו 
של הילארי ספרלינג על פול סקוט ( " האצינסון " ) . כמבקרים אחרים מציין 
מלווין בראג את ספרו של סלמאן רושדי " הארן וים הסיפורים " ( " גראנטה " ) 
בשל מקוריותו , ואת " בקרב נשים " של מקגהרן בשל איכותו הצכובית . סופרת 
הבלשים המפורסמת רות רנדל מציינת שוב את הרומאן זוכה ה"בקר " של ביאט ומרינה 
ורנר כותבת כי השנה הוכיחו עצמם סופרים גדולים כמספרי אגדות . סאלמן רושדי 
בסיפורי הארן אל רשיד ואנגלה קרטר בסיפורי הפיות . קרל צאפק הוא תגלית השנה 
שלה ב"תשעה סיפורי פיות " ( " אוניברסיטת נורת וסטרן " ) . דייוויד אווון 
אינו היחיד הממליץ על ספרו של ויליאם בויד " חוף בראזאוויל " ( " סינקלייר - 
סטיוונסון " ) כרומאן יוצא דופן ומשובח . ספרים אחרים שנזכרו במשאלים הללו 
הם בין השאר " שלוש נובלות " מאת נינה ברברובה ( " צאטו " ) על מהגרים 
רוסיים בפאריס בין המלחמות ; הזיכרונות של אנדרי סאחארוב ( " האצינסון " ) 
; " זמננו דיוקן של תקופה " מאת נואל אנן ( " ויידנפלד " ) שכשמו 
כן הוא ; " מפלצות עם תקווה " מאת ניקולאס מוסלי ( " סאקאר " ) רומאן 
על המהפכים הפוליטיים - אינטלקטואלים של שנות העשרים בברלין ובקיימברידג ; 
וספרה של מיוריאל ספארק " סימפוזיון " ( " קונסטאבל " ) , רומאן משעשע 
ומטורף המתרחש בלונדון . 
