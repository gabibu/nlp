מי שנסע לטייל במצפה רמון וסביבתו ופקד את העיירה הנושאת שם זה , מקום 
שכוח אל הנמצא 08 קילומטר מבאר שבע ו002 קילומטר מתל - אביב היה נתקל בשיכונים 
עלובים שחלונות בתיהם מנופצים ; התחושה היתה של עיר רפאים , שהעזובה שולטת 
בה . אך כיום העיירה שוקקת . באחרונה ביקרתי שם עם קבוצת סטודנטים לאמנות 
שבאו ליצור בנוף המקומי . וראיתי שהרבה צעירים המהלכים ברחובות מתוך מטרה , 
ושהבניינים העזובים שופצו . אפילו הצמחייה היבשה התאוששה . מעיר על סף 
סגירה נהפכה העיירה למקום פורח ושוקק חיים , שינוי שאפשר ליחסו להקמתה 
של מושבת האמנויות . עד לא מזמן סבל היישוב מצפה רמון מדימוי נמוך שלא 
עודד תיירות פנים , ובוודאי לא פעילות אמנותית . לפני שנים זכה רעיון הקמתה 
של מושבת אמנויות לסיקור תקשורתי אדיר . היה לי אז יותר מספק קל לגבי סיכויי 
הצלחתו של הפרויקט במקום זה . הייתי עדה לכמה ניסיונות נפל של פרויקטים 
אמנותיים מאז 7791 , והגעתי למסקנה העגומה שאי אפשר להקים מפעל אמנותי באופן 
מלאכותי ובניתוק מסביבה מבינה , אוהדת ותומכת . הרעיון להקים את מושבת האמנויות 
במצפה רמון נולד בשיחת טלפון ב6891 בין אריה דולצין ז"ל , לשעבר יו"ר הסוכנות 
היהודית , לבין יוסי פרוסט , אז מנכ"ל אמנות לעם . הם התייחסו לתוכנית 
כאל מבצע הצלה ליישוב מתפרק . תוך זמן קצר נמכר הרעיון , ובספטמבר 6891 
קמה ועדת היגוי אשר כללה אישי ציבור שונים . לריכוז הפרויקט התמנה אביטל 
מוסינזון . באותם ימים של תחילת הפרויקט היה מצב העיירה קשה מנשוא . יותר 
ממחצית תושביה עזב אותה . ניסיונות חוזרים ונשנים להקים מפעלי תעשייה במקום 
נכשלו , והאבטלה הגיעה לממדים ניכרים . הסטיגמה השלילית שליוותה את העיירה 
הלכה והתחזקה . במקום שכמעט וננטש לחלוטין נותרו מבני ציבור רבים , תעשייה 
זעירה ובתי מגורים . ועדת ההיגוי בנתה תוכנית מפורטת להקמת מושבת אמנויות 
המורכבת מתשעה פרויקטים שונים ; מוקד העניין היה אמנות והדגש היה על חינוך . 
הפרויקטים הראשונים שפותחו ושפועלים כיום היו פנימייה לאמנויות וגרעין נח"ל 
לאמנויות . אפשר לומר שכרגע הפנימייה שפועלת מזה שלוש שנים היא המוסד המרכזי 
בעיירה . לומדים בה 051 תלמידים , גם מקומיים , שכולם מתרכזים בלימודי 
אמנות שמהווים חלק משמעותי מבית הספר התיכון המקיף שבמקום . הם באו אליה 
מכל חלקי הארץ , ונבחרו ללמוד בה בשל שאיפתם להתמקד באמנות פלסטית , בקולנוע , 
בתיאטרון ובמחול . זהו המוסד היחיד מסוגו בארץ . עם הזמן נוסדה גם 
מכינה קדם - אוניברסיטאית לחיילים משוחררים , שמתמקדת בהכנת סטודנטים ללימודי 
מקצועות הקולנוע , הווידאו והאמנות במוסדות להשכלה גבוהה . סדנת הווידאו , 
למשל , מאוד עמוסה . עובדים בה גם תלמידי תיכון שאינם לומדים במסלול 
האקדמי . ביקור בסדנאות האמנות , שהתמקמו באזור התעשייה הנטוש בחלקו , 
מלמד על שימוש נכון במבנים קיימים ושילוב אורגני בסביבה . כך גם לגבי מעונות 
הסטודנטים ; את בנייני השיכון הנטושים והמוזנחים הפכו לדירות פנימייה בעיצוב 
תעשייתי חדשני : הצבעים השולטים הם צהוב , טורקיז ואפור , עם ריהוט יפה , 
פונקציונלי ועמיד . העיצוב החדשני מדק , ומשפיע ללא ספק גם על חזות המקום 
כולו . תרומתה של הפנימייה ליישוב משמעותית . ב7891 למדו בבית הספר המקיף 
במצפה רמון רק כ001 תלמידים . משפחות רבות בחרו לשלוח את ילדיהם ללמוד 
בבתי ספר תיכוניים אחרים בגלל רמת הלימודים הירודה במקום , ובגלל אפשרויות 
הבחירה המצומצמות במגמות לימוד שהיו נחלת בית הספר המקומי . עכשיו לומדים 
בבית הספר כ034 תלמידים . מתברר כי תושבי המקום הפסיקו לשלוח את ילדיהם 
ללמוד בבתי ספר תיכוניים מחוץ ליישוב . מוסד אחר הקשור למושבת האמנויות אך 
אינו חלק אינטגרלי ממנה הוא " הילאי " , המרכז הישראלי למען האמנויות היוצרות 
שפועל במצפה רמון ובמעלות - תרשיחא , ומגיעים אליו אמנים שיוצרים בתחומים 
שונים . המרכז מספק להם דירות זמניות ביישוב לתקופת יצירה מוגבלת . הוא 
נתמך בתרומות , והדבר ניכר בריהוט הדל שבמקום . יעקב שביט , מנהל מושבת 
האמנויות , רואה את הפרויקט כהצלחה . החשיבות העליונה , לגביו , היא 
שבירת הסטריאוטיף של עיירת פיתוח . סיסמתו היא " לא עוד חלוצים בנגב , 
אלא אגואיסטים בנגב " . ההשפעה החברתית - תרבותית של המושבה על המקום , 
איננה מבוטלת . אומרת שוש בן משי , מנהלת המתנ"ס המקומי : " הפיתוח 
התחיל עם תחילת האמונה החדשה ביישוב . השילוב של אומנות , טבע ונוף עובד 
היטב . ברגע שאנשים באו לכאן מתוך בחירה , הדינמיקה של היישוב השתנתה " . 
ואכן , מושבת האמנויות מעודדת אנשים להתיישב במצפה רמון . מתוך 53 איש 
המועסקים בתחום האמנויות 71 גרים ביישוב . אפילו עולים מברית המועצות מוצאים 
שם את מקומם : בוריס גוטמן , במאי תיאטרון , ואישתו הציירת אירנה התקבלו 
זה עתה לעבודה . בעולם יש דוגמאות לא מעטות לריכוזי אמנים ואמנות שנודעה 
להם השפעה משמעותית על סביבתם . המודל הראשון הוא הסינתטי , שקיים במקומות 
שהתפתחו בצורה מלאכותית כתוצאה משיקולים פוליטיים או מוניציפליים . בדרך 
כלל אלה מקומות בעלי אופי ציורי מבחינה היסטורית או ארכיטקטונית כמו יפו 
העתיקה , רובע האמנים בצפת או עין הוד . לכל אחד מהמקומות צביון שונה וייחודי , 
אך המאחד אותם הוא היותם נראים כאיים מנותקים ונבדלים מהסביבה החיצונית ; 
אופיים התיירותי , ולרוב גם סוג האמנות אשר רואים במקומות אלה , הם בעלי 
אופי מסחרי פופולרי . ביפו העתיקה ובעין הוד רק אמנים או אנשים המקורבים 
לאמנות יכלו לרכוש בתים . מודל אחר הוא הסוהו בניו - יורק המכונה ה"מודל 
האורגני " . לפני שנים היה זה אזור של מחסנים ובתי מלאכה , שנהפך אט - אט 
לרובע אמנים . בשלב הראשון שכרו אמנים בתי מלאכה והפכו אותם לסדנאות בעלות 
חללי עבודה גדולים . מאוחר יותר שופצו המבנים והותאמו למגורים . בשלב הבא 
נכנסו לאזור גלריות , ומסעדות וחנויות . ערך הבתים עלה , ולא אחת נאלצו 
האמנים לחפש לעצמם סדנאות ומקומות מגורים זולים יותר . המודל השלישי הוא 
ה"משולב " , דוגמת סנטה - פה בניו - מקסיקו , שבארצות הברית . האזור ממוקם 
במדבר , מוקף בכפרי אינדיאנים ובעל ייחוד ארכיטקטוני . אמנים התחילו להגיע 
אליו בגלל הריחוק הגיאוגרפי ממרכז העניינים ובגלל הייחוד התרבותי - אתני 
של המקום . וכך נהפך המקום למרכז תיירות ואמנות . הוקמו בו גם מוסדות 
חינוך לאמנות , וכיום קיים שם שילוב של אמנות מערבית ומדעת חזקה לשימור 
התרבות האינדיאנית . מצפה רמון שונה : היא מרוחקת ממרכזים עירוניים , ונתפסת 
כעיירת פיתוח לכל דבר , שאין בה תכנון אורבני , ויעידו על - כך המבנים 
האפורים חסרי הזהות המאכלסים את המקום . היא ממוקמת על שפת אחד מאתרי הנוף 
הדרמטיים בישראל . ולמראה חוברות הפרסומת המציינות את כל המעלות שחנן הטבע 
את המקום , קשה עוד יותר להבין איך בעבר התעלמו לחלוטין מערכו האסתטי של 
האזור , ואיך ממשיכים עדיין לטפח את אותו כיעור אורבני . לשאלה , מדוע 
חלה תזוזת הפיתוח רק עכשיו , עונה שמואל כהן , ראש המועצה המקומית מצפה 
רמון : " עד היום היה התכנון במדינה מהיד אל הפה . מושבת האמנויות השפיעה 
על היישוב , כי אומנות ותיירות משולבים זה בזה " . השפעתה החיובית של מושבת 
האמנויות גם אם היא מוגבלת ניכרת בשינויים שעברה מערכת החינוך . במתנ"ס 
יש כיום מכינה המאפשרת לילדי המקום לעסוק באמנות בצורה אינטנסיווית , ולמוכשרים 
שבהם להתמחות באמנות לכשיגיעו לתיכון . יש תוכניות נוספות לפיתוח האמנות . 
אחדות מהן מתרכזות בשילוב גופים קיימים כמו בית ספר שדה לאמנויות , שיקצה 
את תחומי הפעילות בעיקר לנופשים במקום . עם התגברות גלי העלייה ועלייתם 
של אמנים רבים קליטה נכונה של אמנים , היכולים להשתלב במצפה רמון , תרים 
תרומה משמעותית גם ליישוב וגם לציבור העולים . 
