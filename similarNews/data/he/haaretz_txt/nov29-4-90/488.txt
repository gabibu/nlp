חברת שיש מיכאל , שבבעלותה מפעל לייצור שיש מועשר יחיד מסוגו בארץ , נקלעה 
לקשיים כספיים . בנק הפועלים , שהוא הבנק היחיד שעמו עובדת החברה , עצר 
באחרונה את האשראי לה . ההחלטה להימנע מהגדלת האשראי נובעת מכך שהחברה אינה 
עומדת בהתחייבויותיה להחזיר את ההלוואות שלקחה לצורך הקמת המפעל . לסופר 
" הארץ " נודע שבבנק הפועלים הציעו לבעלי המפעל , בני משפחת תברי מנצרת , 
לצרף שותפים למפעל כדי להזרים לחברה הון נוסף , אך בני המשפחה החליטו לדחות 
את ההצעה בשלב זה . בהקמת המפעל בנצרת עילית הושקעו 53 מיליון דולר , ובנק 
הפועלים העניק לו מימון נרחב . ניתן לו מעמד של מפעל מאושר , והוא זכה 
לסיוע הניתן למפעלים הממוקמים באזור פיתוח א . שטח המבנים של המפעל , שהחל 
לפעול בחודשים האחרונים , מגיע ל32 אלף מ"ר . מועסקים בו מאה עובדים , 
מהם 02 אנשי מנהלה . במפעל שני קווי ייצור , לשיש ולגרניט , אך קו הגרניט 
מצוי עדיין בשלבי ניסוי ולא הגיע למלוא כושר תפוקתו . להערכת בני משפחת תברי , 
כפי שנמסרה ל"הארץ " , כדי שהמפעל יתאזן עליו לייצר כ5304 אלף מ"ר שיש וגרניט 
לחודש . בנובמבר כבר הגדיל המפעל את כושר הייצור שלו ל02 אלף מ"ר . עם 
הפעלתו המלאה של קו ייצור הגרניט , מעריכים בחברת שיש מיכאל , יגיע המפעל 
לידי איזון ואף ניתן יהיה להחזיר את ההלוואות . בקרוב גם צפוי להיחתם הסכם 
עם חברת מימון ידועה , שתעמיד אשראי למפעל לצורך ביצוע הזמנות . לבנק הפועלים 
יש כיום הסדר עם שיש מיכאל , שלפיו הבנק אינו מגדיל את האשראי אך מכבד את 
כל ההמחאות של החברה שיש להן גיבוי של ממסרים בנקאיים אחרים , הנובעים מתשלומים 
המועברים למפעל . בבנק הפועלים מסרבים להתייחס לנושא , בנימוק של סודיות 
בנקאית . 
