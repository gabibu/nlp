התוכנית הכלכלית של האוצר , שהכריזה על " יישור הקו " בתשואות שמקבל המשקיע 
בכל סוגי ההשקעות , פוסחת משום - מה על קופות הפנסיה של ההסתדרות . הריבית 
ברוטו על איגרות החוב הארוכות שקונות קופות הגמל הבנקאיות היא כ%5 . 2 . 
לעומת זאת , הריבית שמשלמת הממשלה על אג"ח שקונות קופות הפנסיה גבוהה בהרבה 
% 3 . 6 ( ! ) . כדי להדגים את משמעות היתרון של קופות הפנסיה , נניח 
כי שני אנשים בני 53 מתכוונים לחסוך כך שבעת פרישתם , בגיל 56 , יעמדו 
לרשותם 001 שקל ( נתעלם מסיכויי תמותה ) . נניח גם שהריבית לא תשתנה ושהמס 
עליה הוא של % 02 . אזי , החוסך בקופת הגמל צריך להפקיד 55 שקל כדי שבתום 
03 שנה יעמדו לרשותו 001 שקל . לעומתו , החוסך בקופת הפנסיה צריך להפקיד 
רק 32 שקל פחות ממחצית הסכום שצריך להפקיד החוסך בקופת הגמל . במלים אחרות , 
החוסך בקופת הפנסיה מקבל מהמדינה סובסידיה של כ23 שקל על כל 001 שקל שיקבל 
בגיל 56 , בהשוואה לרעו החוסך בקופת גמל . קשה למצוא צידוק כלכלי או מוסרי 
לאפליה בוטה כזאת . יש לבטלה . יש להפסיק את הנפקת איגרות החוב " המיוחסות " 
לקופות הפנסיה , ולחייב את הקופות לקנות אג"ח ממשלתיות בשוק , הנושאות 
את הריבית הנהוגה במשק . יש הטוענים כי הורדת הריבית תפגע בחיסכון , אולם 
התיאוריה הכלכלית מלמדת את ההיפך מזה : הורדת הריבית עשויה להגדיל את החיסכון . 
אמנם , מצד אחד , ריבית נמוכה תקטין את הרצון לחסוך , אולם היא מגדילה 
את הצורך לחסוך כדי להבטיח הכנסה נאותה בעתיד . כפי שראינו מהדוגמה , אם 
הממשלה מבטיחה לחוסכים 001 שקל בעתיד תמורת הפקדת 32 שקל בלבד , אזי קטן 
הצורך בוויתור על צריכה בהווה למען צריכה בעתיד . ריבית נמוכה יותר תאלץ 
את המבוטח בקופת הפנסיה לוותר על סכום גדול יותר בהווה ( כמו החוסך בקופת 
הגמל ) כדי להבטיח לעצמו את רמת ההכנסה הרצויה בעת הפרישה . מכאן שביטול 
האפליה בריבית לטובת החוסכים בקופות הפנסיה עשויה לתרום להגדלת החיסכון במשק . 
מובן ששינוי התנאים לחוסכים בקופות הפנסיה מחייב רפורמה כללית . כעת חייבים 
מקבלי הפנסיה במס ( לאחר ניכוי של % 53 ) , שאף שהוא נמוך מאוד , כי הוא 
מפלה אותם לרעה לעומת חוסכים בדרכים אחרות . ראוי להחיל על החיסכון בקופות 
הפנסיה אותו פטור ממס שממנו נהנים אחרים . בנוסף , קיימת בעיית ההתחייבויות 
הקיימות כלפי החוסכים . ראוי שהכספים שהופקדו עד עתה ימשיכו ליהנות מכל 
הזכויות ומשיעור הריבית הגבוה שהובטח , אבל הכספים החדשים שיופקדו יושקעו 
בריבית השווה לזו שמקבלים כל החוסכים במשק . אמנם הדבר יחייב הגדלת ההפרשות 
לפנסיה , אך יהיה בכך תשלום ריאלי עבור הזכויות שיתקבלו בעתיד . כעת מוכרות 
קופות הפנסיה אשליה , שתשלומי החברים מכסים את ההתחייבויות , כאשר הם מניחים 
שהממשלה תכסה את הגירעון . 
