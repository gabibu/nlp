ביומה הראשון של השביתה הכללית רחשה לשכת שר הפנים עוזרים ועסקנים . מסביב 
היתה דממה מוחלטת . אריה דרעי , צעיר ( בן 13 ) , חרדי , חד - לשון , 
שעם זינוקו לצמרת הפוליטית נעשה חביב העיתונות , נדחק בחדשים האחרונים 
אל הטורים הפליליים . סיפור האהבה הנכזבת שלו עם העיתונות גרם לו להיות 
חשדן משהו ביחסיו עם התקשורת . לפרקים הוא נשמע כמעט רדוף . כולם חברו 
יחדיו נגדו : המשטרה , חברים לשעבר במפלגת העבודה שמתחמקים מכל מגע עמו , 
" ידיעות אחרונות " , ואפילו מבקרת המדינה . דרעי מוסיף להפגין ביטחון 
בצדקתו , אחרי שלדבריו תיק אחרי תיק התמוסס בידיהם של החוקרים , ובכל 
זאת לעתים דומה שדיבורו מתלעלע . לפני שבועיים ביקש להתפטר וראש הממשלה 
דחק בו להישאר , באומרו כי עוד שבוע - שבועיים , אולי שלושה , החקירה 
תסתיים . לא , הוא לא נשאר מחשש שבלא חסינות יגיע אל חדר המעצר . לא 
יעלה על הדעת , הוא אומר , שהמשטרה , שהניחה לו להלך חופשי במשך חדשים 
ארוכים כל - כך , תעז לטעון לפתע שבחוץ הוא משדל עדים ומחבל בחקירה . כאשר 
אין מזכירים את החקירה דרעי הוא איש מתון בדעותיו . אין לו חפץ בחקיקה 
דתית שאינה מביאה איש לידי מצווה . בתנאים ובמגבלות מסוימות הוא מוכן להציע 
מדינה לפלשתינאים . דיבורים על ארץ - ישראל מהים עד הירדן אינם תורמים , 
לדעתו , מאומה לאינטרסים המדיניים של ישראל ומסכנים את העלייה . דרעי 
מוכן להתמודד עם תופעת המתבוללים בקרב העולים , ובלבד שלא לפלג משפחות . 
בשיחה מקדימה סיפר כיצד חמק מהלווייתו של מאיר כהנא כאשר פרצה האלימות 
נגד הערבים . הוא נתן יד לפירוק הממשלה הקודמת כדי לקרב את השלום , ובטוח 
שהמערך לא יכזיב כאשר יתבקש לתמוך בממשלת הליכוד כשזו תציע הסדר שלום נוסף 
עם הערבים . הפגישה שלי עם ראש הממשלה התקיימה כבר לפני שבועיים . לא אמרתי 
לו שאני מתכוון להתפטר . היתה שיחה כנה ודי קשה מבחינתי . הבעתי בפניו 
את תחושתי ואת מועקת לבי . הוא דיבר על לבי , שאחרי כל - כך הרבה חודשים 
כדאי לחכות עוד קצת ולהתאזר בסבלנות . איני נוהג לאיים , ואני הייתי זה 
שמנע מתנועתי לחולל משבר . לאורך כל הדרך , מתחילת החקירה ועד היום , 
לא איימתי ולא התניתי את השתתפותה של ש"ס בממשלה , או כל עניין פוליטי , 
בחקירת המשטרה . לא מפני שאני חושב שחלק מחברי אינם צודקים , אלא מפני 
שאני חושב שהנזק הגדול ביותר שיכול להיגרם לתנועת ש"ס הוא שיישאר כתם שהיא 
הפעילה לחצים פוליטיים , או שעצרה את חקירת המשטרה . עדיף לסבול עוד קצת 
ושהאמת תצא לאור . מה שמפריע לי היום אינו ההדלפות . ההדלפות הפריעו לי 
בהתחלה . היום מפריעים לי משך חקירת המשטרה והתפשטותה . כך שאם הייתי רוצה 
להשיג תוצאות מאיום בהתפטרות , לא הנזיפה בנושא ההדלפות היא שהיתה מרגיעה 
אותי . אני גם רואה שזה לא עזר . גם אחרי הנזיפה לא פסקו ההדלפות . אני 
חש קרוב לחודשיים שנגמרים לי הכוחות . קשה להמשיך להתנהג כרגיל , לנהל 
משרד קשה כמו משרד הפנים , לשאת באחריות של עבודת הממשלה . בממשלה צרה 
יש אחריות כבדה במיוחד . הכי מפריע לי שידי כבולות . כשר בממשלה , איני 
יכול להיאבק נגד גופים שפועלים לכאורה בשם החוק . התחושה הפנימית שלי 
היא שהעניין עומד להימשך עוד הרבה חודשים . ההרגשה היא שאף אחד לא מסוגל 
להודות : נכשלנו , או גמרנו את החקירה . לא . הרבה חברים שואלים אותי 
איך אתה מחזיק מעמד . מעולם תנועת ש"ס לא היתה מאוחדת כמו היום . כל חברי 
מגבים זה את זה , גם אם יש חילוקי דעות אם לפרוש מהממשלה או לא . זה נותן 
כוח , אבל בפירוש גם מפריע לי , שכן היום כל מי שבאיזושהי דרך קשור 
לאריה דרעי צפוי לחקירה במשטרה . מרדכי גילת התחיל את התחקירים שלו שבוע 
לפני שהמשטרה התחילה בחקירתה . באותו יום שראיתי את הכתבה הראשונה ב"ידיעות 
אחרונות " שכרתי את שירותיו של עו"ד מיכאל קירש אך ורק כדי שיגיש תביעת 
דיבה . עורכי - הדין שלי אמרו שלא כדאי להתמקד היום במשפט דיבה , שהוא משפט 
קשה וארוך ומצריך הרבה משאבים אנושיים וכספיים , כשלפני עומדת עיקר חקירת 
המשטרה . הם הציעו לי להשאיר זאת לאחר גמר חקירת המשטרה , ולכן עזבתי 
את זה . אך בתוכי אני מרגיש שזאת היתה טעות . אולי הם צדקו מבחינה משפטית , 
אבל לא מבחינה ציבורית . הרבה ידידים , אולי ידידים במרכאות , שואלים : 
אם דרעי כל - כך צודק , למה הוא לא מתגונן . לא זה לא מאוחר , אבל עורכי - 
הדין שלי טוענים שהחומר למשפטי הדיבה מוכן , והם עדיין אוחזים בדעתם שעד 
שתיגמר חקירת המשטרה לא כדאי לפתוח בהליך הזה . ברור שלא אעבור לסדר - 
היום על מה ש"ידיעות " עשה ומוסיף לעשות , אבל אם חיכיתי כל - כך הרבה 
חודשים , אחכה עוד קצת . עשיתי צעד שהיה לי מאוד קשה , אולי הצעד המשפיל 
ביותר שעשיתי בימי חיי : הלכתי למכונת אמת והופעתי לפני כל עם ישראל בטלוויזיה . 
הצגתי את הממצאים של מכון הפוליגרף , שנחשב היוקרתי ביותר בארץ , ושם 
נתתי תשובות החלטיות בנושא , שהמסקנות שלהן הן , שאין לי שום חשבונות 
בנקים , שכל נכסי עלי אדמות זו דירה שיש עליה סכום הגון של משכנתא , שאני 
משלם כל חודש . מעולם לא נהניתי מחברי , אף על פי שזה מותר על - פי חוק . 
מי שמכיר אותי יודע שאת אריה דרעי אי - אפשר לקנות בשום דבר . יש לי חברים 
טובים שמזדהים עם תנועת ש"ס ועם הפעילות הציבורית שלה . הם מעוניינים 
לעזור , אבל לא נהניתי מהם . האנשים האלה נחקרו ארוכות במשטרה . כל 
נושא הדירות שלי נחקר במשטרה . גם כאן מפריע לי דבר שקשה לי לבטא אותו . 
הרי זה לא סוד שבפוליטיקה הישראלית , בין חברי השרים , בין חברי - הכנסת , 
יש הרבה אנשים אמידים . אותם אף אחד לא חוקר , כי התמזל מזלם : או שהם 
נולדו להורים עשירים או שהתחתנו עם אישה עשירה . אני לא נולדתי להורים עשירים , 
ואישתי לא נולדה להורים עשירים . הוריה נפטרו בגיל צעיר , אבל יהודים 
מארה"ב החליטו לאמץ אותה לבת והם עזרו לנו מאוד . למה זה מפריע למישהו ? 
מה היה קורה אם הוריה הטבעיים היו אנשים אמידים ? גם אז היו חוקרים אותי 
מהיכן יש לי גקוזי ? אין לי תשובה על כך . מפריעה לי ההתחברות של כמה גורמים 
באותו עיתוי . גם לפי מה שהסבירו לי חברי המשפטנים , אינך יכול להתחיל 
כלפי מישהו ביותר מהליך אחד . פה גם העיתונות , גם המשטרה וגם מבקרת המדינה 
עבדו באותו זמן . אני רק יודע שכל שלושת הגופים האלה בודקים אותן פרשיות , 
אותן רשויות מקומיות , אותם עדים , ומסתמכים על אותו חומר . לא השליתי 
ולא בגדתי בחברי במפלגת העבודה . לא הלכתי אתם מפני שהם חברים שלי , אלא 
מפני שהאמנתי שזו הדרך . החזרה מהדרך שהתחלנו בה לא היתה באשמתי . אולי 
עשיתי טעויות , אבל לא עשיתי את זה מרוע לב . לפוליטיקאים זוטרים , או 
כאלה שמחפשים כותרות , נוח להפיל את הכל על אריה דרעי . קשה לקבוע מסמרות , 
אבל הדברים קרו באותו עיתוי ערב הקמת הממשלה עם הליכוד שהמשטרה התחילה 
בחקירתה ו"ידיעות " התחיל בכתבות . אני מסכים אתך בחלק הראשון . ברור 
שכפוליטיקאי חרדי אני חי בשני עולמות : עולם ההלכה , עולם התורה , שהוא 
הסביבה הטבעית שלי , ועולם המעשה והעולם החילוני , שאתו אני עובד . קשה 
מאוד לפעול במשרד הפנים שהוא משרד חילוני . במשך השנים מצאנו את שביל הזהב . 
בנושא של הפלת הממשלה , זה לא עמד אחד מול השני , שהרי אין איסור מבחינת 
ההלכה ללכת עם המערך . פה היו שיקולים אחרים . הבעיה העיקרית היתה עמדתו 
של הרב שך , שלא ידעתי אותה קודם ואולי פה היתה הטעות הגדולה שלי . אך 
גם רבים אחרים טעו , אפילו חברי תנועתו הישירים , תנועת דגל התורה . 
השאלה המרכזית היתה , אם לפצל את עולם התורה , הספרדי והליטאי , שחיים 
ביחד , לומדים ביחד והרבנים שלהם דוגלים באותו קו , או לשמור על שלמותו . 
אי - אפשר להעמיד את מחנה הליכוד כאנשים שלא רוצים שלום או כרודפי מלחמה . 
זה יהיה עוול . יש ביניהם לבין המערך ויכוח בשאלה איך מביאים את השלום . 
הליכוד הביא שלום פעם , ואי - אפשר לומר שהלכנו אתם וזנחנו את השלום לטובת 
מלחמה . יש לכך סיבות אובייקטיוויות . אף אחד לא תיכנן את המפרץ הפרסי , 
והנושא הפלשתיני נדחק לקרן זווית . העובדה שאש"ף הזדהה עם סאדם חוסיין 
איכזבה אותי מאוד . כל שבוע יש בקבינט ויכוחים , ואני שמח שבינתיים 
שמיר הולך בקו שאני מאמין בו . מנסים לשמור על מתינות ועל איפוק . בינתיים 
איני רואה דברים שהם נגד השקפתי בצורה שלא מאפשרת לנו להישאר בממשלה . ברור 
שזה לא תורם . אבל כולנו בשר ודם , וצריך להבדיל אם רה"ם אומר את זה בישיבת 
הממשלה , או בכנסת , או באיזשהו מו"ם , או כהצהרה מדינית . בכל זאת 
זה נאמר בפורום מפלגתי די סגור לפני חברי תנועתו , וזו האידיאולוגיה של 
הליכוד , בבחינת רצוי ולא מצוי . כן , אך זה כמו , להבדיל , שאני רוצה 
שלטון הלכה במדינת ישראל . אני רוצה שכל עם ישראל ישמור את התורה והמצוות , 
אבל אם אצהיר כך , זה לא יתרום שום דבר . זה לא מעשי . בכל זאת צריך להיות 
יותר זהירים . זה זה לא תורם לעלייה וגם לא ליהודה ושומרון , מכיוון שמיד 
זה יוצר התנגדות , ואז אנחנו צריכים להתקפל ולהגיד שאנחנו לא מיישבים עולים . 
אני בכלל לא מאמין בהצהרות . גם אם אתה רוצה ליישב את יהודה ושומרון , 
תיישב אותה בצורה שקטה , ולא בהצהרות . בכל ישיבות הקבינט שהשתתפתי בהן 
עד היום עסקנו בעיקר בבעיות של ביטחון פנים ובבעיות המפרץ , שהן הבעיות 
הכי קריטיות . אני מסכים אתך שאנחנו חייבים להתכונן ולהיות בעצה אחת קדימה . 
בכך שלא קידמנו את המהלך עם בייקר הפסדנו מהלך , אבל גם עכשיו אין זה 
מאוחר , אם נדע מה אנחנו רוצים ועל מה אנחנו מוכנים לוותר , ונקדים אותם 
ביוזמה . אני מקווה שזה ייעשה לפני צאתו של ראש הממשלה , או מיד אחרי 
שישוב . צריכים להיות מוכנים כאילו כל יום המשבר במפרץ עומד להיגמר . 
כאשר הנושאים האלה יועלו נשמיע את דעתנו בהם . בעניין הוויתורים יש רוב מוחלט 
בכנסת , ואני לא מעלה על דעתי שהמערך לא יתמוך בתוכנית שלום . אני מתנגד 
למדינה פלשתינית עם צבא ועם ריבונות עצמאית לגמרי . לדעתי , אין מקום 
באזור הזה לשתי מדינות . חשוב שיהיו לעם הסמלים שלו , הדגל שלו , הפרלמנט 
שלו , הדרכון שלו , אך יש לדאוג לביטחונות למדינת ישראל , כמו גישה לכוחות 
הביטחון , אי הורדת יישובים , וחשוב מכל הסרת איום המלחמה מצדן של סוריה 
וירדן וכל הסובבים אותנו . לדעתי , אותם קולות קיצוניים האומרים היום 
שאסור ללכת לשום פשרה יהיו אז כקול קורא במדבר . אבל , לצערי , כשאתה 
עד כל יום לפיגוע , ובסוריה ובירדן שולטים כוחות הקיצוניים , ברור שאנחנו 
נשמעים כקול קורא במדבר . הציבור הדתי חונך במשך השנים על - פי השקפת גדולי 
ישראל , שפיקוח נפש דוחה הכל . אבל הם מרגישים , ואני אחד מתוך הציבור 
הזה ואולי זו לא אמת , אבל כך הם מרגישים שאותו שמאל שדואג לערבים מוכן 
יותר לשמור על הזכויות של המיעוט הערבי הפלשתיני מאשר על זכויות המיעוט 
החרדי והדתי . הם מרגישים שהדאגה העיקרית של השמאל היא לערבים , ולא לביטחון 
היהודים ולשלומם . לכן הם מזדהים עם כל דבר שהוא נגד הערבים או נגד השמאל . 
זו בעיה שהשמאל צריך לפתור . הציבור הדתי הוא בעיקרו מתון , ואם יש מיעוט 
קיצוני , אז הוא לא הולך בדרכי התורה ואינו נשמע לרבנים . ההזדהות ברחוב 
היא יותר צעד מחאה נגד השמאל והעיתונות , שמזדהים עם הערבים . יש הבדלים 
גדולים בין אגודת - ישראל לבין ש"ס . ש"ס כמעט שלא התעסקה בחקיקה דתית , 
מכיוון שהיא מאמינה בחינוך ובהסברה . אבל איני מבין את התקשורת והשמאל , 
המתלוננים על אגודת - ישראל . אני דווקא מוריד את הכובע בפניה היא עשתה 
את עבודתה נאמנה , אפילו אם זה לא פופולרי . אם יש תלונות , שילכו אל 
מי שנתן להם את מה שביקשו . הרב פרץ הביע דאגה לעתיד , ביחס לתופעה שכולם 
מודים שהיא קיימת בבריה"ם שיש מצוקה כלכלית נוראה ופחד להישאר על קרקע 
שהולכת ונשמטת . יש תופעה רחבה של אנשים שאין להם שום קשר ליהודים , לא 
נכדים ולא משפחות מעורבות , אך הם יודעים שיש מדינה אחת בעולם שנותנת 
סל - קליטה וקולטת אותם . גם אני מודאג מהתופעה . האם אנחנו רוצים מיעוט 
רוסי בארץ , עם כל המיעוטים שיש לנו ? האם יש לנו די לכלכל את כולם ? 
האם אפשר מבחינה חברתית להתמודד אתם ? לגבי הנושא של המשפחות המעורבות , 
צריך להתמודד עם הבעיה . אלה תינוקות שנשבו . 07 שנה היו מנותקים מהיהדות , 
ואם יש משפחות מעורבות , אי - אפשר לחצות את המשפחות . לגבי אלה שאין 
להם שום קשר ליהדות עושים בקונסוליה במוסקווה מעקב יותר צמוד ויותר יסודי , 
ויום - יום נתפסים הרבה אנשים שמנסים לתפוס טרמף על העניין . אין צורך 
בחקיקה . בשיא פעילותי אמרתי שאני לא רואה את חיי הפוליטיים כייעוד . נקבתי 
בגיל 04 כגיל שיא , שאפרוש כשאגיע אליו . אף שזה גיל שפוליטיקאים מתחילים 
בו את החיים הפוליטיים , אני התחלתי בגיל צעיר ואני רוצה לגמור בגיל צעיר , 
כדי לפתוח בקריירה שנייה וגם כדי להקדיש זמן למשפחתי . אחרי מה שעברתי 
בשנה האחרונה התקופה הזאת מתקצרת והולכת . אני מאוכזב מהסביבה הפוליטית שבה 
אני חי . מצד אחד אני מתפעל מהגיבוי שקיבלתי מחברי לסיעה ולתנועה , מהציבור 
הפשוט , וזה נתן לי הרבה כוח , אבל מצד שני זה מביא אותי למסקנה , שכנראה 
צריך אופי מיוחד בשביל לחיות את החיים הפוליטיים . אני לא ניחנתי באופי 
הזה . 
