נכשלו המאמצים להגיע להידברות עם הוועדה לצליינות נוצרית בירושלים , בדבר 
הסכם על קביעת אתרי תיירות שיחייבו קבוצות צליינים בליווי של מורי דרך מוסמכים 
מישראל . היום הוא המועד בו תפוג הארכה שלקח משרד הדתות , כדי לנסות 
ולהגיע להבנה עם ראשי הוועדה בנוטרדם . נכשלו כל מאמציו של האחראי על עדות 
נוצריות במשרד הדתות , אורי מור , לקבוע מפגש משותף עם נציג הוועדה , 
ריצארד מתיאס , בנושא . פניותיו של נציג משרד הדתות לתאם את השיחות נענו , 
לדבריו , בסחבת ובדחייה , בנימוק של שהיית ראשי הוועדה בחו"ל עד לסוף 
החודש . סמנכ"ל משרד התיירות , אורי יושע , פנה לנציג משרד הדתות , והתריע 
בפניו מפני החמרה אפשרית במצב , עם לא ימצא פיתרון כמוסכם עד היום . " בהמשך 
לדיונים הרבים שקיימנו והסיכומים שקיבלו מדי פעם טרם זז דבר עד כה , לצערי " , 
אמר יושע . יושע הוסיף : " הבעייה , כפי שהסכימו כל הצדדים הנוגעים בדבר , 
מחייבת מתן תשובה בהקדם . מאחר ונטלת על עצמך , מסיבות ברורות , לנהל 
את המגעים עם נציגי הכנסיה , והיות וסוכם כי נקבל תשובות עד לסוף חודש נובמבר , 
אודה לך על התייחסותך בנדון . הזמן עובר , הבעיות מחמירות והנושא אינו 
זז " , כתב סמנכ"ל משרד התיירות , לאחראי במשרד הדתות . אגודת מורי הדרך 
הזהירה מצידה , כי תיאלץ לנקוט בצעדים מעשיים , כנגד קבוצות צליינים . 
