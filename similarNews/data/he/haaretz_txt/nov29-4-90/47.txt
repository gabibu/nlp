חנוכת ביתו החגיגית של מוזיאון חדש לאמנות יכולה לשמש סיבה טובה למסיבה לא 
רק בקרב אמנים , אספנים ומבקרים , אלא גם בקרב ציבור שוחרי תרבות בכל עיר 
מודרנית . אבל מטח הביקורות המעורבות לה זכה המוזיאון לאמנות ומרכז התרבות 
על שם ארמנד האמר , הנפתח היום בווסטווד שבלוס אנגלס , שימש תזכורת לאחד 
הארועים העגומים ביותר בתולדות חיי התרבות של הכרך הקליפורני . בזמנו הבטיח 
האמר , ( שהוא אספן פרטי פעיל ובעל אוסף גדול ומרשים , שחלקו הוצג בעבר 
במוזיאון ישראל ) פעמיים להוריש למוזיאון לאמנות של מחוז לוס אנגלס את 
001 הציורים שבאוספו הפרטי , הכולל גם את ספר תרשימיו של ליאונרדו דה וינצי 
ואלפי הדפסים , ציורים ופסלים קטנים של הקריקטוריסט הצרפתי , בן המאה ה91 , 
הונרה דומייה . אבל לפני כשנתיים הדהים איל הנפט הקשיש את כל שוחרי האמנות 
בעיר כשהתכחש להבטחתו הפומבית . כאחד מנאמני המוזיאון היה המולטי - מיליונר 
היהודי אמור להציב את האינטרסים של המוסד היוקרתי מעל כל אינטרס אחר . בהיותו 
אספן פרטי פעיל היתה להבטחת הנאמנות שלו משמעות כפולה . ההבטחה לא היתה 
כובלת מבחינה חוקית , אך היתה חשובה מבחינה אתית . בהסתמכם עליה נמנעו 
אבות המוזיאון מלהתחרות במסע הרכש של האמר , וויתרו לטובתו על כמה יצירות 
חשובות , ובהן אוסף ציוריו של דומייה . משך 71 שנים ניהל האמר פרשת אהבים 
עם המוזיאון המחוזי רב היוקרה . אבל לפני שלוש שנים תבע האמר פתאום שיצירותיו 
יוצגו בגלריות מיוחדות , בנפרד משאר המוצגים . הנהלת המוזיאון סירבה להתערבותו 
בשיקוליה . האמר פרש ברעש ויצא להקים מוזיאון משלו , בעלות של 69 מיליון 
דולר . היום , בעת שהמוזיאון הפרטי יפתח את דלתותיו , יוכלו תושבי העיר 
לסקור את תוצאות מאמציו של היזם הקשיש : שתי קומות בבניין דמוי קופסה מצופה 
בשיש קררה אפור - לבן , מוקף ב72 עצי זקרנדה , וסוגר על חצר פנימית שבה 
נטעו עצי בוקיצה . כבר כתבו שהמבנה נראה כמו קופסת נעליים שהלבישו עליה 
כותונת אסירים . המוזיאון , שתוכנן בידי הארכיטקט אדוארד לארבי בארנס , 
מחובר באגפו הרביעי כמתבקש לבניין ההנהלה של חברת הנפט אוקסידנטל פטרוליום 
שבשליטת האמר . אוקסידנטל נתנה למוזיאון מענק בסך 63 מליון דולר . התשואה 
השנתית , כחמישה מיליון דולר , אמורה לממן את הוצאות התפעול בשנים הראשונות . 
אבל המענק גרר סיבוך פיננסי , כי בעלי המניות בחברה תבעו את הנהלתה לדין , 
בטענה שהיא מבזבזת מיליוני דולרים מכספם על הקמת אנדרטאות ליו"ר הקשיש . 
אף שבית המשפט בדאלאוור שבה רשומה החברה פסק לטובתה , קטעה חברת הנפט 
את מאמץ הבנייה הקדחתני במגמה להגביל את ההוצאות ל06 מיליון דולר . בניית 
המסעדה המהודרת טרם הסתיימה וגם האודיטוריום עוד לא גמור . הספרייה היא 
בסך הכל חדר בטון חשוף , והעובדה שמערכות הביטחון ומיזוג - הלחות לא נוסו 
כהלכה גררה עלבון בזעיר - אנפין : ארבעה מוזיאונים תבעו את החזרתם של 11 
ציורים ושש עבודות נוספות ערב הפתיחה . הכסף , מסתבר , אינו יכול לקנות 
הכל . על אירועי הפתיחה העיב סיבוך משפטי נוסף : קרובת משפחה של אשת המולטי - 
מיליונר , שנפטרה לא מזמן , תבעה את האמר לדין בטענה כי האוסף היה שייך 
לגברת האמר , ולפיכך הוא שייך גם לקרוביה . כיוון שכל כך הרבה עניינים 
סביב פתיחת הגלריה החדשה הגיעו לבית משפט , שיגר האמר את ההזמנות לאירוע 
הפתיחה , היום , בצורת הזמנה לבית דין : " דע לך כי ביום ה82 בנובמבר 
הנך נתבע להופיע במעמד פתיחת המוזיאון ע"ש ארמנד האמר " . בגידתו של האמר 
במוזיאון המחוזי הקימה לו אויבים רבים . מבקר האמנות של הלוס אנגלס טיימס 
טען כי אפילו ההיבט המייחד מוזיאון פרטי כשלו היכולת לשמר ולהקפיא טעם אישי 
בתקופת זמן מסויימת אינו מחמיא לאספן הקשיש . " האוסף דל מדי " , טען 
המבקר . " קשה לבסס עליו מוזיאון שלם . תריסר יצירות אמנות מעולות מוקפות 
בכמה יצירות רעות ובינוניות שאינן מעידות על טעם משובח " . כמכיר בכך , הביא 
האמר לפתיחת המוזיאון את תערוכת יצירותיו של הסופרמטיסט הרוסי קאזימיר מאלביץ 
( 87815391 ) . אפילו ההשג הלא - מבוטל של הבאת התערוכה הניידת 08 ציורים 
מאוספים בשלוש מדינות שונות ( היא הוצגה קודם בוואשינגטון ) קודם כאן 
במקלחת של צוננים . " מאלביץ " סינן מבקרו של הלוס אנגלס טיימס בארס 
" יסייע להאמר להסית את תשומת הלב מבינוניות אוספו הקבוע של המוזיאון . 
זוהי חזית מזויפת האמורה לחפות על אוסף דל " . לארמנד האמר , שבריאותו רופפת , 
יש כעת מוזיאון פרטי ובעיה מורכבת . מי יתרום כספים למאמצי רכש נוספים ? 
מה יוצג במוזיאון הפרטי משתסתיים התערוכה הנוכחית ? איך יוכל ההיכל שבנה 
לעצמו להתחרות במוזיאון המחוזי רב המשאבים ? 
