חברת קופל נהיגה עצמית השתייכה לקונצרן קופל , ועיקר עיסוקה היה השכרת רכב 
ללקוחות קופל טורס , אף היא חברה בקונצרן , שהפעילה סוכנויות נסיעות ותיירות . 
ב5891 הביאה קופל טורס תיירים רבים לארץ , ולקופל נהיגה עצמית לא היו די 
מכוניות להשכיר להם . לפיכך פנה מנכ"ל הקונצרן , סמי רוזנברג , שגם ניהל 
את שתי החברות , אל ידידו רמי אונגר , מנכ"ל חברת ההשכרה טלקאר , וסיכם 
אתו על אספקת המכוניות הנוספות הדרושות . בשיחות ביניהם לא הוגדר בדיוק מי 
מהחברות שבקונצרן קופל היא המתקשרת עם טלקאר . גם לא נערך כל מסמך בכתב . 
בתוך כך נכנסה קופל טורס להליכי פירוק , וסמי רוזנברג עבר לעבוד אצל רמי 
אונגר . טלקאר הגישה תביעה לבית - המשפט המחוזי בירושלים נגד קופל נהיגה 
עצמית , שלא נכללה בפירוק , להחזיר לה חוב בסך כ45 אלף דולר על השכרת הרכב . 
ואולם הנתבעת טענה כי החוב הוא חובה של קופל טורס שבפירוק . השאלה שהתעוררה 
היתה עם מי התקשרה טלקאר עם קופל טורס בלבד , עם קופל נהיגה עצמית בלבד , 
או עם שתי החברות גם יחד . השופטת רות אור השתכנעה , כי ההסדר נעשה עם 
קופל נהיגה עצמית . אמנם חומר הראיות הראה כי בקונצרן קופל לא הקפידו על 
הפרדה בין החברות , אך השופטת הסתמכה על כמה ממצאים . בין היתר נמצא כי 
קופל טורס לא עסקה מעולם בהשכרת מכוניות . שנית , בשיחות עם אונגר השתתפו 
מנהלי קופל נהיגה עצמית . שלישית , על חוזי השכרת המכוניות נכתב קופל נהיגה 
עצמית . ורביעית , הטענה כי העסקה נעשתה עם קופל טורס הועלתה לראשונה רק 
לאחר שחברה זו נכנסה לפירוק . השופטת חייבה אפוא את קופל נהיגה עצמית לשלם 
לטלקאר את חובה . כמו כן היא נענתה לבקשת בא כוח טלקאר , עו"ד ראובן שמיע , 
להצמיד את החוב למדד במקום לדולר . קופל נהיגה עצמית גם חויבה לשלם שכר 
טרחת עורך דין בסך 81 אלף ש"ח בתוספת מע"ם . קופל נהיגה עצמית עירערה , 
באמצעות עו"ד דליה גליק , על פסק - הדין ועל ההחלטות לבית - המשפט העליון 
( ע"א 9855 , קופל נהיגה עצמית נגד טלקאר ) . נשיא בית - המשפט העליון , 
מאיר שמגר , והשופטים אליעזר גולדברג ויעקב מלץ , דחו את הערעור על פסק - 
הדין ועל גובה שכר הטרחה , וקיבלו את הערעור בעניין ההצמדה . עם זאת הביע 
בית - המשפט את מורת רוחו על שבא כוח טלקאר חרג באורך הסיכומים שהגיש ממה 
שקבע שמגר , ולכן לא פסק לחברה הוצאות . קפמאבינהשופט מלץ , שכתב את פסק - 
הדין , דחה את כל טענותיה של קופל נהיגה עצמית , וסמך את ידיו על מסקנותיה 
של השופטת המחוזית . בין היתר טענה באת כוח המערערת , כי יש משמעות לעובדה 
שהמשיבה לא הביאה את סמי רוזנברג להעיד . לדבריה , אי - הבאתו של עד כה 
מרכזי היתה צריכה לפעול לרעת התובע . מלץ הזכיר בעניין זה , כי בא כוח 
המשיבה הסביר לערכאה הראשונה שרוזנברג כונה בפי אנשי קופל " סוכן כפול " , 
משום שעבר לעבוד אצל אונגר , ולכן היה ברור מראש כי יטענו שאין להאמין 
לו . השופט העיר כי ההלכה לגבי הטענה שהועלתה היא ( ע"א 87845 ) " שמעמידים 
בעל דין בחזקתו שלא ימנע מבית - המשפט ראיה שהיא לטובתו , ואם נמנע מהבאת 
ראיה רלוונטית שהיא בהישג ידו , ואין לו לכך הסבר סביר , ניתן להסיק שאילו 
הובאה הראיה היתה פועלת נגדו " . לדעת השופט , השיקול שהוזכר לאי - הבאת 
העד יכול , לכל היותר , להיות אותו תנאי של " הסבר סביר " . בהחליטו לבטל 
את שינוי שיטת ההצמדה , הזכיר מלץ , כי העסקה בין הצדדים היתה בדולרים , 
וגם החשבוניות שנשלחו נקבו בדולרים . בא כוח טלקאר אף טען כי החוב צמוד 
לדולר כשערו ביום התשלום . המסקנה המתבקשת היא , כתב מלץ , כי עניין 
לנו בהסכם הצמדה מפורש . הסכם זה חובק גם את תקופת ההפרה , והדבר היחיד 
המפסיק את ההצמדה הוא תשלום בפועל . העובדה שביום הגשת התביעה תירגמה התובעת 
את תביעתה הדולרית לשקלים אינה מעלה ואינה מורידה . על עניין זה חלות הוראות 
סעיף 6 ( ב ) ( 1 ) לחוק פסיקת ריבית והצמדה תשכא1691 : " אין לפסוק 
הפרשי הצמדה או הפרשי הצמדה וריבית לפי חוק זה אם קיים בין בעלי - הדין 
הסכם על הצמדה " . לפיכך , כתב השופט מלץ : " במצב דברים זה , אין תובעת 
יכולה לבחור לעצמה שיטת הצמדה כרצונה " . 
