, חצי שנה לאחר שנפצע האפיפיור בנסיון התנקשות של מחמט עלי אגזה , יכלו 
צופי הטלוויזיה לראות כיצד אוחז יוחנן פאולוס השני ברוך בידו של המתנקש . 
" דיברתי עימו כמו עם אח " , אמר לאחר ביקורו בבית כלא ברומא . רוב הפרשנים 
דיברו על פיוס והשלמה נוצריים . אבל לפחות אחד הצופים זיהה בחיזיון זה 
" שורשים עמוקים עוד יותר " . חוקר קופי האדם פרנס דה ואל ההולנדי , הבקיא 
זה עשרות שנים בעולמם של מרבית קרוביו של האדם , הישווה תמונה זו לטקסי 
פיוס בין קופים גדולים . שימפנזים , קופי מקאקאים או בונובו כולם , כפי 
שנכח דה ואל בתצפיותיו , משכילים לפתור סכסוכים ולפייס לאחר מריבות . התפייסות 
אינטסיווית בין תוקף ונתקף היא חיזיון נפרץ בעולמם של הקופים . את הדרכים 
לפיוס תיאר בספרו האחרון " השכנת שלום בין פרימאטים " ( הארווד יוניברסיטי 
פרס , קיימברידג ( מסצוסטס ) 692 עמודים , 59 . 92 דולר ) . מתצפיות 
בנות אלפי שעות הגיע האתולוג למסקנה : השאיפה והדחף לתקוף , בהחלט אינם 
חזקים יותר מאשר התשוקה לעשות שלום . בו בזמן מרחיבה ראייה זו , המורכבת 
יותר את דגם התוקפנות הפשטני כל כך של קונרד לורנץ שעורר סערה בשנות ה06 . 
דה וואל , העובד במכון המחקר האזורי של הפרימטים בוויסקונסין , סבור שעד 
כה התעלמו אתולוגים מהעובדה , שעבור המוני הודים , השכנת שלום " טבעית 
לא פחות מעשיית מלחמה " . מבין ארבעת זני הקופים שאת אורחות הפיוס שלהם למד 
דה ואל , נראו לו השימפנזים כמהימנים ביותר : 0006 שעות צפה במושבת השימפנזים 
הגדולה ביותר בעולם , השוכנת בגן החיות שבעיר ההולנדית ארנהיים . קפמאבינחבטות 
ונשיכות קלות הן תופעה שגרתית לגמרי אצל בעלי החיים העירניים , אבל לעיתים 
נדירות מתפתחים החיכוכים לקרבות של ממש . בקרב השימפנזים שעד גיל ארבע , 
נלווים לאימהותיהם לכל מקום , טבועה לדעתו במיוחד " ההזדקקות שאינה יודעת 
שובע למגע " , הקיימת אצל כל הפרימטים . במגורי החורף הצפופים , ששטחם רק 
021 מהשטח הענקי העומד לרשותם של השימפנזות בארנהיים בקיץ , בלט במיוחד 
כשרונם להרגיע ולפייס . בניגוד לעכברושים שבכלוב צפוף מדי פוצעים והורגים 
זה את זה , כמעט שאי אפשר היה להבחין בעלייה כלשהי במידת התוקפנות באולמות 
המחוממים בהם התגוררו . הפילוי והסירוק ההדדיים שקופים אוהבים , עוד התרבו 
בהשוואה לתקופת הקיץ . חיבוקים , מגעים , נשיקות וגם יחסי מין היו מנת 
חלקו הקבועה של קוף , שזמן קצר קודם הותקף או קיבל יחס לא ידידותי . השתלשלות 
אופיינית של התפייסות שצולמה בווידיאו , החלה למשל בעימות בין ניקי , מנהיג 
של קבוצה עירנית מאד שהירבתה להשתולל , והני , קופה צעירה בת תשע : " כאשר 
רדף אחריה היכה ניקי את הני . הקופה מיששה את המקום שנפגע , שכבה על העשב 
ונראה היה כי שכחה את ההתכתשות . לאחר יותר מרבע שעה ניגשה הני לאיטה לקבוצה 
בה היו ניקי והקופה המבוגרת ביותר , מאמה . הני הושיטה לניקי את גב כף 
ידה לנשיקה . הוא לקח מיד את היד כולה , הכניס אותה לפיו , ואז התנשקו 
שניהם בפה , וגם מאמה ניחמה את הקופה הצעירה בחיבוק " . מאמה בעלת ההשפעה 
נהגה תמיד להתערב במריבות : במהלך מריבה ממושכת בין ניקי והקוף הזכר ירואן , 
תפשה לבסוף מאמה את זרועו של כל אחד מהקופים המבוגרים שעדיין צווחו זה 
על זה . כאשר לפתע ירואן חזר והתנפל על ניקי , גירשה אותו מאמה . שני 
הקופים התפייסו כאשר טיפסו זה על זה , התנשקו ומיששו כל אחד את אבר מינו 
של השני . ולבסוף פירקו את שארית המתח על ידי רדיפה קצרה משותפת אחרי זכר 
מדרגה נמוכה " . הנתונים שאספו דה ואל ועוזריו הסטודנטים מראים כי ב%04 מההתכתשויות 
נוצר מגע גופני בין בין היריבים , כחצי שעה לאחר מעשה . פגישות אלו שונות 
בבירור , ממגעים רגילים אחרים : שימפנזות שנטלו קודם חלק במריבה מושיטים 
את זרועם כשהיד פתוחה כדי ליזום מגע גופני . קוף המתקרב לקוף איתו רב קודם , 
גם נותן בו מבטים ארוכים , מיילל ומשמיע קולות רכים ושקטים . סימן ההיכר 
החשוב ביותר לדעת החוקרים הוא , ש"במצבים כאלה הקופים מתנשקים הרבה יותר " . 
שני קופים המתנשקים יחד ארוכות " רבו אל נכון לפני זמן לא רב " , כך הסיקו 
החוקרים ממתכונת התנהגות זו שנשנתה פעמים רבות . כאשר הקופים רק מתחבקים 
קרוב לוודאי שאת המתח ביניהם עורר קוף שלישי . קופי הרזוס מגלים נטייה לתוקפנות 
הרבה יותר מאשר השימפנזים . אזנים מכורסמות , צלקות ואצבעות פגועות מעידות 
על מזגם של קופים אלה בעלי העכוז האדום הנפוח . ב01 שעות תצפית בקבוצת קופי 
רזוס ספרו חוקרים אמריקאים ממוצע של 81 עימותים תוקפניים . אבל , קופי 
רזוס שתדמיתם היא של קופים חסרי סובלנות , הינם בעלי מודעות מחודדת מאד 
למעמדם והם לא רק קופי ריב ומדון . קפמאבינכשבידו שעון מדידה , תעד דה 
ואל את מהלכן של אפיזודות פיוס : " דקה אחת בלבד לאחר קרב רציני בין האחיות 
אורקיד ואומי , החלה אומי להסתובב סביב אימה אורנג ולפלות כינים מגבה . 
דקה מאוחר יותר הצטרפה גם יריבתה אורקיד ו"עבדה " על האם מהצד השני . 
במהרה התחבקו שלוש הקופות ומיצמצו בשפתיהן " . יכולת זו ל"תיקון יחסים שנפגעו " 
בולטת במיוחד על פי תצפיותיו של דה ואל אצל קופי המאקאקים . קופים אדומי 
פנים אלו שתוארו על ידי אלפרד בראם כ"מכוערים ביותר מכל הפרימטים " , התגלו 
כ"יצורים בעלי אישיות חזקה , אינטליגנטים ביותר , בעלי און מיני בל יאומן " , 
שבא לביטוי בנסיונות הפיוס שלהם . הזכרים מקיימים בממוצע 01 פעמים יחסי 
מין ביום , ולעיתים קרובות יחסים אלו הם " פיוסים אורגיאסטיים " לדעת 
החוקר . קופים שהתכתשו מציעים זה לזה את העכוז כהתנצלות או תופסים בחוזקה 
את עכוזו של השני ופירוש הדבר הוא שההתנצלות התקבלה . רק קופי הבונובו עולים 
על המקאקות ביכולת לשלב מין בפיוס . ביחסי המין שלהם משתמשים קופי הבונובו 
בכל " ואריאציה ותנוחה אפשריות , כאילו למדו את הקמה סוטרה " . מין , 
כחלופה לעויינות , גם בקרב קופים בני אותו מין וגם בין קופים מבוגרים וגורים , 
מופיע בעיקר לאחר מריבות או כאשר אחד הקופים מבקש מהשני להתחלק איתו במזונו . 
לדעת דה ואל נודעת חשיבות רבה לעובדה שבטבע לא שמורה זכות המילה האחרונה 
לתוקפנות . 
