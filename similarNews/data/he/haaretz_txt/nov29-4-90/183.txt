עובדי משרד החקלאות המועסקים במינהלת ההסדר לפריסת חובות המושבים יוצאו בימים 
הקרובים לחופשה . שר החקלאות , רפאל איתן , נימק את ההחלטה בכך שאין כל 
התקדמות בנושא ההסדר . איתן ציין שמועצת ההסדר אינה מתכנסת , והיא גם חסרת 
יכולת לקבל החלטות . " העסקת עובדים במינהלת ההסדר היא עתה בגדר בזבוז 
כספים " , אמר שר החקלאות , " שכן העובדים אינם יכולים למלא את תפקידם , 
למרות רצונם " . מנכ"ל משרד החקלאות , גדי שליטין , אמר שעד כה הצטרף רק 
מיעוט קטן מהמושבים להסדר , הכולל פריסה ומחיקה של חובות בסך 4 מיליארד 
ש"ח . לדבריו , בחודשים האחרונים מושבים וחקלאים בודדים אינם מצטרפים להסדר , 
בגלל תנאיו הקשים בתחום גיבוש החוב , אשראי למגזר החקלאי וריבית בשיעור 
גבוה , שמושבים אינם יכולים לעמוד בה , כדבריו . יו"ר האגף המשקי בתנועת 
המושבים , ישראל פרדקין , אמר ל"הארץ " כי גם המושבים המעטים שנכנסו להסדר 
החובות אינם מסוגלים לעמוד בתנאיו , בגלל פער בין רווחיותם הנשחקת לבין 
הצמדת החובות למלוא המדד . 
