על רקע ההלקאה העצמית המתמדת והצודקת , בשל בריחת אלפים מיציעי הכדורגל 
מה שראוי העונה לבדיקה מחדש לאור פתיחה טובה ומרתקת על הדשאים נתחוור פתאום , 
כי הנגע פשה וביתר שאת גם על הפרקט . שלושים שעות לאחר ש - 000 , 8 נכנסו 
בשערי המגרש בנתניה ; שלוש שעות לאחר שתריסר אלפים יצאו מאיצטדיון רמת גן ; 
שבוע ימים לפני שיבואו יותר מרבבה וחצי לבלומפילד ( פ"ת מכבי ת"א ) 
לא עזר מסע קידום המכירות ( " חשמל בהיכל " ) למשחק קובע לעליה לאליפות 
אירופה ( היסטוריה ) , נגד נבחרת ברית המועצות בביקורה הראשון בישראל 
( היסטוריה ) , שהביא בסיומו לניצחון ישראלי ראשון עליה ( היסטוריה ) 
. גם היא , ההיסטוריה , מתברר , לא הביאה להיסטריה המונית ליד הקופות . 
בקושי חצי יד אליהו , במשחק חשוב כל כך , כל כך מגרה שעל תוצאתו נחת סתיו 
של פראג . וזה מתמיה . לא טוב . הרי כל החברה ישראלים . מכוחותינו . 
האמנם רק מפני שהצמד האחד והמיוחד , מיקי - מוטי כבר אינו מדליק את ההיכל ? 
או רק מכיוון שהשלד והצלעות של הנבחרת הם של מכבי תל אביב המצטיין גם העונה 
בבינוניותו ; ואולי מפני שהמכבים של החמישיה הם באי רמת השרון , הפועל 
חיפה והפועל ת"א ? קבוצות הכדורגל שלנו וגם הנבחרת , כפי שהן ולפעמים אחדות 
מהן ברמה טובה לא שמחות לאיד לנוכח משבר האמון בפארקט . ובכל זאת , תנו 
לדשא ברמת גן , חוץ מכמה משחקי ליגה אטרקטיוויים , נבחרת של גורבאצוב , 
אבל עם פקקים לסוליותיהם והיציעים יחגגו סביב לדשא . היו דברים מעולם . 
השנה . כואב ומרגיז , אולי כמו הניצחון העצוב במוצאי שבת אבל דורש פסק - 
זמן , לא בין הסלים , אלא אצל יורם . אולי יש בידו מטה קסמים לעצור את 
הבריחה מכדורסל . לא רק מהנבחרת . אולי זה כבר יצא משליטה . תפוסה של 
פחות מחצי היכל נגד ה"דב " ? ! 
