רב יצחק פרץ כיבד אותי השבוע בפרוסת עוגה מכוסה בקרם שטעמו כטעם הפלסטלינה , 
וספק אם היתה ראויה לברכה שמילמל לפני שנגס בפרוסה שלו . אין זו אשמתו 
כמובן : הוא אינו אחראי על מזנון הכנסת . העוגה קיבלה נוכחות דומיננטית 
למדי בשיחתנו , שכן על רוב השאלות שהצגתי לו סירב פרץ להשיב , וכך יצא 
שגם הוא וגם אני השקענו מידה ניכרת של תשומת לב בעוגה . השר היה אדיב מאוד ; 
התרשמתי שקצת נבהל מעצמו . הגילוי שאחד מכל שלושה עולים מברית המועצות 
אינו יהודי על - פי ההלכה , החזיר את פרץ אל הכותרות לאחר שנשכח לזמן מה . 
אין לו עכשיו מפלגה , הוא ממלא רק תפקיד שולי למדי בדרמה ההיסטורית המתחוללת 
בימים אלה , אחת הגדולות בתולדות המדינה . הנה סיבה טובה להצהיר . התגובות 
על הצהרתו היו טובות , סיפר לי . עובדה שכמה מתחרים , חברי כנסת חרדיים 
עם זקנים עד כאן , אמר הרב והצביע על חגורת מכנסיו , כעסו על דבריו . 
וכמה שרים בממשלה לא , הוא לא יכול להגיד מי אמרו לו שסוף סוף אמר מישהו 
את האמת שהכל יודעים והכל מנסים לטאטא אל מתחת לשטיח . אבל משהזכיר למדינה 
את קיומו , עשה פרץ כמיטב יכולתו כדי שלא יקרה לו מה שקרה לשוליית הקוסם , 
וניסה לבלום את הגלים שעורר , פן יטביעוהו . למה הוא מתכוון , בעצם , 
כשהוא אומר שבין 03 ל53 אחוזים מבין העולים אינם יהודים , ומה הוא מציע 
לעשות כדי שלא יבואו , שאלתי אותו . פרץ אמר שיהודי הוא מי שאמו יהודייה , 
ומכאן ברור שהוא מתכוון לכל מי שאמם אינה יהודייה . אם הבנתי אותו נכון , 
הוא מתכוון בעיקר לעולים המביאים אתם קרובי משפחה לא יהודים , לרבות נשותיהם . 
נשים רוסיות , סיפר לי השר והנמיך את קולו עד כמעט לחש , מעדיפות גברים 
יהודים מפני שהיהודים אינם שותים ואינם מכים את נשותיהם . זה מה שאמרו לו ? 
שאל אחר - כך פאוול לונגין , במאי הקולנוע שעשה את " טקסי בלוז " , והניד 
את ראשו בהשתאות גדולה . שאלתי את פרץ כיצד נודע לו מה מספר הגויים . הוא 
סירב לומר . עובדה שנתן שרנסקי מאשר את המספר הזה , אמר . האם שרנסקי 
המקור שלו ? פרץ אמר שלא יאמר . זו בעיה , אמרתי , ופרץ אמר שאם אני 
רוצה לומר בזה שאין מאמינים לו , הרי שיש בידי טעות . מאמינים לו . גם 
בעבר הגיעו לא יהודים בין העולים , אמר . יהודי פולין הביאו אתם נשים לא 
יהודיות , וכמוהם העולים מרומניה , אבל הם לא באו בפרופורציות כאלה . 
הוא הציע לי לעשות חשבון : אם יבואו בין שניים לשלושה מיליון עולים מברית 
המועצות , ואחד מכל שלושה מהם לא יהודי , אז זה יכול להגיע למיליון לא 
יהודים ואז המדינה תהיה תלת - לאומית . שאלתי למה התכוון כשהזהיר שהגויים 
מסכנים את ביטחון המדינה . פרץ אמר שלא זה מה שאמר והכתיב לי , לבקשתי , 
את המלים האלו : " מי שעתיד המדינה , אופיה וביטחונה יקרים בעיניו צריך 
שנורה אדומה תידלק לנגד עיניו " . זהו , אמרתי , אני שואל על ביטחונה . 
פרץ אמר שלא יאמר יותר משאמר . אמרתי שככל שאני זוכר המרגלים לטובת ברית 
המועצות היו יהודים על - פי ההלכה . פרץ אמר שזה לא מדויק . אולי יש מישהו 
שאנחנו לא יודעים עליו , ניסיתי . פרץ אמר שלא יאמר . נזכרתי שהיתה איזו 
בעיה עם קורט סיטה , ועל ישראל ר סיפרו שלא נימול . אולי הוא מתכוון לכך 
שהם מסכנים את ביטחון המדינה בהיותם גויים , שאלתי . לא אמרתי , אמר פרץ . 
שאלתי מדוע אינו יכול לקבל בתוכנו אנשים שקשרו את גורלם בעם היהודי ומוכנים 
להיות ישראלים . פרץ אמר שלא אמר שאין לקבל אותם , אבל גם על - כך לא ישיב 
לא בחיוב ולא בשלילה , ורק יפנה את תשומת לבי למגילת העצמאות . כתוב שם 
שמדינת ישראל תהיה מדינה יהודית . שאלתי אם הוא מקבל גם את כל יתר הדברים 
שכתובים במגילת העצמאות . פרץ אמר שלא למד את מגילת העצמאות באופן יסודי , 
ולכן למרבה הצער גם על השאלה הזו אינו יכול להשיב . אמרתי שזה מעניין . 
פרץ שאל מה מעניין . מעניין ששר בממשלת ישראל לא למד את מגילת העצמאות , 
אמרתי . פרץ תיקן אותי בקפידה ובצדק : הוא לא אמר שלא למד אותה . הוא 
אמר שלא למד אותה באופן יסודי . אמרתי שגם זה מעניין . פרץ חיטט בעוגה 
האיומה ושאל אם יש לי עוד שאלות . לפני שהתפנה מעיסוקיו הרבים כדי להעניק 
לי את הראיון הזה , ניצב פרץ על דוכן הנואמים בכנסת והחליף עלבונות עם קודמו , 
יעקב צור . כשצור היה שר הקליטה עוד עמדה בפני יהודי ברית המועצות האפשרות 
להגר לאמריקה , דרך תחנת ההמתנה בלדיספולי , איטליה . צור ניסה אז לשכנע 
את ברית המועצות להנהיג טיסות ישירות לישראל . כך מבולשוויק לבולשוויק קיוו 
למנוע את מה שכינו אז " הנשירה " . בין הגירה לארצות הברית לבין אי - יציאה 
בכלל , העדיפה ממשלת ישראל שהיהודים יישארו בינתיים בברית המועצות . פרץ 
אמר אז כי יש לסייע להם לצאת , אפילו לא יבואו לישראל . הנה ניגוד בין 
האינטרס הישראלי הציוני לבין ההגינות האנושית היהודית . בהעדר טיסות ישירות 
הפעילה ישראל את ראשי הקהילה היהודית בארצות הברית , ואלה מצדם לחצו על 
הממשל שלא להתיר עוד הגירה המונית של יהודים . כך , בעזרת בעלי ברית ציונים 
שבעצמם מעדיפים לחיות באמריקה , אילצה ישראל את יהודי ברית המועצות לבחור 
בין אחת משתי האפשרויות : להישאר שם או לבוא הנה . רובם ככולם באים ארצה . 
רבים , אולי רובם , באים באי - רצון . שאלתי את הרב פרץ מה למד בביקורו 
בברית המועצות על המניעים לעלייתם . הם באים ממניעים שהזמן גרמם , אמר 
פרץ , מסתורי כל כך , ומי שיש לו אוזן מוסיקלית יכול לקלוט גם את הכמיהה 
לציון . האם התרשם שרובם היו מעדיפים להגר לאמריקה , שאלתי . פרץ אמר : 
אתה אמרת . שאלתי מה הוא אומר . הוא ציטט פסוק : " כופין אותו עד שאומר 
רוצה אני " , והוסיף שיותר לא יאמר בנושא זה . הצעתי לו את התזה שהוא מתייצב 
זו הפעם השנייה מול האינטרס הקיומי של מדינת ישראל . כמו אז , כשאמר שחשוב 
לסייע להם לצאת , לא חשוב לאן . כעת , כשישראל היא האפשרות היחידה העומדת 
בפניהם והם מוכנים לבוא , והיא זקוקה להם ככל שהפלשתינאים עושים לה אינתיפאדה 
וילדים , הוא אומר שבאים יותר מדי גויים . פרץ אמר לי בחומרת סבר שאין 
סתירה בין האינטרס היהודי לאינטרס הציוני , והוא ציוני לא פחות ממישהו אחר 
במדינת ישראל . בשובו ממוסקווה הציע פרץ לראש הממשלה לכנס " פורום " שידון 
בבעיה ויחליט מה לעשות . שאלתי אם ירצה אולי לשתף בפורום הזה את נציגי העם 
היהודי , ופרץ אמר כן , למה לא . אולי את נציגי היהודים באמריקה , על 
שלושת הזרמים , הצעתי , כי אולי צריך יהיה לפתוח מחדש את שערי ארצות הברית 
כדי לקלוט שם את מסורבי העלייה שלו . פרץ אמר שלא צריך נציגים מחו"ל . 
זו בעיה ישראלית והיא דורשת הכרעה , לא סימפוזיון . רציתי לדעת אילו מחשבות 
יש לו בתחום זה , לא רק כשר אלא גם כרב . פרץ אמר שגדולים ממנו יחליטו . 
פעם כבר עמדנו בפני בעיה כזו , אמרתי . זה היה בימי עזרא ונחמיה . הנה 
אולי פתרון אפשרי : לגרש את הנשים הנוכריות . פרץ אמר : לא אמרתי את זה . 
אבל מה הוא אומר לא אמר . נפרדנו לשלום . עוגת האגוזים בקבלת הפנים שמאיה 
ביילי מתיאטרון ירושלים ערכה לכבוד פאוול לונגין היתה טעימה מאוד . מפזרכותאוול 
לונגין הוא יהודי עגלגל ועליז שימי הפרסטרויקה היטיבו עמו . " טקסי בלוז " 
שלו , המוקרן כעת בברית המועצות , זכה בפרס הגדול בפסטיבל הסרטים בקאן , 
ובימים אלה הוא מתמודד על מועמדות לאוסקר . השבוע מתחילה הקרנתו בישראל . 
היהודים הבאים עכשיו מברית המועצות עוד יעשו לכם צרות צרורות , אמר לי 
השבוע , ואישתו הלא יהודייה , המגינה עליו קצת מפני הדברים הנוראים שהוא 
עלול להגיד , מיהרה לומר שהוא טועה . הוא התכוון לכך שבשבעים השנים האחרונות 
הם התרגלו לא לעבוד ולרמות את המדינה , אמר לונגין . אישתו אמרה שלא ידבר 
ככה . הם עולים כי הם פוחדים , אמר לונגין . הם פוחדים מפני התפוררות . 
הם פוחדים מפני מלחמת אזרחים . הם פוחדים מפני האלימות הגוברת ברחובות 
הערים . הם מעריכים כי יהיו המטרה הראשונה לכל חוליגאן . כן , גם הוא 
פוחד קצת . יש לו עכשיו די אפשרויות לעבוד במערב , אבל לראשונה בחייו יש 
לו הזדמנות לומר משהו בארצו , והנה פיתוי גדול להישאר . " טקסי בלוז " 
הוא מעשה בנהג מונית רוסי ובנגן סקסופון . הנהג מייצג את ברית המועצות השוקעת 
עכשיו וקרובה לסופה . נגן הסקסופון מייצג את החירות ואת החיים החדשים . 
כשמתברר שהסקסופוניסט אינו יכול לשלם בעד הנסיעה נהג המונית הופך אותו 
למעין עבד , ובין השניים נוצרת מערכת יחסים כמו סאדו - מזוכיסטית של אהבה - 
שנאה . זה סרט יפה , עצוב ומצחיק , וכולו יצרים . העלילה מתרחשת במוסקווה 
של גורבצוב . יש בה בנייני הענק שהוקמו כדי לפאר את המשטר ולגמד את האדם , 
ולצדם יש עליבות של חברה מתפוררת שתקוותה היחידה במזבלה העירונית . אני 
מאמין גדול בזבל , אמר לונגין בשמחה אמיתית . שם צומחים החיים החדשים . 
עליבות החיים היא עליבותן של המכוניות ועליבותם של הברזים באמבטיה ועליבותם 
של האנשים . נהג המונית מחזיק מעל הראי , באוטו , דג יבש , ולפעמים הוא 
מכרסם בזנבו . לא , אמר לוגין , זה לא משהו שנהגי מוניות במוסקווה עושים . 
זה משהו שהוא המציא כדי לאפיין את עליבות החיים . הסרט עשיר בהמצאות כאלה . 
לונגין חסך לי את הצורך לשאול אותו באיזו מידה יש לראות ב " טקסי בלוז " 
" קאובוי של חצות " בגרסה רוסית . הוא אמר זאת ביוזמתו . אין זה מקרה , 
אמר . כשם ש"קאובוי של חצות " משקף מרד בהוליווד , " טקסי בלוז " מייצג 
מרד בקרמלין . זהו סרטו הראשון . עד כה חיבר תסריטים לילדים וגם למערבונים 
שבברית המועצות קוראים להם מזרחונים כי לעולם הם משחקים בערבות אסיה , 
על רקע עלילות מיתולוגיות מימי המהפכה . רוב התמונות של " טקסי בלוז " 
צולמו בדירה אחת . השחקן המגלם את נגן הסקסופון הוא כוכב רוק פופולרי בברית 
המועצות ושמו פיוטר ממונוב . השחקן שמגלם את נהג הטקסי התפרנס עד כה מדקלום 
שירים בקולחוזים נידחים ; אחת לשנה , בדצמבר , עבד כסנטה קלאוס . שמו 
פיוטר זאיצנקו . " טקסי בלוז " , אמר לונגין , הוא סרט על חברת . כי 
מה בעצם היה לו ולאנשים כמוהו , בעודם מנודים אל שולי היצירה : קצת שירה 
אסורה , הרבה וודקה וחברות . זו היתה חברות שכרכה הרס עצמי ולא במקרה . 
כשפגעו בעצמם כמו הפגינו שאין הם שייכים אל מה שהמשטר הקומוניסטי ניסה להציג 
כמערכת אידיאלית של יחסי אנוש . ברגע מסוים נהג המונית שואל את הסקסופוניסט 
אם הוא יהודי . מתברר שכן . שאלתי את לונגין איך הוא יכול היה לדעת את זה . 
לוגין אמר שזו שאלה שעוד לא שאלו אותו , ובעצם גם הוא לא יודע את התשובה . 
כנראה היה בו משהו בסקסופוניסט שהסגיר את יהדותו . איכשהו תמיד יודעים , 
אמר לונגין . הוא עצמו ידע תמיד שהוא יהודי מפני שכל יתר האנשים ידעו , 
למרות שהוריו לא עשו דבר כדי לחנך אותו כיהודי . גם אביו תסריטאי . במחשבה 
שנייה בכל זאת נדמה לו שפעם כרך אביו על זרועו רצועות שחורות וזה היה קשור 
בעובדה שמלאו לו 31 שנים , אבל מה זה היה , בעצם , הוא מתקשה לזכור . 
כיום הוא בן 14 . גורבצוב הגיע ברגע הנכון , מבחינתו . " פרוודה " 
פירסם ביקורת אוהדת על " טקסי בלוז " . עיתונים אחרים תקפו אותו . יש האומרים 
כי זה סרט על המאבק הנצחי בין רוחה של היהדות לרוחה של אמא רוסיה . האשימו 
אותו שהוא מבשר את ניצחונה של היהדות . לונגין לא הקל עליהם . הסטריאוטיפים 
שלו הפוכים : היהודי הוא שתיין , כולו רומנטיקה רוסית , הגוי חמדן , 
תכלית חייו הכסף . אבל העתיד אכן שייך ליהודי . מוסיקאי כוכב מאמריקה 
מגלה אותו ולוקח אותו איתו למערב . משהו מעין זה קרה ללונגין עצמו . אותו 
גילו ומימנו בצרפת . מעניין מה היה קורה לנגן הסקסופון שלו לולא גילה 
אותו האמריקאי ההוא . האם היה עולה לישראל ? נראה שלא , אמר לוגין . 
הוא רוסי מדי . מן הסתם היה מת , אי - שם במזבלה העירונית של מוסקווה . 
שאלתי אם כבר טענו נגדו שעשה סרט אנטישמי . לונגין אמר שלא . המחשבה שזה 
יתחיל אולי בישראל הצחיקה אותו . יש לו צחוק דובי הבוקע מעומק כרסו הגדולה , 
ונשמע כגלגול של בקבוק וודקה . מפזרכותוועד המנהל של רשות השידור יתכנס 
במוצאי שבת כדי להמשיך בדיון על השאלה , מה ייעשה לרפיק חלבי על שפירסם 
כמה מאמרים , ובהם דברי ביקורת נגד מדיניות הממשלה . המאמרים פורסמו בשבועון 
החיפאי " כלבו " , ובשבועון " אל - סינארה " , שיוצא לאור בנצרת בשפה הערבית . 
המאמר שעורר את הסקנדל הנוכחי פורסם אחרי האירועים בהר הבית . על סדר יומו 
של הוועד המנהל מונחת הצעה להשעות את חלבי מעבודתו בטלוויזיה . זה דיון 
שחזותו הכמו - שיפוטית אמורה לייפות את הניסיון לסלק את חלבי מסיבות פוליטיות . 
ביום רביעי בערב הופיע חלבי בישיבת הוועד המנהל וקרא מהכתב את הדברים האלה : 
" זה היה ב2591 , כאשר ליווה אותי אבי המנוח לבוסתן שמאחורי ביתנו , 
חפר באדמה , קבר את הסטן ופלט : נסתיימה המלחמה ! " לא אבא ! ביום שהסתיימה 
מלחמתך , החלה המלחמה שלי . " הוא נלחם למען קיומו , על כבודו ועל חירותו 
כאדם בישראל . כמוהו אני . " עלי חל חוק גיוס חובה . על - פי החלטת הממשלה 
שלנו , ושיקול דעתו של שר הביטחון , נשלחתי להילחם בדרוזים הסורים ובדרוזים 
הלבנונים , " בין המצרים " , אם תרשו לי מטאפורה יהודית . כבר אמר המשורר : 
" מי שהולך למלחמה אחת הוא פטריוט . מי שהולך לשתיים אין לו מזל . אבל 
מי שהולך לשלוש הוא אידיוט , חביבי " . ואני כזה אידיוט . הלכתי לשלוש 
מלחמות , ובין המלחמות הקזתי דם במאבק האמיתי על תרבותה של המדינה שלנו . 
" בשירותי הצבאי הצדעתי דום לדגל הלאום כמנהגם של קצינים בעליית המשמר . 
חייל יהודי שלא שעה לפקודות , לא עמד מלכת . " עצור חייל , עמוד ! " 
אמרתי . והוא ענה : " אל תאמר לי כיצד לנהוג בדגל שלנו " . האמרה הזו , 
בשנת 17 , ממשיכה להטריד את מנוחתי . זהו המסר ששיגרו לי חברים בוועד 
המנהל . כמה זה כואב . לא רבותי , זו המדינה שלנו , של כולנו . " את 
אמנות ההליכה על חבל דק למדתי בילדותי , ינקתי מאמי , קיבלתי מאבי . 
הוא היה מין וירטואוז שמהלך על חבל דק בין הטיפות . יצור כלאיים של תרבות 
מערב ומזרח . גם ניבי חיי המשונים והמנוגדים הסתבכו . הנה לאבי כתוב בתעודת 
הזהות בסעיף הלאום : ערבי . לי כתבו : דרוזי . ומה יכתבו לבני , תלמיד 
בית הספר הריאלי בחיפה ? " שני היהודים הראשונים שהכרתי בחיי הם גבי גזית 
ויצחק בן נר , בני כפר יהושע שבעמק יזרעאל . אבי שסחר עם היישוב הכיר לי 
את שני השובבים ; בבוא העת הנציח השמנמן שבין השניים את סיפורו של אבי 
ב"פרוטוקול " . " עשר שנים לפני שנפח את נשמתו , הסתגר לו אבי המנוח בקונכייה 
הכפרית שלו ונמנע מלבקר בכפר יהושע . אמרתי לו שלעולם לא אחיה בלי גבי ואיציק . 
" אני מחפש את גבי ברשת ב , ואת איציק בגלי צה"ל . אני מאמין שהם מחפשים 
אותי ב"מבט " . נפגשנו בשנות החמישים ; אני מקווה שלא ניפרד לעולם . 
" גרשום שלום מספר ב"דברים בג " כי טענו לפניו : " אתה רוצה לחזור אל 
הגטו " , והוא ענה : " הרי אתם בעצמכם יושבים בגטו . רק אין מודים בכך " . 
קשה לכם בני המיעוט הנצחי להבין לנפשי . כנראה שלא העמקתם די במשפט 
הנודע נגד הסופר אמיל זולא שהעז להוקיע מעשי זדון בצרפת . האנטישמים , 
ביניהם גם בני נוער וסטודנטים , ירקו על זולא וצעקו " מוות ליהודים " . 
" חונכתי על תורתם של ברנר ושל בובר , סימון ומאגנס שעליו כתב גרשום 
שלום : " הוא חי בעולם משלו . בעולם שהחוק והחופש מתנים זה את זה , ואינם 
מהרסים זה את זה " . הכרתי מהפכנים כנים בארץ הזו , וביניהם גם בעלי דעה 
לא מזויפת , שהעזו לדבר בזכות המבוכה ובגנות הטיח . " שלום עליכם כתב : 
" התיבה השכלה גררה אחריה הרבה מלים יפות , מרוממות , מצלצלות , כגון 
הומאניות , אנושיות , יושר , אמנסיפציה , שוויון , אחווה וכיוצא באלה . 
מלים שעל הנייר נראות יפות , כה עדינות , ממש תאווה לעיניים . ומה סופן 
של מלים אלו ? " אתם הרי יודעים . ואם אינכם יודעים , רבותי , אנא הטריחו 
את עצמכם , וקראו את הנאום שנשא מקס נורדאו בקונגרס בבאזל : " לגופו של 
עניין מצבנו מר וקודר , גרוע ממה שהיה " . " ישראל מעולם לא הצטיירה בעיני 
כעובדה . ישראל היא צורך ; התרבות הדומיננטית שלה יהודית , ערכיה יהודיים , 
נופה הקסום ישראלי , ואני שבאור התכלת העזה , מתנגד מדי פעם לעוולות . 
זכות ההתנגדות מטעמי מצפון שייכת כידוע לדמוקרטיה . " לאחדים מכם יש 
תאווה לנתץ את המראה , ולהשחית את פני בגלל האמונה חסרת השחר והאשליה שאם 
רק יעקרו את לשוני ויסתמו את פי , יהיה העולם שטוח . " הטלתם דופי בנאמנותי . 
העמדתם אותה במבחן וזה סחט את לבי . סייעתם להסתה נוראה נגדי . חוויות 
מצמררות עברתי בשבועות האחרונים . איימו על משפחתי , על ילדיי , שהבכור 
שבהם מצטרף בשנה הבאה , אם ירצה השם , לפנימייה הצבאית ב"ריאלי " . מה 
תגידו לקצין דרוזי אם תעשו אפליה בין דרוזי אזרח ליהודי אזרח ? והאפליה 
זועקת לשמים . מה טעם תשאירו לו לדרוזי הנלחם באינתיפאדה בחשכת סמטאות רפיח , 
גבליה ונוסיירת ? מה תאמרו לו בגבול לבנון , בגבול הערבה , בבקעה ובסיני ? 
" אני מצטער שנתתי לכם סיבות - לא סיבות לנתץ את דמותי . לפני שנתיים 
יצאתי בשליחות מטעם הליגה נגד השמצה להרצות בפני הגויים על חוסנה הדמוקרטי 
של ישראל . באחת ההרצאות בדטרויט אמרתי : אני פטריוט ישראלי הגם שאינני 
יהודי . אישה יהודייה קמה נרעשת וטענה : אם אינך יהודי אינך ישראלי . 
ניסיתי לשווא להסביר לה , ואז קם צעיר ערבי ואמר : " מגיע לך " , וישב . 
הפכתם אותי סכיזופרן בארצי . " בהרצאה אחרת בלוס אנגלס ביקשתי עם חברי 
משה הלברטל לגייס כספים לבונדס . אמרתי : אני מתחלק עם משה בחוויה הישראלית , 
והוא מתחלק אתי בחוויה היהודית , אבל כל עוד אתם כאן , בלוס אנגלס , 
אני מקווה שהחוויה שלנו עזה יותר . " ובכן , רבותי , איש לא יצליח 
לקרוע את לבי הישראלי מגופי הדרוזי " . על חלבי מגן עורך הדין אמנון זכרוני . 
טיעונו היסודי הוא שעובד רשות השידור אינו חדל להיות אזרח שזכותו להביע 
את דעתו . הטענה שהקורא מזהה את דעתו של העובד עם דעתה של רשות השידור מעליבה 
את האינטליגנציה של הציבור . ההנחיות האוסרות על עובד להביע את דעתו מחוץ 
למסגרת עבודתו אינן חוקיות . על - כן , הוא משבח את רשות השידור על שלא 
העמידה לדין עובדים רבים שעשו זאת , ומאשים שהדיון נגד חלבי מהווה אפליה . 
אם תחליט הנהלת הרשות להשעות את חלבי , יוגש כנראה ערר לשר החינוך . 
בפני השר אפשרות להעביר את הנושא למליאת רשות השידור או להכרעת הממשלה . 
מפזרכותדעון סאמט הוא איש משכיל ומעודכן : יכולתו להתבונן בחברה הישראלית 
בעין כמו אנתרופולוגית ועם זה מעורבת עושה אותו לאיש המתאים לחבר את מה שהוא 
מתאר כ"מאגר של זיכרון ישראלי משותף " : כ000 , 6 מושגים , מונחים , פתגמים , 
תאריכים , ספרים , יצירות אמנות , אישים וביטויים שלדבריו " כדאי לישראלים 
לדעת " : מאגוצנטריות , אוטודידקט וברנזה , עד לשרלטן ותל אביב הקטנה . 
המושגים באים ללא הסבר , למעט מלת קוד או שתיים . מי שרוצה לדעת יותר 
צריך לפתוח אנציקלופדיה או לשאול את מי שיודע . הנה לדוגמה הטור השני של 
האות ץ : צחצחים ; ציד מכשפות ; ציונות בלי מרכאות ; ציונות דתית מדינית 
מעשית סינטתית רוחנית ; ציוני ציון ( אוסישקין ) ; ציזבט ; ציזבטרון ; 
צייטגייסט ( רוח התקופה ) ; צייטלין אהרון ; צייקובסקי , פיוטר איליץ ; 
צילבה ; צילינדר ; צימעס ; ציפור האש ( סטרווינסקי ) ; ציפורים ( 
אריסטופנס ) ; ציקלון , גזסערת ; צכוב , אנטון ; צ"ל צריך להוכיח 
צריך להיות ; צלאח א - דין ; צלאן , פאול ; צלב הקרס ( סווסטיקה ) ; 
צלחת מעופפת . זה נראה כמו אינדקס של ספר בלי ספר . אישית אני מעדיף את 
זה על ספר בלי אינדקס . למה בכל זאת זה נחוץ ? זה לא נחוץ . אבל בין הקיטורים 
( לא מופיע ) לפיצוחים ( לא מופיע ) במסיבה השבועית של הנובו - אינטלקטואל 
( לא מופיע ) הישראלי , זה יכול לעשות איסתרא בלגינא קיש קיש קריא ( 
מופיע ) נחמד מאוד ; ינצח מי שיצליח להצביע על מספר המונחים הגדול ביותר 
שאין הוא יודע להסביר . לי , למשל , יש סיכוי טוב לנצח בתנאים כאלה . 
" רשימת ה000 , 6 " , כותב סאמט , " אמורה להכיל את האמצע של מה שישראלים 
משכילים , פחות או יותר , יכולים להחזיק במאגר הידע והאסוציאציות שלהם " . 
הרשימה אמורה להיות " כעין מחווה לאותו מרכז חמקמק ושביר שגורמיו נראים 
לעתים כמתפרקים " . אני בעד הספר הזה , שיצא בהוצאת " עידנים " של " ידיעות 
אחרונות " . לא רק מפני שהוא משעשע , ומגרה את הסקרנות , לא מפני שאני 
חושב שהוא משקף את ה"אמצע " : הוא לא . אני בעדו מפני שהוא משקף את עולמו 
הרוחני של הכוח הלבן בישראל , מה שמשרד האוצר מכנה " העשירונים העליונים " . 
הם אליטיסטים , אך חוששים להיות מנותקים מ"העם " ; רשימת ה000 , 6 של סאמט 
מתחילה ב"א - לה קארט " , אך כוללת גם " כאסח " . סאמט אינו מציע לישראלי 
להכיר את הקללות בערבית המתחילות באות ך . הוא מציע לישראלים להכיר את הביטוי 
המתנשא כל כך " זמר קסטות " , אבל לא כלל ברשימה את הערך זוהר ארגוב . 
המרכז הרוחני של הכוח הלבן נע אי - שם בין אירופה לאמריקה . יותר ממחצית 
הערכים שסאמט מציע לישראלים לדעת אינם עבריים . זה עונה על שאיפתו של הכוח 
הלבן לפתיחות אוניוורסלית , ומשקף את סלידתו מהסגירות הלאומית , אך גם 
מידה של התבטלות בפני כל מה שבא מחו"ל . ישראלים שעודם בין החיים לא נכללו 
בין ה000 , 6 ( למעט הנשיאים , ראשי הממשלה ורמטכל"ים ) , אך אישים החיים 
בחו"ל נכללו : דזמונד טוטו כן אך אליעזר שך לא . גון לה - קארה כן עמוס 
עוז לא . הכוח הלבן הוא חילוני , אך רוצה קצת מסורת ; הוא יוני אך רוצה 
קצת פטריוטיזם . לא יותר מדי מיתוסים לאומיים , בבקשה הכוח הלבן הרי מחויב 
לערכי ההומניזם הרציונלי ; דב גרונר והפריצה לכלא עכו כן , אך " עולי 
הגרדום " , " שני אליהו " וכיוצא באלה מונחים טעוני אמוציה לא . הרשל 
גרינשפן , נתן אלבז אפילו אמיל גרינצווייג לא . הספר הזה מעניין איפוא 
וראוי לקריאה . לא מפני שהוא משרטט את קווי המתאר של הזיכרון הישראלי המשותף , 
אלא מפני שהוא משרטט את הדימוי העצמי ומנסח את המצע הרעיוני של אחד מתאי 
הזיכרון הזה . 
