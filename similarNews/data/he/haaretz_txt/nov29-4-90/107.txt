רבת - עמון ( ע"ם ) . העיתון אל - ראי מגלה כי היקף רזרבות מטבע החוץ 
החופשיות בבנק המרכזי הירדני מסתכם ב025 מיליון דולר בערך , לא כולל זהב 
ויתרת הסכם התשלומים עם עיראק . סכום זה מכסה בנסיבות נורמליות יבוא של 
שלושה חודשים וחצי , כלומר קצת יותר מהמינימום המקובל . הדבר קורה למרות 
הפסקת הסיוע הבין - ערבי מאז פרוץ משבר המפרץ ועל אף שארה"ב השעתה את הסיוע 
שהתחייבה לתת . יש לזקוף את היקף הרזרבות כיום לירידה רצונית ביבוא , בשל 
מצב החירום , לדחיית התשלומים והריבית , שהגיע זמן פירעונם למועדון פאריס 
ולמועדון לונדון תוך חריגות מצומצמות , ולהעברת הכנסות היצוא לבנק המרכזי . 
ירדן צפויה לקבל בקרוב סיוע ממדינות ידידותיות כגרמניה , יפאן , צרפת , 
טייוואן , שוודיה ושווייץ . 
