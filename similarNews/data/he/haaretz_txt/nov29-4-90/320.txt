האינתיפאדה אינה יודעת גבולות . היא כבר לא טרור במובן הקלאסי של המילה , 
אלא הפכה לתופעה חברתית , למלחמה של קהילה בקהילה . קשה מאד תופעה חברתית . 
היום זה יכול לקרות בגוש דן , מחר שוב בירושלים ומחרתיים בעמק יזרעאל . 
הרי מדובר באוכלוסיה שנעה בכל מקום , והמוטיווציה שלה לא מתחשבת בגבולות 
גאוגרפיים ומוניציפאליים . קשה לי , כמי שנמצא כיום מחוץ למערכת , לומר 
אם זרועות הביטחון נוקטים בצעדים הנכונים . אני מניח שנעה מה שאפשרי ומתחייב . 
יש ודאי צעדים נוספים שמישהו היה רוצה לעשותם , אבל הם בלתי ריאליים . 
אני מאמין ששום צעד ברמה הטקטית אינו יכול להעשות מבלי שיתלווה אליו מהלך 
מדיני . אני מניח שמידת ההרתעה של כוחות הביטחון פחתה . הדבר אינו נובע 
מכך שכוחות הביטחון פחות יעילים , אלא מפני שהמוטיווציה ורמת ההעזה של האויב 
גברה . בעבר אשה ערביה לא היתה מעזה לתקוף שלושה שוטרים חמושים בסכין , 
כפי שאירע שלשום בירושלים . אני מאמין שעם אויב שפעילותו מתאפיינת ברמת 
תעוזה ומוכנות גבוהות יחסית , בקנאות דתית ומשיחית והוא חשוף להסתה של המואזינים , 
אינך יכול להתמודד רק ברמה המבצעית , השיטורית והשב"כית . ההערכה שלנו 
חייבת להיות מלווה בצעדים בעלי גישה רחבה ומעמיקה יותר במישור המדיני . 
עם זאת אני מניח שבמישור המבצעי יש עוד אפשרויות לשיפור פעילותם של כוחות 
הביטחון . אני מעריך שכל צעד שיינקט עשוי להיות אפקטיווי , פרט לעונש מוות . 
אין ספק שמבחינה מתמטית גירושים יצמצמו במידה מסויימת את מספר הפיגועים , 
למרות שצעד זה לא ישמח את ליבנו . אני מתנגד לעמדתם של אלה הסבורים שגירוש 
כל מחבל שנלכד וכל מי שנתפס עם סכין בידיו , יהיה פתרון פלאים . בשום פנים 
ואופן לא . במקום כל מחבל שיגורש וכל צעיר פלשתיני שנהרג או הושפל על - 
ידי כוחות הביטחון או אנשי " כך " , יקומו אחרים שיבקשו לנקום את דמו . 
למעשה כבר עתה אנו מצויים במעגל קסמים כזה . כן . אני חושב שברגע שיצמצמו 
את מספר ערביי השטחים שיורשו להיכנס לישראל , נקהה את חוד הבעיה . אך תיווצר 
בעיית פרנסתם של תושבי השטחים , שאנו האחראים לה . אין ספק שהגבלת מספר 
הנכנסים מהשטחים תעזור . אם במקום 061 אלף פועלים מן השטחים , נאפשר רק 
ל08 אלף ערבים , שנחליט מי הם , לעבוד בישראל , נצמצם את מספר הפיגועים . 
בדרך זו גם נפתור בעיה יהודית , כי יתפנו מקומות תעסוקה לאלפי עולים חדשים 
המגיעים עתה מבריה"ם . אני משוכנע שחייבים להפריד בין שני העמים . שום 
דבר לא יעזור . 
