ועדה ציבורית הפועלת במסגרת רשות החברות הממשלתיות דחתה לפני ימים אחדים 
את בקשתו של דני דרך , יו"ר החברה לביטוח סיכוני סחר חוץ , להעלות את סיווגה 
של החברה בראשה הוא עומד . על - פי תקנות רשות החברות הממשלתיות , חברות 
גדולות , המודרגות בדרגות 8 , 9 ו01 זכאיות , בנוסף לשיפור בשכר העובדים , 
גם לכך שיו"ר החברה יהנה משכר גבוה ומרכב צמוד . כיום נהנית החברה לביטוח 
סיכוני סחר חוץ מדירוג 7 . יו"ר החברה ביקש להעלות את הדירוג ל9 . חברי 
הוועדה דנו לפני ימים אחדים בבקשה והחליטו לדחותה , בטענה כי על בסיס הקרטריונים 
הקיימים אין הצדקה להעלות את דירוגה של החברה . דני דרך אמר אתמול ל"הארץ " 
כי הבקשה להעלות את דירוג החברה נובעת מהצורך להעלות את שכרם של חלק מהעובדים 
הבכירים בה , החשופים כעת להצעות עבודה מחברות הביטוח המתחרות . הקרטירונים 
של הוועדה , הודה דרך , אינם מאפשרים להעלות את דירוג החברה , שכן הם 
מבוססים בעיקר על מחזור , מספר עובדים ויצוא . הוועדה החליטה , לעומת זאת , 
לאשר בקשה של רשות החברות לקבוע את דירוגה של התעשייה הצבאית ל01 , הדירוג 
הגבוה ביותר לחברות ממשלתיות . דירוגה של חברת ממ"ן , העומדת כעת למכירה , 
הועלה מ6 ל7 . 
