לונדון ( רויטר ) . הכדורגלן הגרמני לותר מתיאוס נבחר לשחקן השנה במשאל 
שערך המאגזין הבריטי " עולם הכדורגל " . מתיאוס , המשחק בקבוצה האיטלקית 
אינטר , קיבל 9 . 12 אחוז מקולות הקוראים והיה בכך לגרמני הראשון הזוכה 
בתואר מטעם " עולם הכדורגל " . החלוץ האיטלקי סאלוואטורה סקילאצי היה שני 
במשאל והקפטן הארגנטיני של נאפולי , דייגו מראדונה , קיבל מספר קולות שהספיקו 
לו למקום השלישי . פרנץ בקנבאואר , שהוליך בקיץ האחרון את גרמניה לזכיה 
בגביע העולם , נבחר למנהל השנה . בקנבאואר , הנמצא כיום במועדון הצרפתי 
מארסיי ( מקום ראשון בליגה ) , זכה בקולותיהם של 2 . 75 אחוז מהקוראים . 
היוגוסלווי בורה מילטינוביץ , שאימן במונדיאל את קוסטה ריקה , זכה במקום 
השני במשאל וקארלוס בילארדו מאמן ארגנטינה , שלישי . לקבוצת השנה נבחרה 
נבחרת מערב גרמניה , לפני אלופת אירופה לקבוצות , מילאן , ונבחרת קאמרון , 
שהיתה הפתעת גביע העולם . 
