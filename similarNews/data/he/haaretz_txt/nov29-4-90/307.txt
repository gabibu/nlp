הניסוי השני של הטיל - נגד - טילים " חץ " , שפיתוחו משותף לארה"ב ולישראל , 
ייערך ככל הנראה כבר בחודשים הקרובים . באחרונה הושלם השלב הראשון של פיתוח 
הטיל " חץ " , ועתה הוחלט לשגר את הטיל שנית , במסגרת השלב השני של הפיתוח . 
הניסוי הראשון של ה"חץ " , שנערך לפני חודשים מספר , נחל כישלון . עורכי 
הניסוי נאלצו להשמיד את הטיל בהיותו באוויר בשל תקלות באחדות מן המערכות . 
מתכנני הטיל ובוניו ניתחו את התקלות בניסוי הראשון ויישמו את המסקנות , 
שהוסקו מהן . לפיכך , הוחלט לערוך בקרוב את הניסוי השני . שר הביטחון , 
משה ארנס , מייחס חשיבות רבה לפרויקט ה"חץ " , ולהערכתו תגיע העלות הכוללת 
של הפרויקט כולל מערכת המכ"ם שלו ל008 מליון דולר . הפרויקט ממומן ברובו 
בידי ארה"ב : בשלב הראשון מכסה ואשינגטון % 08 מעלותו , וירושלים % 02 . 
הכספים אינם באים מכספי הסיוע הצבאי הרגיל , אלא כמימון מיוחד לפרויקט . 
לגבי מימון השלב השני אמר ארנס כי מדובר ב042 מיליון דולר , וכי ישראל 
מבקשת מימון באחוזים דומים לאלו , שסוכמו לגבי השלב הראשון . קצינים בכירים 
ממנהלת יזמת ההגנה האסטרטגית ( " מלחמת הכוכבים " ) של ארה"ב מבקרים בישראל 
לעתים תכופות , ועוקבים מקרוב אחר פיתוח ה"חץ " . 
