המקום היחיד שבו ראו אותו מחייך ב62 בנובמבר בווארשה לאחר הבחירות , היה 
אולם גדול בקומת הקרקע של " ארמון התרבות " שעליו השתלטו בבוקר צוותות 
טלוויזיה מהעולם כולו . זה היה מטה הבחירות של סטניסלב טימינסקי , הסוס 
השחור שהפתיע והביס בסיבוב הראשון של הבחירות לנשיאות את ראש הממשלה , תדיאוש 
מזובייצקי . והוא האיש שעמו יתמודד ואלנסה בסיבוב השני שייערך ב 9 בדצמבר . 
טימינסקי , המשוכנע כי מאז נכנס למרוץ התעללו בו אמצעי התקשורת , הפגין 
שלווה רבה ונהג כאדם הסבור שהצפיפות הפתאומית סביבו היא חזרה לסדר הדברים 
הרגיל . לאחר מסיבת עיתונאים קצרה ומאולתרת , החליט לתת ראיונות לפי התור . 
הראיונות התנהלו תחת עיניהם הצופיות של ה"גורילות " של " סוכנות בילוש " 
פרטית , שחזות כמה מהם מזכירה " בלשים " אחרים , פחות פרטיים , שבמשטר 
הישן ידעו גם הם לפקוח עין על עיתונאים . היו עיתונאים שנאלצו לחכות במשך 
חמש שעות כדי לזכות לשמוע כמה משפטים מטימינסקי או לצלם אותו יחד עם אישתו 
הפרואנית , גרסיאלה פרז ולאסקו טימינסקה . כאשר סטאן טימינסקי יצא " לרחוץ 
ידיים " לקצה המסדרון , הוא לווה בשלושה שומרי ראש ( מצוידים בווקי - 
טוקי ) , אבל החליף באדיבות רבה כמה מלים עם מצביע או שניים במקום . הללו 
ישבו וציפו מהבוקר כדי לראותו , לדבר אתו , או לבקש ממנו את ספרו שנראה 
כי איש לא קרא אותו . בספר זה הציע , בין השאר , מערך של 001 ראשי נפץ 
גרעיניים , בני קילוטון כל אחד , להגנת פולין . במסדרון חיכו אנשים לבושים 
בגדים מהוהים , כמה ישישים , בעלי מלאכה קטנים עם תיקי גימס בונד , שני 
סטודנטים צעירים האומרים שהם הצביעו בעד טימינסקי , " כיוון שהוא מתח ביקורת 
על השלטון הקיים וזה טוב בשבילו " , אבל ש"אוהבים גם מאוד את ואלנסה " , 
ופרופסור אוניברסיטה שבא לזרוק מבט מתוך סקרנות . הוא הצביע בעד מזובייצקי , 
אבל " מתבונן בהערצה דאוגה בתופעת טימינסקי , שכן דרך האדונים ואלנסה 
וטימינסקי " הוא רואה " את תחייתם של הלכי הרוחות בפולין בין שתי מלחמות 
העולם " . סטאן טימינסקי , קטן קומה , לבוש חליפה כהה ומתחת למכנסיו הקצרים 
מדי מבצבצות נעליים שידעו ימים טובים יותר , אינו נראה כגילומו של " החלום 
האמריקאי " , ואם כן הרי זה " דלאס לעניים " . המצע הפוליטי שלו ? אין 
לו , אמר . הוא גם לא חשב להקים מפלגה פוליטית , אך כעת יעשה זאת . כל 
דבר בתורו . הקדימות הראשונה היתה לזכות בסיבוב הראשון . ובנקודה זו טימינסקי 
" מאוכזב במקצת " מהתוצאות בערים הגדולות שחשב כי יהיו טובות יותר . אבל 
הוא בטוח שיזכה בסיבוב השני . יש לו , הוסיף ואמר , תוכנית כלכלית " שמטרתה 
לאפשר לפולנים להרוויח כסף " . אך הוא לא היה מוכן לפי שעה לומר עליה מלה . 
למועמדים האחרים היתה היקיצה קשה . ואלנסה שסירב להופיע כאשר נמסרו התוצאות 
ושבכל זאת נהנה מיתרון נוח בן % 61 על פני טימינסקי , הודה לבסוף למחרת הבחירות , 
" לא התייחסתי ברצינות לטימינסקי " , אף כי בד בבד טען ש"חזה את הופעתו " 
של אותו " כוח שלישי המסוגל לטאטא אותנו " , ושמפניו הוא אומר כי הזהיר 
את חסידי מזובייצקי לפני ששה חודשים . ואלנסה שוויכוח טלוויזיוני עם יריב 
זה בוודאי אינו לרוחו , ביקש ממנו , עם זאת , " להתנהג מעתה ברצינות " , 
לפני שהוסיף , " אם הוא כל - כך עשיר כפי שהוא אומר , כל מה שעליו לעשות 
הוא להציע 01 מיליארד דולר לפולין כדי שתחסל את החוב שלה " . תומכי מזובייצקי 
החליטו להפוך את הוועדות האלקטורליות ואת כל התשתית שניהלה את מסע הבחירות 
שלו לתנועה פוליטית , " הברית למען הדמוקרטיה " , שתחת דגלה ישתתפו בבחירות 
לפרלמנט באביב הבא . תנועה זו המתבססת על מצעו של מזובייצקי , תתכונן לעימות 
אלקטורלי מחדש עם חסידי ואלנסה , וכך אפוא , אם למישהו היו עוד ספקות בנושא , 
מונצח גם פילוג זה בתוך סולידריות . בהודעתו ייחס המטה הכללי של מזובייצקי 
את התבוסה ל"מלחמת הפסגה " , שאותה יזם ואלנסה לפני ששה חודשים בתוך סולידריות , 
כמו גם להבטחות הבחירות של זה האחרון , אך בד בבד ביקש מהמצביעים " לא 
לאפשר את ניצחונו של טימינסקי " בסיבוב השני , כלומר קרא להם למעשה להצביע 
בעד ואלנסה . אנדזיי סטלמחובסקי , יושב ראש הסנאט , אינטלקטואל קתולי המקורב 
למזובייצקי , דיבר באורח עוד ברור בהרבה בטלוויזיה : " בסיבוב הראשון 
תמכתי במזובייצקי ובצוות שלו , אך בשני אני תומך בסולידריות . לך ואלנסה 
הוא האיש היחיד שבו אפשר לתמוך " . ואילו אדם מיכניק , מנהל " גזטה ויבורצה " , 
שיצא למערכה חריפה מאוד כנגד ואלנסה , הודה כי כעת הוא " המועמד היחיד " . 
" ניצחונו של ואלנסה יהווה סכנה חמורה לפולין " , כתב , " אבל ניצחונו 
של סטניסלב טימינסקי יבטיח ללא צל של ספק את הידרדרותה העמוקה של ארצנו " . 
מיכניק שהיה במשך תקופה ארוכה אחד התיאורטיקנים העיקריים של הזרם המרכזי 
בסולידריות , אמר כי " לא רק תדיאוש מזובייצקי נחל תבוסה , אלא גם תוכנית 
רפורמה מסוימת וגם הקמתה של מדינה דמוקרטית . . . יש להציל את מה שניתן 
להציל " ו"לדבר בשפת האחריות הממלכתית " . 
