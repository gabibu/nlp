ויקטור צאנוב , 13 , שוער נבחרת בריה"ם ודינאמו קייב , ערך אתמול אימון 
ראשון בקבוצתו החדשה מכבי חיפה . צאנוב , עם 62 הופעות בין - ארציות , 
גנב את ההצגה באימון הירוקים שנערך באיצטדיון בקרית אליעזר . לאחר שעמד 
דקת - דומיה ליד פינת ההנצחה לזכרו של אבי רן , שוער מכבי חיפה ונבחרת ישראל 
בעבר , נערך לצאנוב אימון אישי בהדרכת עוזר - המאמן אלי גוטמן . אוהדים 
וסקרנים רבים באו אתמול לאיצטדיון כדי לראות את צאנוב בפעולה . השוער הרוסי 
שהגיע בינתיים לבדו רעייתו ובנו בן ה - 8 יגיעו כנראה בעוד שבועות אחדים 
השיב בנימוס לשאלות העיתונאים . הוא גילה שכבר ביום ששי , לאחר התבוסה 
של מכבי חיפה בנתניה ( 05 ) , הודיעו לו להגיע בהקדם לישראל כדי להצטרף 
למועדון החיפאי . שוער מכבי חיפה , גיורא אנטמן , שנפגע מההחלטה להביא 
את צאנוב , נעדר אתמול מן האימון בגלל שירות מילואים . אין ספק , שכבר 
בימים הקרובים תגבר המתיחות בין אנטמן לאגודה החיפאית , על רקע ההתפתחות 
האחרונה . המאמן שלמה שרף כנראה אינו מסתפק בהבאתו של צאנוב , אלא תובע 
גם צירוף בלם אחורי כדי לחזק את ההגנה החדירה . שרף אמר אתמול , כי צאנוב 
הגיע עייף לאחר טיסה מייגעת , אבל עד לפני שבועיים שיחק והביע תקוותו כי 
יחזור מיד לכושר הדרוש ויוכל לשחק כבר בשבת , במשחק הליגה הביתי נגד הפועל 
כפר - סבא . שרף הוסיף : " ספגנו שערים רבים מדי בתקופה האחרונה , ואני 
מאמין שצאנוב יוסיף שלווה נפשית להגנה . אנחנו צריכים יותר נשמה , יותר 
התלהבות , יותר כוח בלי להפקיר את ההגנה " . נודע כי עתה מחפשים החיפאים 
בדחיפות בלם , אולי גם הוא מברית המועצות , כדי לחזק את המערך האחורי . 
באימון שהיה אתמול השתתף גם החלוץ עופר מזרחי , החוזר אט - אט לכושרו ובקרוב 
ישוב להרכב החיפאי . קפספבינאתמול הגיעו להתאחדות לכדורגל בתל אביב כל האישורים 
הדרושים מברית המועצות , המתירים לצאנוב לשחק בישראל . פקיד ההתאחדות שמעון 
מגדל , הממונה על רישום השחקנים , אמר אתמול כי צאנוב אמור להירשם היום 
כחוק במכבי חיפה . לדברי מגדל , רשאים שחקנים זרים להירשם עד 27 שעות לפני 
מחזור ליגה כדי לשחק באותו שבוע . 
