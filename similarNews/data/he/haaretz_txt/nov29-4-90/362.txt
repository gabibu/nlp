כף קנאברל ( ע"ר וע"ץ ) . מעבורת החלל קולומביה , שעברה תיקונים נרחבים 
לסתימת דליפות הדלק אשר שיתקו אותה למשך שישה חודשים , המריאה מכן השיגור 
לשליחות אסטרונומית בת 01 ימים , אתמול לפנות בוקר . המעבורת שנישאה על 
שובל אש באורך 522 מטר , נראתה ככוכב שביט בעת שזינקה במסלול של חצי קשת 
אל שמי הלילה ממרכז שיגורי החלל קנדי . " המראה נקיה ביותר הושלמה זה עתה . 
אין כל תקלות שיש לדווח עליהן " , אמר פרשן המבצע , בראיין ולטץ , כמה 
דקות לאחר שהמנועים הראשיים של המעבורת חדלו מפעולתם וספינת החלל אצה לעבר 
המסלול שלה . טיסת קולומביה היתה טיסת המעבורת השלישית תוך החודשיים האחרונים . 
הטיסה מסמנת את חידושו של פרויקט מינהל האירונאוטיקה והחלל , לאחר שבקיץ 
הקודם נאלץ לקרקע את צי המעבורות בגלל דליפות דלק , מהן סבלו הן קולומביה 
והן המעבורת אטלנטיס . המעבורת דיסקאברי חזרה לתיפקוד מלא והמריאה באוקטובר 
ואטלנטיס יצאה לשליחות צבאית חשאית בנובמבר . המעבורת קולומביה , שלא טסה 
במשך כמעט כשנה , המריאה בשעה 94 . 1 לפי השעון המקומי , בלילה שבין שבת 
ליום ראשון . בשליחותה האסטרונומית תפעיל טלסקופים עם קרני אולטרה סגול 
וקרני רנטגן , כדי לסקור את השמים ולחפש אחר סימנים לבריאת היקום והתפתחותו . 
שליחות זו התאחרה 12 דקות , מאחר וראשי נאס"א חיכו להתבהרות השמים מן העננים . 
טיסה זו , אמרו ראשי נאס"א , מסמנת שלב חדש בתוכנית מעבדת החלל האמריקאית . 
שבעת האסטרונאוטים עמדו להתחיל בתצפיות האסטרונומיות סביב השעון באמצעות 
הטלסקופים שהותקנו במעבורת , מספר שעות לאחר השיגור . האסטרונאוטים , בעזרת 
עשרות אסטרונומים על הקרקע , יפעילו במהלך המבצע את ארבעת הטלסקופים , 
כדי לעקוב אחר 052 אובייקטים בחלל , ביניהם גאלאקסיות , הסופר נובה וכוכבי 
הלכת החיצונים במערכת השמש . המדענים שינו מספר פעמים את תוכניות התצפית 
של הפרוייקט , בגלל אסון מעבורת צאלנגר והעיכובים בשיגור המעבורות לאחר 
מכן . " התברר כי העיכובים היו לטובה , מפני שהם איפשרו תצפית של קאזאר , 
גורם שמיימי מרוחק , שהופיע לאחרונה בעוצמה רבה והתפתח לאובייקט הזוהר 
ביותר ביקום " , אמר ארתור דייווידסן , אסטרונום מאוניברסיטת גון הופקינס . 
" אילו הוקדם השיגור האסטרונימי , היינו מאבדים אותו " , אמר . ידוע רק 
מעט מאוד על הקאזארים . מדענים משערים , כי הם משוטטים סביב " החורים 
השחורים " ביקום וכי קאזאר אחד מסוגל להקרין אנרגיה בעוצמה הגדולה פי 001 
מאנרגיה שמקרינה גאלאקסיה שלמה . בייקונור ( ע"ר ) . חללית סובייטית הנושאת 
עיתונאי יפאני ואת אנשי הצוות , המריאה אתמול ממרכז החלל הסובייטי במרכז 
אסיה , כשפנייה לתחנת החלל מיר הנמצאת במסלול סביב כדור הארץ . כתב הטלוויזיה 
טוייהירו אקיאמה , בן 84 , היה העיתונאי הראשון והאזרח היפאני הראשון שטס 
לחלל , בעת שהחללית " סויאוז טמ11 " המריאה עם צוות של שני אסטרונאוטים 
סובייטים אתמול בבוקר , ממרכז החלל בייקונור באסיה המרכזית . השיגור , 
שהתבצע במזג אוויר מצויין , היה השמיני לתחנת מחקר החלל " מיר " , הסובבת 
את כדור הארץ והמתפקדת באורח מלא מאז פברואר 6891 . 
