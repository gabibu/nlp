אלי לנדאו ימשיך לשמש כיו"ר מועצת מרכז השלטון המקומי ומקסים לוי ישמש כיו"ר 
המרכז . כך החליטה אתמול מועצת המרכז בהצבעת אימון חוזרת , שקיימה על פי 
הוראת בית - המשפט . בכך ביטלה המועצה הצבעה קודמת שקיימה לפני כשבועיים 
ואשר גרמה להדחתו של לנדאו מהתפקיד . לנדאו הצליח להתגבר על הצבעת " בלוק " 
של סיעת המערך וחלק מסיעת הליכוד נגדו . נגד הדחתו של לנדאו הצביעו 06 ראשי 
עיריות ומועצות , בעד הדחתו הצביעו 95 חברי מועצה ו71 נמנעו . את עיקר 
התמיכה בו השיג לנדאו מראשי הרשויות הערביות . 53 מכלל 06 ראשי הרשויות 
שהצביעו נגד הדחת לנדאו הם מהמיגזר הערבי . לימינו של לנדאו התייצבו גם 
ראשי עיריות גדולות , ובראשם שלמה להט , שאתמול זו היתה אחת מהופעותיו 
הנדירות במרכז השלטון המקומי . מועצת מרכז השלטון המקומי כונסה אתמול לישיבה 
שלא מן המניין , על פי הוראת בית המשפט המחוזי בתל - אביב . ההוראה ניתנה 
בעקבות עתירה שהגיש אלי לנדאו נגד מרכז השלטון המקומי . בעתירתו , אליה 
הצטרפו עוד מספר ראשי עיריות , בהם ראש עיריית תל - אביב , ראש עיריית 
רמת גן וראש עיריית טייבה , טען לנדאו כי ההצבעה שהתקיימה במועצת מרכז השלטון 
המקומי ואשר הביאה להדחתו לא היתה חוקית . הוא ביקש שבית המשפט יצווה על 
קיום הצבעה חוזרת . בית המשפט נעתר לבקשה , אולם דחה פניית לנדאו לחייב 
הצבעה חשאית . כמו כן דחה את בקשת לנדאו לשמש כיו"ר הישיבה . השופט החליט 
כי ההחלטה באיזו שיטה תתקיים הצבעת האימון ומי ישמש כיו"ר הישיבה תתקבל על 
ידי חברי מליאת המועצה בהצבעה שמית גלויה . להכרעת המועצה הובאה בעצם הצעה 
המקורית שהעלה לפני מספר חודשים אלי לנדאו עצמו הצבעת אימון או אי - אימון 
בכל אחד מממלאי התפקידים הבכירים במרכז , דהיינו יו"ר המרכז ( מקסים לוי ) 
, יו"ר המועצה ( אלי לנדאו ) , מ"ם יו"ר המרכז , סגניו והנהלת המרכז 
כגוף . לנדאו קיווה כי בדרך זו יביא לפיזור ההנהלה והכרזה על קיום בחירות 
חוזרות לראשות המרכז , וזאת על רקע היריבות המתמשכת בינו לבין מקסים לוי 
על ראשות המרכז . ההצבעה הראשונה אתמול במועצה היתה על תפקיד יו"ר הישיבה . 
התוצאות מהצבעה זו לא אותתו טובות ללנדאו . יעקב ויסמונסקי , ראש מועצת 
גבעת שמואל , שהוא איש מערך שהיה מועמדם של מקסים לוי וחבריו , זכה ברוב 
סוחף של 201 קולות , לעומת 13 קולות שקיבל המועמד שהציג לנדאו ראש מועצת 
פרדיס מוחמד מואסי . ההצבעה השנייה , שהגבירה את המתח באולם ההגרלות של 
" מפעל הפיס " , היתה בשאלה אם לקיים את הצבעות האימון בצורה חשאית או גלויה . 
על פי הנחיית בית המשפט הקריא יו"ר הישיבה , ויסמונסקי , בשמם ובתוארם 
של כל 081 ראשי הרשויות והעיריות חברי מליאת המועצה והם נתבקשו לומר אם הם 
בעד הצבעה גלוייה או חשאית . לנדאו דרש לאורך כל הדרך הצבעה חשאית , בטענו 
כי אנשי מקסים לוי מפעילים לכאורה , לחצים ואיומים על ראשי עיריות וכי רק 
בשיטה זו יוכלו ראשי העיריות להצביע על פי הכרתם ומצפונם ללא חשש . לעומתו , 
דרשו אנשי מקסים לוי וסיעת המערך הצבעה גלויה . סיעת המערך הגיעה להסכם 
קואליציוני עם לוי וסיעתו לפיו יצביעו בעד לוי ונגד לנדאו . הפער בין לוי 
ולנדאו כבר הצטמצם בהצבעה זו ו38 חברי מועצה הצביעו בעד הצבעה גלוייה , 
14 בעד הצבעה חשאית ו21 נמנעו . הראשון שעמד להצבעת אימון היה יו"ר המרכז , 
מקסים לוי . התוצאות היו ברורות מראש . מקסים לוי זכה באימון של 321 חברי 
מועצה , רק ששה הצביעו נגדו ותשעה נמנעו . בין המצביעים נגד לוי היו ראש 
שלמה להט וכמובן אלי לנדאו עצמו . גם תוצאות ההצבעה בסעיף השני היו ידועות 
מראש חברי המועצה נתבקשו להביע אימון או אי - אימון בהנהלת המרכז וההנהלה 
כצפוי קיבלה רוב כמעט מוחלט . המתח באולם הגיע לשיאו כאשר הועמדה להצבעה 
הצעת אימון או אי - אימון באלי לנדאו כיו"ר מועצת מרכז השלטון המקומי . 
עוזרי שני היריבים לנדאו ולוי , החלו להזעיק כל ראש רשות שנעדר מהאולם . 
בזה אחר זה קרא היו"ר ויסמונסקי בשמות ראשי הרשויות וביקשם להכריז בקול 
אם הם בעד או נגד הדחת לנדאו . המטולטלת נעה כל הזמן , פעם לטובתו של לנדאו 
ופעם נגדו . אותות המתח והעצבנות נכרו היטב הן בלנדאו , שלא פסק מלעשן , 
כשהוא רטוב מזיעה , והן במקסים לוי . בתום הקראת השמות נערכו הסיכומים 
בירכתי הבמה כאשר נציגים של לוי ולנדאו מפקחים על הספירה . לאחר דקות ספורות , 
הכריז ויסמונסקי על התוצאות . התברר כי על חודו של קול אחד נדחתה הצבעת 
אי האימון בלנדאו והוא ימשיך בתפקידו במרכז , לצד יריבו , מקסים לוי . 
יו"ר סיעת המערך ראש עירית עכו , אלי דה - קסטרו , ניסה עוד לערער על התוצאות 
באומרו שלפי הסיכומים שהוא ערך , יש הפרש של קול בעד הדחת לנדאו , אבל 
זה לא עזר לו , והספירה של המונים הרשמיים היא שהתקבלה . האכזבה ניכרה 
היטב בפניהם של מקסים לוי וחבריו בהנהלת המרכז ובסיעת הליכוד , וכן בסיעת 
המערך . לנדאו קרן מאושר ורבים מאלה שתמכו בו נגשו ללחוץ את ידו . מהתגובות 
של שני גיבורי הדרמה המתמשכת במרכז השלטון המקומי , מקסים לוי ואלי לנדאו 
על תוצאות ההצבעה , ניתן היה להבין כי התקווה שהביע שלשום השופט אורי גורן , 
בעת שהוציא את הנחיותיו לגבי ההצבעה שבכך יתמו הסכסוכים הממושכים במוסד 
זה , תקווה זו תתברר כתקוות שוא , שכן על פי כל הסימנים , השניים השותפים 
לסיעת הליכוד , ימשיכו להתנגח ביניהם על חשבון התפקוד של המרכז . ההצבעה 
החזירה למעשה את המרכז לאותה נקודה או מבוי סתום שעמד בו קודם לכן . לנדאו 
לא רצה בלוי ולוי לא רצה בלנדאו , אבל מועצת מרכז השלטון המקומי החליטה 
אתמול ששניהם ימשיכו לכהן בתפקידיהם זה לצד זה , ללא כל שינוי . סלע מחלוקת 
עיקרי בין לנדאו ללוי נותר עדיין בעינו . מדובר בהסכם שלוי ולנדאו חתמו 
בינהם בתוך הליכוד לפני הבחירות למרכז , על חלוקת התפקידים ביניהם בראשות 
המרכז . לנדאו טוען שהסכם זה שריר וקיים שכן קיבל בשעתו תוקף של פסק דין 
בבית המשפט . על פי הסכם זה מונה לנדאו בנוסף לתפקידו כיו"ר המועצה גם ליו"ר 
ההנהלה המצומצמת , גוף חדש שנוצר במרכז השלטון המקומי מתוקף אותו הסכם פנימי 
שנחתם בליכוד . מקסים לוי אמר אתמול שברגע שלנדאו יזם את הצבעת אי - האימון 
בוטל ההסכם והוא לא קיים יותר . מוסד ההנהלה המצומצמת יבוטל ואלי לנדאו 
ישמש רק כיו"ר המועצה . סופר " הארץ " מציין כי תפקיד יו"ר המועצה הוא 
בעיקרו תפקיד ייצוגי ועיקר הכח נתון בידי יו"ר המרכז וההנהלה הרחבה תפקיד 
אותו ממלא כיום מקסים לוי . לנדאו כבר הודיע כי אם לוי לא יכבד ההסכם עמו , 
יפנה שוב לבית המשפט . לאחר ההצבעה אמר לנדאו : " לפני שבועיים נעשה ניסיון 
להדיח אותי באופן בלתי דמוקרטי וזה לא הצליח היום . חרף מסע לחצים בלתי 
רגיל שהופעל על חברי מרכז ומול סיעת המערך שהתייצבה כולה נגדי , זכיתי באימון 
חברי המרכז . אין לי ספק שלו היתה הצבעה חשאית הייתי זוכה ברוב גדול יותר " . 
הוא הביע הערכה על הצבעת ראשי הרשויות מהמיגזר הערבי . לנדאו הטעים כי 
ימשיך לסייע להם , כמו גם לרשויות יהודיות במצוקה , בהלוואות מקופת עיריית 
הרצליה , כפי שסייע לעיריית טייבה . לנדאו הדגיש כי עשה זאת בלא כל קשר 
עם ההצבעה אתמול . הוא הוסיף כי " מי שיגיד שזה לא חוקי , אז הוא יסגור 
את הדרך שעיריות גדולות יסייעו לקטנות ולחלשות " . גם מקסים לוי רואה בתוצאות 
הבחירות הצלחה , מבחינתו . וכישלון מבחינתו של לנדאו . הוא הדגיש כי מי 
שרצה בהדחת יו"ר המרכז וסגניו ונדחה ברוב מוחץ של 421 קולות , לא יכול לראות 
בתוצאות ההצבעה ניצחון מבחינתו . מקסים לוי קרא לאלי לנדאו להתפטר מתפקידו 
ובכך לממש הצהרות שנתן ערב ההצבעה , לפיה יבצע מהלך כזה אם מקסים לוי יבחר 
מחדש . לנדאו אמר כי אם יעשה כן יבגוד באימון שהעניקו לו עשרות ראשי רשויות . 
חילופי האשמות חדשות בין לוי ללנדאו החלו מיד לאחר ההצבעה . מקורבי לנדאו 
האשימו אתמול את מקסים לוי וסיעת המערך , בבזבוז כספי מרכז השלטון המקומי . 
לטענתם מיקם לוי את מטהו במלון הילטון בתל - אביב ושכר על חשבון מרכז השלטון 
המקומי מספר חדרים ללילה עבור פעילים במטה . יעקב ברדוגו , עוזרו של מקסים 
לוי , הגיב על כך באומרו כי המרכז מימן שלושה חדרים ללילה אחד עבור פרוספר 
אזרן , ראש עירית קרית - שמונה , עבור מקסים לוי ועבורו . לטענת ברדוגו 
הם עשו עד שעה מאוחרת בלילה בעבודה ולכן נשארו ללון במלון בתל - אביב . 
