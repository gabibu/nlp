מברית המועצות מגיעה אליגוריה קומית ומלאת זעם אף היא , שמתארת את מאבקי 
הכוחות המתנהלים בחברה העירונית הסובייטית היום , דרך סיפור היחסים המתפתחים 
בין נהג מונית אלים ותוקפן ונגן סקסופון יהודי ואלכוהוליסט . גם כאן מתוארת 
מוסיקת הגז ככלי הביטוי של כל מה שמודחק , מתמרד וחתרני בחברה . מספרים 
שהסרט הפך ללהיט בברית המועצות בעקבות מאמר ב"סובייטסקייה קולטורה " , שכינה 
את הסרט " אנטי - סובייטי " . זהו סרטו הראשון של פאוול לונגין , בן 14 , 
המצטרף לסידרה של סרטים סובייטים של השנים האחרונות , המתארים את המציאות 
העירונית העכשווית על גבול הסיוט , וחותרים נגד התפיסה האמנותית הריאליסטית 
ששלטה בתרבות הסובייטית בעשורים האחרונים . פיוטר ממונוב , אחד מגדולי 
כוכבי הרוק של ברית המועצות , מגלם את דמותו של הסקסופוניסט . הסרט זיכה 
את לונגין בפרס הבימוי בפסטיבל קאן . קפמאפרקסידני לומט , בן 66 , הוא 
אחד הבמאים הוותיקים ביותר העובדים בהוליווד היום . הוא עדיין עובד הרבה , 
אולי יותר אפילו מאשר בראשית הקריירה שלו . כילד , בן למשפחת אנשי תיאטרון , 
שיחק בתיאטרון האידי בניו יורק . בשנות החמישים ביים כמה מאותן דרמות טלוויזיוניות 
בשידור חי , שהפכו את העשור ההוא , בזכרון הקולקטיווי של אמריקה , ל"תור 
הזהב של הטלוויזיה " . ב7591 ביים את סרטו הראשון : " שנים עשר המושבעים " . 
מאז ביים עיבודים רבים של מחזות ( " מראה מעל הגשר " , " מסע ארוך אל 
תוך הלילה " ועוד ) וסרטים שהביאו לקולנוע האמריקאי ניתוח ריאליסטי וניו - 
יורקי מאוד ( " המשכונאי " , " אחר הצהריים של פורענות " , " רשת שידור " , 
" גזר דין " ) . סרטו החדש שייך לקטיגוריה השנייה , ובמיוחד לאלה מסרטיו 
( כגון , " סרפיקו " , " נסיך העיר " ) שגיבוריהם אנשי חוק , המתארים 
את הליכי אכיפת החוק והסדר במציאות עירונית מסובכת וכפופה ללחצים פוליטיים , 
כלכליים ומוסריים . כמו רבים מסרטיו , זהו סרט ארוך , יסודי , יבש ועובדתי . 
הוא מתאר חקירת רצח של איש העולם התחתון בידי שוטר ותיק ונערץ על ידי חבריו 
( ניק נולטי ) . את החקירה מנהל עוזרו הטרי של הפרקליט המחוזי ( טימותי 
האטון ) שבהדרגה מגלה שלא הכל כשורה בעובדות שהובאו בפניו , ושחוסר ניסיונו 
נלקח בחשבון כאשר הוא נבחר לתפקיד מסוים זה . ישנה גם אשה , כמובן , שמגולמת 
על ידי גני לומט , בתו של במאי הסרט מנישואיו לבתה של הזמרת השחורה לינה 
הורן . קפמאפרקהקולנוע , השבוע , שר בלוז , משני עברי מסך הברזל . מארצות 
הברית מגיע סרטו החדש של ספייק לי ( " עשה את הדבר הנכון " ) . הפעם עוסק 
לי בגז , ובמוסיקה הפופולרית בכלל . רבות נכתב על האופן שבו אומצה המוסיקה 
השחורה אל תוך הלבנה , באקט של קולוניזציה תרבותית . לי , כמו בסרטיו 
הקודמים , מנסה להחזיר את סיפורה אל תחומה של התרבות השחורה . הוא משתמש 
במסגרת המוכרת של הביוגרפיה הקולנועית הבדיונית , ומפגיש את דרכי הסיפור 
של הקולנוע הלבן עם אלה של המוסיקה והתרבות השחורים . הסרט מורכב כל כולו 
מקונבנציות של הזאנר : זהו סיפורו של נגן ( דנזל וושינגטון , שזכה השנה 
ב"אוסקר " משנה על תפקידו ב"גלורי " ) , שמסתבך עם שתי נשים ועם ידיד שמתחרה 
בו בתחום האמנותי והרומנטי . רומנטיקה מעורבת באירוניה , זעם בהומור . 
כאשר יצא הסרט למסכים בארצות הברית , הוא הואשם באנטישמיות , מפני שהלבנים 
היחידים כמעט שאנו רואים בסרט הם בעליו היהודים של המועדון שבו מופיע גיבור 
הסרט . יש בעייה חריפה ונוקבת בין שחורים ויהודים בניו - יורק , והרגישות 
מובנת . אולם הפעם , לפחות , התגובה היתה מוגזמת . אילו בוים הסרט על 
ידי במאי לבן ( כגון , קופולה ב"מועדון הכותנה " ) איש לא היה מתרגש . 
קפמאפרקהבמאי קן לואץ עובד בקולנוע ובטלוויזיה מאז אמצע שנות הששים , והדבר 
ניכר בסגנונו המשלב ריאליזם ופיוט . סרט הטלוויזיה שלו " קאתי שובי הביתה " , 
משנות הששים , נחשב עד היום לאחד ממורי הדרך בדרמה הטלוויזיונית . בקולנוע 
הוא ביים סרטים כגון " קס " ו"חיי משפחה " , על פי התיאוריות הפסיכואנליטיות 
של לאינג . בסרט " תיק חסוי " הוא חודר לטריטוריה הקולנועית של קוסטה גאבראס , 
ביתר חומרה ובפחות מניפולציה וסנסציוניות . העלילה מקבלת את השראתה מאירוע 
אמיתי . משלחת מטעם הליגה הבין - לאומית למען חירויות האזרח מנסה לחקור 
את האלימות המשטרתית באירלנד של ראשית שנות השמונים . אחד מחברי המשלחת , 
עורך דין אמריקאי , נרצח על ידי המשטרה . חקירה בנסיבות מותו , גם בשל 
היותו אזרח זר , מסתבכת ונתקלת בקשר של שתיקה . משתתפים : בריאן קוקס , 
פרנסס מקדורמנד , בראד דוריף ומאי זטרלינג . 
