בצמרת צה"ל , ובעיקר בלשכתו של הרמטכ"ל דן שומרון , שורר זעם רב על הדרך 
שבה בחר האלוף משה בר - כוכבא ( בריל ) להודיע על התפטרותו מצה"ל ועל המכתב 
שבו מתח ביקורת קשה ובוטה על הרמטכ"ל ועל סגנו , האלוף אהוד ברק . מקורות 
צבאיים בכירים הגדירו את התנהגותו של בר - כוכבא ככפוית טובה וכ"סכין בגבו 
של הרמטכ"ל " . אמש נפגש שומרון עם בר - כוכבא ונזף בו . הוא הודיע לו כי 
לולא מכתב ההתפטרות , היה מדיח אותו מצה"ל . כמו כן ננזף בר - כוכבא נזיפה 
אדמיניסטרטיווית , כיוון שהתראיין בכלי התקשורת בניגוד לפקודות הצבא . 
דיווח על השיחה הועבר לשר הביטחון , שאישר את הנזיפה . זוהי הפעם השנייה 
שהרמטכ"ל הנוכחי נוזף בבר - כוכבא בגלל התבטאויותיו בכלי התקשורת . עדיין 
לא ברור מה יעשה בר - כוכבא לאחר שיפרוש מצה"ל , אך הוא מבקש לקבל תפקיד 
במשטרת ישראל או במסגרת הליכוד אליו הוא מקורב . האלוף בר - כוכבא שיגר אתמול 
מכתב לרמטכ"ל , שבו הודיע על התפטרותו . במכתב הארוך כותב בר - כוכבא : 
" עקב שלילת התנאים מהצוות עליו אני מופקד , שתפקידו לתחקר , לנתח ולהפיק 
לקחים ממלחמות , וליישמם ברמה האסטרטגית והמעשית בצבא , אני מתפטר מתפקידי 
ויוצא לחופשת שחרור מצה"ל . " נהוג בצבאות העולם כי בתקופות רגיעה מהווה 
העיסוק בהפקת לקחים ויישומם את אחד הנושאים החשובים להתחדשותם של הפיקוד 
והגייסות . " אתה אישית אישרת לי את התוכנית בנייר עבודה שהגשתי לך בנובמבר 
8891 , אולם חזרת בך מכל ההבטחות וההסכמות . תפיסתך החדשה באה לידי ביטוי 
בפקודה ששיגרת אלי , שבה פקדת לחקור שלושה נושאים בלבד , מתוך 62 נושאי 
המחקר שהצענו . רוקנת את תפיסת המחקר מתוכנה העיקרי , ושיתקת את הטיפול 
בלקחי המלחמות בעבר . ההשהיות , ההתחמקויות וכפל הלשון בהם נקטת עיכבו 
את קידום העיסוק בלקחים . לדעתי , הם נבעו בעיקר מהחשש והרתיעה שלך מהתמודדות 
מחשבתית , רעיונית ומקצועית עם מיטב הקצינים במערך המילואים של צה"ל . 
גימדת את הנושא ודחית אותו ככול יכולתך . כל התכסיסים שלך גרמו לאיבוד זמן 
יקר , ולכך שצה"ל יפגר במתן תשובות מודרניות ואיכותיות לאתגרי צבאות ערב " . 
האלוף משה בר - כוכבא מתח ביקורת גם על סגן הרמטכ"ל והרמטכ"ל המיועד , האלוף 
אהוד ברק . בר - כוכבא כותב כי מדיניותו של ברק היתה למנוע את הפקת הלקחים , 
דבר שהשפיע על הרמטכ"ל לצמצם את הנושא ולעכבו . " אתה וסגנך " , כותב 
בר - כוכבא לרמטכ"ל , " לא ניחנתם באובייקטיוויות ובמודעות לחשיבות ודחיפות 
הנושא . המסקנה העיקרית היא , שאסור כי תמשיכו להיות אחראים על נושא חשוב 
זה , ויש להפקיע מכם את הטיפול בו ולהעבירו לגורם לאומי שייקבע לצורך כך " . 
האלוף משה בר - כוכבא ( בריל ) , המכהן כעוזר הרמטכ"ל להפקת לקחים , 
הודיע לפני כחודש וחצי לשר הביטחון על רצונו לפרוש , אולם על - פי בקשת 
השר עיכב את התפטרותו , עד שהנושא ידן עם הרמטכ"ל . בר - כוכבא נולד ב0391 
בפולין , ועלה לארץ ב 2491 . ב6491 הצטרף לאצ"ל וב7491 התגייס לצה"ל . 
במשך ארבעים שנה היה איש שריון . בכל המלחמות מילא תפקידי פיקוד על יחידות 
שריון בשדה , החל ממפקד פלוגה במבצע קדש , עבר דרך מפקד חטיבה בקרבות עמק 
דותן ורמת הגולן במלחמת ששת הימים , סגן מפקד אוגדה ברמת הגולן במלחמת יום 
הכיפורים , וכלה במפקד כוח על - עוצבתי במלחמת לבנון . אחרי מלחמת יום 
הכיפורים שימש כסגן מפקד גייסות השריון , ואחר קיבל את הפיקוד על הגייסות . 
בשנים 38916891 שימש כאלוף פיקוד הדרום . 
