ביירות ( ע"ם ) . מקורות בצידון מסרו כי נערכה פגישה בין האחראי הצבאי 
של ארגון פתח בלבנון לבין ראש מנגנון ביטחון המדינה , נביה פרחאן , בנושא 
התפרסות צבא לבנון בחבל א - תופאח בדרום לבנון , בגזרה המערבית מצפון לאזור 
הביטחון . העיתון א - ראייה מוסר כי בפגישה נדונה הנסיגה שהבטיח לבצע הצד 
הפלשתיני , מתוך ידיעה שצבא לבנון אינו מסכים להיכנס לאזור א - תופאח לפני 
שיסוגו משם כל הגורמים המזוינים . המקורות מסרו כי הגיעו להסכמה בנושא הנסיגה 
הפלשתינית אך עם זאת דרישת הפלשתינים להפוך את היחסים הלבנוניים - פלשתינים , 
ליחסים רשמיים בין לבנון למדינת פלשתין , עדיין נתונה במחלוקת . 
