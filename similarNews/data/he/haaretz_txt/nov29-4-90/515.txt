המדען הראשי של המשרד לאיכות הסביבה , פרוף יורם אבנימלך , הורה לקיבוץ 
דן להקטין בשיעור של % 02 את כמות המים , המועברים כיום ממקורות נחל הדן 
דרך בריכות גידול הפורלים של המשק וזורמים בחזרה לדן , כשהם מכילים את הפרשותיהם 
של דגים אלה . במכתב ששיגר פרוף אבנימלך אל מרכז המשק בדן בעקבות פגישה שנערכה 
בין השניים במנהלת הכנרת , נאמר כי בעולם בכלל ובארץ במיוחד , על רקע המצב 
הקשה של משק המים , גוברת הנטייה לשנות את נוהלי גידול דגי הפורל ולמנוע 
מצב שבו מזרימים מים דרך בריכות הגידול ומוציאים אותם בחזרה לנחלים . מדען 
איכות הסביבה מוסיף כי קיבוץ דן מזרים כיום חמישים מליון קוב מים בשנה דרך 
בריכות גידול הפורלים שלו . " למיטב ידיעתנו , ניתן לגדל את אותה כמות 
דגים בכמות מים קטנה בהרבה . הקטנת כמות המים מאפשרת טיפול טוב יותר במים 
המוחזרים ותקטין במידה משמעותית את זיהום המים בדן " , מציין אבנימלך . 
