הוועד הארצי של עובדי רשות הדואר מאיים לפתוח בשביתה כללית שתקיף את כל 000 , 
6 עובדי הרשות , אם מועצת המנהלים שזומנה למחרתיים תבחר בעמוס ברכה כמנכ"ל 
החדש של החברה . ברכה , כיום מנהל מחוז ירושלים במשרד העבודה והרווחה , 
הוא מועמדו של שר התקשורת , רפאל פנחסי , לאחר שהמנכ"ל הקודם של רשות 
הדאר , יצחק קאול , עבר לנהל את חברת בזק . פנחסי הציע להעביר את קאול 
לבזק , במיוחד כדי להציב לתפקיד המתפנה את ברכה . יו"ר הוועד הארצי של רשות 
הדואר , יוסף דרי , מסר ל"הארץ " שהעובדים מתנגדים למינויו של ברכה , 
" שנעשה משיקולים פוליטיים ולא מקצועיים " . לדבריו , לברכה אין ניסיון 
ניהולי הדרוש לקידום רשות הדאר , שהיא גוף תפעולי , ומינויו עלול להסב 
נזק לתפקודה . מועמדו של ועד העובדים לתפקיד מנכ"ל רשות הדאר הוא אברהם מנצורי , 
המכהן כיום כממלא מקום המנכ"ל . אישים נוספים ששמם הוזכר כמועמדים לתפקיד 
הם תא"ל ( מיל . ) אבינועם מיימון , טייס לשעבר , ומוטי בר - דגן , 
לשעבר סגן קצין קשר ראשי בצה"ל . יצוין שוועד העובדים ביקש להיפגש עם שר 
התקשורת כדי להודיע לו על התנגדותו למינויו של ברכה , אך פנחסי סירב לקיים 
את הפגישה . יו"ר ועדת הכספים של רשות הדואר , שמואל פרנקל , עומד להציע 
בישיבת הדירקטוריון לבחור ועדה של שלושה : יו"ר הרשות , מנכ"ל משרד התקשורת 
והוא עצמו , כדי שתקבע מי יהיה המנכ"ל . 
