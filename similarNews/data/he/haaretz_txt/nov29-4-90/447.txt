ביום ששי האחרון ציינו בתיאטרון הקאמרי את פתיחת עונת התיאטרון תשנ"א , 
והעניקו את פרס העובד והשחקן המצטיין ע"ש אברהם בן יוסף . השחקנים יוסי 
גרבר ורמי הויברגר , ועובדי התיאטרון רינה שפלר ואלון מעודד קיבלו 000 , 
4 ש"ח כ"א . אווירה של שביעות רצון שררה באירוע . יגאל וינשטיין , ראש 
הוועד המנהל של התיאטרון , כינה אותו " יצרן התרבות הגדול במדינה " . עודד 
פלדמן , מנכ"ל התיאטרון , קרא בפני הנוכחים קטעים ממאמר שהופיע באחד העיתונים , 
המשבח את יוזמת התיאטרון בעידוד יוצרים צעירים . פלדמן ציטט גם מדברי עזר 
וייצמן על השנאה הקיימת בחברה הישראלית כשדיבר על יחסי התיאטרון והביקורת , 
וטען ש"התיאטרון הוא אהבה " . המנהל האמנותי , אילן רונן , ציין את שמונת 
המחזות המקוריים שהועלו בעונה שעברה בקאמרי ( לעומת מספר קטן בהרבה בשאר 
התיאטראות בארץ ) , וסיפר על הצלחות ברחבי העולם : לנינגרד , מוסקווה , 
שיקאגו וגרמניה הצגת " המלט " חזרה בימים אלה מפסטיבל שקספיר שנערך שם . 
רונן עצמו ביים את " גם הוא באצילים " של מולייר בתיאטרון המאלי במוסקווה . 
הפרויקט בשיתוף הסטודיו למשחק של ניסן נתיב הוזכר אף הוא . גם רונן לא 
התעלם מהביקורת שמנסה , לדבריו , " לגמד את ההישגים שלנו " . ראש העירייה , 
שלמה להט , שכיבד בנוכחותו את האירוע , הבטיח לתמוך בעתודה הצעירה של 
התיאטרון , ואמר " צריך להשקיע בשחקנים צעירים , כמו שמשקיעים בארץ במוסיקאים " . 
