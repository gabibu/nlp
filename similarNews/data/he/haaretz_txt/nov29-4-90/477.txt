לונדון ( מיוחד ל"הארץ " ) . אמינות הכוח הבריטי בערב הסעודית פגומה , 
כיוון של361 הטנקים מסוג " צלנגר " , אין די חלפים , בגלל טעויות של שרים 
ושל משרדי ממשלה . כך כותב ה"גארדיאן " . שריפה ענקית באחד המחסנים של הצבא , 
כילתה בשנת 88 כ000 , 01 חלפים בשווי 046 מיליון דולר . אלה כללו מנועים 
ותיבות הילוכים . במקומם לא הוזמנו מייד חדשים . גם אלה שנשארו , לא אוכסנו 
במקומות בטוחים . כתוצאה מכך נאלץ משרד ההגנה הבריטי לפרק טנקים קיימים 
ולהוציא את חלקיהם בתור חלפים כשנדרשו במשבר המפרץ . ה"צלנגר " הוא טוב 
יותר משלושה סוגי הטנקים העיקריים שיש לצבא הבריטי , " קרוסיידר " ו"ציפטן " , 
אך הוא זקוק למאגר בסיסי גדול מאד של חלפים כדי שיוכל לפעול בתנאי מאמץ . 
משרד ההגנה ניסה לשמור בסוד את ממצאיו של דו"ח בנדון , שנמסר לפרלמנט לפני 
חודשים מספר מטעם ראש הרכש במשרד ההגנה , אולם תוכנו הגיע בכל זאת לידיעת 
העתונות . בין היתר נאמר בדו"ח כי משרד ההגנה לא פעל להגנת המחסן , למרות 
המלצות של ועדה שבדקה שריפה קודמת . גם בשריפה זו היה נזק של מאות מיליוני 
דולרים . ראש הכנסיה הקתולית בבריטניה הקרדינל בייסיל יום , ציווה אתמול 
שבכל כנסייה קתולית במדינה תיקרא הודעה הקובעת כי מלחמה במפרץ עלולה להיות 
לא צודקת . הקרדינל שרואיין שלשום ברדיו , הביע תקווה ששליחות בייקר לא 
נועדה רק כדי להכשיר את הקרקע להתקפה . יש למצות במלואם את העיצומים והמאמצים 
הדיפלומטיים . אפילו ייכשלו , אמר ייתכן מאד שמלחמה לא תהיה מוצדקת . 
חייב להיות ביטחון כי בעלי הסמכות הביאו בחשבון את הנזק הפיסי והפוליטי , 
ושזה לא יהיה מחוץ לכל יחס לחוסר הצדק שפעולה כזאת מנסה למנוע או לתקן , 
אמר הקרדינל . 
