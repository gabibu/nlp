איש העסקים אלכס סחרוב , שעמד בעבר בראש חברת ההשקעות והביטוח סהר בטרם 
מכרה אותה משפחתו לאחרים , נכנס לעסקים בענף הנדל"ן . יצוין כי בענף זה 
פעיל ומתמחה זה שנים גיסו של סחרוב , אהרן אחיעז , וכי סכסוך בין הגיסים 
היה בין הגורמים שאילצו את המשפחה למכור את השליטה בסהר לאיש העסקים האוסטרלי 
גק ליברמן ולקבוצת הביטוח הראל המשמר . סחרוב עומד בראש קבוצת משקיעים שהשלימו 
באחרונה עסקה שבמסגרתה רכשו % 53 מבניין משרדים , הנמצא ברחוב אשכנזי בשיכון 
דן בתל - אביב . הבניין , בשטח של 000 , 6 מ"ר , ממוקם בלב אזור של וילות 
ונבנה לפני שנים על מגרש שבעבר עמד עליו קולנוע מור . לפני תריסר שנים נקנה 
הבניין בידי קבוצה של משקיעים , שמסרו את ניהול הנכס לחברת אנגלו סכסון . 
הוא הושכר לחברת יבם , שמפעילה בו את המעבדות שלה ומרכז לימוד . שכה"ד 
מעניק למשקיעים תשואה של כ%01 על השקעתם . באחרונה ביקשו חלק מהמשקיעים הדרום 
אפריקאים לממש את השקעתם . הם ניהלו מו"ם עם גורמים שונים , ובמסגרתו סוכם 
על מכירת % 53 ממניות הבניין לקבוצה שבראשה עומד סחרוב , תמורת 6 . 1 מיליון 
דולר . אמש סירב סחרוב להתייחס לעסקה וציין כי כעת הוא איש עסקים פרטי שאינו 
חייב בדיווח . עמוס גלזר , מנכ"ל אנגלו סכסון בתל - אביב , אישר שהמשקיעים 
הדרום אפריקאים מכרו חלק מהשקעתם , אך סירב לגלות את זהות הרוכשים . 
