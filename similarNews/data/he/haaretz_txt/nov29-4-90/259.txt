דו"ח אלן , הלא הוא דו"ח ועדת החקירה בראשות ד"ר לו אלן , שמינתה נאסא 
בעקבות גילוי התקלה בטלסקוף החלל האבל , הותר לפרסום בסוף השבוע שעבר , 
ותוכנו מאשר את מרבית הפרסומים שליוו את החקירה , בכל הקשור לדרכי העבודה 
ובקרת האיכות מעוררות התימהון של יצרן המראה הראשית של הטלסקוף ושל מנהלי 
פרויקט טלסקוף החלל בנאסא . לדברי החוקרים חשדו כמה טכנאים בבעייה , בייצור 
המראה הראשית של הטלסקוף , אך לא דיווחו על חששותיהם . הליקוי שהתגלה רק 
לאחר השיגור , גרם לטלסקוף החלל להשיג רק מבט מעורפל על היקום לעומת המפרט 
שלפיו נבנה . על פי הדו"ח לא הקצה היצרן , חברת פרקין - אלמר , את כוח 
האדם הטוב ביותר שלו לבניית הטלסקוף , והיתה לדברי מחברי הדו"ח " חוסר 
השתתפות מתמיהה של מומחים לאופטיקה בעלי נסיון בייצור טלסקופים גדולים " . 
הדו"ח מציין , כי היו לפחות שלושה מקרים בהם היתה עדות ברורה " שהתעוררה 
בעיה ובכל שלושת המקרים היתה החמצה באיתורה " , כפי שאמר ד"ר אלן , שהוא 
מנהל מעבדות ההינע הסילוני של נאסא בפאסדינה , קליפורניה . דו"ח אלן קובע 
בין היתר , כי מבנה ההנהלה בחברת פרקין - אלמר ( היום חבר יוז דנבורי ) 
" הציב מחסום בין האנשים שעסקו בעבודה ממש לבין מומחים ברמה גבוהה יותר " . 
אלמר פארקין היא היצרן המוביל בארה"ב בייצור טלסקופים ללווייני ריגול צבאיים . 
על פי הדו"ח , היא הקצתה את המומחים הטובים ביותר שלה לצורך תיכנון המראות 
של האבל אך הותירה את ייצור המראות הגדולות בידי מחלקת הייצור האופטי , 
מחלקה שפעלה בסביבה סגורה ולא נעשרה במומחי תיכנון אופטי שלא השתייכו אליה . 
טלסקוף החלל האבל שוגר בסוף אפריל 0991 , שבע שנים לאחר מועד השיגור המתכונן , 
ושמונה שנים לאחר השלמת ייצור המראות בחברת פארקין אלמר . רק לאחר השיגור 
התברר כי אין אפשרות למקד את התמונות שהוא מצלם , כיוון שהמראה הראשית שלו 
בקוטר 5 . 2 מטרים , שטוחה מדי במרכזה . לדברי ד"ר אלן , האשמה נחלקת בין 
פארקין אלמר ונאסא שווה בשווה , לדבריו זוהי אחריותה הבסיסית של נאסא , 
כסוכנות ממשלתית , לבצע את המשימה ; נאסא היתה צריכה להיות מודעת למה 
שקורה בפארקין אלמר . הוועדה מציינת כמה סיבות לאי איתור התקלה וביניהן בעיות 
תקציביות קשות , וקשיים בעמידה בלוח הזמנים המקורי , שגרמו להנהלת נאסא 
להתרכז בפתרון הבעיות האחרות כשמנגנוני הבדיקה לא פעלו בצורה מעמיקה . בתגובה 
לדו"ח אמר המדען הראשי של נאסא , ד"ר לנארד פיסק , כי הוא משוכנע שאפשר 
יהיה לתקן את הליקויים בטלסקוף החלל . דובר מטעם חברת יוז דאנבורי , אמר 
כי ראשי החברה בוחנים את הדו"ח ויפרסמו תגובה רשמית במועד מאוחר יותר . 
נאסא מתכננת להציב מערכת עדשות מתקנת בטלסקוף החלל , בטיסת שירות של מעבורת 
החלל המתוכננת ל3991 , ומומחים בתחום האופטיקה סבורים , שתיקון זה יחזיר 
לטלסקוף את מלוא כושרו . אפילו ללא מערכת העדשות המתוקנת הצליח כבר טלסקוף 
החלל להעביר תמונות שאיכותן טובה בהרבה מזו שהושגה עד כה מכל טלסקוף קרקעי 
קיים . 
