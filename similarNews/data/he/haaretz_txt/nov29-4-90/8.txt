שמפרסמים הבנקים בימים אלה , העלימו הדוברים ולא במקרה את התוצאות הרבעוניות 
עצמן . ההודעות כללו אך ורק את התוצאות לתשעת החודשים הראשונים של השנה 
הממתנות את חומרת המצב . לתוצאות הרבעון השלישי שאינן מחמיאות למערכת יכלו 
להגיע רק הנברנים שבין הכתבים . התשואה על ההון בבנקים שפירסמו עד כה את 
התוצאות , נמוכה מ%5 לשנה . יוצא דופן ממשיך להיות הבנק הבינלאומי , שם 
הסתכמה התשואה השנתית ב%1 . 7 . קשה להניח כי תוצאות בנק המזרחי ובנק הפועלים 
שיפורסמו ביום א בשבוע הבא יכללו בתוכן הפתעות . אם המצב יימשך כך , ניתן 
יהיה להציע לבעלים למכור את אחזקותיהם ולהשקיע את התמורה באג"ח דולרית חסרת 
סיכון בתשואה של % 01 ומעלה . את הבעיות הצפויות במערכת הבנקאית חזה עוד בתחילת 
השנה אמנון גולדשמידט , המפקח על הבנקים . ביום עיון על רווחיות המערכת 
הבנקאית הוא טען כי הבנקים חייבים לשקול מחדש את כדאיות ביצוע השקעותיהם 
בשלוחות חו"ל . גולדשמידט גם הציע להנהלות הבנקים להמשיך את תהליך קיצוץ 
ההוצאות התפעוליות במיוחד בבנקים עתירי הוצאות ( כמו בנק דיסקונט ) . התוצאות 
שפורסמו עד כה הראו כי תחזיות המפקח התממשו . עובדי בנק לאומי עדיין לא 
לומדים את הלקח . דרישות השכר המפליגות שלהם המלוות בסגירת סניפי הבנק , 
מלמדות כי אצלם אין חדש תחת קורת הבנק . גם הנימוק שהפשרת הפיקוח על העמלות 
תביא להוזלת מקורות האשראי במערכת הבנקאית מוטל בספק . עלות האשראי במערכת 
הבנקאית על שקלים לא צמודים ממשיכה זה כשנה לעמוד על כ%52 לשנה . עלות המקורות 
בחודשים מסוימים ירדה מתחת ל%51 לשנה , אך צרכני האשראי לא שמעו על כך . 
יש להתפלא כי בסוף 0991 חלק מהבנקאים עדיין מגייסים את הקוסמטיקה החשבונאית 
הבאה להסברת תחלואי המערכת : הפער בין המדדים הקובעים לצורך מס לבין המדדים 
הקובעים לצורך הפעילות הבנקאית פגע ברווחיות . 
