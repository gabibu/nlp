מי שטבע את הסיסמה יש חשמל בהיכל , התכוון למישחקים מסוג זה שהיה אמש . 
יתרון ישראלי ברור , נקלע לסיום מותח ומורט עצבים שהעמיד את אלפי הצופים 
על רגליהם ועיכב את מחוגי ההיסטוריה בדרכם לשיא ישראלי חדש . אולם , משנתאפסו 
ספרות השעון על הלוח החשמלי ביד - אליהו נרשם ציון דרך בכדורסל שלנו , לאחר 
71 מישחקים ו - 72 שנים נרשם סוף סוף ניצחון לנבחרת ישראל בכדורסל על הנבחרת 
האדומה של בריה"ם . המאמן שעוד יזכה לכינוי ההיסטוריון של הכדורסל הישראלי , 
בזכות ההישגים ההיסטוריים הרבים להם היה שותף לנבחרת ובמכבי תל אביב , 
השאיר את התהילה בסיום לשחקניו : " כל הכבוד לשחקנים ששיחקו יוצא מהכלל . 
זה ניצחון היסטורי . כדורסל זה המקצוע שלי ורציתי שנצליח , כי אין אפשרות 
אחרת . היה קשה בסיום מכיוון שאי - אפשר לשחק ללא שגיאות והיו כמה זריקות 
שלא היה צריך לקחת . יכול להיות שאני לוקח יותר מדי ללב . הנבחרת שיחקה 
מצויין כקבוצה בדיוק כפי שצריך . זה מה שמתאים לי . אני מחפש קבוצה לא 
שחקנים " . קליין ציין את מרסר ש"נתן את הדם כמו כולם " ואת גמצי . לגבי 
שטיינהאואר שהיה כוכב המחצית הראשונה הזכיר קליין , כי לצד מישחקים טובים 
היו לו גם מישחקים בהם ירדה יכולתו וציין בבדיחת , אולי , " אם תומר היה 
משחק בצרפת היינו מנצחים שם , אבל מפסידים היום " . לפני המישחק הזכיר ההיכל 
ביד - אליהו שמרו אלפי הצופים , העיתונאים , והאורחים , על סוד אחד גדול 
מפני עשרת הבחורים במדים הלבנים שייצגו את נבחרת ישראל . הסוד שסיפר , 
כי צרפת ניצחה בצכיה והשאירה את ישראל ללא סיכוי לעלות לשלב הבא . עם שריקת 
הסיום , משנקבעה ההיסטוריה , הספיק לזרוק מתוך דבוקה ישראלית צוהלת ומיוזעת : 
" זה שגעון אני מקווה שהצרפתים לא ניצחו " . כשגילו לו הוסיף : " חבל , 
נשאר לנו טעם מר בפה " . השמחה הישראלית על הפארקט נבלעה ונעלמה מאחורי דלת 
חדר ההלבשה , כאשר התבשרו השחקנים על הניצחון הצרפתי . האכזבה היתה גלוייה , 
אבל ברגעים האלה כולם העדיפו להתמקד בניצחון הגדול . " הנבחרת עשתה זאת . 
אחרי המכה שקיבלנו בצרפת היינו חייבים לנצח ולהוכיח לכולם . זה החזיר את 
האמון בנבחרת , זה החזיר לנו את הכבוד . עשינו את המאכסימום . לחמנו וניצחנו 
והרגשנו שכל ישראל מאחורינו . גם בשבילי , כישראלי וכאמריקאי , לשחק ולנצח 
נגד רוסיה זו היסטוריה . אני משחק תמיד בשביל לנצח . כיף להיות שותף לניצחון 
היסטורי ראשון על הרוסים . הם הצליחו לחזור למישחק בסיום , ואנחנו היינו 
קצת בלחץ , אבל עם קצת מזל זה נגמר טוב . קצת מאוכזב בגלל שלא ידענו על 
ההפסד של הצכים . ידענו להעניק לרלף קליין וגם למיכאל לפרדון מתנה יפה . 
הקהל היה טוב ועודד אותנו , חבל שלא באו יותר צופים . אני מקווה שנחזור 
על ההצגה הזו גם נגד צכיה ונסיים את המישחקים בטעם טוב . קיבלתי קרדיט וניצלתי 
אותו . הכנתי את עצמי מנטאלית למישחק . אני חושב ששיחקתי טוב מאוד בחצי 
הראשון . לא היתה לי שום סיבה לשחק נגד הרוסים ברגשי נחיתות . שקלע את הסל 
שהבטיח את הניצחון : ההרגשה מעורבת , כי עשינו ניצחון גדול אבל לא נעלה . 
דקה וחצי לסוף נכנסתי , כנראה שרלף סמך עלי ועשיתי סל . אנחנו בחילופי 
משמרות בנבחרת ואני מאמין שניתן גם את הכל נגד הצכים . סך הכל היה לנו יתרון 
משמעותי רוב המישחק . יו"ר איגוד הכדורסל מוקף בעמיתיו הרוסים : הבחורים 
כתבו היסטוריה חדשה , ניצחון על רוסיה נקודה . המאמן הרוסי הקבוצה הישראלית 
שיחקה נכון וטוב וזה התבטא בתוצאה הניצחון הגיע לה . לא שיחקנו נכון . הסנטרים 
לא היו חזקים מתחת לסלים והפסידו שם כדורים . ישראל שיחקה בסדר וניצחה . 
דורון גמצי תמיד מצא חן בעיני . 
