מאות שוטרים ואנשי משמר הגבול שהו בסוף השבוע בכפר הדרוזי מגדל שמס כדי למנוע 
מהתושבים לערוך עצרת במלאת שבעה ימים למות האזרח הדרוזי , שנהרג לפני כשבוע 
מאש חיילי צה"ל כשחצה את הגבול בכיוון סוריה . העצרת היתה אמורה להתקיים 
בגבעת הצעקות , סמוך לגדר הגבול , אבל המשטרה מנעה את ההתכנסות . מאות 
השוטרים , בפיקודם של ניצב אלברט מוספיה , תנ"ץ יעקב גנות , תנ"ץ רמי 
רהב וראש אג"ם במשטרה , תנ"ץ גבי לסט , מנעו מהדרוזים לחזור ולקיים תהלוכה 
כמו זו שהתקיימה בשבוע שעבר , שבמהלכה הונפו דגלי סוריה ואש"ף והושמעו שירים 
לאומניים . מפקד המחוז הצפוני , ניצב מוספיה , מסר כי מעברו השני של הגבול 
עמדו מאה אזרחים סורים , שביקשו לקיים עצרת משותפת עם התושבים הדרוזים שהיו 
אמורים להתכנס בצד הישראלי של הגבול . בימים האחרונים נעצרו שבעה תושבים 
ממגדל שמס בחשד כי השתתפו בהתפרעויות שהיו בשבוע שעבר בעת הלווייתו של הדרוזי 
שנהרג מאש חיילי צה"ל . 
