המשבר בענף התיירות חושף את המאבק המתחולל זה זמן מה מתחת לפני השטח בין 
חברת אל - על לענף סוכני הנסיעות על שיווק ישיר של חבילות סיור לישראל והגשת 
שירותי קרקע ליוצאים לחו"ל . ציבור הנוסעים אמור ליהנות מהתחרות הקשה בין 
חברת אל - על לסוכני הנסיעות והתיירות , שצריכים לכאורה לפעול בשיתוף פעולה . 
אולם נראה כי תוצאות הפשרה המסתמנת בין חברת התעופה לענף הנסיעות והתיירות , 
יהיו על חשבונו . חברת אל - על הציעה לאחרונה חבילות סיור מוזלות במיוחד 
מארה"ב בעקבות הירידה הדרסטית בתנועת הנוסעים לישראל , וצעדה זה קומם את 
סוכני הנסיעות . מנכ"ל לשכת מארגני התיירות הנכנסת לישראל , עמי אתגר : 
" חברת אל - על החלה לפעול בחו"ל לשיווק ישיר של כרטיסי טיסה וסידורי קרקע 
ללא התחשבות בקריטריונים כלכליים של רווח והפסד . חדירתה לתחומים אלו הולכת 
ומעמיקה בהדרגה ותנאי התחרות בלתי הוגנים . אין בחבילות של אל - על הפרדה 
בין עלות סידורי הקרקע למרכיב כרטיס הטיסה " . המשמעות המעשית היא , לדבריו , 
שבידי אל - על האפשרות לסבסד את החבילות באמצעות כרטיסי הטיסה . לכאורה 
אין כל רע בהוזלת כרטיסי הטיסה , אולם לדברי מנכ"ל לשכת מארגני התיירות 
" השיווק הישיר של החברה פוגע בסיטונאי התיירות לישראל בחו"ל ובמארגני התיירות 
הנכנסת הפועלים בארץ " . לדברי אתגר , פעילות זו משרתת את האינטרס של חברת 
התעופה להגדלת תפוסת המושבים של מטוסיה , ולא בהכרח להגדלת תנועת התיירות 
לישראל . התוצאות המעשיות הן הקטנת התמריץ של הסיטונאים בחו"ל לפעול לישראל , 
הקטנת היקף המחזור המשווק והמתופעל על ידי מארגני התיירות בארץ , " ופגיעה 
בחברי לשכת מארגני התיירות על ידי אובדן תנועה של עשרות אלפי נוסעים ובעקבותיו 
אובדן עשרות מיליוני דולרים " . קפמאבינלקראת עונת החורף יצאה אל - על בארבע 
תוכניות חדשות במסגרת חוברת השיווק החדשה שלה , שהחריפו את המחלוקת בין 
החברה לסוכני הנסיעות . כיום מציעה אל - על לראשונה חבילות סיור לדרום אפריקה , 
סיור אינדיווידואלי לצרפת , לעמק הלואר ולהר סן מישל . הנוסעים במחלקת 
העסקים יכולים אף לנצל חידושים נוספים : חדרים בבתי מלון המוזמנים מראש 
לתקופת הירידים בערים קלן , מיכנן דיסלדורף ופרנקפורט , ואפשרות לשכור 
דירות בלונדון . דני כרוסט , מזכ"ל התאחדות סוכני הנסיעות והתיירות : " אנחנו 
מבקשים שלא יהיה מגע בין אל - על ללקוחות . ההטבות שאל - על חושבת שצריך 
לתת לקהל הרחב כחלק מקידום השיווק , צריכות לעבור דרך סוכני הנסיעות , 
כיוון שבסופו של דבר קל לסוכנים לכוון את בחירת הלקוחות בחברת תעופה . לקוח 
הפונה למשרד נסיעות בא לקבל עצות מהסוכן , בו הוא רואה מומחה שכדאי להסתייע 
בעצתו . בעניין זה המכנה המשותף ביננו לבין אל - על כחברה לאומית רחב מאוד . 
זו הרי חברה המבטיחה את שלום נוסעיה , ומעל לכל מספר הטיסות השבועיות 
שלה מנתב"ג ואליו הוא הגדול ביותר " . כרוסט מודה , כי שירותי הקרקע שמציעה 
אל - על דומים לשירותים שמציעות חברות תעופה אחרות , שיש להן מחלקה מיוחדת 
לנושא זה . אולם " לאור מצב היחסים המיוחד בין אל - על לסוכני הנסיעות 
בארץ , אנו מצפים שזו תהיה מחלקה מינורית עד כמה שניתן , ושלא תתחרה בחברות 
הסיטונאיות שזה להן כל עצם קיומן " , אמר . אל - על שבה והצהירה , כי היא 
רואה בסוכן הנסיעות את צינור השיווק העיקרי שלה . בפגישת חירום שקיים בחודש 
האחרון מנכ"ל אל - על , רפאל הר - לב , עם ציבור סוכני הנסיעות הדגיש המנכ"ל 
את הצורך של החברה בקיום מחלקת תיירות לציבור שאינו נוסע בקבוצות מאורגנות . 
עם זאת , אין החברה מוכנה לוותר על זכותה לפעול בתחום שחברות תעופה סדירות 
זרות אחרות פועלות בו . על פי נתוני חברת התעופה פעילות זו היא רק % 81 משוק 
חבילות הסיור . מיכאל גת , מנהל השיווק של אל - על : " הקו המנחה את חברת 
התעופה בשעת משבר זו הוא שמירה על צינורות השיווק שלנו בחו"ל ואיתור פלחים 
ומגזרי שוק , שחששם לבקר בישראל בשל אירועי המפרץ אינו גדול ולכן אפשר לשכנע 
אותם . מטרתה של אל - על כיום היא להבטיח שצינורות השיווק בחו"ל , קרי 
מארגני התיירות שם , לא יפנו לה עורף לקראת עונת תיירות הקיץ הקרובה . 
עלינו לשמור על מקומנו בחוברות השיווק , ולכן אנו מבטיחים למארגני התיירות 
בחו"ל את התנאים הטובים ביותר " . לדברי הסמנכ"ל למסחר , דב קוניאק , תנועת 
הנוסעים בעונת החורף היא בעיקרה של אנשי עסקים , ולכן אפשרות הפגיעה בסוכני 
הנסיעות קטנה . המחלוקת בין אל - על לענף הנסיעות הגיעה בשבוע החולף גם 
לשר התחבורה , משה קצב . בפגישה שקיימו ראשי התאחדות סוכני הנסיעות והתיירות 
עם השר בלשכתו בירושלים ביקש השר מראשי התאחדות סוכני הנסיעות שיגישו לו 
מסמך המפרט את המחלוקת בינם לבין אל - על . ראש מינהל התעופה האזרחית במשרד 
התחבורה , שי שוהמי , שהשתתף בפגישה , אמר : " ברגע שיתקבל המסמך נוכל 
לקבוע את עמדתנו בנושא " . דובר משרד התיירות , יוסף שובל : " עמדת המשרד 
היא שיש להבטיח צינורות שיווק אמינים ומגוונים , ולכן אנחנו פועלים בחו"ל 
באמצעות מארגני הנסיעות . " משרד התיירות מבין את הצורך של חברת אל - על 
לקיים צינורות שיווק משלה , אך בהחלט לא על חשבון , או במקום , סוכני 
הנסיעות שהם הכלי העיקרי לשיווק מדינת ישראל בחו"ל . אם אל - על רוצה להתחרות 
בסוכני הנסיעות , עליה להקים חברת נסיעות משלה כדי שהתחרות תהיה הוגנת " . 
