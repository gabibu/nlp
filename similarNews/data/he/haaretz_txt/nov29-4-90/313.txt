יעקב בלדב שוער מכבי נתניה מועמד להצטרף לנבחרת הלאומית . הבלם שרון צופין 
הוא המועמד העיקרי מהנבחרת האולימפית להיכלל בהרכב הראשון של הנבחרת הלאומית 
במישחקה הבין - ארצי במלטה באמצע ינואר ( בנוסף לטל בנין ורואי חדד שכבר 
שותפו בהרכב הנבחרת הלאומית ) אלה חלק מהשינויים הצפויים , בעקבות תהליך 
חילוף המשמרות בנבחרת הלאומית . שלא כבעבר התהליך יהיה הפעם מהיר ויחל כבר 
בתקופה הקרובה . מזכירות ההתאחדות לכדורגל אישרה אתמול את תוכנית העבודה 
של המאמנים הלאומיים יצחק שניאור ויעקב גרונדמן . הסגל האולימפי יהיה שלד 
רחב של הסגל הלאומי בתוספת כמה שחקנים שעברו את הגיל האולימפי , אך יהיו 
בגיל מתאים במישחקים המוקדמים לגביע העולמי של ארצות הברית ב - 4991 . המהפך 
יבוא לביטוי באמצע ינואר , כאשר ישראל תתמודד במישחק בין - ארצי עם מלטה . 
הנבחרת שתייצג את ישראל תורכב בעיקר משחקני הסגל האולימפי בתוספת כמה שחקנים 
מהסגל הלאומי . למחנה האימונים הקרוב ( 71 בדצמבר ) יוזמנו כל שחקני הסגל 
האולימפי שהיה ביוון וששה - שבעה שחקנים מהסגל הלאומי . המאמן הלאומי יעקב 
גרונדמן שמסר על בלדב וצופין הוסיף , כי המועמדים להיות בסגל החדש מהסגל 
הישן הם : ניר קלינגר , ראובן עטר , יהודה עמר , ירון כהן , עופר מזרחי 
ואולי עוד שחקן או שניים . במקרה כזו לא יוזמנו לסגל החדש ותיקי הסגל הישן 
דוגמת אפרים דוידי , אורי מלמיליאן ( הסובל מפציעה ) , ניר לוין , משה 
סיני שהודיע על פרישה עקב תפקיד המנגר בהפועל תל אביב ואיתן אהרוני . אם 
בלדב יוזמן לסגל , ויצטרף לשני שוערי הסגל האולימפי , לא יוזמנו השוערים 
הקבועים של הסגל הלאומי יעקב אסייג ושולי גילארדי , וגם לא השוער השלישי 
בסגל האולימפי גולן מלול . לעומת זאת נשקל זימונו של החלוץ מאיר מליקה . 
בסגל שיסע למלטה לא יכללו שחקני נבחרת הנוער , אבי נמני , אייל ברקוביץ 
ואסף טובי . השלושה יתכוננו עם נבחרת נוער א לטורניר הקדם עולמי שיהיה בפברואר - 
מארס 1991 . בדיון הועדה המקצועית על התכנית החדשה , אמר יו"ר ארגון המאמנים 
עמנואל שפר , כי הוא תומך בהצעה . " לא קרה בעבר שהוכנה נבחרת לטווח כה 
ארוך ולא היתה בעבר כמות כה רבה של כשרונות " , אמר שפר . יו"ר הנהלת ההתאחדות 
לכדורגל שאול סוירי אמר , כי זהו תהליך חשוב וחדשני וקרא לתת למאמנים את 
ברכת הדרך . סגן יו"ר הנהלת ההתאחדות משה אביבי אמר , כי יש סיכון , כאשר 
מפרקים נבחרת לאומית , וגם אם אינו שולל על הסף את התכנית הוא מציע לבחון 
אותה היטב . המאמן יעקב גרונדמן אמר , כי אין כוונה לפרק את הנבחרת הלאומית , 
אלא לחזק את הנבחרת האולימפית . המזכירות אישרה את הזמנת מכבי אילת לארח 
את הנבחרת האולימפית למישחק רעים ב - 52 בדצמבר . המישחק יהיה לזכר קורבנות 
האוטובוס שהותקף ע"י חייל מצרי . המזכירות אישרה ליצחק שניאור לצפות במישחק 
הרעים של הנבחרות האולימפיות קפריסין איטליה ( 91 בדצמבר ) , כדי לעקוב 
אחר יכולתה של נבחרת קפריסין , היריבה הבאה של ישראל בטורניר הקדם אולימפי 
( תשחק בישראל ב - 02 במארס 1991 ) . 
