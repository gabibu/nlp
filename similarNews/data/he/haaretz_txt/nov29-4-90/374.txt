סגן נציב מס הכנסה , חיים דוקלר , אמר אתמול כי אגודות הספורט בארץ מנהלות 
ספרים ברמה הנמוכה ביותר . הרמה נמוכה לעומת זו של ספרי המלכ"רים מוסדות 
ללא כוונות רווח שעליהם מתכוון מס ההכנסה להרחיב את תחומי הדיווח והבקרה . 
הדברים נאמרו במסגרת יום עיון שערך המרכז הישראלי לניהול בנושא " כיצד להפוך 
קבוצת ספורט לעסק " . עוד אמר סגן הנציב כי בחלק מאגודות הספורט הופסק ניהול 
הספרים ובאחרות עדיין מתנהלים הספרים בשיטת הפתקאות , או דרך מועצת הפועלים . 
לדבריו , דרוש שיפור משמעותי בדיווח , כולל נושאי הניכויים , מעמד הספורטאים 
( שכיר או עצמאי ) , המקדמות ועוד . 
