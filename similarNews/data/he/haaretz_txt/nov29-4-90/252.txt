האם עירייה רשאית לסרב לתת לבעלי זכויות בנכס תעודה המעידה על סילוק חובותיהם 
לצורך רישום הנכס בטאבו , אם מי ששכרו מהם את הנכס עדיין חייבים לה כספים ? 
בסוגיה זו דן באחרונה בית - המשפט הגבוה לצדק ( בג"ץ 09379 , פרופיל חן 
ואח נגד עיריית יבנה ) . החברות " פרופיל חן " ו"ל . ם . בניין והשקעות " 
רכשו זכויות לבעלות על נכס באזור התעשייה של יבנה , ובכלל זה הזכות להירשם 
כבעליו . על הנכס בנוי מבנה שהשכירו שתי החברות לדפוס " המקור " . השוכרת 
השכירה חלק מהמבנה לשוכרי משנה . קפמאבינהחברות ביקשו מעיריית יבנה לתת להן 
תעודה המעידה שסילקו את כל חובותיהן לעירייה , כדי שיוכלו לרשום את הנכס 
על שמן בלשכת רישום המקרקעין ( ה"טאבו " ) . העירייה סירבה כל עוד השוכרים , 
המחזיקים במבנה שעל הנכס , חייבים לעירייה תשלומי ארנונה ואגרת מים . שתי 
החברות עתרו , באמצעות עו"ד צבי טויסטר , לבג"ץ נגד העירייה וראש העירייה . 
השופטים שלמה לוין , שושנה נתניהו ומיכאל בן - יאיר , קיבלו את העתירה . 
העירייה הודתה כי אכן חיובי הארנונה והמים חלים על המחזיקים בנכס , כלומר 
על שוכריו , וכי שתי החברות בעלות הנכס אינן חייבות לה דבר . עם זאת , 
טענה כי קפתמונה1 , 81פפירוש ההוראות של סעיף 423 ( א ) לפקודת העירייות 
הוא שתעודת המסים מעידה כי הנכס נקי מכל חוב לעירייה . ומאחר שהמחזיקים 
בנכס הנדון חייבים תשלומי ארנונה ומים , אי - אפשר לתת את התעודה . סעיף 
423 ( א ) קובע כי " לא תירשם בפנקסי המקרקעין כל העברה של נכס , אלא 
אם כן הוצגה ( . . . ) תעודה חתומה בידי ראש העירייה , המעידה שכל 
החובות המגיעים לעירייה מאת בעל הנכס ביחס לאותו נכס ( . . . ) סולקו 
במלואם " . קפמאבינהשופט מיכאל בן - יאיר , שכתב את פסק - הדין של בג"ץ , 
קבע כי לפי לשון הסעיף , תעודת המסים נועדה להעיד על סילוק חובותיו של 
" בעל הנכס ביחס לאותו נכס " . לפיכך , יש לבחון אם תשלומי הארנונה והמים 
מוטלים על בעלי הנכס , כלומר על שתי החברות , או על המחזיקים בו , כלומר 
על השוכרים . סעיף 472 ב ( א ) לפקודה קובע כי מועצת העירייה רשאית להטיל 
ארנונה על נכסים " שתשולם על - ידי המחזיקים " . לפי סעיף 1 לפקודה : " מחזיק " 
הוא " אדם המחזיק למעשה בנכס " . החוב הוא אפוא של המחזיק . אותו הדין 
חל , לפי חוק העזר של יבנה , על אגרת המים . לפי סעיף 6 לחוק זה , החיוב 
בעד אגרת מים חל על ה"צרכן " , המוגדר כמי שמחזיק ברשת פרטית . מסקנתו של 
השופט בן - יאיר היא , כי תשלומי הארנונה ואגרת המים אינם חלים על בעלי 
הנכס , כלומר על העותרות , אלא על המחזיקים בו , דהיינו על השוכרים . 
קפמאבינהשופט דחה את טענת העירייה כי הפירוש לסעיף 423 ( א ) לפקודת העירייות 
צריך להיות דומה לפירוש שניתן בפסיקה להוראות סעיף 45 ( א ) לחוק מס רכוש 
וקרן פיצויים התשכ"א1691 . הטעם לכך הוא שלפי חוק מס רכוש , המס מוטל על 
בעלי הקרקע , ואילו הארנונה ואגרת המים מוטלות על המחזיק למעשה בנכס ועל 
הצרכן המשתמש במים . " ניתן להבין ללבם של המשיבים בנקיטת הגישה שלפיה החובות 
חלים על הנכס ולא על חייבים מסוימים . הם מבקשים להביא לכך שמחזיקים , 
שאינם בעלי הנכס , לא יימלטו מתשלום חובותיהם לעירייה . אולם ייחוס החובות 
לנכס , במקום למחזיקים - חייבים מסוימים , יביא לתוצאה שאינה מתיישבת עם 
מטרתו התחיקתית של סעיף 423 ( א ) לפקודה , שכן בעלי נכסים , שאינם חייבים 
חובות לעירייה , יישאו בחובותיהם של המחזיקים " , כתב השופט בן - יאיר . 
