כהכנה לפגישה עם פייר בולז , מגדולי המלחינים , המנצחים והוגי המוסיקה 
במאה ה02 , קראתי ספר על אודותיו . הדמות שהשתקפה ממנו היתה של אדם נערץ , 
המצטייר כבודד , קשוח וקפדן , סמל לשאיפה בלתי - נדלית לשלמות , ובעל 
הישגים שהם בבחינת מופת לכל . לפני הפגישה , שהתאפשרה רק לאחר שכמה מאנשי 
" אירקאם " ( המכון של בולז למוסיקה בת זמננו בפאריס ) קראו כמה ממאמרי 
על מוסיקה חדישה , ביקרתי בחזרות שערך עם " האנסמבל אינטרקוטמפורן " , 
שאותו ייסד למטרת ביצוע המוסיקה של המאה ה02 . הוא עבד אתם על כמה מיצירותיו 
( , " הפטיש ללא בעלים " , " הדיאלוג של האיש הכפול " ו - ) , ופתח 
בעבודה רק לאחר שבירך לשלום , אישית , כל אחד מן הנגנים ונשק לנגניות . 
במשך ההסברים והתיקונים הרבים קולו רך . הוא מחייך ושופע הומור . אין שומעים 
בקולו רמז של טרוניה על שביצוע משפט מוסיקלי כלשהו טרם הגיע לשלמות הטכנית . 
תפיסת הזמן שלו אינה מכניסטית כלל , כפי שהיא מצטיירת בגסטות הניצוח שלו . 
תחילה שאלתי מהי הגדרתו האישית ל"מוסיקה " , והאם שינה אותה במשך השנים . 
" איש איננו מסוגל להגדיר בדיוק מהי מוסיקה " , הוא אומר . " לגבי מוסיקה 
היא ביטוי עצמי בדרך שאי - אפשר אחרת . מוסיקה הוא ביטוי פילוסופי , תרגום 
של עולם הדמיון והתרבות . תמיד חשבתי כך " . הוא אומר שלא קיימים אצלו איסורים 
אישיים בבחירת החומר המוסיקלי ליצירותיו . " אני רק מבקש שהחומר לא יהיה 
פשטני , שלא יהיה אקלקטי ושיהיה עשיר . על חומר אני מסתכל כעל דבר שניתן 
להשתמש בו בהרבה דמיון . אך לא רק הדמיון חשוב . חשוב גם השימוש החסכוני 
בחומר " . בתשובה לשאלה על קיומם האפשרי של חומרי - צליל " לא מוסיקליים " 
משיב בולז , שחומרי צליל במוסיקה לתיאטרון הם לגביו חומרים " פארה - מוסיקליים , 
הטרוגניים " . ניתן להבין מכך שהוא מעדיף חומרים צליליים הומוגניים ועצמאיים , 
שמוטב שהתפתחותם לא תסתמך על גורמים חוץ - מוסיקליים . קומפוזיציה טובה 
היא עבורו " כאשר מחשבה וביטוי רגשי מגיעים להגשמה הנכונה , כשהם מוצאים 
את הדרך לעבור באמצעות הטכניקה . טכניקת הכתיבה חייבת להיות כנועה , ובהתאם 
מלא לביטוי הפנימי . " בקומפוזיציה טובה חייבת לשרור המשכיות . צריך שהלא 
נודע ייהפך בה לנחוץ והכרחי . הכרח הוא גם שלכל יצירה תהיה דרך משלה , 
צורה משלה , ושלא תהיה זו צורה קבועה מראש . חומרי היצירה חייבים להיתפש 
ולהיות מובנים באמצעות מהלך היצירה ניגודים , מתח ורפיון מסוגים שונים . 
הזמן ביצירה הוא שצריך לאפשר את קליטתה " . בולז אינו סבור שאפשר להימנע 
מקשרים ומיחסים עם העבר המוסיקלי שלו . " העבר בא אליך בתביעות . העבר 
הוא שעושה אותך , הוא שמפסל את דמותך . אבל העבר אינו רק המוסיקה של המערב . 
הוא גם המוסיקה של יאווה , באלי , סין , יפאן . הוא עולם הצלילים המתכתיים , 
דרכי הטיפול בזמן . הכל , הכל צריך לעבור דרכך " . בין אבותיו המוסיקליים 
הוא מונה , קודם כל , את כל המלחינים הגרמנים והאוסטרים . " חשובים לי 
יחסי אתם . הם שדוחפים אותי קדימה " . כשהאזנתי לפני שנים מספר לקונצרט סימפוני 
בפסטיבל לוצרן , שבו ביצע בולז את יצירתו הגדולה " אקספלוסאנט - פיקס " 
בצד " דפניס וכלואה " ( בשלמותה ) של ראוול , חשתי היטב את צרפתיותו 
ואת היותו ממשיכה של תרבות זו . " כן , בהחלט ! דביסי , ראוול , סטרווינסקי , 
אף הם אבות . הצרפתים פיתחו תרבות הצללה משלהם , ובה גם הגישה לזמן חושית 
יותר " . בין " בניו " המוסיקליים הבולטים הוא מונה את מאנורי , דלבאווי , 
בורייה , לינדברג , הוראל ( ילידי שנות ה05 ) . " להם חשוב השימוש 
בטכנולוגיה חדישה למטרות יצירת גישות חדשות לכרומטיקה , להרחבת החומר והמלים 
המוסיקליות ולהבנת האקוסטיקה והתפישה המוסיקלית האנושית " . צעירים נבחרים 
אלה עוסקים ביצירה ובמחקר ב"אירקאם " , המוסד למחקר ולתיאום אקוסטי - מוסיקלי 
מיסודו ובראשותו של בולז . המקום הוא אחד החשובים ביותר שבקרשי הקפיצה אל 
המוסיקה של העתיד . בולז , מלחין המעורב היטב בביצוע מוסיקלי , משווה את 
הביצוע הטוב לטיול בהרים . " יש שמעיינים קודם היטב במפה , מתכננים את 
המסלול , לומדים אותו וצועדים בו . אחרים , כמוני , יוצאים לדרך , משתמשים 
באינטואיציה ומפלסים דרך חדשה " . בולז יגיע לישראל עם ה"אנסמבל אינטרקומפרן " , 
להופעות במסגרת פסטיבל ישראל ב2991 . על הפילהרמונית הישראלית הוא כבר 
לא ינצח . " כבר הפסקתי לנצח על תזמורות כאלה . לעולם אין להם זמן מספיק 
הדרוש להכנת הביצועים " . 
