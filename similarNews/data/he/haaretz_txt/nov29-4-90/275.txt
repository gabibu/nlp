מהדברים המפתיעים יותר , למי שהורגל במערכת הבחירות בישראל , אך גם בארה"ב , 
הוא המיעוט היחסי של מודעות הנושאות פרצופי ענק של המועמדים בליווי תמליל . 
בליל רביעי ( 11 . 82 ) נערך כאן כינוס ענק של מפלגת השלטון הראשית , 
צא דא א , בכיכובו של הקנצלר קוהל . כרבבת אנשים התאספה להאזין לגיבור 
השעה : לפי מה שנראה , הוא הצדיק את ציפיות מעריציו . אשר ליריבים , 
היו מעט קריאות ביניים , ובחוץ עמדו קבוצות לא גדולות עם כרזות מחאה נגד 
דבר זה או אחר . הצא דא או היא מפלגה דשנה של השמחים בחלקם ( לא שתומכי 
אס - פא - דא הם מזי רעב ) . סיסמתה המובלטת במודעות היא חירות , רווחה , 
ביטחון מה יכול להיות מפתה יותר . ואם כי הרווחה היא המרכיב הראשי בסיסמה , 
הרי יסוד הביטחון , שפשט את דמות נאט"ו ולבש צורה של סיום המלחמה הקרה , 
משמש שמן לחימום - יתר של הלבבות . מכל מקום , הקנצלר עשה ממרכיבים אלה 
סלט הטעים לחיכם של הבוחרים כ%54 יצביעו כנראה למפלגתו ויבטיחו בכך עוד 
ארבע שנות שלטון : צריך לקנא בהם על פשטות הבחירות . קבוצת עיתונאים , 
ישראלים אחדים בתוכה , הוזמנה על ידי דובר הממשלה הפדראלית , לסקר את מערכת 
הבחירות ה"היסטורית " , שבה בוחרת גרמניה המאוחדת בפעם הראשונה בפרלמנט כל - 
גרמני . במסגרת זו הובאו המשתתפים גם לרפובליקה הדמוקרטית הגרמנית לשעבר , 
החל בברלין המזרחית וכלה באחד מהלנדר " ( מחוזות ) החדשים , סכסוניה 
מקלנבורג . אין צורך להכביר מלים על ההבדלים בין המערב הדשן , הנקי והמסודר , 
ובין המזרח המרופט שסמלו המסחרי הוא הטיח המתקלף מן הבתים . סימני עזובה 
ודלות מצויים בכל מקום , אך יש הבדלים גם בתוך המזרח ואלה מרשימים לעתים 
לא פחות מן ההבדל בין מערב למזרח . דרזדן ולייפציג , למשל , בירתה האמנותית 
של סכסוניה ולבה הכלכלי , נראות כערים שטבלו באמבטיה של עוני מדכא למדי . 
ואילו שוורין , בירתה של מקלנבורג , נראית בהשוואה אפשר שבזכות קרבתה 
לאגם מרקיב כאילו הובאה משווייץ והוצנחה במישור הצפון גרמני . יום אחד בשבוע 
שעבר הכריזו פועלי הרכבת המזרחית ( שעדיין לא התאחדו עם אחותה המערבית ) 
שביתה , ופחות או יותר שיתקו את חמשת המחוזות שמהן היתה מורכבת הדד"ר . 
השביתה נמשכה ימים ספורים בלבד , אך הזמן הקצר הספיק כדי לסכם משהו חיובי 
לגבי השאלה המסעירה כאן את הבריות : כמה אלפי אנשים ועל פי איזה קנה מידה 
יפוטרו מן העבודה כדי לאפשר את הבראת ה"רייכסבאן " ומיזוגה עם האחות המערבית . 
הדבר לא מובא כאן בשל העניין המיוחד שהסיפור מעורר אצל המשקיף הישראלי , 
אלא כדי להעיר על הרושם שהותירו אחריהן צילומי הטלוויזיה מן המסילות הנרכבות 
במזרח , העזובה שמשקף העשב הצומח בין הפסים , מהעשן והפיח המכסים את הכל . 
בסך הכל , לא פלא שהמוני העמלים בחרו את הסיסמה " אנו עם אחד " ואת האיחוד 
המעשיר והמטהר עם המערב . משהו קצר ממערכת הבחירות , צימוק תעמולתי מטעם 
הצא דא או שיש בו עניין למבקר בברמן . התמליל הוא , בתמצית , כדלהלן : 
" מדוע תעשה כמנהג הרבים . אל תבחר ברע במיעוטו , הצבע ישר בעד הרע ברובו 
הצבע פא דא אס ( זו המפלגה היורשת של המפלגה הקומוניסטית ששלטה עד לחודש 
מארס השנה במזרח גרמניה ) " . מי אמר שהגרמנים נעדרי שנינה ? הגב תאצר שנפלה 
על חודם של קולות אחדים העירה על מוזרתו של העולם . היא ניבאה אך לא ידעה 
מה ניבאה . כדי להבין את משמעותה של מוזרות של עולם העומד על ראשו , צריך 
לבוא לגרמניה . " הרימו תרומה להצלת ברית המועצות מרעב " זו הקריאה המהדהדת 
מקצה הארץ ועד קציה , קריאה המאחדת מפלגות יריבות ומעצבי דעת קהל מכל גווני 
הקשת . אכן , תפנית מוזרה : המנצח מתמול - שלשום כפושט יד , והמנוצח 
נחלץ לגמול לו חסד . כבר רבים כל כך הנזכרים , שהגרמנים היו ראויים לכל 
הפורענויות והשפטים שעוללו להם הסובייטים מ5491 ואילך , עד ראשית ההפשרה 
ב2791 . כך או כך , מדהים המראה של גרמניה המשגרת חבילות שי של מזון כדי 
למנוע רעב בברית - המועצות . יש אולי עניין בהנמקה שנותנים ראשי הציבור כאן 
הקנצלר קוהל בתוכם לפניות לחוש הצדק של העם הגרמני : " גורבצוב נתן לנו 
במתנה שלום , ביטחון ואיחוד ; נגמול לו בהזנת עמו " . אפשר שהבעייתיות 
נתגלתה לא רק אצל הנותן אלא גם אצל המקבלים החשש שלגורל המשלוחים כאשר יפלו 
לידיה של הביורוקרטיה הסובייטית , הולידה פתרון הראוי לאתיופיה או לסודן : 
הפיקוח על החלוקה ייעשה על ידי גרמנים שילוו את המשלוחים . 
