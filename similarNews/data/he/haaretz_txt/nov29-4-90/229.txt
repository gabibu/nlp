הליגה הלאומית הפיקה בסוף השבוע תשדיר נפלא למען הכדורגל הישראלי . גם הפרסומאים 
הנועזים ביותר לא היו מעיזים לכלול במחזור אחד כמות עונתית של " משחק העונה " , 
של " שער העונה " ( שיא נדיר של 32 שערים ממוצע של כמעט ארבעה שערים 
למשחק ) , מהפך בפיסגה , תבוסות למוליך ולאלוף , חמישה שחקנים שהבקיעו 
צמדים וקשר ( איציק זוהר ) שהבקיע שלישיה . הפתיחה הרצחנית היתה כבר שלשום . 
מכבי נתניה הנחיל למוליך מכבי חיפה אחת מן התבוסות הצורבות בשנים האחרונות , 
50 . כבר לאחר 11 דקות הוליכו יגאל מנחם וחבריו 30 . מנחם עצמו הבקיע 
צמד , אחיו שמעון הבקיע שער אחד וחלוץ הרכש מוטי איוניר הוכיח עד כמה היתה 
רכישתו כדאית והבקיע גם הוא פעמיים . המיטווח של הנתנייתים שוב הוכיח עד 
כמה חלשה הגנת חיפה , שנחשבה מועמדת עיקרית לתואר האליפות . התוצאה המפתיעה 
בנתניה נוצלה היטב על ידי הפועל פתח תקוה , שעלה למקום הראשון . חניכיו 
של אברהם גרנט הביסו 41 את אלוף אשתקד בני יהודה . ניר לוין הבקיע צמד ואת 
שני האחרים יוסי שושני ויוסי לוי . גם הקבוצות התל אביביות בית"ר ומכבי 
ניצלו את כשלון החיפאים כדי להתקדם בצמרת . במשחק המוקדם ברמת גן הצליח 
בית"ר להיחלץ מפיגור 01 להפועל באר שבע ( שער של אלי אוזן ) . דיילי ואלדז 
הגיב פעמיים וטיפס עם קבוצתו למקום השני . יצחק זוהר הוביל את מכבי תל אביב 
ליתרון 20 מול בית"ר ירושלים , חניכיו של זאב זלצר הישוו ( רונן שוייג 
ואיתן מזרחי ) , שוער בית"ר גולן מלול הדף בעיטת 11 של אבי כהן , אך זוהר 
צחק אחרון והבקיע את שער הניצחון בדקה ה - 88 . הפועל ירושלים כבש את הפיסגה 
ל - 42 שעות , בעקבות ניצחונו ביום שישי 10 על הפועל תל אביב בימק"א . 
את שער הניצחון הבקיע שוב הלהיט התורן נצח מסובי , המדורג בצמרת טבלת מלך 
השערים . המשחק היחיד שלא הוכרע היה בכפר סבא . הפועל המקומי אירח את שכנו 
לתחתית צפרירים חולון . מרקו בן - ברוך הבקיע לחולון , דוד סטולפר הגיב 
צמד , אך שער עצמי אומלל של מייקל יפה מנע ניצחון בכורה כפר סבאי . 
