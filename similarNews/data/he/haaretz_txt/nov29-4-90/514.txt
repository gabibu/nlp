לשר הביטחון , משה ארנס , היתה אתמול פעילות רבה במליאת הכנסת . שבע פעמים 
נקרא השר לדוכן כדי להשיב על הצעות לסדר היום . ח"ך גד יעקובי ( מערך ) 
אמר שבהעדר התקדמות לשלום או להסדר ביניים מוסכם , יש הכרח במהלך ביניים 
חד - צדדי . לדעתו יש לצמצם את מעורבותה של ישראל בערים ובאזורים המאוכלסים , 
בראש ובראשונה בעזה ולאחר מכן גם בגדה , על ידי יצירת הפרדה מנהלית בהדרגה . 
ארנס השיב כי " היתה זו טעות לבנות את המשק הישראלי כשהוא תלוי בעבודה זולה 
של תושבי השטחים . זה לא טוב לחברה הישראלית ולביטחונה , אבל כך עשו ממשלות 
המערך וגם ממשלות הליכוד " . ארבעה ח"כים ניצלו את יום השנה השלישי לאינתיפאדה , 
כדי להשמיע את דעתם על החמרת המצב הביטחוני בעקבות הפיגועים האחרונים . 
ח"ך בנימין בן אליעזר ( מערך ) קבל : " סופה של השנה השלישית להתקוממות 
רק ממחיש את רציפות התהליך . לא רק שדבר אינו משתנה , אלא היא מוסיפה עוצמה 
וכוח ומתווספים לה ממדים חדשים . מגמה זו ניזונה מהקיפאון שהשתרר בתהליך 
המדיני , מהמצב הכלכלי ההולך ומחמיר בשטחים ומההרגשה שלא מסתמן שום פתרון 
מדיני בעתיד הנראה לעין " . האשם מחאמיד ( חד"ש ) אמר שהאינתיפאדה באה להביע 
בצורה חותכת וברורה ביותר שהעם הפלשתיני לא משלים ולא ישלים עם כיבושו ודיכויו . 
עוזי לנדאו ( ליכוד ) ציין כי התחושה הציבורית כיום היא שאסור לירות ברוצחים 
וכתוצאה מכך הרוב המכריע של הרוצחים , בשבועות האחרונים , יוצא חי ממעשי 
הרצח שלו . לדבריו , כך איננו מתנהג עם נורמלי . " כיום מטרתם של החיילים 
איננה למלא את המשימות המוטלות עליהם , אלא לחזור הביתה בשלום " . הוא קרא 
לארנס להחליף כמה מן הקצינים הבכירים בצה"ל ובשב"ך , אשר נכשלו לדעתו בתפקידם . 
דבריו עוררו מורת רוח . דדי צוקר ( רץ ) שאל : מה אתה רוצה מהקצינים ? 
לנדאו : אם אתה רוצה לזכות בקרב אל - עלמיין , אתה חייב להחליף את הגנרלים 
הפחות מוצלחים במונטגומרי . צוקר : אתה רוצה את מונטגומרי , אבל קיבלתם 
את ארנס , מה לעשות ? לנדאו : ארנס זה צרציל וגם לצרציל לקח שנתיים עד 
שזכה במאבק . שר הביטחון אמר כי בשלוש שנות האינתיפאדה לא השיגו הפלשתינים 
דבר חוץ מסבל , אבידות ועוגמת נפש . לדבריו שלוש השנים שחלפו מאופיינות 
בפגיעה באזרחי ישראל ובמסע רצח של 453 ערבים על ידי ערבים . ח"ך יצחק לוי ( 
מפד"ל ) האשים כי ממשלת ישראל איננה עושה דבר כדי להפסיק את מסע ההסתה וקרא 
לחדש את מדיניות הגרושים . ארנס השיב כי מערכת הביטחון תפעיל גם בעתיד , 
את אמצעי הגירוש כחלק מהצעדים נגד האלימות והטרור . ח"ך נאוה ארד ( מערך ) 
קבלה על ההשתמטות חיילי מילואים משירות צבאי . שר הביטחון השיב לה כי אכ"א 
מנהל מעקב שוטף לאיתור חיילי מלואים שאינם מבצעים שירות מלואים פעיל ( שמ"ף ) 
לאורך זמן והיחידות נדרשות לבחינה פרטנית של חייליהן וזימונם של אלה שאינם 
מבצעים שמ"ף . בתשובה להצעה לסדר יום של מוחמד נפאע ( חד"ש ) בנושא החלת 
גיוס חובה על הצעירים בני העדה הדרוזית לצה"ל , גילה ארנס שבאחרונה הורה 
על פתיחת כל זרועות ויחידות צה"ל לצעירים דרוזים . מעתה יוכלו צעירים דרוזים 
לשרת בכל יחידה שירצו לשרת בה . רחבעם זאבי ( מולדת ) תקף בחריפות רבה את 
הרמטכ"ל רב אלוף דן שומרון , " הרמטכ"ל שהבטיח ערב מינויו לתפקיד לטלטל 
את הצבא יצא בקץ כהונתו בהתגרות בוטה נגד אחד מן המפקדים הנבחרים והמעולים 
אלוף יצחק מרדכי " . ארנס דחה את הביקורת נגד הרמטכ"ל . 
