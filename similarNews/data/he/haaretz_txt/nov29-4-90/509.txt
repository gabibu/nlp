" אפשר היה לחסוך חלק מהתוספת במיסים , אילו האוצר היה נכנס יותר במרץ 
למכירת חברות ממשלתיות . כך הצהיר אתמול הפרופסור אסף רזין , בכינוס השנתי 
של לשכת רואי חשבון . לדבריו , ההחלטה על הגדלת נטל המסים עומדת בניגוד 
למדיניות המוצהרת של הממשלה ומהווה תמריץ שלילי לעבודה . " היטל הקליטה 
מייקר את עלות העבודה , וגם העלייה בשיעור המע"ם מהווה תמריץ שלילי לעבודה " , 
אמר רזין , בהרצאה שנשא על התוכנית הכלכלית של הממשלה . מכירת חברות ממשלתיות , 
לדבריו , היא אחת הדרכים החשובות ביותר לגיוס הון . " אפשר לקבל לפחות 
מיליארד דולר מהנפקת בזק " , אמר . " אין שום סיבה שארצות אחרות ירשו השקעות 
זרות , ופה בישראל לא ניתן למשקיעים זרים להיכנס " . בדבר עידוד ההשקעות , 
אמר : " אם למשקיע לא יהיה תוואי ידוע מראש של שיפור הדרגתי ברווחיות 
היצוא , לא רק שלא תעודד התעסוקה , אלא שלא יתבצעו אותן השקעות בסדר הגודל 
הדרוש . 
