מועד הבחירות לבונדסטאג המערב - גרמני , הנערכות היום , נקבע ע"י הסדר 
ה"ישן " בלי קשר למאורעות המסעירים של השנה האחרונה . רק לזמן קצר עלתה 
על הפרק שאלת דחייתן של הבחירות במסגרת החוק לתקופה של כחודש , אך המהירות 
שבה התאחדה גרמניה מחדש הורידה שאלה זו מעל הפרק . וכך , בתוך שלושה - 
עשר חודשי איחוד גרמניה , הפכו הבחירות לבונדסטאג במערב - גרמניה לבחירות 
כלליות של גרמניה המאוחדת . כל כמה שהבחירות הללו יהיו חסרות תקדים , אין 
הן יכולות להפתיע : אנו יודעים כבר את עמדתם הפוליטית של אזרחי מזרח - גרמניה 
לשעבר . בחודש מארס השנה הם הלכו לקלפיות כדי לבחור פרלמנט ( פולקסקאמר ) 
למדינתם המתמוססת , ומקץ שבעה חודשים הלכו לבחור חמישה פרלמנטים ( לנדטאג ) 
לחמש המדינות המסורתיות שקמו על חורבותיה של מדינת הפועלים והאיכרים הגרמנית . 
בשתי מערכות הבחירות נקבעה עובדה יסודית אחת : המערכת המפלגתית במזרח התאימה 
את עצמה כמעט לחלוטין למערכת המערבית . המפלגות שזכו למרבית המקומות בפרלמנטים 
היו מפלגות " אחיות " למפלגות הקיימות במערב - גרמניה : המפלגה הנוצרית 
דמוקרטית ( ) , המפלגה הסוציאל - דמוקרטית , המפלגה הליברלית ( ) , 
המפלגה הגרמנית - סוציאלית ( ) ו"הירוקים " . חריג אחד בולט במבנה זה 
המפלגה הקומוניסטית המזרחית לשעבר , או ליתר דיוק , יורשת " מפלגת האחדות 
הסוציאליסטית " , הקרויה כיום מפלגת " הסוציאליזם הדמוקרטי " . לזו אין 
מקבילה במערב - גרמניה זולתי המפלגה הקומוניסטית , המפרפרת לה זה שנים בשולי 
השוליים של הפוליטיקה . באופן פרדוקסלי , סייע להתאמה זו של המערכות בין 
מזרח למערב דווקא המבנה הישן במזרח . לצד המפלגה הקומוניסטית התקיימו אכן 
גם בעידן הטוטליטרי מפלגות " אומרות הן " נוצרית - דמוקרטית וליברלית , 
שאפשר היה להשתמש בנכסיהן ובמורשתן כדי ליצור את המקבילות ל"אחיות " במערב - 
גרמניה . גם הסוציאל - דמוקרטים במזרח יכלו להתחדש ע"י פרישה ממפלגת השלטון 
שאליה נספחו בכוח בשנים שלאחר מלחמת העולם . קפמאבינלא רק המבנה התאים את 
עצמו , אלא גם יחסי הכוחות . המפלגה המוליכה במזרח , כמו במערב , היא 
המפלגה הנוצרית - דמוקרטית , השנייה היא המפלגה הסוציאל - דמוקרטית . הליברלים 
והירוקים הם מפלגות קטנות . באופן פרדוקסלי יש למפלגה הנוצרית - דמוקרטית , 
שהיא מפלגה אנטי - קומוניסטית , יתרון ברור יותר על יריבתה הסוציאל - דמוקרטית 
במזרח - גרמניה מבמערב . הליברלים והירוקים חלשים לעומת זאת במזרח בהרבה 
בהשוואה למערב , והמפלגה הקומוניסטית לשעבר זכתה עדיין , גם באוקטובר , 
לכשמינית מקולות הבוחרים במזרח . הנה כי - כן , לא זו בלבד שמאז חודש אוקטובר 
מאוחדות שתי המדינות הגרמניות לאחת , אלא שגם השיטה המפלגתית מתלכדת לאחת . 
למרות העבר השונה כל - כך של שתי השיטות , אין בעיית התחזית לבחירות הבאות 
ניכרת : מוסדות ומכונים לחקר דעת הקהל , הכלים לחיזוי תוצאות הבחירות , 
קיימים ואף עמדו כבר במבחן ( גם במזרח עושה המכון לחקר הנוער עתה בגלוי 
מה שעשה בעבר בהסתר מן הציבור ) . וראה זה פלא התוצאות המצופות אינן שונות 
בהרבה , לא מן התוצאות שהיו מצופות לו היו הבחירות במערב - גרמניה לבדה , 
ולא מן המצב שהיה בבחירות הקודמות , בינואר 7891 . מפלגת השלטון הנוצרית - 
דמוקרטית תגביר במעט את כוחה ( מעט יותר יותר מ%54 לעומת % 3 . 44 בבחירות 
הקודמות ) . זאת גם בהתחשב בכך שהשותפה הבווארית , המפלגה הנוצרית - סוציאלית , 
תאבד ממשקלה היחסי בגלל גידול גרמניה . הסוציאל - דמוקרטים יפסידו מעט 
מכוחם ( % 43 לעומת % 73 בפעם הקודמת ) , הליברלים ישמרו על כוחם ( כ%9 ) 
, הירוקים יאבדו כלשהו מכוחם ( כ%8 לעומת % 3 . 9 ) . התחזית הזאת הינה 
מבית - מדרשו של מכון מחקר אחד ( אמניד ) בשעה שמכון מחקר אחר ( אלנסבך ) 
, שהצליח עד כה לקלוע ולהפתיע בתחזיותיו , אפילו מוכן לצפות שהתוצאות 
יהיו קרובות עוד יותר למה שהיה לפני ארבע שנים , והנוצרים - דמוקרטים לא 
ייהנו אפילו מן היתרון הקטן שמנבאים לו היריבים . חששו של מכון אלנסבך ( 
ליתר דיוק , חששה של גב נלה נוימן השמרנית המנהלת אותו ) אינו מבוסס רק 
על המחקר עצמו , אלא גם על הניסיון ההיסטורי . הבוחר המערב - גרמני נהג 
להשתמש בבחירות לא פעם בתור אקט של מחאה , או בלשונם , " פתק לחשיבה נוספת 
לעומדים בראש " . ישנה רתיעה מפני מתן כוח רב מדי , רוב מוחלט למפלגה אחת , 
ולכן בוחרים באלטרנטיווה המרכזית והמאזנת הליברלים , כמו שהיה ב0891 או 
ב7891 . יתר - על - כן , כאשר נראה כי המפלגה זוכה בלאו הכי בתמיכה רבתי , 
נמנעים מללכת לבחירות ( הגם שלא מדובר אלא בשינוי של אחוז או שניים , 
כאשר אחוז הבוחרים נע תמיד סביב 5809 אין זו אמריקה ) , וההימנעות באה 
אז על חשבון המפלגה הגדולה בעיקר . וישנה תופעה נוספת , שגם לה תקדימים , 
הן בשנות הששים והן בהיסטוריה הקרובה ביותר , כאשר בטוחים בניצחון הימין 
המתון , הדמוקרטי - נוצרי , עוברים הבוחרים הימניים יותר לבחור במפלגה 
שאנו מכנים " ניאו - נאצית " , במיוחד אם יש יסוד מסוים בהתנהגות המפלגה 
הגדולה שנראה מתון מדי ( כמו טיפול בזרים ) . כך הצליחה המפלגה ה"לאומית - 
דמוקרטית " בעבר וכך הצליחו " הרפובליקאים " בברלין לפני כשנתיים , או 
בבחירות לפרלמנט האירופי לפני כשנה וחצי . גם עתה נראים פני הדברים דומים 
הנוצרים - דמוקרטים ובני - בריתם , הליברלים בקואליציה , מועדים לניצחון 
בטוח . המחנה הנגדי , האדום - ירוק , יכול רק לקוות לשמור על כוחו ( 
כ%54 ) , ואפילו אם יפתיע ויקבל מעט יותר , עדיין אין לו סיכוי להיות 
אלטרנטיווה . וכדאי לזכור : לגוש הירוק שייכות היום המפלגות שהובילו את 
המהפכה במזרח - גרמניה אך לא הצליחו לגייס תומכים די הצורך כדי להישרד במפת 
המפלגות המזרח - גרמנית בשעת בחירות . בזמן כזה יש סיכוי לליברלים לזכות 
במעט יותר קולות בזכות מנהיגם גנשר , המוליך כבר זמן רב בראש מצעד הפופולריות 
של המדינאים הגרמניים . בזמן כזה יש סיכוי מה גם למפלגות הימין הקיצוני 
( בעיקר במזרח לשעבר ) להגיע מעבר להישגיהם הדלים בבחירות לפרלמנטים המערב - 
גרמניים לפני כחצי שנה ( שם זכו לכאחוז וחצי ) . גם אם יקרה כדבר הזה 
לא יהיה בכך כדי להצביע על מגמה לאומנית ימנית חדשה , אלא על שאננות מסוימת 
בימין . נותרה עוד " יבלת " אחת בולטת מן הימים הרחוקים שלפני האיחוד 
הקומוניסטים . נראה , במיוחד לאור הגילויים על טיבו של המשטר המזרח - 
גרמני בעבר ולאחר שהתבררה מעורבות המפלגה בשערוריות כספיות גדולות לאחרונה , 
שמפלגה זו תיעלם . אם לא בבחירות הקרובות , אזי בבחירות הבאות . אחד הדברים 
המפתיעים את מי שבא לבחון את המערכת הפרלמנטרית בגרמניה הוא שלמרות הזעזוע 
הפוליטי העצום , השאלות הפוליטיות המכריעות נשארו כשהיו . בראש דאגותיו 
של הגרמני מצויים התעסוקה והסביבה . זה היה נכון לפני ארבע שנים , לפני 
נפילת החומה , ועתה נוספו רק כמה דגשים : התברר גודל האסון האקולוגי במזרח - 
גרמניה לשעבר , נוספו המובטלים המזרח - גרמניים ( מדובר כמובן רק בעירנות 
סלקטיווית לענייני הסביבה , בעיית חיסול יערות הגשם בברזיל מעניינת את הבוחר 
הגרמני יותר מאשר יצור הגז הגרמני לחיסול אוכלוסיית המזרח - התיכון ) . 
קפמאבין " השאלה הלאומית " ככזאת , אינה שאלה פוליטית עוד מששככה שמחת 
האיחוד , שלא היתה פרועה ממילא . השאלה היחידה הרלוונטית היא שאלת מחיר 
האיחוד . כמה זה יעלה ומי ישלם . השאלה הקרובה " שאלת הזרים " היתה 
קיימת קודם והיא מקבלת יתר תוקף עתה במזרח - גרמניה לשעבר או במקומות מסוימים 
שהם מקומות מפגש בראש ובראשונה ברלין . שם מהווים הפולנים , הוייטנאמים 
והצוענים בעיה אקוטית . מן הראוי לשים לב לעניין נוסף . בשני בדצמבר מתקיימות 
בחירות לא רק לבונדסטאג המאוחד , אלא גם למדינת ברלין שהתאחדה לה יחדיו . 
שם התפוררה לפני כמה ימים הקואליציה הירוקה - אדומה שבאופוזיציה לשלטון 
המרכזי . שם יש לצפות לתנודות החריפות ביותר . לא זו בלבד שכאן עשוי לצאת 
הקצף על הסוציאל - דמוקרטים שבשלטון , לא זו בלבד ששאלות טריוויאליות , 
כמו הקצאת מסלול נסיעה ברחוב הפאר קורפורסטנדאם , כבר הפכו לשאלות מרכזיות , 
לא זו בלבד ששאלת משמעות ברלין כעיר הבירה היא כאן קיומית , ולא זו בלבד 
שכאן שדה העימות עם פולנים , צוענים ו"חסרי דיור כובשי בתים " , אלא שזו 
המדינה היחידה בגרמניה של היום , המורכבת מתושבים של מזרח ומערב של העבר 
גם יחד , שיש ביניהם ניגודי אינטרסים וחיכוכים . בעצם נראית היום שאלת 
השאלות : אילו בחירות יהיו מעניינות יותר ללנדטאג הברלינאי או לבונדסטאג 
הכלל - גרמני ? 
