במשך כ02 שנות פעילותו של לוין כבמאי וכמחזאי התגבשו אמירות שגרתיות על אמנותו . 
מקובל לטעון שכמחזאי הוא אולי חוזר על עצמו , אך כבמאי , אין מי שישווה 
לו ביצירת תמונת במה מרתקת וביחסו המיוחד לשחקנים . יש שחקנים שעבודה אתו 
כמחזאי וכבמאי נחשבת לפסגת מאווייהם . על - פי הצגתו החדשה , " המתלבט " , 
שתי האמירות מוטעות מיסודן . הדרך הטובה ביותר לסכם את עלילת המחזה החדש 
היא במלותיו של המחזאי עצמו , כפי שהן מופיעות במודעות ( כשאני מוסיף רק 
את שמות הדמויות לטקסט ) , שאין ספק כי נכתב בידי לוין עצמו , ולא בידי 
אנשי יחסי הציבור של התיאטרון . את הפרוזה הלוינית אפשר לזהות בטקסט הקצר 
הזה יותר משניתן לזהות אותה בקטעים רבים במחזה עצמו : " רווק נטול - חן 
( קקלש ) , לא צעיר ולהוט להתחתן , מיטלטל בין רווקה חסרת - פרוטה ונדיבת - 
בשר בעלת כיעור מצוי ( ילה ) ; רווקה מבוססת וגרומה בעלת כיעור בולט ( 
משכנתא ) ; ורווקה בת - עשירים מאירופה , גיבנת ובעלת כיעור נדיר ( קישטא ) 
; טלטולים בהם לא נפקד מקומם של אם בוכייה ( מרידנה ) ואב מפרפר ( יינקס ) 
, ומגיעים בסופו של דבר לווידוי נפש מפי נשיא ארה"ב עצמו " . השמות האידיים - 
פולניים בצלילם הם חלק מהפואטיקה הלוינית , והם אכן מעוררים צחוק רם אצל 
הקהל ; הדמויות בורחות אל תוך המחלה כדי להימלט ממצוקת החיים חסרי המשמעות , 
אבל אותה מחלה יכולה להביא למותם . האם הבוכייה עובדת על רגשות האשם של 
הבן , והאשה היא לעולם מושא בלתי מושג של ירכיים , ישבן והתבססות כלכלית . 
ישנו החבר של הגיבור , שחי משייריו , והחיים העלובים הם תערובת של רדיפה 
אחרי מין ובריחה ממוות . זה לא רק העולם של לוין ; זה העולם שלנו , שלוין 
ממשיך להפשיט אותו מאשליות וממחלצות מזויפות וחושף אותו בעליבותו . קהל 
שמחה על תמונת עולם זאת ועל אמצעים תיאטרוניים כמו הצחקה בנושאי פעולות 
הגוף השונות לפני 02 שנה , מקבל אותה כשעשוע חביב היום . גם זה הישג של 
מחזאי . אי אפשר לבוא בטענות אל לוין משום שהוא חוזר על עצמו יותר משאפשר 
לבוא בטענות אל העולם כי הוא חוזר על עצמו . אני מוכן ויכול למצוא אפילו 
במחזה זה מידה של חידוש בניואנסים של אותה תמונת עולם : כך , למשל , יותר 
מבכל מחזה אחר , לוין מפורר כאן כל מעשה , אמירה או פעולה ברגע התרחשותם . 
די בכך שדמות תבצע פעולה ( ללקו , החבר של קוקלוש , מרחרח תחת בית שחיו 
כל הזמן ) כדי שדמות אחרת תעיר עליה ותעקר את הפעולה מטבעיותה ; מה שלוין 
אומר אינו האמירה הכללית כי " החיים הם החמצה " , אלא האמירה המורכבת יותר , 
שהחיים שלנו הם לעולם ההשתקפות או ההשקעה בחיים של מישהו אחר ; ובאופן 
חד משמעי נאמר במחזה כי אין חיים טובים יותר במקום אחר : אפילו נשיא ארה"ב 
יודע , שכל מה שיש בחיים הוא " תפוחי אדמה , וריח עיפוש , יובש בפה , 
וצחוק של ייאוש , ויום שעבר , ונגמר , ותחושת החמצה שחסר העיקר " . קפמאבינדווקא 
על - פי רגע אחד בהצגה זו עצמה , אני משוכנע שהבעיה של לוין איננה בכך שהוא 
חוזר על עצמו . על ערש הדווי ( הוא כל הזמן על ערש דווי , אבל בסוף הוא 
בכל זאת מת ) משמיע ביינקס האב ( אלכס מונטה ) מונולוג שהוא תמצית התמצית 
של כל תורת לוין על החמצת החיים . אין ברגע הזה כל אמירה חדשה , או אפילו 
אמירה לא בנאלית , אבל זהו רגע תיאטרון מרגש , מפני שהשחקן עושה בו מלאכת 
מחשבת . מאחורי המלים והרעיון עומד גם הרגש של השחקן , שבלעדיו אין תיאטרון . 
זאת בניגוד לדעה המקובלת החולשה של לוין , בהצגה זאת ובהצגות קודמות , 
כבמאי וכאיש תיאטרון . אין עוררין על הטעם שלו ביצירת תמונה בימתית , 
עם מסך אחורי מואר , תפאורה המוגבלת לכמה אביזרים ותלבושות , פאות ואיפורים 
גרוטסקיים . אבל כוח התיאטרון שלו הוא ביכולת למצוא מאחורי הקריקטורה האנושית 
שהוא משרטט את הקו האנושי שלא יהיה רק מצחיק , אלא גם מזעזע . בהצגה זאת 
הוא מצליח לרגעים , כשהוא מביא את השחקנים לידי זעקה שמבקיעה מעבר לקריקטורה . 
הוא נכשל במציאת הרגש האנושי שלא בזעקה . החולשה העיקרית שלו כבמאי היא 
מה שנחשב על - ידי שחקנים כגדולתו : עבודתו עם שחקנים . מוני מושונוב , 
בתפקיד הראשי , מתרכז יותר ביצירת הגינונים החיצוניים של הדמות : תנועות 
זוויתיות , הושטת יד , כיפוף גו . הדמות חסרה את הנים " שיעניק לה חיים . 
למושונוב יש איכויות כאלה , והוא מפגין אותן בשפע גם בהופעות הבידוריות 
שלו . כאן הוא קפוא וקר . לבטיו בין כלותיו המשונות לבין הוריו הלוחצים 
הם מחווה ריקה . צריך לזכור את " מלאכת החיים " ( שלא בוים בידי לוין ) 
, כדי להבין את ההבדל . אבל , אם אני מוכן להניח שמדובר כאן בתפקיד שלא 
עלה יפה בין אם בגלל חסרונו של השחקן ובין אם בגלל זה של הבמאי הרי שהדבר 
המרגיז בהצגה זאת הוא הנוכחות , על הבמה , של קבוצת אנשים גדולה , שהקשר 
בינם לבין תיאטרון הוא מקרי בלבד : נגה פז בתפקיד משכנתא , אליעזר אפלבוים 
בתפקיד פוצס , ועוד קבוצה גדולה של ניצבים שאינם הכרחיים . טעמו של לוין 
בשחקנים בעייתי . בעבר הפקיד תפקיד ראשי במחזהו " נכנע ומנוצח " בידי 
אברהם שושנר , שלא היה מסוגל ליצוק תוכן בדמות הלוינית . היה ללוין מזל 
רב כשעבר עם שחקנים כמו זהרירה חריפאי , אלברט כהן או יוסף כרמון . חלקם 
תרמו מאישיותם לעיצוב עולמו . לחלקם הוא סייע בתמונת עולמו למצוא את רגעי 
החסד כשחקנים . במחזה זה , יוסף כרמון מביא לבמה רק צרחה עקרה וחיצונית , 
כאביה של הכלה הגיבנת מפרנקפורט . רות סגל , בתפקיד האם , אינה מצליחה 
ליצור דמות עם עומק של ממש , ומסתפקת בגינונים חיצוניים , וליעל עמית לא 
ניתן לעשות הרבה מעבר לעיצוב חיצוני . ואילו אורלי זילברשץ - בנאי , מצליחה 
בדמות הגרוטסקית שלה ( פיילה ) להקרין כאב ומצוקה . קפמאביניש משהו מקומם 
בהצגה הגרנדיוזית הזאת , שלא נופלת בפאר החיצוני שלה ממחזות זמר שכבר הפילו 
את הקופות בכמה תיאטראות . היה זה מתפקידם של מנהלי התיאטרון , שנהנים 
מחסדיו של לוין , לבוא אתו לידי עימות , ולטעון נגדו שהוא לא זקוק לבזבזנות 
של 22 שחקנים ושלושה אנשי תזמורת כדי לעצב את תמונת העולם שלו . היה זה 
מתפקידם לשמור על רמה מקצועית ולהקפיד על בחירת שחקנים . זוהי חובתם לאמן 
ברמתו של לוין ולתיאטראות שהם מנהלים . היה זה מתפקידם לומר שלא די לעצב 
תלבושות של מועדון לילה בנוסח זוזפין בייקר , יש גם להקפיד שיהיו די שחקניות 
המסוגלות למלא את התלבושות האלה כיאות . אבל הם העדיפו לסמוך על כך שחנוך 
לוין של היום הוא משהו שהקהל אוהב , ובכך מעלו בתפקידם וגרמו ללוין להעלות 
הצגה שאינה ראויה לרמתו כאמן . לא קל לי לא לאהוב הצגה חדשה של חנוך לוין . 
גם אם אני מוצא בה פגמים , אני ממהר לומר לעצמי שעדיפים בעיני פגמיו של 
לוין על מעלותיו של מחזאי אחר . גם אם הוא חוזר על עצמו , אני מעדיף את 
זה על פני חידושיהם של אחרים . תמונת העולם שלו , על ההתלבטות הנצחית בטעם 
החיים , על התחושה שהחיים הטובים יותר הם לעולם במקום אחר , היא במידה 
רבה תמונת העולם שלי , כי הוא , כאמן , עיצב אותה . קשה לי מאוד לראות 
את התמונה הזאת כשהיא נראית כאילו הוא עצמו כבר אינו מאמין בה . 
