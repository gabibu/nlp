לאחר שהתרשם מהפוטנציאל הכלכלי של מקסיקו , ממשיך בוש במסעו באמריקה הלטינית . 
מחר יגיע הנשיא האמריקאי לברזיל . לא לחינם פתח בוש את ביקורו במדינת ענק 
זו , שתחת מנהיגותו של הנשיא הנמרץ פרננדו קולור , משנה את מדיניותה הכלכלית 
ומקווה להציף את שוקי האזור בתוצרתה המגוונת . ארהב מעוניינת להגדיל את 
השוק למוצרים אמריקאים , ואילו ברזיל רוצה דווקא ביצוא , כך שתוכל לנצל 
את הקרבה הגיאוגרפית ואת קשריה באזור . לאחר יומיים בברזיל , ימשיך בוש 
לאורוגוואי , לארגנטינה , לצילה ולוונצואלה . זהו סיור חשוב ביותר לממשל , 
כאשר על הפרק נושאים מגוונים מיצירת שוק חופשי , " מאלסקה עד ארץ האש " , 
ועד מלחמה בסמים ומשבר החוב החיצוני . לאחר נפילת הסנדיניסטים בניקרגואה 
והתבססות הדמוקרטיה ברוב מדינות האזור ימצא שם בוש אווירה אוהדת ביותר . 
קפמאפרקלאחר אסון הצלנגר ב6891 , כאשר מעבורת החלל על צוותה התרסקו , 
נכנסו כל תוכניות החלל של נאס"א לקיפאון עמוק . עברו יותר משנתיים עד שהתקציבים 
חזרו להיקפם המקורי וסוכנות החלל האמריקאית שבה לשגר מעבורות . מחר ייחנך 
במרכז החלל ע"ש קנדי שבפלורידה , אתר הנצחה בעלות של ששה מיליון דולר , 
ובו תיעוד מלא של האסון וסקירה של פרויקט מעבורות החלל . קפמאפרקבעלי הון 
אלמונים וחברות , בעיקר מיפאן , מזעזעים לאחרונה את שוק האמנות בהציעם 
מחירי שיא ליצירות קלאסיות . בית המכירות " כריסטיס " בלונדון יעמיד מחר 
למכירה פומבית שתי תמונות של וינסנט ואן - גוך , ביניהן " הקאפלה בסנט - 
רמי " . להערכת מומחי אמנות , עשוי המחיר להגיע ל01 מיליון לירות שטרלינג . 
מחיר השיא ליצירה של ואן - גוך היה 28 מיליון דולר , ששילם לפני כחצי שנה 
תעשיין יפאני לפורטרט של גאשה . השנה , אגב , מלאו 001 שנה למותו של הצייר , 
שמת בחוסר כל . קפמאפרקעם פירוק הזרוע הצבאית של ברית וארשה , ידון שר 
ההגנה האמריקאי , דיק צייני , בסדר הביטחוני החדש המתגבש באירופה , עם 
ראשי השלטון בפולין . צייני יבקר בווארשה לפני הסיבוב השני והמכריע בבחירות 
לנשיאות . את פניו יקבל עדיין ראש הממשלה מזובייצקי , שהגיש כבר את התפטרותו , 
וזוכה כעת לאהדה מחודשת גם במחנהו של ואלנסה . כשנוכחו במחנה ואלנסה כי 
בסיבוב השני יעמוד מולם סטניסלאב טימינסקי , " הפסיכופאט " , כפי שמכנים 
אותו בגדאנסק , שינו את הטון כלפי מזובייצקי ואף ביקשו ממנו בפייסנות שיחזור 
בו מהתפטרותו . לוואלנסה צפוי רוב מוחץ , אולם לניצחון מול טימינסקי , 
אומרים המקורבים , אין אותו הטעם שיכול היה להיות לניצחון נגד מזובייצקי . 
קפמאפרקמעטים במערב נותנים את דעתם לתהליך מרכזי המתרחש בחודשים האחרונים 
באפריקה , על רקע רעידות האדמה במזרח - אירופה . בכמה מדינות אפריקאיות 
מתחוללת מהפיכה דמוקרטית אמיתית המשנה לחלוטין את פני היבשת . הגיעו הדברים 
עד כדי כך שמפלגת השלטון בקונגו , מדינה מרקסיסטית אדוקה , מתכנסת ביום 
ג כדי לדון ברפורמות דמוקרטיות . לאחר ניצחונו המוחץ של הופואט בבחירות 
רב - מפלגתיות ראשונות בחוף השנהב , פחת חששם של רודנים מפני תבוסה משפילה 
אם יאותו להתיר בחירות חופשיות . בחשובה במדינות היבשת , ניגריה , עבר 
התהליך הדמוקרטי מתחום התיאוריה אל פסים מעשיים . ביום א הבא ייערכו במדינות 
השונות של הפדרציה הניגרית בחירות לממשלות המקומיות , לראשונה על בסיס מפלגתי . 
קפמאפרק " משולש הזהב " המשתרע בין צפון - תאילנד , לאוס ובורמה ממשיך 
להיות מרכז עולמי להפקת סמים . האזור מהווה אבן שואבת להרפתקנים המקווים 
כי לאחר מסע קצר לתאילנד ובחזרה , ישתחררו מדאגות פרנסה לשנים רבות . אולם 
שלטונות תאילנד מכבידים ידם על מבריחי סמים , הנמקים בתנאי מאסר קשים ביותר . 
זה , ככל הנראה , יהיה גם גורלה של הנערה הבריטית , קארין סמית . בשבת 
יינתן גזר הדין לאחר שסמית הודתה כי היא וחברתה , פטריסיה קאהיל , ניסו 
להבריח 62 ק"ג הרואין לבריטניה . קפמאפרקאחת הטענות הקשות כלפי משטרו של 
יון אילייסקו הוא המשך הפגיעה בזכויות האדם . המצב אינו דומה לתקופת צאושסקו , 
אולם גם כיום נערכים מעצרים מפוקפקים רבים וההליכים המשפטיים אינם טהורים . 
בשבת ייערך בבוקרשט כינוס בין - לאומי בחסות הליגה הרומנית לזכויות האדם , 
שבו ישתתפו נציגים מ23 מדינות החתומות על הסכמי הלסינקי . עצם קיום כינוס 
שכזה בבוקרשט לפני פחות משנה לא היה עולה על הדעת . קפמאפרקלאחר בחירות רב - 
מפלגתיות בארבע רפובליקות יוגוסלוויות , כאשר בשלוש מהן נחלו הקומוניסטים 
תבוסות קשות , ייערכו ביום א הבא בחירות רב - מפלגתיות ראשונות בשתי הרפובליקות 
הנותרות סרביה ומונטנגרו . הזרקורים יופנו , כמובן , לסרביה הרפובליקה 
הגדולה ביותר בפדרציה שיש לה שאיפות התפשטות . סרביה מעוניינת בהמשך המסגרת 
היוגוסלווית כדי שתוכל לשמר את השפעתה על הרפובליקות הסוררות . אי לכך 
צפוי ניצחונה של המפלגה הקומוניסטית , בראשות המנהיג הכריזמטי סלובודאן 
מילוסביץ , שיבטיח את המשך ההתנגדות הסרבית לדרישות הרוב האלבני בחבל קוסובו 
והמשך החתירה להקמת " סרביה גדולה " . 
