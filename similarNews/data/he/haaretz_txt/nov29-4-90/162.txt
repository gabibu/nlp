פעילות הנבחרות הבכירות בכדורגל הלאומית והאולימפית תתחדש ב - 71 בדצמבר 
לאחר הפוגה קצרה זו מגמת המאמנים הלאומיים יצחק שניאור ויעקב גרונדמן . 
בתחילת השבוע תדון הועדה המקצועית של ההתאחדות לכדורגל בתוכנית העבודה של 
השניים . הנבחרת הלאומית מתכוננת למישחק הרעים במלטה שיהיה באמצע ינואר 1991 . 
הנבחרת האולימפית תחל את ההכנות למישחקה השני בטורניר הקדם אולימפי בישראל 
מול קפריסין ב - 02 במארס 1991 . המאמנים סירבו למסור פרטים על תכנית העבודה , 
לפני שיגישוה לועדה המקצועית , אך נראה שהמגמה היא להגביר את הפעילות המשותפת 
של שני הסגלים ולהתחיל להריץ שחקנים רבים ככל האפשר מהסגל האולימפי גם במסגרת 
הלאומית . גם ברשימת המוזמנים של שני הסגלים לא צפויות הפתעות מרעישות ואפשר 
שהמאמנים יחזירו לסגל האולימפי את מאיר מליקה ממכבי תל אביב . גם בסגל הלאומי 
לא מתוכננת מהפיכה ויוזמנו השחקנים המועמדים להופיע במלטה . במסגרת ההכנות 
למישחק עם קפריסין מעוניינים שניאור וגרונדמן בשני מישחקי מבחן בלבד , שניהם 
בחודש פברואר 1991 . שתי הנבחרות המועמדות לבחון את הנבחרת האולימפית הן 
רומניה ופולין . הפולנים כבר הודיעו , כי ברצונם לקיים מחנה אימון בישראל 
בתקופה זו . גם כך לא מוצפת ישראל בהצעות עקב המשבר במפרץ . מסיבה זו קיים 
חשש שישראל תתקל בסירוב בחיפוש אחרי יריבי אימון . יצחק שניאור יעקוב בחודש 
הבא אחרי היכולת של קפריסין . הוא יסע לאי השכן כדי לצפות במישחק הרעים 
בין הנבחרות האולימפיות של קפריסין ואיטליה . 
