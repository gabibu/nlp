ראש עיריית הרצליה , אלי לנדאו , הילווה חצי מיליון ש"ח מכספי העירייה 
לעיריית טייבה . ראש עיריית טייבה , רפיק חאג יחיא , התייצב באחרונה לימינו 
של לנדאו במאבקו במקסים לוי על ראשות מרכז השלטון המקומי ועתר עמו לבית המשפט 
לביטול הדחתו של לנדאו . כך התברר אתמול בדיון בבית המשפט המחוזי בבקשתו 
של לנדאו ואחרים לחייב קיום הצבעה חשאית הבוקר בכינוס מועצת השלטון המקומיהמועצה 
תתכנס לפי הוראת בית המשפט כדי לקיים הצבעה חוזרת לזו שהביאה לפני כשבועיים 
להדחתו של לנדאו . בדיון בבית המשפט שאל היועץ המשפטי של מרכז השלטון המקומי , 
עו"ד עוזי עצמון , את ראש עיריית טייבה , אם זה נכון שקיבל לקופת עירייתו 
חצי מיליון ש"ח מעיריית הרצליה . יחיא טען כי קיבל כספי מדינה ו"גם כספי 
עיריית הרצליה הם כספי מדינה " . לנדאו אישר ל"הארץ " שאכן הילווה מקופת 
עיריית הרצליה חצי מיליון ש"ח לעיריית טייבה . לטענתו , ההלוואה ניתנה 
עוד לפני שדובר על קיום בחירות חוזרות לראשות המרכז , והכחיש כל קשר בין 
מתן ההלוואה לעובדה שראש עיריית טייבה התייצב לימינו בעתירה . לנדאו הוסיף 
כי אין זו הפעם הראשונה שהוא מסייע מכספי עיריית הרצליה לעמיתים ראשי עיריות 
ומועצות , יהודיות וערביות שנקלעות לקשיים . לנדאו אמר כי עיריית הרצליה 
ותושבי העיר לא נפגעים מכך , כי הכסף מוחזר בצירוף רבית והצמדה כמקובל בבנקים . 
הוא ציין כי ההלוואות ניתנות לעיריות אחרות כנגד חתימה שלהם על ויתור על 
כספים שיגיעו להם ממשרד הפנים . " אף אחד לא ילמד אותי מזה חוק . זהו 
שלטון מקומי אמיתי ואני אמשיך לעזור גם להבא לרשויות יהודיות וערביות . 
כל עירייה , ללא הבדל שתהיה במצוקה , עיריית הרצליה תעזור לה אם יהיה באפשרותה " . 
לפני שנה הילוותה עיריית הרצליה לעיריית קריית - גת . לנדאו טען כי אינו 
היחיד שעושה זאת וידוע לו שגם עיריות אחרות , בהן חולון פעלו כך בעבר . 
הוא תקף בחריפות את אלה שהאשימו אותו בחלוקת שוחד לכאורה . בתגובה לשאלת 
סופר " הארץ " על חוקיות המהלך ענה : " אתה לא מחוקק ואתה לא מבקר המדינה . 
סייעתי בעבר ל - 03 רשויות בכל מיני דברים . זו מדינה אחת , אני לא יודע 
מה מלינים עלי . כל אחד נעשה מחוקק " . היועץ המשפטי של משרד הפנים , עו"ד 
יחזקאל לוי , וסגנו , עו"ד בנימין יערי , טענו כי הם שומעים לראשונה שעירייה 
מלווה כספים לעירייה אחרת . השניים טענו כי לפי סעיף 491 לפקודת העיריות , 
מותר לעירייה להשקיע כספים רק בדרך שתחליט עליה מועצת העיר באישורו של שר 
הפנים , כאשר נקבעו כללים ברורים לגבי צורות השקעה בטוחות , כמו באג"ח 
ממשלתיות וכדומה . היועצים המשפטיים של משרד הפנים אמרו כי לפי מיטב ידיעתם 
לא אישר שר הפנים לעיריית הרצליה לחלק הלוואות מקופת העירייה . קפידבינעו"ד 
יערי הוסיף כי על פניו נראה שגם ראש עיריית הרצליה עבר לכאורה על החוק וגם 
מי שלוו ממנו הכספים פעלו אף הם לכאורה בניגוד לחוק . פקודת העיריות קובעת 
גם כללים מחייבים לרשויות המבקשות ללוות כספים , וגם מהלך זה טעון קבלת 
אישור מוקדם של שר הפנים . הבוקר תתכנס מועצת מרכז השלטון המקומי לערוך הצבעת 
אמון חוזרת על התפקידים המרכזיים בהנהלת המרכז . יעמדו להצבעה גם תפקיד 
יו"ר המרכז , שממלא מקסים לוי ותפקיד יו"ר המועצה , אותו מילא לנדאו עד 
שהודח בהצבעה קודמת . לפי החלטת בית המשפט מאתמול תחליט האסיפה בהצבעה שמית 
גלויה אם לערוך הצבעת אמון חשאית , כפי שדורש לנדאו , או בהצבעה גלויה 
כפי שדורש לוי . 
