הקהל מן הסתם , רובו ככולו תושבי הרצליה והסביבה הקרובה גדש את האולם . 
עובדת קיומו של קהל גדול ונאמן משמחת ביובלה של תזמורת קאמרית מקומית . 
בייחוד ראוי הדבר לציון בהרצליה , שרק 0203 דקות נסיעה מפרידות בינה לבין 
אזור אולמות הקונצרטים בתל - אביב . אי אפשר להתווכח עם הצלחה סוציו - מוסיקלית 
כזאת . אבל קיימים גם מבחנים אחרים , אמנותיים - מוסיקליים . כאן התמונה 
פחות ורודה . הדברים אמורים בעיקר בהתמודדות הכושלת עם יצירות מוצרט , 
שהיוו כמחצית התוכנית . בנגינת ה"אדגו ופוגה " המפורסם ( ק . 645 ) , 
מיצירותיו המעמיקות , המופנמות והמרוכזות ביותר שלו , אפשר היה כביכול 
לשמוע את נקישותיו הטורדניות של מטרונום מדומה . את מקום בנייתן של פראזות 
ומרקמים פוליפוניים סבוכים , ועיצוב מתחים אמוציונליים , תפס דשדוש משמים 
בין צלילים שווי - משקל - וערך , וזאת למרות רגעים מעטים של היענות לגדולת 
היצירה . גם ניקיון האינטונציה והדיוק הרתמי נזקקו לשיפור . נגינה סתמית 
נפלה בדרך - כלל גם בחלקו של הקונצרטו לקלרניט ( ק . 226 ) . היתה אמנם 
הבלטה יפה של ניגודים בין פורטה לפיאנו בתפקידו של הסולן , הגם שכמה מהם 
כבר הפכו חלק בלתי - נפרד ממסורת ממוסדת בפרשנות היצירה . ככלל לקה הביצוע 
בחולשות רבות , הן מבחינה טכנית ( ריבוי צלילים בורחים ) והן מבחינה מוסיקלית , 
שנעשתה בתחושה של " מצוות אנשים מלומדה " . בתזמורת המלווה , לקו בעיקר 
כלי הקשת בהפקה לא נקייה . כללית , נוצר רושם של חבורת חובבים הנהנית מעשיית 
מוסיקה , ולא של קונצרט מקצועי . " אלגיה לקלרינט וכלי קשת " , יצירה עזת - 
ביטוי של המלחין הוותיק בן - זמננו רוברט סטאד ( בן 66 , יליד וינה ותושב 
ארה"ב , שחי תקופה מסוימת בארץ ) , מוקדשת לזכר קורבנות השואה והוזמנה 
להשמעת - בכורה בכנס של בני דור השני ( ילדי ניצולים ) , ניו - יורק 4891 . 
שזורים בה , בתוך שפה מוסיקלית חדישה , יסודות ברורים של מוסיקה יהודית 
מזרח - אירופית , כמעט " כליזמרית " , במיזוג מרתק ומשכנע של סגנונות מנוגדים . 
דומה שהתזמורת היתה במיטבה ביצירה זו . גם " אריות ומחולות עתיקים " 
של אוטורינו רספיגי האיטלקי ( 97816391 ) , זכתה לביצוע סביר . הצטיינו 
יחסית הוויולה והצלו . נגינת ה"פיציקאטו " ( פריטה ) של כלי הקשת הרשימה 
בדיוקה הרתמי ובצלילה העשיר . 
