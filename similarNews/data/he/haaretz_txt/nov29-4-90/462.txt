חמישה מיליארד דולר בשנה מפסידה תעשיית האלקטרוניקה האמריקאית כתוצאה מנזקי 
חשמל סטאטי . במפעלים הישראליים המודעות לנושא אמנם מוגבלת , אך יש כבר 
יצרני אריזות שמרוויחים כסף רב מאספקת פתרונות בדרך - כלל לייצוא . אשה 
מעבירה מברשת בשערה , והשיער נמשך אל המברשת כאילו על - ידי מגנט . אתה 
מושיט יד אל דלת המכונית , והיא נרתעת מעוצמת מכת הזרם . כבר ביוון העתיקה 
היה ידוע כי אם משפשפים חומרים מסוימים על פרוות חתול , שערותיו סומרות . 
לימים הוגדרה התופעה הזאת כחשמל סטאטי . ההערכה היא כי תעשיית האלקטרוניקה 
האמריקאית הפסידה אשתקד לא פחות מחמישה מיליארד דולר בשל נזקים שנגרמו על - 
ידי התופעה הטבעית הזאת . בסך הכל , מדובר על משהו המתקרב לאחוז אחד מהתפוקה 
הכוללת של התעשייה . מי שאינו נוקט אמצעי זהירות והארקה , עשוי לשאת מטען 
חשמל סטאטי של אלפי וולטים . אריזת פוליאתילן פלסטיק רגיל המשמש לשקיות 
אוכל עשויה להיטען בשלושים אלף וולט . שטיח מקיר לקיר אוצר מטען של 51 
אלף וולט . שבבי מחשב מקובלים , המיוצרים בטכנולוגיית של ראשית שנות השבעים 
או , הטכנולוגיה המקובלת כיום , ישתבשו לחלוטין כבר בחמישים וולט . ככל 
שצפיפות השבבים עולה , גוברת בדרך - כלל רגישותם . הפירוש המעשי של הרגישות 
הזאת הוא כי חיכוך הנוצר במהלך העברה שגרתית של ציוד אלקטרוני , הארוז באריזה 
לא נכונה , עשוי להביא לקלקולו . אריזות כריכים של מחסנאי , היושב לסעודת 
צהריים ליד רכיבים גלויים , הן פוטנציאל לנזק של אלפי דולרים . דפדוף בעטיפות 
ניילון של תוכניות הנדסיות נושא סכנה לא פחותה . בארה"ב , אגב , יש מפעלים 
האוסרים באיסור חמור להכניס לתחומם חומרי אריזה שלא אושרו על - ידם מראש . 
בתחום אחר חדרי ניתוח מקפידים זה מכבר להשתמש באריזות שאינן נטענות בחשמל 
סטאטי לציוד מתכלה , דוגמת מזרקים ומחטים . החשש שם הוא מהתפרקות ניצוץ , 
הנוצר עקב הצטברות חשמל סטאטי , ניצוץ העשוי להביא לפיצוץ בסביבה העשירה 
בחמצן טהור . הנזקים הנגרמים לתעשיית האלקטרוניקה מחשמל סטאטי הביאו לייסוד 
ארגונים בין - לאומיים המתמחים בנושא ולהתפתחות שוק אמצעי הגנה ומוצרי אריזה 
מוגנים , המגלגל 057 מיליון דולר בארה"ב וכמחצית הסכום הזה באירופה . אמצעי 
ההגנה כוללים מכשור ייחודי , דוגמת צמידי הארקה שאותם עונדים העובדים וחיפויי 
נעליים המונעים חיכוך וטעינת חשמל סטאטי . האריזות הן קשיחות וגמישות ועשויות 
מחומרים פלסטיים מיוחדים . בארץ מרכז מפעל פלסטופיל של קיבוץ הזורע את רובו 
המוחלט של שוק מוצרי האריזה המוגנים מחשמל סטאטי . באחרונה השקיע המפעל 
רבע מיליון דולר בהקמת מעבדה לפתרונות לחשמל סטאטי , והשנה הוא מייצא אריזות 
מוגנות מחשמל סטאטי בשווי של שני מיליון דולר . מאיר גולן , מנהל פרויקט 
המוליכים במפעל , מכהן גם כיור הטכני של הסניף האירופי של הארגון העולמי 
לפריקת חשמל סטאטי , שמרכזו בארה"ב . גולן אומר כי המודעות בארץ לנושא 
היא מינימאלית : מפעלים ממעטים להשקיע בתחום , ומי שעושה זאת נדחף לכך 
על - ידי לחצי לקוחות בחו"ל . האריזות הגמישות , מסוגן של אלה המיוצרות 
בפלסטופיל - הזורע , מונעות משדה חשמלי חיצוני להגיע לרכיב ולגרום נזק ; 
מונעות היווצרות מטענים חשמליים בעת מגע בין הרכיב לאמצעי האריזה ; ומונעות 
זיהום שכן חלק מהחומרים בסביבה שדרכה עובר הרכיב עלולים להיות מזיקים , 
או סתם נושאי אבק . באחרונה זכה פלסטופיל במכרז בין - לאומי של חברת אן - 
סי - אר לאספקת אריזות ואקום לרכיבים אלקטרוניים בהיקף של חצי מיליון דולר . 
במסגרת החוזה , יספק המפעל את כל סוגי המארזים למרכזי השירות של אן - סי - 
אר ב061 מדינות . 
