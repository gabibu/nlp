פאריס ( מיוחד " להארץ " ) . השקט שב אתמול לבירת צאד , נגאמנה , לאחר 
השתלטותו של מנהיג המורדים אידריס דביי שלשום אחר הצהריים על המדינה כולה . 
דביי , נשיא " תנועת ההצלה העממית " , הישעה את החוקה ופיזר את האסיפה 
הלאומית . החלטה זו , הראשונה של הוועד הפועל של המפלגה , יום לאחר כניסת 
מנהיג המורדים לנגאמנה , נועדה להדגיש את רצונו של דביי ליישם תוכנית פוליטית 
מוגדרת היטב של מפלגתו , ולא להסכים לפשרות . דביי הבטיח להנהיג משטר רב - 
מפלגתי בארצו . בתוך כך מסר מקור מוסמך בפאריס כי נשיא צאד הנמלט , חיסן 
האברה , חי ונמצא כעת בקמרון . המקור טוען כי האברה נמצא כעת בעיר מרואה 
שבצפון קמרון . הוא יצא מבירת צאד בלילה שבין שישי לשבת יחד עם קרובי משפחתו , 
שעה שיחידות המורדים הראשונות החלו להגיע לפרברי העיר . רדיו קמרון מסר 
אתמול כי האברה הגיע למדינה יחד עם שמונה שרים בממשלתו . קודם לכן טענה 
סוכנות הידיעות הלובית כי האברה נהרג בשעה שניסה להמלט מהמדינה לכיוון קמרון . 
גם משרד החוץ הצרפתי אישר אתמול כי האברה חי . קפידבינהגנרל דביי גיבש במהירות 
את שליטתו אתמול לאחר ההפיכה המהירה . יום לאחר הדחתו של האברה , החל דביי 
לקבל שורה ארוכה של דיפלומטים , שליחים ממדינות זרות , עיתונאים ומפקדים 
מקומיים במשרדים הזמניים שהקים בקסרקטין הצבאי שבקרבת הבירה . שגריר צרפת 
בצאד אמר כי אין ספק שדביי שולט ברחבי המדינה . השגריר , פרנסואה גונדרו , 
אמר כי " צריך להכיר בעובדה שהשלטון נמצא בידיו של אידריס דביי " . למרות 
הצהרותיה של צרפת כי היא שומרת על ניטרליות , נראה כי פאריס החלה לנקוט 
מזה זמן עמדה המקבלת את דביי ואף משתפת עימו פעולה . על פי הנחיות הממשלה 
לא התערבו הכוחות הצרפתיים בנעשה אלא שמרו על ביטחונם של הנתינים המערביים . 
העובדה שהצרפתים ביצעו סיורים בבירה יחד עם כוחות המורדים , והעובדה שהכוחות 
הללו גם שמרו על הסדר במהלך פגישה בין מנהיג המורדים לבין נציגי המימשל הקודם 
מלמדת כי המימשל הצרפתי מקבל את המנהיג החדש בברכה . צרפת החזיקה בצאד כאלפיים 
חיילים , אולם הודיעה אתמול כי היא מתכוונת להחזיר אותם בהדרגה , מכיוון 
שהיא אינה אחראית עוד על ביטחון המדינה . שר החוץ הצרפתי , רולאן דומא , 
התבטא בשידור רדיו כי חלפו הזמנים שבהם נוטלת צרפת חלק בהורדת ממשלות והחלפתם . 
ואולם משקיפים בפאריס גורסים כי צרפת רואה במורדים בעלי פונטציאל לשיתוף 
פעולה עימה . צאד שזכתה לעצמאות מצרפת ב0691 מהווה עבור צרפת מדינת חיץ בין 
לוב לבין המדינות הפרנקופוניות באפריקה . כוונות ההתפשטות של לוב לכיוון 
צאד הפריעו מזה שנים לצרפתים . זו היתה הסיבה שבשנת 0891 שלחה צרפת כוחות 
לצאד כדי לסייע בחיסול מרידה בהשראת לוב . הפעם משוכנעים הצרפתים כי יהיה 
עם מי לדבר בנגאמנה . יתר על כן , בשנים האחרונות היחסים בין צרפת וצאד 
לא היו מהמשופרים . כעת , מקווים הצרפתים , שיחול שינוי לטובה . קפידבינאחת 
מהחלטותיו הראשונות של המנהיג החדש היתה שחרור מאות של אסירים לוביים אשר 
פעלו בעבר נגד צאד . מטוסי קרב צרפתיים יירטו אתמול שלושה מטוסים אזרחיים 
של לוב שטסו מעל צאד , וליוו אותם עד לשדה התעופה הראשי של המדינה . התברר 
כי המטוסים , מדגמי אנטונוב ואיליושין , הגיע לצאד כדי לאסוף שבויי מלחמה 
לובים . 054 שבויי מלחמה לוביים ששוחררו בנגאמנה המריאו אחר הצהרים במטוסים 
הלובים . השבויים המשוחררים ניראו רזים וסובלים ממחסור בוויטמינים , מסר 
נציג של הצלב האדום שבדק אותם לפני שעלו על המטוסים . דיפלומטים אמרו כי 
דביי נהנה מתמיכה צבאית משמעותית מלוב , שסייעה לו באימון וסיפקה לו מאות 
כלי רכב המצודיים ללוחמת מדבר . אולם , מקור בשגרירות ארה"ב אמר כי ואשינגטון 
קיבלה ערובות מצרפת שדביי אינו סוכן לובי . לוב קיבלה בברכה את נצחונו של 
דביי והיא רואה בכך דרך לפיוס ושיפור היחסים בין שתי המדינות . 
