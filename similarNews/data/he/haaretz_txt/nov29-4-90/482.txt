בון ( מיוחד ל"הארץ " ) . המפלגה הרפובליקנית הימנית קיצונית , שלא הצליחה 
לחדור לבונדסטאג בבחירות הכלל גרמניות שהתקיימו שלשום , תזכה למימון ממלכתי 
בסכום של כששה מיליון מארק בזכות הצלחתה לצבור יותר משני אחוזים מקולות הבוחרים . 
כך אמר אמש מנהיג המפלגה , קצין האס . אס . לשעבר , פראנץ שונהובר . 
הוא הוסיף : " איננו נעלמים מן הזירה הפוליטית . נמשיך לפעול גם הלאה 
ככוח פוליטי מגובש ומלוכד , לאחר שסילקנו משורותינו גורמים קיצוניים שחיבלו 
במאמץ הבחירות " . שונהובר סילק באחרונה מממפלגתו אישים שהיו מזוהים עם קבוצות 
נאו - נאציות אלימות . עם זאת , הוא עצמו נחשב על - ידי רבים לנציג של 
אידיאולוגיה לאומנית קיצונית , שאיננה רחוקה מן הרעיונות הנאו - נאציים . 
כך למשל , תובעים הרפובליקנים גרמניה בגבולות של 9391 ( שכללה שטחים נרחבים 
הנשלטים כיום על - ידי פולין ) , וסילוק מיליוני זרים החיים ברפובליקה 
הפדראלית . שונהובר מסוכסך עם הקהילה היהודית , שאותה הוא האשים בכך שהיא 
מהווה " מעצמת כיבוש חמישית " בגרמניה ( בנוסף לארה"ב , בריה"ם , בריטניה 
וצרפת ) . בגרמניה זוכה למימון ממלכתי נדיב כל קבוצה פוליטית הצוברת יותר 
מחצי אחוז מקולות הבוחרים . הרפובליקנים , שהיו בשיא כוחם בקיץ של השנה 
שעברה , הפסידו פופולאריות כתוצאה מאיחוד גרמניה . קפידבינהתוצאות הרשמיות 
הזמניות של הבחירות , שפורסמו אתמול , אישרו את התחזיות המוקדמות שהופצו 
אור ליום אתמול . הקאנצלר הלמוט קוהל , שניצח בבחירות , הודיע כי יתחיל 
ללא דיחוי בשיחות לחידוש הקואליציה עם המפלגה החופשית - דמוקרטית של שר החוץ 
הנס - דיטריך גנשר . מפלגה זאת , שהתחזקה בבחירות , מעלה דרישה אולטימטיווית 
להפוך את מזרח גרמניה לשעבר לאזור של מסים נמוכים כדי לעודד זרם של השקעות , 
ולגשר על הפערים הכלכליים והחברתיים בין שני חלקי הרפובליקה הפדראלית . 
שר הכלכלה הגרמני , הלמוט האוסמאן , מהמפלגה החופשית - דמוקרטית , הודיע 
אתמול במפתיע על פרישתו מן החיים הפוליטיים . האוסמאן , בן 74 , היה לאחרונה 
מטרה לביקורת נוקבת בתוך מפלגתו . הוא יקבל כנראה משרה בכירה בשוק הפרטי . 
מועמד האופוזיציה הסוציאל - דמוקרטית למשרת הקאנצלר , אוסקר לאפונטיין , 
שנחל מפלה קשה , טרם החליט אם יתמודד על כהונת יושב ראש המפלגה , ואם 
יבוא לבון כדי לעמוד בראש הסיעה הפרלמנטרית בבונדסטאג . הסוציאל - דמוקרטים 
סירבו אתמול להודות בכשלון מדיניותם , שהיתה מבוססת על הסתייגות זהירה מאיחוד 
גרמניה . דובריהם חזרו והדגישו , כי הממשלה נטלה על עצמה משימה בלתי אפשרית , 
וכי המתחים החברתיים בתוך גרמניה המאוחדת ייאלצו את הקאנצלר לשנות כיוון 
ולקבל חלק מרעיונותיהם ( כמו העלאת מסים דראסטית על בעלי הכנסות גבוהות ) 
. מפלגת הירוקים המערב גרמנית , שלא הצליחה לחדור לפרלמנט , הודתה אתמול 
כי לא השכילה להבחין בעוד מועד בהתפתחות שגרפה את גרמניה לאיחוד המהיר . 
עם זאת אין בדעת הירוקים להתפרק כגוף פוליטי , והם ינסו להישען כעת על 
קבוצה ממזרח גרמניה הנקראת " ברית 09 " שיהיה לה ייצוג כלשהו בבונדסטאג . 
