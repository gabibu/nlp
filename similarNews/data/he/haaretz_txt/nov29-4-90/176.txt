פניות טלפוניות בענייני משכנתאות הגיעו במשך שעתיים וחצי אל הרשות להגנת 
הצרכן , במסגרת קו - פתוח בנושא שהתקיים בתחילת השבוע . מן השאלות שהופנו 
אל הרשות עולה כי קיימת אי - בהירות רבה בכל הנוגע למשכנתאות , במיוחד בנושאים 
כמו זכאות למשכנתא ( הניתנת בתנאים משופרים לזכאים ) , חישוב שיטות הריבית 
השונות , ערעורים על סירוב למתן משכנתא , קנס על פירעון מוקדם ( הנושא 
נמצא עתה בדיון בבג"ץ ) , קיצור מועד התשלום , החזרים חודשיים גבוהים 
מדי וחוסר אפשרות לגייס ערבים , בעיקר על - ידי עולים חדשים . המסקנה המיידית 
מהפניות היא שדרושה מערכת הסברה מקיפה ומעמיקה בתחום המשכנתאות . הפניות 
אל הרשות הגיעו מכל רחבי הארץ . השיבו עליהן עורכות הדין תקווה לקר ובתיה 
מילר מהרשות להגנת הצרכן , יו"ר הרשות , נוזהת קצב , סגן מנהל מחוז המרכז 
של משרד השיכון , מאיר אלונים , ומנהלת מחלקת האכלוס במשרד השיכון , עדנה 
בר . 
