" גברת הברזל " איבדה מקום עבודה אך מצאה מכרה זהב . לאחר שהזילה דמעות 
לא אופייניות יצאה ראש ממשלתה לשעבר של בריטניה מדאונינג סטריט אל מה שעשוי 
להתגלות כעתיד הזוהר ביותר של ראש ממשלה או שליט כלשהו מודחים במאה זו . 
אף כי איש אינו יודע מה צופן לה העתיד הפוליטי , אין ספק שאם תאצר תרצה , 
היא תוכל לבחור בקריירה רווחית ביותר של כותבת , מרצה ואשת - עסקים . 
מאז הודיעה על התפטרותה הוצפה מרגרט תאצר בכ03 אלף מכתבים , לרבות הצעות 
רבות לכתוב ספרים , לצאת לסיורי הרצאות , וכן בהצעות עסקיות מארצות - הברית . 
קדחת ציבורית זו היא יוצאת - דופן בבריטניה , שם אמורים פוליטיקאים לשלוט 
ולהותיר את הפרסום ואת הכוכבות למשפחת המלוכה . עוד עובדה יוצאת דופן : 
לתאצר יש סיכוי להצליח מבחינה פיננסית בארצות - הברית , שם יש לה קהל חסידים 
ענק , יותר מאשר בבריטניה , שעל - פי כל הסימנים שמחה על פרישתה . " אמריקאים 
מעריצים אותה ונחרדים ממה שקרה " , אמרה בתה של תאצר , קרול , בטלוויזיה 
הבריטית . " היא זוכה להערכה רבה באמריקה . קריאות טלפוניות משם לא פסקו 
לבוא , והיא מאוד נלהבת מכמה מהדברים שאני חושבת שהתבקשה לעשות " . הוסיפה 
זנבייב מוינצר , סופרת ועורכת - דין אמריקאית החיה בלונדון : " באמריקה 
היא גיבורה , אבל אנשים כאן חושבים שהיא ישבה בתפקיד זמן רב מדי ואיבדה 
קשר עם המציאות " . במנהטן ובלונדון שוקלים מנהלים בחברות הוצאה לאור לשלם 
מקדמה אפשרית של חמישה מיליוני לי"ש ( 9 . 9 מיליוני דולר ) תמורת זיכרונותיה 
של תאצר , שיהיה להם סיכוי טוב , לדעתם , ליהפך לרבי - מכר בארצות - הברית 
ובאירופה . תאצר , קלת הדיבור והתגובה , יכולה למצוא את עצמה נואמת 
תמורת 000 , 52 עד 000 , 04 דולר לנאום , אומרים מומחים , וכך להרוויח 
בשבוע אחד יותר מכפי שהשתכרה כראש ממשלה במשך שנה . מופרחות השערות כי 
תקבל הצעות להצטרף למועצות מנהלים , לרבות של ענקים תעשייתיים , כמו הנסון 
פי - אל - סי . גם זכויות פרסום האוטוביוגרפיה שלה בהמשכים שוות סכומים 
גדולים . אחרים מציעים להעמיד לרשותה תוכנית טלוויזיונית . " אני חושבת 
שכל ספר שתכתוב יהיה ספר חם מאוד " , אמרה דבורה אואן , סוכנת ספרותית ילידת 
ארצות - הברית הנשואה לדייוויד אואן , בעבר שר החוץ של בריטניה ומי שתקופה 
מסוימת הצטייר כמועמד אפשרי לראשות הממשלה . " מהלכות על כך שמועות רבות " , 
הוסיפה אואן , שבין השאר מייצגת את עמוס עוז ואת מחבר המותחנים אליס פיטרס . 
אד ויקטור , סוכן ספרותי היושב בלונדון והמייצג בין השאר את אריקה גונג , 
אמר כי זיכרונותיה של תאצר שווים הון . " סוכנים ובתי הוצאה רבים יצטרפו 
לתחרות בזירה זו . קרוב לוודאי שגם אני " . יש להניח שחסידת שוק חופשי כמו 
מרגרט תאצר תמכור את סיפורה למרבה במחיר . על - פי שערי החליפין כיום ( 
שלתאצר היה חלק בעיצובם ) , חוזה בסך חמישה מיליוני לי"ש יעלה אפילו על 
המקדמה בסך 67 מיליוני דולר , שעל - פי השמועה קיבל רייגן תמורת זיכרונותיו , 
הנמצאים , כרגיל במקרים כאלה , ברשימת רבי - המכר בארה"ב . בעוד שמקדמה 
זו נופלת מהמקדמה שמקבלים כמה כותבי מותחנים , היא סכום ענק בעד כתובים 
האמורים להיות רציניים ועובדתיים . בעוד שאין זה ברור באיזו מידה יהיה ספרו 
של רייגן רווחי לחברת ההוצאה לאור שלו , סיימון אנד שוסטר , הדעה היא שספר 
דינמי , הטבוע כולו בחותמה של תאצר , יצליח הרבה יותר . " היא איקונין " , 
אמר ויקטור . " יש לה פרופיל בין - לאומי בל ייאמן , כפי שלא היה לשום 
ראש ממשלה בבריטניה מאז צרציל . אני חושב שספרה יימכר יותר מספרו של רייגן 
בארצות - הברית " . יתרון נוסף , אומרים אנשים בענף , הוא כוח משיכתה של 
תאצר בקרב נשים , שהן מרבית קוני הספרים בארצות - הברית . המועמד המועדף 
כמוציא לאור הוא בית הרפר קולינס של רופרט מרדוק . תאצר ומרדוק מכירים היטב 
ותמכו זו בזה בשעת הצורך . אבל עסקים הם עסקים . הרפר קולינס יכול להציע 
לא רק פרסום בו - זמני משני עברי האוקיינוס האטלנטי , אלא גם פרסום בהמשכים 
בעיתונים ובמגזינים של איל ההון . " אנחנו מעוניינים מאוד לפרסם את זיכרונותיה . 
כאשר הם יהיו זמינים , נקווה להיות המוציאים לאור " , אמר טרי קיטסון , 
מנכ"ל הרפר קולינס בלונדון . " אנו מצפים לכך שזה יהיה רב - מכר בארצות - 
הברית ובאירופה כאחד " , הוסיף , אך סירב לדבר על המחיר שהם עשויים להציע 
לתאצר או על נתוני מכירות אפשריים . כמה אנשים , לרבות דבורה אואן , מעמידים 
את רנדום האוס במקום השני במירוץ על תאצר . למנהל החדש של החברה , לשעבר 
עורך " טיימס " בלונדון , הרולד אוונס , יש גם קשרים מרשימים בבריטניה . 
מועמד מוביל נוסף הוא בית ההוצאה הענקי ברטלסמן , בגרמניה , המוציא לאור 
של ספרי בנטם ודבלדיי . לפי שעה דומה שתאצר עוד נדהמת ומזועזעת במידה - מה 
מנפילתה המהירה , אומרים עוזרים , ומצפה לה הסתגלות קשה לחיים הלא - רשמיים . 
כאשר הודיעה על התפטרותה שאלה בתה קרול : " אמא , לא היית בסופרמרקט 
21 שנים . את רוצה שאקפוץ ואקנה כמה מצרכים ? " תשובתה של תאצר : " מובן 
שהייתי בסופרמרקט . חנכתי די סופרמרקטים " . משפחתה עומדת כסלע איתן מאחוריה , 
כלשון התיאורים המקובלים במקרים אלה . בעלה , איש - העסקים דניס , איפשר 
למשפחתו חיים נוחים מבחינה פיננסית עוד זמן רב לפני עלייתה של אישתו לגדולה , 
ובני - הזוג תאצר עוברים כעת לבית בן חמישה חדרים , בשווי 004 אלף לי"ש . 
בנה , מארק , שנשא לאישה אמריקאית ילידת טקסס והמבלה כעת חלק ניכר מזמנו 
בארצות - הברית , דיבר עם אמו על עתידה במונחים של יועץ - תעסוקה אמריקאי : 
" אמא , את באמת עומדת בפני החלפת קריירה , מה ? מזכיר העיתונות לשעבר 
של תאצר , ברנרד אינגהם , הדגיש שהיא עדיין לא החליטה מה תעשה , אבל , 
אמר , אין כוונה לשבת ולהחמיץ פנים משום שנאלצה לפרוש מהשלטון . " אין 
לה שום כוונה לחזור על התרגיל של הית לשבת ולרתוח " , אמר בהתייחסו לראש 
הממשלה לשעבר אדוארד הית , גם הוא חבר המפלגה השמרנית . כחברת פרלמנט בספסלים 
האחוריים , תאצר זכאית רק לחדר קטנטן בבית הנבחרים . כך אפוא , אמר אינגהם , 
הקדימות הראשונה שלה היא לחפש משרד במרכז לונדון . משם תענה על מכתבים 
ותשקול את ההצעות הזורמות אליה . בשלב זה או אחר גם סביר שתקבל תואר אצולה 
מהמלכה . בתו של החנווני עוד יכולה להיות לדוכסית . אבל מובן שתמשיך להעלות , 
בדרך שעדיין לא החליטה עליה , את דעותיה על שווקים חופשיים ובחירה . " היא 
תנסה להמשיך להפיץ את הרעיונות האלה " , אמר אינגהם . 
