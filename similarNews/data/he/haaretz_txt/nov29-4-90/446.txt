בימים אלה שוב עומדת משרת מנהל מחלקת הדת בקול ישראל במרכזה של מחלוקת . 
זה שנתיים אין מצליחים להעמיד מנהל בראש המחלקה , שהיא אחת המחלקות הזניחות 
מבחינתה של הנהלת רשות השידור וציבור המאזינים החילוני , ויעד נכסף בקרב 
הפוליטיקאים הדתיים . מחלקה זו פועלת כממלכה בפני עצמה , מנותקת מכל נוהל 
מקובל ברשות , משדרת באזור דמדומים שרובו של הציבור כלל אינו מודע לו . 
אחוז המאזינים לתוכניות הדת לא עולה על אחוז אחד ואף פחות מזה , אך מכוון 
היטב אל קהל המטרה שלו . חוק רשות השידור קובע כי תפקיד מחלקות הדת ברשות 
השידור הוא " לחזק את הקשר עם המורשת היהודית וערכיה ולהעמיק את ידיעתה " . 
ברדיו ובטלוויזיה יש תוכניות דת מיום היווסדם . ברדיו משודרות תוכניות 
דת ומסורת ברשת א ( " ברכי נפשי " ו"מנחת ערב " ) וברשת ב ( " פניני 
מורשת " , " סולם הזמירות " , " בנחת רוח " ) . מי שמושכת אליה אש היא 
התוכנית היומית " מנחת ערב " , שלדברי המבקרים חורגת מתפקידה ומתפקדת כמקדם 
מכירות של המפד"ל . בעבר התנהלו הדברים לפי הספר : בתוכניות היו פרקי לימוד 
ביהדות , קצת הווי ופולקלור דתי , פרקי חזנות וכדומה . בתקופה שהרדיו 
היה אגף במשרד ראש הממשלה , בימי דוד בן גוריון , היתה המחלקה גומחה של 
המפד"ל רק במובן הפרסונלי ולא התוכני . מנהל המחלקה אז היה הרב בנימין צביאלי , 
איש המפד"ל . אולי גם הפרשנים היו מקורבי המפד"ל , אך התוכניות עסקו ביהדות 
ובפולקלור . קפמאבינאבי כצמן , מבקר הרדיו של מוסף " הארץ " , מציג את 
נקודת המבט של מבקרי רדיו מקצועיים חילוניים . הוא רואה בתוכניות הדת חווייה 
אנתרופולוגית טהורה , עולם שנמצא לצדנו ואין לנו מושג מה מתרחש בו , גטו 
רדיופוני ססגוני . לדבריו , לתוכניות מחלקת הדת מתקשרים גם בחורי ישיבות , 
שמבחינתם אסורה ההאזנה לרדיו , שהיא בבחינת ביטול תורה , אבל על קידוש 
הרדיו הם מוכנים להסתכן . " יש שם אוסף של תמהונים , ונדמה שאתה נמצא 
בלב ימי הביניים : ראיונות עם אסטרולוגים , מגוון מאיר עיניים של אמונות 
טפלות , דברים ביזאריים עם עמדות שלא מעכשיו ולא מכאן . מתקשרים מקובלים 
מאופקים ומשמיעים דברים שקשה לתאר שעדיין קיימים . זו שמורת טבע של כל מה 
שאינו רלוונטי . הם מנסים לעשות רדיו חיובי , והדברים תמיד נאמרים בדרכי 
נועם . עם זאת , יש להם קהל מאזינים שמצלצל ומשמיע דברי קנאות מהסוג האפל 
ביותר , דברים שאין להם בדרך כלל פתחון פה בשום מקום אחר , כולל דברים 
שלא ראוי להם להישמע " , סבור כצמן . הציבור החרדי , שאינו נזקק ל " העמקת 
הקשר עם מורשתו " הוא הצרכן העיקרי של תוכניות הדת ברדיו . בדרך - כלל 
אין ברשותם טלוויזיה וחלקם הגדול גם אינו קורא עיתונים . הם גם אינם צרכנים 
של תיאטרון או קולנוע , והרדיו הוא המתווך ביניהם לבין העולם החיצון . 
בשכונות החרדיות יודעים מי הוא המנחה של " מנחת הערב " ולא מיהו חיים יבין . 
טענה נוספת המופנית אל מחלקת הדת היא שבשנים האחרונות הפכו תוכניות הדת 
לשידורים פוליטיים - מפלגתיים . חלומן של כל המפלגות תחנת רדיו שתפיץ 
את דברן התגשם אצל המפד"ל שזכתה לשעת שידור פרטית מדי יום . בתוכנית " מנחת 
ערב " , למשל , מתראיינים מידי יום השרים וחברי הכנסת מן המפד"ל . השר 
זבולון המר מתראיין פעמים אחדות בשבוע ומאוזכר כמעט בכל כתבה שנייה , וכך 
היה גם בתקופת כהונתו כמזכ"ל המפד"ל . מרואיינים אחרים החביבים על תוכניות 
הדת הם מזכ"לי המפד"ל יצחק לוי ושאול יהלום . מקום של כבוד תופסים גם כל 
יושבי ה"קסטל " מרכז המפד"ל , נציגי המפד"ל ברשויות המקומיות , ראשי 
המועצות הדתיות למיניהן , בני עקיבא , אמונה וכדומה . גם המרואיינים האחרים , 
בנושאים שאינם קשורים למפלגה , הם אנשי המפד"ל . אפילו רבנים המוזמנים 
לפרש את פרשת השבוע הם ממקורבי המפד"ל . חוגים דתיים ברשות השידור ובמפלגות 
דתיות מחוץ למפד"ל טענו כלפי התוכנית , שגם נושאיה פוליטיים , ובמקום לעסוק 
בסוגיות דתיות מראיינים את המר על כן קואליציה , לא קואליציה . עמדת המפד"ל 
על הסרת חסינותו של מוחמד מיאערי , למשל , נידונה בהרחבה . כשהיתה המפד"ל 
במשבר התנהלו ויכוחים על מי יהיה סגן שר המפד"ל ( ביבי או פורת ) , והכל 
בפאמיליאריות דביקה , בנוסח " אצלנו בתנועה " או " התנועה שלנו " . הרי 
המאזינים כבר יודעים באיזו תנועה מדובר . מנהל הרדיו , אמנון נדב : " יצחק 
אלון , שהוא מנהל חטיבת האומר והאחראי גם על שידורי הדת שבמוקד שלהם המגזין 
מנחת ערב , מקובל עלי כמנהל אמין שאינו משתייך למפלגה כלשהי . הוא מבצע 
את עבודתו ללא פניות ומשגיח גם שהעבודה תתבצע ללא פניות מפלגתיות כלשהן . 
בשנה האחרונה לא היו תלונות שיעידו על העדפות מפלגתיות אלה או אחרות בתוכניות 
הדת " . יצחק אלון : " אני לא יכול להשיב ספציפית , אבל אם יהיה צורך 
אני יכול להוכיח שגם אנשי ש"ס וגם האגודה מופיעים בתכיפות לא קטנה . סביר 
להניח שהשר המר מופיע יותר מאחרים . אני לא יודע אם זה בגלל שהוא מהמפד"ל . 
ברור לי שזה בגלל שהוא שר החינוך , והנושאים בהם עוסקת התוכנית נזקקים 
למשרד החינוך . אנחנו משתדלים לפעול מתוך איזון ולשקף את כל הדעות . יכול 
להיות שיש לנו מחדלים . יכול להיות שיש טענה צודקת שאיננו מכסים גוף זה 
או אחר . אם תהיה תלונה נבדוק אותה , ואם יש בה ממש נתקן את עצמנו " . 
מלשכת יועץ שר החינוך סירבו להגיב . נהוג לחלק את המפד"ל לקבוצות . עם 
" צעירי המפד"ל " נמנים זבולון המר , שאול יהלום , עו"ד מיכה ינון יו"ר 
הוועד המנהל לשעבר , אורי פלח חבר הוועד המנהל הנוכחי מן המפד"ל ואחרים . 
לקבוצה השנייה משתייכים החברים בהנהגתו של אבנר שאקי . מיום שקמה קבוצת 
" צעירי המפד"ל " הם החלו משתמשים בכלי התקשורת להדלפת ידיעות , ולגלגו 
על ד"ר יוסף בורג ואהרן אבו חצירה . הקבוצה ראתה את רשות השידור כיעד שכדאי 
לכבוש אותו . המבקרים את מחלקת הדת טוענים , כי הפיכת תוכניות הדת למכשיר 
בידי המפד"ל החלה עוד בקדנציה הקודמת של המר כשר החינוך . בסוף הקדנציה 
שלו מונה עו"ד מיכה ינון ליו"ר הוועד המנהל של רשות השידור עם עוזר אישי 
מ"הקסטל " . מיכה ינון בא מבית מפד"לי עסקני טהור , דודו היה מזכ"ל המפד"ל , 
ואילו ינון היה קומונר בבני עקיבא וראש המשמרת הצעירה של המפד"ל . יו"ר 
הוועד המנהל , למרות שלפי החוק סמכויותיו מוגבלות ביותר , יכול להשפיע 
במכרזים של מנהלי מחלקות ובכמה מינויים נוספים . בהיות המפד"ל לשון מאזניים 
בוועד המנהל , נוצרה מציאות בה ההנהלות נתנו ונותנות לנציגי המפד"ל לעשות 
כרצונם במחלקת הדת , ואילו הם מצידם תומכים בהחלטות שההנהלה ומנהל הרדיו 
חפצים בהם . שיטת התן וקח הביאה עמה אבסורדים פרסונליים לא קטנים : עד לפני 
שנה , היה כמעט בלתי אפשרי להכניס עובד לרשות השידור . הטענה היתה שיש 
עודף עובדים . היו אנשים שעבדו ברדיו שמונה ותשע שנים בלי קביעות , וכשהיתה 
מתפנה משרה היו מבטלים אותה . ברשות השידור יש כללים מקובלים לקבלת עובד 
ולכניסתו לעבודה , ביניהם ששדר צריך לעבור קורס שדרים , אחר כך הוא עובד 
כמתמחה , מאוחר יותר הוא נכנס לעבודה ללא אזכור שמו וכדומה . לפני שלוש 
שנים , בשיאו של המשבר בכוח האדם , כשאורלי יניב התפטרה אחרי שמונה שנים 
ללא קביעות , ובתקופת השביתה שנכשלה , הכניסו למחלקת הדת עובד חדש , מיכאל 
טוכפלד , עסקן במפד"ל , חבר מזכירות המפד"ל בגבעתיים מראשי חוגי הצעירים . 
הוא החל לעבוד , ומיד קיבל תקן , משכורת ומיקרופון . ועד העובדים התקומם , 
אך לשווא . היו גם ניסיונות למנות אותו למנהל מחלקת הדת , אך כשיצא המכרז 
התברר כי אינו עובד כנדרש שמונה עשר חודשים . לכן עיכבו את המכרז עד שימלאו 
שמונה עשר החודשים לעבודתו ברדיו , והוציאו שוב את המכרז הישן אך טוכפלד 
כבר לא היה מעוניין . הוא נקלט בינתיים במחלקת החדשות של הרדיו ומסקר שם 
את ההתיישבות והדת . גם בטלוויזיה המצב דומה , אם כי הטלוויזיה עומדת יותר 
תחת שבט הביקורת . אף כי מנהל מחלקת הדת , מרדכי פרימן , נחשב לאדם אינטליגנטי 
ולעיתונאי טוב , פועלות גם שם אותן שיטות : באחרונה הוכנס ל"צירופים " 
כמפיק , בלא שום הכשרה , יצחק זוננשיין , שהיה עוזרו הפוליטי של השר 
המר במשרד הדתות . ועד העובדים החרים אותו ועתה מצאו דרך לציין את שמו כיועץ 
לתוכנית . גם כאן אוהבים לראיין את השר המר . בתוכנית " צירופים " רואיין 
באחרונה המר על טיול לירושלים . את הרב יצחק פרץ , למשל , ריאיינו לפני 
חמש שנים דווקא על כך שהוא בוגר מדרשיית נועם של המפד"ל . קפמאבינלפני כחצי 
שנה נסע השר המר להונגריה ולקח עמו צוות צילום פרטי של חברת סרטים . משרד 
הדתות הזמין את הסרט וגם שילם בעדו . באחרונה שודר הסרט במוצאי שבת במקום 
" צירופים " . בכתבה מן המימונה ריאיינו את מזכ"ל המפד"ל , יצחק לוי , 
ובני משפחתו , ואילו הרב יוסף עזרן ( ש"ס ) , דמות מרוקאית אותנטית , 
לא רואיין . כך גם הרב פנחסי . לשמירת הממלכתיות מופיעים בתוכניות הדת 
בטלוויזיה מדי פעם מרואיינים אחדים מאגודת ישראל ומדגל התורה . במחלקת הדת 
ב"קול ישראל " עובדים כיום שלושה עורכים : שבתאי ביבי , משה חן ואברהם 
סלומון , שגם היה מנהל המחלקה , כולם אנשים מבוגרים . לדברי יצחק אלון , 
הניסיון למצוא עובדים צעירים חדשים נתקל גם בבעיות של תקנים וגם בקושי למצוא 
אנשים מתאימים . באוגוסט , כשנפתח המכרז הפנימי , לא הצליחה הוועדה לגשר 
על חילוקי הדעות בין המפד"ל לש"ס ולהגיע להחלטה , ולכן החליטה לבטל את המכרז 
ולהופכו למכרז חיצוני . למכרז החדש ניגש גם מרדכי שקלר , המנהל את " מעלה " 
המרכז לציונות דתית של המפד"ל , אדם שלא עבד מימיו ברדיו . שקלר הוא מועמדו 
של השר המר , וברשות משתדלים בדרך - כלל לא להקשות על נציג המפד"ל , אורי 
פלח , בעניינים של מינויים במחלקת הדת . הוא , מצדו , בא לקראתם במינויים 
אחרים . לפני כשלושה שבועות התקיים המכרז . בגלל אי - הבנה במועד המכרז , 
שהוקדם בשעות אחדות , לא הגיע שקלר להתייצב בפני הוועדה . מי שכן הגיע 
היה נחום עידו , קריין רדיו בעבר , ושלושה מועמדים נוספים . בהעדרו של 
שקלר , נפלה ההחלטה על עידו . עתה מערער שקלר על הבחירה באמצעות עורך - 
דינו ותובע לפתוח שוב את המכרז . בחירתו של עידו הוקפאה , ובימים אלה בודקת 
הנהלת רשות השידור אם יש לשקלר השכלה אקדמית . בתעודות שהגיש אין אישור 
על השכלה כזאת . לדברי שקלר , הוא בעל תעודות מישיבות תורניות המקבילות 
למוסדות השכלה אקדמיים . אם יתברר שהתעודות אמנם עונות על הדרישות , תצטרך 
רשות השידור למצוא פתרון , ולהתמודד שוב עם מציאת מנהל למחלקת ההווי , 
דת ומסורת ב"קול ישראל . 
