שר האוצר , יצחק מודעי , בדק לפני זמן מה אפשרות לסלק את הבדווים מהנגב 
לצורך הקמת פרויקט " סיליקון נגב " . ראש מנהל מקרקעי ישראל , שהתבקש לבדוק 
את עלות הפינוי , המליץ להימנע מכך , בטענה שהנגב נרחב דיו להכיל את הבדווים 
ואת הפרויקט כאחת . הבדווים עצמם הגיבו בהסתגרות . הם לא הופתעו , אמרו . 
הם מורגלים לניסיונות לטלטלם ממקום למקום . על העברתם ליישובי קבע אמרו , 
בשבוע שעבר , כי זה זמן רב הם חשים עצמם כחיילים על לוח שחמט וכ"חומר גלם 
לתלמידי אנתרופולוגיה " . " איש מאלה שעסקו בענייננו לא הביא לנו תועלת " , 
טענו . בחודש הבא אמורים נציגי הבדווים ליזום כינוס בדווי ארצי , ובכוונתם 
להגיש לממשלה תוכניות פיתוח מומלצות , על רקע העדר תכנון לטווח ארוך ליישוב 
הבדווי . ממבט ראשון קשה למבקר בעיירה רהט להבחין בשינויים העמוקים המתחוללים 
בשנים האחרונות באורחות החיים של הבדווים . מוחמד אבו יחיא , מהעיירה רהט , 
לא שמע כנראה על המחקר מטעם האקדמיה הלאומית הישראלית למדעים , לפיו , 
בחברה הבדווית המשתנה , הילדים נהפכים מיצרני משאבים לצרכני משאבים , 
וכתוצאה מכך יש ירידה בשיעורי הילודה . בביתו של אבו יחיא בן ה34 , אשר 
נישא בגיל 32 , יושבות שתי נשים אחת בכל קומה ו22 ילדים . שני בנים , 
האחד בן 61 והשני בן 91 , נישאו ; לכל אחד מהם נולד כבר ילד , ואף הם 
מתגוררים בבית המשפחה , במסגרת המסורתית של משפחה מורחבת . לאחר שידו 
נכרתה בתאונת עבודה , חדל אבו יחיא לעבוד כמנהל עבודה בחברה חקלאית של מכונות 
קציר . במקרה שלו הילדים הם יצרני משאבים דווקא , שכן הכנסות המשפחה , 
בסך כ000 , 4 ש"ח , מורכבות בעיקר מקצבאות ילדים . ששה מילדיה של משפחת 
אבו יחיא מפגרים . שניים מהם זוכים לחינוך מיוחד והאחרים מתגוללים בחצר 
הבית . יש שאינם מסוגלים ללכת . נעימה בת ה31 סובלת מפיגור עמוק , וממתינה 
לסידור מוסדי זה חמש שנים . בינתיים היא יושבת באוהל בחצר , קשורה בחבל 
ליתד מרבית שעות היום כדי שלא תוכל לשוטט ולהזיק לעצמה ולסביבתה . על אחות 
אחרת , בת 51 , הוטל לסייע במשק הבית . לשלוח אותה לבית ספר יהיה יקר 
מדי , אומר האב . המשפחה זכאית למכונית פטורה ממכס , להסעת הילדים הנכים , 
אך מאחר שלא עמדו בהוצאות האחזקה מכרו את המכונית , ולאחר שפרעו את תשלומי 
המכס במלואם , נותרו בלא חסכונות . אבו יחיא מספר כי משיכת היתר החודשית 
שלו בבנק מגיעה לכדי 000 , 2 ש"ח . הבית , שנבנה לפני 21 שנה , אינו מרוצף . 
גרם המדרגות חסר מעקה , החלונות פרוצים . הריהוט אינו שונה בהרבה מזה 
של האוהל המסורתי . אבו יחיא אינו יוצא דופן ברהט , לא בגודלה של משפחתו 
ולא באחוז הגבוה של מפגרים בקרב הילדים . המשפחה הגדולה ביותר בעיירה מונה 
45 ילדים . שיעור הפיגור בקרב הבדווים גבוה , בין השאר , בגלל ריבוי הנישואים 
בתוך המשפחה . 002 ילדים ברהט זקוקים לחינוך מיוחד ; רק % 01 מתוכם זוכים 
למסגרת . מתוך 401 ילדים מפגרים , רק 53 מקבלים טיפול ממוסד . רהט היא 
הגדולה בחמש עיירות שבהן מתגוררים כ%54 מהבדווים בנגב . היא הוקמה לאחר 
תל - שבע , לפני 81 שנה . כיום יש בה 92 אלף תושבים , ועוד 000 , 4 מתושבי 
הסביבה משתמשים בשירותיה . אחוז הילודה ברהט הוא מהגבוהים בעולם : 5 . 
5 לידות בממוצע במשפחה . בגלל ריבוי הילדים , העדר מקורות התעסוקה והעדר 
תשתית תעשייתית , מקבלים שליש מתושבי המקום השלמת הכנסה . % 51 מהגברים 
ביישוב רשומים כמובטלים , אך מעריכים כי מובטלים רבים אינם נרשמים , מחמת 
הבושה . יש שאינם מודעים לזכויותיהם . ברהט כמעט אי אפשר למצוא עבודה , 
ומי שאינו מובטל נאלץ להרחיק , לעתים , עד לתל - אביב . " לקחו לנו 
את הצאן , את האדמות , הושיבו אותנו בין קירות , אך לא לימדו אותנו מקצועות 
ולא דאגו לנו לפרנסה " , מאשימים התושבים את מתכנני ההתיישבות הבדווית . 
הבדווים נצמדים לדפוסי חייהם המסורתיים , למרות שינויים חברתיים וכלכליים , 
אך דומה שבמודעויותיהם הפוליטיות מתחוללים שינויים . התבטאויותיהם נגד 
הממשלה הולכות ומחריפות . " יישובי הקבע הוקמו כדי לשלול מאתנו קרקעות " , 
אומרים ברהט . " את הקרקעות הפקיעו תמורת פיצוי של 08 שקל לדונם , וכדי 
לרכוש בית ביישוב קבע נאלצנו לשלם 31 אלף שקל לדונם . היו מקרים שבהם אולצנו 
לרכוש אדמות של עצמנו " . גומעה אלקסאסי , ראש המועצה של רהט , איש התנועה 
האיסלמית , לא חושש להצהיר כי הוא מתפלל להקמת מדינה פלשתינית . הוא מדגיש 
שיישובו מתנגד לאלימות , אך הוא צופה הקצנה אם תימשך תחושת הקיפוח . האוכלוסייה 
נאמנה למדינה , הוא אומר , אך היא טעונה טיפוח . לדבריו , בעזרת 0151 
מיליון שקלים אפשר לשקם את האזור בתוך ארבע עד חמש שנים . סלמאן אלעאסם , 
מנהל המחלקה לשירותים חברתיים של רהט , מצביע על קיפוח תקציבי . " לכל 
יישוב יש הגדרה , ובהתאם לכך מתקציבים אותו . אופקים , למשל , כעיירת 
פיתוח , מקבלת 12 מיליון ש"ח לאוכולוסייה בת 41 אלף תושבים , ואילו אנחנו 
מקבלים שמונה מיליון ש"ח לאוכלוסייה כפולה בגודלה " . ההאשמות מופנות אל שלטונות 
ישראל באופן טבעי כמעט . רהט היא היישוב הבדווי היחיד שלו ראש מועצה נבחר . 
בראש ארבעת היישובים האחרים עומד ממונה מטעם , יהודי , בדרך - כלל . 
לדברי ראש העירייה , ההתיישבות ביישובי קבע נכפתה על הבדווים מגבוה , והם 
מצפים שגם הפתרונות יגיעו באותו אופן . בעיירה סבורים שהממסד מתעלם מהם 
בין השאר , משום שראש המועצה משתייך לתנועה האיסלמית . קפמאבינ%04 מהתלמידים 
הבדווים נושרים ממערכת החינוך לאחר לימודיהם היסודיים , ואין המדובר בבנות 
בלבד . ילדים נשלחים לעבוד ביישובי הסביבה כדי לתרום לפרנסת המשפחה . שכבת 
בני הנוער חסרי העיסוק שבין הגילים 4161 הפכה לבעיה חברתית . באחרונה ניכרת 
עלייה בשיעור העבריינות ברהט . הפשיעה מופנית עתה גם אל תוך היישוב . בדווים 
היו מעורבים גם בעבר בסחר בסמים , אך מעולם לא צרכו אותם . עתה מתפתחת 
תופעה של צריכת סמים קשים בקרבם . לפני כמה שבועות מת נער בן 91 ממנת - 
יתר . למרות ההתנגדות המסורתית למשקאות חריפים , ישנם כיום מקרים של אלכוהוליזם . 
נראה כי בעיות החברה המודרנית מגיעות ליישוב הקבע הבדווי במהירות , ומתווספות 
למצוקותיו המסורתיות . אולם הממסד הישראלי מתקשה עוד יותר להגיע ל%06 מהאוכלוסייה 
הבדווית בנגב , הפזורים במאהלים . על פלח אוכלוסייה זה מופקדת הלשכה הממשלתית 
לשירותים חברתיים של הבדווים . בנוסף על מנהל הלשכה , מגיד עטונה , יש 
במשרד תקן לשני עובדים סוציאליים בלבד , האמורים לשרת 0506 אלף איש . הם 
אמורים להבטיח את יישום חוק הסיעוד לכל הקשישים הבדווים הזכאים לסיוע , 
לדאוג למפגרים הזקוקים לאשפוז , לוודא כי הילדים מבקרים בבתי - הספר ולהוציא 
ילדים בסיכון מהבית . בישראל מופקדים ארבעה עובדים סוציאליים בממוצע על 
כל 000 , 01 תושבים . חמדה בת ה09 , משבט אבו אלקיערון , אינה מסוגלת 
לעמוד על רגליה . שירותי סיעוד אין במאהל , וקצבתה של חמדה נשלחת אליה 
ישירות . שירותי הרווחה אמורים לפקח , במקרים כאלה , על השימוש הנעשה 
בכסף , אלא שכדי להגיע למאהלים המרוחקים יש צורך בכלי - רכב מדברי , ובמשרד 
הרווחה לא נמצא תקציב לרכישתו . במגזר הבדווי אין שירות פסיכולוגי , מוסדות 
פנימייה למפגרים או מסגרות של תעסוקה מוגנת . תנאי חייהם של המפגרים במאהלים 
הבדווים גרועים אף מאלה שביישובי הקבע . אחת הנערות המפגרות במאהל מתה בהיותה 
בת 61 , לאחר שהמתינה שש שנים להעברה למוסד . עובדיה רבי , מזכיר איגוד 
העובדים הסוציאליים בדרום , הודיע לפני ימים מספר למשרד העבודה והרווחה , 
שאם לא יתוקן המצב תיסגר הלשכה הממשלתית לשירותים חברתיים לבדווים . פריסה 
שונה של שירותי הרווחה בנגב תוכל , בוודאי , לסייע בטיפול במפגרים בקרב 
האוכלוסייה הבדווית . אולם בלי להמעיט בהזנחה הממסדית ובהעדר תקציבי רווחה 
מספיקים , ספק אם תוכניות פיתוח פיסי של יישובי הבדווים יהוו תשובה לבעיות 
הרווחה הבסיסיות שלהם , הקשורות למבנה המשפחתי המסורתי . 
