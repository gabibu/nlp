כי נוסף לתפקידו זה הוא גם מנכ"ל הוצאת מקמילן הגדולה בארה"ב . זהו ביקורו 
הרביעי בארץ מאז רכש רוברט מקסוול % 15 ממניות כתר . אם לא יהיו התפתחויות 
של הרגע האחרון , גם ביקור זה הוא ללא תוצאות דרמטיות . כתר היא חברת המו"לות 
בעלת המחזור הגבוה ביותר בארץ , ומה לעשות , גם בעלת ההפסד הגבוה ביותר , 
כ2 מיליון דולר בתשעת החודשים הראשונים של 0991 . היא היחידה שמפרסמת את 
נתוניה בפומבי , בהיותה נסחרת בבורסה . לכן כל פיסת מידע המתפרסמת על עסקות 
שמתכננת כתר וכתר היא הסיפור המו"לי המעניין ביותר המתרחש עכשיו מעוררת 
עניין ותרעומת . זה , ככל שהצלחתי לברר , היה הרקע לתגובה הנזעמת של מקסוול 
בישיבת ההנהלה של כתר באמצע נובמבר . הוא כעס על ההדלפות , ולא טען שהוצגו 
לפניו נתונים לא נכונים כשרכש את החברה . לבורסה נמסרה הודעה רשמית על 
מגעים בין כתר לרשת סטימצקי , בנוגע לרשת החנויות של כתר . יכול להיות 
שכשהשורות האלה יראו דפוס תהיה כבר עסקה , או החלטה עקרונית עליה , אבל 
יכול גם להיות שלא . מה שברור הוא , שבכתר הגיעו להחלטה עקרונית האומרת 
שצריך להפריד בין הצד המו"לי של בית ההוצאה ובין רשת החנויות . על - פי 
ניתוחי המאזן של כתר , ההשקעה ברשת החנויות היא הסיבה העיקרית להפסדים הגדולים 
של ההוצאה . במשך שנים נאמר שההפסדים של כתר נובעים מהשקעה ברשת החנויות , 
שפירותיה ייראו רק בעתיד . הכוונה לצאת מן האחריות הבלעדית לרשת החנויות 
וגם דמות השותף האפשרי , סטימצקי , מסמנת שינוי מהותי במדיניות כתר . 
הלא רשת החנויות של בית ההוצאה הוקמה גם כדי שהוא לא יהיה תלוי אך ורק בחסדי 
הרשת הגדולה והחזקה של סטימצקי . לפני שמקסוול קנה את חלקו בכתר , הוא בירר 
אם אפשר לקנות את החברה בלי החנויות . עתה מיישמים אנשי מקמילן את ההפרדה 
בין המו"לות למכירת הספרים . כתר בלי החנויות תהיה גוף אחר מכתר עם החנויות , 
מבחינת העוצמה והחוסן העסקי . בתיאוריה זה יהיה גוף מפסיד פחות . השאלה 
היא כמה שווה רשת החנויות , ואיך להעביר את האחריות למאזניה לגוף אחר , 
אבל בכל זאת לא לאבד את היתרונות שרשת כזאת מקנה . אם הרשת מפסידה כסף , 
בחנויות או בהוצאות המרכזיות של ניהול , ספק אם יימצאו גורמים רבים שירצו 
לשלם עבורה סכום גדול , בהתחשב במצבו של שוק הספרים בארץ . אבל סטימצקי , 
שהרשת הוקמה כדי להתחרות בו , זה משהו אחר : לו יש ממילא מערך יבוא , 
שיווק והפצה לחנויות . כ03 חנויות כתר הן עבורו עוד נקודות מכירה , אם 
כי אני מניח שבכתר יעמדו על שמירת השם על השלטים ועל זכויות כוח האדם בחנויות 
שבבעלותה . יש עוד אין ספור בעיות בעסקה כזאת , כמו למשל בעניין התחייבויות 
למשכירי החנויות ( בעיקר בדיזנגוף ) . לסטימצקי יש אינטרס לשלוט על החנויות , 
בין אם הוא מקיים את כל החנויות או רק את חלקן . קיימת גם הוצאת הספרים 
" מעריב " , שבבעלות חלקית של מקסוול . התיאוריה האמריקאית אומרת שמיזוגים 
הם דבר טוב , כל עוד אפשר לשלב בין היתרונות ולחסוך הוצאות על - ידי ביטול 
כפילויות . זו גם הסיבה שכתר פתוחה למיזוגים ושיחות עם הוצאות אחרות . 
אבל אם מדובר במיזוג עם חברת מו " לות גדולה אחרת , זו תהיה מעוניינת בשאלות 
אופי הניהול ואיוש העמדות הבכירות לאחר המיזוג , מה שמעכב מינויים והחלטות 
עקרוניות בכתר עכשיו . ליפמן משמש מנכ"ל כתר , אחרי שהבהיר את מעמדו הבכיר 
בנוגע לניהול כתר סביב מינויו והתפטרותו של עודד פלדמן , שהיה מינוי של 
אנשי קבוצת " מירור " ומקסוול . אמנם לאנשי מירור יש ייצוג בוועדה האקזקוטיווית 
של כתר , אבל ליפמן הבהיר שהוא זה שממנה ומחליט . עמדה בכירה אחת אוישה 
על - ידי אורן מוסט , בתפקיד ממלא מקום מנכ"ל האחראי לנושאי הניהול . עמדת 
העורך עדיין בלתי מאוישת . ליפמן פגש מועמדים רבים . הוא מחפש איש שהרקע 
שלו הוא ספרים , אבל יש לו גם ניסיון ניהולי . כאילו כדי להקל על מנהליה , 
התחילה כתר להוציא עתה לאור את " הספרייה העסקית " , המשותפת לה ולעיתון 
" גלובס " . עורך הסדרה הוא נחום ברץ , ושני הספרים הראשונים , שיראו 
אור כבר בדצמבר הם " ין ! האימפריה היפנית החדשה והאיום לעולם המערבי " , 
מאת דניאל בורסטיין , ו"אניילי , הפלייבוי שהפך דרך פיאט לשליט האמיתי 
של איטליה " , מאת אלן פרידמן . אבל הספר המעניין באמת לאנשי כתר יהיה הרביעי 
בסדרה " בוסים גרועים איך לזהות אותם ולטפל בהם " , מאת ד"ר מרדי גרותה 
וד"ר פיטר ויילי . קפמאפרקהלהיט המו"לי הבלתי צפוי ביותר היה " דלדולה של 
הרוח באמריקה " של אלן בלום . ספר שהתריע על בורותם של האמריקאים נמכר 
בעשרות אלפי עותקים . הדאגה לרוחב אופקים תרבותי הוכיחה את עצמה כפוטנציאל 
טוב למכירת ספרים . כל אחד רוצה לדעת מה הוא לא יודע . " רשימת ה000 , 
6 " של גדעון סאמט , המציע מבחר מושגים שכדאי לישראלי לדעת , הודפסה ב000 , 
2 עותקים בהוצאת " עידנים , ואומרים לי שהמהדורה הראשונה כמעט אזלה תוך 
שבועיים . כל ישראלי רוצה לדעת מה כדאי לו לדעת . וזה גם חשוב וגם מעניין . 
לא אחזור כאן על כל התיאוריה סביב הרשימה . מן הראוי רק להעיר שהספר מזמין 
אותנו להרהר בשאלה " למה אנחנו מצפים מעצמנו " . אולי יותר נכון לראות את 
הרשימה כ"מה גדעון סאמט מצפה מעצמו " . זו ביוגרפיה של אינטליגנציה קיבוצית , 
כמו שזו אוטוביוגרפיה אינטלקטואלית של סאמט . אוטוביוגרפיות הן חומר הקריאה 
החביב עלי , כי אני תמיד מזדהה עם הגיבורים . המשחק החברתי הנפוץ הוא האדנדה 
( כלומר , התוספות של מה שחסר ברשימה של 000 , 6 המושגים השרירותיים ) 
והארטה " ( השגיאות ) . שמות עיתונים אינם מופיעים ברשימה , אבל כתבי - 
עת כן . למה , בעצם ? אז יש שם " פוליטיקה " ( שסאמט הוא עורכו ) 
ו"סימן קריאה " ו"עכשיו " ואפילו " נקודה " . אם זו רשימה מייצגת , אז 
מיד לפני " נקודה " צריך היה להופיע " נגה " , אבל אין . ובעניין נשים : 
מצאתי מרילין מונרו וגרטה גרבו , אבל לא בריזיט ברדו . ישראלים חיים לא 
מופיעים ברשימה , אלא אם כן התפרסמו בחוץ לארץ : לכן מופיעים יצחק פרלמן 
ופנחס צוקרמן . מסיבות בלתי ברורות נגרע מקומו של דניאל ברנבוים . ובעניין 
מוסיקאים : אם מכניסים את פלסידו דומינגו , מן הראוי להוסיף גם פאווארוטי . 
על חוזה קררס אני מוכן לוותר . האתגר הוא למצוא שגיאות ברשימה כזאת , כדי 
להראות שאני ישראלי שיודע יותר : אם כבר מנקדים שמות , אז הסופר האוסטרי , 
מחבר " האדם ללא תכונות " ( כרך שני יצא לאור זה עתה בהוצאת " שוקן " ) 
, הוא רוברט מסיל , ולא מסיל , כפי שכתוב . ושמו של רמברנדט הוא לא 
יאן ( כמו שמופיע ) , למרות שהוא הולנדי , אלא הרמנסון . 
