בראשית שנות השבעים עמד היצוא השנתי של ההדרים על כמיליון טונות . ישראל 
נחשבה אז למובילה באירופה הן מבחינת הכמות , הן מבחינת האיכות והן מבחינת 
החידושים בענף . מאז קמו לישראל מתחרים מכובדים בדמות חקלאי ספרד ומרוקו , 
ואנו נסוגנו מדי שנה הן בכמויות והן בחידושים . בשנה שעברה ייצאה ישראל 
לאירופה 004 אלף טונות בלבד . בנוסף התברר , שהפרדסן הישראלי הפך לצמית 
של המועצה לשיווק פרי הדר . הפרי שייך לפרדסן כל עוד הוא תלוי על העץ , 
אך ברגע שהוא נקטף עוברת הבעלות לידי המועצה לשיווק פרי הדר , וזו מחליטה 
על הכל : מה יילך לשוק המקומי ומה לייצוא , כמה משרדים יוחזקו בחו"ל , 
כמה יקבלו מפעלי האריזה , כמה עובדים יועסקו ומה יהיה שכרם . לפרדסן אין 
מלה וחצי מלה בכל התהליך . בסוף העונה , אם נשאר משהו לאחר כל ההוצאות , 
הוא יקבל את השארית . בעצם אין אנו צריכים להתפלא . כך זה קורה תמיד עם 
מונופול מדושן , שאין לו אינטרס להתחרות בסוחרים הזריזים של מדינות הים - 
התיכון . שם , בספרד ובמרוקו , מדובר במגדלים שיש להם אינטרס ברור להרוויח 
אך אצלנו מדובר בארגון עייף וזקן שכל מטרתו היא להבטיח תנאי שכר ושירות 
הולמים ל571 עובדיו . אולי היתה משמעות למונופול כאשר שלטנו ברוב השוק האירופי , 
לפני שלושים שנה , אך עכשיו כשהפכנו למשווק שולי אין גם תועלת במונופול . 
כתוצאה מהמצב הבלתי נסבל הקים שר החקלאות , רפאל איתן , ועדה וקיבל מיד 
ובאופן מלא את המלצותיה : לשבור את המעמד המונופוליסטי של המועצה . כך 
נזכה בפברואר 19 לשבירת המונופול בשוק המקומי , ומאוקטובר 19 לשבירת המונופול 
על הייצוא . התחרות תשפר ללא הכר את מצבו של הפרדסן ואת מצבו של הצרכן 
אך בה בעת תפגע בתנאי השירות של אנשי הממסד החקלאי . לכן אנו רואים מדי יום 
התקפות חסרות רסן של גופי הממסד על שר החקלאות , למרות שכך הם פוגעים באינטרסים 
של חבריהם הפרדסנים . מנכ"ל התאחדות האיכרים , שלמה רייזמן , מנבא את 
התמוטטות מערך השיווק בארץ ובחו"ל . חיים מולכו מהמרכז החקלאי , מדבר על 
אנדרלמוסיה בענף , ויורם וינברג , מנכ"ל המועצה לשיווק פרי הדר , נסער 
למחשבה האיומה שייאלץ להתחרות במשווקים אחרים כי וינברג יודע טוב מכולנו 
כמה ארגונו הוא בלתי יעיל . אתמול נפגשו אנשי המועצה עם רפאל איתן , לנסות 
לשכנעו שימתיק את רוע הגזירה . לנו לא נותר אלא לחזק את ידיו של איתן . 
אנו כבר מחכים לפברואר לאכול תפוזים טובים יותר , טריים יותר , זולים 
יותר . 
