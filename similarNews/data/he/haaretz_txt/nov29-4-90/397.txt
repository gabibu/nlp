משרד התיירות בודק תלונות לפיהן מלון מגדל דניאל בהרצליה אינו עומד בתנאים 
לדירוג 5 כוכבים דה - לוקס , לאחר שאורחים התלוננו כי בית המלון גובה תשלום 
עבור חניה וצפייה בווידאו בחדרים , בניגוד למוצהר . בשאלון לדירוג בתי המלון 
שערכה יחידת הביקורת של משרד התיירות , לצורך קביעת רמתו , הצהיר בית המלון 
על מאה מקומות חניה ללא תשלום לאורחים , והתחייב למכשירי וידאו בחדרים ללא 
תשלום . הצהרות אלה היו הבסיס להעניק למלון את הדירוג הגבוה ביותר בענף . 
מהנהלת מלון מגדל דניאל נמסר בתגובה , כי בית המלון עומד בהתחייבותו ומקצה 
מאה מקומות חניה ללא תשלום לאורחי המלון . מעבר למספר זה של מקומות חניה , 
אכן נוהג בית המלון לגבות כספים עבור החניה מהאורחים . לדברי נציגת המלון 
מאה מקומות החניה ללא תשלום היו המספר המינימלי שנדרש ממשרד התיירות , במסגרת 
הקריטריונים לקבלת הדרגה הגבוהה ביותר , למרות שבחניון יש מקום ל052 כלי 
רכב . באשר למכשירי הווידאו הוסבר כי ישנם שני ערוצים במכשירי הווידאו בחדרים , 
המשדרים 42 שעות ביממה . ערוץ אחד הוא ללא תשלום והשני הוא בתשלום . 
