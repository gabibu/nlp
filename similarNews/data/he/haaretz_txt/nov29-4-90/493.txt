שופט בית - המשפט המחוזי בחיפה פסק בימים אלה על ביטול עסקה שנקשרה בין בנק 
לאומי לחברת מאגרי בנייה . מדובר בעסקת מקרקעין , שבמסגרתה מכר הבנק לחברה 
נכס בקריית מוצקין ששימש בעבר סניף של הבנק . היקף העסקה הכולל שנעשתה עוד 
ב58 נאמד בחצי מיליון שקל . מאגרי בנייה פנתה לבית - המשפט בטענה כי בנק 
לאומי מכר לה נכס זה למרות שלא היה בבעלותה ולמרות שלא הושלמו כל הסידורים 
להעברת הבעלות עליו . כדי לצמצם את הנזק שנגרם לה היא השכירה את הנכס לגורם 
אחר ובמקביל המשיכה לפרוע מבנק לאומי את התשלומים שהגיעו ממנה . במקביל 
המשיכה מאגרי בנייה לתבוע את ביטול העסקה והחזרת הנכס לבנק . השופט פסק כי 
יש לבטל את ההסכם וחייב את בנק לאומי בתשלום הוצאות בסך 51 אלף שקל . עוד 
קבע כי פעולת קיזוז שביצעה מאגרי בנייה עבור חוב לבל"ל בחשבונה בלב דיזנגוף 
בת"א היה כדין . השופט נימק את דבריו בכך שמאגרי בנייה " היתה חשופה לפגיעות 
מצד הבנק וזה ניצל את מעמדו כדי להפעיל לחץ על חברה העוסקת במסחר ותלויה 
ברצונו הטוב של הבנק " . עוד אמר השופט כי בהמשך שילמה מאגרי בנייה את יתרת 
ההלוואה בלחץ הבנק , למרות שתחילה ביקשה לקזזה . השופט תיאר את דרישת הבנק 
להחזיר את יתרת ההלוואה : " לחץ קשה שבנסיבות המקרה לא היתה מסוגלת החברה 
לעמוד נגדו " . למרבה ההפתעה , החליט בנק לאומי לא לוותר והגיש ערעור לבית - 
המשפט העליון . מבנק לאומי נמסר כי מכירת הנכס היתה חלק מעסקה כוללת של מכירת 
נכסים נוספים , ובעת ביצוע העסקה הובהר לקונה כי העברת הנכס תיעשה לכשיתאפשר 
הדבר . עוד נאמר מטעם הבנק כי עתה נוצרו הנסיבות להעברת הבעלות על הנכס , 
ועל - כן אין מקום לבטל את העסקה . 
