לחצים מתגברים על תקציב הביטחון ועמדתו הנחושה של המיועד לתפקיד הרמטכ"ל 
הבא , אהוד ברק , הביאו בסופו של דבר להחלטה לחסל את פרויקט הצוללות הנבנות 
בגרמניה בעזרת כספי הסיוע האמריקאי . בניגוד להחלטות דומות בעבר , כולל 
מטוס הלביא , אין זה רק חיסול פרויקט , אלא החלטה לשים למעשה קץ למימד 
שלם של הלחימה התת - מימית , משום שהצוללות הנוכחיות מתקרבות לסוף חייהן 
המבצעיים . מאחורי הנימוקים הכספיים עמדה הקביעה הכוללנית מדי של משתתפי 
ישיבת החיסול כי במקרה של מלחמה עם עיראק או קואליציה ערבית אין לצוללות , 
ולמעשה לחיל הים , תפקיד מרכזי בהכרעת האויב . אילו יכלו שר הביטחון , 
הרמטכ"ל וסגנו , לשים קץ לפרויקט הספינות הטילים סער 5 הנבנות בארצות הברית , 
היו מבכרים זאת על פני חיסול פרויקט הצוללות , אלא שפרויקט הספינות הגיע 
לשלב מתקדם יותר . מפקד חיל הים , האלוף מיכה רם , קיבל את הסכמתו של 
ארנס להגיש ערעורו על ההחלטה לוועדת השרים לענייני ביטחון , שתיפגש ביום 
רביעי . גם בצבאות אחרים ומתקדמים קורה ששמים קץ מסיבות שונות לפיתוח מערכות 
נשק , אך דומה כי בצה"ל זה קורה יותר בעשור האחרון ואובדן הכספים הגיע לסכומי 
עתק . במקרה של הצוללות נערכה עבודת מטה יסודית והשאלה עמדה בפני ועדות 
בדיקה , כמו זו של האלוף ישראל טל לפני כשנתיים . לאחרונה נעשו מאמצים 
לשכנע את הגרמנים לוותר על חלק מהתשלום . הנושא הועלה בשיחה של ארנס עם 
הקנצלר קוהל ובפגישות של מנכ"ל משרד הביטחון , דוד עברי , בגרמניה . ביום 
חמישי שעבר חזרה משלחת מטעם משרד הביטחון מגרמניה ודיווחה לשר ולמשתתפי הישיבה 
על הישגיה , אך לא היה די בכך . ההחלטה שנפלה ביום ששי בצהרים בישיבה בלשכתו 
של שר הביטחון ארנס , בלא שמפקד חיל הים האלוף רם הוזמן אליה , מעמידה 
בפני המטכ"ל ומשרד הביטחון מספר בעיות קשות : כיצד להבטיח כי הכספים שייחסכו 
מביטול הפרויקט אכן יוזרמו לתחומים חיוניים , כמו כוחות היבשה , המודיעין 
וחיל האוויר , ולא יתבזבזו על ההוצאות השוטפות כפי שקרה למרבית כספי פרויקט 
הלביא . הנטייה לבזבוז והגברת ההוצאות על האחזקה השוטפת קיימת בכל צבא , 
ובצה"ל במיוחד , בשנים האחרונות . כיצד לשכנע את האמריקאים כי הכספים שהוקצו 
בהסכמתם לפרויקט הצוללות יועברו לתקציב הסיוע הכללי , וייכללו בסכומים המומרים 
מדולרים לשקלים להוצאה בארץ . ואשינגטון גילתה נכונות יוצאת דופן שכספי 
סיועה הצבאי לישראל יוצאו ברובם לעבודה במספנות בגרמניה . כיצד להבטיח כי 
הנזקים הכרוכים בביטול פרויקט כה גדול יצטמצמו לתשלום העונשין המוזכרים בחוזה , 
בערך כ02 מיליון דולר . הגרמנים מחזיקים בכספים רבים נוספים , שאותם תבקש 
ישראל חזרה . בכל מקרה ירדו לטמיון מיליוני שעות עבודה של צוותים רבים שעבדו 
במשך שנים בתכנון ופיתוח הצוללת . בהפסדים יש להכליל גם הוצאות לחברות זרות 
שערכו בדיקות תכנון שונות , ואלה מגיעות ליותר מ03 מיליון דולר . יפסידו 
גם מפעלים בישראל שהיו צריכים לייצר חלק מהציוד לצוללות . הגרמנים היו מוכנים 
לעשות הקלות נכבדות בפריסת התשלומים . המספנות הסכימו לדחות כל שנה תשלום 
של כ32 מיליון דולר לשנה החמישית והשישית , בריבית נמוכה של % 5 . יחד עם 
חברות אחרות סוכם על דחיה כוללת של כ051 מיליון דולר . על - פי הסיכום החדש 
היה על ישראל לשלם מדי שנה 66 - 07 מיליון דולר , כמחצית מזה מכספי הסיוע 
האמריקאי והשאר ממקורות ישראליים . עם ביטול הפרויקט תפסיד ישראל גם את 
הסכם רכישות הגומלין שהתחייבו הגרמנים לעשות בישראל , בסכום של כ006 מליון 
שקל , מהתעשיות וממספנות ישראל . כיצד להבטיח כי חיל הים , הנחשב כחיל 
מעולה ומצליח , לא יפגע מוראלית . זהו נושא שאינו כרוך בכספים , אך מדאיג 
את הפיקוד הבכיר . ההחלטה תביא בוודאי לעזיבתם של קצינים ובעלי תפקידים 
שונים , שהתמחו במקצוע הצוללות במשך שנים רבות . בחיל הים אומרים כי הטענה 
שאפשר יהיה לקנות אולי בעתיד צוללות משומשות היא זריית חול בעיניים . תוך 
שנים ספורות יבוא קץ ליכולת הלחימה התת - מימית של ישראל . כיצד להבטיח כי 
כושרו המבצעי של חיל הים לא יפגע במשך הזמן . בהתחשב בגידול ציי האויב , 
גם בצוללות , והצטיידותו בטילים המסוגלים לפגוע ממרחק ניכר במטרות ביבשה , 
תהיה זו מלאכה מסובכת בלא צוללות . הרעיון המבצעי לפגוע באוניות האויב 
בנמליו מתמסמס . היעלמות הצוללות תשפיע בהכרח גם על הלוחמה של הקומנדו הימי , 
שחיל הים הישראלי הצטיין בה . 
