איך קרה ששיטת הבחירות לכנסת אינה מאפשרת לבוחר לציין העדפת אישים בפתק ההצבעה 
בכל דרך שהיא , בעוד שזכות זו היא נחלת האזרח בכל מדינה אירופית מתוקנת ? 
בני היישוב בתקופת המנדט הלכו לקלפי ארבע פעמים כדי לבחור באסיפת הנבחרים , 
הגוף שמתוכו הורכבו הוועד הלאומי והנהלתו . בחוקת הבחירות לאסיפה , שהתקבלה 
על - ידי מוסדות היישוב והתאשרה על - ידי הנציב העליון הבריטי ב0391 , נקבע 
כי הבוחר רשאי למחוק שמות מן הרשימה שבעדה הוא מצביע , וכי מועמד ששמו יושמט 
ממחצית הפתקים של מפלגתו יועבר לתחתית הרשימה . זאת ועוד , אף שחלוקת המנדטים 
באסיפת הנבחרים נעשתה על בסיס כלל - ארצי , הרי רשימות המועמדים הוגשו מלכתחילה 
בכל מקום בנפרד והצירים הנבחרים נחשבו לנציגים של קהילות מקומיות . בבחירות 
לאסיפת הנבחרים השנייה , בשנת 5291 , הארץ חולקה לעשרה אזורים ולכל אחד 
מהם נקבע מראש מספר צירים בהתאם למספר בוחריו - בכוח . גם בהצעת פקודת הבחירות 
שהובאה בפני מועצת המדינה הזמנית על - ידי ועדת הבחירות שלה ועל - ידי הממשלה 
הזמנית הופיע תנאי האומר : " אולם מועמד ששמו נמחק מטופסי ההצבעה על - 
ידי יותר מחמישים אחוז של המצביעים בעד אותה רשימה ייחשב כאילו לא נכלל ברשימת 
המועמדים " . אלא שהסעיף נמחק על - ידי המועצה עקב הסתייגות של זרח ורהפטיג 
( הפועל המזרחי ) . הואיל ואותה פקודה היא הבסיס לחוק הבחירות לכנסת עד 
היום , לא נותר לבוחר מאז אלא לאשר כנתינתה רשימה של 021 שמות כשכבר קבועים 
בה סופית המקומות הבטוחים הריאליים , השוליים וכל היתר . לאחר שוועדות 
המינויים בוטלו צופה האזרח בחגיגות הדמוקרטיה במרכזי המפלגות , כשהם בוחרים 
את השביעיות והעשיריות בקול תרועה , ואילו ביום הבחירות אין צורך אפילו 
להציג את רשימות המועמדים בתא הבוחר או לפחות על הקירות שמחוץ לחדר הקלפי . 
הכינוי והאות של הרשימה מחפים על הכל . האם היינו רואים באותו היקף עריקות , 
שריונים ועסקאות , אילו היה ניתן לבוחר להשמיט שמות לא רצויים לו מהרשימה 
שהוא בוחר בה ? וכי איזו מפלגה היתה יכולה אז להציע מקומות בטוחים ברשימתה ? 
וכך ביחס לחברי - הכנסת המתרשלים במילוי תפקידם . למבקשים סנקציות נגדם 
נאמר לא אחת , " תן לציבור להעניש אותם ביום הבחירות " , אף כי לא ניתן 
להעניש מועמד מסוים בלי לפגוע בכל הרשימה שהוא מופיע בה . ולו היה הבוחר 
קובע לגבי כל מועמד בנפרד האם לא היו מצטמצמות בכנסת ההיעדרויות לצרכים 
פרטיים ותופעות שליליות אחרות ? קפמאבינזכותו של הבוחר לציין העדפת מועמד 
בשעה שהוא בוחר במפלגה מוקנית לו לא רק לפי השיטה הרובית של הארצות הדוברות 
אנגלית . גם בכל המדינות הדמוקרטיות המבוססות באירופה מפינלנד במזרח ועד 
איסלנד במערב שם נהוגות בדרך - כלל בחירות יחסיות , ניתן לאזרח , כך או 
אחרת , לתת קולו בעת ובעונה אחת בעד נציגו ובעד מפלגתו . הבחירות היחסיות 
הן על - פי רוב לפי אזורים , שבהם כמה מועמדים לכל מפלגה , וברשימה האזורית 
שהוא בוחר בה יכול המצביע לציין מי האיש הרצוי לו . לפחות בשלוש ארצות שוודיה , 
נורווגיה ושווייץ זכותו של הבוחר למחוק שמות מן הרשימה ולעשות בה שינויים 
אחרים . באירלנד ובשווייץ ניתן לבוחר גם להרכיב רשימה משלו מתוך המועמדים 
של מפלגות שונות . הבחירות בצרפת הן רוביות , אלא שמועמד נבחר לא ברוב פשוט , 
כי אם בקולות רוב הבוחרים באזור , כך שבמרבית האזורים מתחייב סיבוב - בחירות 
שני . בגרמניה נהוגה שיטה מעורבת : לכל בוחר שני קולות , אחד בעד מועמד 
באזורו והאחר בעד רשימה מפלגתית מחוזית בבחירות יחסיות . באוסטריה , בבלגיה 
ובהולנד בוחרים אמנם ברשימה כלל - ארצית , כמו בישראל , אלא שבשתי המדינות 
האחרונות ניתן לציין העדפת מועמד , ובבלגיה צריך המועמד סף קולות כדי להיבחר . 
באוסטריה , אף שפתק ההצבעה נושא רק את שם המפלגה , החוק מחייב את הרשימות 
בהרכב מסוים לפי מחוזות , כך שעם הצבעתו בעד רשימה פלונית האזרח יודע היטב 
מי הנציג שבו הוא בוחר . כלומר , אין למצוא באירופה שיטת בחירות כמו זו 
הישראלית , שלפיה יש מעין אפוטרופסות של המפלגה על קולו של הבוחר . בקושי 
מצאתי דוגמה כזאת בעולם השלישי , בגויאנה שבדרום - אמריקה . הואיל וכל הניסיונות 
מאז שנות החמישים להכניס אלמנט אזורי בבחירות לכנסת עלו בתוהו , מן הראוי 
לעשות לכל הפחות תיקון מינימלי בחוק , שיאפשר לבוחר לסמן ברשימה הכלל - 
ארצית שהוא מצביע בעדה מי המועמדים שהוא בוחר בהם ואת מי הוא דוחה . מובן 
שתיקון כזה יחייב צירוף רשימת המועמדים לפתק ההצבעה , ועם זה , לא יהיה 
אובדן קולות או הגדלת אחוז החסימה , שהיו מעוררים התנגדות של סיעות קטנות . 
הטענה החוזרת בכל אחת משתי המפלגות הגדולות היא , שכל תיקון מהותי לחוק 
הבחירות ירחיק מעליה את המפלגות הדתיות או מפלגות אחרות כמו מפ"ם , אינה , 
למעשה , אלא דחייה בקש . מי אינו זוכר איך המערך וגח"ל חברו יחדיו בשנת 
3791 נגד כל יתר הסיעות בכנסת כדי להעביר את תיקון " באדר - עופר " לחוק 
הבחירות , שקבע חלוקה של המנדטים העודפים על - פי הממוצע הגבוה ביותר , 
לרעתן של המפלגות הקטנות . במערכה נואשת למניעת קבלת החוק עשו הסיעות הקטנות 
בבית חזית אחת מקיר אל קיר בדיונים שהעסיקו את הכנסת פעמיים עד שעות הבוקר . 
אף כי במאבק הזה השיגו המערך וגח"ל את מבוקשם , לא השפיע הדבר על יחסן 
של המפלגות הקטנות אליהם , אם בכנסת ואם מחוצה לה . לפני כשנה התפרסם מחקר 
של הפרופסורים אפרים יער ויוחנן פרס , המגלה כי כמעט מחצית מאזרחי ישראל 
מוכנים לוותר על הדמוקרטיה מול האיום הקטן ביותר על הביטחון הלאומי . יש 
לשאול אם לנכונות זו לא תרמה תחושתו של האזרח כי אין לו בעצם חלק משמעותי 
בדמוקרטיה הישראלית . כל עוד הבוחרים בעליל הם עסקני מרכזי המפלגות , 
האם אין יותר מקורטוב של שאננות באמירה השגורה שישראל היא המדינה הדמוקרטית 
היחידה באזור ? 
