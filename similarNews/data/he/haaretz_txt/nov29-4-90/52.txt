הממשל האמריקאי משוכנע לחלוטין כי הוא יזכה היום בתמיכת מועצת הביטחון בשימוש 
בכוח נגד עיראק , אם סדאם חוסיין לא יעמוד בתנאי האולטימטום שיוצב לפניו . 
ראשי הממשל משוכנעים כי לפחות 11 מבין 51 החברות במועצת הביטחון יתמכו בהצעה , 
כנראה אף 21 , ( הרוב המינימלי הדרוש הוא של תשע חברות ) . כל החברות 
הקבועות הסכימו באופן עקרוני לאשר את טיוטת ההצעה שמסרה ואשינגטון . מבין 
החברות האחרות , ייתכן שרק תימן וקובה לא יצביעו בעד . ממשל בוש ישתבח בהישג 
הזה ויציג אותו כניצחון גדול . ההישג ישקף אחדות של חברות הקואליציה נגד 
עיראק , ויעניק לממשל אפשרות להתמודד ביתר הצלחה עם ההתנגדות הגוברת בקרב 
אמריקאים ( בקונגרס , באופן מיוחד ) לצאת למלחמה . במישור הבין - לאומי , 
גורג בוש וגיימס בייקר " יעשו היסטוריה " . תהיה זו הפעם הראשונה זה 04 
שנה , שהאו"ם מסמיך את המדינות החברות בו לנקוט פעולה צבאית כנגד אחת מן 
החברות בגוף הבין - לאומי שאינה מקיימת את הנחיות מועצת הביטחון של האו"ם . 
המאמצים הדיפלומטיים הבלתי רגילים של בוש ובייקר ישאו פרי , דבר הנחוץ 
לממשל לצורכי חוץ ולצורכי פנים . אולם בטרם יוכל הממשל ליהנות מפרי הצלחתו 
הדיפלומטית , יהיה עליו להתמודד עם התנגדות עצומה למלחמה בקרב מגזרים רחבים 
וחשובים ביותר בציבור האמריקאי . יועציו של בוש סבורים כי אחרי שהקהילה 
הבין - לאומית תאשר שימוש בכוח נגד עיראק , אפשר יהיה לעשות שימוש בנכס 
הבין - לאומי הזה כדי לשכנע גם את הציבור האמריקאי לתמוך במלחמה . הרי לא 
ייתכן , יטענו אנשי הנשיא , שהציבור האמריקאי לא יתמוך בעקרונות ובאסטרטגיה 
שכמעט כל העולם מאוחד סביבם . ראשי המפלגה הדמוקרטית היריבה , המהווים רוב 
בקונגרס , כבר הבהירו חד - משמעית כי הם מתנגדים לאסטרטגיה של אולטימטום 
קצר - מועד . הם תומכים בהמתנה , מעדיפים להניח לעיצומים הכלכליים לפעול 
את פעולתם , ובינתיים לקוות לפתרון של פשרה . טיעון הנגד של הדמוקרטים , 
שכבר נשמע פה ושם בוואשינגטון לאחרונה , הוא כי החלטת מועצת הביטחון , 
יותר משהיא מהווה היתר לשימוש בכוח נגד עיראק , תהווה " היתר " מטעם 
הקהילה הבין - לאומית לחיילים האמריקאיים למות במדבר למען מטרות שכלל אינן 
ברורות להם , ואפילו אם הן ברורות להם , ספק רב אם הן מצדיקות הקזת דם 
אמריקאי . במובן זה , ייתכן מאוד מצב שבו החישוקים , שיצמצמו את מרחב התמרון 
של מדיניות ממשל בוש במפרץ , לא יהיו מתוצרת סובייטית , צרפתית או סינית , 
אלא דווקא מתוצרת בית , אמריקאית . מצד אחד , הלחץ האנטי - מלחמתי מבית 
ילך ויגבר ככל שינקוף הזמן , אפילו מבלי שתפרוץ מלחמה . רבים טוענים שגורג 
בוש כבר החמיץ את ההזדמנות שלו לשכנע את העם האמריקאי בצדקת הדרך . מצד 
שני , אחרי שמועצת הביטחון מתירה להשתמש בכוח כדי לאלץ את עיראק לסגת מכוויית , 
ועיראק בכל זאת אינה נסוגה , הרי כל יום שיעבור מבלי שההיתר להשתמש בכוח 
ימומש , יכרסם באמינותו של ממשל בוש . היום יתחיל אפוא השעון לתקתק . 
סיעת הרוב בקונגרס , שראשיה כבר תיכננו בשבועות האחרונים שיטות שונות של 
" פיליבאסטר " לאומי כדי להאט את קצב תנועתם של מחוגי השעון המלחמתי , 
יכפילו את מאמציהם . תנועת המחאה האנטי - מלחמתית תצבור תאוצה וקהל אוהדים , 
שעד כה היה רדום במידה רבה , יתעורר . סקרי דעת הקהל יצביעו בבירור ( 
כפי שעשו עד כה ) כי רוב העם האמריקאי אינו תומך במלחמה לשם שחרור כוויית . 
על פי הסקרים , העילה היחידה שזוכה לתמיכת רוב מצומצם ( % 45 בלבד ) של 
הציבור האמריקאי כצידוק לפעולה צבאית יזומה נגד עיראק , היא התמודדות עם 
הפוטנציאל הגרעיני של סדאם חוסיין . אך דא - עקא , אופי הפעולה הנגזר מן 
העילה הזו הוא מתקפת עומק אדירת - עוצמה שתכתוש עד עפר את התשתית האסטרטגית 
של עיראק , תערוף את ממשלו של סדאם חוסיין , ובוודאי תניב מלחמה כוללת , 
נטולת סייגים , מצד הממשל העיראקי . התרחיש הזה אינו התרחיש הרצוי בעיניהם 
של כמה מעמודי התווך של הקואליציה הרב - לאומית הערוכה במפרץ . לכן , כאשר 
הממשל מדגיש חזור והדגש את הסכנה הגרעינית הגלומה בממשלו של סדאם חוסיין 
כדי לגייס תמיכה מבית , הוא עלול גם להרתיע בכך מרכיבים חשובים העומדים 
מאחורי התמיכה הבין - לאומית במדיניות האמריקאית במפרץ . טיוטת ההחלטה שנציגי 
ארה"ב במועצת הביטחון הפיצו בין נציגי המשלחות הקבועות בתחילת השבוע , גורסת , 
בין היתר , נקיטת " כל האמצעים הדרושים " לצורך " כינון מחדש של שלום 
וביטחון באזור " . רבים רואים בכך ניסיון אמריקאי להכניס " בדלת האחורית " 
היתר לנקוט כוח נגד עיראק שיחרוג מן המטרה המצומצמת של שחרור כוויית , ויסבך 
את ארה"ב במלחמה כוללת , טובענית ותובענית . ההחלטה שתתקבל היום במועצת 
הביטחון תגדיל באופן מוחשי את סיכויי המלחמה נגד עיראק . ככל שאפשרות של 
מלחמה הופכת מוחשית יותר בעיני הציבור האמריקאי , גוברת בקרבו הרתיעה מפני 
שימוש בכוח במפרץ . די להאזין לתוכניות מלל בתחנות הרדיו והטלוויזיה המקומיות , 
בהשתתפות טלפונית של מאזינים אמריקאיים , כדי להיווכח בכך . שוב ושוב 
עולה התהייה " למען מה אנחנו נלחמים ? " . ככל שעובר הזמן , מתחזק הרושם 
בעיניהם של רבים , שהשאלה הזו הופכת שאלה רטורית . בניגוד לדעה שרווחה 
עד כה בקרב הפרשנים , כי גורג בוש אינו מצליח להסביר את עצמו , מתחזק עתה 
הרושם שהציבור דווקא קלט את המסר , אבל המסר לא שיכנע אותו . " הבעיה 
היא הפוכה " , כתב שלשום העורך הבכיר של הביטאון השמרני " נשיונאל רוויו " , 
גוזף סובראן . " העם האמריקאי עדיין לא העביר את המסר שלו לנשיא בוש . 
המסר הוא כי אין אנו חומר ביד היוצר שאפשר לעצב אותו כפי שרוצים . איננו 
רוצים לראות הגדלה במסים שאנו משלמים , ואיננו רואים כל סיבה שיש בה כדי 
להצדיק את פיזור איבריהם המרוסקים של בנינו ובנותינו בחולות ערב " . ההישג 
הדיפלומטי הבין - לאומי שממשל בוש יחגוג היום , עלול להתנפץ לרסיסים אם 
הוא ילך למלחמה כוללת נגד עיראק בלי קונסנסוס לאומי . 
