" גרמניה אינה מדינה עוד " במלים אלה פתח הפילוסוף הגרמני הגל את מסתו 
" חוקת גרמניה " ( 2081 ) , שבה טען כי התפוררותה של הקיסרות הגרמנית - 
רומית הקדושה הגיעה לממדים כאלה ששוב אין היא בגדר יצור מדיני . באורח דומה 
יש מקום כיום לומר כי ברית המועצות אינה מדינה עוד , ואם לא יחול שינוי 
רדיקלי שימנע את תהליכי ההתפוררות האינטנסיוויים המתרחשים לנגד עינינו , 
הרי שייסתם הגולל על המדינה הסובייטית הלכה למעשה וגם פורמלית בעתיד הנראה 
לעין . במסתו ראה הגל את קיומו של רצון אפקטיווי משותף להגנה על מכלול הקניינים , 
הגשמיים והרוחניים , כמאפיין את קיומה של מדינה , והיעדרו של רצון כזה 
משמש לגביו עדות להתפוררותו של המבנה המדיני . לא במקרה מנה הגל שני מרכיבים 
בביטוייו המעשיים של רצון זה : מסגרת צבאית ומערכת מיסוי . קפמאליד4שני 
אלו הם אכן המבנים המתפוררים בצורה דרמטית ביותר בברית המועצות . הצבא הסובייטי , 
שסימל אולי יותר מכל מוסד אחר פרט למפלגה את המדינה הסובייטית , מאבד את 
משמעות קיומו . שיעור ההשתמטות משירות צבאי גואה ועולה , ובסתיו זה הגיע 
ל000 , 004 איש . הרפובליקות הסובייטיות השונות , המכריזות בזו אחר זו 
על ריבונותן , מלוות הכרזות עקרוניות אלה בתביעה שהמגויסים ישרתו אך ורק 
בתחומיהן . באזורים רבים כמו בארמניה כבר מזמן אין הצבא הסובייטי שולט 
בשטח , הנתון למרותן של מיליציות לאומיות . אשר לצד כלכלה והמיסוי , הרי 
האנדרלמוסיה המוחלטת , שבאה לידי ביטוי חריף במושב האחרון של הסובייט העליון 
( מי מוסמך לקבוע את מחירי המוצרים הממשלה המרכזית , הרפובליקה הרוסית 
או שמא עיריית מוסקווה ) , אינה רק עדות למשבר מינהלי , אלא היא מסימני 
משבר עצם קיומה של המדינה הסובייטית . רפובליקות שונות מטילות מסים ותשלומים , 
מקימות גבולות מכס , מכריזות על תוכניות כלכליות ותקציביות , וחותמות 
הסכמים עם גורמי חוץ . סמכות מרכזית אינה עוד בנמצא . פתרונותיו המאולתרים 
של גורבצוב מאפשרים לו אמנם להישרד פוליטית ומעידים על יכולת טקטית מזהירה , 
אך הם חותרים לטווח ארוך תחת היכולת לקיים שלטון אפקטיווי כלשהו במה שהיתה 
עד כה מדינה צנטרליסטית רבת - עוצמה . מי שמקיים ומבטל תוך מספר חודשים 
גוף עליון כמו מועצה נשיאותית , שאמורה היתה לבוא במקומו של הפוליטביורו 
המפלגתי , מסתכן בכך שהגופים שהוא מבקש להקים במקומה ( מועצה פדרטיווית 
ומועצה לביטחון לאומי ) לא יצליחו לבסס את שליטתם . אי - יציבות זה , 
חוסר היכולת לגבש מוסדות מתפקדים תוך כדי תהליך השינוי המתמיד , הם מסימניה 
של מהפכה מתמדת שאת אחריתה קשה לשער . " כל הקבוע ומקובל מתנדף ומשתנה , 
כל הקדוש נעשה חולין " אם להשתמש בלשונו של מרקס ביחס לנושא אחר . אין 
ספק , ממתקנה של השיטה הסובייטית הפך מיכאל גורבצוב במהלך חמש שנים למפרקה . 
ארצות - התלות הסובייטיות במזרח - אירופה נעשו עצמאיות ; גרמניה המזרחית 
נעלמה , וגרמניה מאוחדת ניצבת עתה כמעצמה החזקה ביותר באירופה , ועוצמתה 
הכלכלית מופנית מזרחה ; ברית וארשה קיימת רק על גבי הנייר , וגם הוויית - 
צללים זו תיעלם בקרוב ; מאות אלפי חיילים סובייטים הולכים ומתפנים ממזרח - 
אירופה , ובמולדתם מצפים להם רק מחסור ואבטלה ; הרפובליקות השונות בברית 
המועצות הכריזו על ריבונות , אחדות מהן מחקו את הכינוי " סובייטית " ו"סוציאליסטית " 
מתוארן הרשמי , ואחדות מהן ( המדינות הבלטיות , גרוזיה , ארמניה , מולדוויה ) 
הודיעו על כוונתן לפרוש מן הברית , ואינן מתכוונות להשתתף בשיחות המתוכננות 
על חוזה הברית החדש , שהרלוונטיות שלו הולכת ופוחתת ; אוקראינה ( 55 מיליון 
תושבים ! ) נוטה גם היא לכיוון של פרישה . ועל הכל מרחפת דמותו של בוריס 
ילצין , היוצר לעצמו בפדרציה הרוסית בסיס כוח שאינו תלוי במפלגה הקומוניסטית 
ובגורבצוב . יתרה מזאת , הבעיות הכלכליות שהפרסטרויקה התכוונה לפותרן לא 
נפתרו , והן רחוקות מפתרון עוד יותר מאשר קודם לכן . חירות הביטוי והמחשבה 
חוגגות אמנם במוסקווה ובלנינגרד , אך המחסור הכלכלי הופך את ברית המועצות 
לאביון הניצב בפתחן של מעצמות המערב ומשחר לסיוע ולנדבה . מעולם לא התפוררה 
מערכת שלטון כה חזקה - לכאורה בצורה כה מהירה וכה טוטלית . מי שחושב כי בתנאים 
כאלה אפשר לשקם מחדש את המבנה הפוליטי של ברית המועצות במעטה חדש כפדרציה 
אמיתית , קונפדרציה או ברית רופפת חולם חלומות באספמיה . ברית המועצות 
נוצרה על - ידי מורשת הכיבוש הצארי שהתגלגל לאידיאולוגיה מהפכנית ; הכוח 
והרעיון , הטרור והאידיאולוגיה , שהיו חישוקי המערכת הזאת , נעלמו . 
אין יותר טעם מדיני , כלכלי או אידיאולוגי העשוי להקימה מחדש . כשם שגרמניה 
המזרחית נמחקה מן המפה מרגע שניטל אופיה הקומוניסטי , כך גם לגבי ברית המועצות . 
פולין , הונגריה , רומניה , למשל , הן יחידות היסטוריות המתקיימות 
בתודעת אוכלוסייתן מעל ומעבר לטיב המשטרים הפוליטיים שבהם . אך טול מן המדינה 
הסובייטית את האידיאולוגיה הקומוניסטית ואת משטר הפחד הפוליטי , ותמצא רוסים 
ואוקראינים , ליטאים וארמנים , מולדאווים - רומנים וגרוזינים , ויהודים 
המהגרים בהמוניהם לישראל . " אדם סובייטי " אינו בנמצא , " אומה סובייטית " 
היא תוצר האידיאולוגיה הקומוניסטית , ועם היעלמה נעלמה גם היא . שהרי מה 
משותף לתושבי וילנה וטשקנט פרט לכך שאי - פעם בעבר נכבשו על - ידי שליטים 
רוסיים ואחר כך נשלטו בכוח על - ידי משטר קומוניסטי שמרכזו במוסקווה ? מדוע 
ימשיכו לחיות יחדיו באותה מסגרת , כאשר הפרסטרויקה עצמה מעודדת תהליכי דמוקרטיזציה , 
הכרעה חופשית והגדרה עצמית ? מדוע ימשיכו להסכים להיות כפופים , בצורה 
זו או אחרת , למוסקווה , סמל שעבודם , כאשר אין יותר יכולת לכפוף אותם 
לשלטון ריכוזי זה בכוח הזרוע ? האיפוק שהוכיח גורבצוב בטיפול בהכרזת העצמאות 
של ליטא ראוי לשבח , ובוודאי שימש נימוק בהכרעה להעניק לו פרס נובל לשלום . 
אך האם עמד לרשותו צבא שבאורח אפקטיווי אפשר היה לצוות עליו לדכא את וילנה 
כפי שדוכאו בודפשט ב6591 ופראג ב8691 ? ואם היתה ניתנת הוראה כזו , האם 
היה גורבצוב עצמו יכול להחזיק מעמד ולהמשיך במדיניות הרפורמה ? מובן שייתכן 
פוטש צבאי שינסה להשליט משטר של רודנות צבאית תוך תימוכין מצד הקבוצות השמרניות 
במפלגה . אך עניין זה פירושו קץ הפרסטרויקה בשעה שחזרה למשטר קומוניסטי 
אינה אפשרית עוד . במלים אחרות , פרסטרויקה והמשך קיום המדינה הסובייטית 
הם תרתי דסתרי . מבחינה זו צודקת ביקורתם של החוגים השמרניים במפלגה הקומוניסטית . 
אין כפור חם . אין טעם לנסות לנחש מה יבוא במקום המדינה הסובייטית . עד 
כמה מרובות האפשרויות , ועד כמה יש בכל חלופה סתירות פנימיות , ניתן לראות 
מן התגובות על הצעותיו של הסופר הגולה אלכסנדר סולזניצין , שפורסמו לאחרונה 
בברית המועצות עצמה . נאמן להשקפתו הדוגלת באידיאולוגיה של " רוסיה הגדולה " 
הציע סולזניצין כי רוסיה תזנח את שטחי אסיה המרכזית וקווקז , המיושבים בלאומים 
לא - סלאווים ומוסלמים ברובם , ותתארגן מחדש על בסיס רוסי - סלאווי , כשבמרכזה 
רוסיה ההיסטורית יחד עם שטחי אוקראינה וביילורוסיה . לשיטתו של סולזניצין , 
האוקראינים אינם אלא רוסים , ומאמרו מתרפק בערגה רומנטית על רוסיה היסטורית - 
נוצרית , שבירתה היתה קייב ומרכזה במה שהיום הם שטחי אוקראינה . אך אליה 
וקוץ בה : מה שבשביל סולזניצין הוא בחינת נסיגה לרוסיה היסטורית ושימת קץ 
לאימפריאליזם הרוסי והסובייטי , הוא בעיני אוקראינים ( וגם חלקים מן הציבור 
הביילורוסי ) ביטוי מחודש לשתלטנות " רוסית גדולה " , השוללת את קיומם 
של העמים האוקראיני והביילורוסי כעמים נפרדים . כך מחדדת הצעתו של סולזניצין 
את הסכסוך הרוסי - אוקראיני הישן דווקא בשעה שבאוקראינה מתחזקת עתה התנועה 
הלאומית הדוגלת בהתבדלות תרבותית דתית , ובסופו של דבר גם פוליטית מן 
החיבוק הרוסי . יתר על כן , הינתקות מן הרפובליקות המרכז - אסיאתיות משאירה 
עדיין בגדר שאלה פתוחה את גורלם של כ02 מיליון רוסים אתניים היושבים ברפובליקות 
אלה . מה יהיה גורלם ? האם יסכימו להישאר בגולה ? האם יסבלו העמים המוסלמיים 
הללו מיעוט רוסי גדול ( ובעל השפעה כלכלית ותרבותית ) בקרבם ? או האם 
תצטרך רוסיה להיערך לקליטת מיליוני פליטים ? האם אפשר לבצע תוכנית מעין 
זו ללא שפיכות דמים , סכסוכי גבולות , אינתיפאדות וטראנספרים ? ממדיהן 
של בעיות אלה הם כה עצומים , עד שאין לאיש תשובה עליהן . המשבר הכלכלי 
המתחולל בברית המועצות כולה מאיים להציף את אירופה ביחוד את מזרח אירופה 
על בעיותיה הקשות בפליטים רוסיים , ואת מקום הפחד מפני מעורבות צבאית רוסית 
תפשה היום בפולין ובצכוסלובקיה אימה מפני מאות - אלפי רוסים רעבים ומיואשים 
העלולים להפוך כל ניסיון לתיקונים כלכליים וליציבות פוליטית במזרח אירופה 
לחלום - שווא . זהו סדר היום של העולם שלאחר המלחמה הקרה לאו דווקא אידיליה 
של שלום נצחי והבנה הדדית . אישיותו של גורבצוב כדמות היסטורית יש בה מיסוד 
הטרגיות . כשוליית הקוסם ביקש גורבצוב לעשות תיקון - מה , ומצא עצמו , 
שלא בטובתו ושלא בטובתנו , נסחף לרפורמה אחר רפורמה ופתרון ויציבות אין . 
כל הסדר מתגלה כזמני וחולף , כל מה שמוצע כפתרון הוא שורש לשרשרת בלתי - 
צפויה של בעיות . כמתקנים היסטוריים אחרים חדל גורבצוב מזמן לשלוט בתהליכים 
שהוא עצמו הביא לאוויר העולם . הטרגי הוא שהוא עצמו עלול להיות קורבן לתיקונים 
שרק הודות לאישיותו , למרצו ולחזונו האישי באו לעולם . אך ההיסטוריה אינה 
תמיד אסירת - תודה למחולליה , ואין היא אלא גיא - חיזיון לדרמות - מוסר 
על שכר ועונש בעולם הזה . הישגיהם המרשימים של גורבצוב ודור המתקנים הנלווה 
אליו הם גם מגבלותיהם : מן השיטה הלניניסטית הם נטלו את האמונה שניתן לשנות 
מציאות כלכלית וחברתית קשה ואכזרית באמצעות חקיקה פוליטית . בעבר האמינו 
כי על - ידי חקיקה אפשר להביא קומוניזם לעולם . היום הם עדיין מאמינים שבעזרת 
חוקים אפשר להביא קפיטליזם לברית המועצות והם רק חלוקים אם יוכלו לעשות 
זאת ב005 יום או אולי יש צורך ב000 , 1 ימים . העובדה שקפיטליזם , כמו 
קומוניזם , הוא תהליך ארוך - טווח ( הקפיטליזם במערב צמח בתוך מאות שנים , 
לא ימים ) נעלמת מהם . כך נעלם מהם , מחמת הרקע של השכלתם המרקסיסטית 
גם אם דחו את מסקנותיה , גם כוחה של הלאומיות . בספר שכתב גורבצוב ב7891 , 
ובו פיתח את תוכנית הפרסטרויקה , אין מלה אחת על הלאומיות אותו כוח המפורר 
עתה את ברית המועצות מבפנים . כתוצאה מכך אין לגורבצוב תשובה לבעיית הסכסוכים 
האתניים והדתיים הקורעים את המדינה הסובייטית לגזרים . כאן מנסים להציע 
הצעות קונסטיטוציוניות מופשטות , כאן נוסחה ערטילאית , לעתים בייחוד בקווקז 
נזקקים גם קצת לדיכוי צבאי . יועץ בכיר של גורבצוב אמר עוד לפני שבועות 
מספר לחוקר הישראלי שביקר במוסקווה , כי את בעיית הסכסוך בין ארמנים לאזרים 
בנאגורנו - קאראבאך אפשר יהיה לפתור על ידי פיתוח כלכלי של האזור . שילוב 
כזה של תמימות ובורות לגבי הכוחות המניעים תהליכים היסטוריים , לטוב או 
לרע , גם הוא מסימני הנתק של התרבות הסובייטית מן העולם הריאלי . היא המשיכה 
לחיות בנוסחאות מופשטות שביקשו לתת תשובות במושגי המאה הי"ט לכל מדווי הכלכלה 
והחברה בעולם המודרני . קפמאליד4לא כאן המקום לדון בתוצאות האסטרטגיות של 
התפוררות זו . יש לקוות כי הצבא הסובייטי , למרות שלבי התפוררותו המתקדמים , 
דואג לכך שלפחות מונופולין הגישה לנשק גרעיני יישאר בידיה של הרשות המרכזית . 
נשק גרעיני בידי לאומנים טאגיקים או אוזבקים לא יוסיף ליציבות העולם . 
תהליכי ההשתנת במדינות - התלות הסובייטיות לשעבר במזרח אירופה היו קלים 
יחסית . במרבית המקרים זהותן ההיסטורית ברורה וגיבושן המדיני נתון . לעומת 
זאת , בברית המועצות המתפוררת יתרחש שידוד מערכות פוליטי רדיקלי המלוה במשבר 
כלכלי עמוק . שכן מה שגורבצוב ביקש לעשות בברית המועצות הוא לנוע בשלושה 
כיוונים בעת ובעונה אחת : דמוקרטיזציה של המשטר הפוליטי , תיקון הכלכלה 
בכיוון כלכלת שוק , ופירוקה של האימפריה . כל אחד מסעיפים אלה הוא קשה 
ומורכב , כל אחד מחייב דפוסי משטר אחרים וטכניקות אחרות . הניסיון לבצע 
את שלושתם בעת ובעונה אחת יוצר עומס - יתר על מערכת שיצאה מ07 שנה של שלטון - 
נפל קומוניסטי כשהיא חלשה ופגיעה . במשך 07 שנה ניסה הקומוניזם לפתור את 
בעייתה של רוסיה לפי תכנון שהועיד מרקס לפתרון בעיות הכלכלה והחברה של אירופה 
המערבית הקפיטליסטית המפותחת . ניסיון זה נידון לכישלון מראש , ועתה חייבים 
מרכיביה של ברית המועצות לחזור ולגבש לעצמם זהות פוליטית ושיטה כלכלית על 
חורבותיו של ניסיון - עוועים זה . זהו תהליך שיארך עשרות שנים . אפשר רק 
לקוות כי הוא לא יערער את היציבות המדינית והכלכלית של אירופה , המזרח התיכון 
והמערכת הבין - לאומית כולה . רומא לא נבנתה ביום אחד . גם תהליך התפוררותה 
של " רומא השלישית " הוא משימה ארוכת - זמן ומלאת סכנות . 
