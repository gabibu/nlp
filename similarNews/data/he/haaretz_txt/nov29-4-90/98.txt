בון ( ע"ר ) . ממשלת גרמניה מסרה אתמול כי בכוונתה לפטר קומוניסטים לשעבר 
המחזיקים במשרות בכירות בחלק המזרחי של המדינה . הקבינט הגרמני דן אתמול 
בדרכים לנתק רשתות של פקידים קומוניסטיים לשעבר . היתה זו הישיבה האחרונה 
של הקבינט לפני הבחירות הכל - גרמניות הראשונות שיתקיימו ביום ראשון הקרוב . 
דובר הממשלה אמר לאחר הפגישה כי " בתוך רשויות המס , רשתות אלה כוללות 
את כולם , החל מההנהלה ועד לאחרון הנהגים " . בכל חמשת המדינות השייכות למזרח 
גרמניה לשעבר יש נוכחות מאסיווית של קומוניסטים בכל המשרות . כך למשל , 
בחנה הממשלה את האפשרות לפטר את כל 22 מנהלי לשכות המס במדינת בראנדנבורג . 
אולם , דובר הממשלה ציין כי לא ניתן יהיה לפטר אותם עד להחלפת השלטונות 
המקומיים . שר העבודה דיווח לפרלמנט כי 63 אנשים שעבדו בלשכות התעסוקה במזרח 
גרמניה , פוטרו עקב קשריהם עם משטרת הביטחון המזרח - גרמנית לשעבר . 
