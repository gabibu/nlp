ניו - יורק ( מיוחד ל"הארץ " ) . כתבת תחקיר על אירועי הר הבית ששודרה 
שלשום במגזין החדשות הטלוויזיוני " 06 דקות " , עוררה מורת רוח בקהילה היהודית . 
הקונסוליה הכללית של ישראל בניו יורק , שוקלת הגשת מחאה רשמית לרשת הטלוויזיה 
סי - בי - אס , על כתבה שהפגינה אטימות כלפי טיעוני ישראל . מהכתבה , שהוגשה 
על ידי כוכב התוכנית מייק וואלס , עולה כי ישראל אחראית בעליל לאירועי הדמים 
בהר הבית ולמספר ההרוגים והנפגעים בתקרית . המסקנה המרכזית היא כי הירי 
בפלשתינאים בוצע ללא פרובוקציות מוקדמות . עסקנים יהודים סיווגו את הכתבה , 
כאחת הקשות והפחות אוהדות לישראל , הזכורות בטלוויזיה האמריקאית . דובר 
מחלקת החדשות של רשת סי - בי - אס אמר אמש , כי הכתבה היתה מאוזנת והגונה . 
ראש לשכת העיתונות הממשלתית יוסי אולמרט , השוהה בניו יורק , אמר אמש 
כי מייק וואלס בא מלכתחילה לסתור כל טענה ישראלית בקשר לאירועי הר הבית . 
לדבריו , מפיקי התוכנית ומייק וואלס , דחו על הסף כל בקשה שהוצעה להם 
כסיוע בהכנת הכתבה . אולמרט , הקונסול הכללי אורי סביר ודובר הקונסוליה 
יובל רותם , שוקלים הגשת מחאה לראשי הרשת ומתכוננים לבקש פגישת הבהרה עם 
מפיקי התוכנית ומנהלי הרשת . אחד מממצאי הכתבה הוא , שבעת שהפלשתינאים רגמו 
באבנים את רחבת הכותל , לא היה ברחבה אף לא יהודי אחד וזו הסיבה לכך שאף 
יהודי לא נפגע מהאבנים . היהודים הנמלטים מהרחבה , כפי שנראו בסרט טלוויזיה , 
היו אלה שהסתתרו קודם לכן במקום התפילה במנהרה שמשמאל לרחבה . במהלך התוכנית 
רואיין גאמל נוסייבה , בנו בן ה31 של סרי נוסייבה , שהודה כי הוא עצמו 
יידה אבנים , אך סיפר כי לא היתה כל פרובוקציה מצד הפלשתינאים וכי אישי 
דת קראו לגלות התאפקות . רב הכותל גץ , אמר כי שמע את אנשי הדת המוסלמים 
מסיתים את ההמון . " אני מבין ערבית " , אמר גץ , " ובמו אוזני שמעתי 
איך הם מסיתים . היה זה נס שאף יהודי לא נפגע " , אמר הרב . מייק וואלס 
ראיין בבית חולים צעירה מוסלמית בשם פאטימה , שנפצעה במהלך הירי . היא 
סיפרה על יריות שנורו על אמבולנס שהוביל פצועים . לדבריה , וועדת החקירה 
שיקרה כאשר אמרה כי לא ניתן היה לגבות ממנה עדות בגין פציעתה . ראש עירית 
ירושלים טדי קולק , שרואיין אף הוא , דחה את גירסת הממשלה לאירועים ואמר : 
" מממשלה אידיאולוגית אפשר לצפות להרבה בעיות " . קולק אמר כי השוטרים 
הישראלים נתקפו בפחד מול ההמון המסתער לעברם . לדבריו , אירועי הדמים בהר 
הבית היו החמורים ביותר מאז איחודה של ירושלים וכי יעברו הרבה שנים עד שהיא 
תשכח . הרוגז בקרב נציגי ישראל על התוכנית ומפיקיה , הוא בעיקר בגין קטע 
בתוכנית בו הופיע סגן שר החוץ בנימין נתניהו . קטע זה לא הוכן במסגרת כתבת 
התחקיר , אלא נלקח מארכיון והוא קטע ממסיבת עיתונאים שערך נתניהו מיד לאחר 
האירועים בהר הבית . לדברי דובר הקונסוליה " זו שערוריה אתית " לעשות 
שימוש בקטע ישן ולהציגו כטיעון ישראלי רשמי וכחלק מהתוכנית . צויין כי המפיק 
המקומי שסייע בהכנת הכתבה וליווה את וואלס , היה דאוד כותאב . מאגזין החדשות 
" 06 דקות " הוא אחד הפופולאריים ביותר בטלוויזיה האמריקאית ומופיע בקביעות 
ברשימת עשר התוכניות הזוכות לאחוזי צפייה הגבוהים ביותר בארה"ב . מייק וואלס , 
יהודי , שידר בעבר מספר כתבות על ישראל והמזרח התיכון שעוררו רוגז בין 
צופים יהודים הטוענים כי הוא מגלה גישה עויינת כלפי ישראל . 
