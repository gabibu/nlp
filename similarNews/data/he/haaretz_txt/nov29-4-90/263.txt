תכנון ופוליטיקה בירושלים הולכים יד ביד : בכל פעם שהכריזו משרד השיכון 
ועיריית ירושלים , בשנים האחרונות , על הקמת שכונה חדשה באזורים שסופחו 
לירושלים אחרי 7691 , גרר הדבר פעילות בנייה בלתי חוקית של ערבים , בשטחים 
הסמוכים לאתר המיועד לפיתוח . בכל פעם שהסתמנה מגמה של בנייה לא חוקית 
לאורך צירים באזורים הערביים , מיהר הממסד הישראלי להכין תוכניות לבנייה 
עבור יהודים דווקא באותם אזורים . כל צד ניסה לחסום את השני . כסף לא חסר . 
שנים ארוכות היו הערבים מקבלים מענק מיוחד מהוועדה המשותפת לירדן ולישראל , 
שאינה קיימת עוד היום , והממשלה היתה מעניקה עדיפות לירושלים בכל הקשור 
למשאבים כספיים . בראשית שנות ה07 הקימו את רמות , גילה , ארמון הנציב , 
נווה יעקב . היום מוקמות פסגת זאב מזרח , פסגת זאב מערב ובקרוב הר חומה 
בדרום . היעד המוצהר של ממשלת ישראל בירושלים היה שמירה על רוב יהודי ביחס 
של % 87 מול % 22 . המאמצים להשיג את היעד הזה הולידו מעגל קסמים ; הרשויות 
הישראליות קפצו את ידן בכל הקשור למתן רשיונות בנייה לאוכלוסייה הערבית . 
קפמאבינהריבוי הטבעי הגבוה במגזר הערבי הוליד גיאות בבנייה הבלתי חוקית . 
ישראל פירשה זאת כמעט תמיד , ובחלק מן המקרים בצדק , כבנייה פוליטית והשיבה 
באותו מטבע . הבנייה היהודית בשטחים שסופחו לירושלים לאחר 76 היתה טבעתית . 
היא נועדה לשמור על היתרון הדמוגרפי של היהודים בירושלים , וגם למנוע 
את גדילתן של השכונות הערביות . על הרקע הזה נבנו השכונות היהודיות גם כגוש 
חוסם , לאורך גבול השיפוט מצפון ממזרח ומדרום . בראשית שנות ה07 הוסיפה 
עיריית ירושלים נדבך משלה לסיבוך הבנייתי הזה , כאשר עשתה שימוש תדיר בסעיף 
87 לחוק התכנון והבנייה . מדובר בסעיף בחוק המאפשר לרשות המקומית להעניק 
רשיון בנייה באזור , שטרם הוכנה עבורו תוכנית מתאר . כאלה היו עד לפני 
שנים אחדות , רוב האזורים הערביים בירושלים . תנאי למתן ההיתר , בהסתמך 
על סעיף 87 , היה אישור של שתי ועדות התכנון העירוניות המקומית והמחוזית . 
החלוקה הסיטונית של ההיתר במהלך שנות ה07 גררה מאוחר יותר קשיים בהכנת תוכניות 
המתאר לאזורים אלה . בתים רבים נבנו על תוואי כבישים מתוכננים , לא הופקעו 
שטחים לצורכי ציבור , ומשום כך לא נבנו באזורים הערביים בתי ספר , בתי 
חולים , מפעלים ומוסדות ציבור אחרים . העדר תוכניות מתאר למגזר הערבי עודדה 
רבים לבנות ללא היתר . עיריית ירושלים לא הצליחה לאכוף בהצלחה מלאה את חוקי 
התכנון והבנייה באזורים הערביים , ובדיעבד הוכשרו מבנים רבים שנבנו מלכתחילה 
ללא רשיון . בשתי הקדנציות האחרונות חל שינוי . האחראים לכך הם טדי קולק , 
סגנו הממונה על תיק התכנון , אברהם כחילה , ועובדי מחלקת התכנון של העירייה . 
עשר תוכניות מתאר באזורים הערביים כבר אושרו : שייח גראח , ואדי גוז 
והמושבה האמריקאית , א - טור , סילוואן , גאבל מוקאבר , בית צפפה , 
אבו - תור , אזור התפר ועיסאוויה . עוד כתריסר תוכניות נמצאות בשלבי 
אישור מתקדמים . לכאורה הכל טוב ויפה , אלא שפוטנציאל הבנייה על - פי התוכניות 
המאושרות בשכונות האלו דל למדי : מאות יחידות דיור לכל היותר בכל אתר ואתר . 
הפוטנציאל האמיתי לבנייה עבור האוכלוסייה הערבית בירושלים נמצא דווקא בצפון 
העיר , באזור שועפט . רעיון הבנייה לערבים באזור זה נולד לפני 01 שנים , 
כאשר הופקעו שם אלפי דונם של קרקע לבנייה עבור יהודים . תכנון צפון ירושלים 
השטחים לבנייה יהודית וערבית כאחד נעשה כמעט במקביל . על הבנייה היהודית 
בין השכונות נווה יעקב להגבעה הצרפתית החליטה ועדת השרים לענייני ירושלים . 
הרקע להחלטה היה בנייה זוחלת בלתי חוקית של ערבים , לאורך צירי הרוחב , 
שחצו את המרחב שבין שתי השכונות היהודיות . ההחלטה של אז מיושמת כיום . 
פסגת זאב מערב ופסגת זאב מזרח , המאוכלסות בחלקן , נבנות עתה באותו מרחב ; 
הבנייה לערבים עדיין נשארה על הנייר . רק מעט מן הקרקע שהופקעה ב0891 היתה 
שייכת ליהודים , ואותו ייעדה עיריית ירושלים לבנייה הערבית . אך עד היום , 
עשר שנים לאחר ההפקעה , טרם אושרו התוכניות המפורטות לבנייה זו . רק לפני 
מספר שבועות אישרה עיריית ירושלים את תוכנית המתאר הכללית לבניית 005 , 7 
יחידות דיור לערבים באזור שועפט , אולם הבנייה לא תתחיל לפני שהתוכניות 
המפורטות יהיו מוכנות תהליך שיסתיים עוד שנה . הסיבה לעיכוב הממושך : 
חילוקי דעות בין עיריית ירושלים לשני משרדים ממשלתיים , משרד הפנים ומשרד 
השיכון . במקור ביקשה העירייה להעמיד את קיבולת התוכנית לבנייה לערבים 
על 81 אלף יחידות דיור . משרד השיכון ומשרד הפנים התנגדו . הם חששו כי המאזן 
הדמוגרפי לטובת היהודים יורע , וכי חלקם של היהודים באוכלוסייה שבתחום השיפוט 
העירוני ירד עד ל%66 . בדיונים שהתנהלו בין עיריית ירושלים , משרד השיכון 
ומשרד הפנים , הסכימה הראשונה להוריד את קיבולת התוכנית עד ל0057 יחידות 
דיור . למרות הסיכום המקובל עתה , אחרי כמעט עשור , על שני המשרדים הממשלתיים 
ועיריית ירושלים , עדיין צפויים מכשולים בדרכה של התוכנית ודווקא במגרש 
הערבי . בינתיים , נמשכת בנייה לא חוקית באזורים הערביים של ירושלים . 
הוועדה לביטחון ירושלים דנה באחרונה בחשד לבנייה בלתי חוקית , ליצירת רצף 
בנייה ערבית בין גאבל מוקאבר לאבו - תור . תושבים מצפון תלפיות דיווחו למשטרה 
על עבודות הנעשות בקצב מזורז לאורם של זרקורים בשעות הלילה . ואדי עסל כבר 
בנוי כמעט כולו . גם באזורי צור בחר , בבית חנינא ובעיסוויה , מוקמים 
עשרות מבנים ללא רשיון . קפמאבינכשפורסם לפני שבועות אחדים הדו"ח החריף של 
מבקר עיריית ירושלים על האגף לפיקוח על הבנייה , התרעמו כמה חברי מועצה 
על המבקר שלא טרח לבדוק את פעולות האגף במזרח העיר , שמתפקד בצורה בלתי 
יעילה . סגן ראש עיריית ירושלים , אברהם כחילה , אומר כי לאורך תקופה 
של 62 חודשים , בין ינואר 8891 ואפריל 0991 , תקופה של אינתיפאדה בירושלים , 
הוצאו רק שני צווי הריסה מינהליים לבתים חדשים במגזר היהודי , לעומת 64 
צווים כאלה במגזר הערבי . במגזר היהודי הוצאו צווי הריסה ל44 תוספות לא 
חוקיות למבנים קיימים , לעומת 3 צווים מסוג זה במגזר הערבי . מאפיין נוסף 
של ההבדלים בבנייה ועבירותיה בין המגזר הערבי לבין המגזר היהודי הוא גודל 
השטח שעליו היא מבוצעת . מחקרם של הפרוף שלום רייכמן , יוסף שבייד וישראל 
קמחי ( מכון ירושלים ) לפני שנים אחדות מגלה , כי השטח הבנוי ביישובים 
הערביים שבמרחב ירושלים גדל במשך 71 השנה הראשונות שלאחר מלחמת ששת הימים 
בשיעור של % 911 , ללא כל יחס לגידול האוכלוסייה באותו שטח , שהיה קטן בהרבה , 
כמה עשרות אחוזים בלבד . לעומת זאת בהשוואה למגזר היהודי , בנו ונבנו 
עבור הערבים מעט מאוד יחידות דיור במספרים מוחלטים . כך למשל , ממחקר אחר , 
אף הוא של מכון ירושלים , עולה כי ליהודים בנו 3 . 1 מ"ר לנפש לשנה , 
ולערבים 4 . 0 מ"ר לנפש לשנה . האינתיפאדה החריפה הן את התחושות והן את 
הפעולות שנוקטים שני הצדדים במאבק על השליטה באדמות ירושלים . בנייתן המואצת 
של השכונות , פסגת זאב מערב ופסגת זאב מזרח , הן תולדה ישירה של התגברות 
פעולות האינתיפאדה נגד יהודים בדרך לנווה יעקב . התוכנית לבנות את הר - 
חומה כשכונה יהודית , נמצאת על הנייר יותר מעשר שנים , אבל הוחלט ליישמה 
דווקא עכשיו , בשל החשש כי הבנייה מכיוון בית לחם תזחל לתוך ירושלים . גם 
הערבים בונים ולא רק לשם מגורים . בידי גורמים ישראלים יש נתונים המעידים 
על כמה מאות מבנים ריקים , באזורים שונים של מזרח העיר , שנבנו כשלדים , 
אך אינם מאוכלסים , ונועדו ככל הנראה לקבוע עובדות בשטח ולתפוס חזקה על 
קרקע . כמעט מדי שבוע הורסת העירייה מבנים במזרח העיר , נבנים ללא היתר 
מבנים חדשים במזרח העיר , ומאוכלסות יחידות דיור חדשות שנבנו עבור יהודים . 
בתכנון ובבנייה בירושלים נשזרה מאז ומתמיד הפוליטיקה , וכיום נכון הדבר 
כפל כפליים . 
