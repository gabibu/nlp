חברת הבנייה אברהם רובינשטיין בנתה בית דירות בחולון . בהסכם הרכישה , 
שנחתם בדצמבר 1891 בינה לבין כל אחד מהדיירים , נאמר בין השאר כי החברה 
תהיה רשאית להפקיע שטחי חניה או גגות מהרכוש המשותף לפי שיקול דעתה , ולהצמיד 
אותם לדירות כלשהן בבית המשותף . כמו - כן נאמר כי אם יוצמדו הגגות , יהיו 
הבעלים רשאים להתקין דלתות שיחצצו בין חדר המדרגות לגג . עם החתימה על הסכמי 
הרכישה נתנו הדיירים לחברה ייפויי כוח לביצועם . באוגוסט 2891 הודיעה החברה 
במזכר למשפחת וידר , המתגוררת בבניין , כי ברישום הדירה בטאבו יוצמד הגג 
שמעל דירתם . במארס 4891 אושר רישום הבית בפנקס הבתים המשותפים , על יסוד 
התשריט שהגישה החברה , אולם התשריט לא כלל את הצמדת הגג לדירת משפחת וידר . 
בפועל , השתמשה המשפחה בחלקת הגג שמעל דירתה , בנתה עליו מבנה מסוים והתקינה 
כניסה דרך הדירה . עקב כך פנו כמה מדיירי הבית אל המפקח על רישום מקרקעין 
בחולון , בתביעה לסילוק ידה של משפחת וידר מחלקת הגג . המפקח נענה לתביעתם , 
ודחה את בקשות המשפחה לתקן את הרישום . חברת רובינשטיין ומשפחת וידר עתרו 
לבית - המשפט המחוזי בתל - אביב לתיקון הרישום , ולאחר מכן עתרו לפסק - 
דין הצהרתי כי הם בעלי הזכויות הקנייניות בחלקת הגג האמורה . השופט המחוזי , 
שאול אלוני , דחה את העתירות הללו . השופט פסק כי המזכר מאוגוסט 2891 נערך 
בנפרד מהסכם הרכישה והמפרט , בניגוד לסעיף 6 ( א ) לחוק המכר ( דירות ) 
התשל"ג3791 . כמו - כן קבע כי חברת רובינשטיין לא עמדה בדרישת סעיף זה 
לפירוט , וכי הן בחוזה והן במפרט היו ניסוחים כוללניים ומעורפלים . " אין 
בכל אלה כדי לשריין לחברה זכות בלתי מעורערת להצמדות ככל שתחפוץ בהן " , 
כתב . חברת רובינשטיין עירערה , באמצעות עו"ד חיים וינטרוב , לבית - 
המשפט העליון ( ע"א 88057 , אברהם רובינשטיין ושות נגד אגמי אברהם וקמילה 
ואח ) . השופטים דב לוין , גבריאל בך ומיכאל בן - יאיר קיבלו את הערעור 
וקבעו כי למשפחת וידר זכות קנויה על הגג , וכי החברה רשאית לעשות שימוש 
בייפוי הכוח שבידה כדי להצמיד את חלקת הגג שבמחלוקת לדירת וידר . השופט 
לוין , שכתב את פסק - הדין , ציין כי המפרט קבע בפירוש כי שטח הגג הוצא 
מהרכוש המשותף , וכי אפשר להצמידו לדירות ספציפיות . כל זאת , בבירור , 
במובלט ולא באותיות קטנות . לא היתה כאן גריעה כוללת מכלל הרכוש המשותף , 
אלא זכות ההצמדה צומצמה לשטחי החניה והגגות בלבד . לוין הוסיף כי אילו נותר 
פסק - הדין של השופט אלוני על כנו , עלול היה להשתמע כי כדי לעמוד בדרישת 
הפירוט בסעיף 6 לחוק המכר , אין די לפרט בחוזה ובמפרט אלו חלקים מוצאים 
מכלל הרכוש המשותף , אלא יש לציין בכל חוזה וחוזה , או מפרט , גם לאיזו 
דירה ספציפית מוצמד כל חלק שהוצא מהרכוש המשותף . לדעת לוין , " דרישה 
זו לא נזכרת בחוק ובפסיקה ואף אין היא רצויה . יש בה משום כבילה מכבידה 
ומיותרת של הקבלן מבלי שתצמח מכך תועלת ממשית לקונה " . השופט לוין סבור , 
כי אמנם המחוקק ביקש להבטיח שלא יחתום אדם על חוזה לרכישת דירה בבית משותף 
בלא שיידע בבירור אם הוצאו חלקים מסוימים מהרכוש המשותף באמצעות הצמדתם לדירות 
אחרות . ואולם הסכמי ההצמדה כשהם לעצמם אינם בלתי חוקיים , ובלבד שהוצאת 
החלקים מהרכוש למטרת הצמדתם לדירות מסוימות נעשית בהסכמת בעלי הדירות ובידיעתם . 
לוין גם דחה את קביעת השופט המחוזי , כי מכיוון שהמזכר שעליו הסתמכה החברה 
נערך בנפרד מהחוזה , כשמונה חודשים לאחר כריתתו , אין הוא עונה על דרישת 
סעיף 6 לחוק המכר , כי יש לצרף מסמך ובו פירוט השינויים מבחינת הרכוש המשותף 
" בעת עשיית החוזה ולא לאחר מכן " . השופט המחוזי הסתמך בקביעה זו על פסיקתו 
של השופט מנחם אלון ( ע"א 08312 שמעונוף נגד ברוכים ) שנגעה לצורך לצרף 
לחוזה המכר , בעת חתימתו , פירוט של החלקים המוצאים מהרכוש המשותף . ואולם 
במקרה שלפנינו מדובר בהצמדה המוסיפה לזכויות הקונה בנכס . לוין קובע אפוא , 
כי " הצמדת שטח אשר הוצא במפורש מכלל הרכוש המשותף לדירה ספציפית יכולה 
להיעשות גם במעמד מאוחר יותר , ובלבד שהובהר לדיירים מעל לכל ספק כי השטח 
הנ"ל איננו נכלל בגדר הרכוש המשותף " . 
