סרטים תיעודיים אמורים להיות לחם חוקה ולב - לבה של הטלוויזיה . אבל דווקא 
בישראל , היכן שנושאים לסרטים דוקומנטריים מתגלגלים בראש חוצות , מבכרים 
בטלוויזיה לרכוש סרטים דוקומנטריים מרשתות זרות . נראה שהסיבה העיקרית לתופעה 
זו היא חששות ופחד . מטרתם של סרטים דוקומנטריים היא חשיפה . וגם אם הטלוויזיה 
אינה יכולה שלא לשדר את " מבט " ואת " יומן השבוע " , הרי האחראים שם 
מעדיפים להימנע במודע מסרטים תיעודיים , במיוחד מכאלו העוסקים בעניינים 
שנויים במחלוקת . כך נמחק " מבט שני " מלוח השידורים , ללא תחליף . גם 
משום כך היתה רכישתם של שני פרקי הסדרה של אורי גולדשטיין על חטיבת " יפתח " 
בבחינת שינוי לטובה . גולדשטיין בחר במתכונת מקובלת בתחום זה : ראיונות 
עם האנשים שלקחו חלק באירועים במקרה זה בקרבות של חטיבת יפתח במלחמת העצמאות , 
שהתפרשו על פני הגליל , עמק הירדן , רמלה - לוד , לטרון ועד לנגב על 
רקע תמונות - ארכיון בשחור - לבן ; צילומים של המרואיינים בימים שהיו נערים 
ונערות , לצד צילומים עכשוויים בצבע מהמקומות שבהם התרחשו הדברים . החומר 
שבידי גולדשטיין הוא בעל עוצמה ודרמטיות העולים על כל דמיון . לסיפורה של 
חטיבת יפתח יש כיום משמעות וחשיבות , דווקא על רקע הדה - מיתולוגיזציה שהפכה 
אופנתית מאוד , והיא צוברת תנופה ודינמיקה לא רצויות . לאחרונה נעשה הפלמ"ח 
יעד להשמצות , ואפילו ללעג של היסטוריונים חדשים . קיימת נטייה להפחית 
בערכו , ולחטט ולחשוף דווקא את כישלונותיו . אמנם בפרספקטיווה של זמן יש 
מקום לדון בצורה ביקורתית יותר במדיניות ובתפיסות האסטרטגיות שלו , אבל 
החיטוט הפרטני , הדן בהאשמות על הליכה בוואדי זה או אחר , בפיצוץ רצוי 
או כושל של גשר , או התוהה כיצד קרה הכישלון בנבי יושע וכמעט קורא להקמתה 
של ועדת חקירה , מעורר שאלות ותהיות רבות . ואכן , אולי באמת לא ניצחה 
ישראל במלחמת השחרור , והכל רק בחזקת אחיזת עיניים ואנו חיים באשליה . 
ואם כך , כיצד קרה שלמרות הכל ישראל ניצחה ? בא סרטו של גולדשטיין ומספר 
על ניצחון מופלא . ניצחונם של נערים ונערות , חברי ההכשרות בקיבוצים , 
שיצאו ללא כל הכשרה צבאית פורמלית וללא נשק ללחום מלחמה על מטרה שהאמינו 
בה בכל לבם . והם מסרו את חייהם על אמונתם זאת . לא שאלו שאלות , והיו 
מוכנים למות כך הם מספרים , וכך קרה . זה סיפור מרגש עד לדמעות , סיפור 
של הקרבה הרואית של אלה שהלכו במודע לקראת מותם , וסיפור פגישתם הטראומטית 
עם מותם של חברים קרובים . כזה הוא סיפורה של מי שהיתה אז נערה צעירה , 
שראתה את עשרים ושמונה חבריה שנפלו בקרב על נבי יושע , ולא היתה מסוגלת 
לקלוט את שאירע . וכזה הוא סיפורו של העולה החדש הקשוח אז , ששפך דמעות 
על המ"ף שלו , פילון האגדי , לאחר שהלה סירב לעזוב את חבריו הפצועים ולהציל 
את עצמו . וכזה הוא סיפורו של פרופסור פנחס זוסמן , אז מ"ף צעיר , שארבעים 
וחמישה נערים מתוך תשעים בפלוגה שבפיקודו נהרגו . " אנחנו סוחבים את זה 
עד היום " , אומר אחד מאלה שהיו שם . הסרט מביא את סיפורי הגבורה של חטיבת 
יפתח , שהיו באמת בחזקת נסים שחרור צפת הנצורה , הסטלינגרד של הפלמ"ח , 
משטרת נבי יושע ומלכיה ; הקרב על שתי הדגניות , ולאחר מכן הקרבות הפרובלמטיים 
על לוד ורמלה . היה ברור שאם יישארו שם הערבים , אומר בנימה אפולוגטית 
מושל לוד דאז , הארכיאולוג שמריה גוטמן , נאבד את לוד ורמלה . וישראל 
גורלניק אומר : " לא ידעתי על מי לבכות קודם : על ידי שנקטעה ברימון , 
על החברים שנהרגו , או על הפליטים שהזכירו לי מראות מוכרים " . אבל מעל 
לכל האנשים שבסרט הם אלה שאנו חשים הזדהות אתם . אז צעירים ויפים , וכיום 
אנשים מבוגרים , כבדי גוף , ששערם שיבה , ועדיין הם נושאים בלבם את הזיכרונות 
ואת המתים היחידים שיישארו צעירים ויפים לנצח . הביטו בהם , כתב ס . 
יזהר , הנה הם ילדים של אף אחד שהתום נשקף מפניהם . הכל היה כל כך נאיווי , 
אומר אחר . וגם בשל הנאיוויות הם מותקפים כיום . וישנם המפקדים של אז , 
דמויות מוכרות . שמות כמו יצחק חופי , שייקה גביש , אסף שמחוני ז"ל , 
דן לנר ומולה כהן . ומעל לכולם בולטת דמותו של יגאל אלון . קצין השדה 
המהולל ביותר של מלחמת השחרור שלקח על עצמו אחריות והחליט החלטות קשות ומסוכנות , 
גם מוסריות . אלון במיטבו . יגאל , היה אלוהים בשבילנו , אומר מישהו . 
חטיבת יפתח נלחמה בכל הארץ . היא איבדה 513 לוחמים , וכפול מזה היה מספר 
פצועיה . אבל סיפורה הוא גם סיפור של בנייה , כפי שאמר חבר קיבוץ יראון 
ליד קבריהם של חללי נבי יושע : " היה פה קרב כדי שיהיו חיים חדשים , ולא 
רק מצבות אבן . לכן אני ביראון " . 
