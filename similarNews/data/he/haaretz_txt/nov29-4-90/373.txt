נפגשים נציגי הסיעות הדתיות עם ראש הממשלה ועם שר האוצר , ותובעים שלא יקצצו 
את העברות הכספים למוסדותיהם . בכנסת מותחים ביקורת על שיטת העברת הכספים 
הייחודיים ובעיתונות מתפרסמות רשימות של מוסדות הדת המקבלים תמיכה ממשלתית . 
הדבר היחיד שמשתנה בתסריט זה מדי שנה הם הסכומים בדרך כלל כלפי מעלה . 
השנה החליט שר האוצר , יצחק מודעי , לשנות את השיטה והקים ועדה לבחינת 
קריטריונים אחידים ושווים לחלוקת הכספים למוסדות הדת . בראש הוועדה עומד 
אברהם סנפירי , לשעבר המשנה לממונה על התקציבים באוצר , שהיה מופקד בין 
השאר על תחומי הדת . במשרדים הכלכליים טוענים שהוועדה אינה מצליחה , לפי 
שעה , למלא אחר המטרות שלשמן קמה . נציג משרד החינוך , זבולון אורלב , 
התפטר מהוועדה ונציג האוצר כמעט שאינו מתפקד . יתרה מזו , היענותו של 
מודעי לכלול בבסיס התקציב לשנת 19 612 מיליון ש"ח עבור מוסדות הדת הייחודיים , 
וההסכם שחתם הליכוד עם אגודת ישראל להעברת כ17 מיליון ש"ח למוסדות דת המקורבים 
לכל המפלגות , הופכים את עבודת הוועדה לחסרת ערך . בנוסף לכך קיימת התחייבות 
של הליכוד להגדיל מדי שנה את תקציב התמיכה בישיבות ב%52 ריאלית . במפלגות 
גם נשמעים קולות התובעים לסייע למוסדות הללו לא רק בקיום שוטף , אלא בהגדלת 
הסכומים כדי שיוכלו לכסות את גירעונות העבר שלהם . במצב שכזה , נשאלת השאלה 
האם ועדת סנפירי אינה מיותרת . שהרי , מדוע להקים עוד ועדה שתנסה לגבש 
עוד המלצות , כאשר הכל כמעט קבוע מראש ? 
