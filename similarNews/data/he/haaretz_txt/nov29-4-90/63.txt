מיימונה אקטר , עקרת בית מוסלמית בת 03 , התפללה את תפילת הבוקר שלה בחדר 
השינה בקומה העליונה בביתה בסרינגאר , בירת קשמיר , כאשר פרץ קרב יריות 
בין אנשי גרילה הלוחמים לעצמאות החבל למשטרה הפארה - צבאית ההודית ברחוב 
שמתחת . כדור תועה פגע בה כאשר ניגשה לחלון . כדור נוסף פגע בבתה בת השבע , 
שעמדה לידה . אבל כאשר קרובים מבוהלים נשאו את השתיים , ששתתו דם , לרחוב 
כדי לקחת אותן לבית - החולים , סירבו חיילים הודים להניח להם לעבור . " החיילים 
ההודים כיוונו את הנשק שלהם אלינו וצעקו תישארו בבית ! שימותו כאן ! " 
נזכר בנה בן ה21 של מיימונה , מוחמד רמזאן ריג . " עד כדי כך ההודים שונאים 
אותנו " . הבת ניצלה . החיילים הרשו לבסוף לקחתה לבית החולים . אבל מיימונה 
דיממה עד מוות בביתה קורבן , בעיני משפחתה וקרוביה , לכיבוש ההודי השנוא 
בקשמיר בעלת הרוב המוסלמי המכריע . אין זה משנה מי ירה את הכדור התועה שפגע 
בה . מותה סיפק מרטירית נוספת למאבק על עצמאות קשמיר . המאבק הולך ומחריף 
ב21 החודשים האחרונים . מיליטנטים צעירים פתחו בלוחמת גרילה נגד שלטונה 
של הודו . התגובה היתה מאסיווית ואכזרית . הממשלה בניו - דלהי שיגרה כוחות 
צבא וכוחות פארה - צבאיים גדולים לעמק קשמיר ולכפרים ההרריים מסביב , בהוראה 
למחוץ את המרי . אבל שיטות הדיכוי של הודו רק מביאות לוחמים חדשים ותמיכה 
נוספת לתנועת " הודו החוצה , עצמאות עכשיו " . " מבחינה מוסרית ופוליטית 
אנחנו עומדים מאחורי המיליטנטים " , אמר אלטף חוסיין , רופא בסרינגאר . 
" אין שום הבדל בין שאיפותיו של מיליטנט חמוש לשאיפותי " . סרינגאר נראית 
כעיר במצור . מקלעים קלים ורובים אוטומטיים של צבא הודו מבצבצים מבונקרים 
מלאים בשקי חול בכל צומת וגשר . שוטרים חבושי קסדות פלדה שומרים בעצבנות 
לאורך הרחובות הראשיים המאובקים , המכוסים באשפה , ויושבים שפופים בעמדות - 
ירי במקומות ההתחברות של הסמטאות הצרות האפלות לשדרות העיקריות . בנקודות - 
ביקורת לאין - ספור בכבישים מצווים אנשי ביטחון הודים על כל הנוסעים לצאת 
מאוטובוסים , ממוניות ומעגלות רתומות לסוסים כדי לעבור בדיקה קפדנית בגוף 
ובמטען . כל צעיר הנחשב חשוד נעצר בו - במקום . כאשר כוחות הביטחון נפגעים 
מפעולות פגע וברח של לוחמי גרילה , ממטירים חיילים הודים על האזור מסביב 
למקום הפיגוע אש בנשק אוטומטי בלא הבחנה . לאחר מכן הם חוסמים את השכונה , 
מטילים עוצר ומורים לאנשים לצאת מבתיהם . הם מאלצים גברים , נשים וילדים 
לעמוד כאסירים ברחוב , בעוד חיילים ומלשינים , שפניהם מכוסות , בודקים 
תעודות זהות . חיילים מחפשים בבתים ולא אחת בוזזים אותם בחיפוש אחר נשק , 
חומרי נפץ ואנשי מחתרת מסתתרים . עשרות מיליטנטים חשודים נעצרים בכל מבצע 
כזה . רבים משוחררים במשך הזמן לאחר חקירה , אבל מקצתם פשוט נעלמים ללא 
זכר . כמה קבוצות הודיות וקשמיריות לזכויות אדם מעריכות שיותר מ000 , 3 קשמירים 
נעלמו וכי יותר מ000 , 2 איש , רובם אזרחים , נהרגו השנה . רוב מעשי האכזריות 
וההתעללות בוצעו בידי כוחות הביטחון . פעילי זכויות אדם אמרו כי תיעדו מאות 
מקרים של אונס או התעללות מינית אחרת בנשים מוסלמיות על - ידי אנשי צבא , 
בדרך - כלל במהלך חיפושים מבית לבית . הם גם אספו דיווחים מפורטים על מאות 
מקרים של עינויים : העצורים הוכו , ספגו מכות חשמל , סיגריות בוערות הוצמדו 
לגופם , הם נתלו וראשם כלפי מטה , ופלפל אדום הוכנס לעיניהם ולפי - הטבעת 
שלהם . קפמאבינגם המוגהידין , לוחמי החירות , כפי שהם מכונים בפי אוהדיהם , 
חוטפים אנשים והם הרגו עשרות יריבים פוליטיים ואנשים שנחשדו בהלשנה ובשיתוף 
פעולה . במועד מוקדם יותר השנה הם חטפו ורצחו את סגן הרקטור של אוניברסיטת 
קשמיר ואת מזכירתו . כ05 אלף הינדים נמלטו מעמק קשמיר וחיים במחנות פליטים 
מסביב לגאמו , בירת החורף של המדינה . באחרונה מפעיל הצבא ההודי כוח אש , 
פשוטו כמשמעו . לדברי קבוצות זכויות אדם בקשמיר , חיילים הודים העלו באש 
במתכוון יותר מ000 , 3 חנויות ובתים השנה בפשיטות עונשין על שכונות המואשמות 
במתן מסתור ללוחמי גרילה . " הם משתמשים בטקטיקות של אדמה חרוכה נגדנו " , 
אמר מוחמד אשאי , מהנדס אזרחי בסרינגאר . בסוף החודש שעבר , במעשה גמול 
נגד צלפים של הגרילה , הסתערה יחידה פארה - צבאית של המשטרה על רובע ציני 
צוק באנאנטנאג , עיר השוכנת במרחק 65 ק"ם מדרום לסרינגאר . הם השליכו בגדים 
טבולים בדלק ובאבק - שריפה לכמה בתים והציתו אותם . כאשר התפשטה האש , 
סיפרו תושבים , החיילים ההודים שוטטו ברחובות וציוו על אנשים להישאר בבתיהם , 
שנשקפה להם סכנת שריפה . הרגו קשמירים כדי להציל את קשמיר ! " צעקו 
החיילים . " הם רצו לגרש אותנו באש , לשרוף אותנו חיים " , אמר גולאם מקדומי , 
עובד ממשלה . תושבים אומרים שלפחות ששה אנשים נהרגו בשריפה , שכילתה 051 
בתים ומסגד בן 005 שנה . " האנגלים הקולוניאלים מעולם לא התייחסו אלינו 
רע כל - כך כמו הממשלה ההודית " , אמר מוחאר אחמד , תושב אנאנטנאג ועובד - 
מדינה ותיק . קפמאבינמתרבות גם האשמות על עינויים . כוחות מגדוד המילואים 
ה35 של המשטרה המרכזית בניו - דלהי עצרו בחודש שעבר , בבוקר שלאחר השריפה , 
את מוכר הספרים אימטיאז אחמד מיר . קרובים אמרו שראו את אנשי היחידה 
הזאת ( סי - אר - פי ) לוקחים אותו . למחרת נמצאה גופתו , ועליה סימני 
עינויים , ליד דרך . בני משפחה הראו את תצלומי הגופה : אפשר לראות בבירור 
חבורות כהות , סימני כוויות מסיגריה ונקב כדור בבטנו . סי - אר - פי הכחישה 
שעצרה את האיש , אך המשפחה הגישה תלונה במשטרה המקומית . אין זה סביר שתהיה 
תגובה רשמית על כך . חברים בהתאגדות הפרקליטים של בית המשפט העליון בגאמו 
בקשמיר אומרים , כי הגישו 000 , 3 בקשות ל"הביאס קורפוס " , בניסיון לברר 
מה עלה בגורלם של אלפי קשמירים נעדרים . אף אחת מהבקשות לא נענתה . רוב 
הקשמירים מאמינים כי מטרתה היחידה של הודו היא לדכא בכוח את השאיפה לעצמאות . 
" הודו נוקטת טרור ממלכתי , שלטון אימים רשמי , כדי לדכא את הדרישות 
להגדרה עצמית " , אמר המופתי באהאודין פארוקי , לשעבר שופט עליון בבית המשפט 
העליון של גאמו בקשמיר וראש ועדת הזכויות הבסיסיות העממיות שם . במצב שבו 
אין שום סימן כי הודו מוכנה לרופף את אחיזת - הברזל שלה , אין ספק שסאת 
סבלה של קשמיר לא מלאה . 
