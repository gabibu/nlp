חברת כלל מערכות יצאה בהתקפה חריפה על ועדת המכרזים שהכריעה בנושא מחשוב 
בתי - המשפט , באומרה כי תעתור לבג"ץ נגד ההחלטה . בראשית השבוע קבעה הוועדה 
כי יבם היא הזוכה במכרז , לאחר שבג"ץ שהגישה יבם פסל החלטה קודמת של הוועדה , 
לפיה כלל מערכות היא הזוכה . כלל מערכות הגיבה על הצהרה של סגן החשב הכללי 
באוצר , יואל אופיר , שעמד בראש ועדת המכרזים , אשר אמר כי אין לכלל עילה 
לבג"ץ . כלל מערכות אמרה : " ועדת אופיר עשתה את המדינה לצחוק כאשר אמרה 
שהפעם היתה הבדיקה ( במכרז ) מעמיקה הרבה יותר מבעבר " . כלל הזכירה כי 
לאחר ההחלטה הקודמת , לבחור בציוד יוניסיס אותו היא מייצגת בארץ , הגישה 
המדינה לבג"ץ , שדן בעתירת יבם , מאות עמודים של תצהירי תשובה המבססים 
את הבחירה הקודמת . כלל טענה כי עתה משתמע מהצהרתו של אופיר כי המדינה אינה 
יודעת מה היא אומרת . המסקנה אליה הגיעה כלל מערכות היא כי " יד שמאל בממשלה 
טוענת שיד ימין אינה יודעת מה היא עושה " . כלל אמרה עוד כי יש לה טענות חמורות 
אל הוועדה הטכנית שמונתה על - ידי ועדת אופיר , וטענות על התנהגות חברים 
בוועדה שגילו במגעיהם עם כלל " בורות ועויינות " . כלל מערכות הודיעה כבר 
בעבר בכתב , כי אם לא תשונה גישת הוועדה , וחברים מסוימים בה לא יוחלפו , 
יביא הדבר לבג"ץ מצידה . במשרד המשפטים וביבם סירבו אמש להגיב לנושא . 
