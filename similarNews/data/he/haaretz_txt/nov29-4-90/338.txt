אחת האמירות השגורות ביותר היא " ארצות הברית היא ארץ האפשרויות הבלתי מוגבלות " . 
דווקא שהות ב"עולם החדש " לימדה אותי כי לגבי הנשים מדובר כאן לפחות בקלישאה . 
קשה להאמין , אבל נשים ישראליות רבות , המנסות לכאורה לחקות את התנועות 
לשחרור האשה בארה"ב , השיגו אותן למעשה זה מכבר . אחיותי האמריקאיות , 
כך התברר לי , מוגבלות למדי בזכויותיהן בהשוואה אלינו . שהיתי באחרונה 
באמריקה בביקור בן חודש ימים , כאורחת ממשלת ארה"ב ( במסגרת תפקידי כמזכירת 
ארגון נעמת בירושלים ) , כחברה במשלחת בין - לאומית שבה השתתפו נציגים 
מ32 מדינות נוספות . נושא הביקור היה : " העבודה והחברה האמריקאית " . 
הוא כלל מפגשים עם מנהיגי האיגודים המקצועיים , ואישים בולטים העוסקים בנושא 
זה מן התחום האקדמי והפוליטי . במיוחד ביקשתי לבחון את המתרחש בתחום מעמד 
האשה בארה"ב . כמו בישראל , גם שם נשים רבות מצטרפות בשנים האחרונות למעגל 
העבודה מחוץ לביתן . בשנת 000 , 2 על - פי התחזיות שיעור הנשים מכלל כוח 
העבודה האמריקאי יגיע ל%74 . אלא כאן מסתיימת , כך גיליתי , מגמת שוויון 
זו בין נשים וגברים בשוק העבודה האמריקאי . התברר כי " האפשרויות הבלתי 
מוגבלות " שמורות בארץ ההיא בעיקר לגברים . למעשה , התברר לי עוד , כי 
בשנים האחרונות קיימת בתחום זה נסיגה מהותית ובולטת . זרעיה הוטמנו כבר 
בראשית ימי הממשל השמרני של רייגן . הנשיא בוש , כך מתברר , הולך בעקבותיו . 
האמריקאי נבחן " בכיסו ובכיסו " . אך דווקא בתחום זה קיים שם פער גדול בין 
גברים ונשים . אשה אמריקאית משתכרת בממוצע רק כ%06 משכרו של גבר , העושה 
באותם תפקידים ממש . להשוואה : בישראל משתכרת האשה , באותם תפקידים , 
כ%57 משכר הגבר . בחינה לעומק של תופעה זו מלמדת כי שורשיה נעוצים בשיטת 
החוזים האישיים הנהוגה בשוק העבודה בארה"ב . המערכת הציבורית האמריקאית 
לביטחון סוציאלי היא דלה ביותר . נושאים בסיסיים בישראל כמו : שכר מינימום , 
זכויות פנסיה , חופשות לידה , מעונות יום לילדי עובדות , ביטוח בריאות 
וכדומה , אינם מעוגנים שם בחקיקה . דברים אלה משתנים שם ממקום עבודה למשנהו 
ובמידה והם קיימים , משא ומתן בין המעסיק לעובד קובע אותם . אשה הנעדרת 
מעבודתה עקב לידה עלולה בהחלט לאבד את משרתה . אם כבר ניאות המעסיק לאפשר 
לה חופשת לידה , הרי שהיא , מתבצעת בדרך כלל , ללא תשלום . גם מעונות 
היום הם תופעה נדירה וזאת בשעה שיותר מ%05 מן הנשים העובדות הן אימהות לילדים 
מתחת לגיל 3 . ברור מדוע מתקשה האשה האמריקאית להתחרות בגברים . מנקודת 
מבט זו נראית " שיטת ההזדמנויות השוות בנוסח האמריקאי דומה לאותו משל מפורסם 
על זכות העשיר והעני לישון במידה שווה מתחת לגשר . גם בתחומים אחרים מגלים 
אפליה בולטת בזכויות הנשים בארה"ב . כך למשל , הצעת חוק שעברה בקונגרס 
בדבר " חופשת משפחה " נתקלה באחרונה בווטו של הנשיא בוש . הנשיא של המעצמה 
הגדולה בעולם נתון כידוע להשפעה של חוגי העסקים בארצו , שהאינטרסים שלהם 
חשובים יותר מכל עניין סוציאלי . תחום אחר של קיפוח משווע בארה"ב הוא המשפחות 
החד הוריות . שיעורן באוכלוסייה מגיע לכ%71 מכלל המשפחות . החד הוריים 
מקבלים אמנם בארה"ב סיוע מסוים בתחום הבריאות , אולם הוא מכסה בקושי % 54 
מסך כל ההוצאות הרפואיות . סיוע בתחומים אחרים פשוט אינו קיים . אין פלא 
שהמשפחות החד הוריות מסווגות בתחום העני ביותר בארה"ב . רוב הנושאים בעול 
המשפחות הללו הן נשים . אפליית הנשים בארה"ב מתבטאת גם ביחס לנושא ההפלות . 
האווירה האמריקאית השמרנית של שנות שלטונו של רייגן וממשיכו , בוש , מוצאת 
גם כאן את ביטויה המלא . בימים אלה מצוי בתהליכי חקיקה בקונגרס חוק נגד 
הפלות , והמאבק בין שוללים ומחייבים מתנהל גם ברחובות . לבד מהתנועה לשיחרור 
האשה , כמעט ואין מתנגדים בולטים לחוק זה . האיגודים המקצועיים , שבהם 
יש ייצוג נשי מצומצם , החליטו שלא להחליט . גם הנשים הידועות כמתקדמות , 
אשר מעורבות בתחום הפוליטי ושהתמודדו למשרות ממשל בכירות , ( כמו דיאן 
פנשטיין , למשל ) התרחקו מעיסוק בנושא ההפלות כמפני אש . השוואה זו בין 
מצבה של האשה האמריקאית לבין מצבה של האשה הישראלית יש בה לגרום לנו , לכאורה , 
קורת רוח . המצב בארץ אמנם טוב יותר מבארה"ב , אך מפגר למדי בפני עצמו . 
ממצאי דו"ח ועדת קוברסקי , שבחנה את נושא שכרם ומעמדם בעבודה של גברים ונשים 
בשירות המדינה בישראל , מצביעים על פערים משמעותיים ביותר הקיימים ביניהם . 
הדו"ח קבע כי הצטרפות הנשים לשוק העבודה והשתלבותן בו בכל הרמות תורמת במידה 
ניכרת למשק הישראלי . מסקנתו היא כי הפערים הבולטים הקיימים כיום בשוויון 
תנאי השכר והקידום , פוגעים למעשה לא רק בנשים ; תוצאותיהם מזיקות למשק 
הישראלי כולו . הלוך הרוח השורר באחרונה , עקב התמוטטות המשטרים הקומוניסטיים 
במזרח אירופה , נוטה לבטל גם את רעיון מדינת הרווחה הסוציאליסטית , המתערבת 
לעתים בהתפתחות החברה . דווקא לאחר ביקורי בארה"ב , ברור לי כי התפיסה 
הגורסת שכל אדם אדון לגורלו , עלולה להיות הרסנית ביותר לקידום זכויות הנשים 
בחברה . כאן עלינו להציב סכר בפני " ההתלהבות " . אנו למדנו זאת על בשרינו 
כבר מזמן . זכויות הנשים בחברה אינן נולדות ומתפתחות מאליהן . כל התקדמות 
היא תולדה של מאבק , אך גם של גיבוי ותמיכה שבאים מלמעלה . ידה המכוונת 
של התחיקה המתקדמת , של יצירת נורמות ופתיחת אפשרויות , היא שמאפשרת למעשה 
לנשים למצוא את מקומן בתנאים דומים לאלה שממתינים לגברים . ללא מדיניות מכוונת 
בתחום זה לא ניתן יהיה להסיר את המכשולים הקשים , שעדיין ניצבים בדרכן של 
נשים לשוויון בחברה , בחיי המשפחה ובעבודה . הנהגת " ליברליזם טהור " 
בתחום זה פירושה מתן הכשר אף לנסיגה בכל מה שהשגנו עד כה . והדוגמה האמריקאית 
ממחישה זאת . המאבק על שוויון בתנאים והקטנת הפערים בין גברים לנשים בארץ , 
אינו שייך רק למחוזות נפשן של קומץ נשים משוחררות - פמיניסטיות . יש לו 
משמעות כלכלית חיונית למדינה כולה . מי שיסתפק בעדיפות המסוימת שיש בתחום 
זה , לאשה הישראלית על פני זו האמריקאית , ויבקש לנוח על זרי הדפנה , 
ימצא עצמו יושב על זר קוצים . 
