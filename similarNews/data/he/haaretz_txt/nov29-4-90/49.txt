תלמידי שלושת המכונים למשפטים בגוש דן החלו לפני חודש את שנת הלימודים הראשונה 
שלהם , בעוד המשך קיומם של המכונים בשנה הבאה אינו ודאי . תלמידי " רמות 
משפט " שמעו על כוונה לאחדם בשנה הבאה עם הפקולטה למשפטים שבקמפוס אוניברסיטת 
תל - אביב . אם תתאמת השמועה , מניחים גם תלמידי בית - הספר למשפטים באוניברסיטת 
בר - אילן , כי בהיסגר " רמות משפט " הם יהיו הבאים בתור והנהלת בר - 
אילן תאמץ החלטת איחוד דומה עם הפקולטה הקיימת . המכון השלישי , בית - 
הספר למשפטים שבמכללה למנהל בגבעתיים , עדיין לא קיבל הסמכה להמשיך לפעול 
בשנת הלימודים השנייה . קפמאבינמסיור בשלושת המכונים למשפטים , שנפתחו כולם 
בגוש דן , מתקבלת תמונה של אוכלוסיית לומדים מגוונת . לצד הרבה תלמידים 
צעירים , שזו להם שנת הלימודים הראשונה במסגרת על - תיכונית , וצעירים 
שהמכונים חסכו מהם לימודים בבריטניה , יש שיעור גבוה למדי של תלמידים בשנות 
השלושים והארבעים שלהם , ויותר , בעלי קריירות מבטיחות כרופאים , אנשי 
עסקים ואף בעלי קריירות אקדמיות במדעי הרוח ובמדעים מדויקים , המעוניינים 
בשינוי קריירה או בהשכלה משפטית לשמה . חנה שוורץ , מנהלת בית - הספר למשפט 
במכללה למנהל , מצביעה על שיעור הנשים בבתי - הספר , הגבוה בכמעט % 05 
מזה הקיים בפקולטות . אחת הסיבות לכך היא מספרן הגדול של נשות עורכי - דין 
הלומדות בבתי - ספר אלה כדי שיוכלו לסייע בעבודתן לבעל . יש גם שיעור גבוה 
למדי של בני עורכי - דין , שעד כה חלקם נאלצו לנסוע ללמוד בפקולטות בחו"ל , 
בעיקר בבריטניה , או לוותר על הליכה במסורת המשפחה . פתיחתם של שניים משלושת 
המכונים הללו , בית - הספר ללימודי משפט בקמפוס אוניברסיטת בר - אילן ו"רמות 
משפט " בקמפוס אוניברסיטת תל - אביב , שהוכרו על - ידי האוניברסיטאות האלה , 
עוררה פעולות מחאה של סטודנטים , ובעיקר הסטודנטים הלומדים בפקולטות למשפטים . 
לצד האינטרס המובהק של אותם סטודנטים לסגור את המכונים המתעתדים לפלוט מדי 
שנה מאות מתחרים פוטנציאליים לשוק הרווי של עורכי - הדין , מעלים הסטודנטים 
בשני הקמפוסים טענות על פגיעה בתנאי לימודיהם , בעיקר בספריות המשפטים הצפופות 
בלאו הכי . פרוף סיני דויטש , דיקן בית - הספר ללימודי משפט שבקמפוס אוניברסיטת 
בר - אילן , מבטל כל סיכוי שביה"ס ייסגר , היות והוא " הוקם כחוק , כמסגרת 
עצמאית על - ידי שלטונות האוניברסיטה , תוך השגת כל האישורים האקדמיים והמנהליים 
הנדרשים לכל שלוש שנות הלימודים שבו ובתיאום מלא עם לשכת עורכי - הדין והמועצה 
להשכלה גבוהה " . אמנם אין כוונה עתידית לאיחוד עם הפקולטה שבקמפוס , אך 
פרוף דויטש אומר שיש סיכוי טוב בקרוב לתלמידי בית - ספרו לקבל תואר אקדמי , 
באמצעות השתלמות בת חצי שנה עד שנה , שתתקיים לאחר שלוש שנות הלימוד בבית - 
הספר ותקנה תואר אקדמי במשפטים למסיימיה . גישתה של של ועדת חוקה , חוק 
ומשפט בכנסת לתוכנית זו חיובית , אמר . אשר לצעדי המחאה של הסטודנטים מהפקולטה 
למשפטים בקמפוס נגד פעילות בית - הספר , אמר פרוף דויטש כי יסודם במידע 
לא נכון . " אין כל סיכוי שפעולת בית - הספר תפריע לסטודנטים בפקולטה " . 
ואכן , פרט להפסקת לימודים בת שעתיים של הסטודנטים בפקולטה , עם פתיחת 
בית - הספר , הלימודים מתנהלים עתה כסדרם . לדברי דויטש , עיקר מאמציו 
של בית - הספר מכוונים עתה להרחבת ספריית המשפטים המיועדת לתלמידי בית - 
הספר . כדי למנוע את הדוחק הדפיס בית - הספר את חומר הלימודים ופסקי - 
הדין בלימודי המבואות של שנה א ב52 מקראות . עלות ההדפסה חרגה בהרבה מ004 
השקלים ששילמו התלמידים עליהן , אמר . פרוף דויטש מייעץ לאגודת הסטודנטים 
להכיר בתלמידי בית - הספר כסטודנטים מן המניין לעניין קבלת תעודות סטודנט 
ולא להקשות עליהם . " המדובר באנשים שהם בחלקם הגדול בני גילם . ביה"ס 
הוקם מפני בשל העובדה הפשוטה שהאוניברסיטה לא יכלה להרחיב את הפקולטה למשפטים 
בהעדר חדרים , תקציבים להרחבת הספרייה וכספים ותקנים לאנשי סגל נוספים . 
את כל זה פתרה הקמת בית - הספר . במקום לנסוע לחו"ל יכולים עתה הצעירים 
בארץ ללמוד משפטים כאן . אז למה להתנגד לכך ? זו צרות עין " . מלגות עדיין 
לא ניתנו לתלמידי המכון , אך פרוף דויטש מבטיח כי 04 מלגות בגובה מחצית 
שכר הלימוד יחולקו לתלמידים הנזקקים , בהתאם לרמת הכנסה ( של התלמיד או 
הוריו ) , תנאי הדיור , היות התלמיד בן למשפחה ברוכת - ילדים והעדר רכוש 
( כמו רכב ) . נראה כי בעיית המכון למשפטים בקמפוס מעסיקה עתה כמעט אך 
ורק את הסטודנטים למשפטים . לדברי יואל ישורון , יו"ר אגודת הסטודנטים 
בבר - אילן , נמצאים עתה נציגי האגודה בעמדת המתנה , עד לפגישה המתוכננת 
להתקיים בימים אלה עם פרוף צבי ארד , רקטור האוניברסיטה ונשיאה בפועל . 
ארד הביע כבר , לדברי ישורון , נכונות להיכנס בעובי הקורה בעניין בית - 
הספר . לדברי ישורון , הבעיה מתחילה ונגמרת בספריית המשפטים . אם זו תטופל , 
נסיר את התנגדותנו לבית - הספר , אמר . איני מתנגד לקולגים , אלא לשכר 
הלימוד הגבוה , המעודד יצירת בתי - ספר לאריסטוקרטים בלבד " . קפמאבינבאוניברסיטת 
תל - אביב נלווה לעימות בין הסטודנטים למשפטים ובין השכנים שזה מקרוב באו 
גם עימות חריף , שכמעט שלווה במהלומות בין תלמידי " רמות משפט " לסטודנטים 
מהחוג לגיאוגרפיה . הסטודנטים לגיאוגרפיה מחו על תפיסת אולם - הבית החדיש 
שלהם על - ידי תלמידי " רמות " בבניין " יד אבנר " ודחיקתם לאולם צדדי 
ומחניק . פרוף אוריאל רייכמן , דיקן בית - הספר " רמות משפט " , מגדיר 
כמוקדמות מדי את הידיעות על סגירת המכון . לדבריו , בית - הספר פועל בהחלטה 
משותפת של נשיא אוניברסיטת ת"א והרקטור שלה ובאישור הוועד המנהל . אף על 
פי כן הסנאט , שהוא הגוף המכריע , טרם נתן את אישורו לפעולת בית - הספר 
והוא עתיד להתכנס בעוד כחודש לקבלת החלטה על כך . גורמים בסנאט מעוניינים 
אמנם ש"רמות " יחדל להתקיים , אולם הוא רייכמן מסופק אם יצליחו בהתנגדותם 
לאישור . המתנגדים הם פרופסורים מתחומי המדעים המדויקים ואליהם נוספים חברים 
בסנאט הפועלים בהשראת חוגים בלשכת עורכי - הדין . " אנשים אלה חושבים שמישהו 
עושה כאן כספים ומתעשר מהפעלת בית - הספר . " זו צרות עין והגנה על אינטרסים 
זרים " , אמר רייכמן . לדבריו , " לא יעלה על הדעת שאנשים הרואים את מפעל 
חייהם בקידום ההשכלה בישראל יפעלו למניעת השכלה ממאות אנשים המעוניינים בכך , 
בשעה שאלה משלמים את העלות המלאה של לימודיהם . זה מנוגד גם להיגיון האקדמי 
הבסיסי , היות והלימודים מתקיימים ברמה גבוהה אף יותר מזו שבפקולטות רבות 
שאני מכיר כאן בקמפוס " . על אפשרות של סגירת המכון אמר רייכמן , כי הסגירה 
לא תפגע באיש מן הלומדים ב"רמות משפט " . פרוף רייכמן התייחס בעקיפין לאפשרות 
איחוד עתידי עם הפקולטה למשפטים בקמפוס , הסדר שלפיו תלמידי " רמות " 
יוכלו לסיים כמובטח את לימודיהם ולהתחיל בהתמחות . רייכמן בטוח כי " רמות 
משפט " יחלק בעתיד תארים אקדמיים . " לאחר שנתגבר על הקשיים הנוכחיים 
נפתח במאבק שני , להשגת תואר אקדמי " . זה יחייב שינוי כולל במערכת הלימודים 
בבית - הספר ותוספת שנת לימודים . לדבריו , בית - הספר יגיש בשנים הקרובות 
בקשה בעניין זה למועצה להשכלה הגבוהה . הוא מצדד במתן מלגות לחלק מהסטודנטים 
הנזקקים לכך ביותר . המדובר יהיה בהשוואת שכר הלימוד ב"רמות " , באמצעות 
אותן מלגות , לשכר הלימוד האוניברסיטאי הרגיל . רייכמן מאשר שהמרצים ב"רמות " 
משתכרים כ004 שקלים לשעת הוראה , אך מבהיר כי בממוצע תוספת השכר נטו למרצה 
במשכורתו מגיעה לכ000 , 1 שקלים בלבד לחודש בתחשיב שנתי . סכום זה איננו 
גבוה , במיוחד כשמביאים בחשבון שאין תוספות נלוות כשנת שבתון וכספי השתלמויות . 
לדברי רייכמן , יש להביא בחשבון ששכר דומה , אם לא גבוה יותר , היה המרצה 
מקבל כעורך - דין בכיר בשוק הפרטי . מיכל לביא , סגנית יו"ר האגודה באוניברסיטת 
תל - אביב , אומרת כי התנגדות האגודה ל"רמות משפט " היא בשל ההפרעה בפעילותה 
ללימודי סטודנטים אחרים באוניברסיטה , בראש ובראשונה סטודנטים לגיאוגרפיה 
ב"יד אבנר " שנושלו מאולם ההרצאות שלהם . בישיבת המועצה האחרונה של האגודה 
טענו נציגי סטודנטים אלה כי הם מרגישים עתה כסטודנטים סוג ב לעומת תלמידי 
" רמות " , הזוכים לתנאים טובים יותר , על חשבונם , בשל שכר הלימוד הגבוה 
ששילמו . בעיה נוספת היא טענת הסטודנטים למשפטים בקמפוס על הצפיפות בספריית 
הפקולטה למשפטים , עם הצטרפות 082 תלמידי " רמות " למקבלי השירות בה . 
במקרים רבים סטודנט מהפקולטה אינו יכול להבטיח לעצמו תור לעיון , אלא אם 
דאג לכך שחברו ישמור לו מקום מראש . לדברי לביא , באגודה הועלתה האפשרות 
של סגירת ספריית המשפטים , ואפילו בכוח , בפני תלמידי " רמות משפט " , 
אך ההצעה ירדה מהפרק לאחר שדיקנית הפקולטה למשפטים , פרוף רות בן - ישראל , 
הסבירה לסטודנטים כי הספרייה ממומנת מכספי משלם המסים וכי מעצם הגדרתה היא 
פתוחה לכל . באגודת הסטודנטים הדעות חלוקות בשאלה מה תהיה עמדת האגודה אם 
ייפתרו שתי הבעיות הללו . לדברי לביא , מרבית הנציגים באגודה אינם מתנגדים 
לקיומו של ביה"ס והסטודנט מן השורה לא יצא להיאבק נגדו . " נהפוך הוא . 
יש הרבה סטודנטים שלנו לשעבר הלומדים עתה ברמות , שפתר בעיות רבות ופתח 
חוג אליטיסטי שהיה סגור עד כה בפני רבים . רבים מהסטודנטים בחוג למדע המדינה 
בקמפוס הם נפלטי הפקולטה למשפטים ובעבורם רמות היא פתרון - לימודים רצוי " . 
השינויים בעמדת האגודה התל - אביבית יכולים להיזקף גם לחילופי יו"ר האגודה 
בשבוע שעבר . יוסי שטורם , היו"ר הקודם , פעל בתקיפות רבה נגד " רמות " , 
מטעמים אישיים שלו ומתוך תפיסת - עולם סוציאליסטית , אמרה לביא . עמדת 
היו"ר החדש , רונן קרסו , מתונה הרבה יותר . עם זאת , בכוונת האגודה 
להמשיך להיאבק בעניין שכר הלימוד הכפול כמעט של תלמידי " רמות " , שאינם 
זוכים , לדברי לביא , לתמורה הולמת לכספם בהשוואה לסטודנטים בפקולטה . 
" מן הראוי היה שהפקולטה תוכפל במספר הסטודנטים שלה , במקום לקיים בשטח 
הקמפוס בי"ס פרטי למשפטים כרמות " . בית - הספר למשפטים של המכללה למנהל קם 
מכוח הכרה זמנית של לשכת עורכי - הדין , אך , כאמור , עדיין לא הצליח 
להאריך הכרה זו בשנה נוספת . הנהלת בית - הספר אופטימית לגבי הסיכויים לזכות 
בהכרה כזאת . היא גם סבורה שסיכויי המוסד לקבל הכרה אקדמית של המועצה להשכלה 
גבוהה , ולהעניק בהתאם לכך תואר ראשון , טובים מאלה של שאר המכונים למשפטים . 
פרוף דניאל פרידמן , דיקן בית - הספר , אמר כי בשבועות הקרובים עומד 
בית - הספר לפנות רשמית ללשכת עורכי - הדין לקבלת המשך ההכרה . בנושא זה , 
אמר , יש להביא בחשבון גם את עמדת הכנסת ועדת חוקה , חוק ומשפט , שהביעה 
עמדה חד - משמעית בעד המשך קיום בית - הספר של המכללה . לדבריו , תלמיד 
בית - הספר ידעו מראש על ההכרה לשנה אחת בלבד . זה כחודש מונחת על שולחן 
המועצה להשכלה גבוהה בקשתו של בית - הספר של המכללה להכרה אקדמית שתאפשר 
מתן תואר ראשון במשפטים , בדומה לשתי ההתמחויות בבית - הספר למנהל עסקים 
של המכללה , שיווק וראיית חשבון , שכבר קיבלו אישור דומה . " ההליכים 
ממושכים , אך יש לנו כל הנתונים לזכות בהכרה " , אומר פרידמן . פרידמן 
דוחה את ההשוואה בין בית - ספרו לשני בתי - הספר המקבילים האחרים ודורש כי 
יושווה לפקולטות למשפטים שבקמפוסים . הוא מנמק זאת ברמת הלימודים הגבוהה , 
משך הלימודים שלוש שנים וחצי , במקום שלוש אצל המתחרים וההכרה האקדמית 
הקרובה . גם פרידמן מדבר על מאמץ כספי שהביא להקמתה של ספריית משפטים מכובדת , 
בעלות של מאות - אלפי שקלים . שכר הלימוד בבית - הספר הוא 004 , 6 שקלים 
בלבד , לעומת 000 , 8 בתל - אביב ובבר - אילן , אך עם זאת יהיו גם מלגות 
לנזקקים , אומר פרידמן . לפי שעה הסכום שהוקצה לכך זעום ומתבסס על שכרו 
השנתי של פרוף אמנון רובינשטיין , מרצה בכיר בבית - הספר , שתרם אותו לעניין 
זה . בית - הספר פנה בבקשה להקצות מלגות לסטודנטים מעוטי - יכולת לוועדת 
התמיכות שבמשרד החינוך והתרבות . 
