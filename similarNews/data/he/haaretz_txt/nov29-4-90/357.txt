פרס ירושלים לעבודה סוציאלית על שם הנרייטה סאלד , יוענק מחרתיים לפרוף 
נעמי גולן , בשל תרומתה לקידום ופיתוח מקצוע העבודה הסוציאלית , בארץ ובעולם . 
בנימוקי השופטים להענקת הפרס , מצויין כי הפרוף גולן עלתה ארצה ב1791 כדי 
לשמש , על פי הזמנת משרד הסעד , כמנהלת המכון להכשרת עובדים סוציאליים , 
בו הניחה את היסודות להכשרת עובדים לביצוע תפקידיהם במקצועיות רבה יותר . 
ב3791 הצטרפה לסגל האקדמי של בית הספר לעבודה סוציאלית באוניברסיטת חיפה , 
שכמנהלתו כיהנה שלוש שנים , עד 2891 . ב0891 התמנתה לפרופסור מן המניין 
ובכך היתה האשה הראשונה בישראל שמונתה לתואר זה בעבודה סוציאלית . בנימוקי 
השופטים מוטעם , כי " תרומתה הייחודית היא בפיתוח תורות ותאוריות שמצאו 
ביטוי , הן בהוראתה והן בפרסומיה . הסוגיות בהן פיתחה ידע הם בתחום הקליני 
של בני אדם במצבי משבר קשים במיוחד . ספריה הפכו לספרי יסוד בהוראת העבודה 
הסוציאלית בארץ ובעולם . מאז פרישתה לגימלאות ב4891 שימשה גולן כפרופסור - 
אורח באוניברסיטאות ברקלי וסמית באר"הב , תוך שהמשיכה לתרום לסגל ההוראה 
של אוניברסיטת חיפה בהדרכה ובייעוץ . " בשנים האחרונות חלה האטה בעבודתה 
המקצועית , עקב העיוורון שפגע בה לפתע , אך הודות לאומץ רוחה , עושה פרופסור 
גולן מאמצים להתמודד עם המיגבלה ולהאציל מרוחה וממאגרי הידע שלה לכל אדם " . 
