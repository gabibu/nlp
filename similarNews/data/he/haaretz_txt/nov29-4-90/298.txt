חברת אל - על פיטרה , על פי החשד , שש עובדות בהריון , מבלי לקבל על כך 
תחילה אישור מיוחד כנדרש . יו"ר סיעת רץ בהסתדרות וחבר ועדת העבודה והרווחה 
של הכנסת , רן כהן , ייפגש היום עם הדיילות שנפגעו מצעדי הפיטורין , לאחר 
שחברת אל - על השיגה אישור רטרוואקטיווי מיוחד של משרד העבודה והרווחה לפיטורים . 
מדובר בנשים בהריון , מתוך קבוצה של כ06 דיילות ודיילים זמניים שפוטרו באחרונה 
מחברת התעופה . ח"ך כהן מתח בקורת חריפה על ההסתדרות , שנתנה ידה לפיטורי 
העובדים הזמניים . לדברי כהן , נשארה ההסתדרות תקועה עם ההחלטה לקבוע לאחר 
שבע שנות תעסוקה של קבוצת הדיילות והדיילים הוותיקים , אם להפסיק את עבודתם 
או להמשיך ולהעסיקם . לדבריו , רק בשנה שעברה החליטה ההסתדרות לתמוך במתן 
ארכה נוספת של שנה אחת לאותה קבוצה של דיילות ודיילים , להמשיך ולעבוד בחברת 
התעופה הלאומית וזאת כדי שלא להיכנס לעימות בשנת הבחירות להסתדרות עם חברת 
אל - על . לדברי כהן , לא ניסתה ההסתדרות " ליצור שום דפוס אחר של פיתרון 
שייתן מענה לאותה קבוצה גדולה יחסית של דיילות ודיילים זמניים " . לדבריו , 
יש ליצור מבנה ארגוני חדש בנושא זה , לפיו יגיעו ההסתדרות ואל - על להסכמה 
בדבר מספר קבוע של דיילות ודיילים זמניים שיועסקו בחברה ; כל השאר יועברו 
למאגר , ממנו יהיה אפשר לגייס בעת הצורך דיילות ודיילים זמניים לעבודה . 
