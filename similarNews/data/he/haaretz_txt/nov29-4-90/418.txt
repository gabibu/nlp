שלושת פצועי התקרית בקו 66 ברמת - גן מאושפזים עדיין במרכז הרפואי " בילינסון " ; 
מצבם של שניים מהם מוגדר בינוני . את ארבעת הנדקרים פינה אתמול בבוקר משה 
נברי , נהג מונית שעבר במקום . הם הגיעו שותתי דם לחדר המיון בשעה 04 . 
9 . עם הגיעם , התארגן חדר המיון , ויחידת הטראומה של בית החולים נכנסה 
לפעולה . לאחר מחצית השעה כבר הובלו הפצועים לחדר הניתוח . ברוך הייזלר 
ז"ל , בן 42 מירושלים , הובא לחדר המיון במצב אנוש , לאחר שאיבד דם רב 
בשל פגיעה קשה בכלי דם . ביחידת הטראומה נעשה ניסיון ליצב את מצבו באמצעות 
ציוד החיאה ועירויים . לקראת השעה 00 . 01 הוא הועבר לחדר הניתוח , כדי 
לנסות ולחבר את כלי הדם שנפגעו , ונפטר על שולחן הניתוחים . שלושת הפצועים 
האחרים הם בטי מלכה בת 81 מראשון - לציון ואבישג כהן בת 91 מבת - ים , שתי 
חברות שעמדו להתגייס לצה"ל בסוף השבוע והיו בדרכן לקניות בתל - אביב , ושי 
כהן בן 61 מבני - ברק , שהיה בדרכו לבית הספר " אורט " . אבישג כהן ושי 
כהן סובלים מקרע בריאה . הם נותחו ואושפזו במחלקה לניתוחי חזה בבית החולים . 
מצבם מוגדר בינוני . עם הגיעם לבית החולים הוכנס נקז לריאותיהם , דבר 
שאפשר להכינם ולהעבירם לניתוח . מצבה של מלכה בטי מוגדר קל . היא נפגעה 
באזור החזה ובגפים העליונות , נותחה ואושפזה . אמבולנס של מגן דוד אדום 
שהגיע למקום פינה לבית החולים שניים מהמחבלים , שנפצעו קל . אחד מהם נחבש 
והועבר לידי המשטרה , והשני עבר ניתוח להוצאת קליע מלסתו , ואושפז תחת 
שמירה . 
