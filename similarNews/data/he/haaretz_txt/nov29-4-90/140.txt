, כאשר שירותי הביון האמריקאיים הציגו בפני הנשיא גון קנדי תצלומי אוויר 
שנעשו מגובה 000 , 02 מטר על - ידי מטוס הביון המפורסם יו2 ( בעת ההיא עדיין 
לא היו לווייני - ביון ) , ובהם נראו בבירור כוחות סובייטיים שהגיעו לקובה 
חודש קודם לכן , כשהם מתקינים כני שיגור לטילים גרעיניים . בתצלומים נראו 
גם הטילים , שהטווח שלהם היה כ008 , 1 ק"ם . המשבר הגיע לכלי - התקשורת 
רק ב22 בחודש , כאשר קנדי הראה את התצלומים לבני עמו והאשים את מנהיגי ברית 
המועצות ב"הונאה בכוונה תחילה " . באותו מעמד הכריז על הטלת הסגר ימי על 
קובה , כדי למנוע הבאתם של טילים נוספים לקובה , משם אפשר יהיה להנחית 
" מהלומה ראשונה " גרעינית על ארצות הברית . בתחילה הכחישה מוסקווה את 
העובדות . ב42 בחודש החל ההסגר הימי , ומטוסי ארה"ב טסו בשמי קובה כדי 
לעקוב אחר העבודה בבסיסי הטילים . ב52 באוקטובר , לנוכח הנחישות האמריקאית , 
שיגר מנהיג ברית המועצות , ניקיטה חרושצוב , איגרת סודית לקנדי ( שתוכנה 
לא פורסם עד עצם היום הזה ) , ובה הודה בהימצאותם של טילים גרעיניים בקובה . 
הוא הוסיף כי יסכים לפנותם תמורת התחייבות אמריקאית לא לפלוש לקובה . כאשר 
מנהיג קובה , פידל קסטרו , כתב לחרושצוב את האיגרת המובאת להלן , הוא 
לא ידע על המהלך של המנהיג הסובייטי . מתוך חשש מפני התקפה מהאוויר על בסיסי 
הטילים , או מניסיון פלישה , הוא הודיע לחרושצוב כי קובה נחושה בדעתה בעניין 
זה , ואף הציע התקפה גרעינית על ארה"ב במקרה שהאמריקאים יפלשו לקובה . קפמאפרקחבר 
חרושצוב היקר , מניתוח המצב ומהידיעות שברשותנו , הגעתי למסקנה שמעשה תוקפנות 
עלול להתרחש בתוך 42 עד 27 שעות . יש שתי אפשרויות : הראשונה והסבירה ביותר , 
היא התקפה אווירית נגד יעדים מוגדרים על - מנת להשמידם ; השנייה , פחות 
סבירה אך אפשרית , היא פלישה . אני מבין שלביצוע פלישה כזאת דרושים כוחות 
גדולים , וכי זו התוקפנות המגונה ביותר . תוכל להיות סמוך ובטוח שאנו נתנגד 
בתקיפות ובנחישות להתקפה , תהיה אשר תהיה . המוראל של העם הקובני גבוה 
ביותר והוא יעמוד בפני התוקפן בגבורה . בנסיבות אלה ברצוני להביע בפניך במלים 
ספורות את דעתי האישית . אם תתגשם האפשרות השנייה והאימפריאליסטים יפלשו 
לקובה , על - מנת להשתלט עליה , הרי הסכנה לאנושות הגלומה במדיניות תוקפנית 
כזאת גדולה כל - כך , שאחריה לא תוכל ברית המועצות לעולם להניח שייווצר 
מצב שהאימפריאליסטים יוכלו להנחית עליה את המהלומה הגרעינית הראשונה . אני 
אומר לך דברים אלו משום שאני מאמין כי תוקפנותם של האימפריאליסטים נעשתה 
מסוכנת ביותר , ואם הם יבצעו מעשה ברוטלי כזה תוך הפרת החוק והצדק האוניוורסלי 
כמו פלישה לקובה , זו תהיה השעה לחסל לצמיתות סכנה מעין זו . זו תהיה 
פעולה לגיטימית ביותר של הגנה , הגם שהפתרון יהיה קשה ונורא , משום שאין 
ברירה . הגעתי למסקנה זו בעקבות התבוננות בדרך שבה התפתחה מדיניות תוקפנית 
זו , כאשר האימפריאליסטים מתעלמים מדעת הקהל העולמית ומעמידים עצמם מעל 
לעקרונות הצדק , מטילים הסגר ימי , פוגעים במרחב האווירי שלנו ומתכוננים 
לפלישה , תוך סירוב לנהל משא - ומתן כלשהו , הגם שהם מכירים בחומרת הבעיה . 
היית והינך מגן השלום ללא ליאות . אני מבין עד כמה מרות הן השעות הללו , 
כאשר סכנה גדולה מאיימת על תוצאות המאמצים העל - אנושיים שלך . אולם , 
עד לרגע האחרון לא נחדל לקוות להצלת השלום , ואנו מוכנים לתרום לכך בכל 
האמצעים העומדים לרשותנו . עם זאת , אנו מוכנים בקור - רוח לעמוד בפני 
מצב שלדידנו הוא ממשי מאוד וקרוב מאוד . אני מביע , פעם נוספת , את הכרת - 
התודה האין - סופית ואת ההוקרה שרוחש עמנו לעם הסובייטי , שהיה נדיב ונהג 
בנו מנהג - אחים . ולך אני מביע את תודתנו העמוקה ואת הערצתנו , ומאחל 
לך הצלחה במשימה העצומה שלפניך ובאחריות הכבדה המוטלת על כתפיך . ברחשי אחווה , 
אחרי שיגורה של האיגרת הסודית מחרושצוב לקנדי ב52 באוקטובר , הביכה מוסקווה 
את ואשינגטון בכך שפרסמה ב72 בחודש פנייה חדשה של מזכ"ל המפלגה הקומוניסטית 
בבריה"ם , שבה הוא מציע לפנות את הטילים הסובייטיים מקובה תמורת התחייבות 
אמריקאית לא לפלוש לאי , אולם דורש גם את פינוי הטילים האמריקאיים שהיו 
מוצבים בזמנו בטורקיה . קנדי החליט להתעלם מן הפנייה השנייה והפומבית הזאת , 
וענה בזהירות אך בתקיפות על האיגרת הראשונה , בהבטיחו לא לפלוש לקובה אם 
חרושצוב יורה לפנות את הטילים של בריה"ם . כעבור שעות מספר נענה המנהיג 
הסובייטי לדרישה זו . היה עליו להסביר זאת לקסטרו , שלא שותף בהתייעצויות 
בנדון . האיגרת דלהלן , שבה הוא גוער במנהיג הקובני על הפלת מטוס ביון 
אמריקאי , מעידה על כך שהוא ידע עד כמה קשה הדבר . קפמאפרקחבר פידל קסטרו 
היקר , איגרתנו מ72 באוקטובר , לנשיא קנדי , מאפשרת את יישוב הבעיה לטובתנו , 
להגן על קובה מפני פלישה ולמנוע מלחמה . תשובתו של קנדי , המכרת ודאי 
גם לך , כוללת את הערבויות הבאות : לא זו בלבד שארצות הברית לא תפלוש לקובה 
בכוחותיה המזוינים , אלא גם לא תאפשר לבעלי - בריתה לבצע פלישה . נשיא 
ארצות הברית עונה בחיוב גם על איגרותי מ62 ומ72 באוקטובר 2691 . עכשיו נכין 
את תשובתנו לנשיא . לא אגלה לך אותה משום שתזהה את הנוסח המשודר עתה ברדיו . 
מטעם זה ברצוננו לייעץ לך , ברגע זה של המשבר , לבל תיסחף על - ידי רגשותיך ; 
הייה איתן . עלי לציין שאנו מבינים עד כמה נפגעת ממעשי התוקפנות של ארצות 
הברית ומהפרת הנורמות של צדק בין - לאומי . אולם עכשיו הדברים אמורים לא 
בצדק כי אם באופיים גס - הלב של המיליטריסטים בפנטגון . כאשר רואים הסכם 
באופק , מחפש הפנטגון עילה להכשילו . משום כך הוא מארגן את טיסות - ההתגרות 
של מטוסיו . אתמול היפלתם אחד מהם , בעוד קודם לכן לא היפלתם אותם בעת 
שטסו מעל הטריטוריה שלכם . התוקפנים ינצלו עובדה זו כדי להשיג את יעדיהם . 
משום כך ברצוננו להשיא לך עצה ידידותית : נהג באורך - רוח , הפגן עמידה 
איתנה , איתנה מאוד . מובן מאליו שאם תהיה פלישה יהיה צורך להדוף אותה 
בכל האמצעים . אולם אסור להיגרר אחר התגרויות . עכשיו קרוב סיומו של העימות , 
בפתרון שיהיה נוח לך , משום שיבטיח שלא תבוצע פלישה לקובה . המיליטריסטים 
בפנטגון רוצים בעליל להכשיל את ההסכם ולדחוף אותך לצעדים שאפשר יהיה לנצלם 
נגדך . אנו מבקשים ממך לא לספק להם עילה כזאת . מצדנו , אנו עושים הכל 
לייצוב המצב בקובה , להגן על קובה מפני פלישה , ולהבטיח לך את התנאים הדרושים 
לבנייתה בשלום של החברה הסוציאליסטית . ברכותינו שלוחות להנהגתכם הקולקטיווית . 
ההסכם בין חרושצוב לבין קנדי הרגיז מאוד את קסטרו , כפי שניתן לראות באיגרת 
הבאה , שבה הוא מצדיק את הפלתו של מטוס - הביון האמריקאי . לדבריו , נעשה 
הדבר תוך התייעצות עם היועצים הסובייטים בקובה . ההכרזה שהשמיע באותו יום , 
82 באוקטובר , והידועה מאז כ"הצהרת חמשת העקרונות " , קובעת כי קובה תקבל 
את ההסכם האמריקאי - סובייטי , בתנאי שיוסר ההסגר הכלכלי מעל האי , שארה"ב 
תחדל לתמוך בחתרנות נגד המשטר בקובה , שיושם קץ לפעילותם של הגולים הקובאים 
בארצות הברית , שייפסקו טיסות - הביון האמריקאיות בשמי קובה , ושוושינגטון 
תפנה את בסיסה הצבאי מגואנטאנאמו שבקובה . קובה הביעה את התנגדותה לפיקוח 
בין - לאומי שנועד לוודא את פינוי הטילים הסובייטיים . קפמאפרקחבר חרושצוב 
היקר , זה עתה קיבלתי את מכתבך . הצעתה של ממשלתנו בנדון כלולה בהצהרה שפורסמה 
היום ואשר הנוסח שלה ידוע לך בוודאי . ברצוני להבהיר דבר - מה בנוגע לאמצעים 
נגד - מטוסים שנקטנו . אתה כותב : " אתמול היפלתם אחד ( ממטוסיהם ) , 
בעוד שקודם לכן לא היפלתם אותם בעת שטסו מעל הטריטוריה שלכם " . בעבר היו 
אלו הסגות גבול בודדות במרחב האווירי , בלי מטרות צבאיות מוגדרות ובלי שיהוו 
סכנה ממשית . הפעם שונים היו פני הדברים . קיימת סכנת התקפה , שהיתה מחלישה 
אותנו מבחינה צבאית ומוראלית . משום כך , ב42 באוקטובר הכוחות הקובאיים 
איישו חמישים סוללות נגד - מטוסים כל כוחות המילואים שלנו על - מנת לחזק 
את המערך הסובייטי . אם ברצוננו למנוע את הסכנה שבהתקפת - הפתעה , עלינו 
לתת לתותחנים שלנו פקודה לירות . פיקוד הכוחות הסובייטיים יוכל לספק לך 
מידע נוסף בדבר המטוס שהופל . לפני כן נעשתה הפגיעה במרחב האווירי דה - פקטו 
ובסתר . אתמול התירה ממשלת ארצות הברית רשמית לפגוע במרחב האווירי שלנו 
בכל שעות היממה . לא נוכל להשלים עם זאת , משום שיהא בכך ויתור על ריבונותנו . 
מחוץ לזה , אנו מסכימים שיש להימנע ברגע נתון זה מתקרית שעלולה לפגוע בשיחות , 
ואנו ניתן פקודה לסוללות הקובאיות לא לירות , אבל רק במשך השיחות ובלי 
לחזור בנו מן ההצהרה שפורסמה אתמול בדבר ההחלטה להגן על המרחב האווירי שלנו . 
יתרה מזו , עלינו לחשוב על הסכנה הגלומה בתקריות העלולות להתחולל במתיחות 
הנוכחית . כמו כן ברצוני להודיעך כי אנו מתנגדים , עקרונית , לביקורת בשטחנו . 
אני מעריך מאוד את המאמץ שעשית לקיום השלום ; ואנו מסכימים בהחלט שקיים 
צורך להילחם להשגת המטרה הזאת . אם יושג השלום בדרכי צדק , ויהיה יציב 
ומוחלט , יהא זה שירות לאנושות שאין לו ערוך . ברחשי אחווה , באיגרת ארוכה 
זו , ששלח חרושצוב לבעל - בריתו הממורמר פידל קסטרו , הוא תוקף במפורש 
את ההצעה להנחית מהלומה גרעינית על ארצות הברית . הוא גם מסביר מדוע לא 
נועץ בהאוואנה בלהט המשבר : סכנה גרעינית אין לחלוק , אף לא עם בעל - ברית 
אידיאולוגי . לא ברור אם הצבת הטילים בקובה היתה רעיון של קסטרו או של חרושצוב . 
המנהיג הסובייטי מדבר על החלטה שנתקבלה אתך " . איגרתו של קסטרו , שתאריכה 
הרשום הוא 72 באוקטובר ואשר מובאת כאן בראשונה , נכתבה למעשה ב62 בחודש 
אך התקבלה במוסקווה ביום המחרת , בגלל הבדלי השעות . קפמאפרקחבר פידל קסטרו 
היקר , קיבלנו את מכתבך מ82 באוקטובר , ואת הדיווחים על שיחותיך ושיחותיו 
של הנשיא דורטיקס עם שגרירנו . אנו מבינים את מצבך , ואנו מביאים בחשבון 
את קשייך בשלב ראשון זה שלאחר חיסול המתיחות הגדולה , שנבעה מסכנת ההתקפה 
מצד האימפריאליסטים האמריקאים שהיתה עלולה להתרחש בכל רגע . אנו מבינים שלגביך 
עלולים היו לצוץ קשיים מסוימים בעקבות ההבטחה שנתנו לארצות הברית לפנות מקובה 
את בסיס הטילים תמורת ניתוק מגע מצד ארצות הברית , וגניזת תוכניות הפלישה 
שלהם לקובה באמצעות כוחותיהם והכוחות של בעלי - בריתם בחצי - הכדור המערבי , 
ובכך לשים קץ למה שהם כינו " הסגר ימי " , שהיה למעשה מצור על קובה ! 
התחייבות זו הביאה לסיומו של העימות באגן הים הקריבי , שבו היו מעורבות , 
כידוע לך , שתי מעצמות - העל , ואשר היה עלול להצית מלחמת - עולם שבה 
היו מופעלים כלי - נשק תרמו - גרעיניים וטילים . לדברי שגרירנו , קובנים 
מסוימים מעריכים שהעם הקובני היה רוצה שההצהרה תישא אופי שונה , וכי לא 
תהיה כרוכה בפינוי הטילים . ייתכן שרגשות כאלה קיימים בלב העם . אולם אנו , 
הפוליטיקאים , ראשי מדינה , מנהיגים את העם והעם אינו יודע הכל . אין 
הוא מסוגל להבין את כל מה שהמנהיגים חייבים להביא בחשבון . משום כך עלינו 
לצעוד בראש העם . או אז הוא יצעד בעקבותינו ויכבד אותנו . אילו היינו נכנעים 
לרגשות המפעמים בלב העם , ואם היינו נענים לקריאותיה הנלהבות של האוכלוסייה 
ומסרבים לחתום הסכם סביר עם ממשלת ארה"ב , אולי היתה מתלקחת מלחמה שהיתה 
גורמת למותם של מיליוני בני - אדם , והנותרים בחיים היו מאשימים את המנהיגים 
שלא נקטו את הצעדים הנחוצים למנוע מלחמת - הכחדה זו . מניעת מלחמה והתקפה 
על קובה אינה תלויה אך ורק בצעדים שנוקטות ממשלותינו , כי אם גם בניתוח 
מהלכיו של האויב האורב לפתחנו . בקיצור , יש לשקול את המצב בכללותו . יש 
האומרים כי לא נועצנו בינינו די - הצורך על - מנת לגבש את ההחלטה הידועה 
לך . למעשה , לדעתנו היו התייעצויות , חבר פידל קסטרו היקר , משום שקיבלנו 
את מברקיך , שכל אחד מהם היה אימתני מקודמו , ולבסוף את המסר שלך מ72 באוקטובר , 
שבו כתבת כי אתה כמעט בטוח שתבוצע התקפה על קובה . לדבריך , היתה זו 
רק שאלה של זמן : 42 עד 27 שעות . כאשר קיבלנו ממך את המסר הזה , המפחיד 
כל - כך , וביודענו את עוז - הרוח שלך , האמנו שההתראה היתה מבוססת לגמרי . 
האין זו התייעצות מצדך ? אנו ראינו באיגרת ההיא אות אזעקה עליון . אך אילו 
המשכנו בהתייעצויות בנסיבות אלה , ביודענו כי המיליטריסטים שוחרי - המלחמה 
בארצות הברית רוצים לנצל את ההזדמנות כדי לתקוף את קובה , היינו מאבדים 
זמן והמהלומה כבר היתה מונחתת . לדעתנו , הימצאותם של הטילים האסטרטגיים 
שלנו בקובה מיקדה את תשומת - הלב של האימפריאליסטים . הם פחדו שמא יופעלו 
הטילים הללו , ומשום כך היו מוכנים להסתכן כדי לחסלם אם בהפצצה ואם בפלישה 
לקובה . ואנו יודעים שהם היו מסוגלים להוציא את הטילים הללו מכלל פעולה . 
משום כך , אני חוזר , היה יסוד להתראה שלך . באיגרתך מ72 באוקטובר הצעת 
לנו להנחית את המהלומה הגרעינית הראשונה בשטח האויב . אתה יודע , בוודאי , 
לאן היה הדבר מוביל אותנו . אין זו מהלומה פשוטה , כי אם תחילתה של מלחמת 
העולם התרמו - גרעינית . חבר פידל קסטרו היקר , עצתך אינה נראית לי , הגם 
שאני מבין את מניעיה . עבר עלינו משבר חמור מאוד . מלחמה עולמית תרמו - 
גרעינית היתה עלולה לפרוץ . אין ספק שארה"ב היתה סופגת אבידות עצומות , 
אולם ברית המועצות וכל המחנה הסוציאליסטי היו סובלים גם הם סבל רב . 
וקשה לומר כיצד היתה פרשה זו מסתיימת לגבי העם הקובאי . ראשית , קובה 
היתה נשרפת בלהבות המלחמה . אין ספק שהעם הקובאי היה נלחם בעוז - נפש ובגבורה , 
אולם שוב , ללא ספק היה נכחד . אם נילחם באימפריאליזם , לא נילחם כדי 
למות , אלא כדי להפיק את מלוא הפוטנציאל , לספוג מינימום אבידות ולזכות 
ביתרון כדי לנצח ולהעניק ניצחון לקומוניזם . האמצעים שננקטו מאפשרים לנו 
להשיג את המטרה שהצבנו לעצמנו כאשר החלטנו לשגר את הטילים לקובה . הוצאנו 
מארצות הברית התחייבות לא לפלוש לקובה ולא להתיר לבעלי הברית שלה באמריקה 
הלטינית לפלוש לאי . הצלחנו בכך בלי מלחמה גרעינית . לדעתנו , היה צריך 
להפיק את כל האפשרויות להגנת קובה , לחיזוק עצמאותה וריבונותה , למניעת 
תוקפנות צבאית ולמניעת מלחמת עולם תרמו - גרעינית בשלב הנוכחי . והצלחנו 
בכך . מובן מאליו שוויתרנו ויתורים והתחייבנו התחייבויות . פעלנו לאור 
העיקרון של ויתור תמורת ויתור . גם ארצות הברית ויתרה ויתורים , והתחייבה 
קבל עולם ומלואו לא לתקוף את קובה . לפיכך , אם נערוך את ההשוואה : מצד 
אחד , תוקפנות מצד ארצות הברית ומלחמה תרמו - גרעינית , ומן הצד השני ההתחייבויות 
שניתנו , הוויתורים תמורת ויתורים , קיום השלמות והריבונות של הרפובליקה 
של קובה ומניעת מלחמה עולמית אני סבור כי המסקנה תהיה ברורה בהחלט . מובן 
מאליו שכדי להגן על קובה ועל מדינות סוציאליסטיות אחרות אין אנו יכולים לתת 
אמון בהתחייבותה של ממשלת ארצות הברית ( לא לפלוש לקובה ) . נקטנו ואנו 
ממשיכים לנקוט את כל האמצעים לחיזוק ההגנה שלנו ולצבירת הכוחות הנחוצים 
לתגובה אפשרית . כיום , במערכות הנשק שסיפקנו לקובה , יכולה קובה יותר 
מתמיד להגן על עצמה . גם לאחר פירוקם של בסיסי הטילים יש לכם נשק די והותר 
להדוף את האויב ביבשה , באוויר ובים , בקרבת גבולותיכם . כמו כן , כידוע 
לך , הודענו באיגרתנו מ82 באוקטובר לנשיא ארצות הברית כי " אנו מבהירים 
עם זאת לעם הקובני שאנו ניצבים לצדו וכי לא נתנער מאחריותנו לסייע לעם הקובני " . 
ברור לעולם כולו שזו , מצדנו , התראה רצינית מאוד המכוונת לאויב . אתה 
טוען שאין לתת אמון בארצות הברית . אכן , הצדק עמך . נכונות גם הצהרותיך 
בדבר השיחות עם ארצות הברית . הפלתו של מטוס צפון - אמריקאי בשמי קובה היתה 
פעולה מועילה משום שהסתיימה בלי סיבוכים . זה לקח שעל האימפריאליסטים ללומדו . 
מובן , אויבינו יפרשו את האירועים בדרכם . מהפכת - הנגד הקובנית תנסה 
גם היא להרים את ראשה . אולם אנו סבורים כי השתלטתם על האויבים מבית , 
השתלטות מלאה , בלי עזרתנו . ההישג החשוב ביותר שאנו השגנו הוא סיכולה , 
לפי שעה , של תוקפנות מצד האויב החיצון . לדעתנו , התוקפן נחל תבוסה . 
הוא התכונן לתקוף את קובה , אך אנו בלמנו אותו ואילצנו אותו להודות קבל 
עולם ומלואו כי לא יתקוף את קובה בשלב הנוכחי . להערכתנו , זה ניצחון גדול . 
ברור שהאימפריאליסטים לא יחדלו להילחם בקומוניזם . אולם גם לנו יש תוכניות 
ואנו נגבש את החלטותינו . המאבק הזה יימשך כל עוד יהיו בעולם שתי מערכות 
מדיניות - חברתיות , עד אשר אחת משתי המערכות הללו , ואנו יודעים שזו תהיה 
המערכת הקומוניסטית שלנו , תנצח בעולם כולו . חבר פידל קסטרו , החלטנו 
לשגר אליך את התשובה הזאת בהקדם האפשרי . נכין ניתוח מפורט יותר של האירועים , 
ונשלח לך אותו בקרוב . במכתב זה נביא ניתוח מפורט יותר של המצב ונציג את 
הערכתנו לגבי תוצאות החיסול של העימות הזה . ברגע זה , בתחילת השיחות בדבר 
יישובו של הסכסוך , אנו מבקשים ממך לחוות את דעתך . מצדנו , נמשיך לעדכן 
אותך בדבר התפתחות השיחות ולהתייעץ עמך לפי הצורך . חבר פידל קסטרו , אנו 
מאחלים לך את כל ההצלחה האפשרית , ואני בטוח שתשיג אותה . עוד יהיו תככים 
נגדך . אולם , יחד אתך ננקוט את כל האמצעים לסכלם ולתרום לחיזוקה של המהפכה 
הקובנית ולהתפתחותה . קסטרו חזר ומתח ביקורת על חרושצוב על שהסכים לפנות 
את הטילים הסובייטיים מקובה , וכאשר ביקר מיקויאן בהאוואנה , הניח לו קסטרו 
להמתין זמן רב עד שנאות להחזיר את המפציצים האסטרטגיים הסובייטיים שפינויים 
נכלל בהסכם חרושצוב - קנדי . קפמאפרקחבר חרושצוב היקר , קיבלתי את איגרתך 
מ03 באוקטובר . לדבריך , נועצת בנו לפני שהתקבלה ההחלטה לפנות את הטילים 
האסטרטגיים . אתה מבסס את טיעונך על הידיעות המדאיגות שלדבריך נתקבלו מקובה , 
ועל מברקי האחרון מ72 באוקטובר . איני יודע מה הן הידיעות שקיבלת , ורק 
עניתי על הידיעה ששלחת בלילה של 62 באוקטובר ואשר התקבלה ב72 בו . אנו ניצבנו 
לנוכח האירועים , חבר חרושצוב , והיינו מוכנים להילחם . בקובה יש רק אתראה 
אחת : התראה לקראת לחימה . כאשר הערכנו שההתקפה האימפריאליסטית קרובה , 
מצאנו לנכון להודיעך ולהתריע בפני הממשלה וגם בפני הפיקוד הסובייטי , משום 
שהיו כוחות סובייטיים שהחליטו להילחם לצדנו להגנת הרפובליקה של קובה מפני 
תוקפנות מבחוץ שנבצר מאתנו למנוע אותה , אך היה בכוחנו להילחם נגדה . הודעתי 
לך שהמוראל של עמנו היה גבוה מאוד וכי נילחם בגבורה בתוקפנות . הסכנה לא 
יכלה לעשות עלינו רושם , משום שאנו חיים בצלה זה זמן רב , ומבחינה מסוימת 
כבר התרגלנו אליה . הסובייטיים שהיו עמנו יודעים עד כמה מעוררת הערצה היתה 
עמדתו של עמנו במשך המשבר הזה , ואיזו אחווה גדולה נוצרה בין בני שני עמינו 
באותן שעות גורליות . הרבה קובנים וסובייטים , שהיו מוכנים למות בכבוד 
רב , שפכו דמעות כאשר נודעה להם ההחלטה המפתיעה , הבלתי - צפויה ולמעשה 
ללא - תנאי , לפנות את מערכות הנשק . אולי אינך יודע כמה מוכן העם הקובני 
להקריב למען המולדת והאנושות . כאשר כתבתי את אשר כתבתי , לא התעלמתי מן 
האפשרות שלא תבין כהלכה את מכתבי , וזה מה שקרה . אולי משום שלא קראת אותו 
בתשומת - לב ראויה . אולי בגלל התרגום . אולי מכיוון שרציתי לומר הרבה 
בשורות מעטות מדי . אף על פי כן , לא היססתי לעשות זאת . האם אתה חושב , 
חבר חרושצוב , שאנו חשבנו באורח אנוכי על עצמנו , על עמנו הנדיב , המוכן 
לעלות באש , לא בעיניים עצומות כי אם בהכרה מלאה שקיימת סכנת מוות ? לא , 
חבר חרושצוב , מעטים הם המקרים בהיסטוריה ואני יכול לומר מעולם , שכן 
מעולם לא עמד שום עם בפני סכנה דומה לזו לא היה עם מוכן להילחם ולהישרף 
מתוך תודעה כה אוניוורסלית בדבר החובה המוטלת עליו . אנו יודעים , אל תחשוב 
שלא ידוע לנו , שהיו מכחידים אותנו כפי שאתה מרמז במכתבך , אם היתה מתלקחת 
מלחמה תרמו - גרעינית . זה כלל לא היה מניע אותנו לדרוש את פינוי הטילים , 
לדרוש ממך ויתור . האם מאמין אתה , במקרה , שהיינו להוטים למלחמה זו ? 
אולם ויתור וכניעה לא היו , מנקודת - הראות שלנו , מקובלים על ברית המועצות 
ועל קובה . ואם היה קורה הדבר , מה אפשר היה לעשות נגד המטורפים שהיו פותחים 
במלחמה ? אתה עצמך הודית כי בנסיבות הקיימות היתה המלחמה הופכת , באורח 
בלתי - נמנע , במהירות רבה למלחמה עולמית תרמו - גרעינית . לדעתי , כאשר 
מתר רסן - התוקפנות , אסור לאפשר לתוקפן לקבל החלטה בדבר הפעלת נשק גרעיני . 
הכוח ההרסני של הנשק הזה גדול כל - כך , ומהירותם של אמצעי השיגור גדולה 
כל - כך , שהצד שיהיה הראשון שיפעיל את הנשק הגרעיני עשוי לזכות מראש ביתרון 
ניכר . אשר לי , מעולם לא יעצתי , חבר חרושצוב , שברית המועצות תהיה התוקפן , 
משום שזה היה לא - נכון , לא - מוסרי ולא - מכובד מצדי . אבל הצעתי שאם 
האימפריאליסטים יתקפו את קובה , ואת הכוחות הסוביטיים המוצבים בקובה , 
שייעודם לסייע בידנו להתגונן מפני התקפה מבחוץ , ובכך יהיו תוקפים גם את 
קובה וגם את ברית המועצות תגיבו במהלומה שיש בה כדי להשמידם . כל אדם זכאי 
לדעה משלו , ואני מחזיק בדעתי - שלי באשר לאופיים המסוכן של החוגים התוקפניים 
בפנטגון , ובאשר לנטייתם לרצות להנחית מהלומת - מנע . לא הצעתי לך , חבר 
חרושצוב , שברית המועצות תתקוף בעיצומו של המשבר , כפי שניתן להסיק ממכתבך , 
כי אם שברית המועצות תגיב על התקפה אימפריאליסטית , ללא היסוס , ובלי 
לעשות את המשגה שייצור מצב שהאויב יוכל להנחית את המהלומה הגרעינית הראשונה . 
מבחינה זו , חבר חרושצוב , אני מחזיק בנקודת - הראות שלי , משום שאני 
מאמין כי מדובר בהערכה מציאותית ונכונה של מצב ברור היטב . אתה יכול לשכנע 
אותי כי טעיתי , אך אינך יכול לומר לי כי אני טועה בלי לשכנע אותי . אני 
יודע שזהו נושא כה עדין עד שרק בנסיבות כמו אלו ובאיגרת מאוד אישית אפשר 
לרדת לעומקו . אתה יכול לשאול את עצמך באיזו זכות פעלתי כפי שפעלתי . דנתי 
בנושא זה בלי להיכנס לדקדוקיו , כשאני פועל על - פי מצפוני ובהתחשב בחובתי 
כמהפכן , כשאני מונע על - ידי הערצה חסרת - פניות וחיבה כלפי ברית המועצות , 
כלפי מה שהיא מייצגת לגבי עתיד האנושות , ומתוך רצון לא לראותה שוב קורבן 
לבוגדנות ולבגידה מצד תוקפנים , כמו בקיץ של 1491 , אשר עלה במיליוני קורבנות 
ובהרס רב . מחוץ לזה , הנושא שאתה מעלה לא בא כדי להסית כי אם כדי להילחם 
במצב המסוכן ביותר . איני מבין כיצד אפשר לטעון שנועצו בנו בדבר ההחלטה שקיבלת . 
איני יכול אלא לקוות ברגע זה , שטעות בידי . נקווה שאתה צדקת . לא קובנים 
מסוימים , כפי שכתבת , כי אם רבים הם אלה החווים כרגע מרירות ורבה ועצב 
עמוק . האימפריאליסטים כבר מדברים שוב על פלישה לארצנו , מה שמוכיח כי הבטחותיהם 
נבובות . אף על פי כן , עמנו עומד בנכונותו הבלתי - מעורערת לעמוד בפני 
תוקפנים , ואולי עכשיו , יותר מתמיד , דרוש לו ביטחון עצמי ביחס לנכונותו 
להילחם . נילחם בנסיבות קשות , נגבור על הקשיים הנוכחיים ונצעד קדימה , 
משום שדבר לא יוכל להרוס את קשרי הידידות והכרת - התודה הנצחית כלפי ברית 
המועצות . 
