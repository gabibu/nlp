עכברים שהמטען הגנטי שלהם כולל גנים אנושיים , וצמחים שמבטאים תכונות גנטיות 
של בעלי - חיים , הם החוליה האחרונה בשרשרת הארוכה של מחקרים שנועדו למצוא 
מרפא למחלות גנטיות שונות . עכבר בעל גן אנושי אינו יצור כלאיים בין אדם 
ועכבר , כשם שצמח בעל גנים שמקורם בבעלי - חיים אינו גשר בין עולם החי לעולם 
הצומח . אבל במחקרי מעבדה שונים , שנעשים בבעלי - חיים במטרה להשליך מהם 
על עולמם של בני - האדם , עשוי עכבר כזה לשמש אמת מידה מדויקת יותר ( ונוחה 
יותר ) , בהשוואה לעכבר טבעי ורגיל . חוקרים שמבקשים לבחון תופעה מסוימת , 
יכולים לייצר , בדרך של הנדסה גנטית , בעל - חיים שמתאים יותר לניסוי 
שלהם מבעל - החיים הטבעי . בעלי - חיים אלה , שחלק מהחומר הגנטי שלהם הוחלף 
או תוגבר בגנים שונים , קרויים " בעלי - חיים טרנס - גניים " . בשיטה זו 
יצרו בהולנד את ה"מוטא - מאוס " , עכבר שהמטען הגנטי שלו שונה כך , שהסיכוי 
ליצירת מוטציות גנטיות בגופו יהיה גבוה בהרבה מהסיכוי להתחוללות מוטציות 
בגופם של עכברים רגילים . הודות לתכונה זו ה"מוטא - מאוס " מתאים במיוחד 
למחקרי מעבדה שמבקשים לבדוק את השפעתם של חומרים שונים על יציבותו של המטען 
הגנטי . למשל , לבחינת הגורמים לסרטן העור , וכן לבדיקת השפעותיהם האפשריות 
של חומרי מזון וקוסמטיקה המצויים בתהליכי פיתוח . " אונקו - מאוס " הוא 
שמו של עכבר שתכונותיו הגנטיות שונו כך שגופו נוטה באופן טבעי לפתח סרטן . 
עכברים אלה מתאימים מאוד , כמובן , לבחינת חומרים שונים החשודים כמסרטנים . 
מצד אחד , אם החומר הוא אכן מסרטן , הרי שסביר מאוד להניח שעכבר הנוטה 
באופן טבעי לפתח סרטן שיבוא עם החומר במגע , אכן יחלה בסרטן . ומצד שני , 
אם אפילו העכבר הזה לא פיתח את המחלה בעקבות המגע עם החומר , קרוב לוודאי 
שהחומר אינו מסרטן . כך , הודות לבעלי - החיים הטרנס - גניים האלה , המחקרים 
השונים בחיות מעבדה נעשים מהירים וזולים בהרבה מכפי שהיו עד כה . ומה שאולי 
לא פחות חשוב , נדרשים להם פחות ופחות בעלי - חיים . ה"אונקו - מאוס " 
הוא העכבר הטרנס - גני הראשון שנרשם עליו פטנט מסחרי רגיל ( לפני כשלוש 
שנים ) . הוא פותח במעבדות אוניברסיטת הרווארד . חברת דיופונט רכשה את 
זכויות ההפצה והשיווק של ה"מוצר " החדש , והיא מפיצה אותו ברחבי העולם 
בהצלחה לא מבוטלת . עכבר טרנס - גני נמכר במחיר ממוצע של 05 דולר . להשוואה : 
עכברי מעבדה טבעיים ורגילים , נמכרים כיום במחיר ממוצע של חמישה דולר . 
למעשה , הבדלי המחירים הללו הם רק קצה הקרחון של הרווחיות הגלומה בגידולם 
ובמכירתם של בעלי - חיים טרנס - גניים , שכן העכברים הללו מעבירים את תכונותיהם 
הגנטיות ה"מהונדסות " לצאצאיהם , ואלה מעבירים אותן הלאה אל הדור הבא . 
כך שמי שמחזיק בידו קבוצה של עכברים כאלה , יכול להבטיח אספקה שוטפת ומתגברת 
של ה"מוצר " שלו . במכון ויצמן שברחובות הוקם באחרונה מרכז לפיתוח ולמחקר 
בעכברים טרנס - גניים . המרכז משמש ליצירת דגמים שונים של חיות מעבדה , 
לפי דרישותיהם של החוקרים הבוחנים תופעות שונות . פרוף זליג אשחר , יו"ר 
ועדת המשתמשים בחיות הניסוי במכון , מתאר את תהליך ייצורו של בעל - חיים 
טרנס - גני : הטכניקה הוותיקה והמבוססת יותר מושתתת על מיקרו - הזרקה של 
די - אן - אי לתוך הגרעין הזכרי של ביצית מופרית של עכברה . זה מחייב להוציא 
את הביצית מגופה , להזריק לתוכה את קטע הדי - אן - אי המתאים , ולהחזירה 
לרחמה , או ( כפי שנעשה בדרך - כלל ) לרחמה של עכברה אחרת , שבאמצעות 
הורמונים יצרו בגופה מצב של " הריון מדומה " . לאחר מכן , נמשך ההריון 
בדרך הטבעית עד להמלטתם של הגורים הטרנס - גניים . טכניקה זו של הזרקה מיקרוסקופית 
ישירה , שחייבת לפגוע בדיוק רב בגרעין הזכרי של הביצה המופרית , היא קשה 
לביצוע , מחייבת מיומנות רבה , ואחוזי ההצלחה שלה אינם רבים . כדי להתגבר 
על הקושי הזה , פותחה באחרונה שיטה חדשה ליצור עכברים טרנס - גניים . 
שיטה זו מבוססת על הוצאת עוברים המצויים בשלבי התפתחות ראשוניים , פירוקם 
לתאים בודדים , וגידול וריבוי של התאים הללו במעבדה , בטכניקה הקרויה תרבית 
תאים . הריבוי הזה נמשך בשלבי ההתפתחות שבהם עדיין לא מתחילה להתבצע התמיינות 
והתמחות של תאים ( תהליך שבסופו נוצרים איבריו השונים של העובר ) . תאים 
התחלתיים אלה מכונים תאי נבט . בשלב זה , כשבידי החוקרים מצויים כמה מאות 
תאי נבט עובריים , זהים לחלוטין מבחינה גנטית , הם מחדירים לתוכם את קטע 
הדי - אן - אי הכולל את הגן המבוקש לפי צורכי המחקר . בשיטה זו מחלישים 
את התנגדותם של קרומי התאים לחדירה של עצמים זרים מבחוץ ( באמצעות הלם חשמלי , 
או באמצעות טיפול כימי בתמיסות שונות ) . לאחר מכן , מציפים את התאים 
בתמיסה הכוללת את הדי - אן - אי שמבקשים להחדיר לתוכם . בשלב זה מתבצע בגרעין 
התא ( כתוצאה מפעילותם של אנזימים מיוחדים , קוטעי ומחברי די - אן - אי ) 
" ניתוח " גנטי , שבו מסף החומר הגנטי החדש למכלול הגנטי הטבעי של התא , 
ולעתים גם נגרע ממנו חלק מהמטען הגנטי הטבעי שלו . בשיטה אחרת , משבצים 
את הדי - אן - אי שמבקשים לשתול , בחיידקים המתרבים במעבדה . כשמסתיים 
הגידול הזה , מקלפים את שכבת הדופן של החיידק ומצמידים אותו לתא הנבט , 
כך שהחיידק והתא יתאחו , וכתוצאה מכך חודרים גנים מהחיידק למאגר הגנטי 
של תא הנבט . לאחר מכן , בודקים מי מתאי הנבט אכן מבטא את התכונה של הגן 
השתול ( באמצעות בדיקת אר - אן - אי , או בחינת החלבונים השונים שמיוצרים 
בתא ) . את התאים שהדי - אן - אי הזר נקלט בהם מכניסים לתוך ביציות מופרות , 
ואת אלו מחזירים לרחמן של עכברות שמצויות בהריון מדומה . בשיטה הזאת אפשר 
לייצר בקלות יחסית הרבה מאוד בעלי - חיים טרנס - גניים , שהם , למעשה , 
זהים לחלוטין מבחינה גנטית . אחד הקשיים העיקריים העומדים בפני היצרנים 
הוא הכנסת הגן הרצוי למקום הנכון בדי - אן - אי של בעל - החיים הטבעי . 
שילוב של קטע זר במקומות שונים עלול לפגום במבנה ובסדר של השרשרת הגנטית 
הטבעית , דבר שיוביל למוטציות אקראיות בלתי נשלטות , שלעתים קרובות מסתיימות 
בעצירת התפתחותו של העובר , ובמותו . כדי להימנע מכך , מצמידים לגן המושתל , 
משני עבריו , גדילי די - אן - אי , שמתאימים לאזור המבוקש בדי - אן - 
אי הטבעי . כידוע , מולקולת די - אן - אי עשויה משני גדילים המלופפים זה 
סביב זה , ומחוברים ביניהם באמצעות נוקליאוטידים , שנבדלים זה מזה בבסיסיהם 
החנקניים . הנוקליאוטידים נצמדים לפי סדר קבוע של הבסיסים החנקניים הללו , 
כך שאם יודעים מה הסדר שלהם בקטע מסוים של הדי - אן - אי , אפשר להתאים 
קטע די - אן - אי נגדי , שייצמד אליו . על העיקרון הזה מבוססת הטכניקה 
של מיקום הדי - אן - אי המושתל , שאמור להחליף גן טבעי מסוים . מתברר שבטכניקה 
של הזרקה ישירה של די - אן - אי לביצית , קשה יותר למקם את הקטע המושתל 
במקום המבוקש ברצף הגנטי הטבעי . לעומת זאת , הטכניקה המבוססת על הנדסה 
גנטית של תאי נבט , מאפשרת לעשות זאת בקלות יחסית . פרוף יורם גרונר , 
ממכון ויצמן , הוא הישראלי הראשון שפיתח בארץ עכבר טרנס - גני . הוא 
חוקר את הגורמים לתסמונת דאון ( " מונגולואידיות " ) שנובעת מפגם גנטי : 
במקום זוג כרומוזומים מספר 12 , יש לסובלים מתסמונת זו שלושה כרומוזומים 
כאלה . כלומר , עודף של מידע גנטי נורמלי הוא הגורם כאן את הפגם החמור . 
פרוף גרונר ואנשי צוותו פיתחו עכבר , שלמטען הגנטי שלו הוסף גן אנושי הממוקם 
בכרומוזום מספר 12 , והאחראי לייצורו של אנזים ( תסס ) , הקרוי , המשתתף 
בתהליכים הגורמים תסמונת דאון . עכברים אלה משמשים למחקר שתכליתו סיווג 
וזיהוי כל הגורמים המשתתפים בתסמונת הזאת . במקרה זה הצליחו החוקרים לאתר 
באמצעותם גנים האחראים לחלק מהפגמים הגנטיים הקשורים לתסמונת דאון . אומר 
פרוף גרונר : " למעשה , קיימים ששה סוגים שונים של עכברי . מכיוון שבכל 
הזרקת די - אן - אי , הקטע האחראי לייצורו של האנזים הזה התמקם במקום אחר 
בשרשרת ה גנטית של העכבר . הצלבת הניסויים הנערכים בששת סוגי העכברים הללו , 
שכולם מכילים גן אנושי זהה , היא המעניקה תוקף לניסויים שאנו מבצעים " . 
חברת ידע , האחראית ליישומים כלכליים הנובעים מפיתוחים והמצאות של חוקרי 
מכון ויצמן , הגישה לפני כשנה בארצות הברית בקשה לרשום את עכברי כפטנט . 
ובינתיים , במעבדתו של פרוף גרונר כבר מתכוננים לבצע הכלאות בין העכבר 
הטרנס - גני הישראלי , ל"מוטא - מאוס " ההולנדי , וכך , בהכלאה חוזרת 
שתימשך לאורך דורות , לפתח עכברים לפי הרכבים שונים של תכונות מבוקשות . 
קבוצות נוספות של חוקרים במכון ויצמן עושות שימוש בעכברים טרנס - גניים במחקרים 
בתחומים שונים : הזדקנות , מחלת ניוון שרירים , דיכוי אלרגיות , התמחות 
והתמיינות של תאים עובריים , השתתפות אונקו - גנים בתהליכי התפתחות סרטן 
ותהליכי קרישת דם . בעלי - חיים כאלה עשויים לסייע לחוקרים בדרכים נוספות , 
ולמלא משימות שונות , מעבר לשימוש הרגיל בהם , כבחיות מעבדה . פרוף משה 
שני מהמכון וולקני מבקש לייצר חומרים רפואיים שונים הדרושים לבני - אדם בגופם 
של בעלי - חיים שונים , שהמטען הגנטי שלהם שנה והותאם למשימתם החדשה . 
למשל , החלבון אלבומין החיוני לייצוב לחץ הדם . בתחילה ניסו להפיק את החלבון 
הזה בגופם של חיידקים שהמטען הגנטי שלהם שונה בהתאם , כפי שמייצרים כיום 
אינסולין , הורמון גדילה וחומרים והורמונים רבים נוספים . אבל הניסיונות 
הללו לא עלו יפה . החוקרים הגיעו למסקנה שכדי להפיק אלבומין אנושי יעיל , 
ובכמויות הנדרשות , יש לפתח בעלי - חיים טרנס - גניים שייצרו אותו בגופם . 
בעוד שבועות אחדים יחל פרוף שני בתוכניתו לפתח עז טרנס - גנית , שבמטען 
הגנטי שלה ישולב גן אנושי , האחראי לייצורו של האלבומין בגוף האדם . גן 
זה יחליף את הגן הטבעי של העז , שבתנאים רגילים אחראי לייצור גרסה עזית " 
של אלבומין , השונה מהאלבומין האנושי . החומר מופרש על - ידי העז אל תוך 
החלב . וכך , אם אכן תפותח , היא תתן חלב עשיר באלבומין אנושי , במקום 
באלבומין עזי " . מחקר זה ממומן ברובו על - ידי חברה אמריקאית , " רון 
פולאנק רור " , המתכננת לשווק את החלב הזה , לכשתימצא דרך בטוחה להפקתו . 
כאמור , בעלי - החיים היחידים הקיימים כיום במעבדותיהם של החוקרים בארץ 
הם עכברים , על גרסאותיהם הגנטיות השונות . אבל במקומות שונים בעולם קיימים 
כבר חזירים , פרות וכבשים טרנס - גניים . העז הטרנס - גנית שפרוף שני מתכנן 
לפתח תהיה אפוא נדבך נוסף בשילובם של בעלי - חיים נושאי גנים אנושיים , 
במערך הייצור של חומרים רפואיים . אם הניסיון הזה , וניסיונות נוספים 
הנערכים בימים אלה במקומות שונים בעולם , יעלו יפה , ייתכן שבעתיד הלא 
כל - כך רחוק נוכל למצוא על מדפי המרכולים מוצרים חדשים : למשל , קופסת 
חלב עמיד עם אלבומין . מי שסובל מהפרעות בלחץ הדם , יוכל , פשוט , לשתות 
בכל בוקר כוס חלב כזה , וחסל סדר ההפרעות בלחץ הדם . או תפוחי - אדמה המכילים 
אינסולין שהם עצמם ייצרו , או לחם העשוי מחיטה שהמטען הגנטי שלה שונה כך , 
שהיא מייצרת ומכילה הורמון גדילה אנושי . זהו כיוון ההתפתחות הטבעי והבטוח 
של המחקר בבעלי - חיים טרנס - גניים . אבל באחרונה נשמעים גם דיבורים על 
תרפיה גנטית " אמיתית " , שתאפשר למטופל להעביר את תכונותיו הגנטיות המתוקנות 
לצאצאיו . אחת האפשרויות היא , למשל , יצירת צמחים בעלי עמידות טבעית 
נגד נגיפי מחלות שונות ונגד חרקים שמזיקים להתפתחותם . כאשר מדובר בבעלי - 
חיים , אנחנו מגבילים את עצמנו , בינתיים , לפיתוח עכברים בעלי פגמים 
גנטיים מוזמנים , או בעלי - חיים שמייצרים בגופם חומר כלשהו הנחוץ לנו . 
אבל למעשה , באותה דרך נוכל , אם רק נרצה ( בהתאם לכללי האתיקה שנהיה 
מוכנים לקבל על עצמנו ) , ליצור עכברים שיהיו עמידים בפני מחלות שונות . 
מכאן , זו רק שאלה של זמן , של נכונות ושל אתיקה , עד שתיפתח הדרך הטכנית 
להדברת מחלות גנטיות תורשתיות שונות , ואפילו ליצירת אנשים שיהיו עמידים 
מלידה בפני שפעת , חצבת , אדמת ומחלות אחרות . האנשים שהמטען הגנטי שלהם 
ישונה ויעניק להם עמידות בפני המחלות השונות יעבירו את תכונותיהם הגנטיות 
המשופרות לצאצאיהם , ולא נצטרך לחסן מחדש את הדורות הבאים . הם וצאצאיהם 
ייהנו מיתרון על - פני מי שלא יקבלו את הטיפול הגנטי הזה . ולפי עקרון הברירה 
הטבעית הם ישרדו יותר מהאחרים . במלים אחרות , המחקרים המתנהלים כיום בבעלי - 
חיים טרנס - גניים עשויים לתת בידינו את השליטה באבולוציה שלנו . 
