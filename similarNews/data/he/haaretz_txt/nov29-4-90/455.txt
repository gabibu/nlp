כמו הגבר הנאשם ברצח אישתו , שהתייצב לפני שבועיים בבית - המשפט המחוזי 
בתל - אביב לא מגולח ובגדיו קרועים , וכשנשאל לפשר הופעתו השיב : אני אבל , 
אישתי מתה כך הצעת החוק של ח"ך ראובן ריבלין , הבאה לפטור מאחריות פלילית 
אנשי צבא שהיו מעורבים במעשי אלימות נגד אוכלוסיית השטחים בחודשים הראשונים 
לאינתיפאדה , בנימוק שהיתה זאת תקופת מלחמה שבה כללי ההתנהגות לא היו נהירים . 
מתבקש לומר לריבלין ולחמישים ( לא פחות ) חברי - כנסת נוספים , בהם שרים 
וסגני שרים , התומכים בו בעניין זה , כי במלחמה כמו במלחמה . רוצה לומר : 
גם למלחמה יש חוקים משלה , וגם בה מבחינות מדינות מפותחות בין מותר לאסור . 
מאז ומעולם יש מוסר מלחמה שעל פיו אוסרים צבאות על חייליהם לאנוס ולבזוז , 
להרוג שלא לצורך ( שבויים , למשל ) ולהתעלל באוכלוסייה אזרחית . במאה 
העשרים תורגמו נורמות אלה לשפה של אמנות בין - לאומיות המחייבות , לכאורה , 
את קהילת העמים כולה . עד כה הצליחה מדינת ישראל לשמור על צלמה כמדינה מתקדמת 
בתחום זה . בכל המלחמות והעימותים האלימים שהיו לנו עם שכנינו כמעט לא היו 
מקרים של עבירות כאלה מצד חיילי צה"ל . אם היו ( טבח כפר קאסם או מעשה 
ביזה במבצע ליטני ) , באו האשמים על עונשם . היו מקרים נוספים ( השתלטות 
יהודים על רכוש ערבי נטוש במלחמת השחרור ; מעשי הרג שצדקתם מפוקפקת בזמן 
מרדפים אחרי מחבלים ) שהמעורבים בהם לא הועמדו לדין ; אבל הנורמה ששלטה 
הוקיעה חריגים אלה . בא עכשיו ח"ך ריבלין , משפטן בחינוכו ובתפיסת עולמו , 
ומבקש לקבוע אמת מידה חדשה : להכשיר בדיעבד פשעי מלחמה כלפי אוכלוסייה 
אזרחית , שביצעו חיילים וקצינים בצה"ל בתקופה הראשונה לאינתיפאדה . ריבלין 
מסתמך ביוזמתו על לא אחר מאשר הרמטכ"ל היוצא , רב אלוף דן שומרון , שהצהיר 
בפומבי כי היה שמח לו היתה נמצאת דרך לפטור מעונש חיילים וקצינים שהועמדו 
לדין , או נמצאו אשמים , בגלל מעורבותם במעשים חריגים בחודשים הראשונים 
שלאחר פרוץ האינתיפאדה . ועוד נשען ריבלין על שתיקתו של הפצ"ר , תת אלוף 
אמנון סטרשנוב , שלא הגיב על יוזמת החקיקה החדשה . שתיקה כהודאה , וממנה 
משתמע שדעתו של מי שמופקד על שמירת החוק בצה"ל נוחה דווקא מהצעת החוק . 
צה"ל מגיע אפוא למעמד המשפיל של מי שמודה בביצוע פשעים ומבקש עליהם חנינה . 
ההיגיון של עמדת הרמטכ"ל ( הגלויה ) ושל עמדת הפצ"ר ( במשתמע ) הוא 
זה : עד 8891 . 2 . 82 לא היו ברורים כללי המותר והאסור בהתמודדות עם האינתיפאדה . 
בתאריך זה פורסמה איגרת הרמטכ"ל , שבה פורטו הוראות הפצ"ר בתחום זה . 
החנינה נועדת לחול על אלה שנמצאו , או שיימצאו , אשמים על התעללות באוכלוסייה 
האזרחית בשטחים בתקופה הנדונה . למעשה , מבקשת החקיקה המוצעת למנוע הליכים 
משפטיים נוספים בעניין זה , כאשר על הפרק עומדת החקירה נגד אלוף - משנה 
אפי פיין . ההיגיון של ריבלין הוא זה : הצבא מעוניין ביוזמת חקיקה זאת . 
היא באה למנוע הסתבכות - רבתי שעלולה להתחולל כתוצאה מהמשפטים שכבר נערכו 
( גבעתי א , גבעתי ב , יהודה מאיר ועוד ) , שבהם הופיעו עדים שהצביעו 
על התנהגות דומה לזאת של הנאשמים מצד אנשי צבא אחרים . תפקיד המחוקק להיענות 
לרחשי לב הציבור ולמצוא את האיזון הנכון בין שאט הנפש המתעורר למשמע העדויות 
על ההתנהגות החריגה של הנאשמים לבין הרצון למנוע כאן מחול שדים כתוצאה מהעמדה 
לדין של קצינים וחיילים נוספים בעקבות המשפטים שנערכו עד כה . מצער להיווכח , 
שצה"ל לא מאותת לריבלין להפסיק את יוזמתו . יש בהימנעות זאת כדי להעיד 
על חולשה מוסרית עמוקה , על מגמות טיוח ועל לאות מדאיגה בקודקוד הקודקודים . 
שומרון , סטרשנוב , ריבלין וחמישים הח"כים התומכים בהצעת החוק שלו יודעים , 
שחלק הארי של חיילי צה"ל לא הסתבכו במעשים שחייבו חקירה והעמדה לדין , 
אף על פי שגם הם פעלו באותה תקופת דמדומים שבה כביכול הפקודות לא היו ברורות . 
הם יודעים שהמסננת שדרכה עברו תלונות על מעשים חריגים בחודשי האינתיפאדה 
הראשונים היתה חדירה מאוד : הפרקליטות הצבאית לא העמידה לדין את כל אותם 
קצינים וחיילים שהתנהגותם ניתנה להגדרה כתגובת - יתר לגיטימית בלהט הנסיבות , 
או כחוסר - שיקול - דעת מובן בלחץ האירועים . הפרקליטות הצבאית הראשית העמידה 
לדין חיילים וקצינים רק באותם מקרים שהיתה בהם לכאורה התעללות קרה ומחושבת 
באנשים חפים מפשע , שהיה בהם ניצול מחפיר של כוח השולט כלפי הנשלט . בא 
עתה ח"ך ריבלין ומבקש לחון עבריינים מובהקים ( או נאשמים על פשעים מובהקים ) 
, שהמעשים המיוחסים להם לא היו תוצאה של צורך מבצעי , אלא ביטוי לחיה 
שבאדם . בכל אדם קיים שד אפל , אשר עלול להשתחרר בתנאי לחץ , בוודאי בנסיבות 
של אלימות ומלחמה . החוק הקיים מגן על החברה מפני פגיעתה הרעה של המפלצת 
הזאת , ועתה באים 15 ח"כים ומתכוונים לטהר אותה בעזרת חקיקה חדשה . בנימוק 
של רצון למנוע מחול שדים בצה"ל הם ימוטטו את שלטון החוק במדינה כולה : אחרי 
החוק הזה יבואו חוקים נוספים שיבקשו לפטור מאחריות פלילית מגזרי אוכלוסייה 
מסוימים ( נאשמי המחתרת , מתנחלים , אנשי כך , מתפרעי שכונות ) בטענה 
שהנסיבות שבהן עברו עבירות הצדיקו את מעשיהם . כמו בעניין זה , כך גם בעתיד , 
הפטריוטיזם יספק את תווית ההכשר למעשי הנבלה . 
