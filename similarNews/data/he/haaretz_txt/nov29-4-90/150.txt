לפני חודשיים וחצי התנפל יצחק מודעי על כתב הטלוויזיה עודד שחר , כאשר זה 
העז לשאול אותו על הגזרות הממתינות לנו מעבר לפינה . מודעי הכחיש אז מכל 
וכל את האפשרות שהאוצר ימליץ להעלות מסים , " זאת התוכנית ואין בלתה " . 
השבוע התברר של"אין בלתה " יש כמה מובנים . כאשר נוכח מודעי שהגירעון בתקציב 
גדל , כתוצאה מהתוספת למשרד הביטחון ולמשרד הפנים , ועקב ההסכם הקואליציוני 
עם אגודת ישראל , הוא לא הביא לממשלה תוכנית קיצוצים מקזזת . הוא לא הציע 
לבטל פעילויות ממשלתיות מיותרות , כמו מע"ץ בינוי , מכון הסיבים , מועצות 
הייצור החקלאיות , או משרד הכלכלה , כי תמיד קל יותר להעלות מסים . הציבור 
הרחב אינו קבוצת לחץ אפקטיווית . הוא ישתעל פעם ופעמיים , אך יקבל עליו 
את העול הנוסף . מודעי יודע שהגדלת נטל המס פירושה הקטנת הרצון לעבוד ולהשקיע . 
זה בדיוק ההיפך מעידוד המטרה המרכזית : יצירת מקומות עבודה חדשים . אך 
מי אומר שהאוצר פועל בהיגיון ? קפמאפרקכולנו יודעים שבחורי הישיבה נהרגים 
באוהלה של תורה . כולנו גם יודעים שהם המגינים האמיתיים על עם ישראל , 
ולא חיילי צה"ל . אך בכל זאת , האם אין זה מעט מופרז שבתקציב החדש הסכים 
יצחק שמיר לשלם לכל בחור ישיבה 002 שקל מדי חודש ולכל אברך 042 שקל כאשר 
חיילי גבעתי , גולני והצנחנים מקבלים מצה"ל רק 031 שקל לחודש ? קפמאפרקשנינו 
כבר שהצעת התקציב מחמיצה את ההזדמנות לשינוי מבנה המשק בכיוון של פחות סקטור 
ציבורי . אך איזו דוגמה נותנת לנו הממשלה עצמה ? הצטרפותם של ארבעת חברי 
אגודת ישראל לממשלה שברה את כל השיאים . 46 ח"כים תומכים בממשלה ול13 מהם 
יש משרות ביצועיות : 91 שרים ו21 סגני שרים כלומר עבור כל שני חברי כנסת 
נמצאה משרה ביצועית אחת . לממשלת האחדות הלאומית הקודמת היו אמנם גם 13 
שרים וסגנים , אך מספר חברי הקואליציה היה 59 , כלומר שלושה ח"כים לכל 
משרה . ומודעי קורא לתקופה : תקופת חירום . קפמאפרקבמוסד לביטוח לאומי 
החלו בימים אלה להכשיר לשכה עבור סגן השר החדש לענייני הביטוח הלאומי , 
שמואל הלפרט מאגודת ישראל . עלות בניית לשכה חדשה להלפרט מוערכת ב05 אלף 
שקל . חבר סיעתו , סגן השר ורדיגר , מקים בעצם הימים האלה את המשרד החדש 
לענייני ירושלים , בתקציב של 3 מיליון שקל לשנה . אך לאוצר אין כסף לממן 
את חוק ביטוח סיעוד , הנותן לקשישים נזקקים סיוע להחזקת הבית , לניקוי 
ולבישול . האוצר מציע להפסיק את התמיכה ב000 , 6 קשישים חיסכון של 3 מיליון 
שקל לשנה . קפמאפרקב"מוקד " ביום רביעי אמר יצחק מודעי שהוא לא ידע כלל 
על בניית שלוש לשכות שרים חדשות בתל - אביב , ליד בית סוקולוב . אין אנו 
יודעים מה עלות השיפוצים , אך אנו כן יודעים שעלות השכירות השנתית מגיעה 
לחצי מיליון שקל . עכשיו שר האוצר יודע . האם זה ישנה משהו ? קפמאפרקסערת 
רוחות פרצה השבוע בפורום המטה הכללי , כאשר התברר שיש בתקציב הצעה לקצץ 
בכספי הפרישה שמקבלים משרתי הקבע . הקיצוץ ייעשה על - ידי ביטול הפטור ממסים 
על כספי הפרישה . " אונס בצהרי היום " , התבטא אחד האלופים . אפשר להבין 
לרוחם של אנשי הצבא , אך האם הצדק אתם ? האם ראוי לתת פנסיה למי שפורש 
מצה"ל בגיל 04 ? ההיגיון אומר שמי שפורש מהצבא תעמוד לזכותו פנסיה כאשר 
יגיע לגיל 06 או 56 . אך אין שום היגיון להתחיל לשלם לו פנסיה כבר מרגע 
הפרישה , בגיל 04 . אז הוא עדיין במלוא כוחו כדי להתחיל בקריירה שנייה . 
ידועה גם תופעה של קצינים ונגדים שהדבר היחיד שהם עושים הוא לחכות לגיל 
04 . אין אף מפעל פרטי שיכול להבטיח פנסיה מגיל 04 . נכון שחלק מאנשי הקבע , 
השוטרים ואנשי המוסד , מסכנים את חייהם מדי יום . להם מגיע פיצוי מיוחד . 
אך רוב אנשי מערכת הביטחון עובדים בעבודה שאיננה יותר מסוכנת או קשה מזו 
שלי או שלך . קפמאפרקמיכאל ברונו הכריז לפני זמן קצר שבשום אופן אין להסכים 
לגירעון בתקציב שיהיה גדול מששה אחוזי תוצר . במשרד האוצר קיבלו את המספר 
בלי לשאול שאלות , ואף הטילו מסים חדשים כדי שלא לחרוג ממספר הקסם . אך 
למעשה אין שום תיאוריה המקדשת גירעון של % 6 דווקא . אולי הגבול הוא % 8 או 
% 4 ? לכאורה נראה שהגבול צריך להיות % 4 , כי זה היה הגבול בחמש השנים האחרונות , 
שנים שבהן שלטנו בשיעור האינפלציה . בתחילת שנות השמונים הגיע הגירעון 
ל%51 מהתוצר , ואז המראנו להיפר - אינפלציה של % 005 לשנה . אך גם הניתוח 
שלעיל איננו מדויק . צריך לבחון ממה בנוי הגירעון . אין דינו של גירעון 
המממן השקעה כדינו של גירעון שמממן צריכה . בראשית שנות השמונים הופנו 
כספי הגירעון לצריכה . בשנה הבאה יהיה זה גירעון של השקעה . עיקר הגירעון 
יילך למימון העלייה והרחבת התשתית . העולים החדשים הם בעלי הון אנושי גבוה , 
וכאשר יחלו לעבוד , וגלגלי המשק יחלו לנוע , תגדל הפעילות המשקית ואז 
יגדלו גם הכנסות המדינה ממסים והגירעון בתקציב ייסגר מאליו . כך שלא צריך 
להתרגש יותר מדי ממספר הקסם . 
