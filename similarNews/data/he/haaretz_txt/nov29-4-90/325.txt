את המגע הראשון הקים כנראה מייקל אוביץ , נשיאה בן ה34 של סוכנות האמנים 
הכל - יכולה , " קריאטיב ארטיסטס אגנסי " , ששיכנע את לו וסרמן , היו"ר 
הממושקף של תאגיד הבידור אם - סי - איי , בכנות כוונותיו של ענק האלקטרוניקה 
היפאני " מאצושטה אלקטריק אינדסטרייאל " . הוא רמז על הצעת מחיר בסך 57 
דולר לכל אחת מ8 . 29 מיליון מניות החברה האמריקאית . וסרמן , בן 77 , 
עייף ושבע הצלחות , תר כבר שנים אחדות אחרי בעל - ברית אסטרטגי עתיר משאבים . 
הוא שאף להעניק לחברתו גב כלכלי מוצק ולמכור את חמשת מיליון המניות שברשותו 
במחיר של 09 דולר למניה . אבל תמונת המפה הכלכלית חולשת הדולר , רפיסות 
שוקי ההון ואי - הבהירות הכוללת לא נעלמה מעיניו . מודע לכך שתקנות פדרליות 
מונעות מחברות אמריקאיות החולשות על רשתות תקשורת לרכוש אולפני סרטים , 
הבין שהוא זקוק למשקיע זר . הוא גם ידע שרק חצי תריסר חברות בעולם כולו 
יוכלו לשקול ברצינות הצעת מחיר העולה על שמונה מיליארד דולר . הוא הורה 
לפתוח במגעים . במשך ארבעה חודשים ניהלו נציגי החברות מו"ם חשאי ומורכב 
שרק כמה מפרטיו הודלפו לכלי התקשורת . באמצע נובמבר הגיעו המגעים לשיאם הקריטי . 
" מאצושטה " הציעה 06 דולר למניה . וסרמן , מאוכזב בעליל , סירב אפילו 
להגיב בהצעת - נגד . היפאנים חזרו לשולחן המו"ם והציעו 46 דולר למניה . 
וסרמן תבע הצעה טובה יותר והיפאנים סירבו . המגעים נותקו . ערב חג ההודיה , 
ב22 בנובמבר , שיכנע עורך - הדין הוואשינגטוני הממולח , רוברט סטראוס , 
את היפאנים לשלם שני דולרים נוספים למניה . המו"ם הגיע לשלבי סיום . 
ביום א החולף כינס וסרמן את חבר המנהלים שלו לדיון מרתוני בפרטי ההצעה היפאנית . 
כמה מבעלי המניות טענו כי אקלים כלכלי טוב יותר יאפשר לאם - סי - איי לתבוע 
בעתיד מחיר גבוה יותר , אבל צמרת התאגיד לא גילתה אופטימיות . וסרמן המליץ 
להיענות להצעה היפאנית . בחצות העניק חבר המנהלים את אישורו ולמחרת היום 
חתמו שני הצדדים על העסקה : 95 . 6 מיליארד דולר במזומנים ובניירות ערך 
ההשתלטות הידידותית הגדולה ביותר של חברה זרה על חברה אמריקאית . קפמאבינתשוש , 
בדרך ללוס אנגלס , הצהיר לו וסרמן באוזני כתב סוכנות הידיעות רויטרס : 
" העסקה היתה עלולה לרדת מהפסים . מגיע רגע שבו אתה מקבל את המחיר הטוב 
ביותר שביכולתך להשיג " . גם סידני שיינברג פתח את סגור לבו . " חשנו שבעולם 
העתיד נהיה זקוקים ליותר משאבים , פיננסיים ואחרים " , אמר לכתב ה"לוס אנגלס 
טיימס " , " חשנו שעלינו להיות חלק ממשהו יותר מבוזר " . אם - סי - איי השתלבה 
עתה באימפריה כלכלית גדולה . מאצושטה הוקמה ב8191 בידי יזם יפאני בשם זה 
שנפטר לפני שנה , בגיל 49 והפכה לחברת האלקטרוניקה הגדולה ביותר במדינה . 
היא חולשת על 78 חברות , ומחזור המכירות שלה בשנת הכספים שהסתיימה ב13 
בחודש מארס , היה 57 . 73 מיליארד דולר . בשנה זו דיווחה על רווח בסך 5 . 
1 מיליארד דולר . החברה מעסיקה יותר מ981 אלף עובדים , ואמורה להיות בין 
02 החברות הגדולות ביותר בעולם . במבצע הרכש חיקתה מאצושטה את אסטרטגיית 
ההשקעה של יריבתה מבית , " סוני קורף " , שרכשה את אולפני קולומביה ואת 
סי - בי - אס רקורדס , ופילסה דרך אל עולם הבידור האמריקאי . היא רכשה 
את מפיקת התוכנות לחומרות האלקטרוניות שהיא מייצרת . האתגר היה לא רק כספי 
אלא גם תרבותי . נשיא החברה היפאנית , אקיו טאני , קיים ביום ב מסיבת 
עיתונאים בטוקיו הוא דיבר מאוסקה מעל גבי מסך וידאו ענקי ונדרך בעליל 
לשמע כמה מהשאלות הבוטות ששוגרו לעברו על ידי כתבים מערביים . " מה יקרה 
אם אם - סי - איי תבקש להפיק סרט שישמיץ את היפאנים ? " שאל אחד מהם . 
" או סרט שימתח ביקורת על ביצועי הקיסר הירוהיטו במלחה"ע השנייה ? " 
היתה זו שאלה מטעה במתכוון . במשך 54 השנים האחרונות לא הורידה הוליווד 
מקווי הייצור שום סרט שהציג את היפאנים באור שלילי . השאלה ההיפותטית גררה 
תשובה מגומגמת . " לא חלמתי שתהיה שאלה כזו " , אמר טאני . " משהו כזה 
אסור שיקרה . . . אנשי הקולנוע צריכים להפיק סרטים המעוררים השראה , 
סרטים שכולם ייהנו מהם " . המסר שוגר . הוא נשמע מוכן יותר לשאלה התקנית 
על כניעת הענק היפאני לתכתיבי החרם הערבי . " אנחנו הוגנים כלפי כולם " , 
אמר , " אין לנו כל ניסיון ביחס שונה כלפי מדינה כלשהי " . חרף ההכחשה 
שיגר נשיא הקונגרס היהודי אמריקאי , אדגר ברונפמן , מחאה . האירוניה ברורה 
לכל . כמעט כל המעורבים וגורפי הרווחים בצד האמריקאי של העסקה הם יהודים . 
וסרמן , שיינברג , אוביץ ודייוויד גפן , אמורים להיות אפילו אוהדי ישראל . 
" לשם שינוי " , אמר פה אחד מאנשי הקהילה היוצרת , " היהודים ניצחו . 
כמה מהם התעשרו מאוד . הם יוסיפו לנהל את העסקה ולהפיק סרטים כרצונם . 
היפאנים לא יתערבו . הם מעוניינים רק בצד הכספי " . מאצושטה , מצדה , 
רכשה את אחד מתאגידי הבידור המשגשגים ביותר בתולדות אמריקה והרביעי בגודלו 
בארה"ב . ב2191 איחד מהגר יהודי מגרמניה , קארל לאמל , חצי תריסר חברות 
סרטים קטנות והקים את " יוניברסל פיקצרס " . בתוך שלוש שנים רכשה החברה 
חווה לגידול תרנגולות שהשתרעה על פני כאלף דונם בצפון הוליווד והחלה לצלם 
בה את סרטיה . תשע שנים לאחר מכן , מעברה השני של היבשת , הקים יהודי 
אחר , רופא עיניים ומוסיקאי , יוליוס סיזר סטיין שמו , חברה ששמה " מיוסיק 
קורף אוף אמריקה " אם - סי - איי בהשקעה של אלף דולר החל סטיין משבץ זמרים 
ותזמורות גז באולמות ובמועדוני לילה בכל רחבי שיקאגו . העסקים שיגשגו , 
ובתוך 01 שנים כבר ייצגה החברה את מחצית התזמורות החשובות במדינה . ב6391 
שכר סטיין צעיר שאפתני , לו וסרמן שמו , סדרן קולנוע ואיש יחסי ציבור במועדון 
לילה בקליבלנד , שילם לו 06 דולר לשבוע והפקיד בידיו את יחסי הציבור של 
חברתו . בתוך שנתיים כבר היה וסרמן סגן - נשיא ובן - טיפוחיו של הבוס . 
ב0491 פתחה אם - סי - איי משרדים בקליפורניה ובניו - יורק , והיתה לסוכנות 
כשרונות רבת - עוצמה ולמפיקת משדרי רדיו . 02 שנה לאחר מכן , רכשה את " יוניברסל 
פיקצרס " , הקימה אתר תיור באולפנים ומאוחר יותר גם באורלנדו , פלורידה 
והחלה מורידה מאות סרטים ומשדרי טלוויזיה מקווי הייצור שלה . בשנות ה07 
וה08 גרפה החברה מאות מיליוני דולר באמצעות שוברי קופות כ"מלתעות " , " אי - 
טי " ו"בחזרה לעתיד " . כל השאר הוא בחזקת היסטוריה . אחד מעושי ההיסטוריה 
בעסקה הנוכחית , הוא צעיר יהודי ששמו דייוויד גפן , שמכר בתחילת השנה את 
חברת התקליטים שלו לתאגיד הבידור תמורת כ01 מיליון ממניותיו . גפן מוזכר 
עתה בנשימה אחת עם מייקל אוביץ כאחד מאותם צעירים העשויים לרשת יום אחד את 
לו וסרמן . שיינברג כבר הכריז כי בדעתו לעזוב את החברה במקביל לפרישתו הצפויה 
של היו"ר הקשיש , וכי הוא מאמין ש"הגיע הזמן לקדם איש צעיר יותר " . אבל 
רבים מטילים בכך ספק , בעיקר גפן , הרואה בשיינברג את יורש העצר , כמעט 
" אוטומטית " . גם שיינברג וגם וסרמן הוחתמו על ידי היפאנים על חוזה לחמש 
שנים , ויוסיפו למלא את תפקידיהם . במכתב שהפיצו השניים בבניין הנהלת החברה , 
קבעו כי אין הם צופים " כל שינויים אישיים או שינויי מדיניות " . אבל לאף 
אחד מהמנהלים האחרים לא הובטח דבר . השניים גם מוסיפים להגיב ברגישות רבה 
על כל הערה המרמזת על התערבות יפאנית ישירה בניהול החברה . " הדגשנו בפני 
לקוחותינו את העובדה שהעסקים יוסיפו להתנהל בסגנון הקודם " , אמר שיינברג , 
" הרעיון שהיפאנים יתערבו בהפקת סרטים או בכתיבת ספרים הוא אווילי " . קפמאבינאך 
לא כולם סבורים כך . היפאנים כבר חולשים פה על שני אולפני סרטים מרכזיים . 
הם טיפסו כעת לצמרת ליגת הבידור הבין - לאומית ויבקשו ככל הנראה להפגין 
את שריריהם . השפעתה הגוברת של תרבות יפאן על אמריקה באמצעות סרטים ומשדרי 
טלוויזיה החלה להדיר שינה מעיניהם של אמריקאים רבים וטובים . האם מאבדת 
אמריקה , בפעם נוספת , את השליטה על תעשיית יצוא חשובה ? או שמא מעידה 
העסקה על חוסנה ועל שילובה הגובר בכלכלה העולמית ? הקולות הרגועים יותר 
טוענים שזהו גל העתיד . בצמרת התאגידים האמריקאים מאמינים כנראה שרק הגדולות 
ורבות - המשאבים שבחברות יוכלו להוסיף ולהתחרות בשנות ה09 . הוליווד עוברת 
תהליך מואץ של שינוי . החומות שהפרידו בעבר בין מפיקות הסרטים והתקליטים 
לבין חברות ההפצה ורשתות הטלוויזיה הולכות ומתמוטטות . זו תהיה כנראה המגמה 
שתשלוט כאן בשנים הבאות . אם אכן יתנער הקונגרס האמריקאי מההלם , ישנה 
כמה מהתקנות הכובלות ויאפשר לכמה חברות אמריקאיות לצאת לדרך , סביר להניח 
שרשת התקשורת סי - בי - אס תחתור לרכוש את אולפני דיסני וש"פארמונט פיקצרס " 
תשתלב ב"קפיטל סיטיסאיי - בי - סי " . כל העסק נמצא בתנועה , והאמריקאים 
ידעו זאת מאז ומתמיד : אין עסקים כעסקי הבידור . 
