ריאד ( ע"ם ) . גיוס חיילים עיראקים חדשים נתקל בקשיים . כך מוסר העיתון 
הכווייתי " סאות אל - כוויית " המופיע בריאד . העיתון יודע גם לספר , 
כי יש קשר בין הודעת משרד הפנים העיראקי , שבמהומות הסטודדנטים בבגדאד 
נהרגו 8 סטודנטיות מאש אנשי הביטחון , לבין הגיוס לצבא עיראק . בגדאד מנסה 
לבצע גיוס בכפייה , לשם הקמת 01 דיוויזיות חי"ר . בין היתר מבוצע הגיוס 
במגזר הסטודנטים , המגוייסים בכפייה למלחמה החדשה . צעד דומה עורר מהומות 
סטודנטים בעת המלחמה עם איראן . הסימנים שבידי העיתון מצביעים , כי מהלכים 
דומים מתרחשים עתה מתחת לפני השטח בבגדד , וכי המהומות הנוכחיות הן המשך 
לכך . משקיפים ציינו , כי בעת שכלי התקשורת הרשמיים נמנעו מלהתייחס להריגת 
8 הסטודנטיות באש אנשי הביטחון , הרי שמועות שהפיצו כלי התקשורת הרשמיים , 
הדגישו כי 8 תלמידות בתי ספר יסודיים נהרגו בידי כווייתים בבגדד , הרוצים 
לנקום על הפלישה לארצם וזאת כדי לפטור את השלטונות מפשע זה ולעורר הזדהות 
עם הפלישה ורגשות נגד העם הכווייתי . בתקופה שלאחר הפלישה התחוללו מהומות 
ופעילויות בעיר מוצול , במחאה על המחסור בלחם ובחומרי אספקה אחרים . מוצול 
היא העיר העיראקית שנפגעה יותר מכל במלחמה עם איראן וקציניה ספגו את האבידות 
הגדולות ביותר בנפש . זו גם העיר היחידה שפעלה נגד המשטרה בעת המלחמה עם 
איראן . 
