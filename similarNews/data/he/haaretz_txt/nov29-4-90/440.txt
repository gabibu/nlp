אהרון קופלנד , שנחשב לזקן המוסיקה האמריקאית הקלאסית , מת בלילה שבין 
יום ראשון ליום שני , כחודש אחרי יום הולדתו ה09 . המלחין ויליאם שמן , 
שרק באחרונה מלאו לו שמונים , אמר כי קופלנד , הוא וברנשטיין ( שמת באחרונה 
בשנות השבעים המוקדמות לחייו ) היו חברים קרובים והיוו את הטריומוויראט 
של המוסיקה האמריקאית במאה ה02 . קופלנד שילב במוסיקה שלו אלמנטים של גז 
וזמר עממי וזכה בחייו להכרה המגולמת בפרסים למוסיקה הקלאסית והפופולרית 
כאחד . ב5491 זכה קופלנד בפרס " פוליצר " על המוסיקה שחיבר לבאלט של מרתה 
גרהם " אביב בהרי האפלצים " . שמו כמחבר מוסיקה לבאלט הלך לפניו כבר אז , 
אחרי הצלחת " בילי הנער " ו"רודיאו " שחיבר ב - 2491 לכוריאוגרפית אגנס 
דה - מיל . מוסיקה זו לבאלטים היא המזוהה ביותר עם שמו אצל מאזיני המוסיקה 
הקלאסית גם באולמות הקונצרטים . את הקשר של המלחין , בן המהגרים ממזרח - 
אירופה , לאווירה של המערב הפרוע ייחס הביוגרף שלו לעובדה שאחד מסביו התיישב 
בבטקסס . קופלנד עצמו טען שהעדיף " לדמות את עצמו על סוס מאשר באמת לשבת 
עליו " . ב9491 זכה קופלנד אף בפרס ה"אוסקר " , על המוסיקה שחיבר לסרט " היורשת " 
בהשתתפותה של אוליביה דה - האווילנד . המוסיקה שלו ליוותה גם הסרטים " העיירה 
שלנו " , " הפוני האדום " ו"על עכברים ואנשים " . שנות הארבעים היו השיא 
ביצירתו ובפופולריות שלו , אם כי " אל סלון מקסיקו " , שהיא אחת היצירות 
הידועות שלו , חוברה בשנות ה03 . ב2491 חוברה גם יצירתו " התרועה לאיש 
הפשוט " . עוד זכה קופלנד במדליית החופש הנשיאותית ובמענק המוסיקה הראשון 
של קרן גוגנהיים . הוא נולד ב41 בנובמבר 0091 בברוקלין , ניו יורק , בן 
חמישי למשפחתו . הוריו היהודים , בעלי הכל - בו השכונתי הקטן , סברו 
שהם ביזבזו די כסף על חינוכם המוסיקלי של ארבעת ילדיהם הראשונים וסירבו לאפשר 
לו ללמוד נגינה בפסנתר , אבל הוא התעקש . בגיל 61 החל ללמוד הרמוניה אצל 
רובין גולדמרק וב0291 היה האמריקאי הראשון שהתקבל לקורס היוקרתי של נדיה 
בולנזה בפאריס . היא היתה הסולנית בנגינה באורגן כשבוצעה יצירתו הראשונה 
של קופלנד , " סימפוניה לאורגן ולתזמורת " , על - ידי התזמורת הסימפונית 
של ניו יורק בניצוחו של ולטר דמרוש , ב5291 . בפאריס האזין קופלנד למוסיקה 
לבאלט של סטרווינסקי והושפע מהדרך שבה השתמש המלחין בפולקלור הרוסי . קופלנד 
סיפר כי זה מה שהניע אותו לנסות וליצור " מוסיקה אמריקאית אמיתית " . ב7691 
חדל קופלנד להלחין , ממורמר על האופן שבו התקבלה ( למעשה לא התקבלה ) 
יצירתו " אינסקייף " , שחוברה בשיטה הדודקפונית . הוא התרכז בניצוח ובהקלטת 
יצירותיו . ויליאם שומן אמר כי קופלנד הוא זה שיצר את הצליל האמריקאי במוסיקה 
הסימפונית . " הוא האמין בתקפותה של המוסיקה האמריקאית ובכך שאיננו נחותים 
בפני האירופים " . שומן גם ציין שקופלנד הקדיש זמן ומרץ רב לעודד מלחינים 
צעירים . ברנשטיין , שהיה אחד מתלמידיו , אמר כי קופלנד הוציא את המוסיקה 
האמריקאית מן השממה אל אולמות הקונצרטים . במאמר לציון יום הולדתו ה07 של 
קופלנד כתב ברנשטיין , כי המלחין היה " המנהיג שאליו באו כל הצעירים עם 
יצירותיהם " . 
