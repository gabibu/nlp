רשמית את המכון שלה לפעילי איגודים ממזרח אירופה בפתיחת קורס השתלמות לפעילים 
מברית - המועצות , מבולגריה ומהונגריה . את הצעדים הראשונים להקמת המכון 
עשה קיסר לפני כשנה , בפגישה עם חברי משלחת " סולידריות " מפולין שביקרו 
בארץ . במסמך משותף , שעליו חתם בשם הפולנים חבר הפרלמנט יאצק מארקל , 
הוסכם על פיתוח קשרי גומלין , לרבות התחייבות מצד ההסתדרות לסייע בידי 
הפולנים בהקמת משק עובדים עצמי בדומה לחברת העובדים . יש לא מעט אירוניה 
בעצם העובדה שההסתדרות , המתלבטת בעצמה בשאלה אם תוכל להמשיך ולשמש בעת 
ובעונה אחת איגוד מקצועי ומשק עובדים , עושה עתה כדי לייצא למזרח אירופה 
את הסחורה המפוקפקת הזאת . שרה אלספקטור , חברת הוועדה המרכזת שנבחרה לעמוד 
בראש מכון ההשתלמות למזרח אירופה , גורסת שלמרות הדילמה , ההסתדרות מסוגלת 
להקנות לאיגודים המקצועיים בארצות מזרח אירופה נוסח שיתאים להם יותר מכל 
איגוד מקצועי אחר בעולם החופשי . " האיגודים המקצועיים במזרח אירופה מחפשים 
סינתזה חדשה בין משק עצמי לאיגודים חופשיים . הניסיון שלנו בשינויים המתחייבים 
מהמצב בכל אחת ממדינות מזרח אירופה יכול להתאים להם יותר מכל מבנה אחר במערב " , 
אומרת אלספקטור . היא מאמינה כי בשום מדינה אחרת בעולם אין מאגר כזה של 
מומחים בכל הרמות , דוברי שפות מזרח אירופיות . הקמת המכון למשתלמים ממזרח 
אירופה , בדומה למכונים הקיימים כבר למשתלמים מאסיה , מאפריקה ומאמריקה 
הלטינית , משלימה מהלך של פריצה למזרח אירופה שבו פתח קיסר לפני יותר משנה . 
במאי 98 מסר ירוחם משל ללך ולנסה את ברכתו של המזכ"ל קיסר לרגל הכרת ממשלת 
פולין ב"סולידריות " . כעבור מחצית השנה הגיעה לארץ , כאורחת ההסתדרות , 
משלחת מטעם " סולידריות " וחתמה על ההסכם הראשון עם צמרת ההסתדרות . השנה 
קיבלה הפריצה למזרח אירופה תאוצה . בראשית השנה ביקרו בארץ נציגי איגודים 
מקצועיים מברית - המועצות . זמן - מה לאחר מכן חתם בבלגרד אפרים זילוני , 
סגן ראש האגף לאיגוד מקצועי בהסתדרות , על הסכם שיתוף פעולה עם האיגודים 
המקצועיים ביוגוסלוויה , שהבטיחו את השתתפותם בוועידת ההסתדרות באפריל השנה . 
באמצע ינואר 09 הגיעה בטיסה ישירה מקייב קבוצת ילדים שנפגעו בצרנוביל , 
לטיפול בבית החולים ביילינסון . במארס אירחה ההסתדרות נציגים מאיגודים מקצועיים 
במזרח גרמניה , וכעבור שלושה חודשים יצא קיסר לביקור בברית - המועצות כאורח 
האיגודים המקצועיים . בברית - המועצות חתם קיסר על הסכמים עם איגודים מקצועיים 
בביילורוסיה ועם מועצת האיגודים המקצועיים בראשות גנדי ינייב . לצד הערך 
ההצהרתי , והחשיבות הנובעת מחידוש הקשרים , נפתח סיכוי של שווקים חדשים 
לחברת העובדים . מועצת האיגודים המקצועיים חולשת על חברת " צנטרוסויוז " , 
שהיא מעין חברת עובדים של האיגודים שם . חודשיים לאחר ששב מביקורו בברית - 
המועצות הבטיח קיסר למשלחת סחר ותיירות , שהגיעה על - פי הזמנתו , להעמיד 
לרשותם 52 סניפים של כור ברחבי העולם , לרבות אסיה והמזרח הרחוק , כדי 
לסייע בידם לפתח קשרי סחר במערב . כבר לפני כשנתיים ראתה כור במזרח אירופה 
שוק פוטנציאלי שיסייע לה לצאת מהמשבר שאליו נקלעה . בבודפשט נפתח סניף של 
כור סחר חוץ , בראשות יצחק רז , כדי לנווט משם את החדירה לשאר ארצות הגוש 
המזרחי . גם הצכים והבולגרים גילו באחרונה את הפוטנציאל הגלום בקשרים עם 
ישראל כגשר למערב . נשיא הפדרציה של האיגודים המקצועיים הבולגריים ביקר 
בארץ בראשית השנה כאורח ההסתדרות , בעקבות הסכם לשיתוף פעולה שחתם זילוני 
בסופיה . החודש ביקרה בבולגריה , כאורחי האיגודים המקצועיים , משלחת ראשונה 
של כתבים ישראלים . היה זה אך טבעי , על רקע שיתוף הפעולה עם ההסתדרות , 
שיהיו אלה כתבים לענייני עבודה . המכון למשתלמים ממזרח אירופה אמור עתה 
לחזק את אחיזתה של ההסתדרות בחלק זה של העולם , לא במעט בסיוע תקציבים ממערב 
אירופה ומארצות הברית . מן הסתם , יימשך הוויכוח בין שוללי שירות החוץ 
ההסתדרותי העצמאי לבין מחייביו , והפולמוס בין אלה הסבורים שמגוחך לייצא 
למזרח אירופה ניסיון ישראלי שנוי במחלוקת לבין צמרת ההסתדרות המאמינה בתקפותה 
של תפיסת העולם שלה . 
