ריכוז זיהום אוויר חריג במיוחד נרשם בשבת באזור אשקלון . על - פי דיווחי 
היחידה לאיכות הסביבה של איגוד ערים אשקלון , נמדד בשבת בצהרים בתחנת הניטור 
המוצבת בקריית מלאכי ריכוז של 107 מיקרוגרם גפרית דו - חמצנית במ"ק אוויר . 
זהו הריכוז הגבוה ביותר של המזהם גפרית דו חמצנית שנמדד עד היום באחת מתחנות 
הניטור החדשות , הפועלות סביב תחנת הכוח החדשה באתר רוטנברג שמדרום לאשקלון . 
אנשי איגוד ערים אשקלון לאיכות הסביבה טוענים כי החריגה נובעת בעיקר מפליטות 
ארובות תחנות הכוח אשכול באשדוד . 
