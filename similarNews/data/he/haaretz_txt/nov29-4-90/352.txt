אוסלו ( ע"ר ) . סגן שר החוץ הסובייטי , אנטולי קובאליוב , יקבל בשמו 
של גורבצוב את פרס נובל לשלום לשנת 0991 שהוענק לנשיא הסובייטי הודיע מכון 
נובל הנורווגי בשבת . גורבצוב הודיע למכון הנורווגי כי אין ביכולתו לבוא 
לטקס הענקת הפרס בשל המצב הקשה בארצו ונטל העבודה הכבד הרובץ על כתפיו . 
מנהל המכון , גיר לונדסטאד , הביע תקווה שגורבצוב יוכל בכל זאת לבוא לאוסלו 
במאי 1991 ולשאת את הנאום המסורתי בטקס קבלת הפרס . הפרס ניתן לגורבצוב על 
תרומתו לסיום המלחמה הקרה ועל ששם קץ לשלטון הקומונסטי הקשוח במזרח אירופה . 
