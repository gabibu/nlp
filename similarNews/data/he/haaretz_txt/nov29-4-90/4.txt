שני נציגים בכירים של מינהל התעופה האזרחית במשרד התחבורה אמורים לצאת היום 
למוסקווה , כדי להתחיל בהליכים למתן רישוי לייצור מטוס נוסעים משותף לבריה"ם , 
ארה"ב וישראל . הטיפול בתהליך הרישוי יצריך את מינהל התעופה האזרחית להקים 
צוות של עד 02 מהנדסים וטכנאים בתקציב של כ2 מיליון דולר . לשם כך יצטרך 
המינהל להעסיק בחוזים מיוחדים צוותים נוספים של מהנדסים וטכנאים . לדברי 
ראש המינהל , שי שוהמי , יהיה הרישוי בהתאם לתקנות של מדינת ישראל אולם 
במימונם המלא של היזמים מהמערב . היום עוסקים ברישוי המטוס שני פקידים בכירים 
במינהל התעופה האזרחית מנהל הפרויקט , יוסף גדעוני , ומנהל מחלקת הנדסה 
ויצור כלי טיס , פאבל יורש . נציגי ישראל ייפגשו עם נציגי מינהל התעופה 
האזרחית של בריה"ם ועם מהנדסים במפעלי המטוסים טופולב ואיליושין , שלפיהם 
ייבנה גוף המטוס המשותף . אם תהליך מתן רישוי הסוג למטוס המשותף יצבור תאוצה , 
יהיה על מינהל התעופה האזרחית של ישראל לפתוח משרד נציגות במוסקווה . הצוות 
מישראל יתחיל לטפל בקביעת מתן רישוי סוג לשני דגמי המטוסים , באישור תכנונם 
ובפיקוח על שלבי הייצור של אבות הטיפוס . 
