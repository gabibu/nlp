מוסקווה ( ע"ר ) . רפורמות הפרסטרויקה ( הבניה מחדש ) , ששינו ללא 
הכר את המערך הפוליטי , הכלכלי והחברתי של בריה"ם ובמידה רבה גם של העולם 
כולו , נולדו באתר נופש לחוף הים השחור כך סיפר הנשיא מיכאיל גורבצוב , 
בנאום שנשא בסוף השבוע . בדברים שנשא לפני קבוצת אינטלקטואלים , אמר גורבצוב 
כי גיבש בראשונה את הרפורמות של הפרסטרויקה זמן קצר לפני שנטל לידו את השלטון 
ב5891 , בעת טיול לאורך חוף הים השחור בעיירת הנופש פיטזונדה , ביחד עם 
אדוארד שוורדנאדזה , עכשיו שר החוץ . " הכל רקוב " , אמר שוורדנאדזה , 
שהיה אז מזכיר המפלגה הקומוניסטית בדרום גרוזיה , לגורבצוב . " אין אנו 
יכולים יותר לחיות בצורה כזאת " , אמר גורבצוב עם סיום השיחה . הנשיא הסובייטי 
גילה כי חזר ושינן את המשפט הזה ב01 במארס 5891 , בלילה לפני שקיבל לידו 
את השלטון מידי השמרנים במפלגה הקומוניסטית , לאחר מותו של קונסטאנטין צרננקו . 
תוך חודש היתה הפרסטרויקה למדיניות הרשמית של ההנהגה הסובייטית והפכה לסיסמא 
שנקשרה בשמו של גורבצוב בעולם כולו . 
