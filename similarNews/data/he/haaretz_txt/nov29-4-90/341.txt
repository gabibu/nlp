מגיד חסן , לבוש בבגדי קצין בדרגת סגן , הריק את מחסנית האקדח מטווח קצר 
בחזהו של מחמוד פהמי אל - נקראשי באשה , ראש הממשלה , בבואו למשרדו בקהיר . 
היה זה הרצח הפוליטי הראשון של תנועת " האחים המוסלמים " , בתגובה על הצו 
הצבאי לפירוק התנועה ולהוצאתה מחוץ לחוק שהוציא אל - נקראשי 02 יום לפני 
ההתנקשות . אף כי המדובר בדצמבר 8491 , הצהרות המתנקש בעת החקירה דומות 
במהותן לאלה שהשמיעו מאז המתנקשים ( ניסיון נפל ) בחיי נאצר ב4591 , 
רוצחי שר ההקדשים השייך חסין אל - דהבי ב7791 , רוצחי סאדאת באוקטובר 1891 , 
המתנקשים ( ניסיון נפל ) בחיי שרי הפנים חסן אבו - באשה ואל - נבאווי 
איסמאעיל , ביו"ר אגודת העיתונאים מכרם מוחמד אחמד , ועד רוצחי יו"ר מועצת 
העם אל - מחגוב בחודש שעבר . כולם משתייכים לתנועת הגיהאד ( מלחמת קודש ) 
, תחת השמות המתחלפים של ארגוני - המשנה שלה . כיום מתברר מעל לכל ספק , 
כי תנועת הגיהאד על קבוצותיה נולדה למעשה בתוך התנועה - האם המצרית הוותיקה 
" האחים המוסלמים " . כבר בסוף שנות הששים ובתחילת שנות השבעים הופיעו 
הפלגים הראשונים של הגיהאד , שפרשו מ"האחים " , כמו " השחרור האיסלאמי " 
בראשות סאלח סריה . פלג זה אחראי לחטיפתו ורציחתו של אל - דהבי . פלג 
" אל - תכפיר אל - היגרה " , בראשות שוקי אחמד מוסטפה , אחראי לניסיון 
הפריצה למכללה הטכנית הצבאית ב4791 . הפרישות מ"האחים " נבעו מחילוקי דעות 
בדבר שימוש באמצעי טרור להשגת המטרות . הפלגים הראשונים של הגיהאד הופיעו 
ופעלו דווקא במחוזות מצרים העלית , שבהם מצויה גם קהילה נוצרית גדולה . 
כך הדבר לגבי הפלג בראשות אמיר הגיהאד , כרם זוהדי , שאנשיו פעלו ללבות 
עימות עדתי ופגעו בכנסיות באסיוט , בנגע חמאדי ובמקומות אחרים . פלג מקביל , 
של ד"ר מוסטפה יוסרי , פעל נגד כנסיות באלכסנדריה . עם הופעת הפלג של 
ד"ר מוחמד עבד אל - סלאם פרג באזור הדלתא בסוף שנות השבעים היתה התנועה לגורם 
פעיל במרבית המחוזות . ד"ר פרג ועמיתיו , ממחברי ספרי האידיאולוגיה של הגיהאד , 
קובעים כי המטרה הקדושה של כינון המדינה האיסלמית המושתתת על חוקי השריעה 
( ההלכה ) מתירה שימוש בכל האמצעים . הגיהאד מבחין בשני סוגי כופרים 
שדמם מותר על - פי פסק ההלכה : יהודים ונוצרים , שאינם מחויבים לאיסלם ; 
הכופרים יותר מוסלמים שאינם מיישמים את חוקי השריעה ובראשם השליטים המניחים 
מכשול בפני יישומם . מתכנני המתקפה על בימת ההצדעה שבה ישב סאדאת ב18 , 
ומבצעיה , הם יוצאי פלג ד"ר פרג וממשיכי דרכו עד היום . מתברר כי ראשי 
הנידונים בפרשת רצח סאדאת , וביניהם המוח המתכנן , עבוד אל - זומר , מפעילים 
מתוך בית הכלא המרכזי באזור קהיר ( לימאן טורה ) את חוליות הגיהאד שמחוץ 
לכלא . עוד מתברר כי אל - זומר הוא מחברה של רשימת האישים בממשל המיועדים 
לחיסול . לפני שנתיים הצליחו שלושה מאותה קבוצה לברוח מהכלא , אך שניים 
נהרגו ושלישי ( מוחמד אל - אסואני ) נתפס וגילה כי השלושה יצאו כדי להתנקש 
בחיי מובארק . אלה שנהגו להקל ראש בתופעת הגיהאד נאלצים כיום לשנות את 
טעמם . המאמץ המוצלח של גורמי הביטחון במצרים להטיל מצור על ראשי הגיהאד 
ופעיליו חשף ממצאים מעניינים . במקומות נידחים באזורים מדבריים ( איסמאעיליה ) 
ובאזורים הרריים ( אסיוט ) התגלו בסיסים לאימון מגויסי הגיהאד בנשק , 
בחומרי חבלה , בשיטות חיסול ובעמידה במרדפים בשטח בנוי . חלק מהמגויסים 
שהו תקופות שונות בחו"ל וצברו ניסיון במלחמת אפגניסטן . לתנועת הגיהאד אין 
בעיות כספיות . אנשי הגיהאד נעזרים בשירותי ראשי עולם הפשע , החל בזיוף 
מסמכים וכלה בפעולות שוד וסמים , למימון פעילות התנועה . כן נערכים מבצעי 
התרמה חודשיים . המאמץ של גורמי הביטחון המצריים אמנם הנחית מכה על תנועת 
הגיהאד , אך יש לצפות להתאוששותה . נראה כי הסיכון הגדול מכולם הוא הצלחת 
התנועה לחדור לכוחות המזוינים . לא נמסרו פרטים על כך , אך הדוגמה של 
חאלד אל - אסלאמבולי , הקצין שירה בסאדאת , בוודאי הדליקה נורות אדומות . 
