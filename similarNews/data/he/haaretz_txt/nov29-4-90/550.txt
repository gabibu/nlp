ההצגה " שקוף " , בביצועו של אלברט עמר , הועלתה לראשונה בפסטיבל ישראל 
לפני כשנה וחצי . מאז הועלתה ההצגה במקומות רבים ברחבי הארץ . האלבום מביא 
מבחר משירי ההצגה בגרסותיהם האולפניות . השירים הם מסע בתמונות ובזיכרונות 
לאורך חייו של עמר : מאזור העוני בפרדס חנה , דרך ההתמכרות לסמים , הגמילה , 
לימודי המשחק ועוד . את הטקסטים חיברה דניאלה כרמי ויש בהם נגיעות אישיות 
( " תני לי יד " , " בטירוף " ) וגם התייחסויות חברתיות חריפות ( " שום 
דבר קדוש " ו"ניו - יורק סיטי " ) . הלחנים של עמר ואלדד לידור בדרך כלל 
מינוריים מאוד , ושומרים על פרופיל מאופק לעומת הטקסטים . ההפקה ( אלדד 
לידור ובני רובס ) בסיסית , אקוסטית , רכה ומיטיבה לשרת את רוח הקטעים 
כולם : העדנה של " בטירוף " , הזעקה של " ציפור מיותרת " והעוצמה של 
" שקוף " ( שהם הקטעים החזקים ביותר באלבום ) זוכים לעיבודים שאינם מעקרים 
את האמירה הצלולה העומדת בבסיסם . עמר איננו זמר גדול , אבל הוא מצליח 
להחדיר לשירים את מטעניו הרגשיים האמינים . קפמאפרקקולו עשיר המבע וקלידיו 
המועשרים של ריי צרלס הפכו כבר מזמן לשם נרדף להצלחה מסחרית גדולה . אבל 
איכותו של צרלס לא תמיד עמדה ביחס ישר למעמדו הרם . יותר מדי עבודות בינוניות 
ומטה נעשו על ידו . אלבומו הנוכחי , ה93 במספר , " האם היית מאמין " , 
הוא אחת מהן . צרלס הוא מבצע פראזות שכמעט כולן קלות ומתוקות , שנוצרו 
כאילו במיוחד כדי לא לצרום את האוזן . מבחינה סגנונית הוא ממשיך לחבר מגוון 
סגנונות שחורים מסורתיים ( בלוז , גוספל , גז ) אל הפוף המסחרי . אולם 
במה שבעבר הרחוק היה סינטיזה מאוזנת , מצוים כעת יותר מדי אלמנטים נטולי 
נפח , המחניפים למאזין . צרלס גודש את עיבודי הקלידים , שוזר דגימות שמאלציות 
של כלי מיתר , ומשתדל בלא הצלחה רבה ( למעט " בואי נלך למה שהשארנו " 
ו"החיים בלעדיך " ) להרשים ולרגש באמצעות קולו הצרוד . באלבום הנוכחי זה 
פשוט לא עובד . בולט במיוחד לשלילה הקטע " אלי אהבתי " , שבחלקו מזכיר 
באווירתו את " אנחנו העולם " , הזכור לשמצה . לא נפקד , כמובן , מקום 
סולו - הסקסופון הרגשני לקראת סוף הקטע והסיום הרך והענוג . השיר הזה והאלבום 
כולו ראויים לגניזה מיידית . קפמאפרקכשהפוף המגיע מבריטניה כולל ברובו הגדול 
תקליטי חזרה לשנות הששים , טוב להיתקל בהרכב קצת אחר המצליח בעקביות לשמור 
על ייחוד ורמה . " אנאד " , אלבומה השמיני של להקת " קלאנאד " מכיל את 
כל מה שאלבום אווירה טוב אמור להכיל . יש בו הפקה השומרת על עושר מבלי להיגרר 
לבומבסטיות , זמרת ( מוייה בראנן ) בעלת קול מלאכי , וחשוב מכל : לחנים 
טובים . הלחנים אינם מלודיים מדי ואינם פוגמים ברגעי הקסם האווירתיים , 
אך הם בעלי נוכחות כדי שהאלבום לא יהפוך למפגן טכניקה אולפנית . כך צריך 
לבנות אלבומי אווירה . הקלאנאדים , כמו תאומי קוקטו , עושים זאת על הצד 
הטוב ביותר . מבחינה סגנונית משלבת הלהקה , כבעבר , פוף עם מוסיקת פולקלור 
אירית , ושוזרת בהצלחה ראויה לציון את האלקטרוניקה המודרנית בכלים עממיים 
ובכלים הרוקיסטיים הסטנדרטיים . הללו חוברים למרקם צלול , בהיר ואסתטי , 
הנוטל מיידית את המאזין אל נופיה של אירלנד . 
