מסורת הרחצה במעיינות מרפא באירופה , ראשיתה עוד בתקופת האימפריה הרומית , 
בימיה הגדולים , במאות הראשונות לפנה"ס , ולשיאיה היא הגיעה לאחר מכן . 
באותם זמנים חיפשו אחר מעיינות בעלי סגולות רפואיות ומיינו אותם לפי תכונות 
מימיהם לטיפול במחלות שונות לרבות מחלות נפש . הניסיון הראה , שהטיפול במי 
המעיינות הביא מזור לחולים רבים והשימוש בהם הפך רווח . גם טיפול בעקרות 
נעשה לעתים בסיועם של מעיינות המרפא . לימים נבנו מבנים להגנה על מי המעיינות 
כמו גם , מערכות של בריכות טבילה ורחצה וכמובן רשת תעלות מסועפת . אלו 
היו מעין בתי בריאות או בתי - חולים שלידם הוקמו מבני מגורים ואכסניות . 
רבים מאתרים אלו משמשים עוד בימינו כעיירות מרפא ונקל לזהותם בקידומת אד 
( מרחץ ) הנסמכת לשמם . הכפפת ארץ - ישראל תחת שלטון האימפריה הרומית בימיו 
של פמפיליס , שליט המזרח מטעם רומא בשנת 36 לפני הספירה , גרמה להשפעת 
יתר של תרבות רומא על האזור ועל הארץ . אבל יש לציין שקשרים נרקמו עוד מאה 
שנים קודם לכן , עקב הבריתות שכרת יהודה המכבי עם רומא . משלחות באו ויצאו , 
אלו בתחומיהם של אלו , והשפעות תרבותיות חלחלו בכל שטחי החיים . בארץ נמצאו 
מעיינות מרפא שהצטיינו בטיב מימיהם ואלו טופחו מעתה במיטב מסורת אתרי המרפא 
הרומאים . בדרך כלל נמצא שאתרים מפורסמים התפתחו סמוך לערים מרכזיות אך 
לא בתוכן . הם שמרו על מעמד של רשות עצמאית שיחידות הבנייה בה היו מעטות . 
לרוב בניין המרחצאות והמקדש הקשור בו , מספר יחידות מגורים לצוותי האחזקה 
ולכהנים , ואילו המתרפאים בהמוניהם , שכנו במאהלים מסודרים שהוכשרו לצורך 
זה . סמוך למקום המרחץ נבנה לרוב גם תיאטרון מכובד שבו הועלו בדרך כלל מחזות 
הקשורים באל - הפטרון של האתר . אפשר להבין את כוונותיהם של המייסדים והמתכננים 
שהיו זקוקים לספק בידור , שעשועים ותרבות לצרכני הבריאות שזמן פנוי רב עמד 
לרשותם . מהמפורסמים באתרי המרפא בארץ היו אלו שניצלו את המעיינות החמים , 
עתירי המינרלים , באזור הכנרת . חמת - גדר במזרח האגם וחמת - טבריה במערבו . 
מעיינות חמת - גדר נמצאים מצפון לנהר הירמוך , בגבול שבין סוריה ישראל 
וירדן . במרחק של כ5 ק"ם מכאן , במעלה הרי הגלעד , שכנה העיר גדר ( גדרה ) 
, מהנכבדות בערי הדיקאפליס , היום העיירה הירדנית אם קייס . בעיר נמצאו 
תיאטראות , שווקים ומקדשים והיא חיה בעושר וברווחה . אבל בנוסף , רכשה 
מעמד של יוקרה ועמו מקור לא אכזב של פרנסה , וזאת מאתר המרפא הסמוך , בעל 
המעיינות החמים הטבעיים עתירי המינרליים שפרצו ממעבה האדמה במספר נביעות . 
סמוך לאלו נבנה תיאטרון ובו מושבי אבן מהודרים , כמקובל באתרים מסוג זה . 
מעניין במיוחד הוא בית - הכנסת שנבנה ממערב למרחצאות וסמוך להם . הוא מעיד 
על הצרכנים היהודים הרבים שנהרו למקום . ועוד אפשר לאזכר בקשר לכך , את 
ההלכה שתיקן רבי יהודה הנשיא , אשר התירה ליהודים לרדת בשבת מהעיר גדר למרחצאות , 
למרות שאלו היו מחוץ לתחום שבת . קפמאבינהליברליזם של גדולי ההלכה בימים 
ההם והבנתם את נפש האדם וצרכיו , אינם מזכירים את פרנסי הציבור הדתי ורבניו 
בזמנים אלו . בדומה לחמת - גדר היתה מנת חלקה של חמת - טבריה . גם שם נמצאו 
מעיינות המרפא מחוץ לעיר ומדרום לה , במרחק של פחות משני קילומטרים . גם 
כאן נתגלה בית - כנסת ובקרבת מקום הולך ונחשף בימים אלו תיאטרון . ושוב 
מדובר בתכנון הקלאסי של אתר מרפא בימים ההם . ראשית המחקר הארכיאולוגי בארץ , 
במחצית השנייה של המאה הקודמת , הביא לתגליתו של מרכז מרפא נוסף מסוג זה . 
הפעם היה זה בדרומו של הר הכרמל , בין זכרון יעקב לבנימינה . שם התנשא 
מבנה נכבד של בית חווה ערבי ובו אסמי תבואה גדולים , שהביאו לו את שמו הערבי 
שני , כלומר , אסם תבואה . לימים נרכש בית החווה ושימש כתחנת הכשרה לפועלים 
יהודים בני העלייה השנייה ומאוחר יותר , לאחר שהפך לחורבה מוזנחת , השתמשו 
בו ראשי האצ"ל כבסיס לבית הספר למפקדים של צעירי הארגון . לכלל חפירה ארכיאולוגית 
מסודרת באתר החשוב הזה ניגשו רק בשנת 7891 , כאשר ותיקי האצ"ל מצאו לנכון 
לשקם את המבנים ולהשתמש בהם כמוזיאון , שישמר את עברו הצבאי של האתר . 
במלאת החפירה נטלו חלק רשות העתיקות והקרן הקיימת לישראל . בשנים האחרונות 
פועלת הקרן הקיימת רבות בסיוע לקיומן של חפירות באתרים ארכיאולוגיים ובשימורם . 
במיוחד אתרים הנמצאים סמוך ליערות ומקומות נופש ופיקניק , שעם סיום המלאכה 
בהם מועמדים לרשות הציבור ולהנאתו . במקרה שני היה משקל רב לסיועו של סגן 
יו"ר הקרן הקיימת , שלמה אריאב , איש בנימינה , שהיה ממפקדי האצ"ל . 
הוא אף ויתר על חלקת כרם ענבים בבעלותו המצוייה באתר , ובה נערכו חפירות 
העונה האחרונה ועמן תגליות מרתקות . את החפירה מנהל הארכיאולוג הראשי של 
קק"ל אלי שנהב כשהוא נעזר בד"ר ואסיליוס צפריס מרשות העתיקות . בעונות הראשונות 
נחשפו מבנים שהעידו על שימוש בשרידי המבנים הרומיים בתקופת האיסלם הקדום , 
עת נבנה במקום בית בד מרשים , ובתקופת הצלבנים , שעה שעמדה במקום זה חווה 
מבוצרת . אולם עיקר התגליות קשורות במבנה הראשון , שהוא מן התקופה הרומית 
מאות 613 לפניה"ס . הובהר שלפנינו מבנה תיאטרון יוצא דופן באדריכלות התיאטראות 
בארץ . מאחורי במת התיאטרון נבנה תיאטרון נוסף , שבמתו היתה בריכת מים 
רחבת מידות והוא שימש למופעים של להקות ורקדניות מים . בניית התיאטראות 
הללו בסמיכות , חסכה חומר בנייה רב ואיפשרה הפעלת המוסדות בידי כוח אדם 
משולב . סמוך לתיאטרונים ומדרום - מערב להם , העלה מכוש החופרים את שרידיהם 
של מבני מגורים ובהם רצפות פסיפס מהם אחת מן העדינות שנחשפו בארץ . פריצת 
דרך בהבנת ייעודו , של האתר ושמשו כמקום מרפא נעשתה כאשר חשפו החופרים פסלו 
עשוי השיש של אל הרפואה אסקלאפיס . האל הזה תואר באמנות בדמות גבר מזדקן 
שעון על מקל שסביבו התפתח נחש וברבות הימים הפכו הנחש והמקל כסמלם של הרופאים 
בעולם כולו . ברחבי העולם מוכרים כחמש מאות אתרי מרפא הקשורים באל אסקלאפיוס , 
רובם קטנים אך אחדים מהם הנם מרכזי בריאות שבמרכזם מקדש לאל ותיאטראות . 
קפמאבינעיקר התגלית של העונה האחרונה , זה מקרוב נסתיימה , היתה בחשיפתו 
הבלתי צפוייה של מבנה רב מידות , אולי בנין האסקלאפיון בכבודו ובעצמו , 
להשערת מנהל החפירות , אלי שנהב . לאט לאט אט מתגלה המרכז הרפואי של קיסריה , 
שנמצאת 5 ק"ם מערבה . אין לדעת מה היו הסגולות שיוחסו למימי מעיינות האזור , 
אך מתגלים אלמנטים המייצגים אתר מרפא שלצדו מקדש , מגורים ותיאטרון . 
מערכת ארכיאולוגית יוצאת דופן החלה מתגלה לעינינו : מרחצאותיה של קיסריה 
הימית . 
