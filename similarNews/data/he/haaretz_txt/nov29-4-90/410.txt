קבוצה מאורגנת של מטיילים מישראל מבקרת היום במרוקו , לאחר שהשלטונות אישרו 
לה להיכנס למדינה למרות המשבר במפרץ הפרסי , ועל - אף האפשרות כי במשך הביקור 
תתכנס ועידת חירום ערבית ברבאט , על - פי קריאת המלך חסן השני . הקבוצה , 
המונה 82 איש , יצאה בתחילת השבוע לסיור של שלושה שבועות במרוקו . את 
חבילת הסיור אירגנו במשותף החברה הגיאוגרפית ונאות הכיכר . ליציאת הקבוצה 
למדינה ערבית דווקא בימים אלה , יש חשיבות מיוחדת בעיקר בשל אזהרות קודמות 
של משרד החוץ מפני ביקורים במצרים . שתי החברות מתכננות סיורים מאורגנים 
נוספים מישראל למרוקו בינואר ובפברואר . הקבוצה המאורגנת יצאה לברצלונה ומשם 
טסה למלגה . לאחר מכן היא המשיכה לטורמולינוס ומשם , דרך קוסטה דל סול , 
לאלחסירס . היא עלתה על מעבורת וחצתה את מיצרי גיברלטר לסאוטה אחת משתי 
המובלעות הספרדיות על החוף הצפוני של מרוקו . משם היא המשיכה אל אזור הרי 
הריף שבצפון מרוקו , עברה בעיר טטואן , והגיעה שלשום אחר הצהרים לעיר ששאוון . 
בין אתרי הביקור הנוספים במסגרת חבילת הסיור : קברו של הצדיק רבי עמרם בן 
דיוואן , הנחשב לחשוב שבקברי הצדיקים של יהדות מרוקו , מקנס , פס , קניון 
הטודרה והדדס , מארקש , הרי האטלס , קזבלנקה , רבאט וטנגיר . מחיר חבילת 
הסיור הוא 594 , 1 דולר , לא כולל את מחיר כרטיסי הטיסה 325 דולר , היטל 
ומע"ם 061 דולר . הכניסה למרוקו היא במסגרת אשרה קבוצתית , שנותנת הקונסוליה 
המרוקאית בספרד . עלות האשרה למרוקו כולל דמי טיפול היא 57 דולר , ועוד 
% 5 . 7 היטל . לילידי מרוקו עלות האשרה כולל דמי הטיפול היא 04 דולר , 
ועוד % 5 . 7 היטל . החברות המארגנות את הסיור קבעו כי " במקרה שהשלטונות 
המרוקאים ימנעו מהקבוצה להיכנס למדינתם בשלב מעבר הגבול , יוחזר לחברי הקבוצה 
כל התשלום , חוץ מסכום השירותים שניצלו עד אותו שלב . 
