רוב המורים המלמדים מתימטיקה ( חשבון והנדסה ) בכיתות גו בביה"ס היסודיים 
בארץ , הם מורים - כוללים שלא התמחו בהוראת מתימטיקה . מדו"ח ביניים של 
מחקר שנמסר למשרד החינוך , עולה כי הפרק בהוראת המתימטיקה בתוכנית הלימודים 
לפרחי הוראה המתעתדים להיות מורים - כוללים ( שילמדו את רוב המקצועות ) 
, הוא שטחי . בדו"ח נאמר כי יש לשנות תוכנית לימודים זו , נוכח דלות 
התכנים הנלמדים והמספר המועט של שעות המוקדשות לפרק זה בהכשרה . המחקר נעשה 
בהזמנת המדען הראשי במשרד החינוך והמפקח הארצי על הוראת המתימטיקה , שביקשו 
לאתר את מוקדי החולשה בתוכנית הלימודים בהוראת המתימטיקה לפרחי הוראה . פרוף 
אפרים פישביין וד"ר דינה תירוש , מומחים להוראת המתימטיקה , מבית הספר 
לחינוך באוניברסיטת תל אביב , עורכים את המחקר במכללות אחדות , זו השנה 
השניה . לדבריהם , לומדים המורים - הכוללים להורות מתימטיקה רק שעתיים 
בשבוע , במשך שנות לימודיהם , לעומת שש שעות בשבוע , שלומדים פרחי הוראה 
המתמחים בהוראת המתימטיקה לכיתות גו . לטענת פישביין , גם המסגרת של שש 
שעות שבועיות אינה מספקת ויש להוסיף לה עוד שלוש שעות שבועיות לפחות . " החומר 
במתימטיקה שפרחי ההוראה אמורים ללמד ביסודי , אינו נלמד מספיק לעומק " , 
אומר פישביין . " צריך לפתח אצלם מבט יותר רחב על אספקטים תיאורטיים של 
הנושאים שהם אמורים ללמד . לא מספיק למשל , שמורה יידע איך לחבר שני מספרים . 
הוא צריך לדעת מדוע מחברים אותם כפי שמחברים . עליו לדעת גם משהו על ההסטוריה 
של התפתחות המושגים שהוא אמור ללמד ועל ההיבטים הפסיכולוגיים של קליטה והבנה 
( של מתימטיקה ) אצל תלמידים . אם ימולאו שלושת התנאים האלה , המורה 
ילמד בצורה אחרת ולא יזרוק סתם משפטים . הוראת המתימטיקה תהפוך בדרך זו 
לדבר הרבה יותר מעניין להרפתקאה שכלית " . ד"ר תירוש טוענת כי אצל רבים מהסמינריסטים 
המתעתדים להיות מורים - כוללים , יש פחד ורתיעה מהוראת המתימטיקה . " הם 
לא מרגישים מספיק ביטחון בידע שלהם במקצוע וביכולתם ללמדו " . לדבריה , 
נוכח המחסור במורים שהתמחו בהוראת המתימטיקה , ביסודיים רבים , מטילים 
מנהלים על מורים - כוללים להורות את המקצוע . " ברור שמצב שבו המורה אינו 
בטוח ביכולתו ללמד היטב את המקצוע שהוא נדרש ללמדו , אינו בריא " . 
