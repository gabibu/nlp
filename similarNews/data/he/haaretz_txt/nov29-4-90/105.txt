ריסל ( ע"ץ ) . מקרי האיידס מתרבים לאחרונה בקצב מהיר באפריקה , בדרום 
מזרח אסיה ובאמריקה הדרומית . כך אמר אתמול בבריסל ד"ר לוק מונטנייה , 
אחד המומחים הגדולים ביותר למחלה הקטלנית בעולם , בהופיעו בוועידה הלאומית 
הבלגית השלישית למחלת האיידס . " אנו עדים להתקדמות מהירה ביותר של המגפה 
בארצות אחדות , בעיקר באפריקה , בדרום מזרח אסיה , בהודו , בתאילנד ובאמריקה 
הדרומית " , הוסיף ד"ר מונטנייה , העובד כמדען במכון פסטר בפאריס . החוקר 
ציין את " ההתקדמות המהירה שהשיגו המחקרים בתחום הידע על הנגיף , הטיפול 
בחולים והחיסונים . אנו קרובים יותר מאי פעם לגילוי חיסון , אך אין זה 
אומר שיש בידינו פתרון מוחלט " , הדגיש . " יש עדיין מכשולים רבים , ויהיה 
צורך בהמשך המחקר עוד שנים רבות כדי להתגבר עליהם " . ד"ר נתן קלומק , מבית 
החולים האוניברסיטאי סן - פייר בבריסל , אמר שתוחלת החיים של החולים גדלה 
באחרונה במידה ניכרת . " ניתן כעת לראות באיידס מחלה כרונית יותר מאשר 
להגדירה כזיהום קטלני " , אמר . 
