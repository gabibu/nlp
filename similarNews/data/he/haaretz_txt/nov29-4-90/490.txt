הפרקליטות ביטלה הנחיה של היועץ המשפטי של משרד האנרגיה , זאב אפיק , שאסרה 
על מכירת בנזין לחברת האנרגיה גל . ההנחיה הוצאה לפני כ01 ימים והורתה למנהל 
מסוף הנפט בפי - גלילות שלא לנפק בנזין לחברה . במכתב ההסבר טען אפיק כי 
גל לא עמדה בתנאי הרשיון לשיווק בנזין בשטחים וכי עסקה בשיווק בנזין גם לתחנות - 
דלק שעמדו בקשרים עסקיים עם חברת פדסקו ( הנמצאת בבעלות חברות הדלק הוותיקות ) 
. גל קיבלה את עמדת היועץ המשפטי בתדהמה , ובאי - כוחה עתרו בשבוע שעבר 
לבג"ץ . קפידבינהעותרים ביקשו לבטל מיד את ההנחיה , עקב פגיעתה בתחרות 
החופשית . הם טענו כי בעמדת היועץ של משרד האנרגיה יש משום העדפה של חברות 
הדלק הוותיקות . כאמור , בפרקליטות מחוז ירושלים הוחלט שלא להגן על עמדת 
משרד האנרגיה אלא לבטל את הנחיית יועץ המשרד . במשרד האנרגיה מסרו אתמול 
בתגובה , כי היועץ המשפטי יבחן בימים הקרובים את משמעות הביטול . בחברת 
גל קיבלו בברכה את עמדת הפרקליטות ואמרו כי המאמצים למכירת בנזין במחיר מוזל 
יימשכו . בני ארמן , מנכ"ל החברה , מסר כי גל מוכרת כיום בדרום הארץ ובירושלים 
גז במחיר של 32 שקל למיכל בן 21 ק"ג ומחיר זה נמוך בשיעור משמעותי ממחיר 
הגז בחברות הוותיקות . 
