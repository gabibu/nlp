חדשות לבקרים על בורסות לניירות - ערך בערי ישראל . העיקר , שלא תהיינה 
שתי בורסות בעיר אחת . על - פי חוק ניירות - ערך , כדי לפתוח ולנהל בורסה 
לניירות - ערך צריך להצטייד ברשיון משר האוצר . שר האוצר יעניק ( או לא 
יעניק ) רשיון אחרי התייעצות עם רשות ניירות - ערך . המחוקק קובע גם תנאים 
למתן הרשיון : החברה שמבקשת להקים בורסה צריכה לעמוד בכללים הבאים : א ) 
מספר חבריה לא יהיה מוגבל ; ב ) תזכיר ההתאגדות שלה מייחד את מטרותיה 
לניהול בורסה לניירות - ערך ; ג ) תקנות ההתאגדות שלה מבטיחות כי רווחיה 
ישמשו רק למטרותיה ולא יחולקו בין חבריה ; ד ) בפירוקה ישמשו יתרת נכסיה 
למטרות שיקבע שר האוצר ; ה ) לחברה תקנון , שאושר על - ידי שר האוצר אחרי 
התייעצות עם הרשות לניירות - ערך ואישור ועדת הכספים של הכנסת . כלומר , 
על - פי המצב המשפטי הקיים , אין כל מניעה שתקום בורסה נוספת או בורסות 
נוספות לניירות - ערך בתל - אביב או בכל מקום אחר , בתנאי שיהיו יזמים שיוליכו 
את ה"פרויקט " . והנה , בתיקון מס 11 לחוק בשורה חדשה במקום ניסוח שלילי 
ניסוח חיובי . במקום שכתוב " לא יינתן רשיון לפי סעיף זה אלא לחברה שאינה 
מגבילה את מספר חבריה , וכיו"ב . . . " יבוא הניסוח : " רשיון לפי 
סעיף זה יינתן לחברה שאינה מגבילה , וכו . . . " . המשמעות המעשית היא 
בסופו של דבר דומה . אך יש גם תוספת חדשה , הקובעת שאחד התנאים למתן הרשיון 
הוא שהבורסה שרוצים לפתוח " תהיה בעיר שאין בה בורסה מכבר " , וזה בכלל 
לא ברור . השאלה הרלוונטית היחידה היא , האם יש הצדקה כלכלית לקיומן של 
כמה בורסות לניירות - ערך בישראל . למיטב הבנתי , התשובה היא שלילית . 
אך אם מישהו חושב שיש מקום לבורסה נוספת , מה זה משנה איפה עומד הבניין ? 
בין כך ובין כך , שוק ניירות - ערך מודרני פועל באמצעות רשתות - תקשורת 
ממוחשבות . המסחר העתידי יתנהל רובו ככולו בדרך אלקטרונית ממשרדי חברי הבורסה , 
או באולם , כך שלמיקום הפיסי אין כל חשיבות . 
