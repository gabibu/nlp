ביום שישי צוינה בתיאטרון הקאמרי פתיחת עונת התיאטרון תשנ"א . במסגרת האירוע 
נערך טקס החלוקה של פרס העובד והשחקן המצטיין על - שם אברהם בן - יוסף . 
הארבעה שזכו בו השנה , ועלו לקבל 000 , 4 שקל כל אחד , הם השחקנים יוסי 
גרבר ורמי הויברגר ועובדי התיאטרון רינה שפלר ואלון מעודד . באירוע שררה 
אווירה של שביעות רצון . ראש הוועד המנהל של הקאמרי , יגאל ויינשטיין , 
כינה אותו " יצרן התרבות הגדול במדינה " . מנכ"ל התיאטרון , עודד פלדמן , 
קרא קטעים ממאמר שהופיע באחד העיתונים , ששיבח את התיאטרון ואת יוזמתו 
בעידוד יוצרים צעירים . פלדמן סיים במספר הערות כלפי מבקרי התיאטרון . המנהל 
האמנותי , אילן רונן , הצביע על כמות המחזות המקוריים שהועלו בקאמרי בעונה 
שעברה שמונה הגדולה בהרבה מבשאר התיאטראות בארץ , ועל הצלחת התיאטרון 
ברחבי העולם . הקאמרי הציג השנה בלנינגראד , במוסקווה ובשיקאגו , ובימים 
אלה חזרה ההצגה " המלט " מפסטיבל שייקספיר בגרמניה . רונן עצמו ביים את 
ההצגה " גם הוא באצילים " מאת מולייר בתיאטרון המאלי במוסקווה . רונן הזכיר 
גם את הפרוייקט של הקאמרי בשיתוף הסטודיו למשחק של ניסן נתיב , האמור לבנות 
עתודה צעירה לתיאטרון . הוא לא שכח להתייחס גם לביקורת , המנסה " לגמד 
את ההישגים שלנו " . ראש עירית תל אביב , שלמה להט , הבטיח תמיכה בבניית 
העתודה הצעירה של התיאטרון ואמר : " צריך להשקיע בשחקנים צעירים כמו שמשקיעים 
בארץ במוסיקאים " . 
