בישיבת הוועד המנהל שדנה בהשעייתו ( " עשיתם אותי סכיזופרן בארצי " ) 
וכתב לו מכתב . לפני כן שוחח יונתן עם אחד מעובדי הטלוויזיה , ושמע כיצד 
מסתבכים בפרשה הזאת החרדה לחופש הביטוי מצד אחד ומשקעים על רקע אישי ואידיאולוגי 
מצד אחר . יונתן אמר ל"הארץ " , כי הוא חושב שמתן פומבי למכתב רק עלול להזיק 
לחלבי בטלוויזיה . אני לא יודע מה הוא בדיוק פירסם , אבל היה לי חשוב לתת 
עידוד לאדם שמותקף . ראיתי מול עיני חיזיון של אדם בודד מול מנגנון , וחשבתי 
שלפחות אני יכול לתת לו הגנה מוסרית . אנחנו חיים על הר געש . יש כל כך 
מעט אנשים שאפשר לסמוך עליהם , כי אפילו השמאלנים התחילו להיבהל . הוא 
כשרוני וכל כך בודד שם בגלל שאינו יהודי . " אפשר לנזוף בו , אבל אסור 
להפיל אותו לקרשים . לפעמים שוכחים את התבונה . מגינים על משהו , ויוצאים 
בסופו של דבר ניזוקים הרבה יותר " , אמר . כשסיימו עו"ד וחלבי לטעון את טענותיהם 
בישיבת הוועד המנהל במוצאי שבת , ניגש , מנהל הטלוויזיה , אל חלבי ונשק 
לו על מצחו . " אני מצטער שאתה נאלץ לעבור את הסיוט הזה " , אמר לו , 
כאילו היתה זאת סצינה מתוך הסרט הערבי של יום ששי . " לגבי מישהו מהמזרח , 
הכבוד הוא הכל " , הסביר בראל ל"הארץ " את פשר הרגשנות הזאת . " כששמעתי 
את חלבי אומר את מה שאמר לוועד המנהל , הבנתי שהוא נאלץ לבלוע שם הרבה מכבודו " . 
בישיבה אמר בראל , כי ל ידע קודם שהתמנה כי יצטרך להשתתף במעמד מכאיב כזה , 
היה מוותר על תפקיד מנהל הטלוויזיה . על בראל הופעלו באחרונה , ועדיין 
מופעלים , לחצים כבדים בנושא חלבי מצד אנשי הליכוד . " אני מעדיף מצפונית 
לוותר על הכיסא מאשר להדיח את חלבי " , אמר בראל בתגובה ל"הארץ " . " שיתהפך 
כל העולם , זה לא יקרה . הליכוד דורש ממני משהו בלתי אפשרי , אבל שילכו 
כולם לאלף עזאזלים , אני לא אבגוד ברפיק ולא אפקיר אותו נגד מצפוני " . בניגוד 
גמור ל , מנכ"ל רשות השידור , שהיה במצב רוח מרומם , ישב בראל במצב רוח 
קודר במשך כל הדיון . , נציג הליכוד , הפגין אף הוא זחיחות דעת בהתחשב 
בעובדה שהוא מהתובעים הנמרצים ביותר להשעות את חלבי מהטלוויזיה . מנדה יצא 
כל חמש דקות כדי לבדוק את תוצאת משחק הכדורסל ישראל - ברית המועצות . למנדה 
חשוב יותר לנצח את הרוסים מאשר את חלבי , העיר אחד המשתתפים שהתכונן ביסודיות 
לדיון . , נציג המפד"ל , העלה את חגיגיות הערב לשיא כשהגיע לישיבה מלווה 
באישתו . " מוצאי שבת זה הערב שלי " , הצהירה הגברת פלאח באוזני המשתתפים 
ההמומים והתיישבה לצד חברי הוועד המנהל . עו"ד , נציג המערך , אמר שזה 
דיון משמעתי , דנים בגורלו של אדם . , היועץ המשפטי של רשות השידור , 
ניצל את זכות הווטו ואמר שלא זכור לו תקדים שיאפשר את השתתפותה של הגברת 
פלאח בישיבה . היא נעלבה ויצאה , ואחריה נעלם גם בעלה לשעה ארוכה . " ראיתי 
בדיון הזה אדם נאבק על צדקתו עם הרבה כאב אל מול קיר אטום " , סיפר בראל 
ל"הארץ " . " לדעתי נעשה לחלבי עוול פעמיים . פעם אחת אמרו שהוא משתף פעולה 
עם הימין וכינו אותו בוגד , קרנף וקוויזלינג . יכול להיות שהדבר הזה יצר 
אצלו מצוקה והביא אותו לחוסר זהירות מספקת בדברו על אירועי הר הבית . אני 
עדיין מאמין לו " . 
