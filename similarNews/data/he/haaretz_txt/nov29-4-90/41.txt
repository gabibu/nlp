, ולכן לכל הזכות לעסוק בה . אך מן העיסוק ועד להצגת היצירה וביצועה בפומבי , 
חייב לעבור זמן שבו עונה היוצר לעצמו על שאלות כגון האם דיבור היצירה הוא 
רהוט , והאם יש רעיון בדיבור ואם צורתו שלמה . הוא חייב להחליט אם המוסיקה 
היא חלק מהותי מן המחול או רק " אווירה " . הוא חייב לתבוע מעצמו ומרקדניו 
ביצוע מקצועי ממש , ולא למחצה . רק תשובות חיוביות , כנות ומלאות , מקנות 
ליוצר את אשרת הכניסה לבמה . מכאן ואילך חייבים האחרים לענות על השאלות 
האלה . נראה לי שחלק מן היוצרים והמארגנים בערב זה לא עסקו דיים במתן התשובות 
ובמסקנות . הכוריאוגרף מיקי חומה ואנה מיימוני יצרו אווירה שניתן אמנם לקרוא 
בה תכנים , אך השוני התנועתי בין השניים היה מועט . סמדר אימור ובוני פיה , 
היוצרים - מבצעים , נעו בתנועה אטית ומבוקרת היטב בדואט מתוך " אזור הדמדומים " . 
הרגש מתחיל שם בנקודות של בדידות וביישנות , ומסתיים כמעט באותו מקום . 
הם רקדו גם " טנגו ילדותי " בניקיון , בהרמוניה ובמינימליזם , שהגיע 
הזמן לצאת ממנו , כיוון שהעניין בו מוגבל מדי . פרק מתוך חמישיית פסנתר 
של שומן סייע לחשיבה הכוריאוגרפית ולביטוי הרגשי של נוגה אלקין ואיה ישראלי 
ב"פסיקה " , אך מבחר תנועותיהם מוגבל עדיין ואין הן מהוקצעות דיין . כישרון 
הורגש גם ב"תוגת צעצועיך הגדולים " של ניני קלקין , אך בשלת טרם הושגה 
ביצירה ובביצוע של שרון דגני ואפרת הר - זיו . היו בערב עוד ארבעה דואטים , 
ומהם , כך אני מקווה , ילמדו הכוריאוגרפים שנזכרו . ב"על חוט אחד " 
של יעל ונציה ושירה גורן - חיטין , קיימת הומוגניות סגנונית , ביטוי מתייסר , 
ומעל לכל התמכרות אמיתית למחול . ב"אשר אליו נכספתי " של יאיר ורדי למוסיקה 
המרתקת של חינסטרה ( רביעייה מס 2 ) היה הביצוע של שולה בוטני ועמי שיטרית 
מקצועי לעילא . " אמסטרדם " של חזי לסקלי , הביא שימוש מתוחכם בתאורה 
ובבמה , והציגמצבים ותנועות תובעניים ואקספרסיוויים . הביצוע של ליאת שטיינר 
וליאור לב , היה לדוגמה . הדואט " עדלאידע " של אמיר קולבן וביצועו ( 
אמיר קולבן וסנדרה וולוביץ - וייסמן ) היווה שיא מכל בחינה שהיא : מחול , 
הבעה , במה , אביזרים , סגנון ופיתוח צורני . 
