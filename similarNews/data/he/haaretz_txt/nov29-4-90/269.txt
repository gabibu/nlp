ימים קשים פוקדים את האמריקאים . חיילינו מתרכזים בגבול כוויית ונשיאנו 
ניצב בפני החלטות קשות מאוד , שאף אחת מהן אינה מבטיחה ניצחון . מלחמה 
נגד עיראק תגרום בהכרח למותם ולפציעתם של חיילים ושל בני ערובה אמריקאים , 
וכל נסיגה , אפילו כזו הכרוכה בנסיגה ללא תנאי של עיראק מכוויית , תשאיר 
את סדאם חוסיין בשלטון . בתחום אחר לגמרי : כלכלתנו כושלת , כאשר התשתית 
הפיננסית של הבנקים קרנות החיסכון וחברות הביטוח נתונה ללחץ החמור ביותר 
שידענו מזה 06 שנה . מלחמת התקציב שהיינו עדים לה באחרונה , לא הביאה תהילה 
לא לקונגרס ולא לנשיא , והעלתה סימני שאלה בקשר ליכולתה של ארצנו , בשיטה 
הכלכלית הקיימת , לעמוד בפני האתגרים הניצבים לפנינו . היהודים האמריקאים 
מתמודדים עם הבעיות הללו ככל אזרחי ארה"ב , אבל חייבים גם לשאת בדאגה נוספת : 
כיצד משפיעות ההתפתחויות הללו על ישראל . כאמריקאים וכיהודים יכולים אנו 
לצפות שתפקידנו כחוליית קישור בין ממשלתנו לבין ישראל ייעשה קשה יותר ככל 
שיחריפו המתחים בין שתי הממשלות . היום מתמקד העולם בסדאם חוסיין . התמקדות 
זו , ותמיכתם של אש"ף ושל הפלשתינאים בחוסיין , שמו קץ למאמצים לפתור את 
בעיית השטחים . הקולות השפויים בישראל , או מחוצה לה , שחיפשו פתרון לבעיה 
נדמו . הניצים בישראל , שאינם מוכנים לדבר על פשרה טריטוריאלית , הפטירו 
אנחת רווחה על שהוסר הלחץ מעליהם , אולם הרווחה זמנית בלבד , ובסופו של 
דבר , העולם יחדש את לחציו על ישראל , ואולי אף ינסה לכפות עליה פתרון . 
כבר ניתנו רמזים לכך בהחלטות האו"ם , בהן תמכה גם ארצנו , ידידתה האמיתית 
היחידה של ישראל . ממשלת ישראל צודקת בטיעונה , שיש לראות את הבעיה הפלשתינית 
כחלק מן הסכסוך הישראלי - ערבי . וכאן אולי טמון היתרון היחיד של משבר המפרץ 
הפרסי מספר רב יותר של מנהיגים בעולם מבינים זאת . אולם ממשלת ישראל אינה 
צודקת במסקנתה , שעד אשר ייפתרו כל הבעיות שבין מדינת ישראל לבין העולם 
הערבי , אין היא צריכה לטפל בבעיית השטחים . יש לעשות מאמצים מקבילים בשני 
האפיקים הללו . ארה"ב יכולה היום להפעיל לחץ על בעלות בריתה הערביות , כדי 
לפעול לחתימת הסכמי שלום בין ישראל לבין שכנותיה הערביות . בו בזמן , ממשלת 
ישראל חייבת לעשות כל מאמץ כדי לפתוח בתהליך של שיחות עם הפלשתינאים . ישראל 
אולי תצטרך להבטיח הבטחות משמעותיות , לטווח הארוך , כדי לספק את שאיפותיהם 
של הפלשתינאים לצורה כל שהיא של הגדרה עצמית תוך התחשבות בצורך החיוני של 
ישראל לדאוג לביטחונה . רק מאמצים מקבילים אלה על ידי ממשלתנו ועל ידי ישראל 
יקדמו את התהליך הזה . בלי התקדמות , מעגלי האלימות והדיכוי יחריפו , 
והקיטוב יילך ויגדל . הזמן פועל לטובתם של הקיצוניים מכל הצדדים , שמתחזקים 
והולכים ככל שמתגשמות נבואותיהם . המתחים בין ישראל לבין ארצות - הברית 
והעולם כולו , יחמירו גם הם . היהודים האמריקאים נושאים באחריות מיוחדת . 
עלינו ללחוץ על ממשלתנו להציג לפני מדינות ערב את הסיכוי המציאותי לחתימת 
הסכמי שלום עם ישראל , ולהשלים עם קיומה ללא סייג , אם היא תפתור את בעיית 
השטחים . כמו כן , עלינו לדחוק בממשלת ישראל שתעשה כל מאמץ לחדש תהליך 
של שיחות עם הפלשתינאים . אין אנו יכולים להמשיך להיות צופים בלבד , שתפקידם 
היחיד הוא לכתוב צקים . אם ישראל חיונית כל כך לעם היהודי כולו , אם היא 
מייצגת 0002 שנות תקווה קולקטיווית , אם היא עוזרת לכולנו להגדיר את עצמנו , 
אזי כולנו צריכים לשאת באחריות מסוימת לגבי הכיוון שבו היא הולכת . איני 
נמנה עם אלה שטוענים כי ישראל מקיימת רמה מוסרית גבוהה יותר , כשם שאיני 
טוען זאת כלפי ארצנו . זה טיעון תמים . ואין לבי יוצא אך ורק אל הפלשתינאים 
הסובלים . הם ומנהיגיהם יצרו את בעיותיהם . אותי מדאיגה החמצת ההזדמנות 
לעזור לישראל לחיות בשלום במרחב שלה , לקלוט קרוב למיליון עולים מברית - 
המועצות , להשאיר בתוכה את בעלי הכשרונות והכישורים , לבל יירדו , ולמצוא 
מקום טוב לעצמה במשפחת האומות . השעה נעשית מאוחרת ! 
