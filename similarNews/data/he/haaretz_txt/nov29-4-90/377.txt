יורק ( מיוחד ל"הארץ " ) . המזכיר הכללי של האו"ם פרז דה - קואיאר יבקר 
בישראל בחודש הבא , זאת מסר אתמול העיתון " ניוזדיי " . לדברי כתב העיתון 
המסתמך על מקורות באו"ם , המזכ"ל כבר החליט לצאת לישראל בינואר , בתנאי 
שהמצב והנסיבות במפרץ הפרסי יאפשרו זאת . יהיה זה ביקורו הראשון של המזכ"ל 
בישראל מאז שנת 48 . פקיד בכיר במזכירות האו"ם אמר ל"ניוזדיי " , כי בניגוד 
לביקורו האחרון בישראל בו הקפיד המזכ"ל שלא להיכנס לשטחים , הפעם הוא מתכונן 
לבקר בשטחים מאחר שהנסיבות השתנו . העיתון מצטט גם דיפלומט ישראלי בכיר במרכז 
האו"ם שאמר , כי חוסר האמון של ישראל כלפי האו"ם , אינו כולל את המזכ"ל . 
" הוא לא פופולארי , אבל הוא נהנה מהוקרה " , אמר הדיפלומט . המזכ"ל הוזמן 
לבקר בישראל על - ידי הנשיא הרצוג , בפגישה בין השניים לפני שלושה שבועות . 
ישראל עדיין מצפה לתשובתו של זאן קלוד איימה בדבר תאריך בואו לישראל כשליחו 
של המזכ"ל . התאריך יקבע כנראה , רק לאחר ההצבעה במועצת הביטחון על הצעת 
הפשרה של פינלנד בדבר שיגור אומבודסמן מטעם האו"ם לשטחים . עוד לא נקבע מועד 
להצבעה בנושא זה . משלחת ישראל נערכת לאפשרות שהמועצה תתכנס עוד היום להצבעה . 
מקורות הקרובים למדינות הבלתי - מזדהות אישרו כי נציגי מדינות אלה מתכוננים 
לתבוע הצבעה עוד היום , או לכל המאוחר מחר . מהתבטאויות נציגי הבלתי מזדהות 
עולה כי קיימת עיסקה עם ארצות הברית לפיה היא לא תתנגד להצעת הפשרה הפינית , 
בתמורה לעובדה שהבלתי מזדהות לא העלו בסוף השבוע שעבר את הדרישה להצביע 
בנושא עיראק . נציגי ארה"ב מכחישים בתוקף את קיומה של העיסקה . עם זאת , 
הערכה הרווחת היא שארה"ב לא תסכל את ההצעה הפינית ותימנע בהצבעה . גם דיפלומטים 
ישראליים במרכז האו"ם שותפים להערכה זאת . הצעת הפשרה של פינלנד לא תקרא 
במפורש למינוי נציג תלונות קבוע של הא"ום בשטחים , אלא תקבע כי " המועצה 
מסכימה עקרונית למינוי אומבודסמן " . בהצעה גם לא מופיע הסעיף התובע ממזכיר 
האו"ם למנות צוות עוזרים קבוע לנציג התלונות . אש"ף מתנגד לפשרה הפינית ותובע 
הצבעה על ההחלטה המקורית שנוסחה על - ידי המדינות הבלתי מזדהות . ההחלטה 
המקורית אינה מקובלת על האמריקאים ומטרת אש"ף היא להביך את ארה"ב ולאלצה 
לעשות שימוש בווטו . נציגי הבלתי מזדהות מפעילים לחצים על אש"ף להסיר התנגדותו 
להצעה הפינית . 
