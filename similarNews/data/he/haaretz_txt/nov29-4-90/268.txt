הערוץ השני , שהקרין את הסרט " תשעה וחצי שבועות של שכרון חושים " מי 
סופר בעצם ? וריאציות לא מקוריות ולא מסעירות על נושא מיטה , במסגרת פורנו - 
רך , בו בהיתי בסקרנות קטנה והולכת הצליח לפחות לפעול עלי כגלולה לטשטוש 
חושים , בתוך הכאב , הצער , התהיות , ותחושת המצוקה שהיו מנת - חלקנו 
השבוע . שבוע שגם הצטיין בבכיינות ובקיטורים , ממוקדים בצה"ל . תמונת השבוע 
היתה זו של המפגש הדראמתי בין האם מאתיופיה , שפגשה לאחר שבע שנים בבתה 
ובנה הקטנים . בהקשר זה יש לציין את גאולה כהן , שאולי טוב היתה עושה אילו 
משכה ידיה מהפוליטיקה , ונרתמה להבאת יהודים לישראל . קשר כמעט ישיר נוצר 
בין האם האתיופית , הבוכה בדמעות שמחה , לבין אמו של יובל וינשטיין ז"ל , 
שדמעותיה מרות , ובנה נפל , גם כדי שאמהות וילדים מאתיופיה ובריה"ם , 
ימצאו כאן מקלט אולי אחד ויחיד . בני משפחתו של יובל וינשטיין גם הם 
עולים מארגנטינה הם נציגים של ארץ ישראל יפה ומפוכחת . ודי היה להאזין 
לאחיו , ששירת כחייל באינתיפאדה . אנשים אוהבי שלום , הנושאים את יגונם 
בכבוד , וליבנו יוצא אליהם . רק האם בכאב ליבה , אומרת שהם מוכנים לתת 
הכל , אבל רק שיהיה לזה ערך . אלא שכיום יש כנראה ערך רק למלים מפוצצות . 
כך מתתיהו דרובלס , בכתבה מבולבלת על מצוקת המים , שהגיעה עד להרודיון , 
מנסה להוכיח את זכותנו על א"י , באמצעות רב - כבל למרומי ההר . אולי מפני 
שהתפילות לגשם אינן מגיעות לאוזני אלוהים , ויש לטפס לפסגות הרים כדי להתקרב 
אליו . ומשום שהכל חסר פרופורציה , אנו שוב במחיצתו של ירון לונדון , לאחר 
המתיחות בפרשת לוקאצר , וסיפורו של איתמר גולן , שלא היה ולא נברא שאולי 
ערערו אותו במקצת . לונדון אינו מחסל את מרואייניו כפי שהוצע לו , ועליו 
לשאת ולסבול אותם . כך הוא מתענה , ונע בין אחת שהקימה בית - מדרש לדתיים 
וחילוניים , לבין צעיר דוגמן עירום , המשוכנע שהוא מביא נשים לידי אקסטאזה , 
וגם מענה את הצופים . קרן האור בתוכנית מתמשכת ומשעממת ששימשה כיח"צנות 
למחזמר של הקאמרי " כל נדרי " עם פנים למקורות שטבע בנחלי שמאלץ היה 
שלמה ניצן . הוא מציע חוק נגד השפנים . עם החזירים , הוא אומר , נסתדר 
בעצמנו , אם - כי זה הולך ונהיה קשה מיום - ליום . ואם אנחנו מחפשים סמלים 
הרי במטולה מחליקים על משטח חדש של קרח , שני עולים מרוסיה . ולא רק הם , 
ולא רק במטולה . 
