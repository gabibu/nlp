מהעיירה מגדל העמק מערבה מתחיל המרחב העירוני הגדול של נצרת , מעין גוש - 
דן של מרכז הגליל . המרחב מונה כ021 אלף תושבים וכולל את הערים נצרת ונצרת - 
עילית ואת הכפרים לשעבר יפיע ורינה , שמזמן הפכו לשכונות עירוניות גדולות . 
סוגרים עליו ממזרח משהד וכפר כנא , עין - מאהל ואיכסל מדרום , והכפר 
עילוט מצפון . זהו מרכזם הגדול של ערביי ישראל , חלקו תושבים מקוריים של 
נצרת ובנותיה , וחלקו ערבים מכל חלקי הגליל שעברו להתגורר בעיר הגדולה . 
העיתונאי לוטפי משעור , עורך השבועון הפופולרי " אל - סינארה " , אומר 
שאחוז מחלות הלב בנצרת הוא מהגבוהים בעולם . מדוע ? מפני שבני הכפרים שבאים 
לעיר , נאבקים ומתאמצים בכל כוחם להצליח , לוקים במחלת העיר המודרנית 
התקפי - לב . ברוב שנותיה הראשונות של המדינה כיהן כאן כראש העירייה ח"ך 
סיף א - דין אל - זועבי ( אבו - מוחמד ) שהיה מקורב למפא"י , ומשפחתו , 
בני חמולת הזועבייה , נחשבה כגדולה ביותר בארץ . שורה של כפרים מדרום 
לעיר , בשולי עמק יזרעאל , שייכים לזועבייה . בשעתו סיפר סיף א - דין 
אל - זועבי על מסע בחירות שערך בשנות החמישים באחד הכפרים הללו . והנה ניגש 
אליו רועה זקן ואמר לו שמימיו לא יצא את גבולות הכפר . עכשיו היתה לזקן 
שאלה לאבו - מוחמד , " אתה היית בכל העולם " , אמר לו הזקן , " באנגליה , 
באמריקה , ברוסיה , בסין , ואני שואל מי שם רוב התושבים , יהודים או 
זועבייה ? " קפמאבינמאז נחלשו החמולות ונחלשה הזועבייה , וכבר שנים ארוכות 
שבנצרת שולטים הקומוניסטים , שמנהיגם הוא ח"ך לשעבר תופיק זיאד . למבקר 
הבא מירושלים המתוחה , חיי היום - יום ויחסי יהודים וערבים באזור נראים 
רגועים . ליד תחנת האוטובוסים ובפתח הכל - בו הגדול של המשביר רואים כמה 
חובשי כיפות עורכים קניות , חיילת בודדת במדים מתבוננת בדוכן תמרוקים , 
והחידוש של החודשים האחרונים קבוצות של עולים מברית - המועצות , שהגיעו 
באחרונה לנצרת עלית . נוכחותם של הרוסים מורגשת גם בעיר הערבית . שלוש נשים 
דוברות רוסית נושאות סלים עם ירקות בסמטה היוצאת מהשוק . קולות ברוסית עולים 
גם מהתור לאוטובוס , ואיש מבוגר מנסה בתנועות ידים למכור כמה שעונים ומצלמה 
מתוצרת מזרח - גרמניה , כשצעיר ערבי מתנדב לעזור לו בתרגום מרוסית . אני 
שואל את הצעיר היכן למד את השפה , והוא מספר שהיה שלוש שנים סטודנט במוסקווה . 
אני שואל אותו מה דעתו על העולים הללו , והוא מושך בכתפיו . אחר - כך אומר 
לי מישהו שאם אני רוצה לראות דו - קיום אמיתי , כדאי לבקר בשוק הפתוח של 
יום שלישי בנצרת - עלית . עומדים שם מאות בעלי דוכנים מכל סוג : סוחרים 
ערבים מנפת גנין שבגדה המערבית , רוכלים יהודים ממגדל העמק ומהמושבים הסמוכים , 
פלאחים מכפרי הסביבה . גם עולים מבריהם , המוכרים כלי - בית , בגדים , 
לפעמים שטיחים , ובעיקר שעונים ומצלמות . אבל ברקע הדו - קיום רוחש איום 
וקיימים חששות ופחדים . בתוכנית בטלוויזיה לפני שבועיים , התלוננו ערבים 
מעין - מאהל שבגבול נצרת - עלית שעתה מבקשים לממש צווי הפקעה ישנים של אדמתם 
לצורך בנייה לעולים . בתגובה לדבריהם , אמר עולה חדש מבריה"ם שגר בנצרת - 
עלית , שהוא איננו מבין את תלונות הערבים . הוא נסע בכביש לטבריה וראה 
איך הערבים חיים בבתים יפים , והם לא משרתים בכלל בצבא וכו . עיתונאים ערביים 
שהשתתפו השבוע בנצרת ביום - עיון מטעם ההסתדרות , אומרים שהם נדהמו מהדברים . 
עולים חדשים , רק כמה שבועות בארץ , לא יודעים עדיין עברית , לא מכירים 
כמעט את המדינה , וכבר יודעים לדבר כך על ערביי ישראל . יום העיון נערך 
באכסניה ע"ש שפרינצק השוכנת בצומת הכניסה שממערב לנצרת הערבית . סמוך לה 
בחורשה , שוכן המחנה הצבאי שגרם עתה מחלוקת . צה"ל מתכוון לפנות את המחנה 
שיוכשר לקליטת עולים , אך משרדי הממשלה שבדקו אותו נוכחו לדעת שהסביבה איננה 
מתאימה . שר השיכון , אריאל שרון , התרגז לשמע הנימוק וציווה להכשיר 
מיד את המחנה לעולים . ראש עיריית נצרת , תופיק זיאד , טען שאם כבר צה"ל 
מפנה שטח זה , צריך לתת אותו לעיר הערבית שאין לה כמעט עתודות קרקע . נצרת 
הערבית אכן לחוצה מאוד . אחוז גדול משטחה הוא מגרשים וגנים השייכים לכנסיות 
ולמנזרים , קרקעות שאי - אפשר לגעת בהן . רק בכיוון אחד , צפון - מערב , 
יש מעט שטחים ריקים לאורכו של הכביש המוליך לבקעת ציפורי ולשפרעם . היום 
יש שם שכונה גדולה של הצפאפרה , עקורי ציפורי הערבית שבאו ב8491 לנצרת , 
והלאה משם בונה חברה ערבית , הנושאת את השם " בוני הארץ " , ושורה ארוכה 
של חוות לגידול חזירים . הצפיפות הגדולה בעיר הערבית ניכרת בעיקר בשכונה 
המזרחית , האזור המוסלמי הדחוס . הצפיפות הביאה לכך שמאות משפחות ערביות 
שכרו וקנו בתים בנצרת - עלית . " איכות החיים בה טובה " , אומר לוטפי משעור , 
שגר בשוליה הצפוניים בגבול השיכונים הערביים של נצרת תחתית . גם לאוזניו , 
כמו לאוזני ערבים אחרים המתגוררים בנצרת - עלית , הגיעו שמועות שמדינת 
ישראל תהיה מוכנה לשלם להם כסף רב כדי שיעברו לנצרת הערבית . מדברים על 
דמי שכירות לשלוש שנים שיינתנו לכל משפחה ערבית שתצא . לפי שעה אלו שמועות , 
אבל הכיוון ברור . קפמאבינערביי ישראל יצטרכו לשאת בנטל קליטת העולים ככל 
אזרחי המדינה . דומה שהם כבר הסכינו במידה רבה להקריב קורבנות למען הגשמת 
המאוויים הציוניים של מדינת היהודים . אולם החשש , שבו אפשר להבחין בנצרת , 
הוא שערביי ישראל יצטרכו לשלם בפועל מחיר גבוה מהיהודים . אותם יפטרו יותר 
ממקומות העבודה כדי לקלוט עולים יהודים ולהם יפקיעו קרקעות . החשש לפי שעה 
עמום . פה ושם נשמעות תלונות . בכפר מנדא , מערבית לכאן , סופר על פועלים 
ערבים שפוטרו והוחלפו בעולים , ותלונות דומות הגיעו לגבי מפעל " התכוף " 
מעכו . ראש עיריית טייבה שבמשולש , התריע על תופעה דומה בסביבתו , ובתחנת 
דלק ליד חיפה ראיתי עובדים מברית - המועצות במקומם של העובדים הערבים הוותיקים . 
סטודנט ערבי מנצרת שלומד הנדסת מחשבים בטכניון , אמר לי שבסופו של דבר אין 
הוא צופה זעזועים גדולים . עולי ברית - המועצות לא יסכימו לעבוד בעבודות 
הכפיים הפשוטות ומעוטות ההכנסה שבהן עוסקים רוב הערבים הישראליים . ומה 
יהיה לגביו כמהנדס מחשבים בעתיד ? ממילא קשה למצוא עבודה למהנדס כמותו , 
הוא אומר , והעולים החדשים אינם מתחרים רציניים . לדבריו , הם למדו שם 
מחשבים ברמה נמוכה . גם לגבי הקרקעות התמונה מעורפלת . מהעיתונאים הערביים 
ביום העיון שמעתי את הטענה המוכרת , שכבר לקחו מערביי ישראל את כל האדמה 
שניתן לקחת ולמדינה יש רזרבות קרקע גדולות , כך שלא יצטרכו להפקיע יותר . 
את העולים שאריאל שרון הבטיח ליישב בעיר חדשה בואדי - ערה , ואת הרבים 
המגיעים לנצרת - עלית ולכרמיאל , ניתן יהיה לשכן בבתים שייבנו על קרקעות 
שהופקעו בעבר . גם אם הדברים נאמרים בטון מינורי , באיפוק , כדאי להאזין 
להם . שמעתי בנצרת הצעות שכוונתן לרכך סכנות של מרירות מצטברת ואולי למנוע 
התפרצויות על רקע זה . מדברים שם על הצורך לבטל קיפוחים לגבי ערבים ולחתור 
לשוויון , להשוות תשלומים ותקציבים לרשויות המקומיות הערביות לאלה הניתנות 
לרשויות המקומיות היהודיות , להכיר רשמית בארבעים כפרים ערביים בארץ שאין 
להם מעמד רשמי ולכן נמנעים מהם השירותים הממשלתיים , לשחרר קרקעות הרשומות 
על שם המדינה הנמצאות בתוך עיירות וכפרים וכדומה , כדי שרשויות מדינת ישראל 
יוכלו לבוא בידים נקיות יותר לערבים בתביעה לקחת חלק במאמץ הלאומי של הקליטה . 
אבל חתירה לשוויון צריכה להיות גם ללא קשר לעולים החדשים . ובינתיים מורגשת 
מעמסת הקליטה בנצרת הערבית כמו שהיא מורגשת בתל - אביב , כלומר בעצם איננה 
מורגשת . 
