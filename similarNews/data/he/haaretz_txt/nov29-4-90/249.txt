השופטת הפדרלית , קימבה ווד , דנה את מייקל מילקן לעשר שנות מאסר העונש 
החמור ביותר בהיסטוריה האמריקאית על עבירת מרמה . בנימוקיה לעונש אמרה השופטת , 
כי גזר - הדין אינו לקח רק למילקן , אלא גם לשוק הכספים האמריקאי כולו , 
שעליו ללמוד לציית לחוק . מילקן , בן 44 , שהגה את שיטת המימון המהיר 
לעסקות ענק באמצעות מכירה לציבור הרחב של אגרות חוב בעלות סיכון גבוה ותשואה 
גבוהה ( " אג"ח זבל " ) , עדיין מחזיק בידיו רכוש הנאמד ב007 מיליון דולר , 
גם אחרי ששילם קנס העולה על 006 מיליון דולר . בתמורה לתשלום הקנס , הצליחו 
פרקליטיו להסדיר עבורו עסקת טיעון , שהסירה סעיפים רבים וחמורים מכתב האישום 
והותירה רק חמישה סעיפי מרמה טכניים בענייני מס וניירות ערך . קפמאבינלא 
רק מילקן עמד פעור פה בעת הקראת גזר הדין , שוק הכספים האמריקאי כולו 
הוכה בתדהמה ביום רביעי שעבר . אולם דומה , שבעונש הכבד הזה היה יותר 
מאשר גמול אישי על חלקו של מילקן במשבר הפוקד את שוק ניירות הערך והבנקאות 
של ארה"ב . היתה זו במידה רבה תגובה חריפה של המשק האמריקאי לקדחת " אגרות 
הזבל " ( , בעגה הכלכלית האמריקאית ) , שהיכתה את הבורסה האמריקאית 
בשנות ה08 והותירה צלקות עמוקות בכלכלה האמריקאית . תופעה זאת היתה אחת 
הסיבות העיקריות לשערוריית המיליארדים של הבנקים להלוואה וחיסכון בארה"ב . 
היום , בתקופה של האטה בכלכלה האמריקאית , " אגרות הזבל " כמעט שאינן 
מונפקות עוד באמריקה . קריסתו האישית של מילקן , שזכה לתואר הלא כל כך מכובד 
" מלך אג"ח הזבל " , היא בעיני רבים סמל לקריסתו של שוק הצעות הרכש והמיזוגים 
של חברות גדולות ששיגשג באמריקה במשך שנות ה08 בזכות אגרות אלה . מייקל 
מילקן היה נער כל - אמריקאי מושלם . הוא נולד ב4 ביולי , יום הולדתה של 
האומה האמריקאית , למשפחה יהודית מבוססת בקליפורניה . מגיל צעיר סייע לעסקי 
הנהלת החשבונות של אביו . בבית - הספר התיכון היה " מלך הכיתה " , ובאוניברסיטת 
ברקלי הצטיין בלימודי מתמטיקה ומינהל עסקים . כשהיה בברקלי נתקל במחקר שהצביע 
על כך , ששיעור החברות העסקיות שאינן עומדות בתשלומי חובותיהן על אגרות 
חוב שאינן " מדורגות " הוא נמוך יחסית , בעוד שהתשואה המשתלמת מניירות 
הערך הללו גבוהה ביותר , משום שהם נתפסים כבעלי סיכון גבוה יחסית . מילקן 
פיתח את פלח השוק של האג"ח הבלתי - מדורגות , שהיה רדום במשך שנים ארוכות , 
לממדים שכלכלנים רבים מתארים אותם כ"מפלצתיים " . בכשרון וירטואוזי הוא השתמש 
באגרות בעלות סיכון גבוה ותשואה גבוהה ככלי למימון עסקות ענק , שחוללו מהפיכה 
רבתי בשוק ההון האמריקאי . מילקן אימץ את ספרו המיושן והזנוח של הפרוף בראדוק 
היקמן כאורים ותומים של שיטת " האג"ח זבל " . ספרו של היקמן , שפורסם בשנת 
8591 , הופץ בפחות מאלף עותקים . תפוצה מחתרתית זאת קסמה למילקן . הוא 
נופף בכרך המיושן כבנוסחת הקסם להתעשרות . " משקיעים צברו תקבולים טובים 
יותר מאגרות בעלות דירוג נמוך מאשר מאגרות בעלות דירוג גבוה " , כתב פרוף 
היקמן בספרו . זה היה הבסיס לשיטה של מילקן . עם פיתוחים שונים של האבחנה , 
כי חלק ניכר מן הסיכון באגרות שאינן מדורגות הוא רק סיכון התרשמותי , שאינו 
ריאלי , פנה מייקל מילקן למשקיעים מוסדיים גדולים , המהווים את החלק הארי 
של שוק הכספים האמריקאי . הוא הצליח לשכנעם , כי אם ירכיבו תיק השקעות 
מאוזן של אגרות חוב שונות , בעלות סיכון גבוה , יצליחו להותיר בידיהם רווחים 
נאים , הואיל והתשואה הגבוהה מן האגרות המצליחות תעלה בהרבה על ההפסדים 
מן האגרות שמנפיקיהן לא יצליחו לפרוע . יתר על כן , הוא הצליח לשכנע משקיעים 
רבים , כי התשואה שלהם מתיק השקעות מגוון , המורכב מחבילה מאוזנת של " אג"ח 
זבל " , תעלה על זו של משקיעים סולידיים , שתיק האג"ח שלהם מורכב מאגרות 
חוב ממשלתיות או מאגרות מדורגות , בעלות סיכון נמוך ותשואה נמוכה . ממקום 
מושבו בקליפורניה , בראש המחלקה לאגרות חוב עתירות - תשואה של חברת ההשקעות 
הדינמית ( בשעתה ) דרקסל - ברנהאם - לאמברט , חולל מילקן מהפיכה במרכז 
העצבים הפיננסי של ארה"ב , ב"וול - סטריט " הניו - יורקי , בקצה השני 
של היבשת . הביקוש לאגרות החוב עתירות הסיכון יצר אפשרות לממן באמצעותן 
חברות חדשות , שבדרכים אחרות לא היו מצליחות לגייס אשראי . הצלחתו של מילקן 
לעורר עניין ב"אג"ח זבל " בקרב משקיעים רבים היתה רק תחילתו של תהליך . 
השלב הבא היה סיוע לחברות קטנות או בינוניות לגדול במהרה , לצבור הון , 
ולהתפתח לממדים גדולים . תומכיו של מילקן מצביעים על ההצלחה הזו כעל מעשה 
שיש להעריך אותו . הוא סייע לחברות לפרוח באמצעות הנפקת אגרות חוב שמצאו 
ביקוש בשוק , יצר בכך מקומות עבודה ואף הפקיע לעתים שליטה מונופוליסטית 
על מגזרי שוק מסוימים . הדוגמה המובהקת ביותר היתה חברת הטלפון " אם - 
סי - איי " , שגדלה במהירות מדהימה ורכשה לעצמה עוד ועוד מנויים בשיטות שיווק 
אגרסיוויות ביותר ( לעתים , אולי אף בלתי - חוקיות ) , ומממדים גמדיים 
בקנה המידה של השוק האמריקאי , הפכה לחברה השנייה בגודלה להסדרת שיחות בין - 
עירוניות ובין - לאומיות . השלב הבא בתהליך גדילתו של מילקן היה מימון של 
השתלטויות ענק על חברות עסקיות במשק האמריקאי באמצעות הנפקת אגרות חוב בעלות 
סיכון גבוה . חברות שהיו להן מעט מאוד נכסים לצורך הבטחת הלוואות , יכלו 
עתה לגייס כסף מהציבור בקלות יחסית . חברות שבעליהן לא חלמו לקבל הלוואות 
בנקאיות למימון השתלטות על חברות גדולות , פשוט הנפיקו אגרות חוב לציבור . 
והיה ביקוש . כך היה קל יחסית לגייס כסף למימון השתלטות על חברות , וההשתלטויות 
הללו היו לתופעה שאיפיינה במידה רבה את המשק האמריקאי במרוצת שנות ה08 . 
הפעילות הכלכלית הזו של מילקן ושל אחרים בשוק ניירות הערך האמריקאי לא היתה 
בלתי חוקית , אך היתה בלתי פופולרית , ובעיני רבים נתפסה כבלתי מוסרית . 
כמה מידידיו של מילקן טענו , אחרי מתן גזר הדין , כי העונש היה חמור כל 
כך , משום שההתעשרות המהירה והעיסוק הכלכלי של מילקן נראה לשופטת כבלתי 
מוסרי , ומכיוון שהיא חפצה להשית בכך עונש על עשור שלם של תאוות בצע , 
שבעיני רבים מילקן היה הסמל המובהק ביותר שלו . אפילו ה"ניו - יורק טיימס " 
שקול הדעת וכבד הראש יצא בשבוע שעבר במאמר מערכת שכותרתו " יותר מדי הטפות 
מוסר למילקן " . העיתון הזהיר מפני הנטייה שהתגבשה בקרב רבים בארה"ב , מאז 
שנפתח משפטו של מילקן , לייחס את כל הפגעים והחוליים של הכלכלה האמריקאית 
למילקן ולשיטתו . " המנגנון הפיננסי הזה , ובן - התמותה הזה , לא הרסו 
כלכלה של ששה טריליון דולר . מר מילקן עשה דברים טובים ודברים רעים " , 
כתב העיתון , והסביר : " מייקל מילקן הפך את השימוש באגרות חוב בעלות 
סיכון גבוה לצינור לאספקת אשראי למאות חברות חדשות . היה זה חידוש רב - 
ערך , אף שלא היה בו כדי ליצור מאות אלפי מקומות עבודה , כפי שמילקן טען " . 
חשוב לציין בהקשר הזה , כי שוק " אג"ח הזבל " שמילקן יצר , ושוק הצעות 
הרכש שנוצר בעזרתו , לא היו בלתי חוקיים . מילקן , ועמו רבים אחרים , 
עשה שימוש במערכת חקיקת החברות ובשיטת המס בארה"ב לשם מימון וביצוע של עסקות 
רכש בקנה מידה ענק . אולם שיטת המימון , שעיקרה תשואה גבוהה וסיכון גבוה , 
החלה לקרוס שעה שהמשק האמריקאי נכנס להאטה של ממש . בשל הכנסות נמוכות 
יחסית לצפוי , חברות רבות שלוו כספים באמצעות " אג"ח זבל " נקלעו לקשיי 
נזילות קשים . הסיכון ש"אג"ח הזבל " נושאות עמן הלך וגבר . עם עליית הסיכון 
ירד המחיר . במקביל ירד שיעור ההשקעות בארה"ב , ככלל . משקיעים מוסדיים , 
כמו הבנקים להלוואה וחיסכון , נקלעו לקשיים נוכח הירידה בשווי " אג"ח 
הזבל " . בד בבד עם המשבר בשוק הנדל"ן האמריקאי נוצר לחץ פיננסי כבד על משלם 
המסים , והתחזקה הטינה הציבורית כלפי מילקן . לכל אלה היתה , מן הסתם , 
השפעה של ממש על גזר - הדין . קפמאביניש אומרים שהעונש הכבד שהושת על מילקין 
היה בבחינת פיתוי או תמריץ , כדי שהאיש יישתף פעולה עם החוקרים הפדרליים 
במטרה לחשוף את חלקם של אחרים בפרשיות מרמה עסקיות . אם ייאות , הובטח 
למילקן כי יקבל הקלה ניכרת בעונשו . אך בכל זאת , קשה להשתחרר מן הרושם 
שמדובר בענישה סימבולית , המיועדת להעניש תופעה , ולא רק איש . אחרי ככלות 
הכל , האישומים שבהם הורשע מילקן הם טכניים באופיים ומעוגנים במערכת רגולטורית 
סבוכה , ייחודית למשק האמריקאי . יש המשווים את גזר הדין של מילקן לגזר 
הדין של מריון ברי , ראש העירייה לשעבר של ואשינגטון , שהורשע בעבירה 
קלה יחסית של החזקת סם , והושת עליו עונש חמור ביותר למי שעבר עבירה ראשונה 
( ששה חודשי מאסר בפועל ) . שני השופטים אמרו , בנימוקים לעונש , כי 
הענישה אינה רק גמול על מעשיו אלא גם על כך ששימש דוגמה רעה לסובבים אותו . 
יתר על כן , הפשעים שהשניים הורשעו בהם צריכת סמים ומרמה פיננסית כתוצאה 
מתאוות בצע נתפסו כסממנים של מגיפות שהיכו את אמריקה בשנות ה08 , והם עדיין 
נתפסים כשני האיומים הראשיים על בריאותה של החברה האמריקאית . 
