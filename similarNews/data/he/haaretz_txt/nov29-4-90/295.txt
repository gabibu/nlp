" לונדון ( מיוחד ל"הארץ " ) . החלפתה של מרגרט תאצר בגון מייגור כבר 
באה לידי ביטוי בשיפור מצבם של השמרנים בשתי מערכות בחירות במחוזות בסקוטלנד , 
שם זוכה הלייבור לדומיננטיות . לעומת ירידה של 81 ו91 אחוזים בבחירות המישנה 
האחרונות , לפני כחודש , היה הפעם ההפסד לשמרנים אחוז אחד בלבד . הלייבור 
ירד בצורה משמעותית , אך רוב בוחריו עברו למפלגה הסקוטית הלאומית הקטנה , 
שיצאה שניה במירוץ . מועמדי הלייבור זכו , כמובן , בשני המושבים של צפון 
פייזלי ודרום פייזלי . גם בחזית האירופית נראה כי מעמדו של מייגור בעליה . 
על פי ידיעות מבירות אירופה מסכימה עתה צרפת כי לפני הכנסת מטבע אירופי 
אחיד יוקדם שלב של מטבע מקביל . כלומר המטבע אירופי יהיה הילך חוקי נוסף 
למטבעות הלאומיים . זאת , עד שתהיה התאמה גדולה יותר בין שעורי האינפלציה 
במדינות הקהיליה . עניין זה עשוי לחלץ את בריטניה מהבידוד שהיה נחלתה בתקופת 
תאצר . 
