ניו - יורק ( ע"ר ) . סוכנות הביון האמריקאית יצאה בתחזית , שלפיה עתידה 
הפדרציה היוגוסלווית להתפרק בתוך 81 חודשים . ההערכה היא כי הדבר עשוי להוביל 
למלחמת אזרחים שם כך דיווח אתמול ה"ניו - יורק טיימס " . העיתון קובע כי 
דו"ח סוכנות הביון האמריקאית מתבסס על נתונים ממשיים ונראה מהימן ביותר . 
מדינאי אמריקאי שקרא את הדו"ח אמר לכתב העיתון , כי מסקנתו היא ש"הניסיון 
היוגוסלווי נכשל והמדינה תתפרק " . " פירוקה של יוגוסלוויה יהיה מלווה במהומות 
אתניות באזור הבלקנים , העלולות לגרום מלחמת אזרחים " , קובע הדו"ח . יתר 
על כן , מלחמה כזאת נראית בעיני מחברי הדו"ח " בעלת סבירות גבוהה ביותר " . 
למעשה , מאז מותו של המרשל טיטו ב0891 ידעה יוגוסלוויה , פדרציה בת שש 
רפובליקות , משברים אתניים קשים ומתיחות פנימית . בשנה החולפת הודחו הקומוניסטים 
מן השלטון בשלוש רפובליקות , לאחר בחירות שנערכו בהן . הפדרציה כולה עוברת 
בשלבים את תהליך הדמוקרטיזציה , לאחר 54 שנות שלטון קומוניסטי . 
