" לא ידעתי על כך , רק הבוקר נודע לי על כך , הודעתי להפסיק מיד כל בנייה , 
לא תושקע פרוטה בדיור ממשלתי בלי אישורי האישי " , הגיב אתמול יצחק מודעי 
ב"מוקד " . הוא ענה לשאלת יורם רונן , איך זה שבתקופת חירום מותקנות בשביל 
שלושה שרים שלוש לשכות חדשות בתל - אביב . רונן הוסיף שהוא יודע על התקנת 
הלשכות מהעיתון . אתמול פורסם ב"הארץ " על בניית הלשכות . עבודות השיפוץ 
נעשות בעצם ימים אלה בבית יכין - חק"ל . הלשכות , המיועדות לשר אריאל 
שרון , לשר דוד מגן , ולמשרד לאיכות הסביבה , אמורות לתפוס שתי קומות 
שלמות בבניין . משרד האוצר כבר חתם על חוזה לגבי שתי לשכות מתוך השלוש , 
על אף הודעתו של השר שהוא אינו יודע דבר על כך . עלות השיפוצים למשלם המסים 
תגיע לחצי מיליון שקל לשנה . 
