" בשבוע שעבר אישר משרד האוצר הקצבה מיוחדת להקמת שלוש לשכות בתל - אביב . 
הלשכות מיועדות לשר הכלכלה והתכנון דוד מגן , לשר הבינוי והשיכון אריאל 
שרון , ולסגן השר החדש לאיכות הסביבה יגאל ביבי , שיהנה מהסכם שנחתם עוד 
בתקופה בה היה השר רוני מילוא אחראי על המשרד . העלות השנתית של שכירת שלושה 
משרדים אלה היא כחצי מיליון שקל . שלוש הלשכות יהיו בבית יכין - חק"ל שבפינת 
רחוב קפלן ואבן - גבירול , סמוך לבית סוקולוב . משרדי משרד הכלכלה ישתרעו 
על שטח של 062 מ"ר בקומה ה11 בבניין . המשרד לאיכות הסביבה יקבל שטח של 
083 מ"ר באגף הצפוני של אותה קומה . משרד השיכון יקבל קומה שלמה בבניין , 
את כל הקומה העשירית המשתרעת על שטח של 046 מ"ר . מקצב העבודה במקום , 
נראה שהלשכות יהיו מוכנות לקליטת השרים בתוך חודש ימים . דמי השכירות לקומה 
בבניין זה , עומדים על 632 , 9 דולר לחודש . בסך הכל מדובר בשכירת שטח 
של כמעט שתי קומות , כך שבחשבון שנתי מגיעה ההוצאה על דמי שכירות לכחצי 
מיליון שקל . עד כה היו משרדי שר הכלכלה בתל - אביב פזורים בשני בניינים . 
עם סיום השיפוץ , הם יעברו לבית יכין - חק"ל . לשר השיכון ולסגן השר לאיכות 
הסביבה לא היו עד כה לשכות בתל - אביב . 
