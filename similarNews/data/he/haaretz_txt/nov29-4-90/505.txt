סמנכ"ל משרד המסחר והתעשייה ויועץ השר לעיירות פיתוח , יוחנן לוי , ביקר 
אתמול באילת . לוי הוזמן על - ידי ראש העירייה , רפי הוכמן , לדון ולטפל 
בבתי - עסק קטנים , חנויות ובתי - מלאכה , שנקלעו לקשיים כספיים עקב המשבר 
בתיירות , הפוקד את העיר . הסיוע יינתן באמצעות קרנות סיוע של משרד המסחר 
והתעשייה בדרך של הלוואה בתנאים מועדפים עד גובה של 051 אלף ש"ח לכל עסק . 
העסקים שייכנסו להסדר הם אלה שזקוקים למימון שיעזור להם לגשר על - פני התקופה 
הקשה . הם יאותרו על - ידי משרד המסחר והתעשייה בעזרת ארגון לשכות המסחר 
המקומי . בנוסף להלוואה יקבל כל עסק בהסדר חונך שהוא יועץ כלכלי במקצועו , 
שיבצע ניתוח כלכלי ויכין תוכנית הבראה מתאימה . שיטת סיוע זו מוכרת בארה"ב 
ועיקרה פריסת חובות , סיוע וחונכות , שיאפשרו לעסק להמשיך לתפקד . 
