בג"ץ יכריע בשאלה אם אין טעם לפגם וחריגה חוקית בהחלטה של מועצת עירייה להתיר 
לאדריכל עירוני לעסוק בעבודות פרטיות בנוסף לעבודתו המקצועית בעירייה . 
יו"ר ועדת הביקורת בעיריית תל - אביב , אריה צוקר , וחבר מועצת העירייה , 
שמואל וילוזני עתרו נגד עיריית תל - אביב , מועצת העירייה , ועדת הכספים 
שלה ונגד משה ורשבסקי , מנהל היחידה לעיצוב העיר במינהל ההנדסה ומ"ם אדריכל 
מינהל ההנדסה . בעתירתם מבקשים השניים מבג"ץ שיורה לעירייה לעכב ביצוע החלטתה 
לאשר לאדריכל ורשבסקי לעבוד בנוסף לעבודתו המלאה בעירייה , גם בעבודות חוץ 
פרטיות . העותרים טוענים כי בסוף 98 הגיש אדריכל ורשבסקי לוועדת הכספים של 
העירייה בקשה לקבלת היתר לעבוד באופן פרטי מחוץ לשעות עבודתו בעירייה בשכר 
חודשי של כ000 , 3 שקל . ורשבסקי מסר לוועדה הצהרה לפיה לא קיים כל ניגוד 
אינטרסים בין עבודתו בעירייה לעבודתו הפרטית . העותרים טוענים כי בהצהרה 
הזו לא פירט ורשבסקי את זהות הגורם שאצלו הוא מתכוון לעבוד או את מספר השעות 
הכרוכות בעבודה זו . בעת הדיון בוועדת הכספים בבקשתו של האדריכל , התריע 
חבר הוועדה , דן דרין , שהוא אדריכל במקצועו , כי לדעתו " יש משום תקדים 
במתן ההיתר לאדם שיושב בצומת חשוב ביותר של הליכי רישוי הבנייה בתל - אביב " 
והביע חשש שיש בכך " פתח לדבר מאוד קשה לפיו מעמידים את ורשבסקי בפני פיתוי 
גדול מדי " . חרף אזהרה זו , טוענים העותרים , החליטה ועדת הכספים להענות 
לבקשתו של ורשבסקי והתירה לו לעסוק בעבודות הפרטיות כפוף לתנאי שכל העיסוקים 
בהם יעסוק באופן פרטי יהיו מחוץ לתל - אביב - יפו . ההחלטה הובאה ביום 09 . 
11 . 4 לאישור מועצת העירייה . בדיון זה הביעו צוקר ווילוזני את דעתם כי 
מתן ההיתר יגרום למצב של ניגוד אינטרסים ומן הנמנע שהעירייה תתן את ידה לדבר . 
בניגוד לדעתם החליטה המועצה לאשר את מתן ההיתר . לאחר החלטת המועצה שיגר 
צוקר מכתב לראש העירייה , והפנה את תשומת לבו לפגמים שנפלו לדעתו במתן ההיתר . 
לטענת צוקר העירייה לא הגיבה לדרישתו עד להגשת העתירה . בנמקם את עתירתם 
טוענים העותרים כי " המשך העסקתו של ורשבסקי על ידי העירייה הינו בניגוד 
לחוק , שהחלטת המועצה דינה להתבטל בהיותה חריגה מסמכות , ושהחלטות המועצה 
וועדת הכספים נעשו מבלי שהן שקלו את כל השיקולים הרלוונטיים בנדון וכי במתן 
ומימוש ההיתר יש יצירת מצב של ניגוד עניינים בין עבודת המשיב ( ורשבסקי ) 
בעירייה לעבודות נשוא ההיתר , דבר המחייב , לדעתם , את ביטולו . עוד 
טוענים העותרים , באמצעות בא כוחם עו"ד גדעון כהן מתל - אביב , כי סעיף 
771 לפקודת העיריות קובע כי " עובד עירייה לא יעסוק ולא ישתתף , במישרין 
או בעקיפין , בעבודות - חוץ " . הפקודה מגדירה כ"עבודות - חוץ " כל עסק 
או כל עבודה מחוץ לשירות העירייה , למעט עבודה ציבורית שלא על מנת לקבל 
פרס ועבודה מדעית , אמנותית או ספרותית ללא התקשרות קבועה . לדעת העותרים 
ההעבודה הנוספת שהעירייה התירה לאדריכל נופלת בבירור בהגדרה של " עבודות 
חוץ " בחוק . פקודת העיריות מתירה במקרים מיוחדים לעובד העירייה לעסוק 
בעבודות חוץ גם על מנת לקבל פרס אבל רק במקרים שהעבודה היא לטובת הכלל ושהיא 
אינה עשוייה לפגוע לרעה בתפקידו של עובד העירייה ושגם אין בה כדי ליצור התקשרות 
בין העובד לבין אדם , תאגיד או מוסד העומדים במגע כספי , מסחרי או ענייני 
עם העירייה . העותרים טוענים כי " עיון בתחומים עליהם משתרע ההיתר מראה 
בעליל כי אין בין חלק הארי של עבודות - החוץ בהן מתכוון המשיב לעבוד לעבודה 
שהיא לטובת הכלל ולא כלום " . 
