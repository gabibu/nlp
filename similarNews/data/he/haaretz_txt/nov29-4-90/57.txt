אימפרטיב קטגורי חדש : לארגן את פועלם וחשיבתם כך שאושוויץ לא תחזור עוד , 
שדבר דומה לזה לא יקרה שנית " , כך כתב תיאודור ו . אדורנו בספרו " דיאלקטיקה 
שלילית " . אדורנו ומקס הורקהיימר היו ממייסדי אסכולת פרנקפורט במחשבה הסוציאליסטית 
באירופה , שד"ר סילפן , בספרו זה ובספר קודם שלו , " הוגי המרקסיזם 
המערבי " ( הוצאת אל"ף , 2891 ) , מנסה להביא את דברה במתכונת מקוצרת . 
לדעת המחבר , התרבות הפוליטית הישראלית שואבת את השראתה במידה רבה מאותה 
אסכולה באירופה בשנות ה03 , אולם יש קשר שתיקה סביב התפתחות זו . מייסדיה 
של אסכולת פרנקפורט היו ברובם המכריע יהודים . כבנים למשפחות אמידות מהמעמד 
הבינוני - הגבוה חונכו על ערכים ליברליים של החברה הבורגנית , הבוטחת בהישגיה 
ובעתידה , והושפעו מלימודי הפילוסופיה הקאנטיאנית . אלא שבהיותם בני הדור 
של 09810091 נגזר עליהם לראות בחורבן עולמם של הוריהם ובנטישת האידיאלים 
הרציונליים - האוניוורסליים של עמנואל קאנט במערבולת שפקדה את אירופה במלחמת - 
העולם הראשונה . באווירה זו של קץ העידן הליברלי של הקפיטליזם והמיתוסים 
שלו , צמחה אסכולת פרנקפורט . יוזמיה והוגיה השתייכו לשמאל המרקסיסטי , 
אולם סילפן מצביע על ייחוד עיקרי אחר שלהם כולם חיו בתחושה של אובדן האינדיווידואלי 
והייחודי , של נסיגת הפרט ושקיעתו בתוך מערכות המוניות וטוטליטריות . ההיסטוריונים 
של הפילוסופיה משייכים את הוגי אסכולת פרנקפורט למסורת של המרקסיזם המערבי . 
במסגרת זו תופסים מייסדי " התיאוריה הביקורתית " מקום ייחודי . סילפן 
מציין כי נכון שהוגי הדעות מאסכולת פרנקפורט היו בהשקפת - עולמם הבסיסית 
מרקסיסטים , אך עם זאת עמדותיהם נבדלו מהזרם הראשי של המרקסיזם המערבי . 
מה שהיה לגבי רוב המרקסיסטים המערביים ריחוק מאולץ מהפוליטיקה , היה אצל 
הוגי אסכולת פרנקפורט עמדה שעוגנה בתורתם . לוקאץ , קורש , גראמשי , 
לפבר וגארודי אולצו על - ידי הסטליניסטים או הפאשיסטים של התקופות השונות 
לנטוש את החיים הפוליטיים , ואז בלית ברירה פנו לפעילויות אקדמיות ולמחקר , 
בעוד שהוגי פרנקפורט , כמו הורקהיימר , אדורנו , מרקוזה ואריך פרום , 
לא ניסו מעולם לטעום את טעמם של אולמות מפלגה או הפגנות כיכר . הם חרגו 
ביודעין מתחום ההגות הפילוסופית והקיפו בעבודותיהם תחומי ידע חדשים : סוציולוגיה 
פוליטית , פסיכולוגיה חברתית , פסיכואנליזה , מוסיקולוגיה , ביקורת ספרות 
ועוד . הפרידה מערכי - היסוד של המרקסיזם המקובל מקרבת את הגותם בסוף 
דרכם לקאנט . אושוויץ הביאה את הוגי אסכולת פרנקפורט , כמו רבים אחרים , 
לפרשת דרכים ולמפנה בחשיבתם . השאלה שנשאלה היתה , אם יש בנמצא דיאלקטיקה 
שתוכל להתמודד עם אושוויץ . אחד מהוגי זרם " התיאוריה הביקורתית " באסכולת 
פרנקפורט , ליאו לוינטל , כתב שאושוויץ אינה שלב היסטורי שחלף . הטרור 
שלה הוא חלק מהדינמיקה שבציוויליזציה המודרנית . אם לא נדע להשתחרר מכך , 
הטרור עלול לשוב ולהציף אותנו . הורקהיימר ואדורנו לא האמינו באפשרות ריאלית 
של שחרור , מכיוון שלדעתם הטרור , שסמלו הוא אושוויץ , כבר חדר לתודעת 
הבריות . סילפן מוצא אצל הוגי אסכולת פרנקפורט תהום פעורה בין הרצון שפיעם 
בהם לשנות ולהיאבק לבין הפסימיות הקיצונית ותורת הניכור הטוטלי , שבאו לביטוי 
בתיאוריה הביקורתית המאוחרת . תהום זו , מציין סילפן , אין להסביר אלא 
באושוויץ . השינוי יחול מהמסד ויכלול " רוויזיה של מושג הרציונליות המבסס 
את התרבות התעשייתית העכשווית . סילפן מראה כיצד מושגים של שליטה , אדנות , 
תבונה סובייקטיבית - אינסטרומנטלית , תבונה אובייקטיווית ועוד , תפסו 
את מקום המושגים המרקסיסטיים הקודמים . הוגי אסכולת פרנקפורט בחנו מכל 
היבט אפשרי את חיי החברה והפרט כדי להגיע לאותן מסקנות : ההתפתחות ההיסטורית 
של התבונה האילומיניסטית ( אילומיניזם השכלה , נאורות , שכלתנות ) , 
של הסובייקטיוויות , של האינטרס האישי והאנוכיות , הביאו לתוצאות בלתי - 
רציונליות בתקופת השיא של הרציונליות הטכנולוגית , ולניגוד מוחלט למה שהיו 
תכליותיה המקוריות של התבונה : לניכור , לבידוד ולהיעלמו של הסובייקט האוטונומי 
בעל האיכות והייחוד בחברת בני - חורין . במקומו יצרה החברה מנגנוני שליטה 
גלובליים ואת האדם המנוכר , ה"מאס - מן . את משפט היסוד של הפילוסופיה הביקורתית 
ניסח הורקהיימר במלים אלה : על אף הכל יש לעשות , לנסות ולהילחם על מה 
שחושבים לנכון . " הכלל המנחה אותנו היה להיות פסימיסט בתיאוריה ואופטימיסט 
בעשייה " . 
