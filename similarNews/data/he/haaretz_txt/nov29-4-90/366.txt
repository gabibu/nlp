רפא"ל חושפת לראשונה פרטים על גלאי מסוקים אקוסטי חדשני , שפיתחו מהנדסיה 
לפי תפישה חדשה , העונה על בעיות חמורות בהן נתקלים כוחות היבשה בזיהוי 
מסוקים בשדה הקרב . הפרטים על הגלאי , המכונה גמא סימן 2 , מתפרסמים בידיעון 
הנהלת רפא"ל שיצא לאור אתמול . המערכת מסוגלת לגלות , לזהות ולעקוב אחר 
מסוקים החל מטווח של 21 ק"ם . היא משמשת גיבוי למכ"ם ולמערכות אופטיות אחרות , 
המתקשות לגלות את המסוקים המתקרבים אל הכוחות בגובה נמוך , ומאחורי מסתור . 
זיהוים המוקדם של המסוקים חשוב במיוחד כאשר מדובר במסוקי תקיפה המגיחים 
מאחורי מסתור ומפתיעים את כוחות היבשה . אחד היתרונות של מערכת הגמא הוא , 
שהינה פסיווית לחלוטין , ואינה משדרת אותות כלשהם , ולפיכך לא ניתן לאתרה 
ולפגוע בה . בעוד מערכות המכ"ם מגלות מטרות רק אם קיים קו ראייה איתן , 
אין מערכת הגמא דורשת קו ראייה עם המסוק המתקרב , משום שפעולתה מבוססת 
על העקרון האקוסטי . את המערכת החדשנית ניתן להרכיב על כלי רכב שונים , 
כמו נגמ"ש , גיף או משאית , בהתאם למשימותיה . היא מכילה מערך בן 61 מיקרופונים 
הקולטים אותות אקוסטיים בגזרה של 063 מעלות . אותות אקוסטיים אלה עוברים 
עיבוד מתוחכם במחשב המכיל את " התמונה האקוסטית " האופיינית לכל אחד מהמסוקים 
הנמצאים בזירה . המידע המתקבל לאחר עיבוד האותות מוצג על צג בעל כושר אבחנה 
גבוה , וניתן לזהות את כיוון הגעת המסוק , ואפילו את סוגו . ניסויים שערכה 
רפא"ל במשותף עם חיל האוויר הוכיחו כי למערכת הגמא ביצועים טובים מאד . 
תכונותיה של המערכת מאפשרות גם לעשות בה שימוש לזיהוי וגילוי מטרות על הקרקע , 
הפולטות גם הן רעשים בעת התקדמותן . ניתן לתכנת את המחשב כך שיוכל לזהות 
גם מטרות קרקע ולהציג את טיבן וכיוון הגעתן . 
