הנהלת " חיים וסביבה " תכנס הבוקר ישיבה דחופה , כדי לדון בניסיון לשלול 
מנציג הארגון במועצה הארצית לתיכנון ולבנייה את זכותו להכריע בנוגע לתחנת 
קול אמריקה . חיים וסביבה הוא ארגון גג המאגד את הארגונים הציבוריים השונים 
הפועלים בנושאי איכות החיים והסביבה , ונציג מטעמו מכהן כחבר המועצה הארצית 
לתיכנון ולבנייה , הגוף התיכנוני העליון בישראל . על סדר יומה של הישיבה 
הקרובה של המועצה הארצית , שנועדה להתכנס בשבוע הבא , עומד פרויקט קול 
אמריקה , השנוי במחלוקת . הישיבה תדחה בעקבות כמה אירועים , שבמהלכם אף 
הגיש ארגון חיים וסביבה עתירה לבג"ץ . מנכ"ל משרד המשפטים הגיש למועצה 
הארצית חוות דעת , והמליץ , בין השאר , להתחשב בכך שנציג חיים וסביבה 
במועצה הארצית הוא חבר החברה להגנת הטבע , שיצאה למאבק ציבורי נגד הקמת 
התחנה , וכדאי לכן , שהוא יימנע מהשתתפות בישיבתה ובהצבעות בנוגע לקול 
אמריקה " . במכתב ההזמנה לישיבה , ששלח יו"ר הנהלת הארגון , יוסף תמיר , 
כתוב בין השאר , כי " גורמים בעלי עניין , המצפים לנגוס נתחים שמנים 
מתקציב הבנייה הענק של קול אמריקה , מפעילים לחצים , כדי להרחיק מהדיון 
במועצה את נציגנו עזריה אלון ( יו"ר החברה להגנת הטבע ) או את ממלא מקומו , 
יואב שגיא ( יו"ר הוועד המנהל של החברה ) . " 000 , 8 דונם בחבל ארץ 
נדיר , עומדים בפני הרס סביבתי מכריע ועלולים להמיט על האזור מיטרדים אקולוגיים 
קשים ומסוכנים . הנגב ינוצל למטרותיהן של מדינות תעשייתיות , ויהיה שטח 
לסילוק פסולת " . 
