" רשות מקומית , הפועלת כרשות כבאות , חייבת לנקוט באמצעים סבירים למניעת 
שריפות והתפשטותן . כאשר מגבלות תקציביות מונעות מהרשות נקיטת פעולות מנע 
ממשיות בשטח , ( כגון ניקוי עשבים , יצירת פס ביטחון וכד ) על חשבונה , 
מחובתה לפחות לאתר את בעל השטח או המחזיק בו , ולדרוש מהם לנקוט בצעדי 
מנע למניעת סיכון אש . " רשות שלא נוקטת באמצעים אלה נושאת גם היא באחריות 
לנזקים במקרה של שריפה " כך נמסר בפסק דין עקרוני שניתן באחרונה בבית המשפט 
המחוזי בירושלים . בפסק דין זה חייב בית המשפט את עיריית גבעתיים לשאת ב%04 
מנזקי שריפה , שפרצה בשדה קוצים בעיר , התפשטה לדירה וכילתה את תכולתה . 
המקרה אירע ב48 . 8 . 32 . אש פרצה בשדה קוצים גדול בגבעתיים , אחזה בעץ 
ברוש , הסמוך לחלון דירה , ומשם התפשטה לדירה וגרמה לה נזק כבד . בעל 
הדירה תבע פיצוי לנזקיו מגורמים שונים , ביניהם עיריית גבעתיים . לאחר משפט 
ארוך , קבע בית המשפט כי " עיריית גבעתיים , בתפקידה כרשות כבאות , התרשלה 
בכך שלא נקטה אמצעי מנע מוקדמים מספיקים , נגד התרחשות שריפה " . מפסק הדין 
עולה שהעירייה לא טיפלה בשדה מחוסר תקציב , וטענת מפקד שירות הכבאות כי 
לא ידע את כתובתו של בעל השדה או המחזיק בו , נדחתה מאחר שלאחר פעולת הכיבוי 
נשלחה אליהם דרישת תשלום . השופטת קבעה כי על פי חוק שירותי כבאות מ9591 , 
" רשות כבאות חייבת להבטיח את שירותי הכבאות , למניעת דליקות או התפשטותן , 
ולהבטיח לקיים את כל הסידורים הדרושים למניעת דליקות וכיבוין . העיריה , 
כרשות כבאות , חבה חובת זהירות לשכנים הגובלים בשטחים מועדים לשריפות . 
החובה למנוע שריפות היא חובת רשות הכבאות " . בית המשפט קבע כי הטענות בדבר 
העדר תקציב לפעולות מנע , אינן קבילות מאחר שקיימת אפשרות לפעולה אפקטיווית 
לא פחות מניקוי השטח , ששירותי הכבאות יכולים לבצע , והיא התראה בבעל 
המקרקעין , או המחזיק בהם , לדאוג בעצמו ועל חשבונו , להסרת הסיכון " . 
בסיום המשפט פסקה השופטת כי עיריית גבעתיים לא עשתה ולו גם את המינימום , 
בשביל למנוע את השריפה , ולפיכך מוטלת עליה האחריות לחלק מהנזק , שנגרם 
לבעל הדירה שנשרפה . על פסק דין זה הגישו ערעור גם עיריית גבעתיים וגם בעל 
הדירה , שאינו מסתפק בפיצוי שנפסק לו . הערעור יובא בקרוב בפני בית המשפט 
העליון . 
