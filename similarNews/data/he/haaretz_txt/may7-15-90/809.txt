שלושה ראשי עיירות פיתוח מתכוונים לפתוח ביום ראשון הקרוב בשביתת רעב ללא 
הגבלת זמן מול משרד הפנים בירושלים במחאה על המצוקה הכלכלית והגירעון הכספי 
של יישוביהם . מדובר בראש מועצת שדרות דוד בוסקילה , ראש מועצת ירוחם ברוך 
אלמקייס וראש מועצת חצור הגלילית יוסי אלול . השלושה אומרים כי משרדי האוצר 
והפנים הבטיחו לפרוס את חובות היישובים ל51 שנה , אך עד עתה לא נעשה דבר 
בתחום זה . גירעון המועצה בירוחם מגיע ל21 מיליון שקלים , בשדרות מגיע הגירעון 
ל4 מיליון שקלים ובחצור ל6 מיליון . בוסקילה ואלול טוענים כי קיבלו את הגירעון 
הכספי " בירושה " מראשי המועצות שקדמו להם , ולכן חובה על ראשי משרדי 
הפנים והאוצר לממן את גירעונותיהם . 
