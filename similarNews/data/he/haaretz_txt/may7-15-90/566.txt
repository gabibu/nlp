רשות החברות הממשלתיות תנפיק את חברת בזק ללא חתמים , אם הצעות המחיר שיעבירו 
הבנקים הגדולים שהם חתמי ההנפקה , לא יהיו מתאימים להערכות המוקדמות של 
הרשות , אמר אתמול מנכ"ל רשות החברות הממשלתיות , זאב רפואה . רשות החברות 
הממשלתיות סבורה , כי שוויה של חברת בזק נאמד ב7 . 22 . 2 מיליארד שקל , 
ואילו חתמי ההנפקה סבורים כי השווי הממשי של החברה נמוך בחצי מיליארד שקל 
מסכום זה . בשבוע שעבר נפגש זאב רפואה עם הבעלים של חברת " רוזן קופרמן 
אסושיאט " , שהיא חברת ייעוץ המתמחה בשירותי הפצה של ניירות ערך , מבלי 
להיזקק לשירותי החתמים . מערכת הפצה זו כבר הוכיחה את עצמה במספר הנפקות 
שבוצעו בעבר בבורסה של ניו - יורק . רפואה דן עם האמריקאים על האפשרות לשתף 
איתם פעולה , במידה והחתמים הישראלים לא יעבירו הצעות סבירות . רפואה מסר , 
כי אם הנפקת הבזק תצא בסופו של דבר ללא חתם , אפשר שגם בהנפקות הבאות של 
החברות הממשלתיות , לא יהיה צורך בחתמים . לדבריו , אין זה גם נורא אם 
בשלב הראשון , הסכום שיגויס יהיה נמוך מ081 מיליון שקל , שהוא הסכום שאותו 
התכוונו לגייס במקור . מחר היום האחרון שבו יכולים הבנקים הגדולים ו"כלל 
מנפיקים " , להשתתף במכרז להנפקת בזק . על פי ההערכות , יזכו במכרז בסופו 
של דבר בנק הפועלים ( שבזק מבצעת את מרבית פעילותה הבנקאית באמצעות בנק 
זה ) ובנק דיסקונט . שני בנקים אלה החליטו להגיש במשותף , את מועמדותם 
לביצוע החיתום בהנפקה . 
