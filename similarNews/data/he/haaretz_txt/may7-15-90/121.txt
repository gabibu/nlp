כאשר החליטו להשתתף ברכישת החזקה על אכסניית סנט גון ברובע הנוצרי , הסתמכו 
ראשי משרד השיכון על סעיף תקציבי נידח הנקרא " פינויים למטרות בנייה " . 
השם נראה מתאים , וכך גם היתרה התקציבית כחמישה מיליון שקל . גם 6 . 
3 מיליון נראו כסכום הנכון למטרה הנכונה . נראה כי אנשי משרד השיכון לא 
קראו בעיון את דברי ההסבר לתוכנית שבמסגרתה קיים הסעיף . קפמאבינתקציב המדינה 
הוא מעצם טבעו תוכנית פעולה כוללת , שמגישה הממשלה לכנסת . על פי הגדרת 
מבקר המדינה " התקציב קובע את מטרות עבודתה של הרשות המבצעת הממשלה משמש 
מסגרת ובסיס לפעולות המנהל ומורה דרך וקו מנחה לעבודתו . " הצלחת עבודה 
זו תלויה בכך שהתקציב יהיה כולל ושלם , יוכן בעוד מועד , ויתווה בבהירות 
את הדרך למנהל הממשלתי . מן הדין אפוא שהתקציב ישקף את המטרות שלשם השגתן 
עומדת הממשלה להוציא את כספי הציבור " . דברי ההסבר בתקציב מחייבים את המשרדים 
בהוצאת כספי התקציב בהתאם להגדרת המחוקק , אשר פירט מה הן המטרות שבשמן 
יוצאו הכספים בסעיף " פינויים למטרות בנייה " . סעיף זה בא במסגרת " תוכנית 
פינויים " של משרד השיכון , שבה נאמר : " תוכנית הפינויים מכוונת להשגת 
שתי מטרות עיקריות : 1 . פינוי שטחים לבנייה חדשה במסגרת התוכנית של משרד 
השיכון ; 2 . פינוי המבנים האחרונים שנותרו במעברות העולים . " עיקר מאמץ 
הפינויים בשנים האחרונות מופנה לשפלת החוף , כיוון שמדיניות האכלוס של שנות 
ה05 יצרה מצב שבאזורים צפופי אוכלוסייה קיים ניצול נמוך , יחסית לאפשרויות , 
של הקרקע . חלק מהפינויים הוא פינויים סוציאליים , וחלק אחר , כאמור , 
פינויים שנועדו להפשיר שטחים חדשים לבנייה . הכוונה לבצע פינויים ליצירת 
רזרוות קרקע על פי אמות מידה כלכליות וסך כל עלות הפינוי תישקל מול ערך הקרקע 
המתפנה " ( שם עם 79 ) . אין דברי ההסבר מזכירים רכישת חזקות על מבנים 
או השכרת מבנים בכלל , ורכישה של חזקות או השכרת מבנים ברובע הנוצרי בפרט . 
ברור כי אילו התכוון המחוקק לאפשר רכישה כזאת מכספי הציבור תחת סעיף " פינויים " , 
היה אומר כך במפורש נוכח הרגישות הפוליטית הכרוכה בצעד כזה . אין לשון 
דברי ההסבר מותירה ספק כי מטרת תוכנית הפינויים היא פינוי עתודות קרקע לבנייה 
בשיעורי ניצול גבוהים יותר מהקיים . קפמאבינלטענת מנכ"ל משרד השיכון , 
" סעיף הפינויים הוא סעיף כללי , אין בו פירוט המבנים , וההוצאה התקציבית 
שנעשתה היא בהחלט מסוג הפעולות שסעיף זה מאפשר " . ייתכן כי פרשנות משפטית 
צרה מאפשרת לתרץ את הפעולה שנעשתה ברובע הנוצרי בכך שהיא עולה מדברי ההסבר . 
אם כך פני הדברים , נשאלת השאלה לשם מה נחוץ בכלל למשרד השיכון ספר תקציב 
עב כרס ? בתוספת שלוש מילות קסם ניתן להכפיף להבא את כל תקציב משרד השיכון 
לתוכנית הפינויים . כל שיש להוסיף הן המלים " ולמטרות כלליות אחרות " . 
