מזכ"ל מפלגת העבודה , ח"ך מיכה חריש , חוזה תקופת משבר קשה ביותר על מפלגתו , 
עתה עם הליכתה הכמעט ברורה לאופוזיציה . לדעתו יימשך המשבר עד אשר תיפולנה 
הכרעות מפלגתיות בנושאים שונים , ביניהן גם לגבי הנהגת המפלגה . המזכ"ל 
חריש אמר כי ההתמודדות על ההנהגה צפויה כנראה רק בעוד שנה , במהלך ועידתה 
הנבחרת של המפלגה . לדבריו , קודם לכינוס ובחירת ועידה חדשה , יש לעשות 
מפקד חברים חדש כדי " לגמור את הפיקציה שהיתה עד היום , לעניין החברות 
כשחלק מהרשימות הקיימות היו מזויפות " . ביום שני תקיים לשכת מפלגת העבודה 
והסיעה בכנסת , דיון מקיף על הנושא הפוליטי והמגעים שהיו להרכבת ממשלת 
אחדות . קפידבינסערת רוחות היתה אתמול אחר הצהריים בישיבת לשכת המפלגה . 
היה זה לאחר שבפתיחת הישיבה דרש ח"ך חגי מירום שהלשכה תורה לצוות המעקב 
המפלגתי , לחדול לאלתר מכל דיון על הקמתה של ממשלת האחדות על בסיס יוזמת 
המפד"ל . המזכ"ל חריש ביקש להסיר את ההצעה מסדר היום . מספר חברי לשכה , 
המזוהים עם הקו הנצי , פתחו בצעקות כלפי חגי מירום . ח"ך רענן כהן קרא 
לעברו של מירום : " מאתנו דרשתם לסתום את הפה במשך חודש וחצי של הגועל 
נפש , להרכבת ממשלה שלנו . עתה יש לכם אומץ לדבר ? " בסופו של דבר הוסרה 
הצעתו של חגי מירום מסדר היום . לשכת המפלגה החליטה לקיים הליך מזורז לגיבוש 
עמדת המפלגה בעניין בחירה ישירה של ראש הממשלה . חברי הלשכה שבו ואישרו 
את החלטת המפלגה להביא לשינוי מידי של שיטת הבחירות לכנסת כפי שהוצעה על - 
ידי הוועדה בראשותו של ח"ך גד יעקבי . במפלגת העבודה היתה אתמול סערת רוחות 
בעקבות הפרסומים החלקיים מוועדת החקירה הפנימית על כישלונה של המפלגה בבחירות . 
ככל הנראה , עשויים הפרסומים שהיו שלשום להביא לדחיית מועד מסירת הדו"ח 
לחברי המרכז , וייתכן כי הדו"ח יימסר רשמית רק בעוד מספר שבועות ולא בישיבת 
המרכז בשבוע הבא . יו"ר מפלגת העבודה ח"ך שמעון פרס התייחס אתמול בחומרה 
רבה לפרסומים שהיו סביב הממצאים והמסקנות שהודלפו מישיבות ועדת החקירה 
הפנימית של המפלגה . פרס בהופיעו בתוכנית " ערב חדש " בטלוויזיה הלימודית , 
הגיב על התקפתו של ח"ך יצחק רבין כלפיו , שכינה את המהלך לפירוק ממשלת 
האחדות שאותו הוביל כתרגיל מסריח . " אני אדם משוכנע ולא יזיזו אותי מהר . 
אני גם לא מתרשם מקשיים . אני לא מאשים אף אחד , ולוקח את הכל על עצמי . 
כל דבר שעשיתי בחיים היה קשה מאוד , ובסוף צודק מאוד . אני לא מחפש שותף 
לאחריות . אני לא זקוק לרבין ולא לאחר . רבין כמוני היה משוכנע שיש לעזוב 
את הממשלה , ונאם נאום חוצב להבות על מנת לעזוב . יש דברים שרבין עשה 
בלי להגיד לי . הוא ויתר על משרד החוץ , ועל עניין הרוטציה מבלי שידעתי . 
עד הבחירות הבאות אני הוא העומד בראש המפלגה , אך לקראת הבחירות הבאות 
כל מי שרוצה להתמודד יבורך . קפידבינח"ך יצחק רבין חזר ואמר אתמול כי אם 
אכן יתברר שפני מפלגת העבודה לאופוזיציה , היא תצטרך להיערך במהירות רבה 
לקראת הבחירות הבאות . " אם אכן כך יהיה , עדיף שעה אחת קודם להכריע מהי 
דרכה של המפלגה , מה תהיה הנהגתה ומי יוביל אותה . אין ספק שתהיה התמודדות 
ואני אשתתף בה " . גם משה שחל ועוזי ברעם הודיעו אתמול בכנסים מפלגתיים נפרדים 
כי פניהם להתמודדות מול פרס לקראת הבחירות הבאות לכנסת . ח"ך משה שחל , 
בכנס של כמאה חברי מרכז , מתח ביקורת קשה על רבין ופרס . " 51 שנה 
מפלגת העבודה משותקת בגלל הריב בין רבין ופרס . לא ניתן לוויכוח להתחדש . 
לא ניתן לשניים הללו להרוס את המפלגה . שניהם גמרו עידן במפלגה , לטוב 
ולרע " , אמר שחל . יותר ממאה חברי מרכז התכנסו אמש סביב ח"ך עוזי ברעם , 
שביקש להפגין נגד הקמתה של ממשלת אחדות לאומית ובמסגרת זו להבהיר כי גם 
הוא מבקש להתמודד על הנהגת המפלגה . 
