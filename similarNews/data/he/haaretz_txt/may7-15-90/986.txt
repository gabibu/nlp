בון ( מיוחד ל"הארץ " ) . בבחירות שנערכו אתמול בשתי מדינות מחוזיות במערב - 
גרמניה זכו הסוציאל דמוקרטים להישגים חשובים , בעוד שהמפלגה הנוצרית - דמוקרטית 
של הקאנצלר הלמוט קוהל ספגה הפסדים . במדינה המחוזית צפון - ריין וסטפאליה 
שמרו הסוציאל - דמוקרטים על רוב מוחלט , ויישארו בשלטון . במדינה המחוזית 
סכסוניה התחתית צפויים כנראה חילופי שלטון , והסוציאל - דמוקרטים יוכלו 
להקים קואליציה ממשלתית בשיתוף עם מפלגת הירוקים . על פי התחזיות האחרונות 
קיבלו הסוציאל - דמוקרטים בצפון ריין וסטפאליה קצת יותר מ%05 מן הקולות 
ירידה של קרוב ל%2 אחוזים . הנוצרים - דמוקרטים קיבלו כ%63 ( ללא שינוי ) 
, הליברלים כ%5 . 5 , והירוקים כ%5 . המפלגה הרפובליקאית הימנית קיצונית 
זכתה לכ%2 . בצפון ריין וסטאפליה ישלוט גם להבא ראש הממשלה הסוציאל - דמוקרטי 
יוהאנס ראו . בסכסוניה התחתית ירדו הנוצרים - דמוקרטים בכ%5 . 1 לכ%24 . 
הסוציאל דמוקרטים זכו לכ%44 ( עלייה של אחוז וחצי ) , הירוקים ירדו באחוז 
אחד לכ%6 , והליברלים יהיו מיוצגים בבית הנבחרים האזורי עם קרוב ל%6 מן 
הקולות . פירוש התוצאות האלה הוא חילופי שלטון בסכסוניה התחתונה . ראש הממשלה 
המחוזי , האנס אלברכט הנוצרי - דמוקרטי , יפנה את מקומו לגרהרד שרודר הסוציאל - 
דמוקרט . עדיין לא ברור אם הליברלים יחליטו להצטרף לקואליציה שלו . מכל 
מקום , הוא יוכל כנראה להקים קואליציה עם הירוקים . כתוצאה מן הבחירות אתמול 
יאבדו הנוצרים - דמוקרטים את הרוב המוחלט שממנו הם נהנו עד כה בבונדסראט , 
הבית העליון של בית הנבחרים בבון , והדבר מסמן קשיים חדשים לממשלתו השמרנית 
של הלמוט קוהל . הבחירות המחוזיות אתמול הקיפו כ%04 מכלל בעלי זכות הבחירה 
במערב - גרמניה , והן נחשבות כמבחן חשוב לפופולאריות של הממשלה בבון . 
ככל הנראה בא לידי ביטוי בבחירות זעמה של האוכלוסייה מן ההחלטות האחרונות 
של קוהל לתמוך בצורה נדיבה במיוחד בתושבי מזרח - גרמניה . מערב - גרמנים 
רבים חוששים , שהתמיכה הזאת תטיל עליהם מעמסה חדשה בצורה של מסים ועליית 
מחירים . קפידבינהקאנצלר קוהל ועמיתו המזרח - גרמני , לותר דה - מאזייר , 
ייפגשו כנראה הערב במזרח - ברלין במאמץ להרחיב את בסיס ההסכמה על כינון 
איחוד מוניטארי בין שתי המדינות . הפגישה בין שני האישים תיערך פחות מיומיים 
לאחר שוועדת מומחים כלל - גרמנית ניסחה טיוטה של הסכם בילאטראלי , שיהווה 
בסיס להחדרת המארק המערב - גרמני למזרח - גרמניה בתחילת חודש יולי השנה . 
ועדת המומחים הבהירה בינתיים את רוב השאלות הקשורות בשער החליפין ובהנהגתה 
של כלכלת שוק במזרח - גרמניה . אבל עדיין לא התקבלה התחייבות ברורה , שמפעלים 
מערביים יורשו לרכוש נכסי דלא ניידי במזרח - גרמניה . התחייבות כזאת נחשבת 
בבון להכרחית כדי לשכנע משקיעים מערביים להרחיב את פעילותם למזרח - גרמניה . 
בינתיים הזהירו פוליטיקאים גרמנים מכל גוני הקשת הפוליטית מפני ויתורים נוספים 
של בון לדרישות מזרח - גרמניות בעניין שער החליפין ובהענקת תנאים משופרים 
לגמלאים ולקבוצות אחרות של האוכלוסייה . במערב - גרמניה מסתמנת מורת - רוח 
גוברת בקרב האוכלוסייה , ורבים קובלים על כך שהממשלה בבון מזניחה את צרכיהם 
של אזרחי הרפובליקה הפדראלית בעוד שהיא מפגינה רוחב לב כלפי תושבי מזרח - 
גרמניה . 
