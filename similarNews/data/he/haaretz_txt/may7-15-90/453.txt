הבעיה אינה בתוכנית כלכלית במובן המקצועי בלבד . יש צורך שהכרעות פוליטיות 
כלכליות , חברתיות , ומדיניות , יאפשרו התמודדות עם צורכי המשק , כמו : 
יצירת מקומות עבודה וצמיחה המושתתת בעיקרה על יצוא , בלא האצת קצב האינפלציה . 
הגידול בהוצאה הציבורית והתקציבית כתוצאה מהעלייה והאי ודאות הפוליטית , 
מהווים איום על יציבות המחירים . אנו חייבים להיערך לסכנת חידוש הלחצים 
האינפלציוניים ועליית מחירים כתוצאה מכך . יש צורך במכירה מואצת של חברות 
ממשלתיות והוצאתן אל שוק ההון . להאיץ את מכירת הבנקים ולפעול להגדלת הפעילות 
הכלכלית במשק , שתביא לגידול בהכנסות המדינה ממסים . אין להגדיל את הלוואות 
המדינה מחו"ל , כי יהיה בכך משום הטלת נטל על המשק הישראלי בשנים הבאות 
ויצירת גבנון שבעתיד יחנוק אפשרויות של צמיחה ועצמאות כלכלית . לצערי , 
עד עכשיו הוחלט על ביצוע התחלות בנייה של 43 אלף יחידות דיור חדשות באיחור 
של שמונה חודשים . קיים עיכוב בתהליך קבלת ההחלטות ברמת המדיניות הכלכלית 
והלאומית , שתאפשרנה התרחבות של המשק והגדלת מקורות התעסוקה . נוסף על 
05 אלף מקומות עבודה שיהיה צורך ליצור לעולים , יש ליצור כ07 אלף מקומות 
עבודה או אפשרויות לימוד לצעירים ישראלים המשתחררים מצה"ל . זוהי משימת 
ענק שהמדינה לא התנסתה בה מאז שנות ה05 . כעת , יותר מבעבר , גורמים שאינם 
כלכליים במובהק , ישפיעו על ההתפתחות הכלכלית של ישראל . 
