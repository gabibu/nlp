( ע ) . שירותי המחשב של בנק לאומי היו משובשים גם אתמול , בעקבות עיצומים 
שננקטו על ידי העובדים מאגף התפעול בבנק ממוצאי יום העצמאות . דבר זה מנע 
מהלקוחות להוציא גם אתמול דפי מידע מעודכנים על היתרה בחשבונותיהם . חוגים 
בבנק לאומי מסרו כי ועד העובדים המקומי נזהר שלא להפיר בבירור את הצו שהוארך 
שלשום בבית הדין לעבודה בתל - אביב , והמחייב , כזכור , את חזרתם המיידית 
של העובדים לעבודה תקינה . נראה כי לקוחות הבנק לא יזכו לקבל עדכוני מחשב 
גם בימים הקרובים , בשל הפער הגדול שהצטבר בעדכון השוטף של המחשב המרכזי . 
