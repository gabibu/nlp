צייקובסקי ודבוזאק " נציגי הרומנטיקה הסלווית " , כלשון הכותרת של התוכנית 
הן הסימפוניות שלהם . בעוצמתן ובססגוניות התזמור שלהן כבשו להן סימפוניות 
אלה עמדת - נוכחות , עד שהאפילו על הדקויות והעושר שביצירות הקאמריות 
של השניים . זכותם הגדולה של חברי הרביעייה הישראלית היא , שהעזו לסטות 
מהשבילים הנדושים וחשפו את האוצרות המוסיקליים הטמונים ברביעיית כלי המיתרים 
ברה מזור של צייקובסקי וברביעייה במי במול מזור של דבוזאק . את הנטייה 
של היצירות לסנטימנטליות בייחוד בפרקיהן האיטיים , איזנו האמנים על ידי 
זמרתיות טעונה אנרגיה . הדי המקצבים העממיים ביצירתו של דבוזאק נשמעו במלוא 
התנופה הריקודית , והפרקים המהירים בוצעו בעליצות רעננה ובהבעה אינטנסיווית 
ולא דביקה . 
