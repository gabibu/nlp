קופנהאגן ( מיוחד ל"הארץ " ) . נשיא בריה"ם , מיכאיל גורבצוב , האשים 
את מארגני הפגנות ה1 במאי נגדו , כי תכננו להתקיף את הקרמלין ואת משרדי 
הק - ג - ב . " הם ( המארגנים ) השקיעו עבודה רבה בתכנון . הם ביקשו 
להישאר במקום עד השעה שש בערב , להביא למקום חצי מיליון איש , ולקרוא להם 
לתקוף את בניין הקרמלין ואת משרד הק - ג - ב . אנו חייבים לשמור על ראש 
צלול . לא לוותר ולא לתת שיתגרו בנו . אנו חייבים לקדם את הפרסטרויקה " , 
אמר הנשיא בנאום בפני פועלים . הפרלמנט הסובייטי סירב לאשר חוק שהטיל עונשי 
מאסר בגין העלבת הנשיא . מרבית נציגי הפרלמנט הכירו בצורך לחוקק חוק מסוג 
זה , אולם אמרו כי הדבר ייעשה אך ורק עם התחזקות עמצאותן של מערכות המשפט 
בבריה"ם . יו"ר הפרלמנט , אנאטולי לוקיאנוב , ניסה לשכנע את הצירים להעביר 
את החוק כבר בקריאה שניה , אולם אלה סירבו . קפידבינרדיו וילנה , שאולץ 
לצמצם את שידוריו כדי לחסוך באנרגיה , דיווח אתמול כי שלושת נשיאי המדינות 
הבאלטיות , שנפגשו בשבת בטאלין בירת אסטוניה , שיגרו במשותף איגרת לגורבצוב 
וביקשו כי יסכים לקבלם לשיחה . הבקשה הוגדרה בווילנה כמחווה והיענות להמלצות 
המערב לנהל מו"ם עם מוסקווה . גורבצוב עומד בפני הכרעה כאובה . הצבא הסובייטי 
מתנגד לכל ויתור למדינות הבאלטיות בטרם תבוטל הכרזת העצמאות , אך גורבצוב 
חושש כי עמדה תקיפה כלפי ליטא תחסל את הסיכוי להגיע להבנה עם הנשיא בוש לקבלת 
סיוע כלכלי אמריקאי , החיוני ביותר להצלחת הרפורמה הכלכלית בבריה"ם . בשטוקהולם 
ואוסלו נפוצו אתמול שמועות כי ספינה ובה 000 , 8 טונות נפט , שנרכש על ידי 
חוגים אוהדים במערב , הפליגה בדרכה לנמל בליטא . בשבועות האחרונים חזרו 
והבהירו נציגים סובייטים כי לא יתירו למיכליות לפרוק נפט בנמל ליטאי ללא 
הסכמה מראש מבריה"ם . הידיעה על שיגורה של ספינת הנפט לליטא באה כמה ימים 
לאחר שראש ממשלת ליטא , קאזימיירה פרונסקינה , מסרה בעת ביקוריה בפאריס 
ובבון כי מלאי הנפט של ליטא יאזל במחצית השנייה של חודש מאי . פרונסקינה 
סיימה פגישות עם ראשי ארבע מעצמות המערב . בכל הפגישות תבעה כי המערב יכיר 
בריבונות ליטא . תגובת מנהיגי המערב היתה כי על ליטא לנהל מו"ם עם מוסקווה . 
