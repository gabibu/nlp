מזכיר ההסתדרות , ח"ך ישראל קיסר , הורה לקופת חולים הכללית להמשיך ולתת 
שירותים ל041 אלף מקבלי קצבאות סעד שאינם חברי הסתדרות . באפריל הודיעה 
הנהלת קופת חולים הכללית כי תפסיק , החל מחודש יולי הקרוב , את מתן השירותים 
למקבלי קצבאות אלה , אם המוסד לביטוח לאומי ומשרד האוצר לא יעדכנו ריאלית 
את דמי הביטוח שהם משלמים לקופה עבור אוכלוסייה זו . דרישת קיסר מהקופה נובעת 
מהחלטתו , שעליה הודיע בתחילת השבוע בוועדה המרכזת , לתבוע מהממשלה לחייב 
את כל קופות החולים לנוהל אחיד ומחייב של קבלת מבוטחים ובכך למנוע אפליה 
של מבוטחים ועריכת סלקציה הנהוגות בקופות החולים הקטנות . בשל תביעה זו 
לא יכול מזכיר ההסתדרות להרשות לעצמו שהקופה ההסתדרותית תפעיל סלקציה , 
על ידי סירוב להמשיך ולבטח אוכלוסייה נזקקת . הנהלת קופת חולים , שהתכנסה 
אתמול לדון בדרישת מזכיר ההסתדרות , החליטה להמשיך ולתת שירות לאוכלוסיית 
המצוקה , אולם יחד עם זאת להמשיך ולדרוש מהממשלה עדכון התשלום עבור שירות 
זה . הקופה דורשת תמורת המשך ביטוח אוכלוסיית הנתמכים סכום של 22 . 01 מיליון 
שקלים ( במחירי אפריל 09 ) . עבור ביטוח קבוצה זו מקבלת הקופה מהמוסד 
לביטוח לאומי סכום של 681 שקלים לחודש לנפש , ועל פי תחשיב שערך חשב הקופה , 
שמעון זיו , המחיר הריאלי לטיפול בה הוא 952 שקלים , כלומר תוספת של 37 
שקלים לחודש לכל מבוטח סעד . 
