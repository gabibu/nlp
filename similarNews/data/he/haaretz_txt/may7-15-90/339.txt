הסוכנות היהודית עומדת להפעיל בקרוב פרויקט " טיסות חופש " , שבאמצעותו 
יוכלו תורמים בודדים , או קהילות יהודיות , התורמות כספים במסגרת מבצע 
אקסודוס , " לקנות " טיסות של הסוכנות המביאות עולים מבריה"ם לישראל . 
מבצע זה הוא אחד משורה של פרויקטים , שמתכננת הסוכנות ואשר אמורים לאפשר 
לקהילות ולתורמים , להיות מעורבים באופן ישיר בפעולות העלייה והקליטה . 
במסמך שהעביר מנכ"ל הסוכנות משה נתיב , לראשי המגביות , כלולים פרויקטים 
נוספים ובהם יצירת קשר ישיר בין קהילה תורמת לשכונה , או לעיר הקולטת עולים , 
על פי דגם שיקום השכונות . קשר זה יאפשר לתורמים לסייע ישירות למיגוון 
השירותים של הרשות המקומית לעולים החדשים . במסמך שגיבש נתיב , כלולה גם 
תוכנית על פיה תרכוש הסוכנות 000 , 1 יחידות דיור , עבור עולים שאינם יכולים 
לעמוד בתשלומי משכנתא ותשכיר אותן לעולים . במסגרת התוכנית המוצעת " ימכרו " 
לתורמים בודדים ולקהילות , פרויקטים בתחום הסיוע כתעסוקה לרופאים , רופאי 
שיניים , מדענים , אמנים ומורים . מדובר על אפשרויות מימון לקורסי השתלמות 
ותוכניות תעסוקה שונות , סיוע בהקמת תזמורות למוסיקאים , וכו . עלות הפרויקטים 
בתחומי התעסוקה כ02 מיליון דולר . המסמך מודגש כי עלותו המינימלית של כל 
פרויקט שיוצע לתורמים , תהיה 000 , 052 דולר . 
