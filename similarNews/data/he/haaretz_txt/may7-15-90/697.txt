אנחנו מברכים על הגישה העומדת מאחורי התוכנית הכלכלית כפי שפורסמה . היא 
כוללת בתוכה התאמה חיונית לגידול המבורך במספר העולים המגיעים לארץ מצד אחד , 
ומצד שני יש בה ניסיון אמיתי ראשון להביא לשינוי מבני במשק הישראלי באופן 
שייתן פתח ליזמות , ימנע עיוותים ובזבוז במקורות ויקטין את התלות בממשלה . 
אין להיבהל מהגירעון . ההגדלה הזו היא למטרה חיונית של קליטת עלייה , והיא 
בעצם תיצור מקומות עבודה חדשים . אם לקחת בחשבון שהמשק מצוי במיתון , הרי 
אפשר לקוות שביחד עם הצעדים האחרים , תיווצר צמיחה ותימנע אינפלציה . נכון . 
לכן אין להיכנע ללחצים אלה . עובדה שכיום אין בעיה של מטבע חוץ . יש עודפי 
היצע של מט"ח ואין שום סיבה לבצע פיחות . במדינות מתוקנות הרווחיות מושגת 
על ידי פעילות עסקית , בעוד שאצלנו יוצא מטענות התעשיינים שהרווחיות מושגת 
על ידי לחצים על הממשלה . אני מציע למי שקובל על רווחיות ירודה , שיפשפש 
בעסקיו ויראה כיצד לייעל אותם ולשפר את הרווחיות . תוכנית כלכלית אין משמעותה 
לקבל עוד כסף ועוד עזרה מהממשלה . כדי שאפשר יהיה לקלוט עלייה , אנחנו 
צריכים עסקים בריאים הבנויים על יסודות כלכליים ולא על סיוע ממשלתי . מי 
שרוצה בקליטה אמיתית של עולים צריך למנוע השקעות מהסוג הזה , ולדאוג שיבואו 
השקעות המבוססות על עבודה ליד המכונות ולא " עבודה על הפקידים בירושלים " . 
אשרי האדם החושש תמיד , אבל אני מקווה ויש לי גם יסוד להאמין , שהפעם 
הממשלה תנהג לגופו של עניין ולא תיכנע ללחצים של אינטסנטים מכל כיוון . 
