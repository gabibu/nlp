ברלין . ( מיוחד ל"הארץ " ) . הקונגרס היהודי העולמי קרא אתמול לאזרחי 
העולם להיאבק נגד השכחת השואה . בטקס שנערך בווילה הידועה לשמצה בוואנזה 
העלו צירי הקונגרס את זכרם של קורבנות השואה וציינו מלאות 54 שנה לכניעת 
גרמניה הנאצית . לאחר הטקס בוואנזה ערך ראש ממשלת מזרח - גרמניה , לותר 
דה - מאזייר , קבלת פנים לנציגי הארגונים היהודיים . בנאומו , שב וביקש 
מחילה מן היהודים ברחבי העולם ומן העם בישראל על פשעי הנאצים . נשיא הקונגרס 
היהודי העולמי , אדגר ברונפמן , אמר בנאומו בוואנזה , שמי שתכנן באותה 
וילה , בינואר 2491 , את פרטי התוכנית לרצח העם היהודי " לא היו ערבים 
או תורכים , כי אם גרמנים " . בטקס דיבר גם היינץ גלינסקי , יו"ר הקהילה 
היהודית במערב גרמניה , והוקראה איגרת שכתב הסופר אלי ויזל . ויזל כתב בין 
השאר באיגרתו : בוואנזה " ניסו הגרמנים להעביר מן העולם את ההיסטוריה היהודית . 
בעצם הם ניסו כאן למחוק כליל את הזיכרון היהודי . . . עבורנו , היהודים , 
יש משמעות נוספת לוואנזה , כי כאן נוכיח כי הזיכרון חזק מאויביו , כאן 
נוכיח כי האמונה היהודית גברה על הפחד " . בנאום שנשא בפני באי הקונגרס היהודי 
העולמי אמר דה - מאזייר שארצו חשה מחויבות ואחריות כלפי גורל היהודים , 
ורוצה בפיוס ובאמון הדדי . קבלת הפנים של דה - מאזייר במלון " פאלאסט " 
שבמזרח ברלין התקיימה שעות אחדות לאחר שהפולקסקאמר , הפרלמנט המזרח גרמני , 
התייחד עם זכרם של קורבנות השואה וציין את יום השנה ה54 לכניעת גרמניה הנאצית . 
דה - מאזייר התייחס גם לאירועים אנטישמיים בארצו וציין ש"הדבר מעורר בנו 
דאגה חמורה " . הוא הודה שקיים " רוב דומם " של גרמנים , הטוענים שלא 
ידעו דבר על מה שהתרחש תחת השלטון הנאצי . לאחר קבלת הפנים אמרו צירי הקונגרס 
היהודי העולמי כי נאומו של דה - מאזייר עמד בניגוד בולט לנאום שנשא באוזניהם 
הקנצלר המערב גרמני , הלמוט קוהל . לדבריהם אמר קוהל " דברים שנעמו לאוזן 
אך נימת דיבורו היתה קרה ומאובנת " . הם אמרו שקוהל כלל לא הזכיר בנאומו 
את האנטישמיות במערב גרמניה , אך מתח ביקורת נוקבת על ריבוי ההתקפות על 
יהודים בבריה"ם . בקבלת הפנים של דה - מאזייר אמר ברונפמן כי מזרח - גרמניה 
לא הנהיגה תוכנית דנאציפיקציה , כפי שעשתה מערב - גרמניה . יושבת ראש הפולקסקאמר , 
סבינה ברגמן - פוהל , אמרה כי בניגוד ליומרה הקומוניסטית במשך עשרות שנים , 
הגרמנים בחלק המזרחי של הארץ החצויה היו שותפים לפשעי הנאצים ונושאים באחריות 
הנובעת מהפשעים . כן אמרה שמזרח גרמניה אחראית לדיכוי ולהשפלה של יהודים 
בתחומיה גם אחרי מלחמת העולם השנייה ולמדיניות עוינת וצבועה כלפי מדינת ישראל . 
ליד מצבת הזיכרון לזכר חללי הצבא האדום , שכבשו את ברלין מידי הנאצים , 
נערך אתמול הטקס המסורתי לסיום מלחמת העולם השנייה בהשתתפות יחידות הצבא 
הסובייטי ונציגי מעצמות החסות האחרות ארה"ב , אנגליה וצרפת . 
