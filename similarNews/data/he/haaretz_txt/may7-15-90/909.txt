" בחירת עודד קוטלר למנכ"ל האמנותי והאדמיניסטרטיווי של תיאטרון חיפה עדיין 
אינה סופית " כך התברר משיחה עם מקור בכיר בעירייה . חברי מועצת העירייה 
מטעם הליכוד , עורכי - הדין אבי גולדהמר ושלמה לבנוני , תובעים מראש העירייה , 
אריה גוראל , להורות למבקר לחקור מיד את דרך בחירת מנהל התיאטרון , ולהשעות 
את הדירקטוריון שלו . במקומו , מציעים חברי הליכוד במכתבם , שמועצת העיר 
תמנה מיד ועדה קרואה לתיאטרון . " שעה שדירקטוריון התיאטרון עמד לקבל החלטתו 
הכושלת שהית בשליחות ציבורית בחו"ל . ידוע לנו כי דרשת מיו"ר הדירקטוריון 
לעכב את ההחלטה עד לשובך , אך דרישה זו לא נענתה " , נימקו נציגי הליכוד 
את דרישתם . תיאטרון חיפה פועל כיום ללא מנכ"ל , לאחר שהמנכ"ל הקודם אלי 
מלכא עזב את תפקידו וקוטלר טרם נכנס . תנאי העסקתו של קוטלר עדיין לא סוכמו 
וחברי הליכוד הביעו במכתבם חשש מדרישותיו הכספיות במצב עניינים זה . דרישותיו 
" פנטסטיות , ויכולתו לקבל את כל מבוקשו היא מירבית " , טענו . " איננו 
צריכים להזכיר לך כי קוטלר נכשל בזמנו בתפקידו כמנכ"ל התיאטרון העירוני ועזיבתו 
את חיפה לוותה בשערוריה " , כתבו חברי הליכוד לגוראל . " אתה התבטאת אז 
כי לא תסכים לקנות ממנו מכונית משומשת . " אין חשש כי זאת יקרה . קוטלר 
דורש בין היתר להעמיד לרשותו מכונית חדישה מודל 09 " , כתבו לבנוני וגולדהמר . 
" הדבר הוודאי היחיד כרגע הוא שהתיאטרון צפוי לשלם למלכא , מכוח החוזה 
שהופר עמו , פיצויי פיטורין כפולים ושישה חודשי משכורת בעלות למעלה ם 000 , 
001 ש"ח " . חברי הליכוד טענו כי אלו שבחרו בקוטלר , שהתנה את הצטרפותו לתיאטרון 
בהדחת מלכא , היו " אחוזי מגלומניה ומוכים בסנוורים . דומה שמדיחיו של 
מלכא לא רוו נחת מהעובדה שהתיאטרון חדל להיות שערורייתי שמאלני . הם נתקפו 
געגועים עזים לימיו הטובים של התיאטרון , לימי סובול ובסר העליזים שהביאו 
את התיאטרון אל סף החידלון " . 
