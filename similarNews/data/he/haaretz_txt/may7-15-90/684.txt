שנים בחברת אל - על . אל - על מצאה את דרכה לשולחנו של כונס הנכסים , 
ואין להטיל ספק בכך שהוועדים בבל"ל לא היו רוצים להגיע למצב זה . בבנק לאומי 
41 ועדי עובדים מכל הסוגים ומכל המינים , כשכל ועד מושך לכיוון שלו . לוא 
היו ועדי העובדים בבנק דואגים באמת ובתמים לרווחת העובדים דיינו . אלא 
שעל פי אירועי החודשים האחרונים , מתגנב החשש ללב , כי מאחורי אנשי הוועדים 
עומדים גם מניעים נוספים : פוליטיקה , מאבקי יוקרה וכוח , ומאבק על כיסא 
יו"ר הוועד הארצי . לפני כמה חודשים , עוכבה חתימת הסכם השכר השנתי בבנק 
לשנת 9891 , בעטיו של עובד מחלקת התפעול בבנק , שהחליט לעשות דין לעצמו 
ולפגוע בעבודה . לקוח המגיע בשבועות האחרונים לסניף בנק לאומי , אינו בטוח 
אם ימצא את הסניף פתוח או סגור . המאבק בחודשים האחרונים החריף , על רקע 
חילוקי הדעות הנוגעים למעבר לפרויקט קריית המחשבים קשב שבלוד . בשלבי המאבק 
השונים , שמו חלק מאנשי הוועדים ללעג את החלטותיו השונות של בית הדין לעבודה . 
ולא רק זאת : כשלואי רוט , יו"ר הוועד הארצי ( המכהן גם כיו"ר ועד המנהלים 
ועובדי התפעול ) החליט החלטה מסוימת , קיבלו הוועדים המתנגדים החלטה בדיוק 
הפוכה . אלה מערערים על תוקף כהונתו של רוט בראשות הוועד , ובלהט היצרים 
אף דימו את התנהגותו לזו של הרודן הרומני צאושסקו . העיצומים בבנק לאומי 
פוגעים בראש ובראשונה בציבור הרחב . אלה , ממשיכים לפי שעה להגיע לסניפי 
בנק לאומי , אך בשלב מסוים הם עלולים להצביע ברגלים . מבחינה זו , עלולים 
הוועדים בבל"ל לכרות את הענף שעליו הם יושבים . בכל אלה , יושבת ההסתדרות 
מהצד , ולא כופה את מרותה על הוועדים הפועלים בניגוד להחלטותיה המפורשות , 
ובניגוד להחלטות בית הדין . הפלונטר בבנק לאומי כמעט שאינו ניתן להתרה . 
עם זאת , אפשר שמחיקת 01 מתוך 41 הוועדים , היתה מפשטת את המערכת בהרבה . 
במקרה כזה , עם סגירת עניין בוועד מסוים , לא היה צורך במעבר 41 מכשולים 
נוספים . רוצים הוכחה ? בבנק הפועלים יש ועד עובדים אחד , הבנק לא נסגר 
מעולם , ויחד עם זאת , תנאי ההעסקה של פקידי הפועלים טובים מאלה של פקידי 
בל"ל . 
