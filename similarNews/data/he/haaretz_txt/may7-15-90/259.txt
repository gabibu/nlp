לצילום קולנוע ע"ש גדי דנציג . לפני כשנה נהרג דנציג , מבכירי הצלמים בארץ , 
בתאונת מסוק בפיליפינים בעת צילומי סרט . משפחתו ואגודת צלמי הקולנוע בישראל 
יזמו את הפרס לציון הישגים בצילום הקולנוע , מתוך תחושה שהתחום מקופח בתודעת 
הציבור . תפקידו של הצלם , שבעת ההכנות והצילומים לרוב שווה בחשיבותו 
לזה של הבמאי , אינו זוכה להערכה הראויה , וחלקו הגדול בעיצוב המוצר המוגמר 
אינו ידוע לרבים . התחרויות בארץ מעניקות לצלמים פרסים משניים בלבד . קפתמונה1 , 
31פב42 במאי יתקיים טקס לזכרו של דנציג , ולאחריו יחולקו הפרסים לצלמים 
הזוכים ויוקרנו סרטיהם . הפרסים יינתנו בחמש קטגוריות : סרטי קולנוע באורך 
מלא , סרטים קצרים ( דרמות , דקומנטרים , או סרטים ניסיוניים בווידאו 
או בפילם ) , סרטי פרסומת שצולמו בפילם , תשדירי שירות שצולמו בווידיאו , 
וידיאו - קליפים . לפני הטקס יתקיים יום עיון בנושא הביטוח והצד המשפטי 
של תאונות עבודה לאנשי קולנוע , בהשתתפות טכנאים , מפיקים , ומומחים בתחום . 
הפרס הראשון בכל קטגוריה יהיה פסלון שקוף בצורה גיאומטרית . הפרסים המשניים 
יהיו תעודות הוקרה . גם עוזרי צלם וצלמי משנה שעבדו עם הצלמים הזוכים יקבלו 
תעודות הערכה . השנה לא יינתנו פרסים כספיים . חיים שריר , יו"ר אגודת 
הצלמים ומיוזמי האירוע אומר : " הרגשנו שכך זה מכובד יותר . אם יתאפשר 
להעניק סכומים משמעותיים כפרס , נעשה זאת בעתיד " . האירוע מתארגן בעזרת 
תרומות ומתנדבים . בוועדה המארגנת חברים רותי דנציג , אלמנתו של גדי , 
חברו הטוב אלכס בילצקי , ומנהל הסינמטק אלון גרבוז שמעמיד לרשות האירוע 
את את המקום והארגון . פרסום אריאלי תרם את עיצוב הפרסים , המודעות והניירת , 
ודלתא - פילם ( קודאק ) מימנו את השאר . חבר השופטים יורכב ברובו מצלמים 
מקצועיים , ובחלקו מבמאים ואנשי קולנוע . צלמים יהיו מנועים , כמובן , 
מלשפוט בקטגוריה בה הם מתחרים . אחת המטרות היא לאפשר לצלמים לזכות בשיפוט 
מנותק מהצלחתו או כישלונו של הסרט שצילמו . . 
