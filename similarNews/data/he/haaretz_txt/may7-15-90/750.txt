בוקרשט ( ע"ר ) . שניים מתוך שלושת המועמדים לנשיאות ברומניה כבר הציעו 
לפרוש מהמירוץ לבחירות , שיתקיימו ב02 במאי , בניסיון להפעיל בדרך זו לחץ 
גם על הנשיא הזמני , יון אילייסקו , להסיר את מועמדותו . מועמד המפלגה 
הליברלית הלאומית ראדו קאמפנו , ומועמד מפלגת האיכרים הלאומית יון ראטיו , 
הודיעו כי הם מוכנים להסיר את מועמדותם , אם אילייסקו יעשה כן . הם טענו , 
כי אפשר קודם לקיים בחירות לפרלמנט , וגוף זה הוא שיבחר את הנשיא לאחר 
מכן . אחד מראשי המפלגה הליברלית , דינו פטריציו , אמר כי קאמפנו העלה 
את ההצעה , בניסיון לשים קץ לאלימות ולמתיחות המתגברות . גם קאמפנו וגם 
ראטיו האשימו את תומכי אילייסקו בתקיפתם הפיסית של מועמדי האופוזיציה . אילייסקו , 
שמתנגדיו אינם מפסיקים להזכיר לו את קשריו עם המשטר הקומוניסטי הקודם , 
לא הגיב בינתיים על ההצעה . הוא מקבל עידוד מהסקרים , המראים כי הוא צפוי 
לניצחון מוחץ בבחירות לנשיאות , ולכן מניחים פרשנים כי ידחה את ההצעה . 
אילייסקו כבר אמר בעצרת המונים בעיר פלוייסטי , בה נכחו 02 אלף אנשים , 
כי מועמדי האופוזיציה תוקפים אותו אישית , במקום למתוח ביקורת על מדיניותו . 
הוא העלה שוב את ההצעה לחדש את המשא - ומתן עם מנהיגי תנועת המחאה נגדו , 
החוסמים את הכיכר המרכזית בבוקרשט מאז ה22 באפריל . 
