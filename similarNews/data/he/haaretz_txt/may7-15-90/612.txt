תוכנית מקיפה לפיתוח היישוב היהודי בחברון נדונה בשבועות האחרונים במו"ם 
בין הליכוד ומפלגות הימין ( התחייה , צומת , מולדת ) . התוכנית הוכנה 
ע"י ועד התושבים היהודים בחברון ומועצת יש"ע והיא כוללת את פינוי השוק הסיטונאי 
של חברון , השוכן על אדמה בבעלות יהודית , אישור להציב קרוונים בחלקות 
שבבעלות יהודית בתל רומיידה , על שטח של 7 דונם , בניית 2 קומות על בית 
שניאורסון ועל בית רומנו , מתן היתר להיכנס לבית חב"ד שבקסבה , לאחר שמסמך 
הבעלות על הבניין הריק הגיע לידי ועד היהודים בחברון , ולבסוף , קידום 
התוכנית לפנות את המאחז הצבאי הממוקם כיום על השטח של שכונת חב"ד . 
