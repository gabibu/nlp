ריל 88 גזר בית הדין המיוחד , בהרכב השופטים דב לוין ( אב בית דין ) , 
דליה דורנר וצבי טל , עונש מוות על גון איוואן דמיאניוק , המכונה " איוואן 
האיום " מטרבלינקה . גזר הדין ניתן בעקבות משפט שנמשך למעלה משנה , ועסק 
כולו בשאלת זיהויו של הנאשם . בפסק הדין קבעו השופטים , כי " ההכרעה בדין 
עומדת בראש וראשונה על עדויותיהם של העדים המזהים . מתצלומי דיוקנו של הנאשם , 
נשקף לעיניהם איוואן האיום , המוכר להם היטב מטרבלינקה " . בגזר הדין , 
שניתן שבוע מאוחר יותר , קבעו השופטים כי " גם אלף מיתות לא יכפרו על 
מעשיו " , ודנו אותו למוות . דמיאניוק הואשם בהפעלת תאי הגזים בטרבלינקה , 
ובשורה של מעשי זוועה אישיים , שתוארו בגזר הדין : " יורה בנער , מבקע 
בטן , חותך שדיים " . עוד קבע גזר הדין , כי " יש לראות בפשעים כאילו 
הם למעלה מן הזמן , כאילו עדיין טרבלינקה קיימת " . גון איוואן דמיאניוק 
נולד ב0291 , באורקאינה . עד לגיוסו לצבא הסובייטי ב - 04911491 , עבד 
כחקלאי וטרקטוריסט במחוזו . עם גיוסו הוצב בחיל התותחנים ונפל בשבי הגרמני 
בקרב קרץ בחצי האי קרים . הוא הועבר למחנה השבויים רובנו , באוקראינה . 
על - פי האישום נגדו , גויס מתוך מחנה השבויים לשרת בכוחות העזר של האס - 
אס , והועבר למחנה האימונים טראווניקי . תעודת טראווניקי מספר 3931 , 
הנושאת את שמו , עמדה במרכזו של המשפט נגדו . ב2491 לכל המאוחר , הועבר 
לטרבלינקה שם שירת בכוחות האס - אס כ11 חודש . במהלך תקופה זו שירת גם 
זמן קצר במחנה ההשמדה סוביבור . דמיאניוק הכחיש במשפטו כי היה באחד מן המקומות 
האלה . לטענתו , המסמך זויף על ידי הק - ג - ב . ב5491 , התיישב דמיאניוק 
בקליבלנד , אוהיו ארה"ב , והחל לעבוד במפעל הרכב פורד . הוא הקים משפחה 
והוליד שלושה ילדים . בשנות ה07 עלו על עקבותיו שלטונות ארה"ב . ב18 הועמד 
למשפט על העלמת עברו משלטונות ההגירה האמריקאיים , וכבר אז הכחיש כי היה 
במחנה ההשמדה בסוביבור . ב58 , ביקשה ישראל את הסגרתו , והוא הובא ארצה 
בראשית שנת 68 . משפטו בבנייני האומה בירושלים הפך לאירוע תקשורתי סוער , 
המשודר לכל רחבי תבל . במיוחד הסעיר המשפט את הקהילה האוקראינית בארה"ב , 
שאף הקימה קרן מיוחדת להגנתו . העיסוק התקשורתי האינטנסיווי במשפט שימש 
גם כאחד הטיעונים בערעור , שם הוא מוגדר כ"אווירת לינץ תקשורתי " . במהלך 
המשפט , הובאו בפני בית המשפט שלושה סוגי עדים : עדי זיהוי , שהבולטים 
בהם ניצולי טרבלניקה פנחס אפשטיין ואליהו רוזנברג . באחד מרגעי הדראמה של 
המשפט , ביקש רוזנברג מדמיאניוק להסיר את משקפיו , על מנת שיראה את עיניו . 
לעיני המצלמות , הושיט דמיאניוק את ידו לרוזנברג ההמום . סוג שני של עדויות 
נגבה בחיקורי דין בגרמניה , ביניהם עדותו של איש האס - אס אוטו הורן . 
עדויות נוספות סיפקו העדים המומחים , ביניהם עדים שנתבררו כבעייתיים ביותר . 
הבולט בהם , מומחה בריטי לכתבי - יד שהעיד כי החתימה על תעודת טראווניקי 
אינה חתימתו של דמיאניוק . הבירור בשאלת הזיהוי נגרר לפרטים הקטנים ביותר , 
כולל השאלה מתי החל השימוש במהדקי נייר . בחלקו הראשון של המשפט , נוהלה 
ההגנה על ידי הפרקליט האמריקאי מארק אוקונור , שהגיע לעימותים מילוליים 
חריפים עם בית המשפט . ביולי 78 , התפטר אוקונור מתפקידו , וריכוז ההגנה 
עבר לעו"ד יורם שפטל , שגם הגיש את הערעור . את תקופת ההמתנה הארוכה לדיון 
בערעורו , עשה דמיאניוק באגף מיוחד בכלא אילון , תחת השגחה של סוהר , 
הצמוד לתאו 42 שעות ביממה . מצב בריאותו תקין . בכל ישיבה של ביהמ"ש יובא 
דמיאניוק לבית המשפט העליון בבירה , שם יישמע ערעורו . העתקת הדיון לאולם 
הצנוע והצפוף בבית המשפט , תוריד את הפרופיל התקשורתי של המשפט . עם זאת , 
ראתה המדינה חשיבות סמלית מיוחדת בקיום הערעור בבניין בית המשפט העליון 
דווקא . 
