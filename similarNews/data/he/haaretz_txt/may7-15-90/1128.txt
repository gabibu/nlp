מזכיר תנועת המושבים , נסים זווילי , טען אתמול שהמושבים מופלים לרעה לעומת 
הקיבוצים בנוגע להסדר החובות . במכתב ששיגר זווילי ליו"ר מועצת ההסדר של 
חובות המושבים , ריצרד ערמון , הוא מפרט שורה של סעיפים שבהם הסדר המושבים 
רע לעומת הסדר הקיבוצים . זווילי דורש בפנייתו התייחסות מחודשת להסדר המושבים , 
במגמה להכניס בו שינויים . מזכיר תנועת המושבים מצרף למכתבו השוואה בין 
הסדר הקיבוצים לבין הסדר המושבים , שביצעה באחרונה מיכל רייס , כלכלנית 
תנועת המושבים . רייס מונה את הנקודות הבאות , בהן המושבים מופלים לרעה , 
לטענתה : בהסדר החובות של הקיבוצים שותפים גם דיסקונט , הבנק הבינלאומי 
הראשון והבנק לפיתוח התעשייה ( בנוסף לבנק הפועלים ובל"ל ) , שלא כמו 
הסדר המושבים . בהסכם הקיבוצים , הצדדים מצטרפים לתוכנית הבראה כוללת , 
שבנוסף להסדרת החובות , מטרתה להביא את הקיבוצים לבסיס כלכלי איתן ולצמיחה , 
בעוד שהסדר המושבים מוגבל בכך שנועד רק לאפשר למושבים להחזיר חובותיהם . 
חישוב כושר ההחזר בהסדר המושבים אינו לוקח בחשבון תשלומים למס - הכנסה , 
הקצאת מקורות להשקעות יצרניות וצרכניות ובפחת יצרני וצרכני , שלא כהסדר 
הקיבוצים . מושב המנצל את כל כושר ההחזר עלול להסתבך בחובות לשלטונות המס 
או להסתכן בניוון משקו , עקב חוסר השקעות . בעוד שהסדר הקיבוצים קובע שהריבית 
על מצבת האשראי תופחת מ1 בינואר ( לצמוד ועוד % 5 . 4 לשנה ) , הרי שלפי 
הסדר המושבים הריבית מוקטנת רק למן החתימה על הסדר החובות , למעט ריבית 
על הלוואות שהגיע מועד פרעונן . בהסדר הקיבוצים נקבע שתנאי ההחזר של הלוואות 
יותאמו לכושר ההחזר השנתי , ואילו בהסדר המושבים אין התאמה שנתית של כושר 
ההחזר . הסדר הקיבוצים מאפשר למשק לקבל דחייה בפרעון הקרן עד סוף שנת 89 
וכן דחייה בפרעון תשלומי הריבית או חלק מהם , בעוד שהמושבים אינם נהנים 
מאופציה זו . בהסדר הקיבוצים מעבירה הממשלה מענקים לבנקים למחיקת חובות הקיבוצים . 
