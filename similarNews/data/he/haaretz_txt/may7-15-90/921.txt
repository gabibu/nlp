מסמך שהוצא על ידי מזכירות הממשלה ושתוכנו הגיע ל"הארץ " , מורה לשרים לפעול 
לקיום ההסכם עם ממשלת ארה"ב , לאישור הקמת תחנת קול אמריקה בערבה . המסמך 
מנחה את נציגי המשרדים הממשלתיים השונים , המכהנים כחברים במועצה הארצית 
לתכנון ולבנייה , להצביע בעד הקמת התחנה . במסמך נאמר : " הנני מתכבד 
להביא לתשומת לבכם את הסיכום מספר 9941 של הממשלה בישיבתה מ09 . 4 . 1 : 
תחנת הממסר של ארה"ב בערבה ( קול אמריקה ) " . ראש הממשלה מסכם : משרדי 
הממשלה יפעלו לקיום ההסכם עם ממשל ארה"ב כפי שנחתם ואושר . האמור יובא לידיעת 
נציגי השרים במועצה הארצית לתכנון ולבנייה " . המסמך חתום על ידי מזכיר הממשלה , 
אליקים רובינשטין . המועצה הארצית לתכנון ולבנייה , שהיא הגוף התכנוני 
העליון במדינה , אמורה לדון בישיבתה הקרובה מחרתיים בפרויקט השנוי במחלוקת 
של תחנת קול אמריקה , שנגדו נאבקים כל הארגונים למען איכות הסביבה בארץ , 
תושבי האזור , מדענים וגורמים אחרים . למשרדי הממשלה 41 נציגים מכלל 33 
חברי המועצה הארצית . הנהלת " חיים וסביבה " , ארגון הגג של גופי איכות 
החיים והסביבה הציבוריים הפועלים בארץ , יצאה בחריפות רבה נגד המסמך שהוצא 
על ידי מזכירות הממשלה . בהחלטות הנהלת ארגון הגג , בראשותו של יוסף תמיר , 
נאמר כי היא רואה בדאגה רבה כפייה מסוג זה הנוגדת את האינטרסים הלאומיים 
של ישראל והופכת את המועצה הארצית לחותמת גומי להחלטות שגויות . עוד אומרת 
הנהלת חיים וסביבה כי החלטת הממשלה בדבר הקמת תחנת הממסר קול אמריקה לפני 
כשלוש שנים , נתקבלה ללא בדיקת ההשפעות הסביבתיות , האקולוגיות והבריאותיות , 
וללא בדיקת ההשפעות על מערך הביטחון הישראלי בנגב . " ביצוע ההחלטה עלול 
להמיט שואה סביבתית שכמוה לא ידעה ישראל . הבירורים המתנהלים בבית הנבחרים 
של ארה"ב והפקפוקים המועלים שם לגבי נזקי הקמת התחנה , מחייבים את הממשלה 
לחזור ולדון מחדש בנושא , לאור הנתונים המתגלים בתקופה האחרונה " , אמרו 
ארגוני הסביבה בארץ בישיבה מיוחדת במסגרת " חיים וסביבה " . קפידבין ( ע ) 
. 46 חברי כנסת חתמו על עצומה המבקשת מראש הממשלה לעכב את בניית תחנת המשדרים 
של קול אמריקה בערבה . עצומה זו תצורף לעצומה דומה , שעליה חתמו עשרת אלפים 
אזרחים . את העצומה תגיש מחר לראש הממשלה משלחת של ועד הפעולה המשותף נגד 
הקמת קול אמריקה בערבה . בין החותמים סופרים , אנשי מדע , אנשי רוח , 
נציגי תנועות הנוער והסטודנטים ופעילים של ארגוני איכות הסביבה בישראל . 
ועד הפעולה הוקם על ידי תושבים בערבה והחברה להגנת הטבע . הם החתימו בימים 
האחרונים אזרחים ברחבי הארץ על הפניה לראש הממשלה לעכב את הקמת תחנת המשדרים . 
העצומות קוראות לראש הממשלה לשקול מחדש את הקמת משדרי קול אמריקה , נוכח 
הסכנה הנשקפת מהפעלתם לבריאות תושבי האזור , ובשל החשש מפגיעה באתרי טבע 
בשל מסירת אדמות לשטחי אש , במקום אלה שהעביר צה"ל להקמת המשדרים . זאת 
נוסף לחשש מפגיעת השידורים בציפורים החולפות בערבה . 
