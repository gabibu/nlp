שר התחבורה , משה קצב הורה למנהל התעופה האזרחית במשרד התחבורה שלא לאשר 
יותר לחברת התעופה המזרח - גרמנית " אינטרפלוג " , טיסות מיוחדות לישראל , 
כל עוד לא יאשרו הגרמנים טיסות של אל - על למזרח גרמניה , ועד שלא יאשרו 
את ההסכם המסחרי בין שתי החברות , כפי שהתחייבו כך מסר דובר משרד התחבורה . 
כזכור , חתמו אל - על ואינטרפלוג על הסכם מסחרי ביניהן ב09 . 2 . 51 , 
אשר אמור היה להיכנס לתוקף , רק לאחר שרשויות התעופה של שתי המדינות יאשרו 
אותו . מנהל התעופה הישראלי אישר הסכם זה תוך שבועיים מתאריך חתימתו , ואילו 
הגרמנים לא אישרו את ההסכם עד היום , ואינם מאפשרים לאל - על לבצע טיסות 
למזרח - גרמניה . למרות זאת , אישר מנהל התעופה לחברה המזרח - גרמנית ארבע 
טיסות מיוחדות עד כה , תוך הודעה מפורשת , שניתנה כבר בחודש מארס , כי 
לא יאושרו טיסות נוספות , עד שלא יאושר ההסכם בין שתי החברות , ועד שלא 
יאפשרו לאל - על לטוס למזרח - גרמניה . ב91 באפריל נערכה בישראל פגישה בין 
מארגני הטיסות מגרמניה , לבין ראש מנהל התעופה האזרחית , עורך - דין שי 
שוהמי , ובה שוב נמסרה לגרמנים הודעה מפורשת כי לא יאשרו להם יותר טיסות 
מיוחדות , עד אשר לא יבוצע הסכם ההדדיות בין שתי החברות . בפגישה זו נמסר 
למארגנים הגרמנים כי ישראל תאפשר להם להטיס את הנוסעים , שלהם נמכרו כבר 
כרטיסים , בכל חברת תעופה אחרת , שיש לה אישור להוביל נוסעים לישראל . 
כמו כן , הודיעו להם כי אל - על מוכנה ויכולה להטיס את כל הנוסעים האלה 
לישראל , ואף להחזירם . עתה מתברר , כי המארגנים הגרמנים ממשיכים להתעלם 
מכל ההצהרות , אך במקביל מפעילים לחצים להמשיך לאשר להם טיסות לישראל , 
בצורה הנוגדת את עקרון ההדדיות . משרד התחבורה מדגיש כי הגרמנים מכרו כרטיסים 
לנוסעים , למרות שידעו בצורה מפורשת שאין אישור לטיסות , ובאחריותם בלבד , 
לדאוג להטסתם בחברה אחרת . 
