( ע ) . " מבחינה חוקית , אם היתה ישראל חוטפת את דימיאניוק כפי שחטפה 
את אייכמן , היתה לה סמכות לשפטו , אך במקרה הנוכחי , בו בחרה ישראל בתהליכי 
הסגרה , עליה לדון על - פי חוקים אלה . היות והוזכר בהם רק אישום רצח , 
ולא רצח - עם , אין תקפות למשפט כזה בארץ , המבוסס על אישום זה " כך 
אמר אתמול הסניגור עורך - הדין יורם שפטל , עם פתיחת הדיון בערעור על גזר 
דין המוות וההרשעה של גון איוואן דמיאניוק . המשפט , שנפתח אתמול באולם 
1 צר המידות של בית המשפט העליון בירושלים , אמור להימשך כארבעה שבועות . 
הדיון בערעור מתקיים בהרכב של חמישה שופטים , בראשות נשיא בית המשפט העליון , 
מאיר שמגר , ובהשתתפות המשנה לנשיא , מנחם אלון , השופט אהרון ברק , 
השופט אליעזר גולדברג והשופט יעקב מלץ . שלושת הסעיפים העיקריים עליהם מתכוון 
שפטל לבסס את נימוקיו בערעור הם : נושא הסמכות של בית משפט בישראל לדון 
את דמיאניוק על השתתפות ברצח עם , יחסו הלא - אובייקטיבי של בית המשפט 
לסניגוריה ולטענותיה , וסוגיית הזיהוי הפגומה של דימיאניוק כאיוואן האיום , 
בהתבסס בעיקר , על ראיות סותרות במסמך טרבינקי . עם פתיחת נאום הסניגוריה 
העותרת לזיכוי הנאשם , התבטא שפטל בתוקפנות רבה נגד דרך ניהולו של המשפט 
על - ידי בית המשפט המחוזי , לפני כשנתיים . שפטל טען , כי השופטים גילו 
יחס של איפה - ואיפה כלפי הצדדים , דבר המצריך לבדו , לפסול את הכרעת הדין 
ואת המשפט כולו . טענה חמורה נוספת שהעלה שפטל היא , כי בית המשפט הרחיק 
לכת לא אחת , וקבע ממצאים משפטיים רבים מאוד , אף מעבר למה שהציגה לפניו 
או התכוונה התביעה . שפטל מתכוון להעלות בהמשך הדיונים שבעה פגמים עיקריים 
בזיהוי דמיאניוק . הוא חזר שוב על הטענה , כי מסמך טרבינקי מזוייף , וכי 
הזייפן הוא רובנקו הרוסי , שבשל עלילותיו , קיפחו עד כה רבים את חייהם 
לשווא . עוד אמר שפטל , כי טענת התביעה כאילו באביב 4491 לא היה דמיאניוק 
באזור גראץ , כפי שטען , אינה רלוונטית , מאחר שאין הדבר מערער את טענת 
האליבי שלו על התקופה הקודמת והקובעת , המתחילה בסתיו 2491 ומסתיימת באביב 
4491 . עורך - דין שפטל הגיש לשופטים אסופה של קטעים מהפרטיכל של בית המשפט 
המחוזי , המעידים לדעתו , על יחס של איפה - ואיפה והטחת עלבונות בלתי פוסקים 
כלפי הסניגוריה , במשך כל 41 חודשי המשפט . לטענתו , פגע יחס זה בתיפקודה 
של הסנגוריה . האשמה החמורה ביותר לדעתו היא , שלא נעשה כל ניסיון להפסיק 
את הכתבות המגמתיות בעיתונות , שפורסמו כל זמן המשפט , ואשר פגעו בגסות 
בחוק הסוב - יודיצה . לטענת שפטל , הועברו מידי יום קבצי מאמרים יומיים 
מהעיתונות , לעיון השופטים , כחלק מהסכם מסחרי של בית המשפט עם חברת " יפעת " 
ובדבר זה הוא רואה " ענין חמור מעין כמוהו " , שהיתה לו לבטח השפעה על דרך 
התנהגות השופטים , ודרך פסיקת המשפט . שפטל אמר , כי בהמשך הדיונים יוכיח 
מהפרטיכל כיצד הושפעו השופטים מכתבות של עיתונאים , שכמה מהם עומדים בימים 
אלה לדין , בשל הפרת הסוב - יודיצה . לטענת שפטל , בשל אותן כתבות עיתונאיות 
מגמתיות , סרבו יועצים בארץ לעבוד עמו , כדי שלא יושמצו בעיתונות , כפי 
שהוא עצמו הושמץ . 
