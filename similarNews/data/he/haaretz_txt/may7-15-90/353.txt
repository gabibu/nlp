מצבם של העולים הקשישים והבודדים המגיעים מבריה"ם הוא החמור ביותר משום שהמדינה 
אינה ערוכה לקליטתם . כך עולה מהדווחים שנמסרו אתמול לוועדה לתאום בין - 
משרדי בנושא הקליטה . מנכ"ל משרד הקליטה אהרון לפידות ציין כי כ61 אחוז מהעולים 
המגיעים לישראל הם קשישים ועל המדינה להערך כדי להעניק להם פתרונות קליטה 
הולמים . לוועדה נמסרו נתונים לפיהם העולים הקשישים מועברים למגורים זמניים 
במרכזי קליטה ובמעונות מעבר אחרים , אבל קיים מחסור במקומות דיור עבורם . 
כן נמסר כי כל עולה קשיש רשאי לקבל בשנה הראשונה סיוע של 037 שקלים לחודש 
לשכר דירה , אם הוא בוחר במסלול הקליטה הישירה . הוועדה החליטה להקים תת - 
ועדה בה חברים נציגי הסוכנות , משרדי הבינוי , העבודה והרווחה , האוצר 
והקליטה . הוועדה נתבקשה להגיש תוך שבוע המלצות למציאת פתרונות דיור הולמים 
לקשישים . מהדווחים שנמסרו לוועדה , עולה כי גם העולים הבודדים מצויים בבעיה 
קשה . כ21 אחוז מהעולים הם בודדים , וגם הם סובלים ממחסור בפתרונות דיור 
ומבעיות חברתיות קשות . כן הוקמה ועדת - משנה מיוחדת שנתבקשה לגבש תוך שבועיים 
המלצות בנושא הזכאות לקבלת דיור ציבורי , אחרי שהוברר שתור הממתינים לדירות 
ציבוריות ( המדובר בדירות של " עמידר " ו"עמיגור " הניתנות לעולים דלי - 
אמצעים , תמורת תשלום שכר דירה מינימלי ) הוא ארוך מאד ויש לעדכן את הקריטריונים 
לזכאות . היום יעלו לירושלים כ005 תלמידי תיכון שמחציתם עולים חדשים , ומחציתם 
ותיקים המסייעים להם בקליטתם בארץ , כדי להשתתף באירועי " יום הילד העולה " . 
העולים הצעירים יסיירו בירושלים ויתקבלו על - ידי רעיית הנשיא אורה הרצוג . 
