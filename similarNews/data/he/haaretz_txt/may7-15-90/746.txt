לונדון ( ע"ר ) . מייקל הזלטיין , מראשי המפלגה השמרנית בבריטניה , 
הנחשב כמועמד למנהיגות המפלגה ויורש אפשרי של ראש הממשלה , מרגרט תאצר , 
הכחיש אתמול ידיעות לפיהן פתח במערכה על הנהגת המפלגה . הזלטיין השיב על 
שאלות בדבר מאמר שפרסם ב"טיימס " הלונדוני , שבו טען כי הממשלה מסתכנת 
בכישלון בבחירות הכלליות הבאות , אם לא תנקוט ברפורמות מרחיקות לכת במס 
הגולגולת החדש , שעורר את חמתם של מיליוני בוחרים . " אין לאבד יותר זמן . 
לא יינתן לנו סיכוי נוסף " . מס הגולגולת , שיושם כבר בסקוטלנד בשנה שעברה 
ובוויילס החל מה1 באפריל השנה , נועד לממן שירותים מוניציפאליים . המס 
עורר מחאה נרחבת בבריטניה , מאחר שהוא כרוך בהיטל אחיד לעשיר ולעני . בהתייחסו 
למס הגולגולת אמר הזלטיין , כי אנשים רבים סבורים ש"המס גבוה מדי , בלתי 
צודק , או שניהם ביחד " . עוד אמר כי המס " משאיר הרגשה מתמדת של חוסר 
צדק ויש לבנותו מחדש , כך שאלה שהכנסתם גבוהה יותר ישלמו יותר " . הזלטיין 
כיהן כשר הגנה בממשלת תאצר , ופרש ב6891 בעקבות סכסוך שפרץ בממשלה על המפעל 
הבריטי לייצור מטוסים . 
