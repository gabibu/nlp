( ע ) . חולים שבני משפחותיהם התנהגו באלימות כלפי הצוות הרפואי בבית - 
החולים הממשלתי בנהריה , יועברו לאלתר לבתי - חולים אחרים . על החלטה זו 
מסר אתמול יו"ר ועד העובדים בבית - החולים , גיורא ברלב , בעצרת מחאה שקיים 
הצוות הרפואי נגד האלימות הפיסית והמילולית מצד החולים וקרוביהם כלפי הרופאים , 
העובדים והאחיות במוסד . ברלב גם הקריא את החלטת הוועד הארצי של העובדים , 
שאימץ את ידי עובדי בית - החולים הממשלתי בנהריה . נקבע , בין היתר , 
כי אם האלימות בבית - החולים בנהריה ובבתי - החולים האחרים תימשך , תושבת 
המערכת כולה . העצרת התקיימה בשעה 01 בבוקר , לאחר שהעבודה בבית - החולים 
הופסקה לשעה , במחאה על האלימות הגוברת והולכת מצד בני משפחות חולים כלפי 
הצוותים הרפואיים . בעצרת השתתפו כל הרופאים , האחיות , עובדי המעבדה 
ועובדי המנהל והמשק . ההחלטה על קיום עצרת המחאה וההשבתה בת השעה התקבלה 
בעקבות המקרים האחרונים שהיו בשבוע שעבר , בהם הותקפו רופאים ואחיות על - 
ידי בני משפחה של חולים , שהטיפול שניתן ליקיריהם לא נראה להם . תופעת האלימות 
בבית - החולים הממשלתי בנהריה אופיינית , בדרך - כלל , למגזר היהודי . 
בני משפחה של מאושפזים דרוזים וערבים , המהווים חלק גדול מהמאושפזים בבית - 
חולים זה , הנם בדרך - כלל אדיבים ואסירי - תודה לרופאים על מאמציהם , 
אפילו כשמדובר במקרי מוות . 
