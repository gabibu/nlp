האספה הכללית של בעלי המניות בבנק לאומי מתכנסת היום כדי להחליט על השוואת 
זכויות ההצבעה במניות הבנק . על - פי ההצעה , השוואת הזכויות תיעשה בהתאם 
לנוסח שהועבר למזכיר בנק לאומי על - ידי אוצר התיישבות היהודים . אוצר התיישבות 
היהודים מחזיקה כיום ב%69 . 1 מהון המניות של הבנק , אך מניית יסוד שברשותה 
מקנה לה כ%67 מזכויות ההצבעה . אם תאושר ההצעה להשוואת הזכויות , תאבד אוצר 
התיישבות היהודים , לראשונה בתולדותיה , את השליטה בבנק לאומי . אוצר 
התיישבות היהודים שלטה בבנק למעשה מאז היווסדו , על - ידי בנימין - זאב 
הרצל . על סדר יום האספה יונחו היום הצעות נוספות , לשינוי תקנון הבנק , 
שעניינן אופן מינוי נציגים מטעם הציבור לדירקטוריון . ההחלטה על כינוס האספה 
הכללית של בעלי מניות בנק לאומי היא פרי הסכם שנחתם בין נכסים ם . י . 
לאוצר התיישבות היהודים . בהסכם נאמר כי בתמורה להסכמה להשוואה מרצון של 
זכויות ההצבעה תקבל אוצר התיישבות היהודים פיצוי של % 3 ממניות בנק לאומי . 
השוואת זכויות ההצבעה במניות בל"ל אמורה לסלול את הדרך למכירת השליטה בו 
למשקיעים פרטיים . ההסכם קובע כי עד למכירת השליטה בבנק לאומי ימשיך דירקטוריון 
הבנק לכהן בהרכבו הנוכחי , ולעובדת אבדן השליטה של אוצר התיישבות היהודים 
לא תהיה השלכה מידית . עם זאת , לאחר שהשליטה בבנק תימכר למשקיע אחר , 
יש להניח שדירקטוריון הבנק יוחלף . 
