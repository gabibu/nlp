המועצה המקומית קרית ארבע , ועד היישוב היהודי בחברון ומטה מאמ"ץ של גוש 
אמונים מארגן היום בבוקר ליווי המוני לרב משה לוינגר , בדרכו לכלא אייל , 
שם יחל בריצוי עונש של חמישה חודשי מאסר באשמת גרימת מותו ברשלנות של סוחר 
ערבי בחברון בספטמבר 8891 . בקרית ארבע הופצו אתמול כרוזים הנושאים את הכותרת : 
" קרית ארבע מצדיעה לרב לוינגר " . תחת הכותרת נכתב : " מחדש היישוב 
היהודי בחברון , מייסד העיר קרית ארבע , רבם ומדריכם של מקימי למעלה מ001 
יישובים ביו"ש שנדון למאסר עקב גרימת מוות ברשלנות , כאשר הגן על חייו , 
חיי ילדיו ונכדתו , וירה לעבר המון פורעים שהתקיפוהו בחברון . נלווה את 
הרב לוינגר לכלא " . המארגנים מתכננים מחר תפילה המונית במערת המכפלה , בשעה 
03 . 6 בבוקר . בשעה 00 . 11 על - פי התכנון , תגיע השיירה לכלא אייל ליד 
כפר סבא , שם ייערך טקס נוסף . סופר " הארץ " מציין כי חוגים במועצת יש"ע 
הביעו בימים האחרונים מורת רוח גלויה מ"הפסטיבל " , כהגדרתם , שמנהלים אוהדיו 
של לוינגר סביבו . הם ציינו כי האיש הודה בהריגה , אם כי ברשלנות , וכי 
הודאה כזו אינה מצדיקה " חגיגה כזאת , כפי שמאורגנת עתה סביבו " . נראה 
כי בימים הקרובים , צפויה הסתייגות פומבית של כמה רבנים , מהודעות שפרסמו 
רבנים אחרים בזכותו של הרב לוינגר . 
