מועצת עיריית קריית - אתא בחרה בסוף השבוע שעבר את נציגיה להרכב החדש של 
המועצה הדתית . עם הנציגים נמנה חילוני , חבר מועצת העיר ניסים חדרי , 
שהוא איש מפלגת העבודה . בתום דיון סוער , בו נאלץ ראש העיר , דוד ראם , 
להפסיק את ישיבת המועצה למשך חצי שנה , עקב חילוקי דעות בתוך סיעת המערך , 
שהציעה שתי רשימות מועמדים , החליטה מועצת העיר לאשר את בחירתו למועצה 
הדתית , פה - אחד , ובהסכמת נציגי סיעת המפד"ל . הרכבת המועצה הדתית החדשה 
בקריית - אתא ארכה זמן רב , והנושא אף הגיע לדיון בבית המשפט הגבוה לצדק 
מאחר שבינואר השנה , כונסה ישיבת המועצה , ונבחרו נציגים שלא היו מקובלים 
על תנועות המערך והמפד"ל . הסיעות עתרו לבג"ץ וביקשו לבטל את החלטת המועצה . 
לבסוף הושג צו - ביניים המורה לעירייה לבוא ולנמק מדוע לא יתקיים דיון חוזר . 
בשבוע שעבר , טרם ההכרעה הסופית של בג"ץ , החליט ראש העיר ראם לזמן את 
המועצה לדיון מחודש בהרכב המועצה הדתית . כאמור אושרה לראשונה בחירת חילוני 
למועצה . לאחר ההצבעה הודיעו חוגים דתיים בעיר ביניהם שמואל שולזינגר הרב 
הראשי האשכנזי של העיר ( דגל התורה ) וחלק מאנשי המפד"ל והמערך , שלא 
מקובל עליהם שאדם חילוני יכהן במועצה דתית . עתה דרושים אישורי הרבנים ושר 
הדתות לרשימת חברי המועצה הדתית בקריית - אתא . 
