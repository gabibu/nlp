נבחרת הנשים של ישראל תצא היום לאתונה , שם יחלו מחר מישחקי חצי הגמר של 
אליפות אירופה . הנבחרת תשחק ביום רביעי עם ספרד ; ביום חמישי עם דנמרק ; 
ביום שישי תתמודד עם הולנד ; בשבת נגד הונגריה וביום א תשחק עם יוון . 
שתי הנבחרות הראשונות בטורניר יעלו לבית הגמר של אליפות אירופה שתהיה בשנה 
הבאה . הנבחרת שתסיים שלישית , תתמודד עם הנבחרת שתדורג במקביל בטורניר 
חצי הגמר האחר שיהיה בגדאנסק , פולין , על הזכות להשתתף בטורניר הקדם - 
אולימפי לטורניר ברצלונה . המאמן אפי בירנבוים קבע את 21 הכדורסלניות : 
ענת דרייגור , אורלי גרוסמן , גלית יהודה ( אליצור ת"אחולון ) , אלומה 
גורן , לימור מזרחי , סיגלית טרבולסי , רונית בסון - דיאמנט ( בני יהודה ) 
, אורלי קסטן , בשמת מקובר , אריאלה וולף ( מכבי תל אביב ) , איריס 
דינרמן ( הפועל חיפה ) , שרית ארבל ( אליצור ראשון לציון ) . עם הנבחרת 
יוצאים : עוזר המאמן אריק שיבק ; ראש המשלחת יעקב מנקין ; מנהלת הנבחרת 
נאווה פלס ; הרופא ד"ר הרמן אוסקר ; הפיסיותראפיסטית ורדה שגיב ; והשופט 
הבין - לאומי דוד דגן . 
