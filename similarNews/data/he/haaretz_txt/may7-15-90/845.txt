( עש"ת למ"ם ) . סקר חדש שנערך על פי הזמנת משרד התיירות , אל על וועדת 
הנשיאים של הארגונים היהודיים בארה"ב , הדן בעמדות של יהודי ארה"ב כלפי 
ישראל כיעד תיירותי , מגלה שמחיר חבילת התיור מהווה סיבה מרכזית לאי - בחירת 
ישראל כיעד לחופש ונופש ע"י התייר הפוטנציאלי . בכך מפריך הסקר את המיתוס , 
לפיו היהודים תושבי ארה"ב לא מושפעים ממחירי חבילת התיור . % 42 מכלל אלה 
שאמרו שאינם מתכננים נסיעה לישראל בשנתיים הקרובות , ציינו כסיבה עיקרית 
את יוקר חבילת התיור . על פי ממצאי הסקר מתברר שמחיר החבילה מהווה גורם מרתיע , 
בעיקר אצל אלה שלא ביקרו עדיין בישראל , ואצל אלה שאינם מרבים כלל לצאת 
מתוך גבולות ארה"ב . % 77 ממשתתפי הסקר ציינו את הדאגה לביטחונם האישי כגורם 
חשוב , כאשר הם בוחרים יעד תיירותי . % 75 ראו את נושא המזון כמרכיב חשוב 
לבחירת יעד תיירותי ( השגת מזון כשר בארץ היעד , או מידת האפשרות להכיר 
סוגי מאכלים , המיוחדים לארץ היעד ) . % 05 התייחסו למחיר הטיסה , % 73 
למחיר האיכסון , % 23 לאפשרויות של פעילויות תרבותיות . מממצאי הסקר עולה , 
שייתכן שינוי בעמדת יהודי ארה"ב , שאינם מתכננים לבקר בישראל , אם ישתנו 
התנאים הפוליטיים - ביטחוניים בארץ ואם יוזלו מחירי הטיסה והאיכסון . 
