( ע ) . ועד פעולה של תושבי הערבה והחברה להגנת הטבע קרא אתמול לממשלת 
ישראל לבטל את הקמת משדרי קול אמריקה בערבה . זאת , בעקבות דרישה כזו של 
יושב ראש ועדת הסנאט האמריקאי לענייני חוץ , הסנאטור פאסל , שתבע אתמול 
ממזכיר המדינה האמריקאי בייקר לבטל את בניית תחנת הממסר בישראל . הסנאטור 
פאסל פנה אתמול במברק לבייקר ודרש את ביטול בנייתם של משדרי קול אמריקה בערבה , 
בשל מידע חמור שהגיע לידיו , לפיו מכלל 51 עד 02 מיליון ציפורים , העוברות 
בשנה בערבה , ימותו כמיליון ציפורים בשנה מקרינה אלקטרומגנטית שיפיקו המשדרים . 
הוא גם טען , שנוכח תביעות חיל האויר הישראלי לקבל שטחי אימונים חליפיים 
תמורת שטחים שיועמדו לרשות התחנה , ייפגעו שמורות טבע יחידות במינן בנגב . 
חברי ועד הפעולה של ישובי הערבה והחברה להגנת הטבע יצאו בעקבות דברי הסנאטור 
האמריקאי , בקריאה נפרדת לממשלת ישראל לבטל את הקמתם של המשדרים . 
