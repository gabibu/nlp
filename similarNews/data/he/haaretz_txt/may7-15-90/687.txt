בנק ישראל מעוניין למכור לציבור מדי שבוע , סכום של 04 מיליון שקל , וזאת 
במסגרת ההצעה לשינוי מתכונת המכרזים המוניטריים . כפי שפורסם אתמול ב"הארץ " , 
בבנק ישראל מקווים כי המתכונת החדשה של המכרזים , עשויה להמריץ את הבנקים 
להפחית בצורה מהירה יותר את ריבית החובה . על פי ההצעה , יהיו הבנקים האחראים 
לטיפול בנושא הבטחונות כלפי הציבור שיהיה מעוניין לקנות את הכסף . המכרז 
ייערך בצורה מפלה ( כלומר לא יקבע מחיר אחיד , אלא כל קונה יקבל את המכסה 
שביקש במחיר שהציע ) . הבנקים יקבעו עבור הטיפול בנושא הבטחונות של הלקוח , 
פרמיה מסויימת , שתיקבע על פי רמת הסיכון של הלקוח . על מנת לוודא כי הכסף 
שבנק ישראל מציע יגיע ליעדו , ושהבנקים לא יקנו את הכסף לעצמם , מבקש בנק 
ישראל מהבנקים לצרף לנתוני הביקוש , גם את העמלות שגבו מכל אחד מהלקוחות . 
נושא השיטה החדשה של המכרזים המוניטריים , עמד על סדר היום של הוועדה המייעצת 
של בנק ישראל , שהתכנסה לדיון שלשום , אך בסופו של דבר לא נדון . בבנקים 
דוחים על הסף את ההצעה החדשה של בנק ישראל . מקורות בבנקים מסבירים כי אין 
שום מדינה בעולם שבה הבנק המרכזי מוכר כסף ישירות לציבור הרחב , אלא לכל 
היותר המדובר במכירה למוסדות פיננסיים . בבנקים טוענים כי הלקוחות הטובים 
( מה שמכונה בעגה המקצועית לקוחות ה - " ) , משלמים ממילא ריבית נמוכה 
יותר על האשראים , ולכן ההצעה של בנק ישראל , לא תשיג את יעדה , בכל הנוגע 
להורדת ריבית החובה . 
