" בתחילת העונה לא היו לנו ציפיות גדולות ובודאי שלא חשבנו על אליפות " , 
מודה דרור ברנור , מאמן הפועל צפרירים חולון , שהבטיח בשבת את זכייתו 
באליפות הליגה הארצית ואת שובו לאחר שנה לליגה הלאומית . דרור העלה בקאריירה 
שלו כמאמן את לזרוס חולון מליגה ב לליגה א ואת הפועל פתח תקוה מהליגה הארצית 
לליגה הלאומית . " הבעיה העיקרית בחולון היתה איך להתגבר על הטראומה של 
הירידה , מה עוד ששחקנים רבים עזבו לאחר הירידה . בעונה כזו קובע יותר 
מכל המנטליות , הראש , כי כמעט לכל קבוצה יש כושר גופני , יש טכניקה ויש 
טקטיקה . לכן , נהגתי לנהל שוב ושוב שיחות רבות עם השחקנים . שמתי דגש 
רב על ההיבט המנטלי . זו אחת העונות הקשות שהליגה הארצית ידעה מעודה והמשימה 
העיקרית שלנו היתה להתמודד בהצלחה עם מצבי לחץ . שבע הקבוצות בחלק העליון 
של הטבלה שוות ביכולתן . לכן , מצליח מי שמחזיק מעמד ויודע להתגבר על קשיים 
ועל משברים מזדמנים . אם הליגה היתה נמשכת עוד שני מחזורים אני לא יודע 
אם היה לנו כוח נפשי להחזיק מעמד . הרגשתי , כי נסחטנו עד הטיפה האחרונה 
ומיצינו את כל הפוטנציאל שלנו " . קפכותחזי ויטקובסקי , היו"ר המסור של הפועל 
רמת גן , אינו מסכים להגדיר באופן בומבסטי את שני הניצחונות הרצופים של 
קבוצתו שהפסיקו בצורת ארוכה בהן סבלה הקבוצה מסידרה של אכזבות . עתה באו 
שני הישגים וחילצו אותה מהמקום האחרון . ויטקובסקי : " בסך הכל המזל חוזר 
אלינו . ברוב המישחקים , למעט ההפסד 03 בבאר שבע , היינו טובים מהיריב . 
מבחינת כדורגל הפועל רמת גן היא הקבוצה הטובה ביותר בבית התחתון ומשתווה 
אפילו להפועל כפר סבא . אריק גילרוביץ ( מבקיע שערי הניצחון על נתניה ושמשון ) 
הבקיע שערים גם כאשר שיחק בעמדת בלם . החלטנו לנסות אותו בהתקפה בגלל התלהבותו 
ובזכות מישחק הראש שלו . עמדתי על כך שהמאמן דרור קשטן ימשיך בתפקידו , 
כי איני מאמין בניסים ונפלאות . אם הייתי חושב שזה יעזור לא הייתי מהסס , 
כי טובת המועדון קודמת לכל . אני לא חושב שחילופי מאמנים הם פתרון . אולי 
הם גורמים זעזוע לשבוע אחד . זו הסיבה בגללה התפטרתי , כדי לגרום לזעזוע . 
אני מאמין שניחלץ מהירידה . במחזורים שנותרו נידרש להשיג שש או שבע נקודות " . 
