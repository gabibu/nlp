כפר הנופש נואייבה הים - תיכונית חידש בשבוע שעבר את פעילותו , אבל בגלל 
התנאים הירודים בבונגלוס שבתחומו הוא לא יארח משפחות לחבילות נופש בעונות 
האביב והקיץ הקרובות . בסוף השבוע נחנך בכפר הנופש הסמוך למכמורת פאב חדש 
ונפתחו לשימוש מתקני הנופש השונים . לדברי מנכ"ל הכפר , עופר שנער , בראשונה 
מזה שלוש שנים לא נחכר בית המלון מירמר הסמוך לשם אכסונם של אורחי כפר הנופש . 
במקום שופצו 04 בונגלוס ועוד 01 מבני איגלו , המחזיקים יחד 002 מיטות , 
בשטחו המקורי של הכפר שהוקם לפני שמונה שנים . אולם בשל תנאיהם הירודים 
של אמצעי אכסון אלה הם הוצעו השנה בעיקר לבני נוער צעירים ולחיילים . לדברי 
שנער , נחתמו הסכמי התקשרות גדולים לאכסונם של בני נוער מחו"ל , שיבואו 
לישראל במסגרת מפעלי הקיץ הציוניים , בסדר גודל של אלפיים לינות , וכן 
נחתם חוזה עם צה"ל לנופשונים לחיילים בהיקף של 000 , 7 לינות . עם זה , 
אמר שנער , פתוחים מתקני הכפר לקליטתם של נופשים , משפחות וילדים , בעיקר 
בסופי שבוע . אלה כוללים בין השאר בריכת שחייה , מגלשות מים , מועדוני 
שיט , צלילה ורכיבה על סוסים . במקביל ממשיך לפעול זו השנה הרביעית מרכז 
אירועים ושמחות . מנך " ל חברת מפעלי תרנ"א בע"ם , בעלת כפר הנופש , עמירם 
קפלן , אמר כי מחזורו הכספי של כפר הנופש הגיע בשנת 88 לשלושה מיליון דולר , 
אולם בשנה שעברה הוא נקלע למשבר כלכלי עמוק , לאחר שהוחכר והופעל ע"י חברה 
אחרת . קפלן הוסיף , כי במהלך השנה האחרונה ננקטו צעדים מעשיים וטופל עניין 
החובות שהושארו ע"י החברה האחרת . לדבריו , עם פתיחת הפאב החדש נפתח דף 
חדש בקורות כפר הנופש . הדגש בהפעלתו מחדש של כפר הנופש יושם על צוות הווי 
ובידור . מחירי האכסון בעונת האביב יהיו 72 דולר לאדם ללילה בתנאי פנסיון 
מלא ו23 דולר לאכסון ללילה בעונת הקיץ . 
