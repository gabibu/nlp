שני מקרים שבהם זוהמו מי - ים בדלק נרשמו שלשום באילת . מקרים אלה באים 
בהמשך לשרשרת מקרי זיהום מי - ים , שנרשמו במהלך השבועיים האחרונים בצפון 
מפרץ אילת . במקרה הראשון זרמו בשעות הלילה כמויות ניכרות של דלק לים אילת , 
בעקבות פיצוץ שאירע בצינור דלק בבסיס חיל הים . אנשי חיל הים לא הודיעו 
על התקלה ועל הזיהום לצוות התחנה למניעת זיהום הים של המשרד לאיכות הסביבה 
באילת , וניסו לטפל במקרה בכוחות עצמם . מהמשרד לאיכות הסביבה נמסר אתמול 
כי אין זה אירוע ראשון הנגרם מבסיס חיל הים , אולם החוק למניעת זיהום הים 
בשמן איננו חל על מערכת הביטחון , ולכן לא ניתן להגיש כתב אישום , כמקובל 
במקרים מעין אלה במערכות או בכלי - שיט אזרחיים . מקרה הזיהום השני אירע 
בשעות הבוקר , בתחום המרינה באילת . הזיהום נגרם על - ידי יאכטה , ששפכה 
מי שיפוליים מזוהמים בשמן בפתח המרינה . צוות התחנה למניעת זיהום הים פתח 
בחקירה , ונגד בעלי היאכטה יוגש כתב אישום . הקנסות הצפויים כיום במקרים 
מעין אלה הם בסדרי גודל של כמה אלפי שקלים . לדברי אנשי מניעת זיהום הים , 
אלה הם קנסות קטנים יחסית בהשוואה לקנסות מקבילים הנקוטים בארצות צפון - 
אירופה , ארה"ב , קנדה או יפאן , ואף במספר מדינות הנחשבות כ"מפגרות " . 
במהלך השבוע שעבר דווח על שלושה זיהומי מי - ים שהתרחשו במפרץ אילת . במקרה 
האחד אותר כתם דלק ממקור לא ידוע , בכמות של כמה טונות , לא הרחק מנמל 
אילת . אנשי צוות התחנה למניעת זיהום הים נקטו בפעולות למניעת התפשטות כתם 
השמן על - ידי הקמת מחסומים , ובהמשך פעלו לשאיבתו . בראשית השבוע שעבר 
דווח על מקרה דומה , בעוד במקרה השלישי אותר בצפון - המפרץ כתם שמן , שהגיע 
מהים הפתוח . מקורו של כתם זה היה , ככל הנראה , במיכלית שעגנה בחלק הירדני 
של המפרץ , סמוך לעקבה . עם גילוי הכתם הוצבו מסביבו מחסומים , ובוצעה 
פעולת שאיבה שמנעה את זיהום החוף הצפוני של אילת . היחידה למניעת זיהום הים 
באילת מונה חמישה אנשי צוות , והיא מפעילה ציוד מיוחד למניעת זיהומים בים , 
הכולל משאבות , חוסמים צפים , כריות סופגות ועוד . 
