" צפויים קשיים בהתקשרויות חדשות ובעיות בהרחבת היקף שיתוף הפעולה עם הקהילייה 
האירופית . לכן מתבקש מאמץ רב מצדנו בנוכחות המדינית שלנו בפרלמנט האירופי , 
בנציבות השוק המשותף ובקהילייה האירופית " , אמר אתמול מנכ"ל משרד החוץ , 
ראובן מרחב , ביום עיון שהתקיים באוניברסיטת ת"א . יום העיון , בנושא 
" ישראל והקהילייה האירופית והשתלבותנו במעגל הסחר " , התקיים ביזמת פורום 
גין קירקפטריק . מרחב , שהתייחס למצבה המיוחד של ישראל ביחסיה עם הקהילייה 
האירופית , אמר כי אמנם לא צפויה פגיעה בהתקשרויות הקיימות של ישראל עם 
השוק , אבל על מנת לקדם את מעמדה דרושה תזוזה ממשית בתהליך המדיני . חנן 
בראון , סגן נשיא מכון וייצמן למדע ולשעבר המשנה למנכ"ל משרד החוץ , אמר 
: " אנחנו בעצם לא רלוואנטיים לאירופה , הן מבחינה עסקית והן מבחינה 
כלכלית . עלינו לנסות ולהגביר את הרלוואנטיות שלנו שם בתחומי המדע והטכנולוגיה " . 
יו"ר מועצת המנהלים של בנק לאומי , משה זנבר , קרא למנות גורם בכיר בממשלה 
שירכז בידו את כל הטיפול בנושא סחר החוץ של ישראל . 
