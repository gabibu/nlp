" ניו - דלהי ( ע"ץ ) . מנהיג סיקי רב השפעה , גורשאראן סינג טוהרה , 
נפצע שלשום בערב בפונגאב , שעה שאלמונים ניסו להתנקש בחייו . נהגו האישי 
וכן פעיל סיקי נהרגו . בדלנים סיקים פתחו באש לעבר מכוניתו של טוהרה , נשיא 
הוועד המנהל של המקדשים הסיקים ומנהיג המפלגה הסיקית " אקאלי דאל " . סוכנות 
הידיעות ההודית מסרה כי טוהרה , 56 , נפצע קל , אולם תחנת הרדיו " אייר " 
ציטטה דובר של ממשלת פונגאב שאמר כי טוהרה נפצע קשה ואושפז בבית חולים . 
הארדאייאל סינג ראגלה , לשעבר ציר בפרלמנט המקומי וכן נהגו של טוהרה נהרגו , 
ושניים משומרי ראשו נפצעו . מאז תחילת השנה נהרגו 567 איש במאבק של הבדלנים 
הסיקים לעצמאות חבל פונגאב . 
