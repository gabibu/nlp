קאן ( מיוחד ל"הארץ " ) . סרטו האחרון של הבמאי היפאני , אקירה קוראסאווה 
" חלומות " פתח אמש את פסטיוואל הסרטים ה34 בקאן . " חלומות " מוצג 
מחוץ לתחרות , ככבוד מיוחד לבמאי היפאני שעבר את גיל ה08 , וזכה בעבר ב"דקל 
הזהב " בקאן 08 עם סרטו " קאגאמושה " . קוראסאווה הגיע לפסטיוואל חייכני 
ונינוח , וכיכב במסיבת עתונאים רבת משתתפים שהתקיימה מיד לאחר הקרנת סרטו 
לעתונאים . " חלומות " מורכב משמונה סרטים קצרים , שבכל אחד מהם חלום 
מזכרונותיו של הבמאי . זהו אחד הסרטים היותר אישיים של הבמאי , שאמר כי 
החלומות מייצגים את הפחדים העמוקים ביותר ואת התקוות הגבוהות ביותר . באחד 
החלומות בסרט מצדיע קוראסאווה לצייר ואן גוך ולאומנותו , בהבעה קולנועית 
מרשימה . גיבור הסרט , המגלם את קוראסאווה בצעירותו ונקרא " אני " , נכנס 
לאחת מתמונותיו של ואן גוך , ומטייל בתוך עולם ממשי , שצבעוניותו מועתקת 
בדיוק רב מתמונות הצייר . את ואן גוך בסרט , מגלם הבמאי האמריקאי , מרטין 
סקורסיזה . קוראסאווה הסביר כי בצעירותו חלם להיות צייר , ומאז ומתמיד 
הרגיש משיכה מיוחדת לאישיותו של ואן גוך . את ציוריו האורגינאליים של הצייר 
ראה לראשונה ב4891 בפאריס , ובעקבות חוויה זו , חלם את החלום שהסריט עתה : 
פגישה עם ואן גוך בתוך עולמו . הסרט שפותח את התחרות בפסטיוואל , הוא סרטו 
החדש של קלינט איסטווד : " צייד לבן לב שחור " . זהו סיפורו של במאי קולנוע 
מבריק , סוער ובלתי מתפשר , שדמותו מבוססת על דמותו של הבמאי האמריקאי 
המנוח , גון יוסטון . סרטו ה31 של איסטווד כבמאי , צולם ברובו בזימבאבווה , 
ומתאר סיפור של הסרטת סרט באפריקה , כאשר רצונו הגדול ביותר של במאי הסרט 
הוא לצוד את החיה הנפלאה עלי אדמות הפיל האפריקאי . אנגליקה יוסטון , בתו 
של גון יוסטון יושבת בחבר השופטים השנה . יו"ר חבר השופטים הוא ברנרדו 
ברטולוצי . 
