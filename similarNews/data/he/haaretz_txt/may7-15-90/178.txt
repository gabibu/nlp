בודפשט ( מיוחד ל"הארץ " ) . הביטאון השמרני " סובייטסקאיה רוסיה " הרחיב 
את האשמותיו בפרשת יצוא מנועי " מיג 92 " וביום ששי טען , כי גם שירות 
המודיעין הצבאי ההונגרי מעורב בה . כזכור , הפרשה התעוררה סביב מנועי מיג 
92 שניסתה החברה הסובייטית " א . ן . ט . " למכור לסוחר סודני שהתגלה 
כפרובוקאטור . על פי בקשת השלטונות הסובייטים , עצרו ההונגרים בבודפשט 
שניים מנציגי החברה , אבל שיחררו אותם כשהתברר שפעלו בתום לב ובהתאם לחוק 
והכסף שקיבלו מהסוחר הסודני הוא דמי קדימה ולא כשוחד . עתה טוען " סובייטסקאיה 
רוסיה " , שנקט מאז החלה הפרשה בעמדה שנועדה להכפיש את אנשי א . ן . ט . 
ואת התומכים בחברה , כי " אווי אספייס " , החברה ההונגרית שתיווכה בעיסקה , 
אינה אלא מוסד מוסווה של המודיעין הצבאי ההונגרי . לדברי העיתון , בגלל 
מעורבותו של המודיעין ההצבאי ההונגרי בפרשה שוחררו ממעצר שני אנשי א . ן . 
ט . העיתון מאשים גם את מפקדת הכוחות הסובייטים בהונגריה , וטוען שהיא 
איפשרה את הטסת המנועים ממוסקווה לבודפשט . הרמטכ"ל ההונגרי , גנרל לאסלו 
בורשיץ , הכחיש אתמול בתוקף , בראיון לעיתון " ניפסאבאדשאג " , כל קשר 
בין הצבא ההונגרי לחברת " אווי אספייס " , והזים את הטענה ששני הסובייטים 
שוחררו בעקבות התערבות הצבא ההונגרי . " אפשר רק לנחש " , הוסיף העיתון 
ההונגרי , " איזה מוסד או מוסדות סובייטים סיפקו לעיתון סובייטסקאיה רוסיה 
את חומר הרקע ששימש למאמר , שאינו אלא עירבוב של סילופים ושקרים . כך או 
כך , ברור כי המאמר והמסע כולו נגד א . ן . ט . הם חלק מהמאבקים הפוליטיים 
הפנימיים ואפשר אף לומר , המאבקים השלטוניים בבריה"ם " . 
