פנתה החברה הממשלתית לשיקום ולפיתוח הרובע היהודי בעיר העתיקה בירושלים 
ב"היצע דירות לציבור " . החברה קבעה שזכאי להשתתף רק אחד מאלה : אזרח ישראל 
שהוא תושב בה ושירת בצה"ל או עולה חדש שהוא תושב ישראל . ניסוח עדין זה 
כוונתו היתה לכלול בין הפונים יהודים אזרחי ישראל בלבד . מוחמד סעיד בורקאן 
מוסלמי , תושב מזרח ירושלים , ובעל אזרחות ירדנית פנה אל החברה בבקשה 
לפתוח את היצע הדירות גם לפניו . פנייתו נדחתה . הוא עתר לבג"ץ , וטענתו 
המרכזית היתה שהופלה לרעה מטעמי דת או לאום . בפסק דין מפורט דחו שלושת השופטים 
את העתירה . השופט שמגר הדגיש בפתח דבריו ש"לו היה ממש בדברי פרשנותו המשפטית 
( של העותר ב . ב . ) היה בית משפט זה מושיט לעותר סעד כבקשתו , כי 
הכלל שלפיו אין מפלים בין אדם לאדם מטעמי גזע , מין , לאום , עדה , ארץ 
מוצא , דת , השקפה או מעמד חברתי , הוא עיקרון יסוד חוקתי , השלוב ושזור 
בתפיסות היסוד המשפטיות שלנו ומהווה חלק בלתי נפרד מהן " . אך במקרה הנוכחי , 
מדגיש השופט , אין מדובר בשאלה של שוויון בזכות לדיור , אלא במציאות 
היסטורית מיוחדת במינה , האופיינית לעיר העתיקה בירושלים , שמגורים בה 
מחולקים לרבעים לפי עדות . זו היתה המציאות בעיר העתיקה , לפחות מאז המאה 
ה11 . בתקופת המאורעות של שנות העשרים והשלושים נדחקו רגלי היהודים מהרובע 
היהודי עד שהוא נהרס כליל על ידי צבא ירדן ב8491 . לאחר שחרור ירושלים העתיקה 
במלחמת ששת הימים החליטה הממשלה על " החזרת עטרה ליושנה " , היינו שיקומו 
של הרובע וקימומו מהריסותיו ואכלוסו ביהודים , כדי שישוב וישתבץ מחדש בפסיפס 
של יתר הרבעים העדתיים אשר בעיר העתיקה " . על רקע " מערכת עובדות מיוחדת 
במינה " זו , לא מצא השופט שמגר פסול במדיניות החברה בכל הנוגע לאכלוס 
הרובע ביהודים בלבד . גם השופט חיים כהן הדגיש בפסק דינו , ש"אין כל הפליה 
פסולה בייחודם של הרבעים הללו , רובע רובע ועדתו " . החרה - החזיק אחריהם 
השופטים כהן ושמגר גם השופט בכור , בציינו את " הכלל המקודש " בדבר איסור 
אפליה מטעמי דת או לאום . ההצדקה למדיניותה של הממשלה ושל החברה לשיקום 
הרובע היהודי היתה בכך , שהיאבאה להחזיר " עטרה ליושנה " במובן של החזרת 
הרובע היהודי למקומו בין שאר הרובעים במקום ועל רקע קיומם של אותם רובעים 
אחרים . לו הסתבר לבג"ץ באותה פרשה שמדיניות הממשלה היא לעודד אכלוסם של 
רבעים אחרים ביהודים , אך באותה עת למנוע כניסתם של לא יהודים לרובע היהודים , 
הרי ללא ספק היתה מתמוטטת מדיניות זו וזוכה לביקורת משפטית , מהטעם של 
אפליה פסולה . כל החרד להבטחת אופיו היהודי של הרובע היהודי בעיר העתיקה 
חייב לדרוש ממשרד השיכון שלא להפנות את תקציביו באופן כזה שיגרמו לבסוף 
את השמטת הקרקע המשפטית מהמטרה של אכלוס רובע זה ביהודים בלבד . זכורה לכולנו 
התיישבותו הדרמטית של השר ( כתוארו אז ) שרון בבית ברובע המוסלמי . באותו 
מקרה ניתן היה ( בדוחק ) לומר , שעשה זאת כ"אדם פרטי " , ואין בכך ביטוי 
למדיניות ממשלתית . ההקצבה הכספית של משרד השיכון היא פעולה שלטונית . 
ככזו , אם היא מבטאת את מדיניות הממשלה , הרי היא חורגת מהמדיניות שהוצגה 
בפני בית המשפט בפרשת בורקאן והיא ממוטטת את ההצדקה להבטחת צביונו היהודישל 
הרובע היהודי בירושלים . המציאות המיוחדת שיצרה את החלוקה ההיסטורית של 
העיר העתיקה תופסת לא רק באשר לרובע היהודי . רגישות דומה קיימת גם לגבי 
בני העדות האחרות בעיר , ויש להבינה . הבנה מעין זו תיתן תוקף להצהרות 
של ממשלת ישראל בדבר הבטחת זכויות המיעוטים הדתיים במדינה , ובייחוד בירושלים 
לאחר איחוד שני חלקיה . בפסק דין בורקאן התייחס בית המשפט ל"פסיפס הרבעים " 
בעיר העתיקה , שהוא עתיר רגישויות היסטוריות . הזזת אבן אחת בו עלולה 
למוטט את כולו . 
