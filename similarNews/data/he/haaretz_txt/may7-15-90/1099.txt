נשיא מצרים , חוסני מובארק , הגיע אמש למוסקווה לביקור ראשון מזה 81 שנה . 
הביקור יימשך שלושה ימים , ובמהלכו יהיה מובארק המנהיג הזר הראשון , שינאם 
בפני הסובייט העליון של בריה"ם . הבוקר ייוועד מובארק עם צמרת הקרמלין , 
ומתוכננת לו פגישה סגורה בארבע עיניים עם הנשיא מיכאיל גורבצוב . במרכז 
הפגישה עומדים שני נושאים : העלייה היהודית מבריה"ם ותהליך השלום במזרח 
התיכון . מובארק עומד לדרוש מגורבצוב ערבויות כי העלייה היהודית לא תימשך , 
עד שלא יובטח שהעולים לא ייושבו בשטחים , וכי זכויותיו של העם הפלשתינאי 
לא ייפגעו . לנשיא המצרי יש תוכנית מדינית לשלב גם את בריה"ם בתהליך השלום . 
מובארק מביא עימו לקרמלין שני ניירות עבודה . האחד עוסק בתיאום עמדות בין 
בריה"ם לארה"ב והשני בצעדים מעשיים לקידום תהליך השלום . מובארק ידרוש 
מגורבצוב לפעול בתיאום עם הבית הלבן ביחס לסכסוך הישראלי - ערבי , ויבקש 
כי תהליך השלום יעלה בשיחתם של מנהיגי בריה"ם וארה"ב , שתיערך בסוף החודש 
בוואשינגטון . למעשה , מהווה המסמך שגיבש מובארק יוזמה למעורבות של שתי 
המעצמות במעין ועידה בין - לאומית מצומצמת , בהשתתפותן בלבד . מובארק מבקש 
להשיג תוצאות מעשיות מהביקור , כדי להגיע ב82 בחודש לפסגה הערבית בבגדד 
עם עמדה סובייטית ברורה לגבי המשך העלייה היהודית . בין היתר , ידונו שני 
הנשיאים גם על יחסי המסחר בין שתי המדינות . מוסקווה מעוניינת לייבא כותנה 
ובגדים ממצרים , בתמורה לאספקת ציוד הדרוש לקהיר , כדי לבנות מחדש מפעלים 
שניבנו בציוד סובייטי , לפני שנוצר הקרע בין שתי המדינות . במהלך שהותו 
במוסקווה עשוי נשיא מצרים לפגוש אף את מזכיר המדינה האמריקאי , גיימס בייקר , 
שנמצא גם הוא בבירה הסובייטית . 
