הביקורת , המוטחת בממשלה זה חודשים , נשאה סוף - סוף פרי , ותוכנית כלכלית 
חדשה תוגש ביום ראשון הקרוב לממשלה . לא עוד מספרים חסרי - שחר על 04 אלף 
עולים , כמו שנכתב בתקציב 0991 , אלא הרבה יותר מכך . לשם כך דרוש תקציב 
נוסף , בסך 1 . 3 מיליארד שקל . זה סכום עצום , כי לכל הפעילות הריאלית 
של הממשלה לביטחון , לרווחה , לתרבות , לחינוך ולבריאות עומד סכום של 
כ04 מיליארד שקל , כך שמדובר בגידול של % 8 בהוצאות הממשלה . חלק על - ידי 
הסוכנות , חלק באמצעות תוספת הכנסות ממסים , שתבוא כתוצאה מהגידול בפעילות . 
אך , בכל זאת , נשאר פער בלתי - סגור של 8 . 1 מיליארד שקל . משמעות 
הדבר היא עלייה בגירעון בתקציב , מ%4 מהתוצר המקומי ל%6 ממנו . בתנאים 
של תעסוקה מלאה זהו גירעון מסוכן , שפירושו לחצים אינפלציוניים והגדלת הפער 
בין הייבוא לייצוא . לכן , מנסה האוצר למצוא מימון לגירעון זה על - ידי 
קיצוץ בתקציב , מכירת חברות ממשלתיות והטלת מלוות . השרים יתנגדו לקיצוץ , 
והוא לא יתבצע . גם מכירת החברות הממשלתיות תתנהל בעצלתיים , ואז יפנו 
לציבור להגדיל את נטל המיסוי וזה הצעד האפשרי הרע ביותר , כי אין לשכוח , 
שאנחנו באבטלה ובמיתון . לכן , אין מקום לפחד יותר מדי מגירעון בתקציב , 
שמעודד פעילות ומכניס את המובטלים למעגל העבודה . ראוי גם להסתכל על העלייה 
כעל השקעה . בשנים הראשונות הביקוש של העולים גבוה מתפוקתם , אך זה מתהפך 
חיש מהר בעיקר כשמדובר בעלייה עתירת השכלה וידע . לכן ראוי שלא להסתכל על 
התקציב דרך העיניים של מנהל חשבונות שצריך לאזן את הקופה על ידי עלייה במיסים , 
אלא דרך עיני כלכלן מה גם שיותר מיסים פוגע ברצון לעבוד ולהשקיע . לכן 
אפשר ואף כדאי להגדיל את הגרעון בתקופה כזו , ואף ניתן להגדיל את ההלוואות 
מחו"ל ואת הייבוא . התקציב הנוסף והעלייה , שכבר מתבצעת , חייבים להוציא 
את המשק מהמיתון , שבו הוא שרוי , כלומר יש לצפות להתאוששות בפעילות . 
עם זאת , יגדל הגירעון במאזן התשלומים . עם מעט מזל , תעלה האינפלציה 
רק במעט . 
