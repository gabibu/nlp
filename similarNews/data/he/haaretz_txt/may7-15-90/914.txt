שר החוץ של מזרח גרמניה , קלאוס מקל , הודיע כי ארצו לא תוכל לשלם יותר 
מפיצויים סמליים לקורבנות הנאצים . בשיחה עם ח"ך שבח וייס ( מערך ) , 
שייצג יחד עם עוזי לנדאו ( ליכוד ) את ישראל במועצת אירופה אמר מקל , 
כי המצב הכלכלי ששורר בארצו מונע פיצויים אישיים ריאליים . עם זאת ציין 
כי ארצו מכירה באחריותה לשואה והיא תהיה מוכנה להחזיר לקהילות היהודיות רכוש 
ובניינים שנותרו על מקומם . יושב ראש הכנסת דב שילנסקי פנה לסנאט הצרפתי 
לפעול נגד ארגונים אנטישמיים המרימים ראש בצרפת . " צרפת , מולדת אביב 
העמים , חייבת לרוצץ את גולגלתו של הצפע " , נאמר במברק ששיגר שילנסקי לסנאט 
הצרפתי בתגובה לאירועים האנטישמיים האחרונים . גאולה כהן ( תחיה ) קראה 
ליהודי צרפת לעלות לישראל וביקשה מהנשיא פרנסואה מיטראן לחוקק חוקים נגד 
ארגונים אנטישמיים וכן לסגור את משרד אש"ף בארצו . יאיר צבן ( מפ"ם ) 
הגיש הצעה דחופה לסדר יומה של הכנסת בסוגיה . 
