הגיבור התורן של התקשורת שהתלבט בין ימין לשמאל היה ח"ך אפרים גור . יום 
אחרי יום הוא הופיע , הצהיר שההחלטה קשה לו , שהוא " עדיין " חבר מפלגת 
העבודה , ושימסור בבוא העת את אשר יעשה . והעם עקב בנשימה עצורה אחרי מוצא 
פיו , עד שבישר שלא יעשה דבר . אפרים גור אינו מאלה הקרויים " גדול בישראל " , 
כמו הרב שך והרב עובדיה יוסף . הוא אף איננו מעריץ של רב , כמו ח"ך אליעזר 
מזרחי , שכל מה שאומר הרבי בברוקלין הוא לדידו דברי אלוהים חיים . אין 
הוא מתלבט מטעמים אידיאולוגיים כח"ך אברהם ורדיגר . אין הוא חבר ממשלה וראש 
של קבוצת ח"כים הרואים עצמם מקופחים , כמו השר יצחק מודעי . אפילו כח"ך 
אברהם שריר איננו . שהרי הדרך שבה פגע בו שמיר בפומבי בעת הרכבת הממשלה 
הקודמת היתה מעשה מחפיר , שעל כמותו היה הנעלב תובע את עלבונו בכל מקום . 
אפרים גור גם אינו ראש העדה הגרוזינית . על תואר זה נאבקים כמה אנשים בעלי 
שמות כמו בר - לביא , קריכלי וגולן . הוא עולה חדש יחסית , הוא היה סוכן 
ביטוח מצליח וחבר מועצת עירייה , והוא זכה להיכנס לכנסת על סמך גיוס קולות 
שהציבו במקום ריאלי . אגב , כך גם הכניס את מפלגתו לחובות כספיים לא מבוטלים , 
אבל זה הרי דבר קל - ערך בימים אלה של מימון מפלגות בדיעבד ושל הקצבות ייחודיות 
במיליונים . צריך למדוד אותו על - פי מה שעשה בכנסת . וכאשר בודקים פרוטוקולים 
של פעילות , במליאה ובוועדות , מתעוררת השאלה מתי הוא עשה משהו בכנסת . 
כל הופעותיו במליאה במשך שנה וחצי הסתכמו ב11 דברים : שמונה נאומים , 
שתי הצעות לסדר - היום , והשתתפות אחת בשאילתה בעל - פה . המספר הממוצע 
של הופעות חברי מפלגתו בשלושה תחומים אלה היה מעל 03 . אחדים אלה שאינם 
יושבי ראש של ועדות או בעלי תפקידים אחרים רשמו לזכותם 06 נאומים והצעות 
ואף יותר . בוועדות המצב דומה . תחילה היה חבר בשלוש מהן , אך התפטר כעבור 
זמן קצר מהוועדה לביקורת המדינה . טענתו היתה , שעומס העבודה כבד עליו . 
בוועדת העלייה והקליטה הופיע מדי פעם , כאשר היה בארץ . לוועדת הכספים , 
שגם בה היה חבר , הגיע ארבע או חמש פעמים בלבד , ודיבר שלוש פעמים בסך 
הכל . בלוח הופעותיו בכנסת יש חללים ניכרים . מכינון הכנסת בסוף 88 ועד 
יוני 98 נעדר שמו , פרט לפעם אחת . מסוף יולי אותה שנה נעלם שוב , עד 
אמצע דצמבר . השנה , בעקבות אזהרות ומחאות של חבריו , הקפיד על נוכחות . 
אך זה היה רק במארס . את שאר הזמן בילה בעיקר בגרוזיה . קשה למנות את 
מספר הפעמים שנסע לשם . שבועות רבים שהה בבריה"ם , דווקא בזמן פעילות מאומצת 
במליאת הכנסת ובוועדות . הוא הביא אתו שרים של הרפובליקה הגרוזינית . 
הוא אירח אותם בביתו . הוא ביקר אצל היהודים . כה רבה היתה פעילותו שם , 
שנשאל על - ידי חברים אם הוא חבר - הכנסת או שגריר בגרוזיה , או שמא שגריר 
גרוזיה בישראל . יו"ר סיעת המערך , ח"ך חיים רמון , קרא לו פעמים רבות 
לשיחות שקטות , יעץ לו , הדריך אותו , וביקש ממנו לחזור לפעילות של ממש 
המתבקשת מתפקידו כחבר - הכנסת . אך היעדרותו כל - כך בלטה וכל - כך הרגיזה , 
שח"ך מיכאל בר - זוהר יצא בהודעה פומבית נגדו ותבע שיפנה את מקומו בכנסת 
בגלל זלזול בתפקידו הציבורי . וגור , רק אחרי שנוכח כי זו הדעה הכללית 
עליו בסיעה , יצא לפתע בפעילות קדחתנית , בשבועות האחרונים לפני פגרת הפסח . 
ובכן , זה האיש שזכה לטיפול כמו הרב עובדיה יוסף , מודעי וורדיגר . כל 
אלה משכמם ומעלה לעומתו . אך למתלבט אפרים גור יש תכונה חיובית אחת : הוא 
מחייך יפה ומדבר בנימוס . 
