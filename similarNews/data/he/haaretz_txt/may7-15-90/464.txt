אלוף פיקוד המרכז לשעבר , עמרם מצנע , יעיד מחר בבוקר מטעם התביעה במשפטו 
של אל"ם יהודה מאיר , בביה"ד המיוחד בקריה בתל - אביב . מצנע השוהה בלימודים 
בחו"ל אמור להגיע במיוחד לצורך עדותו במשפט זה . העדות מעוררת עניין רב וכלי - 
תקשורת מהארץ ומחו"ל כנראה יתמקדו מחר בסיקור עדותו של האלוף . מצנע הוא 
הקצין הבכיר ביותר האמור להעיד במשפט זה . עד כה העידו קצינים בדרגת סגן - 
אלוף ותת - אלוף . מצנע שימש כאלוף הפיקוד בתקופה בה ארעו פרשות ההכאה אליהם 
מתייחס כתב האישום נגד אל"ם מאיר . לפי כתב - האישום בינואר 88 הוציאו חיילים 
בהוראתו של אל"ם מאיר , תושבים מהכפרים חווארה וביתא שבשומרון , ושברו 
את ידיהם ורגליהם של רבים מהם באלות . מצנע כנראה יתבקש מחר להתייחס לאירוע 
זה בעדותו , ויישאל לגבי הפקודות שניתנו לחיילי צה"ל באותה תקופה . 
