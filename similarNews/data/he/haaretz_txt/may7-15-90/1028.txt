( ע ) . " כונס הנכסים חושש כי בעלי חברת מקט נטלו לעצמם חלק מכספי החברה , 
באמצעות חברה בארה"ב שבתם היא בעלת המניות בה , או באמצעות חברות - בנות 
שהוקמו באנגליה , ארה"ב ושווייץ " כך טען עו"ד דב פישלר , בבקשה שהגיש 
לביהמ"ש המחוזי בתל - אביב לעיכוב יציאתם מן הארץ של בני הזוג זליג ויהודית 
קלצקי , בתם יהודית א . דור ובעלה חיים א . דור . השופט המחוזי , ישי 
לויט , נעתר לבקשת הכונס והוציא נגד הארבעה צווי עיכוב יציאה מן הארץ . 
עו"ד פישלר מונה לכונס של חברת מקט , שעסקה בייצור ושיווק בגדי עור אופנתיים , 
בשל חובות של 23 מיליון ש"ח . הוא טען כי עד כה לא קיבל הסברים מספקים 
להיעלמותם של שבעה מיליון דולר בשל תמורות יצוא שלא הוכנסו לארץ . הכונס 
העלה חשש כי כספי החברה הועברו לידיהם הפרטיות של בני משפחת קלצקי ואדור , 
הן באמצעות חברה בארה"ב בשם " אדור " שהבת , מלכה א . דור , היא בעלת 
מניות בה , והן באמצעות השיווק בארץ שנעשה בעבר באמצעות אותה חברה . בעלה , 
חיים א . דור , היה אף מנהל החברה - הבת של מקט " מקט ספורט " . עו"ד 
פישלר מביע פליאה על כך שחוב כספי של כ058 אלף ש"ח של חברת אדור למקט , 
שהיה רשום בספרי החשבונות של מקט ביוני 88 , הוקטן ועמד נכון ל13 במארס 
09 על 000 , 271 ש"ח , בלי שהועברו כספים בפועל . הוא גם ציין כי נציג בנק 
הפועלים , שלבקשתו מונה כונס למקט , צלצל לביתו של קלצקי לקבלת מידע , 
ואדם שעבד בדירה בשיפוץ סיפר לו שהיא נמכרה לפני כשבוע . 
