אלוף דן שומרון , נזף אמש באלוף משה בר - כוכבא ( בריל ) , עוזרו לנושא 
הפקת לקחים . הרמטכ"ל נזף באלוף בגלל דברי ביקורת אותם השמיע בר - כוכבא 
נגד הקצונה הבכירה בצה"ל , בנושא הטיפול באינתיפאדה ובגלל כוונתו לדרוש 
משמיר להסיק מסקנות נגד בכירים בצה"ל . אמש זומן האלוף בר - כוכבא ללשכתו 
של הרמטכ"ל וזה הדגיש בפניו כי לכל קצין , מפקד וחייל בצה"ל פתוחה הדרך 
להביע את דעותיו , אך מעשהו של האלוף , בין אם נעשה במישרין ובין אם בעקיפין , 
אינו מקובל עליו . הרמטכ"ל אמר , כי ביקורתו והשגותיו הפומביות של האלוף 
על הקצונה הבכירה בצה"ל , אינן אמות - המידה שלהן מצפים מקצין בדרגתו ובמעמדו . 
הוא קרא לבר - כוכבא שלא לחזור על התנהגות זו . נודע , כי האלוף בר - כוכבא 
טען בפני הרמטכ"ל , שהוא לא אמר את הדברים , אשר יוחסו לו בכלי התקשורת , 
אולם אלו אכן עמדותיו . הרמטכ"ל לא קיבל את הטענה , נזף באלוף ודיווח 
על - כך לראש הממשלה , יצחק שמיר , המכהן כשר הביטחון . למרות הנזיפה 
מתכונן האלוף לבקש אישור להיפגש עם ראש הממשלה , ולהציג בפניו את עמדותיו . 
נזיפת הרמטכ"ל באלוף באה על רקע פרסומים , לפיהם ביקש בר כוכבא להיפגש עם 
ראש הממשלה כדי לדון עמו בטיפול באינתיפאדה . עוד פורסם , מפי מקורבי בר - 
כוכבא , כי הוא חש , זה כמה חודשים , שאינו מצליח להתריע על מחדלים ולהעביר 
את דעותיו לדרגים הממונים עליו . לפיכך ביקש , באמצעות הרמטכ"ל ושר הביטחון , 
להיפגש עם שמיר ולהציג בפניו את השגותיו . על - פי הפרסומים , סבור בר - 
כוכבא , כי על ראש הממשלה לפעול להסקת מסקנות אישיות נגד האחראים לטיפול 
בהתקוממות בשטחים . האלוף אמר למקורביו , כי אם מסיקים מסקנות אישיות ברמת 
מפקדי פלוגות וגדודים , יש לדון גם באחריות הדרגים הפיקודיים לכישלון בטיפול 
באינתיפדה . עוד פורסם , כי האלוף סבור , שצה"ל החמיץ את המועד הנכון לטיפול 
באינתיפאדה , וכי על הצבא היה לעסוק בכך ביתר אינטנסיוויות , בתקופה בה 
היו איראן ועיראק עדיין נתונות במלחמה ; סוריה ומצרים מתואמות פחות ; וישראל 
נהנתה מחופש פעולה רב יותר בתחום הבין - לאומי . בנושא אחר הכנת צה"ל למשימותיו , 
פורסם , כי האלוף טען , כי המערכת הצבאית לא הצליחה לחזות את ההתפתחויות 
במלחמת איראן - עיראק ואת הפסקתה הפתאומית . כן לא חזתה המערכת את ההתקרבות 
בין מצרים לסוריה ואת הברית בין עיראק , מצרים , ירדן , וצפון - תימן . 
דברי הביקורת הקשים של האלוף משה בר - כוכבא עוררו כעס בקרב האלופים , בעיקר 
המופקדים על הטיפול באינתיפאדה . כמה אמרו , כי האלוף משחק לידיו של אריאל 
שרון , אשר זה זמן רב מבקר את צה"ל וטיפולו באינתיפאדה . 
