עובדי אגף התפעול בבנק לאומי השביתו אתמול את מחשב הבנק , בתגובה על החלטת 
ההנהלה להשעות שני חברי ועד עובדי מחלקת התפעול . בעקבות כך נגרמו שיבושים 
חמורים בעבודת הבנק . לקוחות הבנק לא יכלו לקבל מידע על יתרותיהם הכספיות , 
לא בוצעה סליקה של צקים ונגרמו שיבושים חמורים בפעילות הבנק בבורסה . אתמול 
ניהלה הנהלת הבנק מגעים קדחתניים עם נציגי ועד העובדים , על תנאי החזרה 
לעבודה . מטעם הנהלת הבנק ניהלו את המגעים דוד פרידמן המנכ"ל , שלמה פיוטרקובסקי 
המשנה למנכ"ל ורפי פלד , ראש אגף כוח אדם בבנק . הדיונים לא נסבו על השעיית 
חברי הוועד , אלא על התנאים לחזרת העובדים לעבודה . מגעים אלה החלו עוד 
שלשום בלילה , אך ההסדר שהיה על סף חתימה התפוצץ בעקבות התערבותו של אלקנה 
לבקוביץ , מחזיק תיק עובדי הבנקים בהסתדרות הפקידים . הנהלת הבנק דורשת 
כי ייקבעו מראש תנאים לשקט תעשייתי בבנק , וכן תנאים נוספים למעבר לפרויקט 
המחשבים קשב בלוד . עובדי הבנק ביקשו לקבוע מראש את תנאי המעבר . במקביל 
לדיונים אתמול , נערכו כנסי הסברה על ידי לואי רוט , יו"ר הוועד הארצי 
של הבנק . בכנסים אלה נדונו דרכי פעולה חלופיות על ידי עובדי הבנק . 
