ניקוסיה ( ע"ר ) . נציגים של איראן והקהילייה האירופית ייפגשו בדאבלין 
בשבוע הבא , לדון ביחסים ביניהן מסר אתמול רדיו טהראן . הפגישה תתקיים 
על - אף ערעור היחסים בין מערב אירופה לבין איראן , לאחר קריאתו של חומייני 
לרצוח את סאלמן רושדי . בשידור נאמר , כי שר החוץ האירי , גרי קולינס , 
הביע בשדר לעמיתו האיראני , עלי אכבאר וולאייטי , את תקוותו שהדיון " יוכל 
לתרום לשיפור היחסים בין הקהילייה האירופית לבין איראן " . שר החוץ האירי 
הוא היו"ר התורן של מועצת הקהילייה האירופית , שגינתה בשנה שעברה את קריאתו 
של האייטוללה חומייני להרוג את רושדי , וכינתה אותה " הסתה לרצח שאין להשלים 
עמה בשום פנים ואופן " . 
