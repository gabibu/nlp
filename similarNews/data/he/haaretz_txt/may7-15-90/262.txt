הישועים , שעליהם נהגו לומר שהם חרב שהקת שלה ברומא והלהב שלה בכל מקום , 
חוגגים השנה את יום הולדתם ה054 , והמסדר עדיין מנסה להיות הלהב החד של 
הכנסייה הקאתולית . הישועים הואשמו בעבר כי הם מעורבים מדי בהבלי העולם הזה , 
ערמומיים ושקועים יתר על המידה בפוליטיקה ( של המעמדות השליטים ) . האשמה 
אחרונה זו מועלית גם כיום , אך קשה לדעת מה כוונתה . למשל , האם ששת הישועים 
שנרצחו בידי הצבא בסאן סלוודור בדצמבר האחרון היו אנשים פוליטיים ? האם 
הישועים שעמדו בראש חץ התחייה הדתית במזרח אירופה מעורבים מבחינה פוליטית ? 
האם הישועי , השמרן המושבע , העומד בראש חברת הוצאה לאור בת מיליוני דולרים 
בסן - פרנסיסקו , עוסק בפעילות פוליטית ? התשובה עשויה להיות חיובית בכל 
אחד מאותם מקרים , אך הכומר גון אוקאלאהן , עוזר הגנרל של המסדר , אמר : 
" אינך יכול לחיות בעולם בלי להיות פוליטי . להיות אנושי פירושו להיות 
פוליטי " . ברומא שוכנת כנסיית האם הגדולה של הישועים , העשויה בסגנון הבארוק , 
בין מטה המפלגה הקומוניסטית ומטה הנוצרים - דמוקרטים . אבל את חברי המסדר 
אפשר למצוא בכל צדיו של ויכוח פוליטי , מפרופסורים שמרנים לחוק הקנוני 
באוניברסיטה הגרגוריאנית ברומא ועד תיאולוגים צעירים הדוגלים בתיאולוגיית 
השחרור ברבעי העוני וערי הפחונים של דרום אמריקה . " אנחנו חייבים להימנע 
מפוליטיקה מפלגתית ובנקודה זו אנו מקפידים מאוד " , אמר אוקאלאהן . אולי 
מדויק יותר , אומרים ישועים , יהיה לדבר לא על פוליטיקה אלא על מעורבות 
ופעילות . מקים המסדר , חייל לשעבר בשם איגנטיוס מלויולה , קידם בברכה 
מחלוקות ומאבק . הוא התפלל , כי לעולם " לא יישארו ( הישועים ) במשך 
זמן רב פטורים מהצקותיה של איבת העולם " . כמיסיונרים , מורים , מדענים 
ומטיפים , היו הישועים ללא ספק כוח מעצב בהיסטוריה . בפאריס , בשנות השלושים 
של המאה ה61 , אסף איגנטיוס סביבו שבעה אנשים במטרה לעלות לרגל לירושלים . 
מלחמה בין הרפובליקה של ונציה והקיסרות הטורקית מנעה אותם מלצאת לדרך . 
במקום זאת ייפה האפיפיור פאולוס השני את כוחם כמסדר דתי , ב0451 , " לשרת 
כצבא למען האל " תחת פיקודו הישיר . לויולה , שנולד ב1941 , היה בן זמנו 
של מרטין לותר . בלימת הגל הגואה של פרוטסטנטיות בגרמניה היתה המשימה הגדולה 
הראשונה של המסדר . רבים אמרו אז , ששריפת אי אלו כופרים היא הדרך הטובה 
ביותר להתמודד עם הלותרנים ( ועם כופרים פרוטסטנטים אחרים ) . אבל ישועי 
צעיר ושמו פטר קסיניוס , שהיה רק בשנות ה02 שלו כאשר נערכה מועצת טרנט , 
שסימנה את קווי הקונטר - רפורמציה , טען כי רק באמצעות דיונים וחינוך ניתן 
יהיה להחזיר את הגרמנים לחיק הכנסייה הקאתולית . הוא הקים אז את הראשון 
בשורה של בתי ספר ואוניברסיטאות . כפשרה שנועדה לשים קץ למלחמות דת טענו 
הישועים , שעל אוכלוסיות לאמץ את דת שליטיהן , פתרון שסייע להגדיר את הגבולות 
ואת האופי של אירופה חדשה , ושליטים קאתולים ופרוטסטנטים אימצו אותו בשמחה . 
הישועים התמקדו אז בניסיון להמיר את דתם של השליטים , אך היו קאתולים שהאשימו 
אותם שהם פרוטסטנטים חשאיים ( כשם שפרוטסטנטים שמרנים יכלו להאשים , ללא 
שמץ של בסיס , פרוטסטנטים רדיקלים כי הם ישועים מוסווים ) . קסיניוס היה 
אחד ממצבור נדיר של כישרונות במאה השנים הראשונות לקיום המסדר . לצדו 
פעלו אנשים כמו פרנסיס קסווייר , שהביא את הנצרות ליפאן והפיץ אותה ברחבי 
אסיה , רוברט דה נובילי , שניסה להעביר את הברהמינים בהודו לנצרות על ידי 
אימוץ המיטב שבפילוסופיה שלהם , ועוד . העובדה , שהישועים פנו תמיד לשכבות 
השליטות והמשכילות יותר , שרצו להעביר לנצרות ארץ חדשה , גרמה לכך שרבים 
מהם למדו את התרבויות של אותן מדינות , גם אם לא תמיד למדו להעריכן ולראות 
בהן כלי . בו בזמן נטו לדבוק בתשתיות השלטוניות ויחסי הכוח הקיימים , 
עם כל הכרוך בכך . הישועים המוקדמים היו שותפים לדעתו של קסיניוס , כי יש 
להעביר אנשים לקאתוליות בטיעונים רציונליים ולא בחרב ובאש האינקוויזיציה . 
כמה מהם אימצו את הנוהגים ואת הלבוש של האנשים שבקרבם חיו ועוררו ביקורת 
של מסדרים שמרניים יותר , שהאשימו אותם כי הם קונפוציאניים לובשי גלימות 
כמורה , או שהם מוכנים להתפשר עם עקרונות הכנסייה הקאתולית . בד בבד הואשמו 
( למשל , על ידי הפרנציסקנים ביפאן ) כי הם נוטשים ומפקירים את העניים 
והחלכאים , שאליהם יש לפנות בראש ובראשונה . הישועים היו הראשונים שסיפקו 
חינוך שיטתי לחילונים . הם התמחו בתיאולוגיה , בפילוסופיה ובאפולוגטיקה . 
הם היו היסטוריונים , אסטרונומים ואנתרופולוגים והנהיגו שיטות חקלאות מתקדמות . 
הם הביאו מפות , גלובוסים ומכשירים אסטרונומיים לסין והיו אנשי המערב הראשונים 
שסיירו בארץ זו ומיפו אותה . אולם לעיתים קרובות הם עוררו פחד , קנאה ומרירות 
של מתנגדים , שיכלו לראות אותם כחזקים מדי , ישירים מדי ופיקחים מדי . 
במידה מסוימת , בגלל מתקפתו של פסקל עליהם ב"מכתבים הפרובינציאליים " 
שלו , יצאו להם מוניטין כמי ששקועים בפלפול עקר לשמו , כמי שמאמינים שהמטרה 
מצדיקה את האמצעים ואינם מקפידים על כללי מוסר . הינסניסטים בצרפת עינו אותם . 
המסדר הואשם בהקמת דיקטטורות במיסיונים של אמריקה הלאטינית , למרות ששם 
דווקא לא עמד לצד מוקדי הכוח . ספרו של רוברט ב . קנינגהם גראהם , " ארקדיה 
שאיננה עוד , מדייק יותר כאשר הוא מתאר את הדרך שבה הגנו הישועים על האינדיאנים 
כנגד האירופים החמדנים . הישועים גם הרימו את קולם לא אחת כנגד השמדתם של 
האינדיאנים ודיכוים ( אבל ביישובים שהקימו לאינדיאנים , מעין בועות סגורות , 
ללא סוגי ההשפלה והניצול של העולם מבחוץ , היו הם השליטים ללא סייג , 
וחיי השיתוף שיכלו להיות מונהגים בהם היו מעורבים במשטור קפדני ) . כיוון 
שבדרך כלל לימדו הישועים את העשירים ואת החזקים , הם נתפסו לא אחת כרוח 
הרעה מאחורי הקלעים של כיסאות מלוכה רבים , אבל תמיד עמדו לצד האפיפיור 
במאבק האין - סופי בין מוקדי כוח דתיים ואזרחיים , ובסופו של דבר יצאו נגדם 
גם המלכים . אפיפיור חלש , קלמנט ה41 , ביטל ב3771 את מסדר ישו בלחץ שליטים 
אירופים והסכים אתם כי הישועים הם " נתינים מעוררי מהומות וסוערים " . במשך 
קרוב ל04 שנה היה המסדר מחוץ לחוק . אבל פרידריך הגדול מלך פרוסיה העריץ 
אותם על הידע שלהם והזמין אותם ללמד את האוכלוסייה הקאתולית שסיפח לעצמו 
יחד עם שלזיה . קתרינה הגדולה מרוסיה סירבה לגרש את המסדר . הישועים הקימו 
את המטה שלהם בסנט פטרסבורג בתקופת שבה אסורה היתה פעילותם במדינות הקאתוליות . 
הם שמרו על קרבה רבה לרוסיה ולפולחן הדתי הביזנטי שלה . לפי אוקאלאהן 004 , 
42 הישועים בעולם כ000 , 21 פחות משהיו לפני 02 שנה נקראים לחגוג את יום 
השנה ואת יום הולדתו ה005 של איגנטיוס בשנה הבאה לא מתוך התפארות בעבר אלא 
מתוך מחשבה לאן עליהם לפנות בעתיד . " אנו חייבים לקרוא את סימני התקופה 
כדי לראות היכן עלינו להפעיל את כוחותינו , בעיקר כאשר כוחות אלה הולכים 
ומידללים " . ההוראה היתה תמיד התמחות ישועית , בעיקר אותו סוג של חינוך 
אוטוריטרי והומניסטי לבני הבורגנות , שבין השאר תיארו גיימס גויס ב"דיוקנו 
של האמן כאיש צעיר " . אוקאלאהן אמר , כי בתי ספר יוסיפו להיות קדימות 
ראשונה , " אבל ברור לנו יותר ויותר שהחינוך שלנו חייב לעמוד לרשות אנשים 
שבלעדנו אולי לא יזכו להשכלה " . הישועים לימדו דורות לחשוב ולטעון , גם 
אם תהליך הטיעון הופנה מאוחר יותר נגדם . וולטייר היה אחד התלמידים היותר 
מפורסמים שלהם . הוא לא היה מעריץ של הכנסייה , אך נחלץ להגנת הישועים 
כאשר הותקפו . " מה ראיתי במהלך שבע השנים שחייתי בקולג ישועי ? " כתב 
לזן לה רונד דאלמבר ב6471 : " את דרך החיים השקדנית ביותר והמסתפקת ביותר 
במועט . כל שעה הוקדשה להשגחה עלינו . על כך אני קורא כעדים אלפי אנשים 
שחונכו כמוני " . 
