יו"ר מועצת המנהלים של " מל"ם מערכות " , משה ליפקה , זימן למחר דיון דחוף 
של דירקטוריון החברה בפרשת רכישת המכונית החדשה ע"י מנכ"ל החברה , הלל דודאי . 
כפי שפורסם בסוף השבוע ב"הארץ " , רכש באחרונה דודאי מכספי החברה מכונית 
מהודרת מסוג " אופל - אומגה " משנת ייצור 0991 . שווי כלי - הרכב הוא 
101 אלף שקל . מדובר במכונית אוטומטית בעלת מנוע בנפח של 008 , 1 סמ"ק ; 
חלונות חשמליים ; הגה - כוח ; ריפוד קטיפה ; מחשב דרך ; מזגן ; ופלאפון . 
רכישת כלי - הרכב עוררה בחברה ביקורת , מאחר שלמנכ"לים במשרדי הממשלה ולמנכ"לים 
של חברות ממשלתיות מוצע רכב מסוג פגו 505 " , שעלותו נמוכה בכ51 אלף שקלים 
מעלות ה"אופל - אומגה " , שרכש דודאי . כמו - כן , העדיף דודאי לרכוש את 
הדגם המהודר של ה"אומגה " , היקר בכ31 אלף שקל מהדגם הרגיל שלה . דודאי 
נימק את בחירת המכונית , בין השאר , בכך שהוא סובל מבעיות גב , וכי בדגם 
המהודר מותקנים מושבים אורתופדיים . בשבוע שעבר אמר , כי כלי - רכבו הקודם 
הוחלף בשל גידול בעלויות החזקתו . בעקבות פרסום הידיעה פנה ליפקה אל דודאי , 
וביקש ממנו להחזיר את המכונית לאלתר , אך זה סירב . לפיכך , הוחלט לזמן 
את מועצת המנהלים של החברה לישיבה דחופה . גורמים בחברה אומרים , כי דודאי 
לא קיבל את אישור הדירקטוריון לרכישת כלי - הרכב . הם טענו , כי החברה 
עברה בשנים האחרונות זעזועים , והופעלה בה תוכנית חירום . לפיכך , תמוהה 
החלטת המנכ"ל לרכוש כעת מכונית מהודרת ומנקרת - עיניים . עוד אמרו , כי 
בסדרי מינהל תקינים היה דודאי מודח מיד מתפקידו בעקבות הפרשה . מנכ"ל רשות 
החברות הממשלתיות , זאב רפואה , מתח אתמול ביקורת חריפה על רכישת המכונית . 
הוא הודיע , כי יחקור את העניין לעומקו . " זו רכישה מוזרה , ויש לבדוק 
היטב כיצד בוצעה " , אמר . דודאי עצמו סירב אתמול להתייחס לפרשה . 
