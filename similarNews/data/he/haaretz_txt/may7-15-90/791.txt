" המצב הפוליטי הבלתי יציב במדינות הבלטיות גורם אצלנו לחוסר ודאות " , 
אמר השבוע נשיא פינלנד , מאונו קויויסטו לקבוצת כתבים מישראל . הוא הוסיף 
" כאשר אני אומר משהו , עלי להביא בחשבון שהדברים לא נועדו רק לפינים , 
שומעים אותי גם באסטוניה השכנה " . במדינות הבלטיות , בעיקר באסטוניה השכנה , 
פינית היא שפה שנייה , והילדים לומדים אותה משידורי הטלוויזיה הפינית . 
קויויסטו , המשמש מאז 2891 נשיא אקזקוטיווי של מדינה בעלת גבול ארוך עם 
בריה"ם , הצהיר " יש לנו כמה סיבות שלא להזדהות עם שום צד , בעיקר לא 
עם הליטאים " . הוא הזכיר , כי כאשר השיגה פינלנד את עצמאותה , לא הכיר 
בה המערב , עד שהרוסים עשו כן " אנחנו , הגרמנים והאנגלים למדנו ממקייוואלי 
שמוטב להיות בקשר טוב עם שכן חזק מאשר עם ידיד רחוק . יש לנו עניין רב ביחסים 
טובים עם השכנים החזקים " , סיכם הנשיא הפיני . בהתייחסו לדיאלוג הישראלי - 
פלשתיני המתקיים בימים אלה בשטוקהולם תחת חסות האו"ם , אמר נשיא פינלנד , 
כי יש לעודד את חלקן של המדינות הנורדיות במאמצי השלום , אולם הוסיף : 
" לעתים , אף שרוב הפגיעות בחיילינו נגרמו בתאונות דרכים , הצטערתי על 
חלקנו בכוחות האו"ם במזרח התיכון " . על באשר לנושא הפלשתיני ותהליך השלום , 
אמר נשיא פינלנד : " ישראל זכתה לאהדה רבה בזמן נצחונותיה , ואולי העובדה 
שגדלתם , הביאה לתחושה שאינכם זקוקים לאהדה . האינתיפאדה הובילה אף היא 
באותו כיוון . יש בפינלנד אהדה רבה לעם הישראלי , אבל בד בד אנו חשים אהדה 
לפלשתינאים . אנשים רבים חצויים בדעתם ובלבם בעניין הזה . אנו חשים גם 
בלחץ בין - לאומי , ורבים שואלים על יחסה של ממשלת ישראל לערבים . יש למצוא 
הסדר שיתחשב באינטרסים של עמים רבים , כולל הפלשתינאים . אני מבין שיש 
תהליך מיליטריזציה של החברה הישראלית , ושחלק ניכר מההכנסה הלאומית מופנה 
לביטחון " . בעוד שבוע יגיע נשיא המדינה , חיים הרצוג , לביקור ממלכתי ראשון 
בפינלנד ובשוודיה . המנכ"ל המדיני של משרד החוץ , יעקב בלומברג , אמר 
כי ממשלת פינלנד מקווה שביקורו של הנשיא הרצוג לא יתמקד בנושא מעבר העולים 
מבריה"ם דרך הלסינקי . לדבריו , נקלעו הפינים לעניין שלא בטובתם , בעיקר 
בגלל המהומה שמעוררות מדינות ערב , סביב ההתיישבות בשטחים . פקיד בכיר ניסח 
זאת כך : " רוח הלסינקי אינה מאפשרת לנו להתעלם ממצוקתם של אנשים החותרים 
אל החופש , אבל זה כמו זריקת אבן לאגם רוגע " . 
