עצב נועז וחדשני , היה בין המעצבים שקבעו את הסגנון העכשווי בעיצוב המסעדות 
הניו יורקיות בשנות ה08 . הוא עבד בין היתר ב"קפה סיוקן " , אחד מבתי הקפה 
הגדולים וההומים בעיר , " פיג היוון " , מסעדה סינית בסגנון נועז שעיצובה 
כולל חזרזירים ורודים , ו"באטונס " , חלל ענקי בעל מרצפות בטון וכיסי תאורה 
בצבעי שחור ולבן . כעת מועסקת חברתו של לופאטה ביפאן . החברה אחראית לעיצובם 
של ארבעה מועדוני לילה , כולל " באז " האופנתי . שותפתו של לופאטה , 
ברברה פנסיוני , אומרת שלקוחותיהם היפאניים שואפים להוביל בתחום העיצוב , 
והם תרים אחר כשרונות ברחבי העולם : " יש להם תקציב . ברגע שהם בוטחים 
בך , הם נותנים לך לעשות כל מה שאתה רוצה " . יצואנים אמריקאים , ממגדלי 
אורז ועד יצרני מחבטי בייסבול , מתקשים להשיג דריסת רגל בשוק היפאני , 
אך אנשים בתחומים היצירתיים מבוקשים מאוד , והיפאנים מוכנים לשלם להם סכומי 
עתק . מעצבי אופנה , אדריכלים ואמנים , שזכו להצלחה בניו יורק או בלוס 
אנגלס , קושרים קשרים עם אנשי עסקים ופטרוני אמנות יפאנים . קמעונאים , 
שהפכו לשם דבר במערב , פותחים שלוחות במזרח הרחוק . " צאריוארי " , שלה 
ששה בוטיקים לבגדים בסגנון אוונגארד בווסט - סייד במנהטן , פתחה בשנה שעברה 
שתי חנויות ביפאן . " בארניס " , חנות חדשנית בדאון - טאון ניו יורק , 
מתכננת לפתוח חנות בטוקיו בנובמבר . קפמאפרקהעסקים בניו יורק אטיים כרגע . 
המגזרים היצרנים והכספיים סובלים . המסעדות קטנות יותר מבעבר והתקציבים 
מוגבלים יותר . " לסאם ולי היה מזל שהצלחנו להשיג את המועדונים בטוקיו " , 
אומרת פנסוני , " כי בניו יורק לא היינו משיגים עבודה רבה . שטח העיצוב 
מת . האנשים עייפים " . אולם תהליך ההתבססות ביפאן קשה וצורך זמן רב . צאריוארי 
נשא ונתן במשך שלוש שנים לצורך קבלת רשיון עיסקי . כמה מעצבים ניהלו מגעים 
שארכו כמה שנים ואלה לא נשאו כל פרי . אולם לאמנים , האדריכלים והמעצבים 
האמריקאים שעבדו ביפאן יש רק שבחים לומר לגבי הגישה הפתוחה ומלאת התעוזה 
של היפאנים . לטענתם , היפאנים מעודדים יצירתיות ומשלמים בזמן . " ליפאנים 
יש אין - סוף כסף נזיל " , אומר גרגורי פו , מעצב בן 33 מלוס אנגלס , שהבגדים , 
הנעליים , התכשיטים והארנקים שהוא מעצב נמכרים ב61 בוטיקים ברחבי יפאן . 
" הם לא חושבים פעמיים לפני שהם קונים חליפה ב000 , 1 דולר " . מרבית העבודה 
ביפאן ניתנת לאמנים שהתפרסמו בארצות הברית או באירופה כחדשנים ואופנתיים . 
" יפאן תמיד התאפיינה בהערצתה לדברים בני חלוף " , אומר דונלד ריצי , 
אמריקאי , אזרח טוקיו זה זמן רב ומומחה לסרטים יפאניים . " פריחת הדובדבן 
איננה זוכה להערצה כאשר היא נמצאת על העץ , אלא כאשר היא נושרת " . גרגורי 
פו , למשל , זכה לתשומת לבם של היפאנים לפני כעשר שנים , כאשר תיכנן בגדים 
עם דגי פלסטיק שעופפו בתוכם . העובדה שהוא נכדו של אדגר אלן פו סייעה לו . 
" סייט " , משרד אדריכלים שהתפרסם בזכות עיצוביו הסוריאליסטיים , קיבל 
לידיו ארבעה מכרזים ביפאן ב81 החודשים האחרונים . " היפאנים רוצים את 
האדריכלים האוונגארדים ולא את בעלי הסגנון המיושן " , אומר גיימס ויינס , 
שותף במשרד שעיצב את אולם התצוגה של בסט פרודקטס בע"ם , בצורה של חזית 
לבנים העומדת לקרוס תחתיה . ויינס זוכר את היום שבו איש עסקים יפאני הופיע 
במשרדו , בלי הודעה מוקדמת . הם יצאו לארוחת צהריים והתברר שהאורח , שלא 
זכה לקבלת פנים חמה במשרדים האחרים שבהם ביקר , בא עם הצעה רצינית ביותר . 
אנדרה מיריפולסקי , אמן רב - תחומי מלוס אנגלס , הבונה קונסטרוקציות בצבעים 
ססגוניים , צייר ופסל , קיבל הצעה מפטרון יפאני ב8891 . מאז , הפך מיריפולסקי 
לדמות ידועה בעיתונים היפאניים וכבר היו לו שתי תצוגות גדולות . הוא מעריך 
שפטרונו , אוסאמו הוריבה , הוציא כבר יותר מחצי מיליון דולר לצורך תמיכה 
בו . מיריפולסקי ישתתף בקרוב בתצוגה אמנותית בין - לאומית ורבת היקף בטוקיו , 
שבה יהיו דוכנים של עסקנים אמריקאים , בהם ליאו קאסטלי , בעל גלריות רב 
השפעה מניו יורק . קפמאפרקקיים ביפאן ריכוז נכבד ביותר של צעירים בעלי מודעות 
עיצובית ואמצעים כספיים . אקמי אטנו , עיתונאית יפאנית , עורכת " מאנאגיה " , 
כתב - עת יפאני היוצא בניו יורק , אומרת כי אנשי מקצוע יפאניים צעירים 
החלו להשתמש במסעדות לצרכים חברתיים , ולא רק לצרכים עסקיים . " הם הופכים 
להיות כמו הניו יורקים " , היא אומרת , " הם יוצאים פעמיים שלוש בשבוע " . 
הם גם בעלי מודעות גבוהה מאוד לסגנון ולאופנה . " הם מקדישים זמן רב למראה 
החיצוני שלהם " , אומר ניק אדוארדס , שותף ב"סרפנטיין סטודיו " בניו יורק , 
אשר עשה קירות אמנותיים ובנה דגמים עבור הפרויקטים של לופאטה ביפאן . 
חברתו של אדוארדס חתמה באחרונה על חוזה לעיצוב חרסינה עם חברה יפאנית . למרות 
שהעבודה עם היפאנים נחשבת בעיני אנשים רבים אקזוטית ומרתקת , אדוארדס נשמע 
פחות נלהב . " העבודה שם קשה יותר " , הוא אומר . " הם לא מאמינים בהפעלת 
מיזוג אוויר לפועלים שלהם " , הוא מוסיף . השגת עבודה ביפאן היא תהליך תובעני 
הצורך זמן . " השוק היפאני הוא שוק שקשה מאוד לעשות בו עסקים " , אומר 
אדוארד לסלי , קצין בדסק היפאני במשרד המסחר האמריקאי . " העסקים נעשים 
שם על בסיס של יחסים אישיים " . יש ארצות הרואות את יפאן לא כתחליף למכירות 
המקומיות , אלא כפוטנציאל לשוק חדש נושא רווחים . תאגיד " סירקל פיין 
ארט " בשיקגו , בעליהן של 53 גלריות בארה"ב , פתח גלריות בטוקיו ובאוסאקה 
בשנה שעברה על פי הסכם רישוי . " סירקל " היא מו " לית ומפיצה גדולה 
של אמנות עכשווית : ביפאן כוללים כמה מרבי המכר שלה את עבודותיהם של אמנים 
כמו ארטה , רנה גרו ויעקב אגם . שיקולים דומים לאלה מנחים את " בארניס " , 
רשת המתמחה בעיצובים חדשניים לבגדי גברים ונשים . " יש מעבר בתרבות היפאנית 
לכיוון צרכני יותר " , אומר אירוין רוזנטל , סגן נשיא בכיר . הוא מאמין 
שדעיכתו של הכל - בו היפאני יוצרת הזדמנות עבור יצרנים קימעונאיים כמו " בארניס " . 
קפמאליד1רודי סטרן , מנהל " ויהי ניאון " , המייצרת שלטי ניאון ועבודות 
אמנות , אומר שפגישותיו עם לקוחות פוטנציאליים ביפאן עומדות בניגוד גמור 
לפגישותיו כאן . " בניו יורק אנשים שואלים לגבי התפיסה , ולפני שהם שומעים 
את התשובה הם שואלים על המחיר ומבקשים שזה יהיה זול יותר ומהיר יותר " , 
הוא אומר . " בטוקיו יש יותר השראה . זאת סביבה קינטית ונמרצת מאוד . 
בטוקיו יש כל המרכיבים החיוביים של סביבה עירונית ואילו המרכיבים השליליים 
כמעט ואינם נראים . יש בה עדיין משהו אוטופי " . 
