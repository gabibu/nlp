השאלה " מה מספר הפקס שלך ? " הפכה כבר מזמן למשפט שגור בפי אנשים עסקים . 
ולא רק בעסקים . גם " הקו האדום " שבין מוסקווה לוושינגטון מחבר בין 
שני מכשירי פקס . בארה"ב פועלים כיום כ5 . 2 מיליון מכשירי פקסימיליה ; 
ובישראל 000 , 05 . ומה לפקס ולשיווק ? עצם הנגישות לכמות כה גדולה של 
מכשירי פקסימיליה הופכת אותם בהדרגה לאמצעי שיווקי לכל דבר . הפרסום בפקס 
מתאים בעיקר לפרסום מכר ולא תדמיתי . בפקסימליה משתמשים למשלוח הזמנות , 
הודעות , חשבונות , קבלות , ואפילו מנהלים מו"ם על חוזים . מרבית מכשירי 
הפקס מצויים בבתי עסק ובמשרדים , ולפיכך מדובר בפרסום הפונה בעיקר לגופים 
מוסדיים ועיסקיים , ולא לקידום מכירת מוצרים ביתיים . המתחרה העיקרי של 
הפקסימיליה הוא הדיוור הישיר הקונווצניונלי . סקרים בחו"ל מלמדים שבניגוד 
למעטפות הדיוור הישיר , שחלקן מושלך לפח מבלי שהנמענים יטרחו כלל לפתוח 
את המעטפה , זוכה החומר ה"מפקסס " להתייחסות שונה . אולי מכיוון שהמכשיר 
מסמל דחיפות ובהילות , דבר המביא לסקרנות ולתגובה מהירה . המחקרים מראים , 
כי שיעור התגובה לדיוור ישיר נע בארה"ב בין אחוז לשניים בלבד , בעוד ששיעור 
התגובה לפרסום בפקס עולה על שבעה אחוזים . אולם השימוש בפקס לפרסום יוצר 
את בעיית ה - " גאנק - פקס " , מושג מיובא מארה"ב . בעלי פקס אמריקאיים 
מתלוננים על חדירה לתחום הפרט , גרימת הוצאות נכפות של נייר וחשמל ותפיסת 
קו הטלפון של הנמען . על המסמך עלולים להופיע שיבושים , הנובעים בעיקר 
מבעיות טכניות בקווי הטלפון . בישראל פועלת באחרונה חברת " ערוץ הפקס " , 
שהיא הניצן הראשון לפעילות פרסומית מסודרת דרך הפקסימיליה . ברשות החברה 
מאגר של אלפי מספרי פקס , לפי קטגוריות שונות , שבאמצעותו מקווים בעלי 
החברה לעניין מפרסמים באפשרות לפנות לקהל מטרה ספציפי . ומה באשר להטרדות 
הצפויות לבעלי הפקסמיליות הביתיות ולמי שלא מעוניינים למצוא ערימת ניירות 
על המכתבה ? בעלי החברה מבטיחים שכל מי שיבקש להוציאו מהמאגר , ייענה . 
