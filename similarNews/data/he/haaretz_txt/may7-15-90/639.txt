היועץ המשפטי לממשלה , יוסף חריש יזם דיון מיוחד לצורך הפקת לקחים מתהליך 
הבחירות לכנסת ה21 , לאחר שהוברר שבנהגים הקיימים של הליכי הבחירות יש פתח 
למעשי הונאה ושיבוש הליכי ההצבעה הפוגעים בטוהר הבחירות . בדיון שקיים עם 
בכירים במשרד המשפטים , מנכ"ל ועדת הבחירות המרכזית והמפקח הארצי על הבחירות 
במשרד הפנים , אמר חריש כי הוא רואה צורך לתקן את החקיקה וכן נהלים שונים , 
כדי להבטיח שהבחירות הבאות יתנהלו בצורה מסודרת וכשרה , וזאת על רקע הניסיון 
שהצטבר בחקירת התלונות על הניסיונות לשבש את הליכי הבחירות . במהלך הדיון 
מסרו המשתתפים כי על - פי הניסיון גם כאשר נעברות עבירות , קשה מאוד לאתר 
את מבצעיהן , ולכן ראוי לשנות את השיטה . אחת ההצעות שהועלתה היתה לשנות 
את החוק ולקבוע כי רק עובדי מדינה יישבו בראש ועדות קלפי , זאת משום שעובדי 
מדינה נתונים למשמעת המדינה על - פי התקשי"ר ונושאים באחריות . כן הועלתה 
ההצעה לחייב כל יו"ר קלפי וסגנו לרשום בפרוטוקול כל אירוע חריג המתרחש במהלך 
ההצבעה , תוך ציון זמן ההתרחשות ופרטים מזהים של האנשים המעורבים באירוע . 
הצעה נוספת הנבחנת היא לרשום במדויק את רשימת המצביעים ושעת ההצבעה של כל 
מצביע המגיע לקלפי . לדברי יוזמי ההצעה , היא תאפשר יצירת זיקה בין ההצבעה 
הבלתי כשרה ומועד ביצועה , ובדרך זו ניתן יהיה להרתיע מתחזים . 
