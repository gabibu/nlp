אני חייב להדגיש כי אף אני לא צפיתי בחלומותי הגרועים ביותר למעשה כה נפשע , 
כפי שנעשה בבית הקברות העתיק בקרפנטרא . יש אנטישמיות ויש אנטישמיות . 
בצרפת היתה אנטישמיות , שלא הרגישו אותה ברובה , ברמה של לא לאהוב יהודי 
זה או אחר . אבל כאן היה ביטוי של שנאה כוללת ליהודים באשר הם יהודים . 
הסיבה לכך נעוצה לדעתי במחיקתו של פרק לא נעים בהיסטוריה הצרפתית מהזיכרון 
הלאומי הצרפתי . הצרפתים " סובלים " מאמנזיה ( מחלת השכחה ) בכל הקשור 
לפרק האפל של שיתוף פעולה של צרפתים עם הנאצים , במלחמת העולם השנייה . 
לא מרבים לדבר כאן על שיתוף הפעולה בין המשטרה הצרפתית ומדינאי כפטן עם הנאצים , 
שיתוף פעולה שהביא לגירושם של 000 , 09 יהודים צרפתים לאושוויץ . בצרפת 
העמידו לדין את קלאוס בארבי , " הקצב מליון " , שהיה נאצי , אבל עד היום 
לא העמידו לדין מישהו מראשי המשטרה הצרפתית דאז , ששיתפו פעולה עם הנאצים . 
ארבע שנים אפלות נמחקו מהזיכרון הקולקטיווי הצרפתי . תרמו לכך לא במעט גם 
מנהיגי צרפת , ובהם דה - גול , שלא רצו ליצור פילוג בעם , להצביע על " טובים 
ורעים " , אלא להציג את כל העם הצרפתי בפן היפה שלו לוחמי מחתרת שנלחמו 
בגבורה ויכלו לצורר הנאצי . סיבה נוספת שאני רואה ל"פריחת " האנטישמיות , 
אלה הן התמונות המגיעות בשידורי החדשות בטלוויזיה , ממעשי צה"ל בשטחים . 
דיווחים אלה גורמים לאנשים לומר לעצמם : היהודים אינם שונים מאחרים , 
כפי שהם מציגים עצמם , לכן מדוע שיזכו ליחס מיוחד ? המראות האלה באו כשבוע 
לאחר שבטלוויזיה הראו צילומי גוויות של יהודים באושוויץ ובווארשה . אי אפשר 
היה שלא לקשר . אבל דבר אחד ראוי לציין שונאי ישראל לא השתנו , אבל היהודים 
השתנו . היום יש שוני , ראשית יש ליהודי העולם את ישראל , מדינת יהודים 
ריבונית שנותנת להם גב , מה שלא היה להם אז . היום כל פעולה נגד יהודים 
תגרור תגובה תקיפה , לרבות גיוס דעת קהל המונית והפגנות המוניות . דברים 
כאלה לא יכולים יותר לעבור בשקט , פשוט לא ניתן להם לעבור ללא תגובה . 
לכן אנחנו מארגנים ליום שני הפגנת ענק בפאריס , כדי למחות על המקרה בקרפנטרא 
ונגד האנטישמיות בכלל . 
