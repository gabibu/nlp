פרטי . עתה , כשמלאו לו 07 , חבריו עוזרים לו להציג רטרוספקטיווה של עבודותיו 
בגלריה " פארק " בתל - אביב , שוב באופן פרטי . לא די בכשרון , אומר 
ברנשטיין , צריך להיוולד בכתונת משי , הוא אומר ביידיש ומתכוון לאלה שזכו 
להציג במוזיאון ישראל . לו עצמו , כך עולה מדבריו , אין מזל . מאז 7491 
היו לו 24 תערוכות , ביניהן שתיים במוזיאון תל - אביב , אחת במוזיאון 
חיפה , אחת במוזיאון עין - חרוד והשאר בגלריות פרטיות . תמונות שלו נמצאות 
במוזיאון תל - אביב , במוזיאון חיפה , אצל אספנים פרטיים . תיירים יהודים 
עולים אליו לרגל . מסתבר שאפשר להתפרנס מציור . הפעם שכר אשת יחסי ציבור 
לקדם את עניין התערוכה . מה צריך אמן לעשות כדי שיכתבו עליו בעתונים ? 
הוא רוצה בפרסום , אבל הרי לא ייתכן שישלח ציור שלו לכל עתונאי , לכל 
עורך . אלא שאת תמונותיו הוא מוכן תמיד לתת תמורת כל חפץ - יודאיקה . יש 
לו ארון גדוש בתשמישי קדושה פמוטות לקידוש , פמוטות להבדלה , גביעי יין 
מעוטרים , חנוכיות , עטרות לספרי קודש , קופסאות טבק , יד לקריאה , 
מנורות . רובם מקוריים ומוצאם מפולין , מרוסיה , מפרס . לצדם יש מוצגים 
מעשה ידי אמנים ישראלים . גם אוסף מטבעות של החברה הישראלית למטבעות . 
פמוטות גדולים פזורים גם במקומות אחרים בדירה פמוטות שעמדו לצד ארון קודש 
בבית - כנסת ; נברשות משתלשלות מן התקרות ; נר תמיד ; צלחות עם כיתוב 
ביידיש ; תצלומים של דמויות יהודיות ושל מבנים בעיירה . יש לברנשטיין שופר 
שפצץ בגטו ורשה , שקיבל מן הרב פרנקל שגם השיא אותו לפני 82 שנה . כולם 
אמרו אז , הוא נזכר , " הפלייבוי התל - אביבי התחתן " . היום הוא גרוש , 
" בידידות " , ועדיין אוהב חיים . ברנשטיין אינו מתייחס לערכם האמנותי 
של החפצים שברשותו . הם מרגשים אותו , הוא מסביר , מעשירים את ביתו . 
הרושם הוא שברנשטיין רואה את עצמו חלק מן האוסף . אף שהוא בארץ כבר 34 
שנה , מאז עלה באוניית מעפילים " התקווה " , הוא עדיין מדרג את עצמו אמן 
יהודי , איש שמסמל את השואה ורוצה להנציחה . הוא אוהב ללכת ל"יד ושם " 
וכולם יודעים שביום השואה אין לבוא אליו לביקור . הוא יושב צמוד לטלוויזיה , 
רואה את כל הסרטים , מקשיב לטקסטים . הקשר האישי שלו לשואה מורכב . ב9391 , 
בהיותו בן 91 , עקר מעיירת הולדתו בפולין , קרטוז ברזה , לביאליסטוק . 
ב1491 נמלט מהגטו ברכבת שהסיעה חיילים גרמנים לרוסיה . " התחפשתי " 
הוא אינו מרחיב את הדיבור בעניין . מאז חי בעיר סרטוב , רוסיה . את הוריו 
לא ראה עוד . הם נספו עם עוד 000 , 54 יהודים שחפרו בור ובו נורו . האם 
הוא כועס על עצמו שעזב את משפחתו ? הוא רק מתגעגע . את געגועיו הוא מבטא 
בציורי השואה . הוא מצייר ילד מרים את ידיו , את יאנוש קורצאק , דמויות 
של יהודים . הכל פרי דמיונו , הוא אומר , ודוחה כל רמז על קשר אל הסרטים 
בטלוויזיה , תמונות ארכיונים במוזיאוני הנצחה והספרים התיעודיים על השואה 
שהוא מחזיק בביתו . מדי פעם מציינים את דמיון עבודותיו לאלה של שגאל . 
הוא כבר אינו מתרגש . לדבריו , הרקע דומה . לאיש אין מונופול על המראות . 
ברנשטיין אומר שהוא משקיע את כל - כולו בעולם שאבד בשואה . אבל התצלומים 
על קירות דירתו מספרים על השקעה נוספת . פניו מציצות מכל פינה , רומן מתמשך 
של הצייר עם המצלמה , ולצד התצלומים פורטרטים שלו שהוא צייר וציירו חבריו . 
בכל חדרי הבית תלויות מראות גדולות . הוא אוהב לדבר עם עצמו בקול , לדקלם , 
לרשום את מחשבותיו . עד היום הוציא ארבעה ספרי שירה ביידיש . ההשתקפות 
במראות , ברגעי הגות כאלה , חשובה לו , משום שהוא רוצה לחקור איך משפיעים 
הגיגיו על הבעתו . אני הקהל של עצמי , הוא מצהיר . יש בכך כדי להסביר 
את הופעתו התיאטרלית התכשיטים , השיער הארוך , הזקנקן . הרבה ציוני דרך 
בחייו הוא לא זוכר . גם לא בעבודתו האמנותית . אולי קבלת מדליית תל - אביב 
ב5791 ופרס מאנגר ב5891 . אך הוא זוכר בגעגועים ערבי ספרות ואת הישיבה ב"כסית " 
על כוסית וודקה והרינג , שירה ושיחה . זה לא יחזור . 
