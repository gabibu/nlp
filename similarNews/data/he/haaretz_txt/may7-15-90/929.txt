ואשינגטון ( מיוחד ל"הארץ " ) . מצרים הגישה לארה"ב ביום ו , טיוטה חדשה 
של הצעת הגינוי לישראל במועצת הביטחון , אשר הושמטו ממנה שני חלקים שנויים 
במחלוקת , אך הושארו על כנם ניסוחים בעייתיים אחרים . כך נמסר ממקורות 
בוואשינגטון , הבקיאים במהלך ההתייעצויות בין ארה"ב ליוזמי ההצעה . ארה"ב 
עדיין לא החליטה כיצד תנהג בנוסח הזה , אבל היא מעודדת את מצרים להשיג הסכמה 
ערבית על " גישה מינימליסטית " , שתאפשר לה לפחות להימנע מווטו , כאשר 
יבוא העניין להצבעה , לכל המוקדם מחר . הטיוטה החדשה מוותרת על שלושה משמונת 
סעיפי הפתיחה של ההצעה הסעיף הרביעי , אשר הציע , כי מועצת הביטחון " תטעים 
את הצורך לשקול צעדים להגנה , ללא משוא פנים , על האוכלוסיה הפלשתינית 
האזרחית תחת הכיבוש ישראלי " . הסעיף השביעי , אשר הזכיר את החלטת עצרת 
האו"ם מ11 בדצמבר 8491 , על זכות השיבה של הפליטים הפלשתינים והסעיף השמיני , 
המטעים את " זכות כל התושבים העקורים לשוב לבתיהם , או למקומות מגוריהם 
לשעבר בשטחים , שבהם יש כיבוש ישראלי מאז 7691 " . לעומת זאת כוללת הטיוטה 
החדשה את כל המרכיבים האופראטיוויים של הטיוטה הקודמת . נכללת בה גם הקביעה 
ש " צעדים אשר נקטה ישראל לשנות את האופי הפיסי , את ההרכב הדמוגראפי ואת 
המבנה המוסדי של השטחים , כולל ירושלים , סותרים את התחייבויותיה הבין 
לאומיות ( של ישראל ) " . על כנו הושאר אותו חלק של טיוטת ההצעה , הקורא 
לישראל לשים קץ " בבהילות " ליישוב אזרחיה , או עולים חדשים , בכל השטחים 
כולל ירושלים . על פי אחד המקורות , ארה"ב מוכנה להימנע מלהכשיל את ההצעה , 
אם תרוכך ההתבטאות בעניין ירושלים . היא מוכנה לכלול את ירושלים על יסוד 
החלטות בוועדת האו"ם לענייני זכויות האדם , שהיא עצמה תמכה בהן . בהחלטות 
האלה הוגדרה ירושלים כבעיה שפתרונה יצטרך לבוא במסגרת הסדר כולל . אבל , 
" ארה"ב אינה מוכנה להזכרות חוזרות של ירושלים בהחלטה " , אמר המקור . 
האמריקאים אמרו למצרים , כי אין הם רוצים להטיל וטו על החלטה אשר תגנה את 
פעילות ההתיישבות הישראלית , מפני שווטו כזה לא יתיישב עם מדיניותה המוצהרת 
של ארה"ב נגד ההתנחלויות . אבל הם גם לא יסכימו לאפשר קבלתה של החלטה , 
שממנה תשתמע התנגדות לעליית יהודי בריה"ם , הואיל וגם נוסח כזה לא יתיישב 
עם מדיניות מוצהרת בזכות העלייה . חלק ממדינות ערב , ובראשן סוריה וירדן , 
דבקות כנראה בנוסח הנוקשה ומוכנות להסתכן בווטו אמריקאי . חלק אחר ובראשו 
מצרים גורסות פשרה . מצרים " מאמינה שגישה מינימליסטית , תמנע וטו ותתקע 
טריז בין ישראל לארה"ב " . המקור הוסיף כי ארה"ב " אינה להוטה " לשום החלטה , 
ולא תצטער אם העניין כולו יירד מסדר היום . מקור אחר בוואשינגטון , הקרוב 
ליוזמי ההחלטה הערביים , טען כי מאז פרשת הרובע הנוצרי , מנוי וגמור עם 
האמריקאים שלא להכשיל החלטה המגנה את פעולות ישראל בירושלים . לפי המקור 
הזה , הנשיא בוש עצמו יקבל את ההחלטה על אופן ההצבעה . קפידבינהצעת הפשרה 
שיוזמת ארה"ב בעניין התישבות עולים בשטחים , כוללת התנגדות לשיכון העולים 
מבריה"ם גם בשכונות החדשות במזרח ירושלים . כך מסרו מקורות מדיניים במשרד 
החוץ בירושלים . בפגישה עם ראש הממשלה יצחק שמיר , ביום שישי , סיפר ראש 
עיריית ירושלים טדי קולק , כי ביקש משגריר ארה"ב בישראל ויליאם בראון , 
שארצו לא תיתן יד לשרבוב עניין ירושלים להחלטת מועצת הביטחון . שמיר טען 
בשיחה עם קולק , כי לא היתה לו יד וחלק בהתנחלות ההוספיס ברובע הנוצרי במזרח 
ירושלים , והדבר אף נעשה בלא ידיעתו . 
