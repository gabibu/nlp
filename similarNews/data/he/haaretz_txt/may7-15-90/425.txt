בליל חג סיום צום הרמאדאן ( עיד אל - פיטר ) האחרון נכונה לתושבי הגדה 
המערבית ורצועת עזה הזדמנות יוצאת דופן לצפות בראיון ממושך עם מנהיגם יאסר 
ערפאת , ששודר בטלוויזיה הירדנית . מאז כינוס המועצה הלאומית הפלשתינית 
לפני חמש שנים ברבת - עמון , לא נקרתה לפני תושבי השטחים ההזדמנות לצפות 
מבתיהם בפנייה ישירה , אינטימית וויזואלית של מנהיגם . הירדנים השקיעו 
מאמץ רב בהקניית אופי מלכותי כמעט לראיון עם המנהיג הפלשתיני , ששודר בתכנית 
היוקרתית " מול פני העיתונות " . מול ערפאת הוצבו שלושה מעורכי העיתונים 
הירדניים ( " א - דסתור " , " א - ראי " ו"סאות א - שעב " ) , שהקנו 
מכובדות נוספת למעמד . ההופעה של ערפאת בטלוויזיה של חוסיין , האויב מן 
העבר , מציינת תהליך מתמשך של התקרבות בין הירדנים לפלשתינים מאז משך המלך 
את ידו מן הגדה . שידור הראיון , שהוקלט מראש , נקבע לא במקרה לליל 
השימורים ערב חג סיום צום הרמאדאן , כאשר כל הפועלים בישראל נמצאים עם משפחותיהם . 
בימים שאחרי השידור בטלוויזיה הירדנית היה הנושא לאירוע המדובר ביותר בשטחים . 
התגובות בשטחים היו נלהבות . ערפאת , במדי צבא חגיגיים , דיבר בטון 
אבהי מתפלמס . בערבית פשוטה ניסה להכניס קצת סדר בתוהו ובוהו של המצב במזרח - 
התיכון ולהפיח תקווה בלבות תושבי השטחים שההתקוממות שלהם באמצע שנתה השלישית 
לא מניבה את התוצאות המקוות . לישראלים אולי קשה להבין את הפטרנליזם העמוק 
שמקרין ערפאת על רוב תושבי השטחים . למימיקה של ערפאת , לסגנון ולסמכות 
הגדולה הקורנים ממנו באמצעות המדיום הטלוויזיוני יש השפעה גדולה על הפלשתינאים . 
אבל בה בעת הראיון עם ערפאת רק הדגיש את כישלונו של ערפאת בתפיסת הרגישויות 
של הצד הישראלי . אם התכוון ערפאת להשפיע על דעת הקהל הישראלית , הוא 
עשה כמעט את כל הטעויות האפשריות . ייתכן שהעלה את מוראל עמו בשטחים , 
אך את המסר לישראלים הוא לא הצליח להעביר . " סדאם חוסיין לא מאיים על 
הישראלים " , ניסה ערפאת להרגיע את הישראלים . " הוא רק אמר שאם ישראל 
תתקוף הוא יגיב " . אך כמעט בנשימה אחת ברך ערפאת את העיראקים על " פריצת 
הדרך הטכנולוגית " , קרי : התקדמותה בייצור נשק השמדה המוני , וזאת שבוע 
אחרי שהנשיא העיראקי איים למחות מעל פני האדמה מחצית מישראל באמצעות נשק 
כימי . חלק גדול מדבריו הקדיש ערפאת לנושא העלייה ( " ההגירה " ו"הטרנספר " , 
כלשונו ) של יהודי בריה"ם . באחד הרגעים הדרמטיים של הראיון שלף ערפאת 
מטבע ישראלי בן 01 אגורות , הפך אותו על גבו והציג לצופים את סמל המנורה 
המוטבע על פני תבליט אבן . זאת היא מפת ארץ ישראל הגדולה , הסביר ערפאת 
את משמעות התבליט , ושלף לשם השוואה מפה של הארץ המובטחת , כפי שהופיעה 
בחוברת שפירסמה השדולה היהודית איפא"ק בארה"ב . " מפה זאת כוללת את כל 
שטחן של ירדן ולבנון , מחצית מסוריה , שלושה רבעים מעיראק , שליש מסעודיה 
כולל מדינה וחייבר ורוב סיני " , סיפר . ערפאת הזהיר , כי 000 , 003 המהגרים 
היהודים שיגיעו , לדבריו , השנה לארץ ממזרח אירופה יהפכו בתוך עשר שנים 
ל3 מיליון ויתרמו למימוש החלום הציוני על ישראל גדולה . הדברים הללו משקפים 
דאגה אמיתית בקרב הפלשתינאים מגל העלייה הנוכחי , המתחזקת על - ידי ניסיונות 
ההתיישבות האחרונים של יהודים ברובע הנוצרי בירושלים , בקבר יוסף בשכם וברצועת 
עזה . גל העלייה הנוכחי מאכזב גם את אלה שציפו להתפוררות החברה הישראלית 
מבפנים והתרוקנות הארץ מתושביה היהודים באמצעות הגירה . ערפאת , המודע 
לסגנון הבין - לאומי החדש המעמיד את זכויות האדם בראש סדר הקדימויות , 
סיפר כי התפלמס עם הרוסים על הדרך שבה העניקו ליהודיהם זכויות הגירה . " אתם 
מדברים על זכויות הפרט , אבל כאשר אתם מתירים ליהודים לצאת אתם שוללים 
מהם את אזרחותם , כך שלא יוכלו לשוב אם ירצו בכך , וזה בניגוד לעקרונות 
זכויות האדם ואמנת זנווה , שבשמם אתם פועלים " , אמר לרוסים . 
