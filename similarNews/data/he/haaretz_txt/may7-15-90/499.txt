ההסתדרות מעכבת את ביצוע החלטתה לפזר את מזכירות " הפועל " ולמנות במקומה 
מועצת מנהלים , בשל ההכנות הקשורות בבחירת הוועדה המרכזת החדשה והמאבקים 
על איוש תפקידים . בתוך כך נמסר , כי מזכ"ל הפועל יצחק אופק מסרב לכנס את 
ועידת " הפועל " , האמורה לשנות את התקנון כדי לאפשר את מינויה של מועצת 
מנהלים במקום המזכירות . ב91 במארס החליטה הוועדה המרכזת לפזר את מזכירות 
הפועל ולמנות במקומה מועצת מנהלים שתורכב מ12 איש , 11 מהם ייבחרו על - 
ידי הוועדה המרכזת , והשאר יומלצו על - ידי הפועל . כן החליטה הוועדה המרכזת 
כי מעתה היא תהיה רשאית לעכב את ביצועה של כל החלטה שתתקבל בכל אחד ממוסדות 
הפועל . ועידת ההסתדרות אישרה את ההחלטה כמתחייב מחוקת ההסתדרות , אך למרות 
זאת , שום שינוי לא בוצע עד היום בהרכב מוסדות הפועל . מזכ"ל הפועל יצחק 
אופק פנה למבקר ההסתדרות בתביעה לקיים בירור חוזר על ממצאיו , שחשפו ליקויים 
כספיים וניהוליים חמורים , שהביעו לגירעון של עשרות מיליוני שקלים . מחזיק 
תיק הפועל בוועדה המרכזת , יעקב ישי , אמר אמש כי בדעתו לפנות לרשות השיפוט 
ההסתדרותית , כדי שזו תפסיק את חברותו של אופק בהסתדרות , משום שהוא מסרב 
לבצע את החלטת הוועידה . ישי שוקל גם לתבוע את אופק למשפט חברים בהסתדרות . 
המאבקים הקשורים בבחירת הוועדה המרכזת החדשה משתקים את ביצוען של ההחלטות , 
שכנראה לא יבוצעו לפני ראשית יולי , כיוון שהוועדה המרכזת החדשה תוצג במחצית 
יוני . 
