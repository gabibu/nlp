בהפרש של שנה הוגשו נגד הרב משה לוינגר מחברון שני כתבי אישום שונים בתכלית . 
בראשון הואשם לוינגר בהריגה , שהעונש המקסימלי עליה הוא 02 שנה . באותו 
כתב אישום תואר יידוי האבנים לעבר לוינגר בצבעים חיוורים למדי . הרושם למקרא 
הדברים היה , כי לוינגר ירה בלא צידוק . בכתב האישום השני תואר יידוי האבנים 
משלושה כיוונים והאירוע כולו , על כל שלביו , צויר בצבעים עזים יותר . 
לוינגר הואשם בו בגרימת מוות ברשלנות , עבירה שהעונש המרבי עליה הוא שלוש 
שנות מאסר , והודה בכך במסגרת עסקת הטיעון . לפני שנה , היה פרקליטו של 
לוינגר , עו"ד יעקב נחושתן , קופץ מן הסתם על עסקת טיעון כזאת כמוצא שלל 
רב ובלא הרהורים רבים . עתה , לאחר שכבר נרשמו 000 , 3 עמודי פרוטוקול , 
הרשו לעצמם נחושתן ולוינגר להיות מתלבטים לכאורה . פרקליטות המדינה , 
לעומת זאת , הימרה בכתב האישום המקורי על הכל , ומצאה עצמה בתום שנה כמעט 
בלא כלום . קפמאליד4ההצלחה של לוינגר במשפט הזה היתה כפולה . ראשית , הוא 
הצליח להוכיח , כי " בנסיבות הזמן והמקום " , כניסוחו של השופט שלום ברנר , 
" היה לפחות צדק סוביקטיווי לתחושת הסכנה והחרדה אשר פקדו את הנאשם " . 
שנית , הוא ניסה לערער על עצם הקשירה בין הירי מאקדחו לבין מותו של הסוחר 
קאיד צאלח . קפמאבינד"ר אסתר דניאלס , הפתולוגית שהופיעה מטעם התביעה , 
העידה , כי קיימת סבירות גבוהה שהמוות נגרם דווקא מריקושט ולא מקליע . 
השופט סירב לאפשר לפתולוג אחר להעיד עדות מתקנת , והעיר לתובע , עו"ד 
נועם , כי ניסיונותיו לערער את אמינותה של דניאלס , שעלתה לדוכן על פי 
הזמנתו שלו , דומים לניסיון " לבנות סוכה שנפלה " . לוינגר עצמו העלה אפשרות 
נוספת , שלפיה נפגע הסוחר החברוני מיריות של " כוח אנגלמן " . אל"ם ברוך 
אנגלמן היה מפקד אזור חברון , שחש לאזור התקרית , ליד כיכר השוטר , מיד 
כאשר דווח עליה . בדרך , ליד בית החולים " עליה " , מצא עצמו ביחד עם 
עוד שלושה קצינים שהיו עמו בגיף , תחת מטר כבד של אבנים . אנגלמן ירה ואף 
פצע את אחד ממיידי האבנים . לטענת הסנגוריה , בעדות שמסר מיד לאחר האירוע 
אמר אנגלמן , כי לא ברור לו אם ההרוג נפגע מירי של קליע הפלסטיק שירו החיילים 
שהותקפו ליד בית - החולים " עליה " , כאשר היו בדרכם אל לוינגר , או שההרוג 
נהרג מהירי של הרב לוינגר . כאשר נחקר במהלך המשפט הוא לא זכר את האמירה 
הזאת . עדות נוספת שחיזקה מאוד את הסנגוריה הייתה עדותו של הפצוע באלי , 
לקוח , שעמד ליד הסוחר שנהרג , ונפצע אף הוא במהלך האירוע . באלי העיד 
בבית המשפט , כי עמד כשגבו אל לוינגר ופניו אל חלון הראווה של חנות הנעליים . 
לפי החישובים של ההגנה , תנוחה כזאת , כפי שתוארה על ידי באלי , מלמדת , 
כי הכדורים של לוינגר היו צריכים לחדור לגופו של המנוח מצד שמאל , ואילו 
הכדורים חדרו לגופו מצד ימין . זוהי לכאורה סתירה , שהייתה יכולה אולי להוכיח 
שצאלח נהרג לא מהכדורים של לוינגר , אלא מהכדורים של החיילים מהצד השני . 
קפמאבינבעניין אחר , חיוני לא פחות מבחינתה , הצליחה הסנגוריה לערער את 
גרסת התביעה . אורי שרעבי , תצפיתן של הצבא על גג אחד הבתים הסמוכים לכיכר 
השוטר , חיזק בבית המשפט את גרסתה הראשונית של התביעה : " נזרקו שתיים 
שלוש אבנים , שנפלו לפני המכונית בערך מטר , מטר וחצי . . . כשלוינגר 
יצא וירה את שניים שלושה הכדורים לא נזרקו אבנים " . מעדותו של שרעבי עלה 
אירוע דל באבנים , שכלל לא סיכן את חייו של לוינגר ומשפחתו , אשר המתינו 
במכונית ליד המחסום . אלא שאחרי שרעבי עלו על דוכן העדים שני חיילים אחרים , 
סמל במילואים אפרים דוד וסמל במילואים יצחק רוז . הראשון הוצב ביום האירוע , 
9 בספטמבר 8891 , במחסום בכיכר השוטר , שאליו הגיעה המכונית של משפחת 
לוינגר לאחר שנרגמה באבנים . דוד העיד , כי לוינגר ובנו עמדו בסמוך למחסום , 
כאשר , " החלו לזרוק עלינו אבנים , בקבוקים ומכל הבא ליד " . דוד הדגיש 
כי היידוי היה " מאסיווי " , ומכמה כיוונים . הוא הוסיף , כי גם בשעה 
שבנו של לוינגר התרחק מהמחסום כשאקדח שלוף בידיו , נמשך יידוי האבנים , 
וכי הוא , דוד , נאלץ לתמרן , כדי שלא להיפגע . סמל אפרים דוד דיבר 
על " כמות גדולה " של תוקפים ובאשר לגודל האבנים שהושלכו אמר : " גודל 
של לבנה , פחות או יותר " . אפרים דוד , אף העלה טענה שלוינגר עצמו לא 
טען , ולפיה נזרקו על לוינגר אבנים , גם מהמדרכות , ולא רק משני קצות 
הכביש . סמל יצחק רוז , מפקד המחסום , תיאר אף הוא זריקת אבנים בכמות 
גדולה מכמה צדדים , דבר שלא היה לו זכר בכתב האישום הראשון . במהלך המשפט 
התבררו בדלתיים סגורות כמה מהנהלים , הפקודות וההוראות להתנהגות ופתיחה 
באש . החוק אוסר על פרסום הדברים , אולם בגזר הדין מצא לנכון השופט ברנר 
להעיר , באשר לתפקודם של שני החיילים במחסום : " בתנאים שכאלה , התנהגות 
החיילים , שעמדו מוגנים במחסום , שלידו עצרה מכוניתו של לוינגר , לא סייעה , 
אם לנקוט לשום המעטה , להקלת תחושותיו וחרדותיו של לוינגר . ואין אני 
בא חלילה לקבוע , הוסיף השופט , כי אותם חיילים , משיקוליהם או על פי 
ההוראות שקיבלו , פעלו שלא כשורה . מי שרוצה להבין את עסקת הטיעון ואת העונש 
הקל שקיבל לוינגר ( 5 חודשי מאסר בפועל ) , צריך לעיין היטב גם בעדויות 
שאינן נוגעות ישירות לאירוע שבו היה לוינגר מעורב , ושבמהלכו נהרג הסוחר 
הערבי . לוינגר הצהיר כזכור , עם תחילת משפטו , כי יעשה הכל כדי לחשוף 
את ההידרדרות הביטחונית במצבם של היהודים בשטחים בכלל . בניגוד לרושם שנוצר 
בציבור , כאילו נכשל לוינגר במשימה זאת , הוא הצליח בכך במידה לא מבוטלת . 
רק לעתים רחוקות קיבל השופט ברנר את טענת אי הרלוונטיות של בא כוח המדינה , 
עו"ד נועם , ובדרך כלל התיר לעדים , בעיקר לעדים מומחים , לפרוש את היריעה 
כולה . כך למשל , גולל יונה חייקין , איש תנועת " כך " , אשר נדקר ונפצע 
קשה בחברון , את האירוע שבו נפצע ומסכת נוספת של תקיפות והתנכלויות שכוונו 
כלפי יהודים בחברון . קפמאבינתת אלוף במילואים יוסי קולר , כיום רכז הביטחון 
של מועצת יש"ע בחברון , מאשר עדויות קודמות שהושמעו , ולפיהן היה לוינגר 
והינו עדיין מטרה מסומנת ומועדפת על ידי ארגוני הטרור . 
