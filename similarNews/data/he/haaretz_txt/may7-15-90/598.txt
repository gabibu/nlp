בקריאה לציבור לבוא ולהצטרף לשביתת המחאה לשינוי שיטת הממשל , נסתיימה אתמול 
בגן הוורדים מול הכנסת הפגנת האלפים , שבאו למחות במקום ביום פתיחתו של 
מושב הקיץ של הכנסת . את הקריאה הפנה אבי קדיש , ראש מטה השובתים לשינוי 
השיטה , שאף שב בעצמו אל שביתת השבת , במקום בו החל את שביתת הרעב לפני 
כ5 שבועות . ההפגנה , מטעם מטה העל של הגופים הפעילים בעניין זה תנועת 
השובתים , ראשי הערים , נכי צה"ל וחוקה לישראל נפתחה בשעות אחר הצהריים 
המוקדמות , בקבלת פנים שערכו המפגינים לחברי הכנסת שהגיעו בזה אחר זה לפתיחת 
המושב . ברכב שחנה בקרבת מקום , קיבל את הבאים מנחם זילברמן , תוך שהוא 
מחלק ברמקול ציונים ומטיח עלבונות בחברי הכנסת החולפים על פניו . " הנה 
דרעי , זה שלא נותן לנו לחיות " ; " הנה מזרחי - צריך להחליף לו את ה"זין " 
בשם ב"סמך " , " הנה רבין , הוא דווקא בעד , חושב שצריך לשנות , קבלו 
אותו יפה " . הקהל , מצידו , החרה - החזיק אחריו ב"בוז " קולקטיווי לבאים , 
ושירת " אני ואתה נפרק את הממשלה " . כמה מחברי הכנסת , הקדימו לבוא לבניין 
שעה ארוכה לפני השעה היעודה להפגנה . ממול , הפגינה משמרת קטנה של תנועת 
" השנה ה12 " , בקריאה " לשנות את שיטת השלטון בשטחים " . כ0005 האיש שפשטו 
על הדשא בגן הוורדים באווירה של פיקניק , היו קהל מורכב יותר מזה הפוקד 
את ההפגנות האחרות . המוני צעירים , נציגי שכונות , לצד אנשי אקדמיה וכ03 
ראשי ערים , ביניהם טדי קולק , שלמה להט , אלי לנדאו , מאיר ניצן ( 
יו"ר המטה המאוחד ) ואחרים . אליהם הצטרפה גם שורה של בדרנים ואמנים : 
דודו טופז , יוסי ברק , מאיר אריאל , בני ברמן ואחרים , שבידרו את הקהל 
שעה ארוכה בשירה , מערכונים ובחיקויים של פוליטיקאים , כולל חיקוי בוטה 
במיוחד של הרב שך . על הבמה בגן , אל מול הכנסת , שנראתה כמבצר מסוגר במיוחד , 
עלו דוברי המחאה למיניהם . ראשון הדוברים , ד"ר אהוד שפרינצק חלק שבחים 
לתנועה לשינוי שיטת הממשל , אותה הגדיר כ"תנועת המחאה הנקייה ביותר שהיתה 
אי פעם " . " הדמוקרטיה נמצאת בגן הורדים , ולא בבניין האטום של הכנסת " , 
סיכם שפרינצק . מעל אותה במה , הציע פרוף אוריאל רייכמן , ראש תנועת " חוקה 
לישראל " , להתחיל לפחות בביצוע חלקי של ניסוח החוקה , שתושתת על שלושה 
עקרונות : חוק לבחירות ישירות של ראש ממשלה ; חוק לשינוי שיטת הבחירות 
לכנסת ; חוק יסוד זכויות האדם . " היום , אנו שולטים במהלכים , ויכולים 
לנווט אותם באופן חיובי ; מחר , עלול להיות מאוחר מדי " , סיכם רייכמן . 
