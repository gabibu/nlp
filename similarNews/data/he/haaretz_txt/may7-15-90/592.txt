היאכטה של המלך חוסיין משייטת דרך קבע , בידיעת חיל הים ובהסכמתו , בתחומי 
המים הטריטוריאליים של ישראל . מתברר כי בדרך - כלל , כאשר יוצא המלך הירדני 
לשייט מהמעגן בעקבה , פונה היאכטה שלו לכיוון דרום מזרח , חוצה את קו המים 
הטריטוריאליים של ישראל וממשיכה לשייט בחלק המזרחי של מפרץ אילת . נוהל זה 
קיים כבר זמן ממושך , ולספינות חיל הים ניתנו הוראות שלא להפריע לשיוטה 
של היאכטה המלכותית , גם כאשר היא בתחומי המים הישראליים . ההחלטה לאפשר 
למלך הירדני לשייט במימי ישראל התקבלה לאחר תקרית , שבמהלכה התקרבה ספינת 
חיל הים אל היאכטה והורתה לה לחזור אל תחום המים הטריטוריאליים של ירדן . 
בעקבות התקרית פנה המלך חוסיין לישראל והתלונן על היחס שקיבל . בעקבות תלונתו 
התקיים דיון במערכת הביטחון , והוחלט לאפשר ליאכטה המלכותית להפר את הריבונות 
הישראלית במפרץ אילת . מאז מתקיימים דרך - שגרה שיוטים של ספינת המלך בתחום 
המים הטריטוריאליים של ישראל , כאשר ספינות חיל הים נמנעות מלהתקרב אליה . 
גורמים בחיל הים מעריכים כי התהודה שקיבל המקרה האחרון של הירי לצורך ניסוי 
הכלים במפרץ אילת , מקורו באי - הבנה שנופחה שלא לצורך , ואין ברקע שום 
הפרה של כללי המשחק שגובשו עם מלך ירדן . 
