המועצה הלאומית לשלום הילד פנתה להנהלת משרד הבריאות , בדרישה להרחיב את 
תוכנית החיסון של הילדים נגד מחלת החצבת . כזכור , המליצה לפני שבוע הוועדה 
העליונה לחיסונים להוסיף חיסון נגד מחלת החצבת בגיל שש , ועד סוף שנת הלימודים 
לבצע את החיסון לכל תלמידי כיתות א . המלצה זו נבעה מציפייה להתפרצות המחלה 
במהלך שנות 09 ו19 . בפנייה להנהלת משרד הבריאות מציין יו"ר המועצה , הד"ר 
יצחק קדמן , כי " גילאי שש מהווים % 01 בלבד מאוכלוסיית הילדים המצויים 
בסכנת פגיעה . עצם קבלת ההחלטה מצביעה על כך שמשרד הבריאות הכיר בסיכון 
הקיים לילדים , בהתבסס על ממצאי מחקרים שונים בנושא . רופאי ילדים ומומחים 
למחלות זיהומיות , עמם התייעצנו , הצביעו על אפשרות פגיעה צפויה באלפי 
ילדים , לא רק בגיל שש , ולכן ימליצו להורים לחסן את ילדיהם . כתוצאה 
מכך , תהיה ודאי קבוצה גדולה של הורים שתפנה לשוק הפרטי " . הד"ר קדמן הוסיף 
כי מחיר חיסון בשוק הפרטי יעלה להערכת מומחים כ001 שקלים ( כולל ביקור אצל 
רופא לצורך קבלת מרשם , קניית החומר ותשלום עבור ביצוע החיסון ) . לטענתו , 
מדובר בהוצאה גדולה ומיותרת , משום שעלות ביצוע החיסון במסגרת ממלכתית 
אינה עולה על שלושה שקלים . בנוסף לזאת , סבור ד"ר קדמן כי חלק מהאוכלוסיה 
יימנע מביצוע החיסון באופן פרטי , בשל מחירו ולנוכח הצורך ליזום את ביצועו . 
לדעתו , הפתרון הרצוי הוא מתן חיסון חוזר לכלל הילדים בישראל , בקיץ הקרוב 
או עם פתיחת שנת הלימודים . " העלות הכוללת של מבצע כזה , לדעתנו , תגיע 
ל3 מיליון שקלים . למרות שבעיקרון אנו מתנגדים לתשלום מיוחד ונפרד עבור 
שירותי בריאות , הרי שאם לא יימצאו משאבים מתאימים , יש לבצע את החיסון 
לכלל הילדים , בתשלום של שלושה עד ארבעה לילד , תוך הבטחת חיסון חינם לילדים , 
שהוריהם לא יוכלו לעמוד אפילו בתשלום נמוך זה . בדרך כזו תוכל מערכת הבריאות 
לבצע פעולת מניעה מקיפה , שתכלול את כל הילדים בישראל , ללא הוצאות נוספות 
למערכת הבריאות " , טוען ד"ר קדמן . ראש שירותי הבריאות , ד"ר ורה אדלר , 
מסרה כי היום בבוקר ייערך דיון אצל מנכ"ל המשרד , ובו יסוכמו פרטי התוכנית . 
