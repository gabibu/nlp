אחד מידידי ישראל המובהקים בזירה הציבורית האמריקאית , הסנאטור דניאל מויניהן , 
קרא בתחילת השבוע לממשלת ישראל " לכבד את הנורמות של המשפט הבין - לאומי " 
ולשחרר , כהוכחה לכך , " את בני הערובה השיעים שהיא מחזיקה " . הכוונה 
היא לכ004 איש , שנתפסו על ידי יחידות של צבא דרום לבנון וכוחות צה"ל כשהיו 
מעורבים בפעולות איבה נגד אזור הביטחון ונגד יישובי הספר בגליל העליון . 
למויניהן היה צריך להיות ברור , כי אנשים אלה אינם בני ערובה , ואין לגזור 
גזירה שווה בינם לבין אזרחי ארה"ב ואזרחי מדינות מערביות אחרות , שנחטפו 
על ידי קבוצות מזוינות מארגוני טרור למיניהם . עיתונאים מערביים מכנים אותן 
לעתים " מיליציות " ומבקשים לשוות להנבכך אופי צבאי . אבל פעולות חטיפה 
לשם סחיטת כספים או שחרור אסירים מבתי - כלא באירופה צריכים לשלול מהן אפילו 
סיווג של ארגונים צבאיים - למחצה . המוחזקים במתקן אל - חיאם באזור הביטחון 
נמנים רובם ככולם עם קבוצות וארגונים מסוג זה . למעשה הם שבויי מלחמה , 
אבל גם כינוי זה אינו תופס במדויק ביחס להם . אין הם חיילים לפי המושגים 
המקובלים במשפט הבין - לאומי ; אין הם לובשים מדים ואין להם סימני דרגה 
צבאיים . הקרבות בדרום לבנון , שבמהלכם נלכדו על ידי חיילי צד"ל וצה"ל , 
מעולם לא היו מתרחשים לו היתה לבנון מדינה ששלטון מרכזי שולט בכל שטחה . 
מכל מקום : אין להחיל עליהם את המונח " בני ערובה " . נכון אומר מויניהן , 
כי " לישראל יש אינטרס להפוך את כללי המשפט הבין - לאומי לאפקטיוויים יותר , 
ולא פחות " ; אבל לא ישראל היא הגורם האחראי לכך שממשלת ביירות ( המזרחית ) 
מנועה מלשלוט ושלבנון אינה מסוגלת למלא את החובות שהמשפט הבין - לאומי מטיל . 
שר החוץ הסורי , פארוק א - שרע , טען כי לסוריה ולאיראן רק השפעה מוגבלת 
על הקבוצות הלבנוניות המחזיקות בבני ערובה . אבל הוא גם אמר , עם שגריר 
איראן שליד האו"ם , כי בני ערובה אמריקאים לא ישוחררו , אלא אם תשלח ישראל 
לחופשי עצירים שיעים שהיא מחזיקה בשטחה . אין השניים צריכים לנסות ולהחזיק 
את החבל בשני קצותיו : לטעון שממשלותיהם אינן חזקות דיין כדי לכפות על ארגוני 
הטרור לשחרר את ששה - עשר בני הערובה המערביים שנחטפו וגם לרמז כי יוכלו 
להביא לשחרורם , אם תסכים ישראל לשחרר מחבלים . למעשה יוצא מדבריהם , כי 
נווט חיל האוויר ושלושת חיילי צה"ל נמצאים בידי ארגונים , שדמשק וטהרן מסוגלות 
להפעיל עליהם השפעה ממשית ואף מכרעת . חשוב שנרשום לפנינו את ההודאה הזאת ; 
וגם הסנאטור האמריקאי חייב לרשום אותה לפניו . 
