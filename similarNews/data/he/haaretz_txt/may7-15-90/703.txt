למרות עודפי העגבניות הגדולים הצפויים בשוק האמריקאי , קיבל מפעל פרי - 
ניר הזמנה להספקת קוביות עגבניות ללקוח בארה"ב , בהיקף כספי של 5 . 4 מיליון 
דולר . ראשי התעשייה לעיבוד מוצרי עגבניות בישראל , מגלים בימים האחרונים 
דאגה לנוכח הירידה במחיר רכז העגבניות באירופה ובארה"ב , והם נמנעים בשלב 
זה מלחתום על חוזים עם המגדלים , מחשש שלא יוכלו לעמוד במחיר המובטח של 
86 דולר לטונה עליו סוכם בתחילת העונה . למרות דיון חירום שקיימו השבוע , 
לא הצליחו המפעלים להגיע לכלל הסכמה על המחיר החדש , וביום שני הקרוב יעלו 
נציגיהם לירושלים שם יעלו את חומרת המצב בפני ועדת הכלכלה של הכנסת . למרות 
המצב בענף מדווחים מפרי ניר שהם ממשיכים להיות הגורם השני בקליטת עגבניות 
לתעשייה בישראל . השנה יש בכוונת המפעל אף להגדיל את היקף הייצוא של מוצרי 
העגבניות . 
