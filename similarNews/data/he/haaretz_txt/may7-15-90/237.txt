בון ( מיוחד ל"הארץ " ) . בריה"ם אינה מתנה עוד את תהליכי האיחוד של גרמניה 
בכך שקודם לכן ייפתרו השאלות הקשורות בביטחון אירופה וביחסיה של המדינה המאוחדת 
עם שכנותיה . כך אמרו אמש דיפלומטים בבון לאחר סיום שיחות ה"ארבע פלוס שתיים " 
בין שרי החוץ של ארבע המעצמות הגדולות ושל שתי הגרמניות . הדיפלומטים ציינו 
כי שר החוץ הסובייטי אדוארד שוורדנאדזה אמר במפורש שלוח הזמנים של איחוד 
גרמניה איננו חייב להיות מוכתב על - ידי הצורך לפתור את כל הבעיות החיצוניות , 
כולל שאלות ביטחון אירופה . ביטוי להערכה זו ניתן אמש גם בהצהרה שפרסם כאן 
הקאנצלר הלמוט קוהל . קוהל אמר כי בשיחות ה"ארבע פלוס שתיים " הוסרו למעשה 
המכשולים האחרונים להגשמת שאיפתם של הגרמנים לחיות במסגרת מדינית אחת . 
עם זאת הוא הוסיף שיש צורך לשלב את ביטחונה של גרמניה בביטחון אירופה , 
ואין להפריד בין השניים . דובר רשמי בבון מסר לעיתונאים כי מוסקווה מוכנה 
להסכים על קווים מנחים רחבים לעתיד גרמניה . הזכויות הנוכחיות של בעלות 
הברית על גרמניה יישארו בתוקף מספר שנים לאחר האיחוד , כ"צעד זמני " מיוחד . 
קפידבינאתמול הגיע לווארשה מזכיר המדינההאמריקאי , גיימס בייקר . הוא מסר 
לראשי פולין הזמנה להשתתף באחד הסיבובים של שיחות ה"ארבע פלוס שתיים " . 
מדובר בסיבוב שיתקיים ביולי בפאריס , ושבו תידון שאלת הגבולות העתידיים 
של גרמניה המאוחדת , ותינתן ערובה בין - לאומית ברורה לגבול המערבי הנוכחי 
של פולין לאורך הנהרות אודר ונייסה . גבול זה כולל שטחים , שלפני מלחמת 
העולם השנייה היו שייכים לגרמניה . ביקורו של בייקר בווארשה נועד להפיג את 
חששותיהם של הפולנים מכך שהשינויים המתחוללים עתה באירופה עלולים להיות על 
חשבונם . ראש ממשלת פולין , תאדיאוש מאזובייצקי , הודיע אתמול מצדו כי 
ארצו לא תעמיד עוד כתנאי חתימת הסכם על גבולה המערבי עם מזרח ומערב גרמניה 
לפני איחודן . " אני מקווה שלאחר איחוד גרמניה נוכל להשלים במהירות את 
חתימת הסכם הגבולות " , אמר במסיבת - עיתונאים . 
