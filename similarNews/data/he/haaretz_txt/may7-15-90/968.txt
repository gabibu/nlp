פקין ( ע"ץ ) . הטלוויזיה הסינית נמנעה אמש מלהקרין אפילו צילום אחד של 
הפגישה שנערכה בבוקר בין המנהיג דנג קסיאופינג ונשיא מצרים חוסני מובארק . 
הדבר עורר סימני שאלה חדשים בנוגע לבריאותו של המנהיג הסיני ושליטתו בענייני 
המדינה . בבוקר הגיעו כתבים וצלמים זרים לארמון העם בפקין , כדי לסקר את 
לחיצת הידיים המסורתית , אך הם נתבקשו , ללא כל הסבר , לעזוב את המקום . 
שלטונות סין לא הודיעו כלל על הפגישה , ורק הדלפה מצד המצרים חשפה את קיומה . 
כעשר שעות לאחר הפגישה , מסרה סוכנות הידיעות הסינית הרשמית כי עדיין לא 
קיבלה " אור ירוק רשמי " כדי להפיץ צילום של שני המנהיגים . במהדורת החדשות 
של הערב מסרה עם זאת הטלוויזיה הסינית דברי הרגעה של הנשיא יאנג שאנגקון , 
בקשר לבריאותו של דנג . יאנג אמר במסיבת עיתונאים קצרה לפני צאתו לסיור 
באמריקה הלטינית כי דנג בן ה58 נמצא בכושר טוב . מאוחר יותר הופצה תמונת 
לחיצת הידיים בכל רחבי תבל . בימים האחרונים התפשטו שמועות כי דנג גוסס 
ואף מת . 
