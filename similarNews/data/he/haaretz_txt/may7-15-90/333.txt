המשפט העליון . זאת , לאחר שהסניגור , עורך - דין יורם שפטל , חזר בו 
מבקשת הדחייה שהגיש , והסכים להגיש לבית - המשפט ראיות , המחזקות לדבריו 
את הטענה שנפלה טעות בזיהויו של " איוון האיום " , וכי האיש אינו איוואן 
דמיאניוק , אלא אדם ששמו איוואן מרצנקו . התביעה , שהתייחסה בביטול לערכן 
המשפטי של ראיות אלה , הסכימה להגשתן לבית - המשפט , אך בלי לוותר על זכותה 
לתקוף את משקלן , במהלך הערעור . הערעור יידון בפני הרכב המיוחד של חמשת 
השופטים , אשר ישמעו את ערעורו של דמיאניוק . הרכב זה כולל את נשיא בית 
המשפט העליון , מאיר שמגר , המשנה לנשיא , מנחם אלון , אהרון ברק , 
אליעזר גולדברג ויעקב מלץ . עורך - דין שפטל נימק את בקשת הדחייה שהגיש , 
בגילויין של ראיות נוספות בפולין , המחזקות את הטענה שנפלה טעות בזיהויו 
של " איוון האיום " . לטענתו , הצריך אותו גילוי זה לערוך בדיקות נוספות 
בפולין , כדי לחזק ראיות אלה , ולאסוף מסמכים נוספים . אחת הראיות הסתמכה 
על התוכנית " 06 דקות " , ששודרה ברשת הטלוויזיה האמריקאית סי . בי . אס , 
ואשר בה רואיינה אשה פולניה , תושבת אחד הכפרים הסמוכים למחנה ההשמדה טרבלינקה . 
האשה , מריה דודק , שעסקה במקצוע העתיק בעולם , סיפרה למראייניה כי במסגרת 
עיסוקה זה נהג לפקוד אותה , דרך קבע , " איוואן האיום " , וכי שמו היה 
איוואן מרצנקו . עורך - דין שפטל ציין כי לאחר שהובאו לידיעתו דברי האשה , 
הוא נסע אליה לפולין , וניסה לשכנעה למסור עדות , אך היא סירבה בעקשנות . 
ראיה נוספת מצא הסניגור לדבריו , בדו"ח של הוועדה הפולנית לחקירת פשעי הנאצים , 
בו מופיע השם איוואן מרצנקו ולא איוואן דמיאניוק בין רשימת האוקראינים 
שהיו בטרבלינקה . לאור ראיות אלה , ביקש עורך - דין שפטל לדחות את שמיעת 
הערעור , כדי לאפשר לו לשכנע את הפולניה מריה דודק להעיד , וכדי לאתר מסמכים 
נוספים , המצויים ברשות ועדת החקירה הפולנית . " אני ער לעובדה שבקשות 
הדחייה החוזרות ונשנות מקשות , ואינן מסייעות לקדם את הליכי הערעור , אבל 
אי אפשר להתחיל בשמיעתו , תוך התעלמות מעדויות אודות טעות בזיהויו של המערער . 
אני מעריך את אורך הרוח של בית המשפט , ואינני מתכוון לנצל זאת לרעה . 
זו תהיה הדחייה האחרונה " , הבטיח שפטל לשופטים . ראש מערכת התביעה במשפט 
דמיאניוק , עורך - דין מיכאל שקד , התנגד לבקשת הדחייה , והפחית מערכן 
המשפטי של ראיות ההגנה . הוא הדגיש כי ההגנה קיבלה לידיה , עוד ב7891 , 
מסמך ובו גרסת האשה הפולניה , ומכיוון שלא עשתה בו שימוש מאז , איבדה 
את הזכות להשתמש בו עתה . " איפה היתה ההגנה כל השנים הללו ? מדוע עכשיו 
היא נזכרה לשלוח שליחים לחפש אחר אותו מרצנקו ? " , היקשה התובע . עורך - 
דין שקד דחה גם את טיעון הסניגור על הטעות בזיהוי , וציין כי שם משפחתה 
של אמו של דמיאניוק , קודם נישואיה , היה מרצנקו , כך שייתכן בהחלט שאיוואן 
דמיאניוק השתמש בשם זה באזור טרבלינקה , ותושבי הכפר הכירוהו כמרצנקו . 
" האפשרות שמרצנקו הוא אדם אחר היא דמיונית לחלוטין " , אמר התובע . הוא 
הזכיר , כי דמיאניוק עצמו התחמק במכוון בעת משפטו , מלהודות כי שם נעוריה 
של אמו היה מרצנקו . " מוטב שלא נזדקק לעדות של מריה דודק , לא רק בשל 
הסלידה מהמגע עם אנשי הכפר , שהיה באותה תקופה מרכז של זנות ושוק שחור , 
אלא מחשש שהם רוצים למכור סיפורים " , אמר שקד . לאחר שאלות השופטים , 
ובתיווכם , הגיעו הצדדים להסכם . עורך - דין שפטל ביטל את בקשת הדחייה , 
ואילו עורך - דין שקד הסכים שבית - המשפט יקבל כראיה קבילה את טענתם של 
בני הזוג דודק הפולנים , כי הם זוכרים את " איוואן האיום " בשם מרצנקו . 
" הגשת ראיות התביעה בבית - המשפט אין בה כדי לגרוע מזכותו של כל צד לטעון 
לגבי משקלם של הדברים או פרשנותם " , סיכמו השופטים . 
