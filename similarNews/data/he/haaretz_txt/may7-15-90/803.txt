לוסקה ( אי - פי ) . נלסון מנדלה יצא אתמול מלוסקה לסיור בן 21 יום , 
בשש מדינות אפריקאיות , כדי למסור למנהיגיהן על שיחותיו האחרונות עם נשיא 
דרום אפריקה . מנדלה יחד עם רעייתו ויני ומנהיגים נוספים של הקונגרס הלאומי 
האפריקאי , טס ללואנדה בירת אנגולה השכנה , שם התאמנו אלפי מתנגדי הקונגרס . 
הוא אמור להגיע גם לאלגיריה , למצרים , לקניה , ללוב , ולניגריה , 
כדי להודות לממשלותיהן על התמיכה בתנועתו ולדווח להן על שיחותיו עם הנשיא 
דה קלרק בתחילת החודש . ללוסקה בירת זמביה הגיע מנדלה מקייף טאון ביום רביעי . 
אנשי הקונגרס בלוסקה סירבו לומר אם מנדלה יחקור האשמות של דיסידנטים של 
הקונגרס , כאילו מפקדי צבא עצרו , עינו והרגו מאות מגויסים באנגולה . 
הדיסידנטים , אשר מרדו במנהיגי הקונגרס במחנות באנגולה בשנת 4891 , חיים 
כפליטים בקניה . הם אומרים כי עשרות מעמיתיהם עדיין מוחזקים כאסירים על - 
ידי מפקדים צבאיים של הקונגרס באנגולה , טנזניה ואוגנדה . הם שיגרו את האשמותיהם 
במכתב למנדלה בחודש שעבר . סגן נשיא הקונגרס הודה , כי כמה מן המגויסים 
אמנם עונו , אך אמר כי נוהג זה נפסק . 
