ואשינגטון ( מיוחד ל"הארץ " ) . עוזר מזכיר המדינה של ארה"ב לענייני זכויות 
האדם אמר הלילה , כי בחודשים האחרונים הסתמנה ירידה ניכרת במספר הפלשתינאים 
הנהרגים בידי צה"ל בשטחים . הוא מקווה , כי זו תוצאה של שינוי מדיניות 
ישראלית , בעקבות הפצרות מוואשינגטון . עוזר המזכיר , ריצארד שיפטר , 
דיבר בפתיחת מושב ועדת המשנה לענייני המזרח - התיכון ואירופה בבית הנבחרים , 
אשר יוחדה למצב זכויות האדם בשטחים שמחזיקה ישראל . הדיון הזה היה ראשון 
בסדרת דיונים שעומדת הוועדה לערוך על מצב זכויות האדם ברחבי המזרח - התיכון . 
שיפטר דיבר על " ירידה תלולה " במספר קרבנות צה"ל מאז תחילת השנה . לדבריו , 
עמד המספר מדי חודש על " עשרה ופחות " , לעומת 03 הרוגים בחודש ב8891 , 
ו52 בחודש ב9891 . הוא גם תיאר " ירידה ניכרת " במספרי הפצועים הפלשתינים . 
עוזר מזכיר המדינה לא ידע להסביר את הירידה , אבל אמר , כי אפשר שהיא קשורה 
בשינוי מדיניות הסיורים של צה"ל במרכזי האוכלוסיה בשטחים . לדבריו , ארה"ב 
דוחקת בישראל בשני עניינים : הצורך להתמקד בשאלה של נסיבות הסיורים וגודלם , 
והצורך לאכוף במלואה משמעת צבאית , " לבל יהיו למישהו ( מהחיילים הישראליים ) 
ספקות על הנסיבות , שבהן יש לסחוט את ההדק " . הוא הוסיף , כי לאחרונה 
חלה עלייה במספר החיילים והקצינים הישראליים , המועמדים לדין בגין הפרה 
של הוראות הפתיחה באש . " יש מאמץ גדול יותר לכפות משמעת " , אמר שיפטר . 
לטענתו , מספר קרבנות הירי של צה"ל בשטחים השתווה בחודשים האחרונים למספר 
הקרבנות של מעשי חיסול של פלשתינאים בידי פלשתינאים . ראש הדסק הישראלי 
במחלקת המדינה , גון הרש , שגם הוא העיד לפני הוועדה , הקהה במקצת את 
רושם הקביעה הזו , כאשר אמר , שבמניין קרבנות האלימות הבין - פלשתינית 
מובאים בחשבון גם מקרי חיסול על רקע פלילי לא - פוליטי , דוגמת זנות וסמים . 
שיפטר אמר עוד , כי מאז אוגוסט 8891 לא הוציאה ישראל שום צווי גירוש נגד 
תושבים בשטחים , אבל מדיניות פיצוץ הבתים או אטימתם נמשכת . הוא טען , 
כי ארה"ב מוסיפה ללחוץ על ישראל לשים קץ למדיניות זו , שתוארה על - ידו 
כ"שארית מימי השלטון הבריטי " . על רקע השאלה הזו עלו הטונים באולם הוועדה 
בפעם היחידה , והתפתחה תקרית תיאטראלית . ציר הקונגרס פיטר קוסטמאייר , 
דמוקרט ממדינת פנסילווניה , שאל את שיפטר , בסארקאזם גלוי , אם פיצוץ 
בתיהן של משפחות חשודים הוא בעיניו " זכות - אדם , המוכרת על - ידי הקהילה 
הבין לאומית " . שאלה זו באה בתגובה לשורת שאלות ברוח הזו , שהציג לשיפטר 
דקות אחדות קודם ציר הקונגרס תום לאנטוס , דמוקרט ממדינת קליפורניה . לאנטוס 
שאל אם השלכת בקבוקי תבערה , הסטת אוטובוס אזרחי אל מכתש עמוק ויידוי אבנים 
הן " זכויות אדם , המוכרות על - ידי הקהילה הבין - לאומית " . שיפטר ענה 
לקוסטמאייר : " אינני מבין מדוע אתה מחפש ויכוח אתי " . קוסטמאייר האדים , 
והשיב בהרמת קול : " מפני שנדמה לי , כי שום אדם אחר בחדר הזה אינו מחפש 
ויכוח כזה " . הוא קם ממושבו , ויצא בדרמאטיות מהאולם , כאשר חלק מן הקהל 
מלווה אותו בתשואות . יושב - ראש הוועדה , ציר הקונגרס הדמוקרטי לי המילטון , 
התרה במריעים כי יסלק אותם מהאולם , אם יחזרו ויפגינו את רגשותיהם . 
