הליכוד גייס את חבריו בוועדת הכספים לצורת השגת רוב , אולם היו"ר ח"ך אברהם 
שוחט , העלה את בקשת האוצר להעביר 63 מיליון ש"ח לישובי השטחים וחמישה מיליון 
ש"ח לישובים ברמת הגולן , רק לקראת סיום הישיבה , ומפאת קוצר זמן נדחה 
הדיון לשבוע הבא . הישיבה היתה סוערת וח"כים מהליכוד טענו כי היו"ר אברהם 
שוחט מעכב בכוונה את ההכרעה בנושא . ח"ך תיכון טען כי שוחט חש שהוא עומד 
לסיים את תפקידו ועל כן הוא מנסה לקצור פירות פוליטיים . הממונה על התקציבים 
באוצר , דוד בועז , אמר כי הבקשה להעברת הכספים היא בקשה פוליטית ואינו 
יכול להגן עליה כי לא התקבלה תוך דיון במשרדו . שוחט אמר כי יזמן לשבוע הבא 
את המתאם עם משרד האוצר , דן מרידור , על מנת שיסביר את מהות הבקשה . 
הוא ציין כי שבעה ח"כים ביקשו להתבטא בעניין ולא ניתן היה להצביע בטרם יסיימו 
הח"כים את דבריהם . הוועדה גם דנה בנושא רכישת אכסניית סנט גון בעיר העתיקה 
בירושלים . ח"ך חיים רמון ( מערך ) הציע כי רכישות רגישות של בתים במזרח 
העיר , המתבצעות מתקציב המדינה יובאו לידיעת " ועדת החסויים " הפועלת 
כוועדת משנה בוועדת הכספים . בראש הוועדה עומד ח"ך שוחט וחברים בה הח"כים 
אריאל ויינשטיין , שולמית אלוני , ואברהם ורדיגר . לחילופין הציע כי הודעה 
על כך תימסר למליאת ועדת הכספים . הליכוד התנגד להצעה , ולפיכך נדחה המשך 
הדיון בעניין . מנכ"ל משרד הבינוי והשיכון עמוס אונגר הגיש לוועדה את תוכנית 
משרדו לבניית דירות לעולים . לפי ההצעה , 01 אלפים דירות יבנו בעיירות 
הפיתוח בנגב ובגליל . ח"ך שוחט אמר כי משרד האוצר ומשרד השיכון שינו את המדיניות 
שלהם בעקבות הדיונים בוועדת הכספים . הוסר המחסום של בנייה בישובים רבים 
בנגב ובגליל שמלכתחילה לא היו ברשימת המקומות שבהם ייבנו דירות לעולים . 
בעוד חודש וחצי יחזרו נציגי משרד השיכון והאוצר אל ועדת הכספים עם דיווח 
מלא לגבי ההסכמים שהושגו עם הקבלנים בעניין פריסת הבנייה . 
