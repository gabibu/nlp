עד יום ראשון בבוקר יסיימו בצמרת הליכוד לנסח את קווי היסוד של הממשלה , 
כדי להתחיל עוד באותו יום להחתים את המפלגות בגוש הליכוד על ההסכמים הקואליציוניים . 
הבוקר ייקבע בלשכת ראש הממשלה לוח הזמנים למפגש עם הסיעות לדיון סופי , 
חלוקת התיקים וחתימה על ההסכם . הכוונה בליכוד להביא להקמת הממשלה עד 
סוף השבוע הבא . הנהלת מרכז אגודת ישראל דנה אמש בשינוי אפשרי בעמדת התנועה , 
וייתכן כי בשלב ראשון תימנע אגודת ישראל בעת ההצבעה על ממשלת שמיר , ותצטרף 
לממשלה כעבור חודשים כשהליכוד ישאיר לנציגה שני תיקים פתוחים . ראש הממשלה , 
יצחק שמיר , העביר אתמול לרב פנחס מנחם אלתר , יו " ר מרכז אגודת ישראל , 
מכתב התנצלות על התייחסותו בעבר לנציגי האגודה והבטחה לשיתוף פעולה פורה 
בעתיד . תשובתה השלילית של מפלגת העבודה להצעות המפד"ל והתנגדותה לאפשרות 
שיתופם של סיעות הימין בממשלה , הביאו אתמול את הליכוד לזירוז ההליכים 
להקמתה של ממשלה צרה . ביום שישי בשבוע הבא מסתימים 12 הימים הראשונים 
שניתנו ליצחק שמיר להקמת ממשלה ובצמרת הליכוד יש כוונה לעמוד במועד הראשון . 
ליום ראשון בצהריים תזומן סיעת המפד"ל לגיבוש סופי של ההסכם בין שתי המפלגות 
ואחר הצהריים יתקיים מפגש מסכם עם סיעת ש"ס . ראשי הליכוד ינסו לשכנע את 
ראשי ש"ס להצטרף בפועל לממשלת הליכוד ולא להסתפק בתמיכה מבחוץ בשלב הראשון . 
כזכור הביע הרב עובדיה יוסף התנגדות לחברותה של סיעת ש"ס במשלת ליכוד צרה 
והפשרה הפנימית בש"ס היתה כי חברי הסיעה לא יקבלו משרדים , אלה יתמכו בממשלת 
שמיר מבחוץ . ביום שני ושלישי מבקשים לחתום בליכוד את ההסכמים עם כל הסיעות 
האחרונות ולנסות להציג את המשלה החדשה בפני הכנסת ביום רביעי . קיימת אפשרות 
לכינוס מיוחד של הכנסת גם ביום חמישי או ביום שישי , אם יפנה לשם כך ראש 
הממשלה ליו"ר הכנסת דב שילנסקי . צוותים מקרב שרי הליכוד גיבשו בימים האחרונים 
את עיקרי קווי היסוד של הממשלה בראשות שמיר ובמהלך השבת תנוסח הטיוטה הסופית 
שתוצג לפני הסיעות בגוש הליכוד בשבוע הבא . בתוך כך עומד ראש הממשלה להכריע 
מחר או במהלך השבת על אופי חלוקת התיקים למפלגות השונות וחלוקת התיקים 
בתוך בליכוד . בצמרת הליכוד עלה המתח לקראת הכרעת שמיר אילו תיקים יחלק . 
עדיין קיימים ספקות אם שמיר יפקיד את תיק הביטחון בידי השר משה ארנס או 
יבקש להשאיר תיק זה בידיו . תיק החוץ יופקד ככל הניראה בידי השר דוד לוי , 
אך גם לגבי זה אין עדיין כל התייחסות רישמית של שמיר . מקורבי השר לוי 
הדגישו בימים האחרונים כי שמיר הבטיח ללוי בפגישות שקיים עימו באחרונה כי 
יתן לו את תיק החוץ . שלשום נפגשו עם הרב פנחם מנחם אלתר חברי הכנסת עובדיה 
עלי ושאול עמור והגישו לו מכתב ובו חתימותיהם של 52 מחברי סיעת הליכוד בכנסת 
בו הם מתחייבים להביא למימוש התחייבויות הליכוד לאגודת ישראל , עוד בהסכם 
מלפני שנתיים שלא מומש , ובין היתר לדאוג לחקיקית חוק נגד ממכר חזיר , 
מניעת פרסומי תועברה ונושא מימוש חוק ההפלות . כן התחייבו כי הליכוד 
יפעל להקצות שטחי קרקע לבניית בתים למשפחות מרובות ילדים וזוגות צעירים 
מקרב חברי אגודת ישראל . 
