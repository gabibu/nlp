לחודש . זאת בתום שיחתם של נשיא עיראק סדאם חוסיין ושר החוץ המצרי איסמת 
עבד - אל מגיד . מצרים הסכימה להשתתף בפסגה הערבית בעיראק . כך הודיע אמש 
דובר רשמי של ממשלת בגדאד לאחר השיחות בין שני הצדדים . עבד - אל מגיד , 
ויועצו המדיני של הנשיא מובארק אוסמה אל - באז , שבו אמש לקהיר לאחר שמסרו 
לסדאם חוסיין איגרת מהנשיא המצרי , שבה נאמר כי מצרים מסכימה לבוא לפסגה . 
מקורות מדיניים גילו אמש בקהיר , כי הנשיא המצרי עשוי לצאת לעיראק כדי להיוועד 
בארבע עיניים עם עמיתו העיראקי , במטרה לקבוע את סדר היום של הפסגה המוצעת . 
קהיר ( ע"ר ) . נשיא מצרים חוסני מובארק אמר כי ארצו תומכת בקריאות לכינוס 
חירום של ועידת פסגה ערבית , למרות חילוקי הדעות סביב הצעתה של עיראק לארח 
את הפסגה . לפחות 51 מהמדינות החברות בליגה הערבית הביעו תמיכה בכינוס הפסגה 
על העלייה מבריה"ם וההתקפות על עיראק מצד המערב . סוריה עומדת בסירובה לבוא 
לכינוס , ואתמול הגיש שר החוץ הסורי פרוק א - שרע בקשה רשמית לכנס את שרי 
החוץ הערביים במטה הליגה בתוניס , על מנת לדון בשאלה האם יש צורך בכינוס 
הפסגה . בעקבות הסכמתה של מצרים לבוא לעיראק , צפוי לחץ גובר על סוריה 
כדי שתשנה את עמדתה . אתמול הודיע נשיא לבנון אליאס הראווי , לאחר שיחתו 
בדמשק עם הנשיא אסד , כי גם לבנון לא תשתתף בפסגה הצפויה . רבת עמון ( 
ע"ר וע"ץ ) . מזכיר הליגה הערבית שאזלי קלייבי פתח בחיפושים אחר מקום אחר 
לכינוסה של ועידת הפסגה הערבית , נוכח איבתה של סוריה לעיראק . בינתיים 
ממשיכים שליחים רמי - דרג לדלג בין בירות ערב , בניסיון להסדיר את פסגת 
החירום הערבית , לפי דרישה שהועלתה לראשונה מצד אש"ף ואשר הסעיף העיקרי 
על סדר יומה יהיה העלייה ההמונית מבריה"ם לישראל . 
