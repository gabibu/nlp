ידיעה סתמית קטנה , שפורסמה במדורי הספורט השבוע גילתה בצורה יבשה וצנועה 
עובדה שאיש לא התרגש ממנה : בקונגרס איגוד ההיאבקות הבין לאומי שהיה בפוזנאן , 
פולין , תמכו נציגי כל 02 המדינות המשתתפות בקבלת ישראל לאיגוד האירופי . 
אולי לא היתה ההתרגשות בישראל גדולה כל כך מהצלחת המתאבקים , בניסיונם לחדור 
לאירופה , כיוון שבעת האחרונה מתבצעת חדירה ספורטיווית ישראלית מאסיווית 
לאירופה . ההתעמלות , המשקולות , האתלטיקה , טניס השולחן , הקליעה הם 
רק האחרונים ברשימת ענפי הספורט הישראלים שצורפו לאיגודים האירופים . עובדה : 
ם - 91 הענפים הפעילים בהתאחדות לספורט , 51 כבר הצליחו להשלים בהצלחה 
את הצטרפותם לאיגודים האירופיים . אם נוסיף אליהם את הכדורסל הישראלי , 
שבו ישראל עושה חיל בזירה האירופית , בעיקר בזכות ההופעות המוצלחות בגביע 
אירופה , נגלה שבסופו של דבר נותרנו מחוץ לזירה האירופית בענפים מעטים בלבד : 
שחיה , כדורמים , איגרוף , אופניים . וגם כדורגל . למרות ההשקעה האדירה 
והכותרות הרעשניות והטיסות הבלתי פוסקות של עסקנינו אופ"א עדיין לא פתחה 
בפני הכדורגל שלנו את שעריה . מה שהצלחנו לעשות במשקולות ובהיאבקות ובטניס 
שולחן ובעוד כמה ענפים , עדיין לא הצלחנו לעשות בכדורגל . כאשר חזרו ראשי 
ההתאחדות לכדורגל מקונגרס אופ"א האחרון במלטה היו נרגשים כמעט עד אבדן חושים 
מכך שהובטח להם , כי ייעשה מאמץ לצרפנו לאיגוד האירופי בשנתיים הקרובות . 
רגע היסטורי , היתה רק אחת ההגדרות הנרגשות של עסקנינו . לאור צירופם של 
יתר הענפים , הכדורגל שלנו עדיין במצוקה אמיתית . אפילו אם בישיבות חגיגיות 
משיקים כוסיות לחיים לרגל ההצלחה הגדולה שתבוא . 
