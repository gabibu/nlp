בון ( מיוחד ל"הארץ " ) . שר החוץ המערב גרמני , האנס - דיטריך גנשר , 
הבטיח במברק לעמיתו הישראלי משה ארנס , כי גרמניה המאוחדת לא תשכח את סבלם 
של היהודים בתקופה הנאצית . גנשר הדגיש את המחויבות הגרמנית לקיומה ורווחתה 
של ישראל . המברק נשלח לרגל מלאת 52 שנים לקשירת יחסים דיפלומטיים בין שתי 
המדינות . במערב גרמניה צוין אתמול מועד זה בשורה של שידורים ומאמרים בעיתונות . 
רוב הפרשנים הציגו מאזן חיובי של היחסים , וציינו שגרמניה הפכה לשותף החשוב 
ביותר של ישראל באירופה . בפרשנויות השונות הוזכרו גם ההסתייגויות שהושמעו 
בישראל מפני האיחוד הצפוי של גרמניה . אולם הפרשנים הדגישו , כי ההתפתחויות 
האחרונות במזרח - גרמניה הפכו מדינה זאת מגורם עוין לידיד בכוח , וכי במסגרת 
של גרמניה מאוחדת תהיה לישראל אפשרות להרחיב את קשריה הנוכחיים עם בון גם 
לחלק הקומוניסטי - לשעבר של הארץ החצויה . 
