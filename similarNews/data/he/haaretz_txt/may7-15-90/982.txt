החברה העולמית לשידורי וידאו - קליפים ותוכניות מוסיקה שונות באמצעות לוויין , 
אם - טי - וי , חתמה על הסכם עם אקו"ם אגודת קומפוזיטורים , מחברים ומו"לים 
למוסיקה בישראל . לפי ההסכם , תשווק אם - טי - וי את תוכניותיה לכל רשתות 
הטלוויזיה בכבלים בארץ . שידורי אם - טי - וי נקלטים בעשרות מדינות בעולם 
וצופים בהם עשרות מיליוני צופים , ובעיקר בני נוער . על פי ההסכם תשלם 
החברה לאקו"ם תמלוגים עבור זכויות יוצרים תמורת הרשיון שהוענק לה לשווק את 
תוכניותיה בארץ . במקביל , נמצאת עתה אקו"ם במו"ם עם כל תחנות הכבלים הפועלות 
בארץ , כדי להעניק להן רשיון לשדר תוכניות מוסיקאליות וספרותיות בערוציהן . 
מזה זמן לא מוקרן תרגום ברוסית לחדשות השעה שמונה בטלוויזיה , אחרי שחידוש 
זה הונהג לפני כחודשיים על - ידי מנהל הטלוויזיה בפועל , נסים משעל . לדברי 
משעל , זו הפסקה זמנית בלבד , כי בטלוויזיה מנסים להכניס מכונת תרגום חדשה 
לכתוביות ברוסית והעוסקים בתרגום ביקשו פסק זמן כדי ללמוד כיצד להשתמש בה . 
