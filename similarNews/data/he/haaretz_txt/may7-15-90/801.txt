בודפשט ( מיוחד ל"הארץ " ) . הפרלמנט ההונגרי יתחיל בשבוע הבא לדון בפרישתה 
של הונגריה מברית וארשה . הדיון יתקיים על פי הצעתה של סיעת האופוזיציה , 
" איגוד הדמוקרטים החופשיים " , שהסתמכה בהצעתה על החלטתה של ממשלת הונגריה 
המהפכנית ב1 בנובמבר 6591 . גם אם הדיון יסתיים באישור ההצעה , היא לא תהיה 
אלא בבחינת המלצה לממשלת הונגריה החדשה לשקול את הדרכים הנאותות לפרישה . 
הצעת " הדמוקרטים החופשיים " הועלתה במפתיע בראשית דיוני הפרלמנט , ונראה 
כי המופתעים ביותר ולא לטובה היו אנשי מפלגת השלטון החדשה , " הפורום 
הדמוקרטי " . נציגיהם טוענים כי הממשלה החדשה זקוקה לזמן , כדי לבחון את 
הבעיה על כל צדדיה . בדיון סביב שולחן עגול בטלוויזיה הועלתה גם הטענה , 
כי המצב שונה עתה מיסודו לעומת 6591 : אז פלשו הכוחות הסובייטיים להונגריה , 
כדי לדכא בה את המרד , ואילו עכשיו הם נמצאים בתהליך פינוי הונגריה . 
נוסף על כך , נטען , גם מדינות אחרות של ברית וארשה חותרות לפירוקה , 
או לפחות לחיסול אופיה הצבאי , ומן הדין יהיה לתאם אתן את המהלכים . הטענה 
העיקרית שההונגרים נזהרים מהשמעתה בהצהרות רשמיות נשמעה מפי שר החוץ המיועד , 
גיזה וסנסקי : לדעתו , אין ביכולתו של הצבא ההונגרי , במצבו הנוכחי , 
להגן בכוחות עצמו על גבולותיה של הונגריה , במקרה של סכסוך עם אחת משכנותיה . 
החשש הוא , כמובן , מרומניה . בעלי גרסה זו טוענים , כי פרישת הונגריה 
מברית וארשה , לפני שיובטחו ביטחונה ושלמותה על - ידי מערכת ביטחון קולקטיווי 
כל - אירופית , תהיה צעד הרפתקני חסר אחריות . בתנאים הנוכחיים אומרים 
חוגים אלה חברת בברית וארשה היא ערובה בטוחה יותר להונגריה , מאשר מעמד 
נייטראלי ללא ערובות - ביטחון בין - לאומיות . 
