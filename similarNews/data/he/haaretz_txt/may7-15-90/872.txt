חולון ( עש"ת ) . ארבעה נחשי צפע , ארסיים , ונחש אחד שחור , שאינו 
ארסי , התגלו השבוע בחצרות בתים פרטיים בחולון . הנחשים נלכדו על - ידי 
צייד הנחשים של עיריית חולון , יוסי שימי , והועברו למכון הזאולוגי . הזוחלים 
נלכדו בשכונות הצפון - מזרחיות של העיר , לאחר שתושבי הבתים התלוננו במוקד 
התברואה של העיריה על נחשים המסתובבים בחצרות . לוכד הנחשים איתר אותם מיד 
ולכדם . ראש עיריית חולון , משה רום , אמר כי לקראת הקיץ ותקופת היובש 
עלולה להיות סכנת נחשים בעיר , ואולם העיריה ומוקד החרום שלה , שמספרו 
2147205 , נערכים לאפשרות זו . במחלקת התברואה של העיריה מעריכים כי חלק 
מהנחשים מגיעים מבית הספר מקוה ישראל , ואחרים גדלים במקומות יבשים ומתחת 
לעשבים . 
