בעקבות פניית הרשות לשיקום האסיר הפעיל המוסד לביטוח לאומי פרויקט נסיוני , 
ראשון מסוגו , לטיפול בילדי אסירים באמצעות חונכים . הפרויקט , שהופעל 
בבאר שבע ובירושלים במשך כשנתיים , הסתיים באחרונה בהצלחה . המודל אומץ 
על - ידי הרשות לשיקום האסיר שהרחיבה את הפרויקט לתל - אביב , נתניה ואשקלון . 
23 משפחות השתתפו בפרויקט . ב%84 מהמקרים , השתפרו יחסי הילד והאם . האבות 
העידו על שיעור הצלחה גבוה בהרבה וטענו כי החונכות קירבה אליהם את ילדיהם . 
ההורים מצאו כי בעקבות תקופת החונכות השתפרו הילדים בלימודים , בפעילות 
החברתית ובקשרים בתוך המשפחה . החונכים ראו את עיקר התרומה שלהם בשיפור 
הדימוי העצמי של הילד , בהעשרה ובפתיחות . רוב החונכים סטודנטים למדעי 
החברה מבאר - שבע וירושלים סברו כי החניך זקוק לשנת תמיכה נוספת שתתמקד 
בעזרה ללימודים ותמיכה נפשית . החונכים ציינו שלושה גורמים המגדילים את סיכויי 
ההצלחה של הפרויקט : לחונך ניסיון קודם , הוא אינו סטודנט בשנים הראשונות 
ללימודים ועליו לקבל יותר מהדרכה אחת לחודש בשנת הפעילות שלו . החונכים המליצו 
להרחיב את הפרויקט לאזורים נוספים ולהחילו גם על ערבים . 
