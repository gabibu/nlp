בנק ישראל אישר בימים האחרונים את מועמדותו של איש העסקים גק ליברמן , לרכישת 
השליטה בבנק המזרחי . ליברמן , באמצעות נציגו בארץ , בינו צדיק , העביר 
בשבועות האחרונים לבנק ישראל , פרטים אודות מצב עסקיו . העברת הפרטים נועדה 
לוודא שלליברמן חוסן פיננסי מספיק איתן , כך שיוכל לרכוש בנק ישראלי . בנק 
ישראל גיבש מספר דרישות מהמועמדים לרכישת בנק , והמועמדים חייבים לעמוד 
בדרישות מוקדמות אלה . מהמועמדים נדרש , בין השאר , להציג הון עצמי הגבוה 
לפחות פי שלושה מהונו העצמי של הבנק . רכישת הבנק מותנית בין השאר בכך שהרוכש 
לא יוכל למשוך ממנו רווחים לפחות לתקופה של שבע שנים מיום הרכישה . על פי 
ההערכות , המכרז לרכישת השליטה בבנק המזרחי ייצא אל הפועל מיד לאחר ביצוע 
המכרז למכירת השליטה באי . די . בי . כל אחד מהמועמדים לרכישת השליטה , 
יתבקש להפקיד בחברת נכסים ם . י . סכום של 01 מיליון דולר , וזאת על מנת 
להוכיח את רצינות כוונותיו . חוגים עסקיים מעריכים , כי ליברמן ישתף פעולה 
ברכישת השליטה בבנק המזרחי , עם תנועת המפד"ל . על פי הערכות , תחזור 
ותרכוש תנועת המזרחי % 03 ממניות הבנק , באמצעות הלוואה שתועמד לרשותה על 
ידי ליברמן . ליברמן יוכל למנות מטעמו מנכ"ל לבנק , ואילו תנועת המזרחי 
תוכל למנות לבנק יו"ר דירקטוריון . גם עובדי בנק המזרחי מעוניינים ברכישת 
השליטה בבנק . במועצת עובדי הבנק שכונסה שלשום , דיווח שמואל יהלומי , 
יו"ר ועד העובדים בבנק , על הסכמה שהושגה לרכישה משותפת של השליטה בבנק , 
עם משקיעי החוץ צבי הירש חיטריק ועם אלברט נאסר ( אחיו של זק נאסר ) . 
על פי הדיווח , ירכשו עובדי הבנק % 52%01 ממניות הבנק . 
