ד"ר לינדה עפרוני , כלכלנית של שוק העבודה , טוענת כי כספי הקרן למניעת 
אבטלה אינם מנוצלים דיים כדי למנוע אבטלת נשים . די בהשקעה כספית קטנה כדי 
לספק את הצרכים להכשרה מקצועית טכנולוגית במקצועות הנשיים , כמו עיבוד תמלילים , 
הנהלת חשבונות ממוכנת ושרטוט ממוכן . עפרוני שימשה בעבר כמנהלת המרכז לייעוץ 
ולמידע תעסוקתי בשירות התעסוקה וכיום היא יועצת עצמאית . לדבריה , בסוף 
שנת התקציב הועברו לקרן למניעת אבטלה 021 אלף שקל , נוסף לכספים שהצטברו 
בקרן , שבהם ניתן היה לקיים כ006 קורסים להסבה מקצועית לנשים . בעבר נוהלו 
קורסים כאלה על - ידי שירות התעסוקה , אך מזה מספר חודשים הפסיקו לטפל בנושא , 
שכן אין מי שירכז אותו . הקורסים המוצעים כיום לנשים בתחומי למלונאות , 
תפירה ומטפלות אינם עונים עוד על דרישותיהן של הנשים המשכילות וגם לא על 
דרישות המשק , שכן יש היצע גבוה למשרדאות ממוחשבת ואין כוח אדם בעל הכשרה 
בתחומים הללו , גורסת עפרוני . שיעור אבטלת הנשים הוא % 3 . 01 בשני אחוזים 
גבוה יותר מאבטלת הגברים . הדבר נובע מצירופן של הנשים למעגל העבודה , 
ממהפך מבני שעברו מקצועות נשיים בשל המיכון המקצועי ומשיעור האבטלה הכללי . 
ד"ר יעקב הכט , מנהל האגף להכשרת כוח אדם במשרד העבודה , הפריך אתמול 
את הטענות האלו . לדבריו , בניגוד לשנה שעברה לא נותרו השנה עודפי כספים 
בקרן . הקורסים המוצעים על - ידי עפרוני הופסקו בשל העדר מימון , אך הם 
יחודשו בהתאם להחלטת הנהלת הקרן . לדבריו יש צורך דחוף לפתוח שני נוספים 
בתי - ספר למלונאות , בשל ההתאוששות בענף . משרד העבודה הציע להתאחדות 
המלונאים להכשיר כוח אדם בהיקפים גדולים , בעיקר מבין עולי רוסיה , בדומה 
למוצע בענף הבנייה . בהתייחסו לקורסי המטפלות אמר ד"ר הכט , כי הדרישה 
למקצוענות של מטפלות מצריכה הכשרה והשתלמות , בעיקר כדי לענות על הדרישה 
האדירה למטפלות בקשישים לפי חוק הסיעוד . 
