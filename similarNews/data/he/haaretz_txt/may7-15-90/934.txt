לונדון ( מיוחד ל"הארץ " ) . הראיון שהעניק הנשיא קורט ואלדהיים ל"הארץ " 
מעורר סערה באוסטריה . ראשי האופוזיציה טוענים , שדבריו בראיון מוכיחים 
סופית כי האיש היסב נזק פוליטי כבד למדינה . דובר המפלגה הסוציאליסטית פירסם 
הודעה , שבה נאמר : " זו הפעם הראשונה שהנשיא הודה , כי עשה טעות כאשר 
השמיט מהביוגרפיה שלו כמה קטעים מעברו . בגלל השמטות אלו אוסטריה צריכה 
עתה לשאת באותן תוצאות מצערות שיכולות היו להיחסך ממנה " . הדובר הגיב בזעם 
על כך שוולדהיים אמר ל"הארץ " , כי המפלגה הסוציאליסטית עשתה הכל כדי להזיק 
לו , במהלך מערכת הבחירות לנשיאות . קטעים רבים מהראיון שודרו בהרחבה בסוף 
השבוע בכלי התקשורת האלקטרוניים , וצוטטו אתמול בעיתונות הכתובה . הקטעים 
כללו הכחשה מבית הנשיא , ולפיה התנצלותו על העלמות הפרטים מעברו לא חרגה 
מדברים שאמר בעבר . דובר של בית הנשיא עמד על כך , שההתנצלות לא היתה מכוונת 
כלפי ישראל , אלא " נשאה אופי כללי " . הסערה סביב דברי ואלדהיים קיבלה 
מימד נוסף בווינה , לאחר שמשרד החוץ האוסטרי החליט שלא להתיר את כניסתו 
של ניל שר , מנהל מחלקת החקירות במשרד המשפטים האמריקאי . האוסטרים עשו 
זאת במחאה על כך ששר עמד מאחורי היוזמה שהציבה את ואלדהיים ברשימת האורחים 
הבלתי - רצויים לארה"ב . שר עמד לבקר בזלצבורג , וביטול ביקורו שם כפקיד 
אמריקאי רשמי יצר חיכוך חדש בין שתי המדינות . 
