חברת קרתא ורשות העתיקות מסתירות גילוי מערכת קברים מתקופת בית שני באיזור 
ממילא שבירושלים . כך מגלה העיתון הירושלמי " כל העיר " בגיליונו האחרון . 
בקרתא חוששים שמערכת הקברים , שנתגלתה לפני כמה שבועות , תביא להפגנות 
חרדים המוניות , ותעכב בחודשים רבים את עבודות הפיתוח בפרויקט , האמור 
לשקם ולפתח את אזור התפר שבין שני חלקי העיר . מערות הקבורה התגלו במקום 
שבו קרתא חופרת בור לבניית חניון . כתב כל העיר , אבי פוזן , מוסר כי 
לאחר שנתגלו הקברים , הם כוסו מחדש , בכדי למנוע מהומות . כדי להסתיר 
את החפירות הוצבו ברחוב העמק שתי מכולות גדולות . יו"ר חברת קרתא , ניסים 
אבולוף , טען כי אין קברים במקום . דוברת רשות העתיקות , אורנה הס , 
אמרה שתוצאות הבדיקות שנערכו נמצאות עתה בעיבוד מדעי , והן יפורסמו בעתיד , 
כמו כל דוח מדעי אחר של הרשות . 
