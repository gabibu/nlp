זעם וזעזוע עמוק הניעו את הנשיא מיטראן לבקר את הרב הראשי סיטרוק כדי להביע 
את השתתפותו בצער על חילול בית העלמין היהודי בקרפנטרא , אחת הקהילות הוותיקות 
על אדמת צרפת . אך מעבר להפגנת הסלידה מותר לקוות , למען צרפת עצמה , 
שהמעשה המביש יעורר חשבון נפש לאומי נוכח התופעות הגזענות והאנטישמיות המתרבות 
בתקופה האחרונה בצרפת , כמו במדינות מערב - אירופה אחרות . לאנטישמיות האירופית 
פנים רבות מחילול מצבות במזרח - גרמניה ועד לגירוש שחקן כדוררגל ישראלי 
מקבוצת אדינה שבאיטליה . האנטישמיות הישנה , עם השורשים העמוקים בכנסיה 
הקאתולית ובתורות הגזעניות המאוחרות יותר , קיבלה עידוד בשנים האחרונות 
משינאת זרים ההולכת וגוברת עקב הגירתם של מיליוני טורקים וצפון - אפריקאים . 
גם אם לעתים נראה היה כי קסנופוביה זו תופסת את מקום האנטישמיות , מצאו 
בקלות שונאי הזרים ושונאי היהודים שפה משותפת . באיטליה שוררת איבה כלפי 
שני מיליון ה"טרנס - קומוניטארי " ( כהי - עור שבאו מחוץ לקהילה האירופית ) 
אך גם בית הכנסת הישן ברומא משמש יעד להתקפות . בשתי הגרמניות מוצאים 
עצמם אוהדי המפלגה הרפובליקאית הניאו - נאצית בחזית אחת עם מגולחי הראש , 
וצוברים % 5 . 7 מהקולות בברלין . במזרח - אירופה משמש האנטי - קומוניזם 
מכנה משותף נוח לאנטישמים הישנים והחדשים . צרפת , מולדתו של זולא אך גם 
של גובינו , חייבת לעצמה דין וחשבון נוקב נוכח מה שקרה בקרפנטרא . פסיכולוגים 
צרפתיים יחקרו את המשמעות הפתולוגית הלאומית של פתיחת קברים וחילול גופות . 
למודאגים מהתופעות הטריות של האנטישמיות כדאי לחפש את הקשר בין השתלטות 
" החזית הלאומית " של לה - פן על 03 מועצות מקומיות לאחרונה לבין יוזמות 
המשטרה הצרפתית בתפיסה ומשלוח מאות ילדים יהודים למחנות ההשמדה בתקופה הנאצית . 
אין ספק באהדת הנשיא מיטראן כלפי העם היהודי וכלפי ישראל ובזעזוע שגרמה לו 
זוועת קרפנטרא , אך אין סיכוי לנקז את רעל האנטישמיות מהחברה הצרפתית כל 
עוד אין היא מוכנה לחשוף את הפרקים האפלים של שיתוף הפעולה הרחב עם הנאצים 
ואת תרומתו לשואת יהודי צרפת . 
