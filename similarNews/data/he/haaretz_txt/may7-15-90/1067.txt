( ע ) . שופט תעבורה בבאר שבע הכריז אתמול על תושב עזה שהעיד במשפט שנדון 
לפניו , כעד עוין . העד הופיע מטעם התביעה במשפטו של נהג משאית מאשדוד , 
הרצל בוכובזה , הנאשם בגרימת תאונה ברשלנות במבואות רצועת עזה . בדיון 
מוקדם דחה השופט בקשה לאסור את תצלום הנאשם , כפי שביקש סניגורו , בנימוק 
שהפרסום עלול לחשוף אותו לפעולות נקמה . התאונה אירעה ביום 78 . 21 . 8 באזור 
מחסום ארז שבצפון רצועת עזה . הנאשם נהג במשאית סמיטריילר בנסיעה צפונה , 
וכשסטה שמאלה , התנגש בו טנדר שהחזיר פועלים מהעבודה בישראל למחנה הפליטים 
גבאליה . מכונית נוספת התנגשה מאוחר יותר בסמיטריילר . בתאונה נהרגו ארבעה 
מתושבי גבאליה ועוד ששה נפצעו . ידיעה שפורסמה בעיתון בערבית וייחסה לבוכובזה 
גרימה בכוונה של התאונה , הביאה בעקבותיה לסערת רוחות למחרת יום התאונה . 
לפיכך זכתה התאונה לכינוי " תאונת האינתיפאדה " . אתמול העלתה התביעה לדוכן 
העדים שניים מנוסעי המכונית השנייה שהתנגשה בסמיטריילר . הם העידו , שראו 
את הטנדר הראשון כשהוא מעוך מתחת למשאית . ההגנה טענה , שהעד עימאד סעדי 
עוואד שאהין מעזה , העיד במשטרה כי הטנדר התנגש עם חזיתו בדופן המשאית ולא 
חזיתית , כפי שהעיד בבית המשפט . לכן התבקש השופט להכריז עליו כעד עוין . 
השופט נעתר לבקשת ההגנה , אך אפשר להמשיך בחקירתו . המשך שמיעת עדויות 
התביעה נקבע לעוד ארבעה חודשים . 
