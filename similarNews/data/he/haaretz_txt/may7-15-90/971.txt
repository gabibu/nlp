בוגוטה ( ע"ר ) . שלוש מכוניות תופת התפוצצו בקולומביה בשבת , בתוך שעות 
אחדות , וגרמו למותם של 22 אנשים בעיר קאלי ובבירה בוגוטה . מכונית התופת 
בקאלי התפוצצה באזור של מועדוני לילה בעיר , המשמשת מרכז לאחד הקרטלים של 
סוחרי הסמים . לפחות 62 איש נפצעו . זו מכונית התופת השלישית שהתפוצצה בקאלי 
בשבועיים האחרונים , והרשויות סבורות כי ההתפוצצויות הן חלק מהתחדשות המאבק 
בין שני הקרטלים הגדולים של סוחרי סמים בקולומביה קרטל מדיין וקרטל קאלי . 
הפצצות הקודמות כוונו למטרות הקשורות בסוחרי הסמים של קאלי . שני הקרטלים 
נאבקו ביניהם בעבר במשך שנים על השליטה בסחר הקוקאין עם ארה"ב . מכוניות 
התופת בבוגוטה התפוצצו באזורים מסחריים הומים , וגרמו למותם של לפחות 61 
איש ולפציעתם של 441 . ההתפוצצויות בבוגוטה , מיוחסות לסוחרי הסמים הנאבקים 
נגד המדינה . 
