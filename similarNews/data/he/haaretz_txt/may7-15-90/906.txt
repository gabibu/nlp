בודאפשט ( מיוחד ל"הארץ " ) . חילוקי דעות על עתידה של ברית - וארשה , 
הקיימים כנראה בצמרת הפוליטית והצבאית בבריה"ם , באו לכלל ביטוי בהצהרות 
המנוגדות שהשמיעו בסוף השבוע נציגים סובייטים . המפקד העליון של צבאות ברית - 
וארשה , הגנראל פיוטר לוסב , אמר בריאיון לסוכנות טא"ס , לרגל יום השנה 
ה53 ליסוד הברית ( 55 . 5 . 41 ) , כי אין אלטרנטיווה לברית - וארשה כמנגנון 
היכול להבטיח את יציבותה של יבשת אירופה . " כל תהליך פירוק הנשק , רעיון 
הבית האירופי המשותף , יסודו בהכרה בשוויון יחסי הכוחות בין נאט"ו וברית - 
וארשה " , אמר הגנרל הסובייטי . לעומתו , אמר קארן ברוטנץ , מראשי המחלקה 
הבין - לאומית של המפלגה הקומוניסטית הסובייטית , בריאיון לעיתון איטלקי , 
כי ברור לכל שברית - וארשה אינה יכולה להשתמר בצורתה הנוכחית : " תפקידה 
הנותר הוא להבטיח את ביטחונן וגבולותיהן של המדינות החברות בה , עד להיווצרותו 
של מבנה ביטחון אירופי חדש " . באותו ריאיון אמר ברוטן , כי ההנהגה הסובייטית 
מגלה הבנה כלפי השינויים המתחוללים בארצות מרכז - אירופה , כיוון שהיא מודעת 
לכך שהם אינם פרי נסיבות מקריות , אלא תוצאה של תהליכים חברתיים ממושכים . 
" המשטרים המזרח - אירופיים התמוטטו , כיוון שהתנתקו כליל מהמוני העם , 
ודגם הפיתוח הכלכלי שלהם נתגלה כבלתי - יעיל " , אמר המדינאי הסובייטי . 
הוא הוסיף , עם זאת , כי המפלגה הקומוניסטית הסובייטית אינה רואה בהתפתחויות 
אלו את כישלון הרעיון הסוציאליסטי , אלא את כישלונו של הדגם הסטליניסטי 
הריכוזי והבירוקרטי . עתידה של ברית - וארשה הוא נושא לוויכוח ציבורי גדול 
גם בהונגריה , על רקע הצעתו של " איגוד הדמוקרטים החופשיים " האופוזיציוני , 
כי הממשלה תיזום את פרישת הונגריה מהברית . התגובות , ביחוד מצד המפלגה 
השלטת החדשה " הפורום הדמוקרטי " , משקפות הסתייגות מן הרעיון . שר החוץ 
המיועד , גיזה יסנסקי , הגדיר את עיתוי ההצעה כ"אומלל " . דוברים אחרים 
של " הפורום " ומומחים לעניינים צבאיים הביעו חשש מן התוצאות הפוליטיות 
והכלכליות של פרישה חד - צדדית , וקראו לתיאום עמדות עם מדינות אחרות של 
הברית , וגם להתחשבות באינטרסים הבטחוניים החוקיים של בריה"ם . לעומת זאת , 
זכה נאומו של נשיא צכוסלובקיה , ואצלב האוול , במועצת אירופה בשטרסבורג , 
לתגובות אוהדות ביותר במזרח - אירופה ובמערבה . האוול הצביע על כך שחותם 
המלחמה הקרה טבוע על ברית נאט"ו , והציע שהיא תשנה את שמה ואת הקונספציה 
הצבאית שלה , כדי שאפשר יהיה לבסס את המערכת החדשה של הביטחון הקולקטיווי 
באירופה על יסודות חדשים . 
