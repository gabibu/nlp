יו"ר הכנסת , דב שילנסקי , הוסיף אתמול יום זיכרון ללוח השנה הרשמי של 
ישראל , כאשר קיים ישיבה מיוחדת של מליאת הכנסת לציון 54 שנה לניצחון על 
הנאצים . ישיבת הכנסת התקיימה כשבועיים לאחר יום הזיכרון לשואה ולגבורה 
ושבוע אחרי יום הזיכרון לחללי צה"ל . בישיבה החגיגית של המליאה נכח נשיא 
המדינה , חיים הרצוג , וכן הוזמנו אליה דיפלומטים , שופטים , הרבנים 
הראשיים וכל אלה הקרויים " רשימה א " בעגה של אנשי הטקס במשרד החוץ . בקהל 
המוזמנים בלטו גם נציגי פרטיזנים ולוחמים יהודיים . המקטורנים של אחדים 
מהם עטורים במשקל כבד של אותות הצטיינות . היתה גם נוכחות כמעט מלאה של 
חברי הכנסת . נאומו של שילנסקי , שפתח את הישיבה , הופסק תחילה בדבריה 
של ח"ך שולמית אלוני ( רץ ) שטענה נגד שירתה של מקהלת הרבנות הצבאית , 
אשר רק גברים חברים בה . יצויין , כי באחרונה מוזמנים לכנסת רק זמרים - 
גברים , בגלל התנגדות הסיעות החרדיות לשירתן של נשים . אלוני העירה , 
שגם נשים ובנות נהרגו בשואה , והן נלחמו גם בשורות הפרטיזנים , " זו בושה , 
שאין מניחים להן לשיר " , אמרה אלוני . ראש הממשלה , יצחק שמיר , אמר 
ש54 שנים מזכירות לנו , כי למרות הקידמה הטכנולוגית העצומה לא השתנה האופי 
האנושי . הניצחון אינו יכול להיות יום שמחה , אלא יום של חשבון נפש . אחר 
כך סקר שמיר את ההתפתחויות המדיניות האחרונות . שמיר אמר גם , כי הוא מצפה 
מן העולם החופשי , שיוקיע תביעות ערביות להפסיק את העלייה . הוא הזהיר 
מפני האנטישמיות , שחזרה להיות גלויה עם הפתיחות החדשה במזרח אירופה . ביחס 
לאיחוד גרמניה לא הביע שמיר דעה הוא אמר " לא לנו , אלא לגרמנים עצמם , 
ולעמים האחרים להחליט על כך . כל הרוצה לכפר על אשר אירע בשואה , צריך 
לדאוג לביצור מדינת היהודים " . ח"ך שבח וייס ( מערך ) , ניצול שואה , 
הזכיר את צוואת היטלר , בה חזר ביומו האחרון לתבוע את חיסולה הל היהדות 
ושמירה על טהרת הגזע . " את החשבון יש לעשות עם אלה שיצרו את המסגרות והכלים 
שאיפשרו חיסול שיטתי ומדוייק של אוכלוסייה שלמה . החינוך נגד אטימות ונגד 
טוטליטאריות , בעיקר פשיסטית , הוא מטרה ראשונה " , הדגיש וייס . 
