צמרת המפד"ל תעשה היום ניסיון לגבש מסמך מדיני , שיהיה מקובל הן על הליכוד 
והן על מפלגת העבודה כקווי - יסוד מדיניים לממשלת אחדות . זאת , בהמשך 
לפגישות בין הנהגת המפלגה הדתית לראשי שתי המפלגות הגדולות , שנערכו אתמול 
ובסוף השבוע שעבר . מחר ייפגשו ראשי המפד"ל בנפרד עם ראש הממשלה , יצחק 
שמיר , ועם שמעון פרס ויצחק רבין , ויציגו להם את המסמך המדיני . לאור 
תגובותיהם של ראשי הליכוד ומפלגת העבודה תתכנס מחרתיים בצהריים לשכת המפד"ל , 
שתכריע אם פני המפלגה לממשלת אחדות בלבד , או שתתמוך בממשלה צרה בראשות 
הליכוד . בצמרת המפד"ל הובעה אתמול , לאחר הפגישה עם ראשי מפלגת העבודה , 
שביעות רצון מסוימת לגבי סיכויי הקמת ממשלת אחדות . התברר , כי פרס ורבין 
מוכנים לממשלת אחדות לאומית על בסיס קידום תהליך השלום , הקמת מנגנון הכרעה 
בממשלה והחלטה למנוע ניסיונות לפירוק הממשלה וללכת לבחירות , אם תגיע דרכה 
לסופה . בישיבה כבר לא הביע פרס עמדה נחרצת בעד תשובה חיובית למזכיר המדינה 
האמריקאי , גיימס בייקר , כתנאי להקמת ממשלת אחדות , ועתה הוא מתנה את 
הקמתה בהסכמה להרכב המשלחת הפלשתינית ועריכת מפגש קהיר . יו"ר מפלגת העבודה 
אמר בפגישה , כי בעיניו עדיפה ממשלת אחדות עם שלום , מאשר ממשלה צרה בלי 
שלום . לדבריו , מוכנה מפלגתו לממשלה , שתהיה בה הכרעה אך לא כניעה . 
קפידבינבליכוד התייחסו אתמול בספקנות רבה להכרזות במפלגת העבודה בדבר נכונותה 
להקים ממשלת אחדות . בצמרת הליכוד טוענים , כי בכוונת פרס וראשי מפלגת 
העבודה לבזבז את הימים , שניתנו לשמיר להקים ממשלה , תוך כדי פיזור רמזים 
על נכונות לממשלת אחדות , במטרה שהמנדט להרכבת הממשלה יחזור לידי פרס . 
השר רוני מילוא אמר , כי הסיכוי לממשלת אחדות ייווצר , רק לאחר שיחול שינוי 
במפלגת העבודה , שהביאה לפירוק הממשלה . לדבריו , לא נראה עתה , כי העבודה 
תהיה מוכנה לחזור לממשלה באותם תנאים , שבהם הביאה לפירוקה . התנגדות נחרצת 
להקמת ממשלת אחדות נשמעה אמש גם במפלגת העבודה , בכנס של קבוצת חברי - כנסת 
יוניים , בראשות יו"ר הסיעה בכנסת , חיים רמון . רמון אמר , כי מפלגת 
העבודה חייבת לפנות עתה לאופוזיציה , מכיוון שהליכה לממשלת אחדות תביא לאובדנה . 
למרות זאת , הודגש אמש בהתייעצות של ראשי המפד"ל , לאחר פגישתם עם ראשי 
מפלגת העבודה , כי נראה שמפלגת העבודה מוכנה להקים ממשלת אחדות , למרות 
הקושי בניסוח קווי - היסוד בנושא תהליך השלום . השר זבולון המר אמר , כי 
עדיין קיימים מכשולים רציניים וקשיים רבים , " אך יש ניצוץ , הנותן סיכוי 
לממשלת אחדות " . המר הוסיף , כי היום תנתח המפד"ל את התשובות , שקיבלה 
מראשי מפלגת העבודה , ואחרי - כן יגובש מסמך מדיני כתוב , שיוצג לראשי 
הליכוד והעבודה כבסיס לקווי - היסוד המדיניים של ממשלת אחדות . " הסיכוי 
להקים ממשלת אחדות עדיין רחוק . יש לנו עוד יומיים לבדוק את העניין אין 
לנו כוונה למשוך זאת מעבר ליום רביעי . אני מקווה , שאפשר יהיה להגיע לפתרון 
המקווה . איננו מעוניינים בהקמת ממשלת מערך צרה " , אמר המר . קפידבינלמעלה 
משעתיים נמשכה פגישת ראשי המפד"ל עם נציגות מפלגת העבודה . לצוות של ראשי 
המערך צורף אתמול יו"ר דור ההמשך במפלגה , משה כהן , התומך ברבין ובהקמת 
ממשלת אחדות . את הדיון פתח מזכ"ל המפד"ל , ח"ך הרב יצחק לוי , שאמר כי 
המפלגה הדתית יזמה פנייה לגבי הקמת ממשלת אחדות , משום שהתברר כי ממשלת 
ליכוד צרה , בראשות שמיר , היא כמעט בלתי - אפשרית , ועלולה להיתקל בחילוקי - 
דעות מהותיים ביותר , בכנסה תחת קורת - גג אחת קיצוניים כרחבעם זאבי , 
מחד גיסא , ועושי דברו של הרב שך , מאידך גיסא . " אנו רוצים ללכת על 
ממשלת אחדות , בראשות שמיר . לא אחדות מדומה . הכרחי שתקום ממשלה כזו . 
הגבלנו עצמנו בזמן , כדי לא להביא את העם במבוכה . על הממשלה להתבסס על 
קווי - היסוד של הממשלה הקודמת , ולכלול קווי - יסוד מקובלים לגבי תוכנית 
השלום של הממשלה . לא אלו , המבוססים על כן לבייקר , אלא דרכים אחרות . 
לא ממשלת תיקו , אלא ממשלת הכרעה ; ממשלה , שראשה לא ירגיש שנושפים בעורפו , 
ורוצים לפרק לו אותה " . על דבריו של ח"ך לוי הוסיף השר המר : " התיקו 
בקבינט גורם לנטרול הדדי . הערעור המתמיד על קיומה של הממשלה לא יוכל להימשך . 
לכן , אחד הרעיונות הוא להעביר את כל ההכרעות למליאת הממשלה , במקום לקבינט , 
וליצור מכניזם , שיאפשר הכרעה ומניעת פירוק " . ח"ך חנן פורת אמר , כי 
המפד"ל חייבת לתמוך בממשלה צרה בראשות שמיר , ואילו ח"ך יגאל ביבי טען , 
כי חלקים רבים במפד"ל מעדיפים את מפלגת העבודה . השר אבנר שאקי אמר , 
כי ממשלת האחדות לא תוכל לקום , אם תדרוש מפלגת העבודה את שיתופם של ערביי 
מזרח - ירושלים במשלחת הפלשתינית . קפידבינראשון הדוברים מצד מפלגת העבודה 
היה שמעון פרס , שאמר : " תשובתנו היא חד - משמעית : להקים ממשלה , 
אם אפשר לקדם את תהליך השלום . לא נבזבז את זמנכם . אם הכוונה היא ממשלה , 
שתכריע מראש נגדנו , זה נגד דעתנו . אין לכך שום טעם , ואיננו מצטרפים 
כדי לשרת את הליכוד . מי , שגרם לפירוק הממשלה , זה בראש ובראשונה הליכוד , 
שנכנע לחישוקים . לעניין ערביי מזרח - ירושלים : העניין עדיין לא הגיע 
לכלל פתרון . יש מקום לדיון . אם המשלחת הפלשתינית תכריז בקהיר על עצמה 
כאש"ף , נקום מיד מהשולחן . ירושלים אינה עומדת אצלנו בשום ויכוח , והיא 
אחת ומאוחדת . בעניין צורת ההכרעה : איננו בעד ממשלת שיתוק . אין לנו 
שום כוונה להיות חוטבי עצים בממשלת הליכוד " . ח"ך יצחק רבין , שקודם לפגישת 
צוותי המשא - ומתן של שתי המפלגות , נועד לשיחה בארבע עיניים עם המר , 
אמר כי נוצרו מספיק משקעים בתוך הממשלה שהתפרקה , ולצערו היו לכך הרבה שותפים . 
" תהליך השלום יקום או ייפול רק סביב הסעיף הרביעי מפגש המשלחות . כל 
השאר חשוב ויפה , אך לא רלוונטי כעת . הבעיה העיקרית היא , שאם ייפסק 
תהליך השלום שעל - פי יוזמתנו יש לעשותו עם תושבי השטחים ומפגש המשלחות 
בקהיר , כיוון שמצרים וישראל הן החתומות על הסכם קמף - דייוויד יתאחדו 
הערבים מולנו , וידרשו ועידה בין - לאומית . " חבל , שהממשלה התפרקה על 
עניין יוקרתי של כן לבייקר או לא לבייקר . הבעיה היא המהות הרכב המשלחת . 
מה אתם רוצים , שנחזור בלי תהליך שלום ? אתם אומרים , שאתם רוצים להקדים 
את הבחירות הבטוחים אתם , שהליכוד מוכן לכך ? יותר מכל אני מעדיף את החזרת 
המצב לקדמותו , עם תהליך שלום , שתוצאה בלתי - נמנעת שלו היא מפגש של המשלחות . 
קיימת כמובן שאלת השתתפותם של תושבי מזרח - ירושלים בבחירות , ועל כך לא 
נשאלה ישראל , ועדיין לא השיבה . ממשלה צרה , שלא תלך לשלום , תיכנס 
לעימות עם מדינות העולם ויהדות העולם . הפתרון לעניין מחשקים או מפרקים 
הוא הסכם מושלם , שלפיו אם לא ניתן להמשיך יחדיו הולכים לבחירות . זאת 
אני מציע , ושלא תהיינה אי - הבנות : לא ניתן יד לממשלה , ללא תהליך של 
שלום . אם כל החשיבות לעלייה , קליטה ותעסוקה , עניין התהליך המדיני הוא 
החשוב ביותר " , אמר רבין . קפידבינמזכ"ל מפלגת העבודה , ח"ך מיכה חריש , 
אמר כי אינו מציע למפד"ל לנפנף בדגל הקדמת הבחירות , מאחר שהציבור לא יקבל 
מערכת בחירות רביעית תוך שנתיים . " המפתח האמיתי להליכה לממשלת אחדות 
הוא בידי המפד"ל , ולא בידי מפלגת העבודה " , אמר חריש . בסכמו את הדיון 
אמר רבין : " קיבלתם תשובות ברורות על שאלותיכם : כן לאחדות , כן לתהליך 
השלום וכן למנגנון , שיביא להכרעה בממשלה ולמניעת פירוק " . לאחר סיום הפגישה 
עם המפד"ל אמר פרס , כי התנאי של מפלגת העבודה להליכה לממשלת אחדות הוא 
הסכמה על הרכב המשלחת הפלשתינית וקיום שיחות קהיר . " המערך לא מתעקש להגיד 
כן לבייקר , אלא להדגיש את קידום התהליך המדיני " . ח"ך רפי אדרי אמר : 
" ההתחלה היתה טובה . יש ניסיון אמיתי מצד המפד"ל להביא להקמת ממשלת אחדות , 
ולגשר על הפערים בינינו לבין הליכוד " . מנהיגה הרוחני של תנועת ש"ס , 
הרב עובדיה יוסף , הביע אמש את תקוותו , שראש הממשלה יעמוד בהבטחתו ויקים 
ממשלת אחדות לאומית . בשיחה עם עיתונאים בטקס סיום לימוד הש"ס בקריית - 
שמונה , אמר הרב יוסף : " סבלנות , אני מקווה שיהיה בסדר . אני מקווה 
שהוא יקיים את הבטחתו ; ברוך שומר הבטחתו לישראל " . בתשובה לשאלה , האם 
יתמוך בממשלה בראשות הליכוד , לא היה הרב נחרץ : " אנו משתדלים שזה ייצא 
לפועל . השם יעזור , שיהיה בסדר " , סתם ולא פירש . 
