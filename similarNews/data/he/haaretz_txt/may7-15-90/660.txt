מזכ"ל הפועל יצחק אופק איננו מתכוון לכנס בעתיד הקרוב את ועידת הפועל , 
כדי להעביר החלטות על שינויים במבנה המוסדות , כפי שהחליטו הוועדה המרכזת 
ועידת ההסתדרות . אופק הודיע אתמול כי ועידת הפועל תכונס בסמוך למשחקי הפועל , 
דהיינו בקיץ 19 , כפי שהחליטה הוועדה המרכזת של ההסתדרות . הוועדה המרכזת 
אמנם החליטה לכנס את ועידת הפועל בסמוך למשחקי הפועל , אולם בעל - פה הוסבר 
כי ללא כל קשר עם התקנון החדש יש לבצע לאלתר את השינויים במבנה מוסדות הפועל . 
ביצוע ההחלטות מתעכב בשל ההכנות המתמשכות להרכיב את הוועדה המרכזת החדשה . 
אופק הגיב על כוונתו של יעקב ישי , מחזיק תיק הפועל , לתבוע את הוצאתו 
מההסתדרות , באמרו כי ישי גרם נזק בלתי - הפיך להפועל וכי אם יתבע אותו 
לדין , כפי שהצהיר , ברשות השיפוט ההסתדרותית , יחשוף את מה שכינה " מחדלים 
להם אחראי ישי במישרין " . בה בעת פנה אופק למבקר ההסתדרות ותבע לקיים דיון 
חוזר בממצאי הביקורת שחשפה ליקויים מנהליים וכספיים חמורים . 
