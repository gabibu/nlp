מהנדסים של חברות ומוטורולה ארה"ב , המשתפים פעולה במסגרת חוזה של משרד 
ההגנה האמריקאי , אומרים כי הצליחו לדחוס יותר טרנזיסטורים בשבב אחד מכפי 
שנעשה אי - פעם . המעבד המתמטי החדש כולל כארבעה מיליון טרנזיסטורים , 
ומיוצר בטכנולוגיית סימוס . לדברי מפתחיו במוטורולה , מסוגל השבב הזה לבצע 
002 מיליון פעולות נקודה צפה בשנייה . מבחינה תיאורטית , משתווים אפוא 
ביצועיו של שבב כזה לאלה של מחשב - על . אחת הבעיות המטרידות את מי שניגשים 
לבנות שבב כה דחוס וכה מורכב היא הנטייה לאחוז תקלות גבוה בייצור , ובפעולה 
השוטפת אחר כך . אולם מפתחי השבב החדש הזה ציידו אותו גם ביכולת " לתקן 
את עצמו " , במקרה של כשל באחד מרכיביו . שבב העל החדש משתמש בשירותיו של 
שבב נוסף , המתפקד כמעין לוויין צמוד שלו . שבב הלוויין הזה מבצע באורח 
שוטף בדיקות של השבב העיקרי ועוקב אחר ביצועיו . יכולתו של שבב העל לתקן 
עצמו נובעת מהמבנה המודולרי שלו . למעשה , בנוי השבב הזה תאים תאים . 
כל שבב מכיל 241 אבני בניין זהות לחלוטין , שרק 16 מהן נדרשות להשגת מלוא 
ביצועיו . שבב הלוויין בוחן את המתרחש בשבב העל , מנתח אלו מאבני הבניין 
שמישות בכל רגע נתון , וקובע את רשימת 16 התאים שיעבדו בפועל . שאר התאים 
הזמינים מסומנים על ידי שבב הלוויין ומוצבים בתור , כך שייכנסו לפעולה במקרה 
של תקלה באחד התאים הפעילים . בעת תקלה כזאת , מגדיר שבב הלוויין מחדש 
את השבב העיקרי ומתעלם מאותם תאים ששוב אינם פעילים . כל אחד מתאי המשנה 
של השבב העיקרי מסוגל לפעול באורח עצמאי לחלוטין . תא כזה עשוי להכיל 000 , 
01 עד 000 , 001 רכיבים לוגיים . כל תא כזה מתוכנן מראש למגוון שימושים 
אפשריים , והשילוב בין התאים בונה את ביצועי השבב כולו . שבב העל החדש מיועד 
לשמש ביחידות עיבוד מרכזיות של ציוד צבאי , שם גדולה במיוחד חשיבות כושר 
התיקון העצמי שלו . בעתיד הרחוק יותר חוזות מוטורולה ו - התפתחות יישומים 
אזרחיים , בעיקר במערכות עתירות חישוב דוגמת מכונות תיב"ם , ציוד הדמיה 
רפואי ודומיהן . ההשלכות ארוכות הטווח של הפיתוח הזה עשויות להיות רבות חשיבות . 
בניית שבבים מורכבים , המתקרבים לגבול התיאורטי של הטכנולוגיה הקיימת , 
מחייבת כיום השקעות ענק , כאשר מחיר השבב המוגמר נוסק מעלה - מעלה בשל 
שיעורי נפל גבוהים במהלך הייצור . שבב העל , לעומת זאת , יכול לפעול גם 
כאשר תקלת ייצור שיבשה את אחד מרכיביו שיבוש שהיה פוסל לחלוטין את השבבים 
המוכרים לנו כיום , מבית היוצר של אינטל או מוטורולה עצמה . 
