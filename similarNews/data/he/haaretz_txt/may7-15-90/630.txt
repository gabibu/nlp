בלחץ חברת - החשמל ביטל משרד הפנים את התקנה המאפשרת לרשויות המקומיות 
לגבות ארנונה על עמודי חשמל וקווי מתח גבוה העוברים בתחומי השיפוט של רשות 
מקומית . בחוזר מיוחד שהוציא מנכ"ל משרד הפנים , דב קהת , הוא מורה לרשויות 
המקומיות שלא להטיל ארנונה על תילי חשמל , עמודי חשמל וצינורות של תשתיות 
שונות . סופר " הארץ " מציין כי פקודת העיריות וצו המועצות המקומיות מאפשר 
לרשות מקומית להטיל ארנונה על נכסים על - פי שיקול דעתה , ומכוח חוקים אלה 
הטילו רשויות מקומיות ארנונות על עמודי חשמל . סעיף זה הכניס לקופת הרשויות 
הכנסות נכבדות . כשחברת החשמל העלתה דרישתה , מחו על כך ראשי רשויות מקומיות 
בציינם כי מחובתם לנהוג כלפי חברת - חשמל כמו כלפי כל גוף עסקי אחר שיש לו 
נכסים ברשות ושבגינם הוא מחויב בארנונה . מנכ"ל משרד הפנים , דב קהת , 
אמר בתגובה שבית המשפט הנחה את הצדדים להגיע להסכמה בנושא . קהת הזהיר כי 
רשות שתפר את הוראת משרד הפנים לא יאושר תקציבה . 
