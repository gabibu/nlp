בון ( מיוחד ל"הארץ " ) . קאנצלר מערב - גרמניה , הלמוט קוהל , הכריז 
אתמול כי איחוד גרמניה חייב להתבצע תוך השגת הסכם בין - לאומי על ריבונות 
מלאה של הגרמנים , בשני חלקי הארץ החצויה . בהצהרה מדינית שנשא בבונדסטאג 
( הפרלמנט של בון ) הדגיש קוהל כי ארצו תתנגד להצעות הסובייטיות לדחות 
את הטיפול במה שמכונה " הפנים החיצוניות " של איחוד גרמניה . שר החוץ הסובייטי , 
אדוארד שוורדנאדזה , אמר בשבוע שעבר , כי לאור התהליך המהיר של איחוד 
גרמניה , יהיה צורך לדחות את הסדר שאלת הריבונות של המדינה המורחבת , ואת 
פתרון המחלוקת בעניין החברת בבריתות הצבאיות היריבות באירופה . בון מתנגדת 
בתוקף לעמדה זו , שפירושה המשך ההגבלות על הריבונות המלאה של המדינה הגרמנית . 
גם שר החוץ המערב - גרמני , האנס דיטריך גנשר , אמר אתמול בדיון בבונדסטאג , 
כי יש להסדיר את שאלת המעמד של גרמניה באירופה , במקביל לאיחוד הצפוי . 
הוא ביקש להפריך בכך שמועות , כאילו יש לו חילוקי דעות עם הקאנצלר . קוהל 
אמר כי ממשלתו תדאג לכך שהאיחוד המוניטארי עם מזרח גרמניה לא יביא להחלשת 
המטבע המערב - גרמני . על - מנת להפיג את החששות לגבי אי - יציבותו של המארק 
הגרמני , הוסיף הקאנצלר , כי ממשלתו עמדה בכל הבטחותיה כלפי המזרח - גרמנים , 
ובאותה מידה תוכל לעמוד בכל ההתחייבויות שנטלה על עצמה . בון הודיעה כי 
איחוד המטבע , הצפוי בתחילת יולי , יבוצע רק באמצעות חשבונות בנקים , 
ולא בכסף מזומן . כך תנסה מערב - גרמניה למנוע תופעות של ספסרות . ראש 
הממשלה של מזרח - גרמניה , לותר דה מאזייר , אמר אתמול בפולקסקאמר ( הפרלמנט 
המזרח גרמני ) כי ארצו עומדת בפני המשבר הכלכלי החמור ביותר בתולדותיה . 
הוא דיווח כי % 51 ממפעלי התעשייה עומדים בפני פשיטת רגל , ו%04 מהם זקוקים 
לסיוע דחוף מבחוץ . דה מאזייר הציע , כי בנוסף לסיוע המסיווי מבון , תיטול 
גרמניה המאוחדת אשראי נרחב , כדי להבטיח שמירה על רמת החיים של האוכלוסיה 
המזרח - גרמנית . ( ע"ר ) . הקאנצלר הלמוט קוהל הזהיר אתמול את המזרח - 
גרמנים כי בון לא תוכל לייצא את המטבע הקשה שלה למזרח - גרמניה ב2 ביולי , 
אם לא תסכים מזרח ברלין להנהיג לאלתר רפורמות מרחיקות לכת במבנה הכלכלי 
הקומוניסטי שלה . בנאום בפרלמנט , אמר קוהל כי שני הצדדים הסכימו עקרונית 
על הקווים המנחים של האיחוד המוניטארי , שיביא את המארק הגרמני למזרח - 
גרמניה ב2 ביולי . הוא הביע ביטחון כי האיחוד המוניטארי יתבצע בזמן , אולם 
בהתייחסו לדרישות של מזרח ברלין , שלדעת מערב - גרמניה מקשות על הרפורמות , 
אמר קוהל : " פרטים נוספים בדבר ההסכם עדיין נדונים , וברור לי שאיחוד 
המטבע קשור ללא עוררין להסכם המדיני " . 
