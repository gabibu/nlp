( ע ) . פעולה משולבת של פרשי המחוז הצפוני של המשטרה , משמר הגבול , 
משטרת זבולון ומתנדבי המשמר האזרחי , הביאה אתמול למעצרו של תושב כפר עילוט 
ליד נצרת ( 34 ) , שנראה לפני יומיים בנסיבות חשודות ביערות הכרמל . פרשי 
המשטרה הבחינו באדם שעשה את דרכו ביער היערנים שבפארק הכרמל , כשהוא נושא 
בידיו שני מיכלים של חומר נוזלי . הפרשים ניסו לתפסו , אך החשוד נמלט . 
במהלך סריקות שערכה המשטרה , בסיוע משמר הגבול והמשמר האזרחי , נתגלתה 
מכונית חשודה חונה בפאתי נשר , בואכה יער היערנים . חקירה העלתה , כי 
בעל המכונית הוא החשוד שנמלט קודם מהפרשים . הוא נעצר לחקירה על - ידי המשטרה , 
המבקשת לברר מה הכילו המיכלים שהיו בידיו , ואם יש קשר בינו לבין השרפה 
שאירעה בפארק הכרמל לפני כשנה . 
