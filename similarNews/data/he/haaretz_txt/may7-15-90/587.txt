משלחת מיוחדת מטעם ממשלת אנטיגואה , שהגיעה לישראל לחקור את השתלשלות פרשת 
העברת הנשק , שנרכש בישראל והגיע בצורה לא - ברורה לקולומביה , חקרה אמש 
את מנכ"ל חברת " חוד החנית " , יאיר קליין . במשך ארבע שעות נחקר קליין 
במסעדה בתל - אביב , ונשאל שאלות בדבר מעורבותו בפרשת מכירת הנשק . קליין , 
שהגיע מלווה בעורך - דינו , יגאל שפירא , סירב להשיב על שאלות רבות , 
וענה רק לשאלות בכל הנוגע לתוכניות , שהיו לו לגבי עסקים באנטיגואה . קליין 
נשאל שאלות רבות בכל הקשור למעורבותו בפרשת העברת הנשק לקרטל הסמים הקולומביאני 
דרך תחנת מעבר באיים הקאריביים , וכן בכל הקשור למשלוחי הנשק , שיצאו מנמל 
חיפה בשנה שעברה באישור ממשלת ישראל , כשיעדם הרשמי הוא אנטיגואה , אך 
הגיעו לידי חוזה רודריגז גאצה , אחד מראשי קרטל הסמים בקולומביה . החוקרים 
ביקשו לדעת כיצד פרטי נשק , שנשלחו אליהם , נמצאו בסופו של דבר בידיים 
אחרות . על - פי הסכמה מראש לא הוקלטה השיחה בין נציגי המשלחת מאנטיגואה , 
והחוקרים לא רשמו דבר . בכוונת אנשי המשלחת להיפגש עם אישים במשרד הביטחון , 
ולהציג להם שאלות בנושא . גורמים במערכת הביטחון הגדירו אמש את הפרשה כתמוהה , 
ואמרו כי על החוקרים לפנות אך ורק ליאיר קליין , שהיה מעורב בפרשה . מנכ"ל 
חוד החנית ממשיך לעמוד בסירובו להיפגש עם גורמים במשרד הביטחון , והסכמתו 
להיפגש אמש עם המשלחת מאנטיגואה הותנתה בכך , שפרטי החקירה לא יפורסמו . 
המשלחת נועדה אתמול לשיחה גם עם מנהל מחלקת מרכז - אמריקה במשרד החוץ , 
צבי טנא . בפגישה ביקש טנא מחברי המשלחת לסיים את החקירה בהקדם האפשרי , 
ולהעביר לידי ישראל את כל הממצאים . המשלחת , שבראשה עומד ציר במשלחת אנטיגואה 
באו"ם , וחברים בה שלושה עורכי - דין אמריקאים , הדגישה בפגישה , כי ממשלת 
אנטיגואה שואפת להגיע לחקר האמת ולדעת בבירור מי הזמין את 005 תתי - המקלע 
מסוג " עוזי " ו"גליל " , וכן תחמושת ומחסניות , שהועברו לאנטיגואה על - 
פי הזמנה רשמית , שהגיעה כביכול מממשלתה , מבלי שממשלה זו ביקשה מישראל 
לחתום עסקת נשק כלשהי . אנשי משרד החוץ ציידו את חברי המשלחת בתיק , הכולל 
כמה עשרות צילומי מסמכים , הקשורים לפרשת אספקת הנשק , לרבות מועדי המשלוח , 
מספר כלי - הנשק שסופקו , מספריהם הסידוריים של תתי - המקלע ועוד . 
