אז מה יש לנו שם ? יש לנו שליטה על העברת הכספים להתנחלויות , תוך אפשרות 
השפעה בסוגיית אלו התנחלויות יוקמו , ואלו יזכו לעיבוי מתקציב המדינה . 
ביום חמישי הקרוב תדון ועדת הכספים בבקשת משרדי האוצר והשיכון להעברת 63 
מיליון ש"ח להתנחלויות . כמו כן , ניתן לפעול להעברת כספים לרכישת בתים 
בעיר העתיקה בירושלים . יש לנו תקציב הרשאה להתחייב בסך של 5 . 2 מיליארד 
ש"ח לצורך הקמת דירות חדשות לעולים החדשים . כך ניתן לקבוע היכן ישוכנו 
העולים החדשים , ולבצע מכרזים בין יזמים לבניית דירות למגורים . יש לנו 
גם כמה חברות ממשלתיות הטומנות בחובן מינויים פוליטיים לא מבוטלים . יש לנו 
תקציבים להקמה והרחבת כבישים , עדכון הסיוע לרוכשי הדירה , ואפשרות להגדלת 
היצע הקרקעות הזמינות לבנייה , ע"י תגבור מסיווי של תקציבי התכנון והפינויים 
במשרד השיכון ומינהל מקרקעי ישראל . סיבות אלו ואחרות העלו בתקופת ה"רכישות 
הפוליטיות " את קרנו של משרד הבינוי והשיכון . התקציב השוטף של המשרד לשנת 
09 הוא 548 . 131 מיליון ש"ח , אך המדובר בשליטה בכספים בהיקף של מיליארדי 
שקלים , בגין יכולת ההרשאה לביצוע מדיניות השיכון המצויה בידי המשרד . בימים 
אלה מוזכרים מספר אישים ומפלגות כמי שיקבלו לידם את המשרד עתיר התקציבים 
והמינויים . בסוף השבוע נמסר כי סיעת " דגל התורה " ביררה אפשרות לקבל 
את המשרד . הועלתה סברה לפיה ח"ך אריאל שרון יעמוד בראש משרד מורחב שיכלול 
את משרד הבינוי והמשרד לקליטת העלייה . הוזכרה גם " אגודת ישראל " כמי 
שייתכן שתזכה במשרד , אם תצטרף לממשלה צרה בראשות שמיר . ומה עם ש"ס ? 
אולי תקבל סיעה זו את המשרד ? בימים אלה מוטל על משרד הבינוי והשיכון תפקיד 
חשוב במעלה , והוא היערכות מהירה ומספיקה להקמת עשרות אלפי יחידות דיור 
לעולים החדשים . המשרד גם נתבע לתת תשובות הולמות לזכאי הדיור הוותיקים , 
לצורך רכישת דירה . ראש - הממשלה יצחק שמיר צריך לזכור את חשיבותו של המשרד , 
ולשקול היטב למי להעניק המשרד , פן מסירת המשרד תיהפך בעתיד לבכייה לדורות . 
