הוועדה לבירור גורלם של ילדי תימן הנעדרים , מעריכה כי קיימים 003 מקרים 
מתוך 354 , המונחים על שולחנה , המצריכים חקירה מיוחדת . על מנת לאפשר 
לוועדה למצות את בדיקתה , נשקלת הצעה לשכור חוקרי משטרה מקצועיים בגמלאות , 
כדי שיטפלו במקרים , אשר לגביהם אין כמעט כל מידע . הדברים האלה הושמעו 
אתמול , בישיבה שקיים ראש הממשלה יצחק שמיר ושר הפנים אריה דרעי , עם יו"ר 
הוועדה , השופט בדימוס משה שלגי , מנכ"ל משרד הפנים דב קהת , יועץ ראש 
הממשלה לענייני שכונות ונציגו בוועדה חיים עמר , יגאל יוסף , יו"ר הוועדה 
הציבורית של משפחות הנעדרים , ויוסף טוב מאגף מרשם האוכלוסין במשרד הפנים . 
חברי הוועדה סקרו את פעולותיהם מאז הקמתה , שכללו בשלב הראשון איסוף חומר 
ובירור על ביצוע הרישום של ילדי תימן וגורלם על ידי לשכות מרשם האוכלוסין . 
בשלב הבא תיעזר העדה בחוקרים מקצועיים להמשך הבדיקות . גם הועלתה אפשרות 
לפנות לממשלה על מנת שתקים ועדת חקירה ממלכתית שתבדוק באופן יסודי את גורלם 
של ילדי תימן הנעדרים מהשנים הראשונות להקמת המדינה . 
