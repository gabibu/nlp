בעוד חודשים מעטים אפשר יהיה להאזין מדיסקים לכל הקלטות העבר המשובחות שעשו 
לאופרות של ריכרד וגנר . ה"רינג " כולו בניצוחו של גיאורג שולטי ( בדקה " ) 
כבר הועבר לדיסקים . זה הביצוע שנחשב לדרמטי מכולם . גם חסידי ה"רינג " 
בניצוחו של קאראיאן ( דויטשה גרמופון ) זוכים לשמוע אותו בדיסקים . שני 
הביצועים הועברו תהליך שיפוץ דיגיטלי , ואיכות הצליל שהיתה טובה במקור השתפרה 
עוד יותר . ביצועי - מופת אחרים לאופרות של וגנר מצויים בדיסקים של החברות 
הגדולות ושל היצרניות האיטלקיות , הפירטיות והפירטיות - למחצה . עכשיו 
מתנהלת תחרות צמודה בין ברנרד הייטיניק לגיימס לויין בהקלטת ה"רינג " . לשניהם 
יתרון על פני קודמיהם : הקלטה דיגיטלית במקור של מהלר , ברוקנר ווגנר , 
שהשפיע על שניהם . הצליל הגדול , הוגנריאני , ובעיקר מאסות הצליל הגדולות 
של כלי הנשיפה ממתכת משתחרר מכלאו . גם נוצרו ממדים חדשים לעוצמת הזמרה . 
בימים אלה הגיעה לארץ קופסה חדשה של דויטשה גרמופון ( 706724 ) , ובה 
הקלטת " זהב הריין " בניצוחו של גיימס לויין . זו עוד הקלטה בסדרה שלויין 
מקליט בבית האופרה " מטרופוליטן " בניו - יורק , שהוא מנהלו . . ללויין 
צוות זמרים מעולה , אם כי לא שווה ברמתו . בראשו הבס - בריטון האמריקאי 
גיימס מוריס ( 34 ) , כריסטה לודוויג , זיגפריד לורנץ , זיגפריד ירוזלם , 
קורט מול , היינץ צדניק , מארי - אן האגנדר ואחרים . לויין , כדרכו , 
סופר - דרמטי בקצביו ובהדגשיו . ההקלטה של הייטינק באי - אם - איי ( 358947 ) 
, בשני דיסקים בלבד , ובכך נהפך הביצוע הזה ליותר אטרקטיווי . הניצוח , 
הזמרה והנגינה ראויים לכל שבח . את תפקיד ווטאן שר גיימס מוריס , כמו 
אצל לוויין . פריקה , אצל הייטינק , היא מריאנה ליפובשק . והיינץ צדניק 
( השר אצל לויין בתפקיד מימא ) הוא לוגא . ההקלטה של הייטניק באי - אם - 
איי עדיפה על זו של לויין בדויטשה גרמופון . בשתי הקופסאות הליברית בשלוש 
שפות : גרמנית , אנגלית וצרפתית . הגיעה לארץ קופסה של שני דיסקים מוזלים 
( " דקה " , מאנגליה , 913714 ) ובה " ההולנדי המעופף " , בניצוחו של 
אנטל דורטי . זו הקלטה מ2691 , שקשה להבין מה ראתה החברה האנגלית להעלותה 
על דיסקים . דורטי אמנם מנצח בתנופה ובמתח על המקהלה והתזמורת של בית האופרה 
המלכותי " קובנט גארדן " בלונדון , אך חלק מן הזמרים מתקשה לשאת בנטל . 
מאכזב במיוחד גורג לונדון כהולנדי . הביצועים המומלצים ל"הולנדי המעופף " 
בהקלטה דיגיטלית במקור : בניצוחו של ואלדמר נלסון בפסטיוול ביירוית 5891 
( ב"פיליפס " ) , עם סיימון אסטס בתפקיד הראשי ; או קאראיאן ( בדויטשה 
גרמופון ) , עם זוסה ואן דאם כהולנדי . נלסון על שני דיסקים בלבד , מול 
שלושה של קאראיאן . קפמאפרקדוניצטי כתב אופרה על פי מחזהו של פרידריך שילר , 
" מרי סטיוארט " , שיש בה הרבה דראמה , שבאיטלקית שמה " מריה סטוארדה " . 
הקלטה חדשה של האופרה הופיעה בקופסת שני דיסקים של " פיליפס " ( הקלטה 
דיגיטלית , 332624 ) . גוזה פאטנה , מנצח - אופרות מנוסה מאוד , מנצח 
על מקהלת הרדיו הבאווארי ותזמורת הרדיו של מינכן . המצו - סופרן אגנס בלטסה 
היא המלכה אליזבת , והסופרן אדיתה גרוברובה שרה את מרי סטיוארט . ביצוע 
יפה להפליא מבחינה קולית , בהקלטה מצוינת . לשתי הגברות קולות נפלאים והזמרה 
קולחת במלוא יופיה . אבל היוונייה בלטסה והצכית גרוברובה אינן יורדות לפרטים 
הקטנים של הדראמה הגדולה . זמרות בריטיות , השרות את האופרה באנגליה , 
מבינות את הדמויות טוב יותר . ההפקה של האופרה הלאומית האנגלית הועלתה 
לשני דיסקים של אי - אם - איי ( 273967 ) . המנצח הוא צארלס מאקראס , 
והסולניות שלו הן המצו - סופרן גנט ( מרי סטיוארט ) , והסופרן רוזלינד 
פלאורייט ( אליזבת ) , כלומר היפוך קולות לעומת ההקלטה החדשה , כדי שגנט 
בייקר תגלם את דמותה של מרי מלכת הסקוטים , בהופעות הפרידה שלה מבימת האופרה , 
ב2891 . זה ביצוע דרמטי במיוחד . המבקש את ההנאה השלמה ירכוש את קלטת הווידיאו 
המסחרית של הצגת האופרה בלונדון . הממד החזותי מוסיף הרבה , גם בתפיסת 
הדמויות וגם בתפאורה מרשימה במיוחד . בדיסקים , בהקלטה דיגיטלית במקור , 
מובטחת הנאה רבה מן ההקלטה החדשה של " פיליפס " . הקלטת - מופת מ0791 הגיעה 
בשני דיסקים מוזלים , לאחר שהועלתה על מסטר דיגיטלי : האופרה " אנדריאה 
שנייא " של גורדאנו , עם רנטה טבלדי , מריו דל מונקו , אטורה בסיטיאניני 
ופיורנצה קוסוטו , עם התזמורת והמקהלה של האקדמיה סנטה צציליה ברומא , 
בניצוחו של גנאנדריאה גאוואצני ( " דקה " 704524 ) . לאופרה הקלטות חדשות , 
דיגיטליות במקור , אך אינן מומלצות . הקלטה אנלוגית אחרת היא בניצוחו 
של גיימס לוויין ( אר - סי - איי 64028 ) , עם פלסידו דומינגו , באחד 
מתפקידיו היפים ביותר , אך רנטה סקוטו , כפרטנרית שלו , אינה מתעלה לאותה 
רמה . בהקלטה של " דקה " טבלדי הגדולה גדולה באמת . . קפמאפרקעם יבוא 
מסודר של הקלטות החברה האנגלית " נימבוס " לארץ , מגיעים גם הדיסקים המוזלים 
שלה עם הגדולים של תחילת המאה : קרוזו , מרטינלי ורוזה פונסל . אטרקטיווים 
במיוחד דיסקים של מקבצים , ובהם אוספים של אריות מפי זמרים וזמרות גדולים . 
הזמרה נשמעת צלולה וברורה לעומת הליווי , הנשמע לעתים כבוקע מתוך חבית . 
( היבואנית : פונוקול , תל - אביב ) . 
