שר החוץ של סוריה , פארוק א - שרע , ושגריר איראן באו"ם , כמאל חאראזי , 
אמרו שלא ישוחררו עוד בני ערובה אמריקאים בלבנון עד שישראל לא תשחרר עצירים 
שיעים שהיא מחזיקה בשטחה . דובר הבית הלבן דחה את הדרישות לשאת ולתת עם 
איראן על שחרור בני הערובה האמריקאיים שעדיין מוחזקים בלבנון . א - שרע וחאראזי 
אמרו כי שחרורם של השיעים הוא " מחווה של רצון טוב " שמדינותיהן דורשות 
כתמורה לשחרור שני בני הערובה האמריקנים בלבנון . קפידבינשני הדיפלומטים 
אמרו דברים אלה בתוכנית " השבוע " של רשת איי - בי - סי . בראיון זה הם 
דיברו ברוח התבטאויותיהם האחרונות של דוברים איראנים רשמיים , שאמרו כי 
הנשיא בוש חייב להפעיל לחץ על ישראל , כדי שזו תשחרר 004 אסירים ערבים , 
אם ברצונה של ארה"ב לפעול למען שחרור האמריקאים שעדיין מוחזקים על ידי 
ארגונים לבנוניים . הבית הלבן דחה אתמול את ביקורתו של בן הערובה האמריקאי 
לשעבר , פרנק ריד , שדרש כי ואשינגטון תישא ותיתן על שחרור האמריקאים המוחזקים 
בלבנון . דובר הבית הלבן הכריז שוב כי שיפור היחסים עם איראן מותנה בשחרור 
כל בני הערובה . שר החוץ הסורי , א - שרע , טען כי לסוריה ולאיראן השפעה 
מוגבלת בלבד על הקבוצות הלבנוניות המחזיקות בבני הערובה . הוא אמר כי הדרישה 
מישראל לשחרר את השיעים שבידיה לא היתה תנאי מוקדם ולא חלק מעסקה , כי אם 
צעד הומניטרי . קפידבינבתוכנית " השבוע " באיי - בי - סי היה אמור להשתתף 
גם סגן השר נתניהו , אולם השתתפותו בוטלה מכיוון שהרשת סירבה להיענות לדרישתו 
שלא לשאול אותו שאלות בנוגע לאסירים השיעים בישראל או לחיילים הישראלים בלבנון . 
הסנאטור האמריקאי , דניאל פטריק מוינהאן , קרא לישראל לשחרר את " בני 
הערובה הערבים שלה " . " בני ערובה , באשר הם , הם עלבון לאנושות " אמר 
מוינהאן איש המפלגה הדמוקרטית , בהופיעו במסיבת עיתונאים ביחד עם בני ערובה 
אמריקאים ששוחררו , פרנק ריד , רוברט פולהיל וגרי לוין . ישראל מחזיקה 
כמה מאות אסירים שיעים בבתי כלא באזור הביטחון בדרום לבנון , לאחר שהואשמו 
בתקיפת חיילי צה"ל וחיילי צד"ל . יועצו של יצחק שמיר , אבי פזנר , מסר 
בתגובה כי " העצורים המוחזקים על ידי ישראל אינם בני ערובה אלא מחבלים של 
ארגוני טרור או כאלה שסייעו לפעילותם של ארגונים אלה " , וכי " לפיכך אין 
מקום לשום השוואה בינם לבין בני הערובה " . ארגון הפתח המועצה המהפכנית , 
בראשות אבו - נידאל , אמר אתמול כי ההמלצה לשחרור מוקדם של סעיד נאסר , 
איש הארגון הכלוא בבלגיה , היא " צעד חיובי " אולם לא מספיק לשחרור בני - 
הערובה הבלגים . סוכנות הידיעות הבלגית הודיעה כי שלטונות הכלא בלובן , 
שבו כלוא נאסר במאסר עולם , הגישו בקשה להקלת עונשו החל מחודש יולי . סעיד 
נדון למאסר עולם בעוון השלכת רימוני יד על קבוצה של ילדים יהודים באנטוורפן , 
ביולי 0891 . בהתקפה נהרג אחד הילדים ואחרים נפצעו . הוא לא הביע צער 
על צעדו , ואמר כי ישמח לחדש את פעילותו הטרוריסטית לאחר שחרורו . העיתון 
המצרי " אלסיאסי " מוסר כי במהלך השבועות הקרובים תצטרף לוב אל סוריה במאמציה 
לסיים את פרשת בני הערובה המערביים , דבר שיוביל לשינוי ביחסים המערב עם 
סוריה ולוב . 
