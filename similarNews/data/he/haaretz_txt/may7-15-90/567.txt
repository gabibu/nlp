חברת " אלדמע " חתמה השבוע הסכם עם חברת ההשקעות הבלגית או . בי . אל . 
, לפיו תשווק החברה הבלגית את מוצריה באירופה . אלדמע פיתחה מוצרים חדשניים 
לציפוי והגנה על כבישים ומשטחי אספלט ובטון , היוצרים מעין שכבת הגנה פלסטית , 
לפי המצאת המנהנדס יוצא ברה"ם , יורי מרגוליס . לטענת מפתחי מוצרים אלה , 
הם מאריכים פי שניים את חיי הכבישים והמשטחים ומונעים סדיקה ושבירה . ההסכם 
נחתם לאחר בדיקה יסודית של החומרים על ידי חברת או . בי . אל . אשר מעריכה 
כי מכירת החומרים הללו באירופה תגיע תוך שנתיים להיקף של מיליוני דולר בשנה . 
לדעת מנהלי החברה , אפשר יהיה להעביר ברוב ארצות אירופה חוק המחייב שימוש 
בחומרי הגנה מסוג זה , שאלדמע היא המקור היחיד שלהם . כמה טונות של מוצרי 
החברה , נשלחו באחרונה ליפאן , ומתנהל מו"ם מתקדם לחתימת הסכם שיווק וייצור 
עם חברה יפאנית . משא ומתן דומה מתנהל עם חברות בארה"ב , בקנדה , בדרום 
אפריקה ובקניה . בכל הארצות הללו יוקמו מפעלים מקומיים , שייצרו את החומרים 
על פי ידע של חברת אלדמע , בתוספת מרכיב סודי המיוצר על ידי החברה . היא 
תמכור אותו למפעלים השונים , בשיטה דומה לזו המופעלת בחברת קוקה קולה . 
בישראל מבצעת עתה מע"ץ סדרת ניסויים לשימוש בחומרי אלדמע , שבסופם היא אמורה 
לאשר את החומרים כתקניים ומחייבים . כמה רשויות מקומיות בארץ כבר קבעו דרישות 
מחייבות לשימוש בחומרים אלהלהארכת חיי כבישים וחניונים . 
