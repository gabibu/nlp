בית הקפה " הספריה " ממשיך להציג תערוכות צילום . התערוכה הנוכחית היא 
של דוד זילבר , שאינו מהצלמים הפעילים והבולטים בארץ . זילבר נולד בכפר 
מונש ב7491 , למד פילוסופיה באוניברסיטת ירושלים והדפס אמנותי בבצלאל ובלונדון . 
הצילומים שלו , עוסקים בתחנות אוטובוס הנמצאות בדרך לביתו בכפר מרדכי . 
תחנות האוטובוס בערים הפכו בשנים האחרונות למבני זכוכית אלגנטיים . בכבישים 
הבין - עירוניים התחנות הן עדיין סוכות בטון ישנות , לרוב מתמוטטות ומטונפות , 
המשמשות מסתור מפני הגשם והשמש באופן סמלי בלבד . זילבר התמקד באותו פתח 
בדופן הבטון של התחנה , המשמש אשנב לכביש . רצף הצילומים יוצר נוכחות חזקה 
ורבת יופי . זילבר בוחן את דופן התחנה ואת החלון הרבוע , התחום לרוב במריחת 
צבע אדומה , כאילו הוא מרכז העולם . מין דגימת מעבדה למעשה הבריאה , שמודעות 
פרסומת מכסות אותה . קפמאפרק המבט המשועשע קיים תמיד בעבודות של רנצר , 
ומשווה לבעיה המטרידה אותו התייחסות שאינה כואבת . את הרעיונות המוזרים 
ביותר שלו הוא מבצע בידיעה שזה איננו הסוף , כי תמיד תהיה יצירה נוספת , 
והכל מבוצע בהעמדה ייחודית ובחומרים וצבעים רבים . בתערוכה זו , המוגדרת 
" עבודות חדשות , זריחת הפיתה 0991 " , משחקת כף - יד ( לעתים עם זרוע ) 
במצבים שונים וביציקות שונות , חלקן כוחניות וחלקן מתחנחנות . הפיתה היא 
מרכז העולם , או מין קמע שאי - אפשר בלעדיה . החפצים הם לפעמים צללית אדם , 
לפעמים פירות ואזכורים משונים , חסרי מובן ברור . הפסלים נמצאים בקופסאות 
בעלות דפנות שקופות , התלויות על הקיר . הצללים על הקירות מוסיפים לעבודות 
מוזרות נעימה , והם דומים לצירוף השקיפות - אטימות של העבודות עצמן . קפמאפרקתנאיו 
המוזרים של המגדל בתל - אביב הם מהיפים שבמבואות הבתים . התערוכה הנוכחית , 
שנפתחה באחד במאי , מרכזת את מגוון הפסלים הפרוע ביותר שאפשר להעלות על 
הדעת . אהרון פריבר מציג פסל קלאסי של אם וילד , עשוי לעילא ולעילא ומרתק 
ביופיו , הנראה היום כמעט כהכרזת מלחמה על הפיסול . הדמות של לוצנסקי מחודדת 
ובעלת נוכחות חזקה . בפסל של ורדה גבעולי מופיע דיוקנו של לנין על מזבח 
זיכרון קטן , שאין מאחוריו כלום . בדגם קטן של אברהם אופק ז"ל נראה אדם 
הנושא את כפיו בניסיון נואש לעוף , כשהמכשיר המחובר אליו לא מאפשר לו לעשות 
דבר לבד מלהיות אנדרטה . אופק יצר קבוצה גדולה של דגמים , וזהו אחד היפים 
שבהם . חליל ריאן מציג סנפיר אנושי , המזכיר אמנות ילידים . מוטי מלר מציג 
מבנה שבמרכזו ארון , והוא מזבח לכלי עבודה וגם מין ארון מתים ממוספר . 
יובל דניאלי מציג דמות אדם ודמות שור עטופות בתחבושות . מעין מומיות חסרות 
עתיד ועבר , אך בעלות נוכחות שהיא מעבר לגודל ולמקום . גרשון קניספל מציג 
בתערוכה תבליט , שאינו מייצג את כלל עבודתו . הפסל של דב אורנר בחזית הבניין 
עדיין נראה טוב מאוד , חצי שנה אחרי שהוצב שם . כדאי לללכת במיוחד כדי 
לראות אותו . קפמאפרקתערוכת 04 פסלים מישראל , שערכה האוצרת רביבה רגב , 
ממשיכה לחצות גבולות . עכשיו היא עוברת למוזיאון בפראג . בפאריס נערכת 
תערוכת ברכט גדולה , ואת ישראל מייצג בה יגאל תומרקין , שהכיר את המחזאי 
ועדיין חש קרוב למהותו ולפעילותו . הפסל שלו יוצג במרכז פומפידו . " מחווה 
לדרייפוס " שיצר תומרקין הוא תיעוד ההורדה בדרגה , באמצעות צללית של רב - 
סמל השובר את חרבו של דרייפוס . הפסל יישאר באופן קבוע בעיר , מול מקום 
ההתרחשות האמיתי . באמריקה מת בגיל 06 אמיל דה אנטוניו , אחד מיוצרי סרטי 
תיעוד האמנות המעולים והמיוחדים . הסרטים שלו על אמני שנות הששים הוצגו 
במוזיאון תל - אביב פעמיים , והם היסטוריה אמנותית חשובה , חכמה ולא מתחכמת . 
סלוודור דאלי השאיר את מחצית ירושתו אחוזתו והסחורה שבה , בקטלוניה מולדתו 
דווקא לממשלת מרכז ספרד . אחרי דיונים דרמטיים הועברו 65 ציורים מהאוסף 
למוזיאון במדריד . על - פי הרשימה אלה 65 היצירות המעולות שלו . האדריכל 
הנס הוליין מתכנן מוזיאון לאמנות חדשה במרכז זלצבורג . תוכניות המוזיאון 
כבר הוגדרו כסנסציה הגדולה של שנות התשעים . הבנק הכללי של אוסטריה מנהל 
את איסוף התרומות , וקרן גוגנהיים מפקחת על הביצוע . 
