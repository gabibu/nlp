נשיא המדינה חיים הרצוג דחה אתמול , בעת נאומו ביישוב אלקנה שבשומרון , 
את הקריאות שנשמעו לאחרונה , בעיקר מצד תנועת שלום עכשיו , שלא יכבד בנוכחותו 
את טקס חגיגת הבר - מצווה להקמת היישוב . " הופתעתי לשמע התביעה שאמנע מלבקר 
כאן " , אמר הרצוג . " הבהרתי בעבר את עמדתי , שאסייר ואבקר בכל מקום 
בארץ , אליו אוזמן , בין אם מדובר ביישוב יהודי או ערבי , בתחומי הקו 
הירוק או בשטחים , בדיוק כפי שאני נוהג להופיע בוועידות של כל המפלגות 
יהודיות וערביות , מהשמאל ומהימין כאחד , ובלבד שדגל ישראל מתנוסס בהן . 
" אני נשיאם של כל אזרחי ישראל , ללא הבדל דת , מוצא , לאום , אמונה 
והשתייכות פוליטית או מפלגתית . כך נהגתי מהיום הראשון לכהונתי , וכך אמשיך 
לעשות בעתיד . אני עומד מאחורי החלטתי זו ושלם עמה . " כפי שבעבר , לחצים 
פוליטיים ואף איומים , בין אם מצדה האחד של הקשת הפוליטית ובין אם מצדה 
השני , לא הרתיעוני , גם הלחצים המופעלים עלי עתה , לא יגרמו לי לחשוב 
ולנהוג בניגוד לצו מצפוני " . הנשיא הוסיף : " בביקורי הקודם , לפני כשש 
שנים , הבטחתי לבוא לחגיגת הבר - מצווה של היישוב ואני עושה זאת עתה . 
מדוע אז לא נשמעה ביקורת ומחאה ? אני מוטרד ומודאג מהתופעות הגוברות של 
גילוי חוסר סובלנות וחוסר סבלנות . " נכון קיים ויכוח לאומי נוקב ואמיתי 
ביחס לעתיד , אך עלינו לזכור , שההחלטה בסופו של דבר , לא תיקבע על - 
ידי מחאות , הפגנות והטחת עלבונות , כפי שלא תיקבע על - ידי הנוכחות , 
או אי - הנוכחות שלי כאן הערב , אלא על - ידי רצונו החופשי של רוב העם . 
עד אז , עד שתתקבל ההכרעה , מוטב לנו לזכור , שהיושבים כאן הם אזרחי 
ישראל לכל דבר , אזרחים שומרי חוק , אשר פעלו בהתאם להחלטת ממשלתה הנבחרת 
של ישראל " . בתחילת נאומו התייחס הנשיא לזכויות הגר והמיעוט . הוא אמר , 
כי " התורה היא תורת מוסר אמת , קוד של חוקים וצווים אנושיים , הרואים 
את הפרט והכלל כמערכת חברתית , מוסרית , בה החלש , החריג , והמיעוט , 
והגר היושב בתוכם , אינם נדחקים אל הפינה , אינם נשללים מזכויותיהם ומוגנים 
בצו , בחוק ובצדק " . הרצוג ציין לשבח את יחסי השכנות הטובה בין תושבי אלקנה 
לבין התושבים הערבים בסביבה . אלקנה , השוכנת קילומטרים אחדים ממזרח לקו 
הירוק , עלתה על הקרקע ב1 למאי 7791 , בהתאם להחלטת ממשלת רבין . כעת 
מתגוררות במקום 054 משפחות , וכ000 , 1 משפחות נוספות ממתינות לאפשרות להתיישב . 
באחרונה אישרו השלטונות תוספת של 000 , 2 דונם לאלקנה , שהוא יישוב מעורב 
של דתיים וחילוניים . כ000 , 5 איש באו לטקס שהתקיים אתמול בערב , ובהם 
שר הדתות זבולון המר , הרמטכ"ל דן שומרון , אלוף פיקוד המרכז יצחק מרדכי , 
חברי כנסת ואישי ציבור רבים . אלוף פיקוד המרכז , יצחק מרדכי , התיר לתנועת 
שלום עכשיו להפגין נגד הופעתו של הנשיא במקום . מספר המפגינים הוגבל ל001 , 
וחיילים אבטחו אותם . 
