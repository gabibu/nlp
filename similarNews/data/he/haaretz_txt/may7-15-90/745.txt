הנהלת בית החולים לניאדו בנתניה פנתה לממונה מטעם ראש הממשלה על משרד הבריאות , 
השר אהוד אולמרט , בבקשה לדון בדחיפות במצב בית החולים ובדרכים לפתרון . 
לבית החולים גירעון בסכום של 5 . 6 מיליון שקלים ואין באפשרות ההנהלה לשלם 
לעובדים את משכורת חודש אפריל . מנהל בית החולים , ד"ר גרשון לידר , אמר 
אתמול כי הגירעון נובע מאי - השתתפות משרד הבריאות בתקציב הפיתוח ורכישת 
הציוד של בית החולים . לדבריו הבטיח שר הבריאות לשעבר , יעקב צור , לבדוק 
העברת סכום של 5 . 3 מיליון שקלים לפני ארבעה חודשים אך עד היום טרם בוצע 
הדבר . לידר הוסיף כי ועד הנאמנים של בית החולים בארצות הברית הבטיח לכסות 
את יתרת הגירעון , אולם מתנה את הסיוע בהעברת הסכום מהממשלה . הסיוע לכיסוי 
הגירעון הוא בנוסף לתרומה הקבועה של חבר הנאמנים לבית החולים בסכום של יותר 
מ2 מיליון דולרים בשנה . במקביל לפנייה לשר אולמרט פנתה הנהלת בית החולים 
לחברי הסיעות של המפלגות הדתיות והחרדיות בכנסת וביקשה את התערבותם בפתרון 
המצוקה הכלכלית של בית החולים . בקשה דומה נשלחה גם לראש עיריית נתניה , 
יואל אלרואי , שבית החולים לניאדו נמצא בתחום עירו . 
