בששה ביוני תתקיים במסגרת הפסטיבל הופעת בכורה של " מחולות בני ברית " . 
בעיני הרקדן והכוריאוגרף ירון מרגולין , זהו סיכום של תהליך חיפוש דרך 
ממושך באמנות המחול . ספר שרואה אור יחד עם הבכורה , " המחול הבלתי תלוי " , 
מסביר דרך זו . בחלק הראשון של הספר מפתח נפתלי עירוני את תיאוריית המחול 
כאמצעי אמנותי בלתי תלוי . בחלק השני מסביר מרגולין כיצד הוא מיישם בפועל 
את הנחיותיו של האסתטיקן . השניים נפגשו לשפני כארבע שנים . עירוני , איש 
תיאטרון , החל לגבש דוקטרינה שמגמתה לטהר את המחול מהשפעות זרות . מופעי 
מחול שבהם צפה מעולם לא הצליחו ליצור הרמוניה מלאה בין מרכיביהם : " המוסיקה 
היתה תמיד רקע בלבד , התפאורה בדרך כלל מודבקת , והתנועה של הרקדנים ניסתה 
לסמל רעיונות מעבר לעצמה . הרגשתי שבמקום להתמקד בחומר הגולמי של מחול 
התנועה האנושית עצמה הוקדשה תשומת הלב לדברים שמעבר , והתנועה הפכה לדבר 
השולי ביותר " . מרגולין מדגיש שבמשך כל שנותיו כרקדן חיפש את הרעיון הזה , 
אף כי מעולם לא הצליח לעצב אותו במלים . " התחלתי לשאול שאלות . נפתלי 
היה הראשון שהבין את הבעיה שלי כרקדן . היה לי קשה להתחבר אליו , כי כבן 
כפר עדשים עולם הרוח ועולם המוסיקה שאינה שירי ארץ ישראל היה זר לי " . ב78 
העלה מרגולין במסגרת פסטיבל ישראל את " ריקוד מס . 01 " . עודד קוטלר היה 
" אחד הראשונים שקלט שיש כאן דבר מהפכני " . הוא ממשיך את הדבר המהפכני 
הזה בפסטיבל הקרוב , כשעירוני מעצב את הרעיונות לריקודים . הרסיטל מורכב 
משלושה חלקים . הנושא המשותף ביניהם בנוי על המוטיב שהגה רוברט שומן ביצירתו 
לפסנתר " מחולות בני ברית דוד " המאבק בין דוד והפלישתים . בחלק השני 
ברסיטל רוקד מרגולין לצלילי אותה יצירה . החלק הראשון , " נסיקה " , עשוי 
למוסיקה של גרולמו פרסקובלדי , שגם הוא היה מוסיקאי מהפכן בזמנו . החלק 
השלישי נרקד לצלילי " תהילים מ"ב " של מנדלסון , וגם אותו רואה עירוני 
כמהפכן , שניסה ליצור מוסיקה דתית שתהיה משוחררת מההגמוניה של בך . 
