בעקבות התגברות גל הפיגועים לאורך הקו - הירוק , פנו ראשי המועצה האזורית 
" גלבוע " למערכת הביטחון , והציעו הצעות לשיפור המצב הביטחוני באזור . 
אנשי ביטחון של כמה ישובים בתענכים , בהם הישוב מגן - שאול , דרשו ממערכת 
הביטחון להקים לאורך הקו - הירוק גדר מערכת וכביש פטרולים , אולם הצעה זו 
נדחתה . תחת - זו המליצו אנשי הביטחון באזור , לחפור תעלה עמוקה , לאורך 
21 קילומטרים , בתוואי הקו הירוק , בקטע שבין צפון הגדה לישובי התענכים . 
להמלצה הצטרפו גם קצינים בכירים בצה"ל . ראש המועצה האזורית " גלבוע " , 
אברהם יריב אומר , כי התעלה נועדה למנוע מרכב מוטורי לחצות את הקו בין 
הגדה לתענכים , ולנקז את התנועה לשני כבישים מרכזיים , בהם יהיו מחסומי 
ביקורת ואפשר יהיה לבדוק ולפקח על הרכבים היוצאים והנכנסים . עוד מדגיש 
יריב , כי התעלה תקשה על מציתי שדות להסתלק במהירות , ותאפשר לכוחות הביטחון 
לרדוף אחריהם ביעילות רבה יותר . ואולם , בינתיים הביעו אנשי מגן - שאול 
חשש , כי הצעתם שזכתה כבר לתמיכה של גורמי ביטחון לא תבוצע מסיבות פוליטיות , 
שכן , לדבריהם , ממשלת ישראל , המנסה למחוק מן המפה את הקו - הירוק , 
לא תסכים לשרטט בשטחה תוואי לאורך קו זה . מאז תחילת השנה היו לאורך צפון 
הקו - הירוק 08 פיגועים , בהם פיצוץ מטעני חבלה בתוך הישוב קציר . מפקד 
משטרת מרחב העמקים , ניצב משנה דני טביב , אומר כי הקו הירוק הפך באחרונה 
מוקד מובהק של פעולות טרור , ונכרת החרפה הן במספר הפיגועים והן בחומרתם . 
שוטרי משטרת מרחב העמקים , יחד עם זרועות הביטחון , פשטו אתמול לפנות בוקר 
על כביש גלמי , שבצפון השומרון , ועצרו ששה תושבים לחקירה . הששה חשודים 
בביצוע כמה מהפיגועים על רקע לאומני , שהיו בשבוע האחרון במקומות שונים 
באזור ואדי ערה והתענכים . ניצב משנה טביב מינה צוות חקירה מיוחד , שימשיך 
בחקירה מקיפה , כדי לבצע מעצרים נוספים . במקביל , החליטה המשטרה להגביר 
את נוכחותה באזור , כדי לצמצם את נסיונות הפיגוע . 
