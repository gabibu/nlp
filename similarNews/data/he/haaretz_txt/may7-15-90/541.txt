הלילה , קרוב לחצות , יוכלו כל המעורבים בהפקה באולם " נגה " לדעת מה 
יש להם בידיים . הכל יכול להיות מכור , והאמרגן אברהם ( דשא ) פשנל אומר 
בגאווה שעד אוגוסט אי - אפשר להשיג כרטיסים טובים . הכל יכול להיות נכון 
מבחינת העשייה , אבל עד למפגש הראשון עם הקהל אינך יודע , בעצם , איך 
ההצגה . על - פי המודעות , יש ל"אוויטה " כוכבת אחת , ריקי גל . פשנל 
אומר שהוא מחזיק בזכויות מראשית שנות השמונים אך לא עשה את המחזמר , אף 
כי כמה פעמים כמעט הגיע בהפקה לנקודה שאין ממנה חזרה כי חיכה לכוכבת הנכונה . 
רק כשמצא את גל , שגם משחקת , גם שרה וגם רוקדת , וגם מקרינה נוכחות 
גדולה מהחיים , יצא לדרך . אבל כוכב לא פחות חשוב בהפקה הוא פשנל עצמו , 
שועל אמרגנות ותיק מאוד , שמקרין תמימות של ילד בצד הפיקחות העסקית שלו . 
נלהב עד אין גבול לכל מה שהוא עושה , ותמיד מאמין עד הסוף . אני זוכר 
איך הוביל אותי כמו ילד שמטייל בחנות צעצועים בין התלבושות שהובאו מחול להפקה 
של " כנר על הגג " , באולם " אהל שם " . כך הוא מוביל אותי במרתפי אולם 
" נגה " ליד התלבושות של " אוויטה " , שגם הן הובאו מחו"ל . נכון שהוא 
חיכה הרבה זמן כדי להעלות את " אוויטה " ובינתיים ראה את המחזמר בכל גרסה 
אפשרית בין לונדון לטורקיה רק לאוסטרליה ( משם באו התלבושות ) לא הגיע . 
אבל הוא גם מצא את הזמן הנכון לצאת עם המחזמר . העיתוי דומה לזה שבו יצא 
" עלובי החיים " בקאמרי . אין באופק אף מחזמר אחר שיכול להתחרות על הכסף , 
על הקהל , על תשומת הלב ועל מאגר הכשרונות המקומי . כל מה שהיה גווע לאטו 
" אחים בדם " , " קזבלן " . עכשיו פשנל יוכל להראות לכולם איך צריך לעשות 
את זה נכון . גם הדי " קברט " נדמו . הזכויות של מחזמר זה היו בידי פשנל , 
וריקי גל כמעט עשתה את התפקיד הראשי . " קברט " אולי הפסיד , אך פשנל 
הרוויח , כי כבעל הזכויות קיבל אחוזים מההכנסות ברוטו . זו אולי אחת הסיבות 
ש"קברט " לא הכניס להבימה את מה שקיוותה . אף אחד לא יכול לטעון כמו 
שטענו כשעשתה הבימה את " קברט " אחרי " עלובי החיים " של הקאמרי שפשנל 
התקנא בהצלחה של אחרים . לאחרים לא היתה הצלחה מי יודע מה בהעלאת מחזות - 
זמר באחרונה , והוא יכול להגיד , בצדק , שהוא היה שם קודם . הוא גם לא 
תיאטרון ציבורי , שיש לו מחויבויות רפרטואריות . מתפקידו להעלות מחזות - 
זמר , מתפקידו להרוויח וזכותו חס וחלילה גם להפסיד . הוא לא חייב שום 
דבר לאף אחד , אם הוא משקיע את כספו הפרטי . כששואלים אותו בכמה מדובר , 
התשובה היא , בסביבות 058 אלף דולר , ויש איזה שותף אחד , אבל לא משמעותי . 
הוא מאוד לא רוצה לדבר על כסף . הוא רוצה לדבר על " אוויטה " . האווירה 
מאחורי הקלעים באולם " נגה " רגועה באופן מפתיע לשבוע שלפני ההצגה הראשונה . 
אלדד שרים מכנס את הלהקה על הבמה ומסביר להם , שאחרי ההתאמה שהושגה בחדר 
החזרות , הקולות מתפזרים פתאום כשהשחקנים על הבמה . על זה הם עובדים כשהם 
מתחילים " ראן " עם פסנתר . התזמורת אמורה להגיע למחרת . הבמאי שהובא 
מחו"ל והתפאורן שהובא מחו"ל משפרים פרטים , עוצרים לרגע . אם יש דבר בולט , 
הרי זה העדר העצבים . כולם מתנהגים כאילו הם יודעים מה צריך עוד לעשות , 
ולכל יש זמן . פשנל , עם קסדה של קטנוע ( והוא כבר עבר את גיל 06 ) ותיק 
גיימס בונד , מחזיק יד כבדה על חשבון ההוצאות . שואלים אותו לגבי כל הוצאה , 
קטנה כגדולה , והוא לא מאשר בלי סיבה טובה מאוד . רק לחיים סלע , המפיק 
בפועל , יש סמכות לאשר הוצאות . פשנל אומר , שגם זה היה ליהוק נכון שכדאי 
היה לחכות לו . סלע , שהיה המפיק בפועל של " קברט " , אומר שכל המרכיבים 
בהפקה הזאת אמינים יותר , כשחושבים על הצלחה אפשרית . והרי לא חושבים 
על שום דבר אחר . ויקי תבור הוא צה , שמשמש כמעין מנחה בתחילת המחזמר , 
כשקהל בבית קולנוע שומע שאוויטה הנערצת מתה : הוא שר רקוויאם והולך אחרי 
ארון המתים שלה . הקול של תבור בסכנה , לכן הוא לא מאמץ אותו . אחרי ההתחלה 
הזאת מתפתחת העלילה בפלש - בק ארוך . ששי קשת , בתפקיד הזמר מגאלדי , 
הוא השלב הראשון בטיפוס של אוויטה אל ההצלחה . אלי גורנשטיין הוא פרון , 
והוא הרי היה גם " כנר על הגג " שלא כל כך הצליח לפשנל . עירית ענבי 
היא הפילגש , שיש לה עוד מה ללמוד מאוויטה . ואחר כך משחררת ריקי גל שורה 
של גברים מחדרה , באמצעות דלת מסתובבת . היא מתחילה את הטיפוס שלה אל ההצלחה . 
הלילה . 
