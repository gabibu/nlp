בהתנגשויות בין חיילים לתושבים במחנה הפליטים עסכר , שליד שכם , נפצעו 
אתמול שניים מתושבי המחנה . אחד הפצועים , אחמד בנאת , בן 54 , נפגע 
מקליע פלסטיק בבטנו , מסרו מקורות פלשתיניים . הפצוע אושפז בבית החולים 
אל - איתיחאד בשכם . מקורות פלשתיניים מסרו על פצוע נוסף ברמאללה . ליד בית 
רומנו בחברון הושלך אתמול בקבוק המכיל חומצה לעבר סיור של צה"ל , אך לא 
היו נפגעים ולא נגרם נזק . החיילים הגיבו בירי . בעקבות התקרית פתח צה"ל 
בסריקות ובחיפושים וסגר כמה חנויות באזור . מקורות פלשתיניים טענו , כי 
בתוך העיר גנין נזרק אתמול בקבוק תבערה לעבר סיור צה"ל . מקורות צבאיים 
מסרו , כי לפי דיווח ראשוני נשמע פיצוץ סמוך לרכב מקומי , וצה"ל בודק את 
סיבתו . בעיר העתיקה בירושלים נפצעה אתמול קל ישראלית מפגיעת אבן בראשה . 
ליד שועפאת נרגם אמש אוטובוס מס 52 ונוסעיו ירדו , הגיבו בזריקת אבנים 
וניפצו שמשות של בתים הסמוכים לכביש . בשכם צעדה אתמול תהלוכה של 001 תלמידים , 
וכ05 נשים הפגינו ליד משרדי הצלב האדום בעיר במחאה על ארועי קבר יוסף בשבוע 
שעבר . בעקבות מהומות של תלמידי בית ספר אל - פדאליה בטול - כרם נסגר אתמול 
בית הספר . כוחות הביטחון סגרו מסיבה דומה את בית הספר התיכון בכפר אל - 
גיב בנפת רמאללה . קפידבינהרמטכ"ל , רב - אלוף דן שומרון , ביקר אתמול 
ברצועת עזה ונפגש עם מפקדים . הרמטכ"ל שמע סקירה ממפקד כוחות צה"ל ברצועת 
עזה , תת - אלוף שמואל צוקר , ולאחר מכן סייר במחנה הפליטים אל - בורייג 
ובמחנות אחרים . המפקדים העלו את בעיותיהם בפני הרמטכ"ל ודווחו לו על הסלמה . 
הרמטכ"ל נענה לבקשת המפקדים והבטיח לבדוק נושאים שונים . מקורות פלשתיניים 
מסרו , כי בהתנגשויות שארעו אתמול ברצועת עזה נפצעו שמונה תושבים . התקריות 
היו בעיקר במחנות הפליטים הדרומיים ובעיר עזה . למרות העוצר ברפיח , היו 
שם התנגשויות רבות . בכפר גבאליה בוצע רצח אכזרי : 51 רעולי פנים תקפו את 
עבדל רחמן חאדר , סוחר סמים , והרגו אותו בגרזנים . אחיו חמזי רחמן חאדר , 
שניסה לעזור לאחיו , נפצע באורח קשה . מקורות פלשתיניים מסרו , כי הרקע 
לרצח הוא חשד לשיתוף פעולה וסיוע לשלטונות . משטרת נפת עזה טוענת כי המדובר 
ברצח על רקע פלילי . נציג דובר צה"ל בפיקוד דרום דיווח על התנגשויות מקומיות 
ברצועת עזה ועל עוצר ברפיח . לדבריו , לא נרשמו פצועים בעזה . 
