" בודפשט ( מיוחד ל"הארץ " ) . בריה"ם ציינה אתמול את יום הניצחון על 
גרמניה הנאצית במצעד צבאי צנוע יחסית במוסקווה , שהיה בבחינת פשרה בין שאיפת 
פיקוד הצבא להפגין את כוחו ומעמדו לבין עמדתם המוצהרת של חוגים אזרחיים רבים 
שהתנגדו לקיומו של מצעד צבאי כלשהו . המצעד נערך בכיכר האדומה וארך 55 דקות 
בלבד . לצד כלי נשק מודרניים הופיעו כלים ממלחמת העולם השנייה . בניגוד 
למפגן ה1 במאי , במהלכו עזב גורבצוב את הבמה בעקבות קריאות בוז מצד הקהל , 
היה המצעד אתמול קצר וללא גינונים מיותרים . שתי קבוצות של לוחמים ותיקים , 
עטורי מדליות , פתחו את המצעד הרגלי . הן פסעו לפני המוזוליאום של לנין , 
עליו ניצבה ההנהגה הסובייטית סביב הנשיא גורבצוב ושר ההגנה , המרשל דמיטרי 
יאזוב . הופעת הנשק המודרני לא חשפה חידושים רבים . בראש הטור הובילו טנקים 
כבדים מדגם טי08 , שנחשבים על ידי מומחים צבאיים ככלים בעלי יכולת גבוהה 
המהווים תחליף לטנקי טי27 הישנים , שנהגו להציג במצעדי ה7 בנובמבר , יום 
השנה למהפכה הבולשוויקית . את המצעד סיימו חיילי שריון , יחידות צנחנים , 
טילים גרעיניים לטווח בינוני , פרוג 7 , אס - אס - 12 , וסקאד - בי . 
פרשני הטלוויזיה ציינו כי ציוד זה נדון במו"ם הנוכחי לפירוק הנשק . יחידה 
של משמר טאמאן , יחידת עלית שבסיסה סמוך למוסקווה , צעדה אף היא . מקורות 
בנאט " ו אמרו כי מספר חיילים מיחידה זו השתתפו בריכוז הכוחות ב52 בפברואר 
נגד השלטון . קפידבינבנאומו הקצר בכיכר הצהיר שר ההגנה יאזוב , כי תהליך 
יישוב הסכסוכים באמצעות מו"ם אמנם צובר עצמה , אך איננו בלתי - הפיך ועדיין 
קיימת סכנה של מלחמה . שר ההגנה אמר כי בריה"ם עדיין נתונה לסכנה צבאית , 
אולם הבטיח להמשיך ברפורמות בתחומי ההגנה . " בהשפעת התמורות העמוקות בבריה"ם , 
באו שינויים משמעותיים בנושא הבין - לאומי . דו - שיח תפס את מקומו של 
העימות . אולם , בעת ובעונה אחת , האיום הצבאי נותר בעינו . בתנאים אלה 
על בריה"ם להיות מוכנה " , דברי יאזוב . סכנת המלחמה ואף הסכנות הכרוכות 
בכישלונו האפשרי של גורבצוב הועלו גם בכמה עיתונים סובייטיים ובראשם " פראוודה " , 
אשר אף השווה את המשבר סביב ליטא עם חומרת משבר קובה ב2691 , אשר כמעט 
וגרם למלחמת עולם שלישית . ברמז עבה שואל העיתון הסובייטי : " מה יקרה 
אם מישהו יועמד לפני הבחירה מוסקווה או ליטא ? הפרסטרויקה או חזרה אל העבר ? 
משקיפים במזרח - אירופה הצביעו אתמול על פסקה בנאומו של מיכאיל גורבצוב שלשום 
בעצרת יום הניצחון , ואשר לדעתם לא זכתה עד כה לתשומת הלב הראויה . גורבצוב 
דיבר על סטאלין בנעימה שונה במקצת מבעבר , ולאחר שהצביע על טעויותיו האסטרטגיות 
החמורות בראשית המלחמה , המשיך ואמר כי " תהיה זו טעות לבטל את כל פעילותו 
של סטאלין כמפקד עליון . בהשתמשו בסמכויותיו הבלתי - מוגבלות הוא הנחה על 
פי רצונו את מנגנון הניהול הריכוזי , אשר בתנאים החריגים ההם נתגלה כחיוני . 
כמוהו כמפלגה הקומוניסטית , אשר מלבד השנים הראשונות שלאחר המהפכה , דווקא 
בתקופת המלחמה הפטריוטית מילאה על הצד הטוב ביותר את תפקידה כחיל חלוץ פוליטי " . 
גורבצוב הדגיש כי שיקום תפקידה זה של המפלגה עומד גם עתה על הפרק . המשקיפים 
המזרח - אירופים מציינים כי על רקע ההערכות בדבר התנאים החמורים הקיצוניים 
השוררים בבריה"ם , מרכז בידיו גורבצוב , כנשיא , סמכויות נרחבות שלא היו 
כמוהן מאז ימי סטאלין , ומתאמץ לרענן את המפלגה ולגייסה לפעילות למען מדיניותו . 
בארצות מזרח - אירופה , שנמנו בעבר עם המחנה הסובייטי , נערכו אתמול לרגל 
יום הניצחון טקסי הנחת זרים לרגלי האנדרטאות של החיילים הסובייטיים . הטקסים 
היו בדרך - כלל צנועים , אולם היו הבדלים בין המדינות השונות : בעוד שבפראג 
הניח הנשיא , ואצלב האוול , זר לרגלי האנדרטאות לחללים הסובייטיים , הבריטיים 
והאמריקאיים , הרי בבודפשט השתתפו בטקס רק סגן שר החוץ , נציגי הצבא ההונגרי 
וחברי מועצת העיר . 
