" על פי השקפתנו , יש להמשיך ולהתיר לבנקים לעסוק בתפעולם , ולהיות נאמנים 
לנכסים של קופות גמל , קרנות נאמנות וקרנות השתלמות , אולם יש להוציא את 
ניהול קרנות הנאמנות לידי חברות אחיות " כך הפתיע אתמול פרוף מיכאל ברונו , 
נגיד בנק ישראל , בהופעתו באסיפה הכללית השנתית של איגוד הבנקים . הוא 
הוסיף , כי את ניהול תיקי ההשקעות של קופות הגמל , הפנסיה וההשתלמות יש 
להוציא לחלוטין אל מחוץ למערכת הבנקאית . " מקובל עלינו שהבנקים ימשיכו 
לעסוק בחתמות והפצה של מניות " , אמר ברונו , " כמו כן אנחנו שוקלים להתיר 
לבנקים פעילות מוגבלת בתחום מכירת שירותי ביטוח סטנדרטיים של חברות ביטוח 
שונות , אשר תנאיהם לא ייקבעו במשא ומתן אינדיווידואלי בין הלקוח לבנק " . 
ברונו הסביר כי בדרך זו יוכלו הבנקים לנצל עודפי כושר ייצור קיים , תוך 
ניגודי אינטרסים מזעריים . בהתייחסו לנושא הריבית , אמר הנגיד כי אין ספק 
שרמת הריבית הממוצעת השוררת היום גבוהה עדיין מן הרצוי . " אנו מצפים להמשך 
תהליך ירידת הריבית , על ידי הפחתה נוספת של הריבית בזמן הקרוב ביותר , 
כפי שגם הודיעו כמה מן הבנקים בעת ההפחתה הראשונה " , הסביר . לדבריו , 
בנק ישראל מצדו ימשיך לנקוט צעדים , ולהפעיל כלי מדיניות שיש בהם כדי לעודד 
תחרות בתחום מתן האשראי , ובמגמה ליצור קשר הדוק יותר בין ריביות בנק ישראל , 
והריביות על האשראי הבנקאי לציבור . בהמשך דבריו דיבר ברונו על הרפורמה 
בשוק ההון , וטען כי " בעוד בנק ישראל ממשיך להפעיל תהליך רפורמה מואץ 
בשוקי הכספים ומטבע החוץ , הוקטנו לאחרונה מהלכי הממשלה בתחום הרפורמה בשוק 
ההון " . הנגיד הסביר , כי הואט תהליך המסחור של החוב הפנימי שבו הוחל ב5891 , 
ונמשך קיומן של מסגרות נרחבות המבטיחות ריבית ממשלתית קבועה ומובטחת . ברונו 
קרא לגורמים המטפלים בנושא מכירת הבנקים , להאיץ את הטיפול בכל הנוגע לעניין . 
הנגיד אמר : " יש חשיבות מרכזית בעיני לכך שמכירת המניות של כל בנק , 
בדרך של מכרזים , תתקדם באורח נמרץ ומתוך מגמה ליצור מערכת תחרותית . 
אי הוודאות הממשיכה לשרור לגבי עתיד הבעלות , פוגעת ביעילות התפקוד של המערכת 
הבנקאית , ובמיוחד בתחום התכנון והפיתוח לטווח הארוך " . 
