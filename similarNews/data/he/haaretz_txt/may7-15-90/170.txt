הצטייד בתת - מקלע עוזי וחמש מחסניות כשנה לפני אירוע הרצח , במארס השנה . 
גולדשטיין התחזה לחייל אחר והשיג את הנשק במהלך שירות מילואים . כך טענה 
התביעה ביום ראשון , בעת הגשת כתב אישום בפרשה לבית משפט המחוזי בחיפה . 
שופט בית משפט המחוזי בחיפה , אליעזר דוד בר , ציווה להאריך את מעצרו 
של גולדשטיין עד תום ההליכים נגדו . סגן בכיר ראשון לפרקליטת מחוז חיפה , 
עו"ד סילביה פריימן , טוענת , כי הנאשם השתמש בתת - מקלע עוזי שנגנב מצה"ל . 
הנאשם הצמיד לנשק משתיק קול , שהזמין כחצי שנה לפני הרצח אצל חרט באזור 
המפרץ . 33 ימים לאחר שנעלם שנקר , תושב הקרייה , גילתה משטרת זבולון את 
גופתו קבורה בחצר ביתו של הנאשם , ברחוב השושנים 6 בקריית - ביאליק . פריימן 
טוענת , כי הנאשם לווה משנקר 34 אלף ש"ח ו000 , 2 דולר . הנאשם לא רצה 
להחזיר את החוב והחליט לרצוח את שנקר , וגנב את הנשק . במהלך שיפוצים בביתו , 
בשלהי 98 תחילת 09 , חפר הנאשם בור בעומק שלושה מטרים . בתחילת מארס , 
טוענת התביעה , פיתה את שנקר לבוא עמו לביתו , והבטיח שיחזיר לו שם את 
כספו . במקום זאת , טוענת התביעה , ירה הנאשם בשנקר וקבר את גופתו בבור 
שבחצרו , וכיסה את הבור . כדי להטעות את החוקרים , טוענת התביעה , העביר 
הנאשם את מכוניתו של המנוח לעכו ונטש אותה . 
