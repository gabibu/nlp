תוכנית רב - שנתית לניהול משק המים , שהכינה חברת תה"ל על - פי הזמנתו של 
נציב המים , צמח ישי , מוקפאת זה שנה וחצי בגלל התנגדות משרד החקלאות למסקנותיה . 
תוכנית האב למשק המים , שפרטיה רואים היום אור לראשונה ב"הארץ " , מנתחת 
את בעיות המים בישראל ומציגה תכנון מפורט לניהולו ופיתוחו של משק המים עד 
לשנת 0102 . בהכנת התוכנית הושקעו כמיליון וחצי דולר . התוכנית קובעת כי 
המדיניות הקיימת בניהול משק המים , אם תימשך , עלולה לגרום נזקים קשים 
למקורות המים בארץ . המסקנה העיקרית בתוכנית היא שיש לשנות את סדר העדיפויות 
הלאומי ; לאחר שנים רבות שבהן נגזר השימוש במים מדרישות החקלאות וההתיישבות , 
יש להעניק עתה חשיבות עליונה לשימור מקורות המים הקיימים , ולתקן את הנזקים 
שנגרמו להם עד כה מניצול - יתר . התוכנית צופה קיצוץ בכמות המים שיסופקו 
לחקלאות , ושינוי יסודי בטיב המים . חלק ניכר ממי ההשקיה בעתיד יהיו מי 
ביוב מטוהרים . שינויים אלה מחייבים את החקלאות הישראלית , לדעת המתכננים , 
להיערך מחדש . בנובמבר 88 הוגשה התוכנית לנציב המים , צמח ישי , שאף העביר 
לשר החקלאות היוצא , אברהם כץ - עוז . מסקנות התוכנית נתקלו בהתנגדות קשה 
במשרד החקלאות . כץ - עוז לא קיים דיונים עליה , ולא העלה אותה בממשלה . 
הצעה להמשך התכנון לא בוצעה , וצוות המתכננים פורק . באפריל 9891 כינס 
כץ - עוזיום עיון על עתיד החקלאות בנוה - אילן . " נתנו לי להציג שם פרק 
על תוכנית האב למשק המים " , אומר יהושע שוורץ , ראש פרויקט תוכנית האב 
למשק המים בתה"ל , " אבל זו לא היתה המדיניות המומלצת של משרד החקלאות . 
השר לא רצה בתוכנית שמראה את צמצום החקלאות " . יו"ר מועצת המנהלים של תה"ל , 
אלוף ( מיל ) יאנוש בן - גל , קובל : " הדו"ח נבלם כיוון שקבע כי החקלאות 
צריכה להשתנות מן היסוד " . בהתייחסו למשבר החמור שבו נתון משק המים השנה , 
אמר בן - גל : אי - אפשר יותר לשתוק , כי הולכת להיות שואה שתכה אותנו 
ותהרוס את החקלאות בישראל " . נציב המים , צמח ישי , אמר בתגובה : " מסקנות 
תוכנית האב מקובלות עלי ב59 אחוז . אני פועל כדי שהמערכות יפעלו לפי הסיכומים 
האלה , אבל אין כמעט דבר שהוא בשליטתי המלאה " . לדברי ישי , דחה השר כץ - 
עוז את התוכנית . " תגובתו לא היתה נלהבת , בלשון המעטה . . . השר היוצא , 
כץ - עוז , אמר בתגובה : " אינני זוכר את הפרטים . היו כשמונה דו"חות 
שונים על משק המים , ולא זכור לי שפסלתי דו"ח כלשהו . ערכנו דיון ראשון 
בנוה - אילן , וזה היה אחד המסמכים שהוצגו . הדיון לא הסתיים , כי היו 
חילוקי - דעות על חלק מהאלמנטים " . 
