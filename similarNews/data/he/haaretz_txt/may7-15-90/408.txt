עצבי האופנה יוצאים קיץ אחר קיץ בהיצע ענק של בגדי ים חדשים . ההפתעות של 
השנה הן בעיקר בתחום ההדפסים ובווריאציות על הגזרות . האוספים כוללים גם 
פיתוחים חדשים של בדים קיימים , אך אלה עדיין במיעוט ואינם גונבים את ההצגה 
מן הלייקרה . החברות המובילות בישראל אוברזון , גוטקס , סמאש , דיווה 
ופלפל מציעות מבחר מגוון של כל הסגנונות הקיימים באופנה העולמית , ובולטים 
בו בייחוד הלהיטים של 0991 . זהו בעיקר קיץ מנומר . נמרים , ברדלסים וזברות , 
לפי כתמי העיצוב של כל חברה , ימלאו השנה את חופי הים הלוהטים בעולם . 
באשר לשלם ולביקיני , נראה שהמלחמה בין השנים נסתיימה . לדברי המשווקים , 
אין הבדלים במכירות בין השלם והביקיני ושניהם אין " באותה מידה . בבגד 
הים השלם , לא צלח המאמץ של היצרנים להחזיר לאופנה את בגדי הים המסתירים 
את הירכיים . החיתוך הגבוה של הירך , המעניק מראה צר יותר לגוף , הוא 
עדיין הסגנון המועדף . להיט נוסף הם בגדי ים בעלי רוכסנים , סמלים ומראה 
" כאסחי " . סגנון זה השאיל אלמנטים מאופנת הגינס סמלי מתכת וגומי מתנפח , 
רוכסנים ואבזמים . המראה האתני משחק בהדפסים בהשראה ביזנטית , פרסית או 
הודית בשלל אורנמנטים בזהב לבן או צהוב משובצים בצבעים עזים . ההדפסים מעטרים 
את בגד הים כחגורת אבנט מודפסת על הגוף , בכתפיות רחבות ובמחשוף החזה , 
או כאבזרים נלווים פריאו , צעיפים וחצאיות שקופות , מלווים בתכשיטים 
אופנתיים עמוסי זהב , צדף ופלסטיק . מראה המחוך קונה לו אוהדות רבות . 
סגנון זה בהשראת הבגדים התחתונים המהודרים , מעיד על הרוח החדשה של שנות 
התשעים והיא רחוקה ממראה הבלי - חזייה והמראה הטבעי , שאיפיינו את שנות 
השבעים וראשית השמונים . כמו במחוכים ובחזיות שחזרו לאופנה , גם בבגד הים 
החזיות הן גביעים גזורים ומוגדרים בפיסות פלסטיק . שורת קרסים או שרוכים 
במותן או בגב מדגישים גם הם את סגנון המחוכים . לא נעלמו פסי המלחים בכחול 
לבן , אך לשם שינוי הם מעוטרים השנה בכפתורי זהב נוסח שאנל . וסגנון השחיינים 
שנועד למקצוענים או לשמרנים שבנו . הצבעים של קיץ 09 : חומים וזהובים לדגמים 
מנומרים ; שחור לבן וורוד ואדום לבגדי ים בגזרת המחוך ; זהב ושלל צבעי 
טורקיז ואודם למראה האתני ; צבעי בסיס למראה הספורטיווי ; שלל צבעים למראה 
הטרופי ; שחור ואדום למראה בהשראה ספרדית עם ובלי וולנים . בין החידושים 
בתחום הבדים מעניינים העיבודים של הלייקרה לשקופה , לדמויית קטיפה ולבעלת 
מירקם תבליטי . המחירים נעים מ96 ש"ח לביקיני של פלפל עד 591 ש"ח לבגד ים 
שלם של דיווה . מלבד החברות הישראליות המובילות , הולכים וכובשים להם מקום 
בתחום בגדי הים יצרנים מקומיים חדשים וישנים , כגון מרלין , סקובידו רונלי 
רקמה ולידו . יצרן התופס את מקומו בקרב בני הנעורים בארץ הוא מאוי , שקיבל 
זיכיון לייצור בגדי ים בשם החברה האמריקאית . בארץ מייצרים בשם הזה גם חולצות - 
טי , חולצות מיזע , מכנסי גלישה ומעילי רוח בעיצובה של ענת חפץ . יצרני 
בגדי הים הישראליים משתתפים השנה זו הפעם השלישית ביריד מיוחד לבגדי ים 
ישראליים המתקיים בפאריס בכל שנה באמצע חודש מאי , בארגון מכון הייצוא הישראלי . 
האירוע נערך שלושה ימים במלון סן גיימס ביער בולון ומושך אליו קניינים מכל 
אירופה . זהו אירוע עסקי חשוב לייצוא האופנה הישראלית . 
