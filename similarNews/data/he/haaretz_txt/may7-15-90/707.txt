חמהפעילים למען שינוי שיטת הבחירות כבר מתפקדים כתנועת מחאה עממית מאורגנת . 
בשבועות האחרונים הם עוררו התרגשות ואפילו תקוות בקרב העם ; אם לא יספקו 
בקרוב הישג כלשהו , תעלה תחושת החמצה מתסכלת בציבור . רבים מבקשים לעודדם 
תוך השוואתם , בנוסטלגיה , עם המחאה שעלתה בעקבות מחדל מלחמת יום - הכיפורים . 
המחאה ההיא הולידה את ד"ש והעמידה את היסודות להרחקת המערך מהשלטון . מצביעי 
ד"ש לא נמנו עם תומכי מנחם בגין , אבל הם הכתירוהו לראש הממשלה . התוצאה 
המפלגתית , שהם לא בחרו בה , אינה נזקפת לחובתם . רק המפנה שהשיגו , 
הזעזוע שספגה המערכת הפוליטית , הוא שנזקף לזכות השובתים של שנות השבעים . 
השובתים ותומכיהם אינם מחפשים מהפיכה . כל מה שהם מבקשים הוא לעזור לראש 
הממשלה לתפקד טוב יותר . הם ראו בשבועות האחרונים את המיועד לשאת במשרה 
הרמה מפגין חולשה מביכה בצורך הנואש שלו להשיג תמיכה של פוליטיקאים , בעיקר 
דתיים ועריקים . הללו לא נרתעו מלהשתמש בכוחם האלקטורלי ולפעול למען עצמם 
או למען בוחריהם , במה שמכונה סחיטה של קופת הציבור , או בקבלת משרות בכירות . 
על כך יצא קצפם של אנשי המחאה . השובתים מדגישים שהעם בסדר , שההתפלגות 
החריפה בין ימין לשמאל אינה גורם מפריע אלא תופעה לגיטימית , שכל המפלגות 
לגוניהן תוכלנה להמשיך לפעול . אפילו את הפוליטיקאים הם אינם מבקשים להחליף 
אלא להגביל . אבל אם תוחלף שיטת הממשל , או הבחירות , אפשר יהיה לחזק 
את המנהיג . השובתים מדגישים כי אינם יודעים מהי השיטה הראויה , ורק ועדה 
שימנה הנשיא רשאית לקבוע זאת . כמה פוליטיקאים כבר הזדרזו לתרגם את המסר 
של תנועת המחאה להצעות חוק לבחירה ישירה של ראש הממשלה . העיקרון שבהצעתם 
ברור : כל מנהיג נזקק לקואליציה כדי לקיים את שלטונו . תחת שיפעל המנהיג 
לגבש קואליציה לאחר הבחירות מבין נבחרי כל הזרמים בעם , הוא יגבש לו קואליציה 
רחבה של בוחרים מקרב הציבור , שתוביל אותו לכהונה ותשחרר אותו ממיקוח עם 
פוליטיקאים , במיוחד עם אלה הנוהגים כסחטנים . האזרח הבוחר הרי רק מצביע 
ונמוג , הוא לא יכול ללחוץ עוד . ראש הממשלה נותר חופשי , אינו מוטרד 
מהכורח לקיים את כל התחייבויותיו , ובמיוחד פטור מלדון עם מפלגות קטנות 
סחטניות . הוא ימנה לתפקידי שרים צוות מומחים מקצועי , במקום עסקנים מפלגתיים , 
ומעמדו יתחזק . זו המטרה כולה . ספק אם בחירה ישירה של ראש הממשלה תשחרר 
אותו מכל הכבלים המוכרים לנו כיום , או תשפר את ביצועיו המקצועיים . ספק 
גם אם סמכותו ועוצמתו תהיינה רבות מכפי שהן כיום . האומנם יהיה פטור מהתחייבויות , 
מעסקות עם חברי - כנסת סוררים או ממאבק תדיר על כיסאו ? ראש ממשלה לעולם 
לא יהיה פטור ממתן התחייבויות . ערב הבחירות הוא יידרש להגיב לכל רחשי הציבור . 
נוכח התיקו בין הליכוד ( 04 ) וגוש הימין לבין המערך ( 93 ) וגוש השמאל 
יתמקד העימות במידה רבה בקולות החרדים . ניסיון להבטיח את אהדתם של רבנים 
יעביר את המועמדים על דעתם . ההבטחות יפוזרו . ראש ממשלה אמין יקפיד לקיימן . 
כיום נוטות המפלגות הגדולות להזהיר את הבוחרים מפני נטישתן לטובת המפלגות 
הקטנות בשמאל ובימין . משתונהג בחירה ישירה לראשות הממשלה שתהיה נפרדת מהבחירות 
לכנסת , יחושו הבוחרים כי די בבחירת המנהיג מטעם הגוש שלהם לראשות הממשלה , 
ועתה יש להציב לו חישוקים בכנסת . מספר המפלגות הקטנות עשוי לגדול , והן 
תתחזקנה על חשבון הליכוד והעבודה . הפיצול בכנסת יגבר . סיעות קטנות נוטות 
לעמוד על שלהן , ומיעוט , כפי שנוכחנו באחרונה , עלול להכתיב את המדיניות 
לראש הממשלה . ההצעה הקובעת כי ראש הממשלה יהיה נציג הרשימה הגדולה בכנסת 
היא דרך נכונה להקטין את ההצבעה לרשימות הקטנות . רק המפלגות הדתיות ימשיכו 
לצבור קולות וכוח . דווקא מפלגות הימין או השמאל לא הקשו על ראשי הליכוד 
או המערך לכונן קואליציה , ואותן מבקשים לסלק . כך ייוותרו בזירה בין הליכוד 
לעבודה רק הדתיים . המירוץ אחריהם יימשך . גם אם ראש הממשלה יהיה זה אשר 
יעמוד בראש הסיעה שתזכה ברוב הקולות , הוא יידרש שוב ושוב להשיג תמיכה למדיניותו 
בכנסת , ודאי יזדקק לאישור לתקציבים לפעילותו . ואז יתעוררו הסחטנים . 
סיעת ראש הממשלה תצליח להשיג 5304 קולות והוא יזדקק לקואליציה לאישור כל 
צעדיו . כל קואליציה תכיל דתיים , אשר יתמידו בדבקות האופיינית להם להציג 
את דרישותיהם תחילה . וכשיגבש ראש הממשלה בקושי 16 תומכים , יקומו בתוך 
סיעתו שלו כאלה שיהרהרו בעריקה ולו רק לרגל הצבעה מכרעת כלשהי . ההסכם הקואליציוני 
הנהוג כיום מתואר כמסמך לרישום כל הסחיטות בתמורה להצבעת האמון בממשלה . 
ללא יצירת מחויבות זו , יהיו כל חברי - הכנסת פטורים לחלוטין מתמיכה בראש 
הממשלה . ראש ממשלה יידרש , בכל פעם מחדש , לבנות לו קואליציה של תומכים . 
המתח בכנסת יגבר . דרישות חדשות יעלו כל העת . מול ראש הממשלה תהיה תמיד 
קואליציה של בלתי - מרוצים . לראש הממשלה מובטחת רק נאמנותם של רוב חברי 
סיעתו , והשאר פתוח למיקוח קואליציוני . את זה הרי מבקשים למנוע . על - 
פי ההצעות השונות אפשר יהיה להדיח ראש ממשלה בהצבעה של 07 ח"כים . כלומר , 
ראש ממשלה זקוק לקואליציה צרה יותר , של 15 חברי - כנסת . מחירו של הח"ך 
ה15 לא יהיה נמוך ממחירו של מי שמתבקש להיות היום במקום ה16 . הצעה אחרת 
מבקשת להרתיע חברי - כנסת מפני הבעת אי - אמון , בקובעה כי קבלת החלטה כזאת 
מובילה גם לפיזורה של הכנסת ולעריכת בחירות . האיום מפני בחירות חדשות יהלך 
אימים גם על ראש הממשלה , שייאלץ שוב לספק את הבלתי - מרוצים . כן עולה 
הצעה נוספת הקובעת כי אי - אמון יכולים להביע רק מי שמסוגלים להציג ראש ממשלה 
חלופי . ההנחה היא כי לראש הממשלה יש יריבים רבים מכל צדדיו , אבל הם נעדרי 
קונסנסוס ויכולת התלכדות סביב מועמד מוסכם . זהו מרשם בדוק לעליית כוחם 
של החרדים . קבוצה זו , המונה יותר מעשרה חברים , מסוגלת להצטרף הן לימין 
והן לשמאל , ואת העדפותיה היא משנה מעת לעת . כדי לחזק את ראש הרשות המבצעת 
מול הכנסת מבקשים לבטל את כפיפותו לה ואת תלותו בחבריה . הכנסת שואבת את 
כוחה כיום מהיותה הגורם היחיד הנבחר בידי העם . ראש ממשלה , שייבחר גם 
הוא ישירות , יהיה שקול בכוחו לכנסת , אבל משום שכל העוצמה גלומה באדם 
אחד מול 021 , ובזכות תפקידו הביצועי , הוא יהיה חזק מהכנסת . כל שמבקשים 
אנשי תנועות המחאה הוא שראש הממשלה יוכל לפעול כרצונו . אלא שראש הממשלה 
לא הוגבל עד כה בידי חברי כנסת בקבלת החלטות מדיניות משמעותיות בעניינים 
של שלום או מלחמה , למשל . הכל מודים כי הכנסת כיום חלשה , שרים אינם 
מתחשבים בוועדות או בעמדות הח"כים , רוב החקיקה עולה ביוזמת הממשלה . רק 
בימי ממשלת האחדות הוטלו בראשונה מגבלות נוהליות כמו מחסום התיקו בקבינט , 
ששיתק את תפקוד הממשלה . ראש ממשלה עצמאי , שאינו נדרש להתחשב בנציגי הציבור 
בכנסת , יוביל את המדינה להכרעות לפי החלטתו . אבל הכנסת תבקש ביוזמתה 
לדון גם בסוגיות המכריעות . כיום העם חצוי לשניים והכנסת שבויה בתיקו 06 : 
06 , שממנו מבקשים לחמוק בשינוי השיטה . שינוי שיטה לא יוביל בהכרח לביטול 
התיקו . יהיה זה טעם לפגם אם ראש הממשלה יעדיף קו מדיני מסוים , בזמן שבו 
הכנסת שרויה בתיקו או אולי תכריע על חודו של קול נגד מדיניות ראש הממשלה , 
מבלי שתוכל להטיל וטו או לכונן ממשלה חלופית . בישראל יש חוקי - יסוד להסדרת 
פעולת הרשויות , אבל החוקה אינה שלמה משום שאין מסוגלים להסכים על ניסוח 
חוק המכיל כללים לאבטחת המיעוט . עם זאת , הסדר החברתי והדמוקרטיה נשמרים 
בזכות קיומה של מערכת רב - מפלגתית , המייצגת את כל שכבות הציבור , ובזכות 
ההסכמים הקואליציוניים . עכשיו רוצים לבטל את הבקרה הזאת . שוחרי החוקה 
מוכנים להקדים ולקבוע מתכונת לבחירת ראש ממשלה חזק ועתיר - סמכויות ולקצץ 
במספר המפלגות , גם ביודעם שהדרך להשגת חוקה טרם נפרצה . חדלונה של השיטה 
הפרלמנטרית , הנהוגה במדינות רבות בעולם , נחשפה לפתע אצלנו בשנים האחרונות . 
עידן התיקו , שאיפשר רק לכונן ממשלות אחדות מתוך שוויון בין המפלגות , 
החליש את ראש הממשלה . במשך שש השנים האלה נשמעו קולות לשינוי השיטה . 
מעת שהתמוטטה האחדות ונוצר קושי לכונן ממשלה חלופית , הפכו הקולות לזעקה . 
מצב של חוסר יציבות ואי - ודאות הוא תנאי לקיום מחאה שכזו . עכשיו התנועה 
עומדת לאבד לפחות חלק מהמומנטום . כאשר שוב תפעל ממשלה שתיהנה מאמון הכנסת , 
ובמיוחד כאשר תהיה זאת ממשלה צרה , שוב לא יעמוד בראשה ראש ממשלה חלש . 
יצחק שמיר יקדם את מדיניותו כראות עיניו וגם ייהנה מהמוניטין של מי שלא 
נענה לתביעות הסחטניות של אגודת ישראל . אבל התנועה העממית , בדרכה לדעיכה , 
תנסה לחטוף הישג בחופזה . לפני שמשנים את השיטה , יש לצפות פעם נוספת 
במתכונת האמיתית של השיטה הפרלמנטרית : ממשלה צרה . וזה כנראה מתחיל . 
