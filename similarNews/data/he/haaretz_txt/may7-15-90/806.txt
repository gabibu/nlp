במשך ארבע שנות כהונתו כיועץ המשפטי לממשלה ספג יוסף חריש ביקורת חריפה , 
כמותה לא הוטחה לעבר איש מן היועצים המשפטיים שקדמו לו . בפרקליטות המדינה , 
הכפופה לחריש , אומרים שחל פיחות במעמדו של מוסד היועץ המשפטי לממשלה מאז 
ממלא חריש תפקיד זה . בית המשפט העליון , בשבתו כבג"ץ , שבמשך כל השנים 
נמנע מלהתערב בשיקול דעתו ובהחלטותיו של היועץ המשפטי , שינה את התייחסותו 
למוסד מאז שחריש מכהן בתפקיד . בחודש נובמבר אשתקד החליט בג"ץ ברוב דעות 
( השופטים גבריאל בך ואברהם חלימה לעומת דעת מיעוט של השופט תאודור אור ) 
לבטל את החלטתו של חריש שלא לפתוח בחקירה נגד דב יודקובסקי ונח קליגר מ"ידיעות 
אחרונות " , על רקע פרסום רשימות עיתונאיות המתייחסות למשפט דמיאניוק . בפסק 
הדין קבעו השופטים , בך וחלימה , כי החלטת חריש נשענת כולה על נימוקים 
חסרי יסוד , וכי הדבר מחייב את התערבות בג"ץ . כמו בפרשת מנהלי הבנקים , 
גם בפרשת יודקובסקי וקליגר דחו השופטים את טענת חריש כי אין אינטרס ציבורי 
בפתיחת חקירה , בשל המטען האמוציונאלי הרב הכרוך במשפט הנוגע לפשעי הנאצים . 
בפסק - הדין מתייחסים השופטים בהרחבה להתערבות בג"ץ בשיקול דעתו של היועץ 
המשפטי . כותב השופט בך : " שאלת התערבותו של בג"ץ בהחלטות היועץ המשפטי 
לממשלה , ובמיוחד בהחלטותיו בדבר הגשת אישומים פליליים או הימנעותו מלעשות 
כן , נידונה בשורה של פסקי דין שניתנו בבימ"ש זה " . השופט בך הזכיר , 
כי גם השופט ברק הביע ב1891 את דעתו כי אין למעשה שוני עקרוני בין התערבות 
בשיקול דעתו של היועץ המשפטי לבין התערבות בג"ץ בשיקול דעתו של עובד ציבור 
אחר . באותו חודש החליט חריש , אחרי היסוסים ממושכים , ובניגוד להמלצת 
אגף החקירות של המשטרה ופרקליטות המדינה , שהכינה טיוטת כתב אישום נגד מנהלי 
הבנקים , שלא להעמיד לדין את 61 מנהלי הבנקים ורואי החשבון המעורבים בפרשת 
ויסות המניות . חריש סיפר בראיון עיתונאי ( פברואר 0991 ) , כי היתה זו 
ההחלטה האמיצה ביותר שקיבל . 
