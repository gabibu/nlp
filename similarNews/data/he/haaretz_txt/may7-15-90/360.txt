איסטאנבול ( אי - פי ) . שוער הכדורגל המערב גרמני , טוני שומאכר , 
הודיע אתמול על התפטרותו מתפקיד קפטן הקבוצה הטורקית פנרבחצה . ההודעה של 
השוער הבין - לאומי ( 67 הופעות בנבחרת מערב גרמניה ) באה לאחר שכלי התקשורת 
בטורקיה מתחו ביקורת חריפה על הקטטה בה היה מעורב עם שחקן אחר מקבוצתו , 
במהלך מישחק הניצחון 51 על אנקראגץ . כלי התקשורת בטורקיה דיווחו , כי 
שומאכר בן ה - 63 התרגש בעקבות שער החובה שספג בבעיטת 11 מטרים בדקה ה - 
87 . הוא החל לרדוף אחר חברו לקבוצה מודגאט יטקינר , היכה בו בראשו , 
בעט ברגליו והטילו לדשא , יחד עם סרט הקפטן . שניים משחקני פנרבחצה שניסו 
לבלום את שומאכר נחבטו גם הם . שומאכר ויטקינר החליפו מהלומות גם בחדר ההלבשה . 
