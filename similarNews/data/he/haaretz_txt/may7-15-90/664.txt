בית הדין הצבאי המיוחד הדן במשפטו של אל"ם יהודה מאיר , הנאשם בשורה ארוכה 
של סעיפי התעללות ותקיפה בנסיבות מחמירות באירועי ביתא וחווארה , דחה בקשה 
של הסנגוריה לדחות את עדותם של קצינים בכירים בצה"ל שאמורים להעיד היום , 
כמו עדותו של אלוף פיקוד המרכז לשעבר , עמרם מצנע . עורך דינו של מאיר 
הגיש אתמול בקשה לשופטי בית - הדין המיוחד לדחות את עדותם של האלוף מצנע , 
תא"ל זאב לבנה , וקצין נוסף . בית הדין המיוחד , בראשותה של הנשיאה , 
אל"ם נילי פלד , אשר דן בבקשה , דחה אותה , ועקב כך יעיד היום האלוף 
מצנע כמתוכנן . מבקשת פרקליטו של יהודה מאיר , עו"ד ד"ר אמנון גולדנברג , 
שהוגשה אתמול לבית - הדין , עולות עובדות חדשות , כמו העלמת מסמכים ושרפתם . 
בין השאר טענה הסנגוריה כי תא"ל זאב לבנה , מי שכיהן כמפקד כוחות צה"ל 
בגדה המערבית באותה תקופה , חיפש לפני שלושה חודשים מסמכים באוגדה שעליה 
פיקד . יצוין כי תת אלוף לבנה אמר בעדות בבית הדין כי לא עשה כלל חיפוש 
במסמכיו מאז שעזב את תפקידו . עוד טענה הסנגוריה כי נעלם תיק התכתבויות 
של תא"ל לבנה מתקופת שירותו כמפקד האוגדה , וכי חסרים מסמכים רבים הקשורים 
לאותה תקופה . התובע הצבאי , אל"ם מנחם פינקלשטיין , אישר כי אכן נשרפו 
ונעלמו מסמכים . לדבריו , חלק מן המסמכים נשרפו על - ידי מפקדי היחידות 
השונות כעבור זמן - מה . בדיון אתמול נחשף למעשה חלק מקו ההגנה שמתכוונת 
הסנגוריה לנקוט בעת השמעת עדויותיהם של עדיה . השאלה המרכזית שמבקש עו"ד 
גולדנברג להציג היא האם ההוראה לתת מכות לתושבים הערבים בביתא ובחווארה היא 
מבצע פרטי של אל"ם יהודה מאיר , או שמא היתה מדיניות של מכות כענישה . 
סופר " הארץ " מזכיר כי קצינים בכירים בצה"ל , שהעידו במשפטי אינתיפאדה 
בבתי - דין צבאיים , כמו במשפטי גבעתי א וב , אכן העידו כי באותה תקופה 
היתה מדיניות מכות כענישה וכהרתעה , ומאות ערבים הוכו , גם כאשר לא היה 
צורך להכותם . עוד העידו קצינים במשפטי גבעתי כי המושגים של שבירת רגליים 
וידיים היו שגורים יום - יום בפי החיילים והקצינים בשטחים באותה תקופה . 
אתמול העיד עד תביעה נוסף במשפטו של יהודה מאיר , סא"ל אהוד אדם , מי ששימש 
כקצין אג"ם באוגדה . אדם סיפר כי ב91 בינואר 8891 , יום לפני מועד האירועים 
בכפר ביתא , הוא הפיץ ליחידות השונות סיכום של דיון לפיו שימוש באלימות 
מותר אך ורק כנגד שימוש באלימות . לדבריו , לאחר מכן הוא דרש כי כל אירוע 
חריג ידווח לו . עדותו של סא"ל אדם נמשכה שעות , ובמהלכה נשאל שאלות רבות 
בכל הקשור לפקודות שהיו בתקופה הרלוואנטית . המשפט ימשך היום בעדותו של האלוף 
מצנע . 
