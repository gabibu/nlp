בצמרת המפד"ל מצפים הבוקר לתשובה ברורה ממפלגת העבודה לשלוש שאלות , שהוצגו 
אמש לשמעון פרס ויצחק רבין באשר לנקודות המחלוקת בין הליכוד למפלגת העבודה 
לגבי הקמת ממשלת אחדות . תשובה חיובית של מפלגת העבודה עשויה להביא להחלטה 
בישיבת לשכת המפד"ל , שתיערך בצהריים , לדחות פעם נוספת את המשא - ומתן 
עם הליכוד בדבר הקמת ממשלה צרה ולהמשיך במגעים למען ממשלת אחדות . תשובה 
שלילית מצד שרי מפלגת העבודה לשעבר , המתכנסים הבוקר , תביא את המפד"ל 
לפתוח במגעים עם הליכוד כבר מחר . ההערכה במערכת הפוליטית היא , שמפלגת 
העבודה תתקשה הבוקר לספק את התשובות , שאותן דורשים במפד"ל כדי להמשיך בתהליך 
הקמת ממשלת האחדות , אך ספק אם תימסר תשובה שלילית מפורשת . המפד"ל תובעת 
ממפלגת העבודה תשובות חיוביות לשלושה נושאים : פתיחת הממשלה להצטרפות כל 
המפלגות הציוניות והדתיות ; הנושאים המדיניים , שעליהן נפלה הממשלה הקודמת 
הנוסחה להרכב המשלחת הפלשתינית , שאלת הצבעת ערביי מזרח - ירושלים , והגדרה 
הקובעת , מהי משלחת אש"ף , שאין מקיימים עמה מגעים בעת מפגש קהיר . שאלה 
נוספת היא , האם מסכימה מפלגת העבודה , שכל הנושאים המדינים , השנויים 
במחלוקת , יוכרעו במליאת הממשלה בכל הרכב שהוא , ושכל צד יקבל על עצמו 
את ההכרעה מראש ויסכים , שלא להביא לפירוקה של הממשלה סביב עניין זה . גורמים 
בכירים במפלגת העבודה טענו , כי הסוגיות שהעלתה המפד"ל אמש , בפגישה עם 
צוות המשא - ומתן של מפלגת העבודה , הן מורכבות ומסובכות ביותר , וקשה 
להניח כי תינתן על כולן תשובה חיובית ברורה . קפידבינההערכה היא , כי השרים 
לשעבר של מפלגת העבודה לא ישיבו בשלילה מוחלטת לשאלות המפד"ל , אך יבהירו 
מה דורשת מפלגת העבודה לתקן במסמך , שגיבשה מפלגה זו , ומה מבחינת מפלגת 
העבודה הוא תנאי בל - יעבור להשתתפות בממשלת אחדות לאומית . השר זבולון 
המר אמר , כי אם למפלגת העבודה יש אכן רצון חזק ואמיתי להביא להקמת ממשלת 
אחדות , הרי שהדבר חייב לבוא לידי ביטוי בתשובות , שתמסור הבוקר . " הכל 
עתיד עתה להיות מוכרע על - פי תשובות מפלגת העבודה " , אמר . בצמרת הליכוד 
ומפלגת העבודה נערכו אתמול פגישות ודיונים לקראת הכרעת לשכת המפד"ל היום . 
שרי הליכוד והשרים לשעבר של מפלגת העבודה התכנסו בנפרד , ולפנות ערב נועדו 
בנפרד עם ראשי המפד"ל . בשעות הבוקר נועד צוות שרי הליכוד לקראת הפגישה אחרי - 
הצהריים עם ראשי המפד"ל . שרי הליכוד קיבלו עמדה עקרונית , שלפיה אין הליכוד 
יכול להשיב בשלילה למסמך המפד"ל , אך סוכם לדרוש מספר הבהרות והתחייבויות 
נוספות . בין השאר סוכם , כי חקיקת חוק הבחירות לכנסת אם תתפרק הממשלה 
תיעשה עוד לפני הרכבת הממשלה , ורק רוב של שני שלישים יוכל לשנות חוק זה . 
עוד סוכם , שהליכוד יתנה את הקמת ממשלת האחדות בצירוף כל גוש הליכוד לממשלה , 
ויעמוד על קיום ההסכמים האידיאולוגיים והאישיים עם מפלגות אלה . אחרי - 
הצהריים נועדו ראש הממשלה , יצחק שמיר , והשרים משה נסים ודוד לוי עם צוות 
המפד"ל . בפגישה אמר ראש הממשלה , כי השאלה היא האם , במצב הנתון , ניתנת 
ממשלת אחדות ניתנת להשגה . " אי - אפשר לחזור לאותו מבנה , מבלי לבחון 
את הסיבות להפלת הממשלה . השאלה היא , האם יכול להיות שינוי בעמדת המערך . 
היה גוף בממשלה הקודמת , שלא הוקם בהסכמת הממשלה , אלא להפך . מדובר 
בלשכה מדינית במשרד האוצר , שישבו בה ביילין , נוביק ואחרים , וניהלו 
פעילות מדינית מתמדת , שחתרה תחת מדיניותה הרשמית של המדינה . האם נוכל 
לחזור על אותו דבר ? " , הקשה שמיר . קפידבינהשר משה נסים אמר , כי ממשלת 
אחדות רצויה , אך הליכוד לא יפר אמונים לשותפיו . " צריכים להבין , שהיו 
מפלגות אופוזיציה , שהביעו אמון בממשלה והמליצו לנשיא על הליכוד . לא יעלה 
על הדעת , שנזנח אותם . האחדות רצויה , ללא ספק , אך אין טעם להפוך ממשלה 
לתחנת ניסויים . אין הבדל בין פרס לרבין , מבחינתנו . יש ביניהם זהות 
מוחלטת בעמדות המדיניות " . מצוידים בעמדות הליכוד עשו ראשי המפד"ל את דרכם 
לפגישת שרי מפלגת העבודה לשעבר . קודם לכן , במשך יותר מחמש שעות , ערכו 
ראשי העבודה התייעצות לקראת הפגישה , שבמהלכה בלטו במלוא חריפותם חילוקי 
הדעות בין יצחק רבין לשמעון פרס . יוסי ביילין , דוד ליבאי וחיים רמון , 
שהשתתפו בהתייעצות , דרשו במפגיע כי מפלגת העבודה תפסיק את המשא - ומתן 
עם המפד"ל , ותלך לאופוזיציה . בפגישה עם המפד"ל אמר רבין , כי הוא מבין 
מהסברי המפלגה הדתית , בעקבות הפגישה עם הליכוד , שמפלגת העבודה נדרשת 
להסכים מראש , שנושאים מדיניים מהותיים יתקבלו בממשלה בכל הרכב . " אני 
לא אלך לממשלה , שאין לה סיכוי לקדם את תוכנית השלום . אותנו שמיר לא הזמין , 
ואינני יודע אם יזמין " . בתום הפגישה סוכם , כי שרי העבודה לשעבר יתכנסו 
הבוקר להתייעצות , ולקראת הצהריים ימסרו את תשובתם . באותה שעה התכנסו 71 
חברי - כנסת מסיעת המערך , והחליטו לפעול לסיכול הכוונה להקים ממשלת אחדות . 
בישיבה זו התקבלה החלטה להתנגד לממשלת אחדות ללא תשובה חיובית ברורה לבייקר , 
להתנגד להמשך המשא - ומתן עם המפד"ל ללא פנייה רשמית של הליכוד למפלגת העבודה , 
ולהתנגד לממשלת אחדות , אם הכוונה לצרף לממשלה זו את התחייה , צומת ומולדת . 
קפידבינבצמרת הליכוד העריכו אמש , לאחר הפגישה עם סיעת אגודת - ישראל , 
כי למרות הכרזת האגודה , כי תשתתף בממשלה בראשות שמיר רק במסגרת ממשלת 
אחדות לאומית , הרי שאם אכן תקום ממשלה צרה , לא תישאר אגו"י באופוזיציה 
זמן רב . בליכוד הדגישו אמש , כי אם תוקם ממשלה צרה , ואגודת - ישראל 
לא תצטרף אליה מיד , אזי עשוי הליכוד לשמור לאגודה תיק אחד או שניים למשך 
מספר שבועות . בליכוד ובאגודת - ישראל הגדירו אמש את פגישתם כמוצלחת , וככל 
הנראה תיערך בימים הקרובים פגישה נוספת , לאחר שיתברר סופית גורל המהלך 
של המפד"ל להקמת ממשלת אחדות . הפגישה בלשכתו של ראש הממשלה נמשכה כשעתיים , 
וחברי אגודת - ישראל הגיעו אליה לאחר ששעות ספורות לפני כן נועדו עם ראשי 
מפלגת העבודה , שביקשו מהם שלא לשנות את עמדתם ומחויבותם לגוש המערך . 
לפני תחילת הפגישה בלשכת ראש הממשלה אמר הרב משה זאב פלדמן , כי סיעתו נענתה 
להזמנת הליכוד רק מתוך נימוס , ואין בין הליכוד לאגודת - ישראל כל משא - 
ומתן . 
