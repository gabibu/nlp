בין שבע ההצגות שראיתי מתוך " שבוע תיאטרון מקורי " בתיאטרון הסמטה ביפו 
בולטת העובדה שחלק מיוצרי התיאטרון הצעירים מתעקשים , למרות תנאי ההפקה 
המגבילים שבמקום , להשקיע בעיצוב החלל ובמוסיקה . לפעמים הדבר חיוני כדי 
ליצור את האווירה הנכונה למחזה . ברוב המקרים המדובר בריכוז מאמצים בתחום 
מקצועי שהוא על גבולה אומנות , כיוון שליוצרים יש מעט מאוד מה לומר בתחום 
האמנותי והדרמטי . היו גם הצגות מסמורטטות מבחינת העיצוב , אבל זה תאם , 
בדרך כלל , את הרישול בשאר מרכיבי ההצגה . קפמאפרקזוהי אחת ההצגות המביכות 
ביותר באירוע שכולו היה קרוב למבוכה , למרות טוהר כוונותיו . הנושא במחזה 
הוא נצחי : אמא מוכת - חיים היולדת בן , ואחר כך שני הצדדים מבלים בקשרים 
אהבה - שנאה עד לכמיהה למוות . סיאס מעמיס את כתיבתו הרחוקה מלהיות מחזה 
בשפה מתפייטת שגורמת גם לרגשות אמיתיים להישמע מיופיפים . רוזינה קמבוס , 
המשחקת את האם , נמצאת ב"הבימה " זה כמה עונות מבלי שנעשה שימוש בכשרונה 
הרב , ואין זה מתמיה שהיא מחפשת אתגר במקומות אחרים . היא בעלת טמפרמנט 
ונוכחות , והסיטואציה והמוסיקה מאפשרים לה להפגין את אלה בשפע . אך היא 
רק מדגישה את עליבות ומלאכותיות הטקסט והדבר הוא בבחינת בזבוז של שחקנית 
טובה על שטויות יומרניות . גיל אלון , המשחק את הילד מינקות עד בגרות , 
הוא שחקן " שוליים " כמעט מתוך החלטה , וכבר ראיתי אותו עושה דברים שונים 
ומשונים . למרבה הצער העזה ונכונות אינם יכולים לבוא במקום תכונות אחרות 
שבמת התיאטרון דורשת . יש מוסיקה האמורה להמם , ותלבושות העשויות בקפידה 
וגם טעם , ועיצוב עם מראה על הרצפה , המלמד כי מישהו בעל טעם עבר בסביבה , 
אבל כל זה לא מטשטש את העובדה שהמחזה הרוצה להיות סוריאליסטי הוא רוב הזמן 
גיבוב מלים המתיימרות למשמעות . קפמאפרק זה כבר לא מחזה , אלא אפילו מחזמר . 
שרים לא רע ורוקדים לא רע ועושים המון רעש בהרבה מרץ . הרבה תשומת לב הוקדשה 
להפקה , למוסיקה , לתלבושות ולאביזרים . הצרה היא שהמהומה הזאת היא באמת 
על לא מאומה . הכוונה היא סאטירה סטודנטיאלית פרועה : יש לנו איש צבא שאיבד 
את אבר המין שלו , ואבר המין עצמו ( המעוצב לפרטיו , אבל בגדול ) המסתובב 
חופשי , וישראלי מנגליסט , ובובת - מין ופוליטיקאי טיפש ומושחת . העלילה 
גורמת לצעירה מתקופת המקרא , צעדה בת הלך , לצאת במצוות אלוהים להקים את 
המדינה ולמצוא מנהיג , והיא מושחת למלך דווקא ערבי , ובסוף , לפני הקטסטרופה 
הסופית , הרב ירחמיאל מחזיר את כולם בתשובה . התערובת הזאת אמורה להמם ולהצחיק , 
מה גם שהמין משחק בה תפקיד מרכזי . הצרה היא שהתפרעות ומרץ הם יתרונות 
כשיש לצדם גם חוש טעם וחוש מידה . חוש מידה נחוץ גם כשעובדים בקווים גדולים 
ומוגזמים . כמה מן השחקנים עושים את מלאכתם במידה של מקצועיות ( אורנית 
אלעזרוב - זכאי ) וכמה מהם מדהימים ומרגיזים בהעדרה ( אהרון קפלן ) . 
העדר הטעם לא השבית את שמחת הקהל שהיה מאוד נלהב ( בכלל , יש הרבה קהל 
נלהב לכל האירוע הזה , ואני חושב שאלה לא רק משפחות השחקנים ) . קפמאפרקמשפחה 
של אבא - אמא - בת מתאבלת על הבן ההומוסקסואל שהתאבד אחרי ששוטרים הרביצו 
לו . גם האבא הוא שוטר , והוא מתמסר לפולחן האבל עד שמתברר שהיה לו חלק 
במות הבן , בהכריחו אותו להיות גבר . איבסן היה מתחיל מערכה שנייה איפה 
שהמחזה הזה נגמר . ובכל זאת הערב אינו מבוזבז כי על הבמה נמצאת גילי בן 
אוזיליו שמקרינה פגיעות ועוצמה בתפקיד הבת ומפיחה רוח חיים בטקסט שנמצא בחיתוליו . 
תפקידה של עירית גדרון , בדמות האם , כפוי טובה , כי עליה רק לסבול בשקט , 
אבל היא עושה זאת בעוצמה מאופקת מרשימה . שלמה טרלובסקי לא מצליח ליצור 
דמות משכנעת בתפקיד האב . 
