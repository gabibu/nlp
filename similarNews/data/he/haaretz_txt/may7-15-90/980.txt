מנגואה ( ע"ר ) . ממשלתה של ויולטה צאמורו החליטה לנקוט עמדה קשוחה נגד 
האופוזיציה בשאלת שביתתם של 04 אלף עובדי הממשלה . הממשלה מאיימת לפטר את 
כל השובתים , הפועלים בהשראת איגודים מקצועיים שבהנהגת הסנדיניסטים . כן 
הכריזה הממשלה כי היא מתכוננת להחזיר לבעליהן החוקיים אדמות חקלאיות שהוחרמו 
מהם . למרות איומי הממשלה הודיעו שלשום השובתים כי אין בדעתם להפסיק את השביתה , 
במסגרתה השתלטו על משרדי ממשלה בדרישה להחזיר את " חוק השירות האזרחי " 
על כנו . החוק , שבוטל ביום חמישי האחרון וחוקק בידי הממשלה הקודמת זמן 
קצר לפני העברת השלטון , מגביל את יכולת הממשלה לפטר פקידים וקובע שיעורים 
גבוהים של פיצויי פיטורין למפוטרים . עד כה לא נכנעו השובתים לאיומי הממשלה , 
והם מאיימים להרחיב את שביתתם למקומות נוספים בניקרגואה . 
