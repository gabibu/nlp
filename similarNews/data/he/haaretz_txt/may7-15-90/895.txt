איקיטוס , פרו ( ע"ר ) . האינדיאנים באגן האמאזונאס ( הגונגל הגדול 
המשתרע על פני ברזיל ושכנותיה ) מבקשים מהארגונים לאיכות הסביבה בעולם , 
לתמוך בדרישתם לשלוט באדמות שעליהן חיו במשך מאות שנים . האינדיאנים נפגשו 
עם מומחים לאקולוגיה באיקיטוס ( נמל על גדות נהר האמזונאס מוקף ביערות טרופיים ) 
שם הסבירו כי הם קצו במחדלי ממשלות האיזור בכל הקשור לאדמות הגונגל , וכי 
הם דורשים אוטונומיה מלאה , כדי להגן על יערות - העד ועל תושביהם . האינדיאנים 
פנו אל האקולוגים מתנועות " שלום ירוק " , " ידידי האדמה " וקבוצות נוספות 
מ9 מדינות , וביקשו את תמיכתם בהצעת האוטונומיה . " אין אנו דורשים ריבונות , 
אלא אוטונומיה עם פיקוח יעיל על אדמות הגונגל " , אמר ראש השבט האינדיאני 
באקוודור , וילפרידו אראגון , המשמש כסגן נשיא הגוף המתאם של השבטים האינדיאנים 
באגן האמאזונאס . האקולוגים אמרו כי באופן עקרוני הם מקבלים את הרעיון , 
אבל ציינו כי יהיה קשה לבצעו . המנהיגים האינדיאנים מנסים עתה לעורר הדים , 
בעולם כולו ובעיקר אצל הארגונים לאיכות הסביבה , לקשייהם של מליון האינדיאנים 
ברחבי הגונגל . הדיונים של ארגוני האינדיאנים עם ועידת האקולוגים נמשכו 
שלושה ימים , והיה זה הכינוס הראשון , שדן אך ורק בבעיות האמאזונאס . 
מנהיגי שבטים אינדיאנים מפרו , בוליביה , בראזיל , קולומביה ואקוואדור 
האשימו את האקולוגים בהתעלמות מתושבי הגונגל , שרבים מהם נעקרו מאדמותיהם , 
ונחשפו למחלות האדם הלבן , בעקבות הפעולות שנעשו להקמת שמורות טבע ולהגנת 
בעלי - החיים . עם זאת , הם שיבחו את מאמצי האקולוגים להצלת יער הגשם הטרופי 
הגדול ביותר בעולם , מהשמדתו על - ידי חוטבי עצים ומתיישבים . " בעניין 
זה יש לאינדיאנים ולאקולוגים איטרסים זהים " , אמרו . " יש עכשיו דו - שיח 
בינינו , וזה הצעד הראשון לפעולה משותפת " , אמר נשיא איגוד השבטים האינדיאנים 
באמאזונאס , אוורסטו נוגקואג , משבט אקוארונה שבצפון פרו . " גם האקולוגים 
וגם אנחנו נאבקים על שימור המים , שימור העצים ושימור בעלי החיים , אולם 
אנו מבקשים שהמאמצים יופנו גם לטובת האנשים החיים בגונגל התושבים המקוריים 
שלו " , הסביר נוגקואג . 
