איני יודע אם הסכינים יישלפו אי - פעם במפלגת העבודה , אך ברור לי כי הסכינאים 
במפלגה משחיזים במסתרים את הלהבים : אם לא יועיל , לפחות לא יזיק . כולם 
יטיחו בכולם הכל . על ההימורים של פלוני ועל עצבנותו של אלמוני , על השקרים 
של אלה ועל החתרנות ההרסנית של אלה . מן הסתם יחפשו שעיר לעזאזל , את הגוף 
המפלגתי שגרם לכל ההתבזות . קפמאביניהיו שיטיחו בנו , הדור הצעיר של המערך , 
כי אנחנו אחראים למשבר . זאת האמת . הצלחנו להוליך מהלך של מנהיגות שהוציא 
את מפלגתנו ממלכודת המוות הערכית והאלקטורלית הנקראת ממשלת אחדות לאומית . 
לכל מבקרינו ויריבינו לא נותר אלא לענות לשאלה אחת הממתינה לתשובה כיצד 
הלכו כל זקני המפלגה וחכמיה שולל אחרי חבורה של צעירים אשר גילם וניסיונם 
כמחצית גילה וניסיונה של המנהיגות הקיימת ? כל כך הרבה הטיחו בנו , אנשי 
הדור הצעיר , כיצד הולכנו באף את הכל . זה נוח , אבל מתחמק מאחריות . 
עמדתנו היתה ועודנה : ממשלה או אלטרנטיווה לממשלה . אך בנקודת זמן מסוימת 
היה נוח למצביאי הקרבות של המפלגה להצטרף לדעתנו ולהפוך בכך שותפים מלאים 
לאחריות ולכישלון . שתי תזות נאבקו ביניהן ושתיהן נכשלו כישלון נחרץ . 
היו שטענו , ואני בהם , כי הגיע עת הפיוס בין המערך לציבור הדתי . הפוטנציאל 
הגלום בשותפות כזו יכול להיות מוגדר במושגים היסטוריים . דרך השותפות עם 
עולם התורה ניתן היה לשבור לרסיסים את המיתוס , שעל פיו החזרת שטחים היא 
איסור דאורייתא או מצווה שייהרג אדם ואל יעבור אותה . ש"ס והעומד בראשה היו 
יכולים לסלול את הגשר בין תנועת העבודה לעדות המזרח , גשר לציבור שלם הפועם 
עדיין בכוחה של שנאה ראשונית למייסדי המדינה . על כישלונה של ש"ס ועל אמינותו 
של ורדיגר עוד יגבו , מן הסתם , תשלומים פוליטיים , אך מעבר לנקמה ולמשקעי 
הטינה , ברור התזה הדתית שלנו נכשלה . הציבור הדתי אינו בשל לפרוץ את 
גדריו ולחרוג מעבר לאינטרס הדתי צר האופקים . כנגדנו נצבה התזה של יצחק 
רבין , הטוענת : ממשלת אחדות לאומית עדיפות לאומית . טיעונים נלווים 
לתזה הזאת אמרו כי אי אפשר להשיג שלום ללא הליכוד , והדרך היחידה לגרור 
את הליכוד בעל כורחו אל עבר השלום , היא באמצעות ממשלת אחדות לאומית . 
זאת היתה אחת התזות היקרות ביותר למדינת ישראל . בעבור אשליית האחדות ותהליך 
מדיני מדומה , היתה הממשלה הזאת אחראית לאינתיפאדה , לאבטלה נוראה ולמחדלי 
קליטת העלייה . קפמאבינשכן שלוש הנחות מוטעות עמדו ביסודה של תפיסת האחדות 
הלאומית . האחת שהליכוד מסוגל לעשות הכרעה אידיאולוגית בין תוכנית שלום 
הכוללת ויתור על שטחים לבין האידיאולוגיה של ארץ ישראל השלמה . השנייה 
שיש " ליכוד מתון " , שהרי בני בגין הציב את עצמו ואת נסיכיו אי שם בין 
פירורי החישוקים לבין התחיה , צומת ומולדת . והשלישית שאפשר להאמין לשמיר . 
האיש שהודה במו פיו כי השקר הוא אחד ממכשיריו למען העם והארץ , מסוגל היה 
רק להשתמש בתמימותם של רבין וחברי המערך , כדי שיסוככו עליו מפני כיעורו 
המדיני והבין - לאומי של הימין . במשך שנה נתן שמיר חבל מדיני לתוכנית רבין , 
עד למבחנה האמיתי . לנוכח המבחן הראשון , מפגש בין פלשתינאים לישראלים 
על אדמת מצרים , סירב שמיר והידק את החבל סביב צינור נשימתה של ממשלת האחדות 
הלאומית ; והתזה של ממשלת האחדות הלאומית קרסה גם היא . שתי התזות גם יחד 
השתלבו זו בזו בחודש האחרון , חודש פירוקה של הממשלה . כשהתבררה לרבין 
מידת סרבנותו של שמיר ומותה של אופציית האחדות הלאומית כמקדמת שלום , הסכים 
לבדוק את התזה הדתית . במלים אחרות , כשלון תפיסתו של רבין הביא לפירוק 
הממשלה , והתזה הדתית שלנו לא הצליחה להרכיב ממשלה חדשה . עכשיו נקראת מפלגת 
העבודה לבחון את דרכיה . ממשלת מערך אינה נראית באופק , מי יודע לעוד כמה 
זמן , המנהיגות המיניסטריאלית הוותיקה תיאלץ לשוב אל עבודת הכנסת האפורה 
והמתישה . מקור פרנסתם וכוחם של חברי מפלגה רבים בסכנה ; גופים תנועתיים 
כלכליים יראים מהשינוי , מפני הניתוק מעטיני השלטון . כל אלה יצרו ללא 
ספק לחץ פנימי רב על הליך קבלת ההחלטות הפנימי של המפלגה . יצחק רבין סימן 
כבר כיוון חזרה לשלטון " בתנאים מסוימים " . יש להניח כי תנאים מסוימים 
אלה יהיו שוב תנאי השפלה ציבוריים , ונראה לי כי אין לנו ברירה , אלא לבחון 
ברצינות רבה את התזה השלישית האופוזיציה . קפמאבינממשלה בראשותנו אין . 
ממשלת אחדות היא שקר מוסכם של אין ממשל , ואין אחדות . האופוזיציה היא 
אפוא המיקום האחראי ביותר למפלגת שלטון , אשר לא זכתה בו . משם ניתן לכפות 
על שמיר מאבקים אידיאולוגיים ומדיניים , שם ניתן לקצץ ענפים מפלגתיים מיותרים , 
שם יתגבשו האידיאולוגיה והמסר , שם ייערכו מאבקי המנהיגות ותקום המנהיגות 
האלטרנטיווית של מפלגת העבודה . אחד הטיעונים החביבים על תומכי ממשלת האחדות 
הוא : שזה מה שהעם רוצה וצריך . אני כופר בכך מכל וכל . הדבר האחרון שמגיע 
לעם הזה זאת ממשלה נוראה כזאת שנפחה את נפשה לפני חודש . ראוי העם לממשלה , 
מימין או משמאל , אשר מדיניותה ברורה ומובהקת , ממשלה אשר ראשה מסוגל 
לשלוט על כל אגפיה . כמו כן ראוי העם הזה שתהיה לו אלטרנטיווה לשלטון . 
כי כאשר יתגלה לעין כל מיהו הימין הישראלי , ללא עלי התאנה של המערך , 
יפנו הימין הכלכלי , הימין הפוליטי והמדיני כולם כדי לחפש מהר חילופי שלטון . 
אם לא תהיה אז אופוזיציה ראויה לשמה , אלטרנטיווה לחדלונו של שמיר , אולי 
לא תיכון עוד לעולם ממשלה דמוקרטית בישראל . 
