סרט התעודה " איוואן האיום משפט דמיאניוק " , שנועד לשידור בטלוויזיה ביום 
חמישי , לא ישודר מטעמי סוב - יודיצה . רשם בית המשפט העליון , השופט 
שמואל צור , הודיע לרשות השידור , שביום שני נפתח הדיון בערעורו של גון 
איוואן דמיאניוק , הנושא הוא בחזקת סוב - יודיצה . לאחר התייעצות עם היועץ 
המשפטי של הרשות , עו"ד נתן כהן , הוחלט להקפיא את השידור עד תום ההליכים 
המשפטיים . סרטו של הבמאי דני סיטון עוקב אחר משפטו של דמיאניוק , שנמצא 
אשם בבית - המשפט המחוזי בירושלים , ונידון למוות . צוות צילום שהה בקליוולנד 
לפני פתיחת המשפט , וניסה לראיין את בני משפחתו של דמיאניוק , אך ללא הצלחה . 
בסרט מובאות עדויות של ניצולים , עדות של דמיאניוק עצמו , צילומים ממחנה 
הריכוז בטרבלינקה ושלבי הסגרתו . קפידבינהנהלת רשות השידור והעובדים העיתונאים 
שבו לשולחן המשא - ומתן , לאחר שאתמול השתתפו עורכי - הדין של שני הצדדים 
בדיון בבית - הדין לעבודה . העובדים שבו לעבודה סדירה , ואינם נוקטים עיצומים . 
קפידבינועדת המכרזים לבחירת מנהל מחלקת הבידור בטלוויזיה לא תתכנס השבוע , 
בשל התנגדות אגודת העיתונאים בירושלים , שהודיעה כי המכרז אינו חוקי . 
