פאריס ( מיוחד ל"הארץ " ) . בבית העלמין בעיר קרפאנטרה , ב"פרובאנס " 
שבדרום צרפת , חוללו אור ליום אתמול באורח ברוטאלי עשרות קברים יהודיים : 
33 קברים ומצבות נופצו , וגופתו של ישיש יהודי , שנקבר במקום לפני ימים 
אחדים , הוצאה מן הקבר והושלכה בסמוך כשמעדר נעוץ בה . שום ארגון לא נטל 
על עצמו עד אמש את האחריות לארוע . חקירת המשטרה לא העלתה עד כה כל רמזים , 
העשויים להצביע על האחראים למעשה . עם זאת נמסר , כי על גבי המצבות איתרו 
החוקרים טביעות אצבעות . הנשיא מיטראן , ראשי המימשל והאופוזיציה פירסמו 
אמש הודעות גינוי חריפות . שר הפנים של צרפת , פייר זוקס , שעשה אתמול 
בסיור שיגרתי באזור , שינה במפגיע את תכנית ביקורו ויצא לבית הקברות בקארפנטרה 
כדי להביע במקום " זעזוע נוכח בארבריות נואלת " . אישים בהנהגה היהודית וראשי 
הארגונים למאבק בגזענות התריעו אמש בתגובותיהם על קשר אפשרי בין חילול זה 
לבין תכנית ראיונות יוקרתית של רשת הטלוויזיה הממלכתית של צרפת , שאירחה 
שלשום שעות ספורות לפני החילול את מנהיג הימין הקיצוני הניאו - פאשיסטים , 
זאן - מארי לה - פאן . המזכיר הכללי של מפלגת " החזית הלאומית " ( לה - 
פאן משמש כנשיאה ) גינה אמש את ה"בהמיות החולנית " של המחללים , והוקיע 
את מה שכינה " הטחת ההאשמות המופקרת " במפלגתו . בקארפנטרה מתגוררת מזה 
מאות בשנים קהילה יהודית קטנה ובמקום ממוקם אחד מבתי - הכנסת העתיקים בצרפת . 
