( ע ) . 51 אבות וילדים , תושבי כפרים באזור רמאללה , שחלקם גורשו לירדן ; 
האגודה לזכויות האזרח בישראל והמועצה הלאומית לשלום הילד , הגישו אתמול 
עתירה לבג"ץ נגד אלוף פיקוד המרכז , בשל סירובו לאשר איחוד משפחות בגדה . 
העותרים מבקשים , כי בג"ץ יורה לאלוף לאשר בקשות לאיחוד המשפחות , ויעניק 
לנשותיהם ואמותיהם זכות לתושבות קבע , זכות תושבות ארעית וזכות ביקור . 
מדובר בזוגות , בהם הנשים ממשפחות , שעזבו בעבר את השטחים . אין להן 
מעמד תושבות באזור , ומותר להן ולילדיהן לשהות באזור רק כתיירים , לכן 
הן נאלצות לצאת לירדן כל כמה חודשים . לטענת בא - כוח העותרים , עו"ד דן 
סיימון , מהאגודה לזכויות האזרח , מונע מצב זה מהנשים ליצור מסגרת משפחתית 
יציבה , ילדיהן חיים באי - ודאות מתמדת ונאלצים להיפרד מאבותיהם , מבלי 
לדעת מתי ייפגשו שוב . " מדיניות צה"ל נוגדת את האמנה הבין - לאומית של 
האו"ם , המכירה בזכותו של כל ילד לגדול בחיק משפחתו " , טען עו"ד סימון . 
בעתירה מודגש , כי חמור במיוחד מצבם של הנשים והילדים שגורשו לירדן והם 
נמצאים במנותק מאבי המשפחה , ללא מפרנס וללא בית . לטענת העותרים , גרש 
צה"ל לירדן , במהלך השנה האחרונה , כ001 נשים ו051 ילדים . לדבריהם , 
ביקורת ציבורית בארץ , בארה"ב , היא שהביאה בעבר להודעת שר הביטחון לשעבר , 
רבין , על הקפאת הגרושים . עו"ד סיימון טוען , שזכותם של העותרים לחיי 
משפחה תקינים , על - פי המשפט הירדני החל באזור , על - פי עקרונות המשפט 
הבין - לאומי , ועל - פי עקרונת הצדק והמוסר . לדעתו , מדיניות צה"ל היא 
בלתי סבירה באופן קיצוני , משום שאין היא מתבססת על טענה ביטחונית , ומכוונת 
להשגת מטרות מדיניות בלבד , ולכן חורגת מסמכויות צה"ל . העתירה מסתמכת , 
בין היתר , על חוות דעת מקצועית של סוציולוגים , המתארים את הנורמות החברתיות 
בנושא הנישואין בחברה הפלשתינית , ודוחים את הטענה שתופעת ביקורי הנשים 
והילדים מהווה " דרך הגירה לאזור " . בהיותה מושתתת על על ניתוח סוציולוגי 
של התופעה , שונה העתירה מעתירות שהוגשו בעבר , ונדחו . 
