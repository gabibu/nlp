כריש לווייתן באורך של כשמונה מטר , שהגיע במפתיע עד סמוך מאד לחוף הצפוני 
באילת , שם הסתבך ברשת דייגים , שוחרר לאחר כשלוש שעות חזרה לים הפתוח 
על ידי פקחי רשות שמורות הטבע וצוות צוללים של פרויקט " ריף הדולפינים " . 
המקרה אירע בשבת בבוקר , במרחק של כמאה מטר בלבד מהחוף הצפוני של אילת , 
סמוך לבסיס חיל הים . הדייג בעל הרשת שבה הסתבך הכריש , הזעיק את הפקחים , 
מיד עם גילוי הכריש . מנהל מחוז אילת ברשות , רוני מלכה והפקח יהושע אבולעפיה , 
הזעיקו את צוות הצוללנים של פרויקט התיירות החדש באילת " ריף הדולפינים " , 
שהחל לפעול בימים אלה בחוף הדרומי של המפרץ , ואלה הצליחו , לאחר פעולות 
הכנה מסוימות לשחררו . בפעולה צפו מהחוף כמה מאות נופשים ותיירים , שחלקם 
אף התקרבו מאד אל הכריש , שהוא בגוונים מנומרים . כניסתם זו של הסקרנים 
אל תוך המים הרדודים גרמה להיווצרות ענן רחופת שעלתה מהקרקעית הרדודה , 
דבר שהיקשה מאד על תהליך הנשימה של הכריש , שאינו מסוכן לבני אדם וניזון 
בעיקר מפלנקטון . 
