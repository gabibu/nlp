בודאפשט ( מיוחד ל"הארץ " ) . שר ההגנה הסובייטי , המרשל דמיטרי יאזוב , 
התערב בוויכוח הפומבי על עתידה של ברית וארשה המתפתח בבריה"ם ובחברות אחרות 
של הברית . בראיון לעיתון " איזוווסטיה " אמר יאזוב כי לפני הקמתה של 
מערכת ביטחון אירופית חדשה יהיה זה " מעשה קצר רואי " לפזר את ברית וארשה . 
לדעתו , לאחר שתוקם מערכת ביטחון כל - אירופית יתפזרו בעת ובעונה אחת ברית 
וארשה וגם ברית נאט"ו , או ששתי הבריתות ישולבו במערכת החדשה . יועצו של 
הנשיא גורבצוב ואחד מראשי המחלקה הבין - לאומית של המפלגה הקומוניסטית , 
ואלנטין קופטלטסב , פיתח בהרצאה בפוטסדאם שבמזרח - גרמניה , תחזית אחרת . 
לדבריו , אם תשנה נאט"ו את הקונספציה הצבאית שלה הנובעת מהמלחמה הקרה , 
עשויה בריה"ם להצטרף לנאט"ו . הדבר יגביר את האמון ההדדי , יפיג את החששות 
מפני כוונותיה של גרמניה מאוחדת , יסייע לגורבצוב להתגבר על קשייו הפנימיים 
וישכנע את הגרמנים שאין בריה"ם מתכוונת לעכב את איחודם . קפידבינבפראג הכריז 
אתמול שר ההגנה , הגנרל מירוסלאב ואצק , בראיון לציון 53 שנה להקמת ברית 
וארשה , כי צכוסלובקיה אינה מתכוונת לפרוש מן הברית ותכבד את כל התחייבויותיה . 
הגנרל ואצק נמנה עם הקומוניסטים המעטים שנותרו בממשלת פראג . בתוך כך אמר 
נשיא צכוסלובקיה , ואצלב האוול , כי הוא מתנגד לאיסור פעילותה של המפלגה 
הקומוניסטית . זאת בניגוד לתביעת המפגינים שהתקהלו שלשום בכיכר המרכזית 
של פראג . האוול סבור כי איסור פעילותה של המפלגה הקומוניסטית אינו תואם 
משטר דמוקרטי . לעומת זאת הוא רואה בחיוב את תביעתם השניה של המפגינים , 
שהמפלגה תמסור דו"ח מדויק על נכסיה ותמסור למדינה את הנכסים שרכשה בניגוד 
לחוק . על פי התחזיות עומדת המפלגה הקומוניסטית לזכות בבחירות ב8 ביוני בכ%01 . 
ההצעה לצעדים מיידיים לפרישה מברית וארשה נחלה אתמול תבוסה גם בוועדת החוץ 
של הפרלמנט ההונגרי , בה יש רוב למפלגה השלטת החדשה " הפורום הדמוקרטי " . 
הוועדה החליטה ברוב מוחץ לדחות את הצעת " איגוד הדמוקרטים החופשיים " 
האופוזיציוני , שהפרלמנט ידון בדחיפות בפרישה מברית וארשה . חברי הוועדה 
קיבלו את הדיעה כי הנושא טעון בחינה ודיון יסודיים והמליצה לקיים את הדיון 
בוועדות החוץ , הביטחון והחוקה של הפרלמנט בטרם יובא להכרעה במליאה . מליאת 
הפרלמנט תחליט היום אם תאמץ את המלצת הוועדה או תקבל את דרישת " הדמוקרטים 
החופשיים " לקיים דיון מיידי . קפידבינמזרח - ברלין ( ע"ץ ) . השר לענייני 
חימוש והגנה במזרח - גרמניה , ריינר אפלמן , אמר אתמול כי ברית וארשה " נראית 
כמי שעומדת על סף פירוק " . אפלמן , שהשתתף בטכס לציון 53 שנה לברית , אמר 
כי הצהיר בשבוע שעבר בפני המנהיגים הסובייטים כי לא ייתכן שגרמניה מאוחדת 
תהיה חברה בברית וארשה או בקומקו"ן . אפלמן אמר כי גם ההונגרים והצכים מעוניינים 
לעזוב את ברית וארשה או להקפיא את פעילותה , בעוד שעמדתה של פולין עדיין 
אינה ברורה . באשר לגרמניה , הדבר תלוי בראש וראשונה בתוצאות שיחות " 2 
פלוס 4 " בין שתי הגרמניות לארבע המעצמות . אפלמן , שהיה בעבר כומר , 
הוסיף שיש צורך לחכות עד לפגישת שרי ההגנה של ברית וארשה , ב7 ביוני , 
כדי לבחו את עתידה של הברית . 
