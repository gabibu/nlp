ועדת הכספים של עיריית תל - אביב , נמנעה אתמול מלאשר הקצבות למוסדות דת , 
בסכום כולל של כ5 . 3 מיליון ש"ח . ראש העירייה שלמה להט , המכהן כיו"ר 
הוועדה , קיבל את ערעורו של חבר הוועדה דן דרין ( רץ ) , שטען כי אין 
לאשר את ההקצבות , בלי לקבל פירוט מלא על המוסדות , אליהם יופנו הקצבות 
אלה . הוועדה התבקשה לאשר ההקצבות לכ04 מוסדות , בהם אחד בירושלים ושניים 
בבני - ברק , על סמך רשימה שכוללת אך ורק את שם המוסד , כתובתו ( לעתים 
צויינה רק תיבת הדואר ) וסכום ההקצבה ללא כל פירוט על מהות המוסד , פעילותו , 
מספר חבריו או התלמידים בו , וכדומה . הוועדה תחזור ותדון בבקשה לאחר 
שתומצא לה רשימה מפורטת יותר . ועדת הכספים בישיבתה אתמול אישרה שכירת עורך 
דין שיועסק כיועץ לנושא הנפקת אגרות חוב באמצעות הבורסה בידי עיריית תל - 
אביב . עורך - הדין בו מדובר הוא עודד ערן , ממשרד עורכי - הדין גולדפרב , 
לוי וגניג . תמורת שירותיו יקבל מידי עיריית תל - אביב 56 - 05 אלף דולר . 
בישיבה דווח , כי לצורך ההנפקה תקים העירייה חברה עירונית שתעסוק בהנפקה 
ואליה יועברו נכסי המקרקעין בעלי הערך שבבעלות העירייה , שיהוו הבטחונות 
לגיוס הכספים מהציבור . שכירת עורך הדין אושרה ברוב קולות חברי הוועדה . 
רק חבר אחד , דן דרין , התנגד . הוא טען , כי אין להיכנס להתחייבות , 
להוצאה על שכירת עורך דין לנושא הנפקת אג"ח , עוד לפני שהנושא כולו הובא 
לדיון ואישור מועצת העירייה . פרקליט חיצוני נוסף שעיריית תל - אביב תשכור , 
יהיה לעניין השגת פטור מתשלום מע"ם לשלטונות המס , על העברות מקרקעין לבנייה 
ציבורית שהעירייה מבצעת ועל הלוואות שהעירייה מלווה לחברות עירוניות שלה . 
שלטונות מע"ם תובעים מהעירייה 9 מיליון ש"ח . העירייה ערערה על כך בפני 
בית המשפט המחוזי והערעור תלוי ועומד עדיין . לצורך ייצוגה בתיק זה , שכרה 
העירייה את שירותיו של עו"ד יעקב יולוס , מטובי המומחים בנושא זה בארץ . 
על שירותו זה תשלם לו העירייה 001 אלף ש"ח ועוד 05 אלף ש"ח היא תוסיף לו , 
אם יוגש ערעור לבית המשפט העליון . ועדת הכספים אישרה גם הסדר החובות שחב 
לה המלונאי פושט הרגל , חיים שיף . העירייה נענתה לפניית כונסי הנכסים 
והסכימה לוותר על כמחצית מהחובות שחב לה המלונאי . במקום 233 . 3 מיליון 
ש"ח שחיים שיף חייב לעירייה , בגין אי תשלום ארנונה , אגרות ומים , היא 
תקבל ממימוש נכסיו 7 . 1 מיליון ש"ח בלבד . 
