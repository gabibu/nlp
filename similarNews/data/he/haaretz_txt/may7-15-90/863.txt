עובדי המינהל והמשק בבתי החולים הממשלתיים יפתחו מחר בשביתה לתקופת זמן בלתי 
מוגבלת . העובדים לא יספקו לבתי החולים הממשלתיים שירותי מזון , כביסה , 
ניקיון , קבלת חולים לאשפוז ושחרורם . הם ימשיכו לתת שירותים לחדרי ניתוח , 
לידה , טיפול נמרץ אונקולוגיה ודיאליזה . ההשבתה תקיף כ000 , 01 עובדים , 
כוחות עזר ומדריכים לריפוי ועיסוק . יו"ר ועד עובדי המינהל והמשק בבתי - 
החולים הממשלתיים , משה אבגוש , הודיע כי ההשבתה היא במחאה על כך שהמחזיק 
בתיק הבריאות והנהלת המשרד אינם מבצעים הסכמים שנועדו להשוות את הכנסתם לזו 
של עמיתיהם בקופת - החולים הכללית . אבגוש מסר כי השביתה תיערך באישור האגף 
לאיגוד מקצועי , ונמסרה עליה הודעה לפני כמה שבועות לממונה על יחסי עבודה . 
אבגוש טוען כי העובדים מוחים על כך שהמעסיקים מוכנים לתת להם תוספת כוננות 
ולהגדיל את הכנסתם ב04 שקלים בחודש , בעוד הפער ביניהם ובין העובדים במתקני 
קופת חולים הכללית הוא 002 שקלים . עוד טען יו"ר ועד העובדים כי המעסיקים 
נסוגו גם מהמשך ההסדר למדידת תפוקות ותשלום פרמיה בהתאם , ומעוד שורה של 
הסכמים . סמנכ"ל למינהל במשרד הבריאות , יוסי קוציק , אמר בתגובה כי הודעת 
השביתה אינה חוקית מאחר שלא הוכרזה כחוק על - ידי האיגוד המקצועי של העובדים , 
שהוא הסתדרות עובדי המדינה . " לא יעלה על הדעת שהעובדים יפרו את ההחלטה 
של בית הדין לעבודה בנושא " , הוסיף קוציק . " משרד הבריאות יפנה לבית - 
הדין לעבודה בבקשה להוציא צוי מניעה כדי למנוע את ההשבתה " . לדברי קוציק 
הושג עם העובדים הסכם לפיו יימשך תשלום שכר עידוד , והאוצר אף הקצה לכך 
משאבים . כן יש הסכם לגבי השלמת שעות נוספות לשבוע עבודה בן 54 שעות , 
ולגבי תוספת כוננות פרט לאמרכלים . הרופאים בבתי - החולים הממשלתיים ישבתו 
החל ממחר בבוקר למשך 42 שעות . רופאי המדינה מצטרפים לרופאים בשאר המוסדות 
הרפואיים , שמשביתים מחר את המתקנים הרפואיים בכל הארץ . עבודת הרופאים 
בבתי - החולים ובמרפאות הקהילה , במכונים ובלשכות הבריאות תהיה מחר במתכונת 
שבת , והרופאים יקיימו תורנות רק במקרים דחופים . ההשבתה היא בהתאם להחלטת 
ההסתדרות הרפואית , על שביתת אזהרה במחאה על החלטת המחזיקים בתיקי האוצר 
והבריאות לפעול להורדת שכר הרופאים בקופת - חולים הכללית , במקום להיענות 
לדרישת רופאי המדינה להשוות שכרם לשכר הרופאים בקופה הכללית . 
