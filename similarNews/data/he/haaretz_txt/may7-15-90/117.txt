יש אנשים שאני מלבישה בכמה רגעים , אחרים בכמה ימים " , אומרת ענבר ברוש , 
מי שמלבישה את מנחי תוכניות הבידור בטלוויזיה הישראלית . ענבר ברוש , 
בת 62 , היא בוגרת אוניברסיטת תל אביב בחוג לתיאטרון , במגמה לעיצוב תפאורה 
ותלבושות . עבודותיה הראשונות היו כתפאורנית בסרטי סטודנטים ואחר כך עבדה 
בסרט עם דובי גל . בפברואר בשנה שעברה החלה לעבוד בטלוויזיה כמלבישה של 
רבקה מיכאלי ב"סיבה למסיבה " ושל גבי גזית ב"סופסוף " , וכיום היא מלבישה 
גם את מנחי " מצב הרוח " , כרמית גיא וקובי מידן . שבוע עבודה שלה נראה 
כך : מיום ראשון עד יום רביעי בלילה היא עובדת על " סיבה למסיבה " או 
" סוף סוף " ; ביום חמישי על " מצב הרוח " , וביום ששי מחזירה את הבגדים 
והאבזרים ומתחילה לתכנן את השבוע הבא . לדעתה של ברוש , למלבישה נחוץ קודם 
כל טעם טוב . " השאר אלתורים רבים והיכולת לעבוד במהירות " , שכן כל 
תוכנית מכינים שלושה ימים ומצלמים יומיים . בתוכנית " מצב הרוח " המנחים 
יושבים , ולכן הדגש הוא בחולצה ובזקט . היא מקפידה על צבעים שלא יתנגשו , 
ובוחרת קודם את הבגדים לגיא ואחר כך למידן . את הבגדים היא שואלת . 
" אני הולכת בלי כרמית ובוחרת לפי הטעם האישי שלי וכרמית מקבלת את בחירתי " , 
היא אומרת . ברוש מלבישה את גיא עם צוואר פתוח , מתוך התחשבות באורך השיער . 
גם הזקט נשאר פתוח . " למדתי שלפעמים בגדים שמטשטשים יוצרים רושם רזה 
וצעיר " , היא אומרת . ברוש מודה שיש לה לפעמים נטייה להגזמה . היא אוהבת 
אבזרים אופנתיים , כמו ארבע סיכות ומטפחת , שגם אליה צמודה סיכה . לפעמים 
המפיקה מצנזרת כמה סיכות . " סיבה למסיבה " דורשת השקעה רבה יותר . לרבקה 
מיכאלי עליה לעצב את כל המראה , מן העגיל והשרשרת ועד הנעל . מיכאלי 
מתלבשת מחויט בעיקרון . " אני אוהבת לשמוע לה , כי היא כבר 62 שנה על 
הבמה ויודעת מה טוב לה . אבל היא גם יודעת להקשיב " , אומרת ברוש , המודה 
שהיא עצמה אוהבת חידושים , כמו הבדים הפרחוניים בקיץ הקרוב . רבקה באה 
למדידות לפעמים הבגד נתפר במיוחד , ולפעמים היא נוטלת מן הקולב . הדברים 
ניתנים , כמובן , בהשאלה , תמורת אזכור בסוף התוכנית . גבי גזית " יש 
לו האישיות שלו והקו שלו " , היא אומרת , וזכורות החולצות השחורות שהופיע 
בהן בתוכניות הראשונות . כיום הוא מתלבש באופן פחות דרמטי , אבל עדיין 
לא מחויט . אבי אתגר , אגב , מתלבש לבד . 
