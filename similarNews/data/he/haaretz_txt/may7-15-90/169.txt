( ע ) . ענבל מזרחי , בת 92 , מורה מקריית - ביאליק המואשמת בשוד מזויין 
בסניף הדאר בקריית - מוצקין , נעצרה בסוף השבוע עד סיום ההליכים המשפטיים 
נגדה . בכתב האישום טוענת התביעה , כי בצהרי יום הזיכרון , נכנסה הנאשמת 
לסניף הדואר ברחוב דבורה 7 בקריית - מוצקין . היא הצמידה סכין מטבח לחזה 
של מנהלת הסניף , תמי בוניפל ושדדה 5 . 61 אלף ש"ח , אותם לקחה בשקיק . 
מנהלת הסניף גילתה תושייה , ובטרם יצאה הנאשמת מהבניין , קפצה עליה מאחור , 
תפסה את השקיק עם הכסף והכניעה את השודדת . בהארכת מעצרה , טענה התובעת 
עו"ד רות גולן , בפני השופט אליהו כהן , כי הנאשמת הצטיידה בשלושה סכינים 
בעת ביצוע השוד . לטענת גולן , השוד בוצע ב92 באפריל , מתוך ידיעה שביום 
זה מגיעים כספי הביטוח הלאומי לסניף הדואר . סניגורה של החשודה , ירון זינגר , 
טען , שהנאשמת ביצעה את המעשה בשל מצוקה קשה , לאחר שהשתמשה בכסף שיועד 
לתשלום שכר דירתה , להוצאות שוטפות . הסניגור ביקש לשחרר את הנאשמת בערבות , 
ודחה את הטענה שהיא מסוכנת לציבור , ואמר , כי מדובר במורה בוגרת תיכון . 
בבית - המשפט הציג זינגר תעודת שחרור מהצבא וכן תעודות הוקרה שקיבלה מבית - 
הספר לחינוך בצה"ל בעת סיום שירותה . הוא סיפר גם כי לאחר שחרורה מהצבא 
עבדה הנאשמת כמורה מחליפה . השופט אליהו כהן נענה לבקשת התביעה וציין , 
כי הסניגוריה לא הציגה בבית - המשפט ראיות הנוגעות למצוקתה הנפשית והכספית 
של הנאשמת . 
