פאריס ( מיוחד ל"הארץ " ) קהל מפגינים שהוערך אמש במאה עד 002 אלף איש , 
צעד לאורך השדרות במזרח פאריס , במחאה נגד האנטישמיות והגזענות ולאות הזדהות 
עם הקהילה היהודית בצרפת . בראש המצעד עמד ראש ממשלת צרפת מישל רוקאר וסמוך 
למקום הפיזור של ההפגנה , בכיכר הבסטיליה , הגיע הנשיא מיטראן , במחווה 
חסרת תקדים , כדי לשוחח עם המפגינים ולהביע את הזדהותו עם הקהיליה היהודית . 
שעות אחדות לפני תחילת ההפגנה , נחשף אתמול בצרפת מעשה חילול נוסף של בית 
קברות יהודי . הפעם היה זה בפרבר קלישי מצפון לפאריס , שם ציירו אלמונים 
צלבי קרס וסיסמאות גנאי על 23 קברים יהודיים . מצעד המחאה גייס את כל ההנהגה 
הפוליטית , הדתית והמקצועית של הצמרת הצרפתית . התנועות היחידות שלא קראו 
לתומכיהן להצטרף למצעד היו מפלגות הימין הקיצוני הניאו - פאשיסטי ובראשם 
החזית הלאומית , בראשות זאן - מארי לה - פן . כל יתר המפלגות יזמו גיוס 
פעיליהן , בכדי להשתתף במצעד המחאה , אותו יזמה הנהגת הארגונים היהודיים 
בצרפת . ההפגנה תוכננה כמצעד דומיה , ללא כרזות , סיסמאות או נאומים . 
לאורך מסלול המצעד מכיכר הרפובליקה לכיכר הבסטיליה , נרשמה רק תקרית חמורה 
אחת : קבוצה שמנתה כ03 צעירים יהודים , חברי תנועה יהודית - ימנית קיצונית , 
ניסו לנפץ את שמשות המסעדה זני , בה נערכה לפני כשבועיים סעודה לציון יום 
הולדתו של אדולף היטלר . נשיאת הפרלמנט האירופי לשעבר , סימון וייל , שנקלעה 
למקום ניסתה למנוע מהצעירים היהודים להרוס את המסעדה , ונדחפה על ידיהם 
בפראות . לאחר שהוטחו כלפיה גידופים , הצליחו אנשי משמר מקרב הקהל להרגיע 
את הצעירים היהודים . סמוך לנקודת הפיזור של המצעד , ברחבת הבסטיליה , 
הורגשה מתיחות , בעת שפעילים ממוצא ערבי התריסו נגד פעילים יהודים ונגד 
דגלי ישראל שהונפו בידיהם . הם טענו שעל רקע המצב בשטחים אין מקום לכרוך 
את המאבק נגד האנטישמיות והגזענות בצרפת עם הבעת הזדהות לאומנית עם ישראל . 
חילופי הדברים התפתחו לידי דחיפות ואולם הרוחות נרגעו במהרה . אתמול בשעות 
אחר הצהריים התגלה מקרה - חילול נוסף בבית עלמין יהודי , הרביעי במספר במרוצת 
השבוע האחרון : ממצאי החקירה הראשונים של המשטרה בפרבר קלישי , מורים כי 
היה זה כפי הנראה מעשה של אדם בודד , או לכל היותר שני אנשים , שחיללו 
23 קברים וציירו בגיר ובצבע סיסמאות אנטישמיות וצלבי קרס . שלשום נודע כי 
גם שער בית העלמין היהודי בעיר נאנסי , במזרח צרפת , חולל ושעות אחדות 
אחר כך התגלו סיסמאות נאצה על חלונות שלושה בתי מסחר בעיר קאמפייר במערב 
צרפת . החנויות הן בבעלות יהודית . ראשי הממשל בצרפת , מנהיגי מפלגות מן 
הקואליציה והאופוזיציה כאחת , מנהיגי איגודים מקצועיים , ראשי הכמורה הקאתולית 
והפרוטסטנטית , מנהיגים מוסלמיים ושורה ארוכה של אנשי רוח גינו באורח חד - 
משמעי את ההתגרויות בקהילה היהודית . בפעם הראשונה מזה כעשר שנים , יזמו 
אתמול כלי תקשורת בצרפת חרם מתואם על הצהרות שאמור היה לשאת המנהיג הקיצוני 
לה - פן במסיבת עיתונאים . לה - פן התכוון לקיים את מסיבת העיתונאים באותה 
שעה שבה נועד להיפתח מצעד המחאה בכיכר הרפובליקה . ביוזמתו של השבועון לאקספרס 
הסכימו מרבית כלי התקשורת הצרפתיים שלא ליפול בפח ההתגרות . חקירת המשטרה 
הצרפתית בנסיבות חילולו הברוטאלי במיוחד של בית העלמין היהודי בקארפאנטרא , 
בדרום צרפת , עדיין נתונה במבוי סתום . 
