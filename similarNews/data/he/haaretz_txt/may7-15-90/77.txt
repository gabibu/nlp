אנחנו לא מחזירים או מספחים שטחים . זה לא מתפקידנו . לנו יש עניין להבטיח 
החיים והרכוש של הגרים לאורך הקו הירוק מפני פורעים ערבים שחוצים כיום ללא 
כל הפרעה את הקו הדמיוני הזה שנקרא הקו הירוק ופוגעים בנו . אנו מדברים על 
תעלה שתעבור לאורך הקו הירוק , מצומת מגידו ועד ישובי התענך . מדובר באורך 
של כעשרה ק"ם . אנחנו מודעים לכך שתעלה לא יכולה לחסום לחלוטין את המעבר 
אבל היא בהחלט יכולה להיות גורם מעכב , במיוחד למעבר כלי - רכב . היום לתושבי 
כפרים ערביים באזור גנין אין כל בעיה לעבור עם כלי - רכב בכל נקודה שהם חפצים 
ולהצית שדות שלנו , לפגוע בחממות ואפילו להניח מטען חבלה כפי שזה היה בקציר 
ובמושב רם - און , ולהימלט במהירות . הרעיון התקבל די באהדה על - ידי מערכת 
הביטחון . עמדנו להתחיל לחפור את התעלה בחורף האחרון אבל הדבר לא הסתייע . 
אני מקווה שניגש בקרוב לביצוע המשימה . אבל זה רק אחד ממכלול של אמצעי הגנה 
נדרשים . כשהגבול עבר לידנו , לפני 76 זכינו להגנה טובה של צה"ל וכוחות 
הביטחון , אבל מאז הקו הוזנח מבחינה ביטחונית . בעקבות האינתיפאדה הפכנו 
שוב לישובי עימות לכל דבר , אבל הממשלה לא מכירה בנו ככאלה . אין הבדל 
גדול בינינו לישובי קו הצפון , אבל לנו אין גדר מערכת , כביש מערכת , 
גדרות ביטחון ואפילו לא תאורה בצמתים המובילים לישובים . אנו דורשים מהממשלה 
שתכיר בנו אם לא כישובי קו עימות לכל דבר , לפחות בדרגה אחת פחותה , ובלבד 
שנקבל את הסיוע המגיע לנו בנושאי ההיערכות הביטחונית . לדעתנו , אין הצדקה 
להמשך המצב הקיים שהאחריות הביטחונית תוטל באזורנו על משטרה שכוחותיה מוגבלים 
ויש להחזיר את צה"ל לכאן . אלוף פיקוד הצפון הסכים אתנו בעניין זה . אנחנו 
את שלנו עושים ועובדה שזה לא מספיק . הקמנו סיירת ישובים שכוללת כמאה מתנדבים , 
המשתייכים למשמר - הגבול . צעירים אלה עורכים סיורים ומארבים והצליחו אף 
למנוע אסון בחשפם מטען חבלה במושב רם - און , לפני יותר משנה . הטמנת המטען 
שהתפוצץ בקציר חושף את הסכנות להם אנו חשופים כיום . מאז ראשית השנה היו 
עשרות ניסיונות פיגוע . לא שמעתי על מערערים . אני גורס , ואני חושב ששותפים 
לדעתי מרבית תושבי האזור , כי כשעל כף - המאזניים עומדת אידיאולוגיה מול 
סכנה לפגיעה באנשים , ההגנה לחיי האנשים קודמת . ניסינו , פיזרנו גם כרוזים , 
אבל זה לא עזר . מאז פרוץ האינתיפאדה יש התגברות של נסיונות מצד תושבי 
הכפרים לפגוע בנו וברכושנו . היו הצתות רבות של שדות , חובלו חממות והורעלו 
בעלי - חיים . אגב , לדעתנו שותפים גם ראשי חמישה כפרים ערביים הנמצאים 
בתחום השיפוט של המועצה . כחבר קיבוץ המחזיק באידיאולוגיה מסויימת היה הרבה 
יותר נוח להגיע להידברות ולהבנה עם שכנינו , ולחסוך קו ברלב בזעיר - אנפין 
שיחצוץ בינינו , אבל אין ברירה . אולי עם ישראל לא מתרגש משריפת שדות ופגיעה 
בחממות לנו זה כואב מאוד וגם עולה ביוקר . זה יעלה עוד יותר ביוקר כשיתחילו 
אנשים לשלם בחייהם . אז גם עם ישראל יתעורר , אבל זה עלול להיות מאוחר 
מדי . 
