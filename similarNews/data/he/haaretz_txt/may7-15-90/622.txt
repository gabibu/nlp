" וינה ( ע"ר וע"ץ ) . אלבניה , המדינה הקומוניסטית השמרנית האחרונה 
באירופה , הודיעה אתמול על רפורמות מרחיקות לכת בתחום זכויות האדם , על 
הענקת סמכויות משפטיות נרחבות יותר לאזרחיה ועל שינוי ההגדרה הקודמת של " פשע 
נגד המדינה " . סוכנות הידיעות האלבנית דיווחה , כי הפרלמנט אישר פה - אחד 
שורה של הצעות חוק בתחומים רחבים מאוד החל בשינויים בחוק הפלילי והסרת עונש 
המוות מכמה סעיפים , וכלה בזכויותיו של כל אזרח אלבני להחזיק בדרכון ולהשקיע 
את חסכונותיו בחו"ל . הרפורמות אושרו שלשום בישיבת הפרלמנט , שבה הצהיר 
ראש הממשלה , אדיל קארקאני , על נכונותה של אלבניה ליטול חלק בוועידת המזרח 
והמערב לביטחון ולשיתוף הפעולה ביבשת אירופה . כיבוד זכויות האדם הוא אחד 
התנאים היסודיים להשתתפות בוועידה זו . " זו חובתנו המתמדת לחזק את זכויות 
האדם , כך שהיחסים בין המדינה לאזרח , בין החברה לפרט , יעלו בקנה אחד 
עם ההתפתחות החומרית , התרבותית והחברתית של אלבניה " , נאמר בהודעת סוכנות 
הידיעות האלבנית . אלבניה היא המדינה היחידה באירופה , שאיננה חברה בארגון 
53 המדינות , המתאמות ביניהן נושאים צבאיים וביטחוניים , ואשר פתחו בשיתוף 
פעולה כלכלי על רקע של כיבוד זכויות האזרח ביבשת . 
