נשקפת סכנה להפוך לדבר החוזר על עצמו . לכן המשימה המרכזית העומדת לפני 
היוזמת והמנהלת האמנותית , עידית צבי , היא איך לגוון ולמצוא חידוש במתכונת 
המצליחה של שילוב מוסיקה וחופשה בחיק הטבע בכפם בלום . גם השנה יהיו עשרה 
קונצרטים . יותר קונצרטים יהיה קשה לדחוס בשבוע אחד , המתחיל במוצ"ש , 
4 באוגוסט . גם הפעם פותחים בקונצרטו הברנדנבורגי ( הששי , הפעם ) של 
באך . קנטטה של באך ( מס 23 ) בקונצרט הסיום . גם הפעם יש יצירה ישראלית 
מוזמנת אחת , וזו הטריו לפסנתר של גד אברהמי , שיבוצע בקונצרט הסיום . 
בביצוע הטריו הישראלי החדש ישתתף עולה חדש מברית המועצות , הכנר מיכאל 
ויימן . עידית צבי תנגן את תפקיד הפסנתר ביצירה זו . אישתו של ויימן , 
הפסנתרנית דינה יופה , גם היא בין 63 המוסיקאים ( 5 פסנתרנים ) המשתתפים 
באירוע השנה . כיוון שהמדובר בשילוב של חופשה עם מוסיקה , יש בין הנגנים 
הרבה משפחות : הכנרת הישראלית מרים פריד , שחיה בארה"ב , ובעלה , המנצח ; 
הכנר והוויולן פול בליס , שינצח עם היצירות הטעונות ניצוח באירוע זה , 
שהדגש בו הוא על מוסיקה קאמרית ; הוויולן הישראלי ( החי בארה"ב ) עטר 
ארד והפסנתרנית אוולין ברנקאר . לא רק זוגות מוסיקאים , אלא גם מורים ותלמידים 
יהיו השנה . הכנרת הגרמניה ברברה קינג היא תלמידתה של מרים פריד ; הפסנתרנית 
מרינה סנדלר היא תלמידתו של מיכאל בוגוסלבסקי ; הוויולנית לילך לבנון היא 
תלמידתו של הוויולן גד לברטוב . 8 מהנגנים הם סטודנטים צעירים ומצטיינים , 
וביניהם האבובן דודו כרמל , שזכה באחרונה בפרס פרנסואה שפירא . ויהיו 
גם ותיקים ומוכרים , כמו הוויולן דניאל בנימיני , הסופרן גילה ירון והאלט 
מירה זכאי ונגן הקלרינט אלי חפץ . כמה מן הנגנים הישראלים הבולטים אינם חיים 
כיום בארץ , וכפר בלום בהחלט מאפשר להמלקיים את הקשר עם כאן . הכנר גיל 
שרון , ותיק המשתתפים , שבלעדיו קשה לתאר את האירוע , חי בהולנד , וכמוהו 
גם הכנר אלכסנדר טל , שזו לו הפעם הראשונה שהוא בכפר בלום . מהולנד מגיע 
גם הבריטון צארלס ואן טאסל , שאחראי לבימוי " הטלפון " של גיאן קרלו מנוטי . 
" מעשה בחייל " של סטרווינסקי , שיבוצע פעמיים בקונצרט הערב של יום רביעי 
ובקונצרט אחה"ץ בשבת מיועד גם למשפחות . הכללת יצירה זו , בגרסתה המלאה 
לקריין , שחקנים , רקדן והרכב קאמרי גורמת לשינויים מרחיקי הלכת ביותר 
בהרכב המשתתפים בכפר בלום . הקריין יהיה ירון לונדון , שישתתף הפעם עם 
חיותה דביר בהנחיית הקונצרטים ( הם יתחלפו בהפסקה , וכשהאחד מנחה יראיין 
השני בשידור חי בקול המוסיקה , גם בהפסקה ) ; רפי ויינשטון ( בוגר בית 
צבי ) ישחק את תפקיד החייל ( וישמש גם קריין בביצוע יצירתו של יוסף טל 
בן ה08 " אלזה " בקונצרט הפתיחה ) ועמנואל הלפרין יהיה השטן . הרקדנית 
תהיה תמר ויניג מלהקת בת שבע , ואת הכוריאוגרפיה יכין יאיר ורדי , בן 
כפר בלום , המנהל כיום את מרכז סוזן דלל . הלפרין יהיה גם הקריין בביצוע 
יצירתו של פולנק " מעשה בבאבר " , שתצטרף ל"מעשה בחייל " בקונצרט למשפחה 
של שבת אחה"ץ . את הטקסט של דה - ברונוף הוא יקרא בצרפתית , אבל התרגום 
העברי והאיורים של ברונוף על הפיל החביב הזה יוקרנו על הבמה . את הצד הבימתי 
המוסיקלי ייצג גם " הטלפון " . ושאר הגיוון הוא בבחירת היצירות : מפוקס , 
הכותב בארוק לכלי נשיפה , ועד יצירות של לוצאנו בריו , ויליאם קראפט ( 
" מפגשים 4 " לטרומבון וכלי הקשה , בביצוע בני סולחין עם הנקשן גין ציפריאני ) 
, שאפר או לסלו סארי . סארי הוא מלחין הונגרי בן זמננו , שכתב יצירה 
בשם " פוליריתמיה " לארבעה נגנים ב001 פעמוני חרס . המכון לאמנויות במכללת 
תל חי מכין כעת את הפעמונים שיהיו תלויים על הבמה . אם יגיע המלחין , 
הוא ישתתף בביצוע . אם לא יגיע , יבצעו את היצירה ציפריאני ( גם הוא מוותיקי 
כפר בלום ) ושלושה סטודנטים . " הלחם והחמאה " של המוסיקה הקאמרית לא 
ייעדרו אף הם מהרפרטואר : חמישייה לפסנתר של דבוזאק בפתיחה , וחמישיית 
מיתרים של שוברט בסיום , וערב ברהמס המסורתי ( ביום שלישי , 7 באוגוסט ) 
ובו גם הסרנדה מס 1 בדו מזור , שהיא שחזור הגרסה האבודה לתשיעייה שנעשתה 
על ידי יורג רוטר , ושלישייה של מנדלסון , ורביעייה של היידן וחמישיית 
מיתרים של מוצרט . קונצרט החצות של יום ו ייוחד למוסיקה סלונית של מוצרט , 
ברהמס , פונקיאלי וגרשווין . כל התוכנית כולה מודפסת כבר בעלון , שנשלח 
לידידי האירוע ונמצא לחלוקה במשרדי הכרטיסים . את הכרטיסים יתחילו למכור 
במשרדי הכרטיסים ב3 ביוני . המכירה מתקיימת במשרדי הכרטיסים כדי שלא תשוב 
על עצמה התמונה העגומה מהשנה שעברה , כשכרטיסים אזלו עוד קודם שפורסמה התוכנית . 
בסך הכל עומדים כאן למכירה ך - 000 , 6 כרטיסים ( 01 קונצרטים באולם של 
כ006 מקומות ) . זה לא הרבה , ולכפר בלום הרי נוסעים לא לקונצרט אחד , 
אלא לחופש עם המשפחה הכולל כמה קונצרטים . 
