לונדון ( ע"ם ) . פאהד מלך סעודיה פנה במחאה לנשיא תימן , עלי עבדאללה 
צאלח , בדבר התנגדותה להסכם עומאן - סעודיה להתוויית קו הגבול ביניהן . 
תימן הביעה את התנגדותה בתזכיר ששלחה לעומאן ולסעודיה . מלך סעודיה הביע 
את חוסר שביעות רצונו מהצהרות הגינוי התימניות , שתיארו את ההסכם כבלתי 
חוקי . תימן טוענת כי הוא מתייחס ל " אדמות של אחרים " , מכיוון שהגבולות 
הממשיים ברובע אלחאלי הם בין תימן ועומאן ולא בין סעודיה לעומאן . מקור תימני 
טען , שההסכם משמש את סעודיה ליצירת אמתלות לפעולות תוקפניות שהיא מתכננת . 
נודע גם שפאהד הפתיע את בן - שיחו בשיחת הטלפון שלו לתימן , בהשתמשו בסגנון 
פרובוקטיווי שאינו מקובל במערכת יחסים דיפלומטית . שיחה זו הביאה להגברת 
המתיחות בין שתי המדינות . 
