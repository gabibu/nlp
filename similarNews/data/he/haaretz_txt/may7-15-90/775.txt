ל"ג בעומר הוכרז כיום מלחמה בשרפות . לאור ריבוי השרפות בשנתיים האחרונות , 
הכריזה נציבות כבאות והצלה במשרד הפנים על מבצע למניעת דלקות ברחבי המדינה . 
למבצע התגייסו כל הגופים הנוגעים בדבר קק"ל , רשות שמורות הטבע , רשות 
הגנים הלאומיים והחברה להגנת הטבע . במהלך המבצע ייערכו ביקורות למניעת 
דלקות במפעלים , מוסדות , בתי - מלון וכדומה . יעקב מרקוביץ , נציב כבאות 
והצלה במשרד הפנים , מסר כי בקיץ אשתקד היו 069 שרפות ביערות , חורשות 
וכרי - מרעה , בהם נשרפו 063 , 36 דונם . % 03 משרפות אלה היו כתוצאה מהצתה 
על - ידי גורמים עוינים , ו%5 . 12 מהשרפות היו תוצאה של רשלנות מטיילים , 
אימוני צה"ל ושרפות בלתי מבוקרות של חקלאים . הגדולה שבשרפות אירעה בפארק 
הכרמל כתוצאה מהצתה . דוברת משרד הפנים מסרה כי הוקם מרכז דיווח על שרפות 
בל"ג בעומר בתל - אביב . מי שמבחין בשרפה , או מדורה שלא כובתה , מתבקש 
להתקשר מידית למכבי האש בת"א , טלפון 201 . אנשי מילואים יסייעו למכבי האש 
בצפון בכיבוי שרפות והצתות על רקע לאומני . מדובר ב51 צוותי כיבוי של אנשי 
מילואים , אשר הצטיידו בעשרות כלי רכב של אג"א . במקביל יעמיד צה"ל לרשות 
מכבי האש מסוקי יסעור לסיוע בכיבוי שרפות . משמר הגבול הציב תצפיתנים קבועים 
באזורים רגישים במדינה . התצפיות יאוישו 42 שעות ביממה ויאפשרו שליטה במשקפות 
על שטחי מרעה , יערות ושמורת טבע . אתמול בצהרים התקיים תרגיל של כוחות 
הכיבוי בצפון , במטרה לבחון את שיתוף הפעולה בין כל גורמי כיבוי השרפות , 
קרן הקיימת , משטרת ישראל , צה"ל , רשות שמורות הטבע ונציגי היישובים 
השונים . מפקד כבאים ארצי , רמי כחלון , אמר כי יש לראות בדלקות הנגרמות 
ממניעים לאומניים מלחמה לכל דבר ויש לתת לכך את כל העדיפות , כדי שהמציתים 
ייתפסו וימוצה עמם הדין . בשלושת הימים הבאים יגיעו לחגיגות ל"ג בעומר במירון 
למעלה מ002 אלף איש להילולה המסורתית ליד קברו של רבי שמעון בר יוחאי . שירותי 
מד"א נערכים לקראת ההילולה וחגיגות ל"ג בעומר שייערכו ברחבי הארץ , במוצאי 
שבת בתחנות מד"א יהיו כוחות מתוגברים להגשת עזרה ראשונה למקרים של פגיעות 
כתוצאה ממדורות . 
