במשך למעלה מיובל שנים הייתי מן הנוסעים על סיפון ה"גרוזלם פוסט " . העיתון 
נלחם באומץ כנגד התכחשותו של הממשל הבריטי להתחייבויות הבין - לאומיות המפורשות 
שקיבל כלפי העם היהודי . הוא נקט גישה איתנה ומאוזנת לנוכח חילוקי דעות 
ופילוגים בשורותינו ולנוכח משגים של הנהגת היישוב . הוא הפיח בנו השראה 
במסירותו המתמדת למאבקו של היישוב למען עלייה , הגנה עצמית ומדינה ריבונית . 
ה"פוסט " היה מאושיות הכוח במאמצי המדינה לשקם את ניצולי השואה וליישב 
את המוני היהודים שעזבו את בתיהם במדינות מוסלמיות . הוא שימש ערוץ קשר 
בעל חשיבות בין ישראל והגולה . הוא הצטיין בפרשנות שפירש את ישראל לעולם 
ואת העולם לישראל . בדיווחיו הפגין רמה מופתית של אובייקטיוויות ודיוק . 
בהערותיו בלט בבהירותו , ברציונליות ובחוט השידרה המוסרי שלו . אך מעל 
לכל נשא ה"פוסט " את דגל החירות הדמוקרטית וזכויות האדם , ותמך בערכים 
הרוחניים של היהדות ובתפיסות היסוד של ציונות אותנטית . זה היה ה"גרוזלם 
פוסט " שהכרתי , עיתון שהקריאה בו היתה לי לעונג ולתועלת ושבמשך שנים 
רבות תרמתי כפעם בפעם לעמוד מאמרי המערכת שלו . לפני חודשים אחדים , לאחר 
שהשתלטו עליו בעלים זרים ומפקדים חדשים , שינה נתיב . בעודו ממשיך ומפליג 
תחת סמלו הישן , ומשרת את בעליו החדשים כדגל של נוחות , יצא " גרוזלם 
פוסט " ששינה את עורו להפלגה מוזרה להפליא . הטור המערכתי שלו , ששמו 
יצא לתהילה בזכות איכות כתיבתו , סגנונו התרבותי ותבונתו , הפך לשממה 
אינטלקטואלית , מאוכלסת בדמונים ערבים ושדי גויים , שכולם זוממים להחריב 
את ישראל . " גרוזלם פוסט " הפך להיות ערוץ מוביל למגיפת הפרנויה , 
שמפיצים פוליטיקאים חסרי דעת . מאמרי המערכת של ה"פוסט " , המכונים " לידרים " 
( מובילים ) בנוסח הבריטי , הפכו להיות מובילי הכזב בעניין היחסים בין 
ישראל לערבים , מעמדם של ידידי ישראל ואויביה בעולם , הפוליטיקה הפנימית 
שלה , מניעיו של נשיא המדינה ומעשיו של ראש עיריית ירושלים . את דעותיו 
המשוחדות עוטף כותב המאמרים הללו במחמאות כוזבות ואי משוא - פנים שחוק . 
קוראים , שהתרגלו להגינות הבסיסית ולצלילות הראש של עיתונות אחראית , 
מביטים נדהמים ב"גרוזלם פוסט " המשופץ , המפליג בערפל שיצר בעצמו , 
מתנגש בעובדות ומשמיע קריאות אזהרה נבובות . באחד ממאמרי המערכת שלו ( 
71 במארס ) הוא מזהיר , כי ממשלה בראשות מפלגת העבודה " תעמוד בפני מצב 
של מחאה מבית , שאינו משולל דמיון למצבה של ממשלת רבין - פרס - אלון החלשה 
במהלך הסכם הפרדת הכוחות בסיני ב5791 " . האם " גרוזלם פוסט " , הנתון בבעלות 
זרה והנשלט בידי סגן מושל מקומי , מתכוון לפתות את העם כנגד ממשלתו החוקית 
הנוקטת מדיניות של שלום ? לא זו בלבד ש"הממשלה החלשה " של 5791 עמדה איתן 
כנגד המתסיסים ברחובות , אלא אף חתמה על ההסכם עם מצרים , שסלל את הדרך 
להסכם השלום של ראש הממשלה בגין בתמיכת מפלגת העבודה . בהשתלחות נוספת , 
בכותרת " היסטוריה במקום דמגוגיה " ( 8 במארס ) , מאמר המערכת פוטר 
כ"שטות גמורה " הכרזה של שמעון פרס , כי " אין אנו זקוקים לעלייה למען 
השלום , אלא אנו זקוקים לשלום למען העלייה " . לדעתו של כותב המאמר , " אי 
אפשר להשתמש בתהליך השלום כאמתלה להזנחת תחום הדאגה הראשון במעלה של ישראל 
העלייה " . האם מישהו הציע זאת ? ייחוס זדוני כזה יכול להעלות רק אדם שהכשרתו 
באמנות הדמגוגיה עולה על ידיעותיו באמנות ההיסטוריה . השינוי המצער ביותר 
שעבר על " גרוזלם פוסט " חל בעניין הפרת זכויות האדם . בפרשנותו לדו"ח 
השני של מחלקת המדינה האמריקאית בנושא שמירת זכויות האדם , קובע מאמר המערכת 
( 22 בפברואר ) : " הדו"ח מזכיר מקרי עוול כמו , למשל , המקרה של עשרה 
אסירים שהוא טוען כי הוכו למוות " . לדעת " גרוזלם פוסט " החדש , הכאת 
אסירים למוות היא רק " מעשה עוול " , ולא מעשה נתעב . במאמר מערכת אחר , 
בכותרת המצודדת " הגיע הזמן ליושר " ( מ2 במארס ) , מציין הכותב : 
" הגיע הזמן ליושר דומה בכל התחומים . . . חלפו הימים של הלשון הנקייה 
נוסח עליזה בארץ הפלאות " . המחבר צודק , אך היה עליו לזכור שיושר מתחיל 
מבית . גלי ההלם המערכתיים התכופים של ה"פוסט " הכינו אולי את קוראיו למפץ 
הגדול . עם זאת , כאשר בא , הם בוודאי נחרדו מחריפותו ומכיעורו . למתקפה 
על הנשיא הרצוג ( " נשיא תחת לחץ " , 51 באפריל ) ועל ראש העיר קולק 
( 71 באפריל ) אין תקדים ברשעות הרמזים , בעיוות האירועים , באווילות 
הטיעון ובגסות הכתיבה . כאשר הנשיא מתנגד לאיומים , מאשים אותו המחבר שהוא 
" נכנע להם " , ולא רק זה אלא שאין הוא " מתעלה לאמות - המידה הידועות 
של אשת קיסר " , לפי אמרתו של יוליוס קיסר , כי " אשתו של קיסר חייבת לעמוד 
מעל לכל חשד " . זוהי חוצפה בלתי נסלחת . קשה להעלות על הדעת , שהבעלים 
הזרים של " גרוזלם פוסט " היה מרשה אי - פעם לעיתון במגרש הבית שלו לפגוע 
באורח כזה בכבודו של ראש מדינה . לא הסתפק הכותב בהתקפה זו כנגד הנשיא והוא 
נוזף בראש עיריית ירושלים על שניסה להבטיח את השלום בעיר , בקיימו את ההתחייבויות 
הבין - לאומיות המפורשות של המדינה להגן על הזכויות של כל הדתות בעיר ולהתנגד 
למעשי התגרות המסכנים את שלום העיר ואת שלום תושביה . המחבר פוטר כלאחר 
יד את מידת השכל הישר והאחריות שגילה טדי קולק ומכנה אותם " תבונה פוליטית 
שלעתים קרובות היא מפלטו האחרון של הפחדן רך הלבב " . המחבר אולי אינו יודע 
ממי שאל את המימרה שסירס . ממש את סוג הפטריוטיות המועלה כיום במאמרי 
המערכת של " גרוזלם פוסט " המתוקן הוקיע זן זורס , כשאמר ( בהשאלה מסמואל 
גונסון ) , כי " הפטריוטיות היא מפלטו האחרון של הנבל " . אוניית הדגל 
הגאה של מאבק ישראל לחירות , לשלום , לביטחון , לדמוקרטיה ולהגינות אנושית 
עלתה על שרטון בים של עיוותים וסטיות דרך . ולא נותר לידידיה המסורים 
והמאוכזבים אלא לעמוד דום בעוד החצוצרה משמיעה תרועת אשכבה ל"גרוזלם 
פוסט " . 
