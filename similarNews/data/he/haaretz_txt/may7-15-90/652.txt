ארה"ב דחתה את בקשתה של ישראל להטיל וטו על הצעתן של חברות ערביות במועצת 
הביטחון לגנות את ישראל בשל יישוב העולים בשטחים . ארה"ב החליטה לפעול בקרב 
הערבים לריכוך ההצעה על - מנת שתוכל להצביע בעדה . משקיפים בירושלים אמרו 
אתמול , כי אין להוציא מכלל אפשרות , שסירובה של ארה"ב להטיל וטו על הצעת 
ההחלטה בעניין העלייה , הוא ביטוי מעשי ראשון לזעם השורר במחלקת המדינה 
בוואשינגטון עקב סירובה של ישראל להשיב בחיוב לשאלותיו של המזכיר גיימס בייקר . 
אמש זימן שר החוץ משה ארנס את שגריר ארה"ב בישראל , ויליאם בראון , וביקשו 
להעביר לוואשינגטון את תגובתה של ישראל . ארנס טען , כי ניתן היה לצפות 
שדווקא ארה"ב , אשר יחד עם ישראל ויתר מדינות העולם החופשי פעלה רבות למען 
פתיחת שערי העלייה מבריה"ם , תתנגד לכל החלטה שהיא חלק מהמאמץ הערבי לחבל 
בעלייה . לדברי ארנס , מדינות ערב מנהלות מערכה מתואמת כדי לפגוע בעלייה 
מבריה"ם , ועל מדינות העולם החופשי מוטלת החובה להוקיע זאת . במשרד - החוץ 
מקווים , כי מדינות ערב ידחו את הצעת הפשרה האמריקאית , וארה"ב תטיל וטו 
על ההצעה המקורית . קפידבינבביקור בזק של 24 שעות בירושלים , שתוכנו נשמר 
בסוד , הביעו שלשום יושב ראש ועידת הנשיאים , סימור רייך , ומנכ"ל הוועידה , 
מלקולם הונליין , את דאגתם של מנהיגי הקהילה היהודית מפני השחיקה ביחסים 
בין ישראל לארה"ב , עקב הקיפאון בתהליך המדיני . בפגישות שקיימו שלשום עם 
ראש הממשלה יצחק שמיר , יו"ר מפלגת העבודה שמעון פרס ושר החוץ ארנס , הדגישו 
השניים במיוחד את הנזק שנגרם לישראל ולקהילה היהודית בעקבות הסכסוך עם הפטריארכיה 
היוונית - אורתודוקסית . הם השוו את הדאגה והמבוכה שנגרמה לקהילה היהודית 
עקב פרשה זו לתחושות שליוו את פרשת " מיהו יהודי " . רייך קרא לחדש את מתכונת 
האחדות , ולא גם כהסדר זמני עד הבחירות , על מנת לבלום את השחיקה בדמותה 
המוסרית של ישראל עקב הסחר - מכר הקואליציוני . בתשובה לשאלתם של חברי פרלמנט 
מהולנד , המבקרים בארץ , על השלכות התשובה השלילית לבייקר על יחסי ישראלארה"ב , 
הציע ראש הממשלה כי יסירו דאגה מלבם בעניין היחסים עם ארה"ב , שכן " אנו 
נדאג לכך " . שמיר אמר כי סעיף הבחירות אינו הראשון בתור , ויש לחתור תחילה 
לשיפור היחסים עם מדינות ערב ורק אחר כך לקיים את הבחירות . בהתייחסו לאפשרות 
שפייסל חוסייני ישתתף במשלחת הפלשתינית , אמר שמיר כי הלה פסול בעיניו גם 
את יעבור מביתו בירושלים לרמאללה , כיון שהוא הגרוע בפלשתינאים , אף גרוע 
מערפאת . שמיר אמר לחברי המשלחת כי העם ההולנדי היה מאז ומתמיד ידידותי לישראל , 
ואילו הפוליטיקאים מקלקלים זאת . שמיר טען כי לא ניתן לקיים ידידות עם 
ישראל ובד - בבד לדבר עם אש"ף . 
