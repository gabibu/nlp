בחירות לוועדות האיסלאמיות התקיימו אתמול לראשונה בערים המעורבות לוד , 
רמלה ועכו , וביפו התקיימו בחירות אלה בפעם השנייה . בבחירות השתתפו מועמדים 
מכל המפלגות בערים וכן מועמדים עצמאיים ונציגי חמולות . הרשימות המשתייכות 
לתנועה האיסלאמית הציגו את מספר המועמדים הגדול ביותר בכל עיר . לפי תוצאות 
שהתקבלו מלוד , בשעת מסירת הידיעה , חמישה מתוך תשעת הנבחרים הם חברי 
התנועה האיסלאמית , שלושה מזוהים אתה ואחד עצמאי . בחירות אלה הן ביטוי 
להתנגדותו של הציבור הערבי לוועד הנאמנים המטפל בענייני הוואקף האיסלאמי , 
שמונה על - ידי הממסד הישראלי . הציבור הערבי טוען שחברי הוועד אינם מקובלים 
עליהם וכי הם רוצים לבחור את מנהיגיהם בעצמם . הבחירות היו חשאיות , והשתתפו 
בהן כל בעלי תעודות זיהוי מגיל 81 . כל בוחר קיבל פתק ועליו שמות המועמדים , 
מתוכם היה עליו לסמן תשעה שמות או שבעה , בהתאם למספר חברי הוועדה בעירו . 
פרטי הבוחר הוקלדו במחשב , כדי למנוע אפשרות להצבעה כפולה . בין הבוחרים 
בשכונת נווה - ירק בלוד נראה מורד אל - חאפי נגר במקצועו . " שמתי איקסים 
לפי מי שאני מכיר , שיעשו דברים במדינה הזו , במסגדים , בבתי - הקברות " , 
הסביר . עודה אבו שנדי , בת 32 , נשואה ואם לשניים : " מה שבחר בעלי 
אני בחרתי " . איברהים אבו שנדי , בן 32 , שומר במוסך : " הגיעו מים 
עד נפש . הגיע הזמן שמישהו ידאג למקומות הקדושים לערבים " . פטמה עבד אל - 
האדי , אם לשמונה , גרה בשכונת הרכבת , הידועה כאזור של מצוקה קשה : 
" בחרתי במי שיכול לעזור לי . שלוש שנים אני מחכה לוועדה במשרד השיכון 
שתיתן לי בית " . בחירות אלה הן המשך למאמץ הנמשך שנים רבות , להביא למצב 
שהמוסלמים ינהלו את ענייניהם באופן עצמאי , ולא על - ידי נאמנים הממונים 
על - ידי השלטון , לפי תיקון לחוק נכסי נפקדים , משנת 56 . הציבור הערבי 
טוען שהנציגים הממונים מקורבים לשלטון ואינם מייצגים את האוכלוסייה . בחלק 
מהערים טוען הציבור הערבי כי הממונים הם אנשים מושחתים . בכך הם מתייחסים 
למכירתם של נכסים קדושים על - ידי אנשי הוואקף , כמו מכירת מסגד חסן בק 
ביפו , ומכירת מסגד אבו אל - עון ברמלה לפני כעשרים שנה . מוכר המסגד ברמלה 
הוא יו"ר ועד הנאמנים דאז , שנשפט והואשם בשוחד , עבד אל - חמיד אבולבן . 
אבולבן מכהן היום כיועץ ראש העיר לענייני ערבים . הרכב המועמדים בבחירות 
משקף את המגוון החברתי של הקהילות הערביות בערים . התנועה האיסלאמית דומיננטית 
בעכו , בלוד וברמלה , ופחות ביפו . יש בין המועמדים גורמים פוליטיים החושבים 
כי אפשר יהיה להשתלט בעתיד על כספי הוואקף , והוועדות אף ישמשו מנוף להשתלטות 
על הקהילה עצמה . הם מעוניינים לתפוס שליטה בכל התחומים , תוך דחיקת ועד 
הנאמנים . הממסד וחברי ועד הנאמנים מתייחסים להתארגנות זו בביקורת . חברים 
בוועד הנאמנים בערים אלה אמרו כי ייבחר לוועדה מי שייבחר , השליטה תישאר 
ידי הממונים . 
