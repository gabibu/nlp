כבר עתה ברור כי עד ליום ראשון בבוקר , מועד ישיבת הממשלה , יספיק משרד 
האוצר בשיתוף עם משרד השיכון להכין הצעות להחלטות חלקיות בלבד בנושא השיכון 
לעולים , במסגרת הכוללת של תוכניתו לקליטת העלייה . יועץ ראש הממשלה עמוס 
רובין מסר אתמול ל"הארץ " , כי אין זה ראוי והוגן לצפות לגיבושה של תוכנית 
מקפת ומסודרת לקליטת העלייה . " הדברים לא יכולים להיות מסוכמים במנה אחת 
ויש להסתכל על תוכנית האוצר הנוכחית כעל תקציב נוסף ראשון בסדרת תקציבים 
שיידרשו למימון נושאים שונים על מנת לקלוט את גל העלייה בשנה הקרובה . " כיצד 
ניתן לבנות תוכנית מסודרת לטווח ארוך , כאשר מספר העולים שיגיעו לכאן השנה 
הוא נעלם ? אם בדצמבר עמדנו על קצב של 04 אלף עולים , הקצב עתה הוא של 
051 אלף עולים לשנה , ומי מבטיח שקצב זה לא יגבר ? לכן יש להסתכל על תוכנית 
האוצר לקליטת עלייה כעל תקציב נוסף ולא על תוכנית כלכלית כוללת " . רובין 
הוסיף ואמר : " אנשי אגף התקציבים עשו ימים כלילות בגיבוש התקציב הנוסף , 
מתוך ניסיון הירואי להגיש דבר מה מגובש על מנת שהדברים ייעשו בהיגיון כלכלי . 
הטלת ביקורת איננה הוגנת . לא ניתן לשפוט את הדברים באמות מידה כלכליות 
רגילות כאילו לא נפל דבר , הדברים מתפתחים במהירות ומקשים על קבלת החלטות 
מסודרת " . גורמים במשרדים השונים שקיבלו לידיהם את תוכנית האוצר רק אתמול , 
הטילו ספק ביכולתו של משרד האוצר להביא עד ליום ראשון הקרוב לגיבושה הסופי 
של התוכנית הכלכלית לקליטת עלייה כולל הצעות מפורטות להחלטה בתחומים מרכזיים 
כגון : השקעות בתשתית , השקעות בחינוך וכן המלצות מפורטות בנושא התעסוקה , 
ובשאלה המהותית פירוט לפרטי פרטים כיצד ימומן הגירעון התקציבי . אותם גורמים 
טוענים שהתוכנית שהוכנה באגף התקציבים באוצר מתייחסת רובה ככולה להיבט התקציבי 
ואיננה מפרטת די הצורך את ההשפעות המקרו - כלכליות הנובעות מהוצאה תקציבית 
כה גדולה של 9 . 3 מיליארד שקל לקליטת העלייה . 
