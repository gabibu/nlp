ורג בוש כינס אתמול את מנהיגי מפלגתו בקונגרס , לדון בגירעון הלאומי התופח 
של ארה"ב , אגב סימנים , שהוא מוכן לשקול את הפרת הבטחת הבחירות הדרמטית 
ביותר שלו : " קיראו את שפתיי לא יהיו מסים חדשים " . הערכות חדשות על 
ממדי הגירעון בשנת הכספים המסתיימת ב03 בספטמבר מזהירות , כי הממשל עלול 
לחרוג ב07 עד 09 מיליארד דולר מן התקציב . התקציב הזה עצמו חשב על יסוד 
גירעון של 011 מיליארד דולר , ופירושו של דבר שעד סוף השנה יהיה הגירעון 
במאזן התשלומים של ארה"ב גדול פי שניים מן המתחייב בחוק . לפני ארבע שנים 
קיבל הקונגרס חוק , הידוע , על שם שלושת הסנאטורים שיזמו אותו , כ"גראם - 
רדמאן - הולינגס " . הוא קבע תקרות גירעון , המונמכות משנה לשנה , עד חיסולו 
המקוה ב3991 . בשנת הכספים הבאה יצטרך הגירעון לרדת ל06 מיליארד דולאר . 
כדי לעמוד במשימה הזו יצטרכו הממשל והקונגרס להסכים על קיצוצים דראקוניים 
במידה כזאת , שיש חשש לשיבוש פעולות הממשלה הפדרלית . הבטחת הבחירות של 
בוש , אשר מילאה תפקיד מרכזי בנצחונו , ב8891 , מקשה עוד יותר על המלאכה , 
באשר היא שוללת מן הממשלה מקורות הכנסה פוטנציאליים . מרכיב מכביד נוסף 
הוא שערי הרבית הגבוהים יחסית בארה"ב . זה זמן מה מנהל הבית הלבן מאבק נגד 
הבנק המרכזי ( " פדראל ריזרב " ) בסוגיית שערי הרבית . אבל עצמאותו של 
הבנק ניכרת , וההחלטה על גובה השערים נתונה לשיקול דעתה של מועצת המנהלים 
שלו . בשבת שעברה זימן הנשיא בוש את מנהיגי שתי המפלגות בקונגרס , כדי לדון 
איתם על סיבוב שיחות חדש בעניין הגירעון . לראשונה מאז נכנס לבית הלבן הסכים 
הנשיא , שהשיחות ייערכו " ללא תנאים מוקדמים " . ביום ב היה דוברו , מארלין 
פיצווטר , נתון לחקירת שתי - וערב של עיתונאים על אפשרות של שינוי בעמדה 
המתנגדת למסים חדשים . פעם אחר פעם נמנע פיצווטר מלהשיב במישרין . הוא 
אמר רק , כי תשובה על השאלה " אינה עוזרת , אינה מביאה תועלת , ולא תעודד 
התקדמות בשיחות באופן כלשהו " . התחמקותו של פיצווטר רק חיזקה את הניחושים , 
שהנשיא העומד מול שוקת כספית שבורה מוכן לשקול את האופציה הדחויה ביותר 
של הפוליטיקה האמריקאית בעשור האחרון . דחיה תיאטרלית של האופציה הקנתה 
למפלגה הרפובליקאית נצחונות סוחפים בבחירות לנשיאות , ב4891 וב8891 , ושינתה 
את הנוף הפוליטי אולי לשנים רבות . הימנעותו של הנשיא השבוע מלדחות על הסף 
את האופציה כבר עוררה מורת רוח בחוגים רפובליקאיים . 0991 היא שנת בחירות 
לקונגרס ולמספר ניכר של מושלי מדינות , והרפובליקאים מקווים להשגים אלקטוראליים , 
לקראת תהליך גורלי , המתרחש אחת לעשר שנים : התווייה מחדש של גבולות מחוזות 
הבחירה בארה"ב . הגבולות הקיימים מעניקים יתרון פתיחה עצום לדמוקרטים , 
והם עומדים ביסוד ההגמוניה של המפלגה בבית הנבחרים ב03 השנה האחרונות . 
כדי לשנות את הגבולות לטובתם , נחוצים לרפובליקאים נצחונות בבחירות לבתי 
המחוקקים של מדינות הברית , ולכהונות המושלים . בתי המחוקקים הם המתווים 
את הגבולות , והמושלים יכולים להטיל וטו . הרבה ממערכות הבחירות ברחבי 
ארה"ב מתנהלות עכשיו על יסוד טאקטיקה רפובליקאית , לתבוע התחייבויות מדמוקרטים 
להצביע נגד מסים חדשים . ההתפתחויות בוואשינגטון עשויות להחזיר את הכדור 
אל חצרם . קפידבינמנהיגים דמוקרטיים בקונגרס הכריזו בעקבות הבחירות של 8891 , 
כי הם לא יוציאו את הערמונים מן האש בשביל בוש , ואם הוא ירצה מסים חדשים 
יהיה עליו להודיע על כך . השבוע חשדו כמה דמוקרטים , במידה של היגיון , 
כי באמצעות ועידת - הפיסגה על התקציב מנסה בוש לחלוק איתם כל אשמה פוליטית , 
שתוטל עליו בעקבות הפרת הבטחת הבחירות שלו . חנות שעונים בניו - יורק התקינה 
בינתיים לוח דיגיטאלי , המראה כיצד תופח מדי שניה הגירעון הלאומי . באקלים 
כזה תגבר עוד יותר העצבנות בגבעת הקונגרס סביב תכניות סיוע החוץ של ארה"ב . 
בשבוע שעבר אמר הנשיא בוש עצמו , כי הוא זוכר יפה , מן הימים שבהם שירת 
בעצמו בבית הנבחרים , עד כמה אין הבוחר האמריקאי אוהב להזרים דולרים לזרים . 
בוש היה ציר קונגרס בשנות ה06 , כאשר ארה"ב עמדה בשיא השפע שלאחר מלחמת 
העולם השניה , ובתקציב השנתי שלה נרשם מדי שנה יתרון , לא גירעון . 
