( ע ) . בצו יוצא - דופן הורה אתמול בג"ץ לבטל צו הריסה שהוציא מפקד כוחות 
צה"ל בחבל עזה על בית של נאשם בחברות בוועדת הלם ובפעילות אלימה במסגרתה . 
בג"ץ פסק , ברוב דעות , כי המפקד הצבאי " טעה בנכונות חלק משמעותי של 
העובדות והנימוקים עליהם ביסס את החלטתו " , ולכן עליו לדון בעניין מחדש . 
המפקד הצבאי חוייב לשלם הוצאות משפט לשני תושבים בעזה בסך 000 , 2 שקלים . 
בתשובה לעתירה בעניינו של הנאשם , רחים עבייד , טענה פרקליטות המדינה , 
כי הוא הודה בהשתתפות בוועדת הלם , בתקיפת חשודים בשיתוף פעולה ובסחר בסמים , 
וכי השתתף בהצתת משרד מס - הכנסה בעזה . פרקליטת העותרים , לאה צמל , 
טענה במפתיע כי " אירעה טעות בהנמקת המדינה , כי אין בדברים שמסר עבייד 
לחוקריו כל הודאה בתקיפת חשודים בשיתוף פעולה ואף לא בהצתת משרד מס הכנסה " . 
השופטים , המשנה לנשיא בית - המשפט העליון , מנחם אלון , תיאודור אור 
ויעקב קדמי , החליטו , ברוב דעות , לקבל את טענת הפרקליטה . אור ציין , 
כי בכתב אישום שהוגש נגד עבייד על השתייכות לוועדת הלם , לא יוחסה לו כלל 
שריפת משרדי מס - הכנסה והוא גם לא הודה בכך . עבייד הודה , אמנם , כי 
ועדת ההלם אליה השתייך פעלה גם נגד חשודים בשיתוף פעולה ונגד סוחרי סמים , 
אך מתיאור דבריו לא עלה שהוא עצמו השתתף בפעילות זו . אור פסק כי " הנמקתו 
של מפקד כוחות צה"ל , כשהחליט על הריסה ואטימה של המבנה , אינה מושתתת 
בחלקה על עובדות מהימנות . אין צורך להרבות מלים על כך שהחלטת רשות ציבורית 
צריכה להיות מעוגנת בעובדות ובנתונים , שנאספו כהלכה , בטרם יהוו תשתית 
עובדתית להחלטתה . " משנמצא שלחלק מתשתית זו אין על מה לסמוך , מן הראוי 
לבטל את החלטת המשיב על - מנת שישקול מחדש את עמדתו , לאור עובדות המקרה 
האמיתיות " . השופט יעקב קדמי סבר , בדעת מיעוט , כי די במעשים שבהם הודה 
עבייד ובטענה , שחבריו לחולייה זרקו מטעני חבלה על משתף פעולה , לשמש בסיס 
מספק להחלטת הממשל הצבאי . קדמי אמר , שהצתת משרד מס - הכנסה , בה לא 
הודה עבייד , היתה רק נימוק נוסף שעליו הסתמך הממשל בהחלטתו . 
