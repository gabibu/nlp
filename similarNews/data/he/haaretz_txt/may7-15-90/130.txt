רבבות נישומים עצמאיים ו"בעלי השליטה " בחברות קיבלו בחודש מארס 0991 דרישות 
להגשת דין וחשבון על נכסים והתחייבויות שהיו ברשותם ב13 בדצמבר 9891 . את 
הדו"חות , הידועים כ"הצהרת הון " , צריך להגיש לפקידי השומה עד סוף יוני 
0991 . שלחה אותן במרוכז נציבות מס ההכנסה , על - פי נתוני המחשב המצביעים 
על כך שנישום פלוני לא הגיש הצהרת הון מספר שנים . הצהרות אלה משמשות ככלי 
עזר חשוב לשומה . יתר על כן מי שהונו גדל בתקופה שאינה עולה על חמש שנים , 
בסכום העולה על סכום ההכנסה עליה הצהיר באותה תקופה בניכוי המס ששילם רואים 
אותו כאילו הכחה לכאורה אשמתו בהשמטת הכנסה לצורכי מס . לכן מקפידים פקידי 
השומה שהתקופה שבין שתי הצהרות הון שנדרש הנישום להגיש לא תעלה על חמש שנים . 
בנוסף למשלוח המרוכז והממוחשב של הצהרות הון מדי שנה , נוהגים פקידי השומה 
לשלוח דרישות ידניות למספר קטן יותר של נישומים שתיקיהם נמצאים בתוכנית עבודה 
לשנת המס הקרובה . גם במקרה כזה אפשר להגיש את ההצהרה תוך 021 יום מקבלת 
הדרישה . אחד החידושים שהונהגו השנה הוא הדרישה המפורטת במכתב המצורף לטופס 
ההצהרה , להגיש לפקיד השומה גם את פוליסת הביטוח של הדירה ותכולתה ושל העסק 
ותכולתו . הכוונה היא כמובן להעתק פוליסת הביטוח האחרונה . פקידי השומה 
נעזרים בפוליסות אלה , לשם השוואת הרכוש המבוטח עם הרכוש המוצהר . כמובן 
שפוליסות הביטוח מתייחסות לשווי של הרכוש , ואילו הצהרות ההון מתייחסות 
לעלותו ולכן קשה לערוך את ההשוואה . אין כל חובה לכלול בהצהרה את כל תכולת 
הבית אלא רק את דברי הערך , תכשיטים , אוספים למיניהם ומוצרים בני - קיימה . 
תכולת בית שגרתית אינה מעניינת את מפקחי המס , אך ביטוח מיוחד של פריטים 
יקרי - ערך עלול לעורר שאלות . אשר לביטוח עסקים , מעוניינים פקידי השומה 
לדעת באיזה סכום למשל העריך בעל העסק את המלאי שלו לצורכי הביטוח , וזאת 
ביחס למלאי המופיע בספריו ובמאזן שלו . גם במקרה זה תתעוררנה השאלות רק 
אם ההפרש יהיה ניכר מאוד , והערך המאזני נמוך מהותית מהסכום המבוטח . אשר 
לבדיקת הצהרות ההון , כבר כתבתנו בעבר ב"פינת המס " על הרכבת " אילן 
היוחסין " של הנישום והרישום במחשב של היחסים המשפחתיים בינו לבין נישומים 
אחרים . היחידה המשפחתית הגרעינית איננה סטטית , וחלים בה שינויים בין הצהרת 
הון אחת לשנייה , ולכן בכל השוואה יילקחו בחשבון השינויים , כמו למשל ילדים 
שהתבגרו ושרכושם כבר לא כלול בהצהרת הוריהם . 
