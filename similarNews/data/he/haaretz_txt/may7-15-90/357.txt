מערב ברלין ( ע"ץ ) . כמה מנהיגים של ארגונים יהודיים הזעיקו אתמול את 
דעת הקהל נגד הסכנה של עליית האנטישמיות במזרח אירופה , והישוו את המצב 
לזה ששרר בשנות ה03 בגרמניה . נשיא הקונגרס היהודי העולמי , אדגר ברונפמן , 
השתתף אתמול במסיבת עיתונאים במערב ברלין , ביום השני לכנס הראשון של הארגון 
על אדמת גרמניה . הוא אמר כי " כאשר המצב הכלכלי מידרדר , כמו בבריה"ם , 
מחפשים בקדחתנות שעיר לעזאזל , והיהודי נמצא אז בשורה הראשונה " . לדבריו , 
הסיבה העיקרית לרצונם של רבבות יהודים להגר לישראל , היא עליית האנטישמיות 
בבריה"ם , ופעילותן של קבוצות ימניות קיצוניות שם , כגון פמיאט . עוד אמר 
כי הגרוע מכל הוא שממשלת בריה"ם אינה מסוגלת לשלוט בתנועות אלה , " משום 
שבמסגרת הגלאסנוסט ניתנה לכל אדם הזכות להביע את דעותיו " . המצב הזכיר לו 
את עליית האס - אה הנאצי בתחילת שנות ה03 בגרמניה . נשיא המועצה המרכזית 
של יהודי גרמניה , היינץ גלינסקי , אמר כי הקשיים הכלכליים כשלעצמם אינם 
מסבירים את עליית האנטישמיות , והוא הצביע גם על תפקידו של החינוך . נציגי 
הקונגרס היהודי העולמי עומדים לבקר מחר במזרח ברלין , וייפגשו עם ראש ממשלת 
מזרח גרמניה , לותר דה מאזייר . ברונפמן אמר כי מדובר בביקור נימוסין , 
לאחר שהפרלמנט החדש הכיר פה אחד באחריותה של מזרח גרמניה לשואה . ברונפמן 
אמר כי שאלת הפיצויים שמזרח גרמניה התחייבה לשלם לקרבנות הנאציזם , לא תועלה 
בפגישה עם מאזייר . הוא מסר כי ועידה מיוחדת של הקונגרס תכונס ביולי בישראל . 
