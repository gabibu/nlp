פאריס ( מיוחד ל"הארץ " ) . נשיא דרום - אפריקה , פרדריק וילם דה - קלרק , 
הגיע אמש לפאריס ל"ביקור פרטי " , והוא עתיד להיוועד היום עם הנשיא מיטראן 
ועם ראש הממשלה מישל רוקאר . זו הפעם הראשונה מזה עשרות שנים שמנהיג דרום - 
אפריקה מתקבל לשיחות מדיניות על - ידי צמרת הממשל בצרפת . דברי פרשנות והבהרות , 
שמקורם בארמון האליזה בפאריס , הצביעו בימים האחרונים על האופי הקונסטרוקטיווי 
המיוחס ליוזמות הרפורמה של דה - קלרק . ההערכה בפאריס היא , שהנשיא מיטראן 
סבור שההידברות הישירה עם דה - קלרק , והיוקרה שמפגשים פאריסאיים כאלה עשויים 
להעניק למנהיג הדרום - אפריקאי , יש בהן כדי לסייע להידברות הפנימית בדרום - 
אפריקה , ולחזק את הזרם הרפורמיסטי בקרב הלבנים . 
