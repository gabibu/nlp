( ע ) . הדיון בערעורו של גון איוואן דמיאניוק , שנידון למוות לאחר שהורשע 
בפשעי מלחמה ובפשעים נגד העם היהודי והאנושות , ייפתח היום בבית - המשפט 
העליון בירושלים . בשבתו כבית - משפט לערעורים פליליים ידון בית - המשפט 
העליון בערעור , בהרכב מיוחד של חמישה שופטים . בראש ההרכב יעמוד נשיא 
בית - המשפט העליון , מאיר שמגר , ולצדו המשנה לנשיא , מנחם אלון , והשופטים 
אהרן ברק , אליעזר גודלברג ויעקב מלץ . הדיון בערעור נפתח כשנתיים לאחר 
שבית - המשפט המחוזי בירושלים , שישב בהרכב מיוחד , שכלל את שופט בית - 
המשפט העליון , דב לוין , והשופטים המחוזיים צבי טל ודליה דורנר , הרשיע 
את דמיאניוק וגזר את דינו למיתה . השופטים הרשיעו אותו בארבע עבירות פשע 
כלפי העם היהודי , פשע כלפי האנושות , פשע מלחמה ופשעים כלפי בני - אדם 
נרדפים כולן לפי החוק לעשיית דין בנאצים ובעוזריהם . בפסק - הדין נקבע , 
כי דמיאניוק הוא " איוואן האיום " , ששימש בתפקיד מרכזי במחנה המוות בטרבלינקה , 
שם כפה על המובלים למוות להיכנס לתוך תאי הגזים , הפעיל את מנועי הגז , 
התעלל והרג ביהודים . " במו - ידיו הוא רצח רבבות בני - אדם , ועשה כן 
בנפש חפצה , בהתלהבות ותוך גילוי יוזמה מעבר לנדרש על - ידי הממונים עליו " , 
קבעו השופטים שהגדירו אותו כ"תליין ראשי " . " גם אלף מיתות לא יכפרו על 
מעשיו , אבל יד בשר - ודם קצרה למדוד לנאשם כמידתו " , נאמר בגזר - הדין . 
קפידבינשמיעת ערעורו של דמיאניוק נועדה להתחיל עוד בדצמבר 8891 , אך נדחתה 
שלוש פעמים , לבקשת ההגנה , מנימוקים שונים . שמיעת הערעור תימשך כחודש 
ימים , שמחציתו תיוחד לטיעוני ההגנה ומחציתו השנייה לתשובת התביעה . דמיאניוק , 
בן ה07 , יובא מדי יום מכלאו לבית - המשפט העליון , ויוחזק בתא המעצר 
של בית - המשפט . במהלך המשפט יישב בתא הנאשמים של האולם , כשלצדו שוטרים 
ומתורגמן . סניגורו של המערער הוא עו"ד יורם שפטל , ואילו התביעה מיוצגת 
על - ידי עו"ד יונה בלטמן , פרקליט המדינה לשעבר , שיופיע כנציג היועץ 
המשפטי לממשלה ונציג פרקליטות המדינה , ולצדו עורכי - הדין מיכאל שקד , 
דפנה בינוול ומיכאל הורביץ . הדיון בערעור ייערך באולם מספר 1 של בית - 
המשפט העליון , שהוכשר ושופץ במיוחד לקראת האירוע . האולם מכיל כ001 מקומות , 
ומתוכם הוקצו 52 לעיתונאים ישראלים וזרים . הישיבות תיערכנה בימים ב - 
ה בשבוע , בשעות 00 : 900 : 31 ו00 : 6100 : 91 . עם זאת , נשקלת אפשרות 
לוותר על ישיבות אחרי - הצהריים , ובמקומן להאריך את ישיבות הבוקר עד השעה 
00 : 51 . הדיון ינוהל בשפה העברית , ובמהלך המשפט יופעלו שלוש מערכות תרגום : 
תרגום שוטף של טיעונים באנגלים ( אם יהיו ) לעברית , תרגום סימולטני 
לאוקראינית לדמיאניוק ( באמצעות אוזניות ) ושירות תרגום סימולטני לאנגלית 
( באוזניות ) לקהל ולעיתונאים . הדיון יוקלט במלואו , ובית - המשפט יקבל 
פרוטוקול מילולי מודפס של מהלך המשפט . מהלך הדיון יועבר במצלמות טלוויזיה , 
ויתאפשר לכלי תקשורת בארץ ובחו"ל לקבל חומר מוקלט או מצולם ממנו . בעקבות 
תלונות של אנשי טלוויזיה , הוחלט בימים האחרונים להציב באולם מצלמה משופרת , 
שתאפשר צילום רחוק וקרוב ללא אמצעי תאורה מיוחדים . אם איכות השידור תהיה 
טובה , ואם לא תפריע עבודת הצילום למהלך המשפט , תושאר המצלמה באולם לכל 
תקופת הערעור , ואז ייתכן גם , שיוחלט לאפשר העברה בשידור חי של הדיון . 
