ואשינגטון ( ע"ר ) . מנהיג לוב , מועמר קדאפי , חידש את מאמציו לפגוע 
ביציבות מספר משטרים באפריקה השחורה . בין היתר מממן קדאפי מורדים בליבריה 
ומחדש את מעורבותו בצאד . כך אמר פקיד בכיר במחלקת המדינה של ארה"ב . הפקיד 
אמר כי לוב אימנה את הגרעין הקשה של המורדים בליבריה , כולל מנהיג המרד , 
לפני שאלה פלשו לליבריה מחוף השנהב . המורדים הצליחו להדוף את כוחותיו של 
הנשיא ד ממרבית החלק הצפון - מזרחי של המדינה , והם מרוחקים עתה רק 521 
ק"ם מהבירה מונרוביה . זו פעם הראשונה בה האשימה ארה"ב במפורש את לוב כי 
היא אימנה את המורדים ולא רק סייעה להם . בקרבות בליבריה נהרגו עד כה מאות 
אנשים וכ000 , 003 איש , כעשירית מהאוכלוסייה , נמלטו למדינות השכנות . 
הפקיד גם אמר כי קדאפי לא הפסיק את מעורבותו בצאד , זאת למרות שהבטיח לאחרונה 
להפסיק להתערב בעניניהן של מדינות אפריקאיות שכנות . 
