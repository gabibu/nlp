מזכיר ההסתדרות , ישראל קיסר הודיע אתמול בישיבת הוועדה המרכזת כי ההסתדרות 
עומדת לתבוע מהממשלה בחינה מחדש של נהלי הקבלה לקופות - החולים כדי למנוע 
המשך הפליה בין קופ"ח הכללית לקופות האחרות . קיסר טען כי קופות - חולים 
האחרות מקבלות לשרותיהם מבוטחים על בסיס סלקטיווי , בהקשר למצב הבריאות 
שלהם , בעוד שהכללית מקבלת ומתחייבת לתת שירות רפואי כולל ללא סלקטיוויות 
למי שמצטרף אליה כחבר הסתדרות . קיסר הוסיף כי " חולים קשים נדחים מראש 
על - ידי קופות - חולים אחרות , בעוד שקופת - חולים הכללית נאלצת לקבלם 
ובני משפחותיהם הבריאים של אותם חולים מתקבלים לקופות אחרות . מזכיר ההסתדרות 
הציע שהממשלה ומשרד הבריאות יחייבו את כל הקופות - החולים לנוהל אחיד ומחייב 
של קבלת מבוטחים מבלי לבחור את המבוטחים הנוחים , ולהשאיר את המקרים הקשים 
רק לקופת - חולים הכללית . 
