ראשי חברת טית - בית הודיעו אתמול לבנקים הנושים בתשלובת תבורי וליגאל תבורי 
כי הם מסירים את הצעתם לרכוש את תשלובת תבורי . אתמול בבוקר התקיימו דיונים 
בהם לקחו חלק ראשי טית - בית ובסיומם , בצהריים , החליטו להסיר את הצעתם 
לרכישת השליטה . בימים האחרונים התקיימו מגעים בין ראשי טית - בית למשפחת 
תבורי ועל - פיהם היתה אמורה טית - בית להזרים חמישה מיליון דולר לתשלובת 
תבורי בתמורה ל%15 ממניות החברה . אולם רכישת השליטה היתה מותנית בהסדר 
עם נושי החברה ובהם ספקים ובנקים . במהלך הדיונים עם הספקים שהם נושים לא 
מובטחים הושגה הסכמתם של האחרונים לוויתור על % 55 מהחובות . בדיונים שהתקיימו 
בימים האחרונים בין בני משפחת תבורי לראשי טית - בית נתגלעו חילוקי דעות . 
גם עם הבנקים הנושים , שלא היו מוכנים לדרישות טית - בית בנוגע לפריסת 
החובות ושיעורי הריבית עליהן , היו מחלוקות . בטית - בית סירבו לדרישת 
הבנקים שהחברה תציב ערבויות חדשות משלה . תשלובת תבורי נקלעה לקשיים והיקף 
חובותיה נאמד בכ02 מיליון דולר . חברת טית - בית הודיעה אתמול על הקמת חברה 
חדשה , ויטה אינטרנשיונל , שתעסוק בייבוא מוצרי מזון לישראל . בשלב ראשון 
בדעת ראשי החברה לייבא את מוצרי קונצרן המזון האמריקאי קמפבל , שעמם החלו 
את קשריהם באמצעות חברת המזון הבלגית קונטיננטל פוד שבבעלות הקונצרן האמריקאי . 
