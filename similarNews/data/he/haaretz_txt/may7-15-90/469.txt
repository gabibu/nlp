רבת - עמון ( ע"ם ) . " אש"ף קורא לערוך פסגה ערבית , שתדון בעלייה 
היהודית , ותקבל החלטות ממשיות , לרבות החלטות כלכליות נגד האינטרסים האמריקאים , 
והחרמת כל חברות התעופה אשר מובילות את המהגרים היהודים אל פלשתין הכבושה " 
בקריאה זו יצא חבר הוועד הפועל של אש"ף וחבר הלשכה המדינית של " החזית 
העממית לשחרור פלשתין " , אבו - עלי מוצטפה . אבו - עלי , המבקר עתה בירדן , 
אמר בראיון לעיתון הירדני " א - דסתור " , כי אין להסתפק בהודעה מדינית 
בפסגה , מאחר ש"אם רוצים לשים קץ להגירה , עלינו להעמיד את היהודים במצב 
שהקרקע תבער תמיד מתחת לרגליהם , ולא שהיהודי ימשיך להיות רגוע ובטוח , 
כי הוא מגיע למדינה שתספק לו הגנה " . אבו - עלי דחה את טענת בריה"ם שההגירה 
נובעת מזכויות האדם והחלטות הלסינקי ואמר : " אלו זכויות הבאות על חשבון 
זכויות האדם הפלשתיני ; האם בריה"ם אינה מבינה את משמעות זכויות האדם ? 
לדעתי בריה"ם מתבססת על חוק גקסון ווניק , שאושר ע"י הקונגרס האמריקאי 
בשנות ה07 , ואשר קובע שמדינות אשר מקבלות את מירב הסיוע במוצרי מזון חייבות 
להתיר הגירת יהודים " . באשר להתפתחויות הפוליטיות בישראל , אמר : למעשה 
אין הבדל בין שמיר לפרס . " אינני מבין מדוע תלו תקוות כה רבות בפרס במחשבה 
שהוא יביא את השלום " . פרס אינו שונה במהותו משמיר ; הלאווים של פרס הם 
הלאווים של שמיר . ההבדל הוא ששמיר שם הכל על השולחן ואילו פרס מתמרן " . 
אבו - עלי קרא לערבים לעיין מחדש ביחסיהם עם ארה"ב . " ארה"ב סבורה , כי 
כדי להניע את עגלת ההסדר באזור , צריכים להתקיים שלושה תנאים : חיסול האינתיפאדה ; 
ויתור מצד הערבים על מדינה פלשתינית ; ושבריה"ם ואירופה יחליפו את רעיון 
הוועידה הבין - לאומית בעסקאות דו - צדדיות נפרדות . הסדר כזה יהיה גרוע 
יותר מקמף - דייוויד " , אמר . 
