ועדת הכספים של הכנסת אישרה אתמול את ההנפקה של חברת " כלל ליסינג " מקבוצת 
כלל , במסגרתה מבקשת החברה לגייס כ01 מיליון שקל . חבר הוועדה , דן תיכון , 
ניסה לפני ימים אחדים לעכב את ההנפקה במחאה על כך שחברת כלל מטילה חרם מודעות 
על מעריב בגלל פרסומים שהופיעו בעיתון ועסקו בראשי הקונצרן . עיכוב ההנפקה 
היה ביום שבו נודע כי ראשי קונצרן כלל הגיעו להבנה עם ראשי מעריב ובעקבות 
זאת חודש פרסום המודעות של קבוצת כלל במעריב . במהלך הדיון שהיה אתמול בוועדת 
הכספים הביעו כמה מחברי הוועדה פליאה על כך שהיה ניסיון לעכב גיוס הון מסיבות 
לא ענייניות , שאינן נוגעות לעסקיה של החברה . תיכון אף ניסה להצביע על 
פגמים בהנפקה עצמה . אבל יו"ר הרשות לניירות ערך , אריה מינטקביץ , אמר 
כי אין ההנפקה שונה מהנפקות אחרות ועונה על הכללים . בעקבות זאת אושרה ההנפקה 
ברוב קולות חברי ועדת הכספים . 
