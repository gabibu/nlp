מבקר המדינה שהתפרסם אתמול מצביע על מחדלים חמורים בנהלים ובהסדרים ששימשו 
בתשלום הפיצויים לחקלאים בגין נזקי הקרה שפקדה את הארץ בחורף 98 . בעקבות 
הקרה ונזקיה הכבדים , אישרה ועדת הכספים של הכנסת תקציב מיוחד בסך 001 מיליון 
שקל לפיצוי המגדלים שנפגעו . מועצות הייצור היו אמורות לחלק את הכספים בין 
החקלאים , בהתאם להמלצות המעריכים המקצועיים של הקרן לנזקי טבע . אולם העניינים 
התנהלו אחרת : הערכת הנזקים נעשתה על - ידי עובדי מועצות הירקות והפירות 
בצורה לא מקצועית , ובניגוד להגיון לפיו אין להעלות על הדעת שהמועצה המופקדת 
על הכסף תבצע את הערכת הנזקים . כמו - כן התברר שהמועצות חילקו את כספי הפיצויים 
על נזקים וייבולים שלא נכללו במסגרת מכסות הייצור המאושרות , ובמקרים רבים 
שולמו פיצויים גם לחקלאים שכלל לא טרחו לבטח את יבוליהם בקרן לנזקי טבע , 
בניגוד להנחיית האוצר לפצות בסכומים גבוהים יותר את אלה שדאגו לשלם את הפרמיה . 
יתרה מזאת , חלק מהחקלאים קיבלו פיצוי כפול הן מן הקרן והן מן המועצות . 
לאחר הקרה במרס 98 חוקקה הכנסת את חוק פיצוי נפגעי אסון - טבע , שקבע כי 
לא ישולמו פיצויים על נזק שנגרם עקב אסון - טבע אלא למי שקיים את כל הדרישות 
בחוק , בהן ביטוח הייבולים בקרן לנזקי טבע . אי - קיום ההנחיות , והזלזול 
בעשרות מיליוני השקלים שהוזרמו לחקלאים מקופת המדינה , מחזקים את ידיהם 
של אלה המפקפקים בשוויון האזרחים בפני החוק . משרד החקלאות , האחראי על 
מועצות הייצור , לחץ על המועצות לשלם פיצויי - ענק למגדלי הבננות בקיבוצים 
ובמושבים , למרות שרובם לא ביטחו כלל את הייבולים , ניסה באמצעות כספי 
הפיצויים של הקרה לפתור את הבעיות הכלכליות של המגזר כולו . מועצות הייצור 
עשו בכספים שהועברו אליהם למשמרת כבשלהם , תוך שימוש בכספים למטרותיהם וכאמצעי 
לחץ על החקלאים . בענפי ההדרים והאבוקדו , למשל , היתנו המועצות את העברת 
כספי הפיצויים לפרדסנים , בהסדר חובות קודמים שלהם למועצה . בלי לגרוע מביקורתה 
הנוקבת של מבקרת המדינה , יש לקרוא מייד את האחראים לטיפול המזלזל בכספי 
הציבור לסדר , למצות עימם את הדין ובעיקר לעמוד על כך שמי שקיבל פיצויים 
כפולים יחזיר מייד את הכסף . אי - נקיטת צעדים יהווה תמריץ הן לפקידים והן 
לחקלאים להמשיך בשיטה . 
