, 01 בני אדם , מתגוררים בחבל גונדאר , לא הרחק מגבול סודאן . רוב החבל 
נמצא בשליטת " החזית העממית לשחרור טיגרה " , ארגון בעל אוריינטציה מרקסיסטית - 
לניניסטית , הלוחם להפלת השליט הצבאי של אתיופיה , מנגיסטו היילה - מריאם . 
גם מנגיסטו הוא מרקסיסט - לניניסט , והוא כונן באתיופיה את המשטר הקומוניסטי 
המלא היחיד ביבשת אפריקה . על פי נתונים , המוסכמים גם על ישראל ועל ארגונים 
יהודיים , רק שליש ופחות מיהודי אתיופיה שוהים באזורים הנתונים לשליטת הממשלה , 
בקרבת עיר הבירה . אף כי חיל מצב אתיופי מוסיף להחזיק בבירת חבל גונדאר , 
הדרכים משם לאדיס אבבה נמצאות בשליטת המורדים . גורמים בממשל מוסיפים להאמין , 
כי השינוי החיובי היחיד , היכול להתחולל באתיופיה , כרוך בהסתלקות משטרו 
של מנגיסטו . הגורמים האלה עומדים על הערכותיהם , שימיו של שליט אתיופיה 
ספורים . פקיד פנטאגון אמר ל"הארץ " : " אני אמרתי לפני חודשיים , כי 
עוד לפני חג המולד אשתה שמפניה ( לכבוד נפילת מנגיסטו ) , ולא שיניתי 
את תוכניותי " . אבל נראה שגורמים אחרים , בייחוד במחלקת המדינה , חושבים 
עכשיו כי בעיית הרעבים באתיופיה שלפי הערכות פסימיות מספרם מגיע עד חמישה 
מיליון מחייבת הידברות עם מנגיסטו . זו גם העצה ששמעו לאחרונה האמריקאים 
מפי ישראל . אברהם פוקסמן מן הליגה נגד השמצה אומר : " אני שומע כבר חודשים 
רבים מן הממשל , שהתמוטטות מנגיסטו היא עניין של ימים . אבל בינתיים הוא 
הכוח באתיופיה , ויש לו שליטה " . מומחה אמריקאי בולט לענייני אתיופיה , 
פרוף פול הנזי , אומר כי " אין ספק שמצבו של מנגיסטו נואש . הוא דומה 
עכשיו למצבו של הקיסר תיאודורוס , אשר התגרה באנגלים בשנות ה06 של המאה 
ה91 , ונאלץ להתאבד במצודתו ההררית " . לפי הנזי , גילה מנגיסטו בתחילת 
החודש שהוא ניצל לאחרונה מתשעה ניסיונות להתנקש בחייו . " אתיופיה " , 
הטעים הנזי , " ראויה להישמר כמדינה , אבל מנגיסטו אינו אתיופיה אף כי 
יש בישראל אנשים רבים החושבים כך " . 
