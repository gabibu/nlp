מאמן הפועל גליל עליון , מלי קצרין , יועמד ביום חמישי לדין בפני ועדת 
המשמעת של איגוד הכדורסל על כך החליט אתמול היועץ המשפטי של האיגוד , עו"ד 
צבי יפה . העמדתו של קצרין לדין משמעתי תיעשה בהסתמך על דו"ח השופטים שהוגש 
בעקבות אירועי המישחק השלישי בגמר - סל , בו ניצח מכבי תל אביב 6958 במשחק 
שהכתירו לאלוף . בדו"ח שהגישו שופטי המישחק , טוד וורניק ( כותב הדו"ח ) 
וזאב נוימן , מואשם המאמן קצרין בהתפרצות למיגרש , תוך השמעת טענות כלפי 
נוימן . על כך ספג עבירה טכנית . הדו"ח מציין , כי קצרין הורה לחניכיו 
להפסיק את המישחק ולרדת מהמיגרש , לאחר שספג את העבירה הטכנית , וניהל 
שיחות עם עיתונאים שחדרו למיגרש בעקבות ההוראה שנתן לחניכיו . על כך ספג 
עבירה טכנית נוספת , בעקבותיה התבקשה המשטרה להרחיקו אל היציע . וורניק 
כותב בדו"ח , כי קצרין סירב לרדת מהמיגרש והמשיך בשיחותיו עם העיתונאים . 
בדו"ח מצויין , כי המישחק הופסק ל - 02 דקות בגלל התנהגותו של מאמן גליל 
עליון . 
