בהמולה סביב הרכבת ממשלה חדשה , תובע פוליטיקאי פלוני לעצמו את משרד המשטרה . 
הוא מודיע : או שר המשטרה , או שאינו חלק מן הקואליציה . ללא תמיכתו , 
מצבו של ראש - הממשלה - המיועד בכי רע . הוא אינו נוטה להועיד את התיק 
דווקא לאיש הזה , הדורש אותו בכל תוקף . גם חבריו למפלגה אינם עולזים למשמע 
הדרישה . אבל , המצב אינו מותיר לראש הממשלה ברירה . והוא מוסר את התיק 
לידי דורשו . זהו מצב היפותטי . אבל , מצבים היפותטיים עשויים , יום אחד , 
ליהפך למציאות . כי בדמוקרטיה הישראלית העכשווית הכל ייתכן . ובכן , שר 
המשטרה החדש , זה שאנו עוסקים בו , נכנס למשרדו , משיק כוסיות עם המפכ"ל 
ועם סגל הפיקוד הכללי . הוא מברך אותם , הם מאחלים לו הצלחה במשרתו החדשה . 
מצטלמים . פתיחה חגיגית של פרק חדש . אחר כך , כעבור ימים או שבועות , 
מפנה השר החדש בקשה לאגף החקירות : הוא מבקש לראות את כל החומר הנוגע לאזרח 
פלוני ולאזרח פלמוני , שהיו קשורים בפרשות פליליות . באותן פרשות הוזכר 
גם שמו של השר החדש , כידיד קרוב לעבריינים שאחר - כך הורשעו . אם ייענה 
ראש אגף החקירות לבקשה , יועברו לידי השר תיקי איסוף ותיקי חקירה . יש 
בהם , בדרך כלל , מידע חסוי , וגם יותר מרמז על מקור המידע , או שיטת 
איסופו . השר יוכל לדעת , ממקור ראשון , מי מסר מידע חשוב , או מפליל , 
על ידידיו . אולי גם עליו עצמו , שהרי שמו שורבב לפרשה . אם יסרב ראש 
אגף החקירות לספק את החומר , וסירובו אולי גם ייתמך בידי המפכ"ל , עלול 
להתפתח קונפליקט אישי . קצינים בכירים בפיקוד המשטרה רגישים לגבי סיכויי 
קידומם . נוכחנו בכך רק לפני חודשים מעטים . דרישתו של השר עשויה להעמיד 
את הקצינים הנוגעים בדבר במצב קשה . מה יעשו וכיצד ינהגו בלי להיפגע ? בדמוקרטיה 
מסודרת , וישראל עדיין אינה כזאת , ייאסר במקרה כזה על קציני המשטרה למסור 
לשר הממונה עליהם כל חומר הנוגע לו במישרין או בעקיפין . כל פנייה כזאת , 
אם תיעשה , חייבת לעבור דרך היועץ המשפטי לממשלה . והוא , היועץ , יקבל 
את התיקים , יבדוק אותם היטב , ויחליט אם יועברו לידי השר במלואם , או 
יועבר אליו רק חלק מהם , או שיחליט היועץ על סירוב טוטאלי לבקשה . הכל 
ינהגו לפי שיקולו האובייקטיווי של היועץ המשפטי . אצלנו אין חובה כזאת . 
הד"ר יוסף בורג , מי שהיה שר הפנים , היה סקרן לדעת מה יש בתיק שכינויו 
" אפרסק " , ואשר על פי כמה פרסומים נגע בו אישית . המפכ"ל הרצל שפיר לא 
מסר לידי השר כל מידע מתוך התיק . הקונפליקט בין השר למפכ"ל הביא להדחתו 
של שפיר . אחר כך , בא מפכ"ל נוח לד"ר בורג , רב - ניצב אריה איבצן . 
נרקמו ביניהם יחסי ידידות . איבצן נעשה איש אמונו של הד"ר בורג . אינני 
יודע אם סיפר לשר הפנים מה יש ומה אין בתיק " אפרסק " . העובדה היא , שבדרך 
זו או אחרת נודע לד"ר בורג מה היה בתיק . אגב , " אפרסק " היה הר שהוליד 
עכבר . מי יבטיח , שסיטואציה דומה ביחסים שבין פיקוד המשטרה לשר הממונה 
עליו לא תיווצר בעתיד , אולי אפילו בקרוב ? בשעה ששורות אלו נכתבות עדיין 
אין יודעים מי יהיה שר - המשטרה הבא . ידוע רק מי המעוניינים . קפמאפרקשפה 
העברית היא שפת אמי , וגם נראה לי שאני מכיר יפה את השפה . אבל , למרות 
זאת , אני מתקשה להבין את המונח " אשת חברה " . במדורי הרכילות ולעתים 
אפילו בעמודים הראשונים של עיתון זה או אחר , צצה לפתע " אשת החברה " 
פלונית . היא מגיעה לעמוד הראשון רק אם אירע לה משהו כגון אסון - משפחתי 
או ירידה - מנכסים , או משום שנישאה או נכנסה להיריון . בטורי הרכילות , 
קורה ונמסר על תחילת הריונה של גברת פלונית עוד לפני שהספיק האב המאושר 
לשוב וללבוש את מכנסיו . " אשת החברה " האחרונה , לפי שעה , שזכתה לסיקור 
נרחב וממושך במדורים הראויים לה , והיא כנראה ראויה להם , היא אחת ששמה 
מיכל בקר . במשך חודשים ארוכים הפגיזו את קוראי המדורים הללו , ולעתים 
אף פרצו את חומות הגיטו המוזהב ופלשו לעמודי החדשות , עם שמה של בקר . 
דיווחו בהתמדה מה היא אומרת ומה היא חושבת , היכן בילתה ומתי נסעה לחו"ל 
לתגבר את מלתחתה במלבושים ובעדיים יקרים ואופנתיים . גם דיווחו איך היא 
חיה ובאיזה רכב נוסעת . איש לא כתב מי היא ומניין כל הכסף הזה . עד שיום 
אחד , אבוי , פקעה הבועה . מגרמניה הגיעו דיווחים על עסקי בעלה ואחיו 
ועל כך שהמשטרה מחפשת אחריהם בנרות , ואולי בזרקורים . פורסם שהמדובר במלכי 
בתי הזונות של פרנקפורט . והמידע המפורט על כך לא פורסם במדורי הרכילות , 
אלא בעמוד הפליליים . אמת , לכסף אין ריח , ואולי לכסף הנצבר בבתי - זונות 
דבק ניחוחו של בושם צרפתי , אבל עדיין אני מבקש לדעת מדוע גם לאחר פרסום 
הידיעות והכתבות מגרמניה , נקראת בקר " אשת חברה " . אני מתקשה להבין את 
משמעותו של צמד המלים . מי זוכה בו , ומתי , ומה צריך לעשות כדי לזכות 
בתואר הנכסף , או אולי המוכסף ? נניח שאני מבקש להיקרא " איש חברה " . 
ועדיין אני צעיר מכדי לזכות בתואר " יקיר העיר " . ואם אגיע לשיבה , מי 
אני שיעניקו לי אותו . מה עלי לעשות כדי שאקרא עוד היום " איש חברה " ? 
לפי דיווחים מהימנים , עלי לשכור נערה שתשמש לי יחצ"נית , ותעשה כל שביכולתה 
להכניס את שמי למדורים המתאימים . אם משום ששהמציאה עלי קוריוז טפל , או 
שערכתי מסיבונת לכמה בליינים , שגם את שמם מדפיסים במדורים אלה באותיות 
שמנות ; או אולי עלי לארח לחברתה של ספרית שכבר זכתה במדורים בתואר - כבוד 
אחר , " ספרית צמרת " . אצולה נדבקת לאצולה . צמרת וחברה , במרכאות , 
הולכות טוב ביחד . וחשוב שהרכילאיות יראו אותן בצוותא , כי אז שוב ייכנסו 
למדורים . ס - ת - ם . . . אני גם סקרן לדעת , מה מקנה ל"אשת החברה " 
מיכל בקר את הזכות לכך שיומון ייחד לה טור שבועי , שנשא את שמה ואת תצלומה , 
שבו סופר לקהל מה עשתה ומה אמרה בשבוע החולף . הרבה דברי - הבל היו שם , 
עטופים בפרוות . אולי יספרו לי , לאיזו חברה חייב אדם להשתייך כדי שיזכה 
בתואר . אפשר להניח , שאנשי חברה קדישא , למשל , אינם באים בחשבון . 
ולא רק משום שאינם מבלים את עתות הפנאי שלהם בפתיחות ובנעילות של פאבים 
ומסעדות קקיוניים . גם אדם העומד באמת בראש חברה גדולה ומכובדת , ואינו 
מתנזר מבילוי סביר בחברת אנשים אינו ראוי לכבוד שזוכות לו בקביעות דוגמניות 
( קבועות או לעת - מצוא , רקדניות - בטן , ספריות ומעצבות , בעלות - 
חנות הנקראות " בוטיקאיות " , וסתם גברות שאינן עושות דבר , אך נדבקות 
ל"סלבריטיס " ( עוד מושג נפוץ במדורינו ) כזבובים אל נייר - דבק . אבל 
מה , הן אינן שוכחות להזמין למסיבה הקטנה בביתן כותבים וכותבות של מדורי - 
האיוולת . יחצ"נית קטנה ופרטית כבר תדאג לכך . " כתבו עליה בעיתון " 
זה משהו . לא חשוב מה כתבו . השאלה : מדוע עיתונים ומאירים באור - נגוהות 
דמויות מן השוליים והופכים אותן למרכז החיים המדומים ? 
