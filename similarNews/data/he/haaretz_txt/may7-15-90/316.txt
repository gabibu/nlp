ביטאונו של הרב אליעזר מנחם שך , " יתד נאמן " , יוצא בתוקף נגד הקמתה 
של ממשלת אחדות לאומית . במאמר ראשי שפורסם אתמול תוקף העיתון החרדי בחריפות 
את " העבודה " , וכותב : " לא הרצון לממשלת שלום הדריך את המערך ביוזמתו 
לפירוק הממשלה , אלא האשלייה , שאותה טיפח על האפשרות להקמת ממשלה צרה 
בראשותו . אין כל סיבה , איפוא , לצרף שוב את המערך כשותף שווה בממשלה 
רחבה , כדי שימשיך לנסות לשקם את עצמו , פוליטית , ולטוות בשנית תוכניות 
לפירוק הממשלה ולהקמת ממשלת מערך - שמאל בעתיד " . מתוך התייחסות שוללת לאזהרת 
הרב עובדיה יוסף כותב העיתון , כי " החששות מפני גורמים קיצוניים , אין 
לה , איפוא , על מה להסתמך , שכן בעת הכרעה מעשית , לא יזדקק שמיר לקולותיהם " . 
בסיום נכתב : " על תועמלני המערך להפסיק לבוז לאינטליגנציה של הציבור הרחב . 
הציבור אינו כה פרימיטיווי וחסר משכל ולא יקנה כל ססמא שדופה בעד ממשלת 
שלום ונגד ממשלת ימין שאין לה על מה להסתמך במציאות הפוליטית . 
