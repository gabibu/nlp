אלוף פיקוד המרכז לשעבר , האלוף עמרם מצנע , תקף אתמול בחריפות חסרת תקדים 
את מעשיו של אלוף משנה יהודה מאיר . מאיר עומד עתה לדין בביה"ד הצבאי המיוחד , 
ומואשם בהתעללות ובהתנהגות שאינה הולמת בכפרים ביתא וחווארה בינואר 8891 . 
בעדות שנמשכה כשלוש שעות , אמר האלוף מצנע לשופטים , בראשותה של נשיאת 
ביה"ד הצבאי המיוחד , אלוף משנה נילי פלד , שמעשהו של מאיר הוא שחור משחור , 
וכי המ"ף שביצע את פקודותיו היה צריך לסרב לפקודה . אלוף משנה יהודה מאיר 
נאשם כי ב91 וב12 בינואר 8891 , בעת היותו מפקד מרחב שומרון , הורה לחיילי 
פלוגה להוציא תושבים מבתיהם , להובילם למטע סמוך ושם להכות אותם ולשבור 
את ידיהם ורגליהם , כשהם כפותים ועיניהם קשורות במטליות . בתחילת עדותו 
סיפר מצנע שלאחר פרוץ האינתיפאדה הוחלט לשנות את הפקודות ולהביא להסתערות 
חיילים על מפגינים , במקום שיעמדו מרחוק . לדבריו , המפקדים קיבלו ונתנו 
הוראה חד משמעית , שהמכות אינן לצורכי ענישה אלא לשם פיזור הפגנות בלבד . 
, " אנו עסקנו בכך כל הזמן , כמעט בכל תדריך " , העיד , והוסיף שכל 
התכתיבים , ההוראות והפקודות הופנו גם אל יהודה מאיר . עוד אמר מצנע , 
שאין הגדרה מדויקת למתפרע , שאתה אפשר היה לצייד את החיילים . בתשובה לשאלת 
התובע , אלוף משנה מנחם פינקלשטיין , היכן התחום האפור , ענה מצנע : 
" קשה להחליט מתי הופך מתפרע לעציר . מה שברור שאסור להכות עציר . יש 
שטחים אפורים . במקרה של יהודה מאיר , זה לא אפור אלא שחור . המעשה הזה 
הוא שחור משחור : הולכים אנשים בכוונה מראש , אוספים אנשים מבתיהם , ללא 
שום שייכות לאירוע כלשהו , ומכים אותם . זה לא שטח אפור " , אמר . לדברי 
מצנע נודע לו על המעשים בביתא ובחווארה כשהגיע אליו חוקר מצ"ח לשאול שאלות . 
הדבר היה " כמעט שנה לאחר האירועים , במשך שנה שלמה הסתובבו קצינים בפיקוד 
ואני לא ידעתי מה היה ומה התרחש בכפרים הללו " . כעדותו , הוא נדהם " וזאת 
בלשון המעטה " , ומיד ביקש לאתר את סגן אלדד , מפקד הפלוגה שמילאה אחר פקודותיו 
של מאיר . המפקד אותר כעבור שבועיים , ומצנע אמר לו : " אתה הרי מכיר 
אותי , איך יכולת לחשוב שיש פקודות כאלה ? האם חשבת לרגע שיש פקודות לחיילים 
לשבור ידיים ורגליים ? לדעתי היה צריך לסרב פקודה " . נשיאת בית הדין שאלה 
אותו מפורשות אם אמר אותו הדבר למ"ף , ומצנע ענה : " אני חושב שאמרתי 
לו " . בפנותו לשופטים אמר מצנע כי " זה מקרה ברור לפקודה שהדגל השחור היה 
צריך להתנוסס מעליה " . מצנע אף העיד שהיו לו שיחות רבות עם יהודה מאיר , 
כשזה היה מפקד מרחב שומרון , ושהוא חלק בתחילה על הפקודות שניתנו לו . 
האלוף מצנע הכחיש מכל וכל כי היה ברשותו תיק מסמכים סודיים , שנקרא כביכול 
תיק האלוף . שלושת השופטים במשפטו של מאיר הם : אלוף משנה נילי פלד , אלוף 
משנה ( מיל . ) משה טלגם וקצין שלישי בדרגת אלוף משנה , ממערך השדה של 
צה"ל . 
