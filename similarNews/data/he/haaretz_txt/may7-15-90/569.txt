צופים את עלייתם של עוד אלפים ; בנסיבות אלה מתחייבת היערכות - חירום לאומית 
מיידית והצבת איש בעל שיעור - קומה וכושר ארגון בראש המערכת . שר הקליטה 
יצחק פרץ לא ניחן בסגולות אלה . קודם כל , משום שאין מאחוריו עורף פוליטי - 
מפלגתי . מאז פרש מש"ס הוא נתון לחסדיו של ראש הממשלה יצחק שמיר . שנית , 
פרץ איננו בעל מעמד וכישורים מתאימים לרכז את הטיפול הממלכתי בקליטה . 
כל אימת שהוא רוצה להגדיל את תקציב משרדו הוא עומד כעני בפתח לשכת רה"ם 
ומבקש תוספת תקציבית . מחלקת העלייה של הסוכנות פועלת באורח עצמאי ואינה 
רואה בפרץ גורם בעל כושר הכרעה ( הגם שבעקבות התפטרותו של יוסי ביילין פרץ 
מונה יו"ר ועדת המנכ"לים האחראית לטיפול בקליטה ) . משרד השיכון פועל 
אף הוא על - פי שיקוליו הוא , בתיאום עם משרד האוצר , בקביעת מספר הדירות 
שייבנו , מועדי תחילת הבנייה ומיקומן הגיאוגרפי של הדירות . שירות התעסוקה 
אף הוא איננו תחת פיקודו של פרץ . הוא הדין בגוף הממשלתי הממונה על הקשר 
עם יהודי בריה"ם , המשתייך פורמלית למשרד החוץ אך כפוף במישרין לרה"ם . 
כלומר , אין שום גורם ממלכתי הנושא באחריות כוללת לעידוד העלייה מבריה"ם , 
פתיחת נתיבי יציאה חדשים , זירוז קצב היציאה , הגברת קצב בניית הדירות 
ומציאת מקורות תעסוקה . אמנם כשגבר קצב העלייה הוקמה ביוני אשתקד ועדת 
שרים לקליטת העלייה בראשות שר האוצר פרס , אבל מאז פיטוריו של פרס מן הממשלה 
הוועדה אינה מתפקדת . גם ועדת המנכ"לים בראשות סגן שר האוצר לשעבר , ד"ר 
יוסי ביילין , , איבדה מכוחה בעקבות פרישתו של ביילין ומינויו של פרץ 
תחתיו . פרץ מרבה להתריע בשער . בישיבת הממשלה הוא הזהיר שרק % 62 מן העולים 
מצאו תעסוקה והדגיש שאם הממשלה לא תנקוט אמצעים מיידיים ליצירת מקורות תעסוקה , 
צפוי משבר . בישיבת - ממשלה אחרת הוא התריע כי אם לא יתחילו בבנייה נרחבת 
של דירות , מלאי הדירות להשכרה יאזל בששה חודשים . גם החלטת הממשלה , 
שהתקבלה בעידודו של פרץ , להעניק פטור ממס למשכירי דירות , פתרה רק באופן 
זמני את מצוקת הדיור . כשמדובר בעידוד עלייה ובקליטה בהיקף כה גדול נדרשים 
עבודת מטה יעילה ותיאום מרבי . פרץ חסר את הכלים והיכולת לגבש החלטות שיחייבו 
את כל הגורמים העוסקים בעלייה ובקליטה . ראשי הסוכנות היהודית נוהגים כלפיו 
בזלזול ואף לא הזמינו אותו להשתתף בדיוני חבר הנאמנים וההנהלה על נושאי העלייה 
והקליטה . במשרד השיכון מלגלגים על הצהרותיו כי יש להגביר את קצב העלייה . 
אין זה סוד שבעת הקמת ממשלת האחדות הלאומית בדצמבר 88 לא רצו שתי המפלגות 
הגדולות לקבל לידיהן את תיק הקליטה . הליכוד ראה בו תיק חסר סמכויות והמערך 
נשא עיניו לתיקי הביטחון , האוצר , החינוך , הבריאות והמשטרה . פרס 
ואנשיו הספיקו לשכוח שב8691 , כשהוקם משרד הקליטה , הוצב בראשו יגאל אלון . 
במרוצת השנים היה המשרד לנחלתן של השותפות הקואלציוניות הזוטרות , להוציא 
את התקופה שבה דוד לוי ( בראשית הקריירה המינסטריאלית שלו , אחרי המהפך 
של 77 ) ויעקב צור עמדו בראשו . במצב היום יש צורך ברשות מרכזית לעלייה 
ולקליטה , שתייעל את הטיפול בעולים . אבל לנוכח האילוצים הפוליטיים ספק 
אם היא תוקם בזמן הקרוב . לכן חייבים לפחות להציב בראש מערך העלייה והקליטה 
שר בכיר , עם מטה - על , סמכויות ותקציבים . אם שמיר לא יהיה ער בעת 
איוש התיקים בממשלתו החדשה לצורך להציב איש מרכזי ( כגון אריאל שרון או 
דוד לוי ) בראש מערך הקליטה , ותימשך המסורת של מינוי שר זוטר ממפלגה שולית , 
נראה שלא יהיה מנוס ממינוי ועדת חקירה ממלכתית לחקירת האחראים למחדלי הקליטה . 
מי ייתן את הדין על כך שההיערכות לקליטה היתה כה כושלת ? מדוע תקציב המדינה 
ל0991 , שהוגש לאישור הכנסת בינואר , התבסס על ההערכה שהשנה יגיעו רק 
04 אלף עולים , כשברור היה שצפויים 001 אלף ? מדוע משרדי הממשלה הנוגעים 
בדבר לא נערכו לגל העלייה והסתפקו בשליפת תוכניות מגירה ? מי נושא באחריות 
לכך שרק עתה הוחל בבניית 000 , 5 יחידות דיור לעולים ? 
