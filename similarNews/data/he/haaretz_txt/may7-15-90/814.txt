טקס חילופי המפקדים של כלא קציעות ייערך הבוקר בלשכתו של הרמטכ"ל רב אלוף 
דן שומרון . סא"ל זאב שאלתיאל יחליף את המפקד הנוכחי , אל"ם דוד צמח . 
שאלתיאל יועלה בטקס לדרגת אל"ם . אל"ם צמח , אשר שימש כמפקד כלא קציעות 
מאז תחילת האינתיפאדה , עוזב לתפקיד אחר , כנראה בפיקוד הדרום . נודע , 
כי אחת ההצעות הנבחנות בפיקוד דרום היא למנותו לתפקיד במערך השדה , אך 
בשלב זה לא מקבל אל"ם צמח את ההצעה , וממתין להצעות נוספות . אל"ם צמח 
הקים את כלא קציעות בהיותו קצין הנדסה של פיקוד דרום ופיקד עליו במשך שנתיים 
וחצי . בתקופת אל"ם צמח שהו במתקן הכליאה אלפי עצורים , עצירים , אסירים 
ואסירים מנהליים . כלא קציעות מאכלס כיום כ000 , 5 כלואים , והוא מחנה 
המעצר הגדול ביותר של צה"ל כיום . לאחרונה הורחב מתקן הכליאה ונוספה לו מכלאה 
נוספת . בצה"ל יש מגמה להמשיך ולהרחיב את המתקן על מנת שיוכל לקלוט כ02 
אלף כלואים . סא"ל שאלתיאל הוא איש משטרה צבאית . כזכור , הועברו לאחרונה 
מתקני הכליאה של צה"ל לניהולם של אנשי המשטרה הצבאית . למעשה כפופים המתקנים 
לקצין משטרה צבאית ראשית , כאשר בכל פיקוד אלוף הפיקוד הוא שאחראי על מתקן 
הכליאה מבחינה פיקודית . סגנו של שאלתיאל יהיה סא"ל שמעון מלול , מי שכיהן 
כמפקד אנצאר - 2 בעזה . מלול ננזף לאחרונה על - ידי אלוף פיקוד הדרום , 
מתן וילנאי , לאחר בריחתם של שני אסירים ממחנה אנצאר - 2 . 
