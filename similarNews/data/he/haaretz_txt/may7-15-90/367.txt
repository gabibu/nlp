אירועי שבוע הילד , המתקיימים בחסותה של רעיית הנשיא , אורה הרצוג , עומדים 
השנה בסימן עלייה וקליטה , וסיסמתם " כמה טוב שבאתם הביתה " . בין האירועים 
המתוכננים , מפגש סופרים שהתייחסו בספריהם לנושא העלייה והקליטה , עם ילדים 
כותבים . 022 מתנדבים צעירים יתקבלו בכנסת על - ידי ח"כים מוועדת החינוך 
ויקבלו תעודות הוקרה על מעשיהם . המתנדבים הצעירים יהיו אורחיהם של ראש עיריית 
ירושלים טדי קולק , וישתתפו בישיבת מועצת העיר . מלבד האירועים המרכזיים 
הקשורים לעלייה , יתקיימו פעולות מיוחדות עם ילדים חריגים , ילדים המאושפזים 
בבתי - חולים . בנוסף לאלה ייערך יום הילד במגזר הערבי ובכפרי הדרוזים . 
שבוע הילד מתקיים בישראל מזה 41 שנה , והוא נועד להתמקד בעולמם של הילדים , 
שאיפותיהם ומאוויהם . ראשיתו בהכרזת עצרת האו"ם על שנת הילד הבין - לאומית . 
את האירועים מארגנים משרדי החינוך , הרווחה והבריאות , הרשויות המקומיות 
וארגוני מתנדבים העוסקים בילדים ונוער . מטה הארועים פועל במרכז תרבות 
העמים לנוער בירושלים . 
