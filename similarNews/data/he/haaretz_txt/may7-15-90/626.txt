בדרך מתקציב הממשלה אל בעלי הזיכיון על אכסניית סנט גון ברובע הנוצרי של 
העיר העתיקה בירושלים הלכו לאיבוד חצי מיליון דולר , אמר אתמול ח"ך יוסי 
שריד ( רץ ) בדיון בכנסת בנושא ההתנחלויות . שריד גם הגיש בעניין תלונה 
למשטרה , כדי שזו תבדוק מאין יצא הכסף ולאן הגיע . השר רוני מילוא , שהשיב 
בשם הממשלה , אמר שאילו היה מדובר באתר קדוש או במקום פולחן , היתה הממשלה 
מתערבת מיד כדי לפנות כל פולש . אולם זהו מקום חילוני , שיש בו גם חנויות 
של מוסלמים , ולכן ראתה הממשלה בעניין " מימוש זכות הישיבה של יהודים בכל 
מקום בארץ " . הממשלה תמשיך להקפיד על כך שכל דת וכל זכות הקשורה לפולחן 
דתי יכובדו במלואן , הצהיר מילוא . הדיון בשש ההצעות לסדר היום בנושא זה 
שהתקיים אתמול בכנסת , התאפשר לאחר שיו"ר הכנסת דב שילנסקי דחה טענה שאסור 
לגעת בנושא הנדון בבתי המשפט , והיה סוער . חברי הכנסת הטיחו האחד בשני 
תיאורים לגלגניים וכינויי גנאי רבים . בסופו של דבר הועברו כל ההצעות , 
פרט לזו של אליקים העצני ( התחייה ) , לוועדה , שתיקבע על - ידי ועדת 
הכנסת . ח"ך שריד היה בין חברי הכנסת שבאו בטענות גם אל יו"ר הכנסת על השתתפותו 
בטקס הכנסת ספר תורה בקבר יוסף בשכם . שריד אמר שראה את שילנסקי " מכרכר 
ומפזז " עם ספר תורה , והוא " בז לו בלבו " . חזיונות כאלה , ומעשים 
כמו ההתגרות בעיר העתיקה , צפויים בוודאי לרוב אם תקום בימים הקרובים ממשלת 
ימין קיצוני , שבה יהיה אריאל שרון שר הביטחון ורחבעם זאבי שר המשטרה . 
" אולי תהיו עם ממשלה שלמה , אך תשארו עם חצי עם " , הזהיר שריד . חיים 
אורון ( מפ"ם ) עורר זעם בסיעות הימין כאשר כינה את הרב לוינגר " פוגרומיסט " . 
במו אוזניו אמר אורון כי שמע את לוינגר אומר " חבל שלא קלעתי " עת דיבר 
על הירי שלו לעבר ערבי . מי שמוביל לקבר יוסף , לדוגית , ולרובע הנוצרי , 
מדליק מדורה כפולה : הוא מצית אש בין שני העמים החיים בארץ , והוא מבעיר 
את יחסינו עם האומות . ראובן ריבלין ( ליכוד ) אמר כי הבישוף היווני טימותי 
אמר בשבת האחרונה בתיאטרון ירושלים כי אין לו התנגדות להחכיר או להשכיר 
אדמות ליהודים . הכנסייה היוונית מסרה אדמות ליהודים במקומות רבים בירושלים . 
לגביו העניין הוא אזרחי , שכן לארמני שמכר את המקום כביכול ליהודים , 
לא היתה זכות אחיזה בו מאז שנת 28 . ריבלין טען , שמי שהפך את הנושא 
לבעיה בין - עדתית הם " הבישוף שריד , ההגמון טדי קולק , ולהבדיל פייסל 
חוסייני " . חגי מירום ( מערך ) אמר שספר התורה בשכם הרעיש את כל המדינה . 
ההוכחה , לדברי מירום למשמעות האמתית של המעשה בקבר יוסף היה שח"ך צחי 
הנגבי מן הליכוד ורחבעם זאבי ממולדת נישאו שם על כפיים כלומר , זה היה 
מעשה פוליטי באמתלה של טקס דתי . אליקים העצני ( התחייה ) אמר שיש קשר 
ברור בין המתנגדים להתנחלות זו לבין ההתנגדות לעלייה . פייסל חוסייני , 
בן אחיו של המופתי חאג אמין , הוא שארגן הפגנה פרועה מוסלמית - נוצרית 
נגד ההתנחלות בירושלים . הממשלה שתקום לא תהיה קשורה לשום " נומרוס קלאוזוס " 
לגבי יהודים . יהודים יישבו בכל מקום בארץ - ישראל , בחברון , בשכם , 
וליד כל כפר ערבי תוקם התיישבות יהודית . רק כך יקדמו את העם והארץ , 
הצהיר העצני . קפידבינכל רכישה שהיא , למען צה"ל או למען העולים , תצטרך 
להתבצע קודם כל בארץ , ורק אם אין אלטרנטיווה כזאת יפנו לחו"ל , אמר 
אתמול השר רוני מילוא בתשובה על הצעות לסדר היום שנושאן היה התוכנית של 
צה"ל להפסיק את הזמנות המדים במפעלי כיתן דימונה בשנת 1991 . קפידבינבהסכמת 
השר רוני מילוא החליטה אתמול הכנסת לקיים דיון במליאה בהצעה למנות גוף לבדיקתה 
של שיטת הבחירות ושיטת הממשל . ההצעה לסדר היום בנושא הקמת ועדה נשיאותית 
לבדיקת העניין הועלתה על - ידי חגי מירום ( מערך ) . מירום אמר שיש בכנסת 
אנשים טובים , פרופסורים , אנשים חושבים , שאינם מושחתים , ובכל זאת 
השיטה הקיימת אינה מאפשרת להם להחליט על משהו שונה מן הקיים . מילוא הביע 
ספקות אם יש להוציא דבר רגיש כמו שיטת הבחירות מסמכותם של הח"כים . 
