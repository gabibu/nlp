אלף רופאים יקיימו ביום שני הקרוב שביתת אזהרה בת 42 שעות . על כך החליטה 
אתמול ההסתדרות הרפואית בישראל . השביתה היא במחאה על החלטת המחזיק בתיק 
האוצר , השר דן מרידור , והמחזיק בתיק הבריאות , השר אהוד אולמרט , להגיש 
תביעה משפטית נגד קופת חולים הכללית , כדי לחייב אותה לבטל העלאות שכר חריגות 
לרופאים במתקניה . השביתה תקיף את כל בתי החולים הממשלתיים , בתי החולים 
של קופת חולים הכללית ובתי חולים ציבוריים אחרים לרבות " הדסה " , את הרופאים 
במרפאות כל קופות החולים ולשכות משרד הבריאות . בתי החולים יעבדו ביום השביתה 
במתכונת שבת , ויבוצעו ניתוחים וטיפולים דחופים בלבד הקשורים בהצלת חיים . 
מרפאות הקהילה ומרפאות החוץ בבתי החולים תהיינה סגורות . השביתה תחל בשעה 
שבע בבוקר ותסתיים בשבע בבוקר שלמחרת . יו"ר ההסתדרות הרפואית , ד"ר מרים 
צנגן , אמרה כי כל הרופאים במדינה " יעמדו כחזית אחת כנגד כל מגמה לפגוע 
בשכרם או בשכר מגזרים מסוימים במערכת הרפואית " . עוד אמרה , שהרופאים 
לא יתנו לשרים לגרום לשוויון בשכרם " על ידי הורדת שכר במגזר כל שהוא " . 
לדבריה , ההסתדרות הרפואית נאלצה לנקוט צעד זה מאחר שהשרים לא הכריזו שהם 
חזרו בהם , וכי אין כל כוונה לפגוע לאלתר בשכר הרופאים . מזכירות ההסתדרות 
הרפואית החליטה אתמול שלא לחתום עם האוצר על הסכם השכר הקיבוצי של הרופאים 
לשנים 889891 , עד אשר תישמע הצהרה ברורה כזו . בעקבות דרישת ארגון רופאי 
המדינה משרי האוצר והבריאות להשוות את שכרם לשכר הרופאים בבתי החולים של 
קופת חולים הכללית , הודיע אולמרט לפני שבוע כי בהתייעצות עם המחזיק בתיק 
האוצר ועם פרקליטות המדינה תוגש תביעה משפטית נגד הנהלת קופת חולים הכללית , 
על מתן העלאות שכר חריגות לרופאים ולעובדים אחרים . לטענתו , נוצר כך 
פער של למעלה מ%52 בין הכנסת הרופאים ועובדי המנהל והמשק במערכת הממשלתית , 
לבין זו שבקופ"ח הכללית . העלאות השכר ניתנו בקופת חולים החל מאוגוסט 8891 
במסווה עבודה במשמרת שנייה , לצורך קיצור תורים לניתוחים , אבחונים וטיפולים . 
ההעלאות הן חלק מתלוש המשכורת . לאחר מו"ם ממושך עם ארגון רופאי המדינה 
נחתם בספטמבר הסכם לתקופה של ששה חודשים , על תוספת הכנסה לצורך קיצור תורים 
בבתי החולים הממשלתיים . תוקפו של ההסכם פג במארס והוארך עד לסוף מאי , 
ובשל בעיות תקציביות יש קושי להמשיכו . רופאי המדינה מאיימים להשבית את 
המערכת הממשלתית אם לא יושווה שכרם לשכר עמיתיהם בקופת חולים , ובשל איום 
זה החליט אולמרט להגיש תביעה נגד קופת חולים כדי לאלצה להוריד שכר . 
