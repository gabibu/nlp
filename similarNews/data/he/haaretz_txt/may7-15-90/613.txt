יוהנסבורג ( ע"ר ) . נלסון וויני מאנדלה עברו להתגורר בווילה בת 51 חדרים 
בעיירת השחורים סווטו , בפרברי יוהנסבורג . שכנים סיפרו כי בני הזוג מאנדלה 
עברו לפני מספר ימים ממה שכינו " קופסת גפרורים " בשכונת אורלאנדו שבסווטו , 
שם התגוררו מאז שוחרר מנהיג הקונגרס הלאומי האפריקאי מן הכלא בפברואר . 
מנהיגי הקהילה מתחו ביקורת על החלטתו הקודמת של מאנדלה לחזור למעונו שלפני 
מאסרו ב2691 , בטענה שמנהיג העם ראוי למגורים טובים יותר . את הבית החדש , 
במרחק קצר מהבית הישן , בנתה ויני בתקופת מאסרו של בעלה . המימון לבנייה 
התקבל מכספי תמלוגים שקיבלה עבור ספרה " חלק מנשמתי הלך אתו " , ומקרן נאמנות 
שהוקמה בידי ידידים . הבית עמד שומם עד עתה וחובל בידי אלמונים . שיפוצו 
עלה כ004 אלף דולר . הבית המפואר , הבולט על רקע העוני והלכלוך בסווטו , 
ניצב לא הרחק מבתיהם של הארכיבישוף דסמונד טוטו , ועמיתו של מאנדלה להנהגת 
הקונגרס וולטר סיסולו . מומחים אמרו כי הווילה מהווה סיכון ביטחוני , מאחר 
שהיא ניצבת על צלע גבעה ומהווה מטרה נוחה למתנקשים פוטנציאליים . 
