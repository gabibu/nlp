דירקטורים מטעם המדינה בחברות הממשלתיות דורשים מרשות החברות הממשלתיות כי 
החברות , שבהן הם מכהנים כדירקטורים , יבטחו אותם למקרה שיוגשו נגדם תביעות 
במסגרת מילוי תפקידם . הדירקטורים העלו את הדרישה בפני מנכ"ל רשות החברות 
הממשלתיות וזה העבירה לדיון בפני הוועדה המייעצת של רשות חברות ממשלתיות . 
בישיבה האחרונה של הוועדה בראשותו של פרוף יוסף גרוס , שנערכה בסוף השבוע 
שעבר , הועלתה השאלה האם יש מקום שהמדינה תיענה לדרישה ותבטח את הדירקטורים . 
זאת , מאחר שכיום קיימת מגבלה לגבי החברות בכל הקשור לביטוח דירקטורים . 
במהלך הדיון נמסר כי מספר חברות ציבוריות כמו אי . די . בי . ואחרות ביטחו 
כבר את הדירקטורים בחברות הבנות שלהם . זאת לאור חוות דעת משפטיות כי החברה 
האם יכולה לבטח את הדירקטורים של החברות הבנות . מנכ"ל רשות החברות , זאב 
רפואה , ביקש לקבל חוות דעת מקצועיות בטרם יגבש את עמדתו . כמה חברים בוועדה 
העלו את האפשרות ליידע את כל הדירקטורים כי אין להם כל ביטוח וכי הם חשופים 
לתביעות מצד החברה או מצד ג . החשש מפני אי - קיומו של ביטוח נובע מתביעות 
משפטיות שהוגשו באחרונה ושבהן נתבעו דירקטורים לדין בשל מחדלים או רשלנות 
של החברות . 
