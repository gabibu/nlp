הוועדה המרכזת של ההסתדרות דחתה הצעה להעניק למנכ"לים בתאגידים הסתדרותיים 
ובמוסדות ארגוניים תנאי שכר זהים לנבחרים בוועדה המרכזת , לרבות תנאי פרישה 
משופרים . קופת חולים לבדה תבעה להעניק מעמד כזה לשורה ארוכה של מנך " לים 
וסמנכ"לים בבתי חולים ובמחוזות . ההצעה נדחתה פה אחד בראשית השבוע , מחשש 
שתעורר תגובות נזעמות . ההצעה הוצגה על - ידי ראש אגף המינהל בוועד הפועל , 
לאחר שהסביר כי צמצם באורח ניכר את היקף התביעות ממוסדות הסתדרותיים שונים . 
לנבחרי הוועדה המרכזת מובטחים תנאי פרישה משופרים בהגיעם לגיל 55 ומעלה , 
לאחר שתי קדנציות בנות ארבע שנים , ומדובר ב%3 צבירה פנסיונית לכל שנת 
כהונה , במקום % 2 לכלל השכירים . כן מדובר בשכר הזהה לדרגה כ"ד של הדירוג 
האחיד , שהיא דרגת השיא בסולם השכר בשירות הציבורי . יחד עם זאת , מציינים 
בהסתדרות , שתנאי השכר והפרישה של הנבחרים בוועדה המרכזת בהשוואה לחברי 
כנסת והפקידות הבכירה במשרדי הממשלה נחותים יותר . 
