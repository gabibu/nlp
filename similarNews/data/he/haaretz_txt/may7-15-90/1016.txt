החולים של קופת - חולים הכללית , ובתי - חולים ציבוריים אחרים , לרבות 
" הדסה " . ישבתו גם הרופאים במרפאות של כל קופות - החולים ובלשכות משרד 
הבריאות . הלילה הוציא בית - הדין לעבודה צווי מניעה נגד עובדי המנהל והמשק 
בבתי - החולים הממשלתיים , אך אלו הודיעו כי לא יכבדו את הצווים ולא יופיעו 
היום לעבודתם . בתי - החולים יעבדו היום במתכונת שבת , ויבוצעו בהם רק ניתוחים 
וטיפולים דחופים , הקשורים בהצלת חיי אדם . מרפאות החוץ בבתי - החולים 
תהיינה סגורות . במרפאות הקהילה יינתנו שירותי בתי - מרקחת , מעבדות ושירותי 
אחיות . אם יעמדו עובדי המנהל והמשק בסירובם לכבד את הוראת בית - הדין לעבודה 
תשותק היום כל מערכת האשפוז הממשלתית . לא יסופקו שרותי מזון , כביסה , 
ניקיון , קבלת חולים לאשפוז ולטיפולים ועוד . שירותים יינתנו רק בחדרי 
ניתוח , חדרי לידה , ומחלקות טיפול נמרץ , אונקולוגיה ודיאליזה . שביתת 
הרופאים , שעליה החליטה ההסתדרות הרפואית בישראל , באה במחאה על החלטת 
ממלא - מקום שר האוצר , דן מרידור , וממלא - מקום שר הבריאות , אהוד אולמרט , 
להגיש תביעה משפטית נגד קופת - חולים הכללית , כדי לחייב אותה לבטל העלאות 
שכר חריגות , שניתנו לרופאים ולעובדי המנהל והמשק במתקניה בשנתיים האחרונות . 
מדובר בהסכם לקיצור תורים , שנחתם באוגוסט 8891 , שהוא בפועל הסכם שכר , 
המבטיח לרופאים תוספת הכנסה של 000 , 1005 , 1 שקלים בחודש , תוספת הכנסה 
לרופאי הקהילה ושיפור הכנסתם של עובדי המנהל והמשק , הכולל ביטול דרגות 
י"ד - ט"ו בדירוג האחיד . ההחלטה להגיש תביעה משפטית נובעת מהעובדה , שהאוצר 
אינו יכול להיענות עוד לתביעות הרופאים ועובדים אחרים במערכת להשוות את תנאיהם 
לתנאי העובדים המקבילים בקופת - חולים . אתמול לא התנהלו כל מגעים בין האוצר 
ומשרד הבריאות לבין הרופאים , וגם הוצאת צווי מניעה נגדם אינה ישימה , 
מאחר שהרופאים עובדים במגזרים שונים . מכל מקום , אין באוצר כוונה לסגת 
מההחלטה להגיש תביעה משפטית . אמש , סמוך לחצות , הוציא בית - הדין לעבודה 
בירושלים , במעמד צד אחד , צווי מניעה נגד עובדי המנהל והמשק בבתי - החולים 
הממשלתיים , במטרה למנוע את השבתת בתי - החולים מהיום . נציגי העובדים , 
שלא נכחו בדיון , הודיעו כי אין בכוונתם לכבד את הוראת בית - הדין . לדבריהם , 
יש בידיהם היתר מיו"ר האגף לאיגוד מקצועי בהסתדרות , המתיר להם לנקוט עיצומים 
במשך שלושה ימים , במחאה נגד משרדי הבריאות והאוצר , המסרבים לחתום עמם 
על הסכם לתוספת הכנסה , שנועדה לצמצם את הפער בהכנסות בינם לבין העובדים 
בבתי - החולים של קופת - חולים הכללית . הממונה על השכר באוצר , יעקב דנון , 
אמר כי הוא רואה בחומרה את החלטת העובדים להפר את החלטת הית - הדין , וכי 
בכוונת האוצר לנכות את שכר ימי השביתה ממשכורתם , כפי שהיה בעבר . 
