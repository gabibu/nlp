בכתבה שפורסמה שלשום בעיתון " ניו - יורק טיימס " נטען כי בנק הפועלים 
מימן משלוח של אוניית נשק מנמל חיפה למדינת אנטיגואה . על פי הפרסום , הוסב 
יעדו הסופי של הנשק , ובתיווך אנשי העסקים הישראלים , יאיר קליין ומוריס 
צרפתי , הגיע בסופו של דבר לסוחרי נשק בקולומביה . היקף העסקה הכולל נאמד 
ב057 אלף דולר . מבנק הפועלים נמסר אתמול כי לא ידוע להם על עסקה , שבה 
מימנו משלוח נשק , אשר יעדו הסופי הוא סוחרי סמים . עם זאת , מהבנק נמסר 
אתמול כי אין כוונה לתבוע מה"ניו - יורק טיימס " להכחיש את הפרסום , אלא 
לתת לעניין לרדת מהכותרות . לשלושת הבנקים הישראליים הגדולים חברות בנות 
בניו יורק , והבנקים והחברות הבנות מקיימים קשרים עסקיים עם גורמים ממלכתיים 
ופרטיים בדרום אמריקה , כולל מימון עסקות נשק . הם גם מגייסים משם כספים , 
שלעתים מתגלגלים לארה"ב בדרכים עקלקלות . כמו גם לגבי בנקים אמריקאיים 
רבים נתבעו גם שלושת הישראליים לתת הסברים לממשל לגבי חשבונות מסוימים בפנמה , 
במסגרת המאבק בסמים . 
