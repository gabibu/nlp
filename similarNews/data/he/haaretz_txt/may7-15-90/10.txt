קופנהאגן ( מיוחד ל"הארץ " ) . קבוצת אמודאים השלימה את כל ההכנות להעלאת 
הצוללת הגרמנית יו354 מקרקעית הים , סמוך לקופנהאגן . לאחר מו"ם שנמשך ארבע 
שנים הסכימה ממשלת דנמרק להתיר את משיית הצוללת , שטובעה ב5 במאי 5491 על - 
ידי מטוס בריטי במיצר הים בין דנמרק לשוודיה . יו354 היתה הצוללת האחרונה 
שהפליגה מנמל קיל לפני גמר מלחמת העולם השניה . על הצוללות הוטענו בין היתר 
21 עד 81 תיבות ברזל ומזון רב . הצוללת אמורה היתה להפליג לדרום - אמריקה . 
יו354 מונחת בעומק 56 מטר מתחת לפני המים ולא תהיינה בעיות להעלאתה . אולם 
בעיות משפטיות יתעוררו אם יתברר כי בתיבות הברזל מצוי רכוש רב . הצוללת 
טובעה במים בין - לאומיים . קיימות השערות כי בצוללת מצוי אוצר גדול של 
זהב , יהלומים , ותכשיטים שנשדד מיהודי אירופה . בין הטוענים לבעלות על 
הרכוש , אם יתגלה כזה , הקונגרס היהודי העולמי . הוצאות משיית הצוללת , 
המסתכמות בכשני מיליון דולר , מומנו על - ידי רשת טלוויזיה אמריקאית . 
