בקרב גורמי ביטחון ואלופי צה"ל , קיימת התנגדות לפתיחת האוניברסיטאות בשטחים . 
ולמעשה החלטת ראש הממשלה שמיר ומתאם הפעולות בשטחים שמואל גורן התקבלה בניגוד 
לעמדת חלק מאלופי צה"ל . כך מסרו מקורות צבאיים . אלוף פיקוד הדרום , האלוף 
מתן וילנאי , הביע עמדה נחרצת בפני הרמטכ"ל , כי הוא מתנגד לפתיחת האוניברסיטאות . 
לדברי האלוף וילנאי , פתיחת האוניברסיטאות , המהוות מקור השראה להגברת 
האלימות בקרב התושבים , עלולה להפר את האיזון הקיים . האלוף חושש מהגברת 
האלימות והפרות הסדר בשטח . גם האלוף משה בר כוכבא מתנגד להחלטה על פתיחת 
האוניברסיטאות ואמר בפורומים צבאיים כי עדיין לא הגיע הזמן לצעד כזה . האלוף 
בר כוכבא הוסיף , כי קודם יש לחסל את האינתיפאדה . עוד נודע כי גם עמדת 
הרמטכ"ל בנושא אינה תומכת באופן ברור בהחלטה לבדוק את פתיחת האוניברסיטאות . 
מקורות צבאיים בכירים אמרו כי למעשה רוב גורמי הביטחון והפיקוד הבכיר בצה"ל , 
מתנגדים לצעד זה . מי שקיבל את ההחלטה הוא ראש הממשלה בהתייעצות עם גורמי 
הביטחון , אך בניגוד לעמדת חלק מאלופי צה"ל , אמרו המקורות . קפידבינההחלטה 
לשקול את פתיחתן של האוניברסיטאות בשטחים , באה בעקבות התייעצויות שקיים 
ראש הממשלה , יצחק שמיר , הממלא גם את תפקיד שר הביטחון , עם גורמי הביטחון , 
עם מתאם הפעולות בשטחים שמואל גורן , ועם ראשי המינהל האזרחי בשטחים . 
מערכת הביטחון תחדש את הלימודים באוניברסיטאות בשטחים בשלבים . מקורות ביטחוניים 
מסרו אמש כי מערכת הביטחון התחייבה בפני ראש הממשלה לחדש , בתוך שבועות 
ספורים , את הלימודים לפחות באחת משבע האוניברסיטאות שנסגרו בתחילת האינתיפאדה . 
התנאי לפתיחת האוניברסיטאות הוא הביטחון , ולהערכת גורם ביטחוני בכיר התחייבו 
המנהלים באוניברסיטאות לשמור על השקט ולקיים לימודים אקדמאיים , כמו בכל 
האוניברסיטאות בארץ . בימים הקרובים יימשכו הפגישות בין מנהלי האוניברסיטאות 
לראשי מערכת הביטחון כדי לדון בסדרי פתיחתן של האוניברסיטאות . גורם ביטחוני 
הדגיש כי " יש החלטה לפתוח את האוניברסיטאות , אך אם יהיו הפרות סדר הן 
ייסגרו " . מתאם הפעולות בשטחים שמואל גורן אמר אמש בשיחה ל"הארץ " , כי 
למעשה יש מספר תנאים בסיסיים לפתיחתן של האוניברסיטאות . התנאי העיקרי הוא 
הביטחון : " אם יהיה שקט באוניברסיטאות , ולא יהיו הסתות , הפרות סדר 
והתפרעויות , זה יהווה מדד לפתיחת מוסדות נוספים . השיקול הביטחוני הוא 
שמוביל אותנו " , אמר גורן . בתשובה לשאלה האם התחייבו מנהלי האוניברסיטאות 
לשמור על שקט , אמר גורן : " יש לנו הבטחה מכל המנהלים שאתם נפגשנו בימים 
האחרונים , לשמור על שקט באוניברסיטאות , אך כידוע לך אין לנו ערובה לכך , 
ואם נפתח אוניברסיטה מסוימת , ויהיו שם הפרות סדר אז לצערי הרב , נסגור 
אותה " . לדברי מתאם הפעולות בשטחים , ההחלטה לפתוח בהדרגה את האוניברסיטאות 
באה לאור ההצלחה בפתיחתם של מוסדות חינוך אחרים בשטחים : " הניסיון שלנו 
בפתיחת הקולגים ובתי הספר בשטחים , הוכיח כי ירדה האלימות ולמעשה אנו נוקטים 
עתה בניסיון דומה באוניברסיטאות " . עוד אמר גורן , כי בכל אוניברסיטה שתיפתח , 
יעמדו גורמי הביטחון על כך שלא ייכנסו מסיתים , כמו שהיה בעבר . לסופר 
" הארץ " נודע , כי גורמים אמריקאים בירכו על הודעת מערכת הביטחון לשקול 
פתיחתן בהדרגה של האוניברסיטאות . ראשי המינהל האזרחי ביהודה , שומרון וחבל 
עזה והמושלים הצבאיים , ימשיכו לקיים פגישות עם מנהלי האוניברסיטאות ויציגו 
את התנאים לפתיחתן בהדרגה . בשבע האוניברסיטאות ביהודה שומרון ועזה , אשר 
נסגרו בתחילת האינתיפאדה , למדו כרבע מכלל האוכלוסייה בשטחים . קפידבין ( 
ע ) . מועצת הנאמנים של אוניברסיטת אל נגאח בשכם , מינתה אתמול את ד"ר 
שוכת אל כילאני לנשיא האוניברסיטה במקומו של ד"ר מונזיר סלח , אשר גורש 
מיו"ש ב4891 , בשל פעילות הסתה . מקורות פלשתיניים בשכם טוענים , כי מינוי 
נשיא לאוניברסיטת אל נגאח , לאחר תקופה ארוכה , בא לרגל חידוש הלימודים 
המתוכנן על ידי המינהל האזרחי ביו"ש . 
