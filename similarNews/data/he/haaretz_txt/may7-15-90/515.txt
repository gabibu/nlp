דמשק ( ע"ר ) . נשיא סוריה , חאפז אסד , הודיע למזכ"ל הליגה הערבית , 
כי את פיסגת החירום הערבית יש לקיים באתר שאיננו שנוי במחלוקת . אסד אמר , 
כי מבחינתו הפיסגה חייבת להתכנס רק לאחר כינוס כל שרי החוץ הערביים , ועליהם 
להחליט על האתר הנייטרלי בו תתקיים . אם לא תתקבל החלטה כזו , לא תשתתף 
סוריה בפיסגה . בכך הפחית אסד את הסיכויים עד למינימום לגבי האפשרות כינוס 
פיסגה ערבית בעיראק . לעומת הנשיא הסורי הודיע אתמול ראש ממשלת ירדן , מודאר 
בדרן , כי חייבת להיות פיסגה ערבית בהקדם , ובעיראק . נשיא עיראק , סאדם 
חוסיין , העביר שדר לנשיא מובראק ובו דרישה עיקרית לכנס את הפיסגה בבגדד 
ולא לדחות אותה כפי שמבקש הנשיא אסד . מצרים תסכים בסופו של דבר לפיסגה . 
כך מתברר מאיגרת סודית שהעביר שר החוץ המצרי , עבדל - מגיד , למנהיג אש"ף , 
יאסר ערפאת , שפרטיה נודעו אמש . ירדן ועיראק העבירו למצרים ולערב הסעודית 
את עמדותיהם המחייבות פיסגה ודיון בדרכים על שמירת הביטחון הלאומי הערבי . 
אמש , בתום שיחתם של הנשיא מוברק ויורש העצר הסעודי , האמיר עבדאללה , 
סיכמו השניים להמשיך את המאמצים לשכנע את כל מנהיגי ערב לבוא לפיסגה ולהכין 
את סדר היום בהקדם האפשרי . לפחות 51 מ22 החברות בליגה הערבית הודיעו על 
תמיכתן בפיסגה שזומנה על - ידי בגדד , כדי לדון בביקורת המערבית על עיראק 
ובנהירה ההמונית של יהודים סובייטים לישראל . 
