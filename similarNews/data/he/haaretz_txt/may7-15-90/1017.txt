קאן ( מיוחד ל"הארץ " ) . במסגרת התחרות בפסטיבל הוקרנו אתמול שני סרטים . 
" החקירה " , המייצג את פולין בפסטיבל , ו"בוא וראה את גן עדן " של הבמאי 
אלן פארקר . " החקירה " הוא סרט פולני של הבמאי ריצרד בוגאסקי , הגולה 
בקנדה . זהו סרט שצולם כבר ב2891 והתר להקרנה רק באחרונה , בעקבות השינויים 
הפוליטיים בגוש המזרחי . הסרט הפולני עוסק בביקורת נוקבת על המשטר והשיטה 
הקומוניסטית בשנות החמישים המוקדמות בפולין . בתפקיד הראשי בסרט מופיעה 
כריסטינה ינדה , אחת השחקניות המפורסמות של פולין , הזכורה מסרטו של ויידה 
" איש הברזל " . ינדה היא זמרת קברטים לא פוליטית , הנעצרת ללא סיבה , 
ועוברת סדרת עינויים וחקירות , בה היא עומדת בגבורה עילאית , רק בשל רצונם 
של שירותי הביטחון להשתמש בה כעדה במשפט פוליטי מבוים . הסרט השני שהוקרן 
אתמול הוא " בוא וראה את גן העדן " של הבמאי האנגלי אלן פארקר ( " אקספרס 
של חצות " ) . הסרט מתייחס לתקופה של מלחמת העולם השנייה , עת הוחזקו מעל 
ל011 אלף יפאנים - אמריקאים , רובם בעלי אזרחות אמריקאית , במחנות מעצר 
בארצות - הברית באופן הנוגד את החוקה , ללא משפט וללא סיבה , לבד מזהותם 
האתנית . פארקר , שבסרטו הקודם " מיסיסיפי בוערת " יצא נגד הגזענות כלפי 
השחורים בדרום ארצות - הברית בשנות ה06 , יוצא בסרט זה נגד גזענות אחרת . 
בסרט מוצג סיפור אהבה בין גבר אמריקאי ( דניס קוויד ) לאשה ממוצא יפאני , 
סיפור נישואיו אליה , והטרגדיה העוברת על משפחתה ועל חייהם כזוג באותן 
שנים , בהן בילו אזרחים אמריקאים - יפאנים במחנות הסגר . 
