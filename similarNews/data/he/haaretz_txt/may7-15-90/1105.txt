התנגשות חזיתית בין שמעון פרס לבין יצחק רבין העניקה אמש גושפנקה רשמית להתמודדות 
המתוחה והמסעירה שהתקיימה עד כה בין מקורבי שני המחנות בתקשורת בלבד . בישיבת 
סיעת מפלגת העבודה ולשכתה שהתקיימה במשכן הכנסת נשאו השניים נאומים תקיפים 
וזועפים , והגבירו את המתח בראיונות שהעניקו מחוץ לאולם . הקו של פרס : 
עשיית החשבונות הפנימיים עכשיו היא משגה ; כשהמנדט היה בידי המערך השכיל 
הליכוד להתאחד ; כשהמנדט להרכיב ממשלה בידי יצחק שמיר " אנו מסייעים לו 
באיתות לש"ס ולאגודת - ישראל שאצלנו הולכים לריב " . יש להמתין עד שיחלפו 
63 הימים של שמיר , " מה בוער , אין לנו זמן ? . . . אני מציע לדחות 
את עריפת הראשים לעוד שבועיים " . עדיין קיים תיקו ביחסי הכוחות בין הגושים , 
ובכל תביעה לאיזון ( בממשלת אחדות ) נושא הרוטאציה הוא חלק מהעניין , 
אמר פרס , והוסיף : " לא ייתכן שכל אחד יקבע סדר - יום למפלגה , הפור 
טרם נפל " . בפנותו לעבר רבין , הטעים פרס כי אין הוא מונע התמודדות או הדחות , 
" אבל עם קצת אחריות ופחות אגואיזם " . פרס דחה את ההאשמות שהועלו נגדו 
לאחרונה : הגוש הכולל בכנסת לא פחת בבחירות 8891 ; נכון שהיה לו מטה אישי , 
כנהוג בכל מפלגה דמוקרטית ; האופי הנשיאותי של מסע הבחירות שלו נבע מהעובדה 
שהליכוד בחר בו כיעד יחיד להשמצות , ואיש במפלגת העבודה לא התנדב לתפוס 
תפקיד זה . מחוץ לחדר הישיבות אמר פרס כי " זה היה משגה להקים את ועדת הבדיקה 
של המפלגה לחקור את הכישלון בבחירות . מדוע הליכוד לא הקים ועדה כזאת אחרי 
שהפסיד שמונה מנדטים מאז 1891 ? על מה אסיק מסקנות , על מיתוס שאתם יוצרים ? 
הקו של רבין : הוא גאה שהוביל את מפלגת העבודה לממשלת האחדות , שהישגיה 
רבים במניעת התנחלויות מן הסוג המקובל על ממשלת הימין הצרה , כפי שנראו 
בחודש וחצי האחרונים בקבר - יוסף ובכפר - אדומים וברובע הנוצרי בירושלים , 
וגאה על הצגת תוכנית השלום האופרטיבית . " אני גאה שפעלתי יותר מכל שר 
של מפלגת העבודה לקידום השלום , במשא - ומתן עם המצרים והאמריקאים , כולל 
יותר מפרס " . כנגד זאת , טען רבין , היו מי במפלגת העבודה שניסו להידבר 
מאחורי גבו עם אש"ף בהולנד ( רמז ליוסי ביילין ) ; ושרי החישוקים של הליכוד 
בלמו את תהליך השלום . " מישהו אולי חושב שיצחק מודעי ואברהם שריר הם התגלמות 
הליברליזם והמתינות , וכאילו אינם שייכים לחישוקאים . זו קונספציה מוטעית " , 
קבע רבין . עוד טען , כי רבים בעבודה לא הבינו את עמדת החרדים ; היתה 
אופוריה במפלגת העבודה לבטל את ממשלת האחדות לטובת ממשלה צרה . רבין הכחיש 
כי הכשיל את הקמת הממשלה הצרה כיוון שרצה למנוע את ראשות הממשלה מפרס . 
אבל " עברנו תקופה של ביזיון מעשי וקונספטואלי " . על מפלגת העבודה להיערך 
לאופוזיציה , הוסיף , והדבר מצריך לקבוע מדיניות של ביטחון ושלום , לתמוך 
בשינוי שיטת הממשל שהסתאבה ולקבוע מי יוביל את האופוזיציה . קפידבינעל הטענה 
שהושמעה , לפיה פרס מבקש בסך - הכל להמתין עם המאבק הפנימי עד לסיום המנדט 
של שמיר , הגיב רבין : " תשע שנים אני מכיר את האו - טו - טו של פרס . 
מגוחך שמי שהיום מסביר כי צריך למנוע ממשלה ימנית צרה הוא בדיוק פרס , 
אבי תאוריית הממשלה הצרה " . משנשאל על אפשרות להרכיב ממשלת אחדות , אמר 
רבין כי נטה להשיב בחיוב ליזמת המפד"ל , אבל המנדט בידי שמיר . ברמזו לפרס 
אמר כי " אם מישהו חושב שניתן לחזור לממשלה צרה הוא פשוט משלה את עצמו " . 
בתשובה לשאלה אחרת , אמר רבין כי לא נמנה על יוזמי הקמתה של ועדת הבדיקה 
המפלגתית , וגם טרם קרא את הדו"ח שלה , אבל אם פרס מתנגד לה יש לו מן הסתם 
סיבות לכך . רבין תומך בפריימריס לבחירת מנהיג המפלגה ( וגם בבחירות אישיות 
לראשות הממשלה ) , מה שיחליש את המנגנונים . כאשר נשאל אם אין זה מחייב 
מפקד חדש ועל זה עיקר המאבק אמר שר הביטחון לשעבר כי אפשר לערוך מפקד חדש , 
שיימשך חודש או חודשיים , ולערוך את הבחירות הפנימיות חודש לאחר מכן . 
84 נרשמו אמש לנאום . רק כעשרה הספיקו . הדיון הסתיים בלי הכרעה , כשהנטייה 
היא לבחירות פנימיות בשיטת הפריימריס . 
