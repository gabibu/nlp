במהלך חודש זה תיפתח תחנת המעבר בפינלנד לעולים מבריה"ם לישראל אמר נשיא 
פינלנד , מאונו קויויסטו , בשיחה עם כתבים ישראלים שהוזמנו להלסינקי לקראת 
ביקורו הממלכתי של הנשיא חיים הרצוג בעוד שבוע . פינלנד כבר הנפיקה מאה אשרות 
מעבר ליהודים שפנו לקונסוליה הפינית בלנינגרד , אך חדלה מכך , והתורים 
ליד הקונסוליה התארכו עד שגורמי העלייה בישראל ביקשו ארכה על - מנת להשלים 
את הסידורים הטכניים והביטחוניים . מהנדסי אל - על נמצאים בהלסינקי לצורך 
הכשרת מסוף נוסעים מיוחד בנמל - תעופה צבאי בסמוך לבירה . נשיא פינלנד אמר 
כי מספר העולים שפינלנד תאפשר להם לעבור דרכה , תלוי עתה רק ביכולתה של 
חברת אל - על להטיס את העולים לישראל . פינלנד תנפיק אשרות מעבר לחמישה 
ימים שכוחן יהיה יפה לחמישה חודשים . הנשיא קויויסטו הדגיש , כי הושגה הבנה 
בין ממשלתו לבין ממשלת ישראל , כי העולים שיעברו דרך פינלנד לא יופנו לשטחים . 
המנכ"ל המדיני של משרד החוץ , יעקב בולמברג , אמר כי פינלנד לא תסתפק 
בהסבר של ממשלת ישראל כי מדינה חופשית אינה מכוונת את אזרחיה ליישוב זה או 
אחר . הוא הזהיר , כי אם שאלת השטחים תתחמם , והכוונה גם לירושלים , 
הדבר עלול לעורר בעיות ביחסים עם הערבים . לדבריו , " ישראל אחראית מבחינה 
צבאית ומינהלית על השטחים , ולכן אין לקבל את ההסבר שמדובר במדינה חופשית " . 
לדבריו , יש לנושא ערך סימלי לגבי הפלשתינאים , ויש לערבים סיבה להיות 
ביקורתיים . " לא פגשתי שום ערבי שטען כי יש למנוע את ההגירה לישראל " . 
פקיד בכיר במשרד החוץ הפיני אמר בעניין זה לקבוצת הכתבים : " אי - עמידה 
של ישראל בתנאי שלא לאפשר את יישובם של העולים בשטחים תעמיד אותנו בפני מצב 
קשה ותאלץ אותנו לשקול את העניין מחדש . יש כאן בעיה מוסרית , לא רק משפטית " . 
הנשיא קויויסטו סיפר , כי שליח מטעמו של מנהיג אש"ף , יאסר ערפאת , ביטא 
באוזניו אכזבה מהחלטתה של פינלנד לאפשר לעולים לעבור דרכה , אך הביע גם 
הבנה לצעד זה . הוא ציין , כי אש"ף ביקש להעניק ליהודים הזדמנות להישאר 
בפינלנד או להגר למקומות אחרים . " זו גישתנו , ולפיכך לא נאמר להם שהיעד 
היחיד הוא ישראל " , אמר הנשיא . ברומזו להגבלות שהטילה ארה"ב הוסיף : 
" מן הראוי היה שמי שלחץ כל השנים לאפשר ליהודים לצאת , לא יסגור את שעריו . 
בקרב הקהילה היהודית הקטנה בפינלנד ( 009 נפש ) מתנהל באחרונה ויכוח סביב 
הצעה לבקש מהממשלה לאפשר לאלף יהודים מבריה"ם להשתקע בפינלנד . 
