בשבוע הבא יעלה המסך על סרטו הרביעי של גון מקטירנן " המרדף אחר אוקטובר 
האדום " . סרטו השלישי , " מת לחיות " , שהיה להיט בבתי הקולנוע בארץ , 
הגיע לספריות הווידאו . שוטר ניו - יורקי נוסע ללוס אנגלס בחג המולד כדי 
להיות עם משפחתו , החיה שם בנפרד . אישתו הולי מועסקת כמנהלת מצליחה בתאגיד 
יפאני ענק , והסרט כולו מתרחש בגורד - שחקים השייך לתאגיד . על המגדל הריק 
משתלטת קבוצת טרוריסטים גרמנים מטורפים ועוצרת את עובדי החברה החוגגים את 
חג המולד . גון מקליין השוטר ( ברוס ויליס ) נמצא במגדל , ובמשך 021 
דקות מגולל הסרט את גבורותיו , עד לסוף הטוב והצפוי . כל רצונם של הטרוריסטים 
הוא לחלץ את חבריהם הכלואים במדינות שונות ולשים את ידם על ההון היפאני . 
עיקר כוחו של הסרט בפארודיה על סרטי פעולה המתייחסים אל עצמם ברצינות . 
חרף הפעולה הקשוחה , הסרט משעשע כשם שהוא מסמר - שיער ורב - פעלולים . 
קפמאפרקנעניתי להמלצתה של גברת אלמונית ולקחתי מן הספרייה את הסרט " לחיות 
מהתחלה " , ששמו באנגלית " למה אני " . הוזהרתי שזה סרט בעיקר לנשים . 
אני מאוד אוהב סרטי נשים , אך גם סרטי גברים , בתנאי שהם שווים את הזמן 
המושקע בצפייתם . כאשר כותרת בסרט מבשרת שהסיפור מבוסס על אירועים שקרו 
במציאות , אני נעשה חשדן . אני דווקא אוהב סרטים מצוצים מן האצבע , גברים 
או נשים , אחת היא לי . את " לחיות מהתחלה " ביים לטלוויזיה ב4891 פילדר 
קוק , במאי אמריקאי . קצינה בחיל האוויר האמריקאי עובדת כאחות בבית - 
חולים צבאי . היא בהריון . בעלה אף הוא בחיל האוויר ואמריקה שקועה בבוץ 
הווייטנאמי . תאונת דרכים קשה משחיתה את פניה היפות של האחות והיא נהפכת 
למפלצת . השאלה המוסרית הכבדה המנסרת בחלל הסרט היא : דוקטור , מדוע הצלת 
את חיי ? מוטב היה ל מתי . הרופא , שחקנה הראשי של הדרמה , איננו מתעמק 
בשאלות מוסריות . הוא מנתח פלסטי והאמביציה שלו , לבד מהצלת חיי אדם , 
היא להשיב לאישה את פניה היפות , בצד האמונה שהחיים חזקים ממראה עיניים . 
עקשנותם מנצחת את הספקנות של כולם והיא שוב זוכה בפניה היפות , אך הסוף 
טוב עוד יותר . אני מניח שרדידותו של הסרט תואמת את רדידותו של הספר שנכתב 
בידי לאולה הרמון , המספרת על עצמה ועל הייסורים הנוראים שהיו מנת חלקה . 
בכל זאת הסיפור מרגש לרגעים . 
