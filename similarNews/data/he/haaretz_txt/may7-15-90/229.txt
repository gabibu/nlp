מזרח ברלין ( ע"ר ) . משטרת מזרח - גרמניה הודיעה אתמול כי מצאה סמלים 
נאציים בבית - קברות יהודי בעיר . לדברי המשטרה , על קיר בית - הקברות 
צויירו צלבי קרס , וסמל המפלגה הרפובליקנית הימנית קיצונית של מערב - גרמניה . 
בית - הקברות הזעיר שחולל שייך לקהילה האורתודוקסית " עדת ישראל " במזרח 
ברלין . המשטרה גם פיזרה קטטה בה היו מעורבים כ004 איש בשכונת ליכטנברג במזרח 
ברלין והודיעה , שהיא חוקרת אפשרות שמפלגת האלטרנטיבה הלאומית של הימין 
הקיצוני אחראית לפעולה . חוקרי המשטרה העלו סברה זו מאחר שמפלגות הימין 
הקיצוני לא הורשו להשתתף בבחירות , וכרוזים שקראו להחרים את הבחירות נמצאו 
במקומות רבים . זה גילוי נוסף של פעילות ניאו - נאצית בעיר השבוע . שלשום , 
נמצאו סיסמאות אנטישמיות על קברותיהם של המחזאי ברטולט ברכט ואשתו הלנה 
וויגל . 
