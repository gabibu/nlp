רבת - עמון ( ער ) . שליח של ממשלת יוון הגיע לירדן במסגרת סיור במדינות 
ערב בו הסביר את כוונת ארצו לכונן יחסים דיפלומטיים מלאים עם ישראל . השליח , 
מזכ"ל משרד החוץ פאנאיודיס אקונומו , כבר היה קודם לכן בסעודיה , מצרים 
ועיראק ומרבת - עמון ימשיך לדמשק . " יש לנו ממשלה חדשה ביוון , ואנו מעוניינים 
לשמור על קשרים טובים עם מדינות ערב " , אמר השליח היווני בהגיעו לרבת - 
עמון . העלאת רמת היחסים הדיפלומטיים עם ישראל היא אחד הנושאים שאקונומו 
ידון בהם כאן בפגישותיו עם מדינאים בכירים . יוון זכתה בשנים האחרונות לשבחים 
ממנהיגים ערביים על גישתה הפרו - ערבית ותמיכתה באש"ף . עתה היא משנה את 
מדיניותה ומתכוונת להעלות את היחסים הדיפלומטיים עם ישראל ליחסים מלאים , 
בהתאם להבטחת ראש הממשלה החדש קונסטנטין מיצוטאקיס . כיום יש למשלחת הישראלית 
באתונה מעמד דומה לזה של משלחת אש"ף . הערבים , ובמיוחד קבוצות שונות באש"ף , 
מפעילים לחץ על מיצוטאקיס שלא לכונן יחסים מלאים עם ישראל . 
