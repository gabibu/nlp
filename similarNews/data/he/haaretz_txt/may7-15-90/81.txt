לוס - אנגלס ( מיוחד ל"הארץ " ) . " תנועה בין - לאומית הולכת וגדלה של 
מוסלמים פונדמנטליסטים , בעלת השפעה רבה בפוליטיקה האיסלמית מדרום מזרח 
אסיה ועד אפגניסטאן , לבנון וצפון אפריקה , עלולה להפוך פעילה באיניתפאדה . 
אם השלום לא ינצח , תפרוץ מלחמה שלא תדע גבולות טריטוריאלים או לאומיים " . 
כך כתב נסיך הכתר של הממלכה ההאשמית , חסן אבן - טלאל , במאמר שפירסם 
ב"לוס - אנגלס טיימס . לדבריו , " תהיה זו מלחמת התשה , שתחתור לערער 
את ריבונותן ושלמותן הטריטוריאלית של מדינות הלאום , תוך פרוקן למרכיבים 
אתניים " . " המנצח היחיד במלחמה זו " , כתב הנסיך , " יהיה הפונדמנטליזם 
האיסלמי , הנוצרי והיהודי " . לדעתו , עלולה " מלחמת הקנאים " להביא 
להתלקחות כוללת , " מקהיר עד איסלמאבאד " , ולחולל " לבנוניזציה אתנית 
של האזור " . אבן - טלאל התיחס באריכות לתהליך השלום במזרח התיכון . לדבריו , 
אין זה מתפקידן של ירדן או מצריים לייצג את הפלשתינאים במשא - ומתן עם ישראל . 
הוא סבור , כי ההצעה הישראלית , לקיים בחירות בשטחים , נועדה לתקוע טריז 
בין העם הפלשתיני בשטחים לבין מנהיגיו המוכרים באש"ף . " במקום להעלות יוזמות 
כלכליות ופוליטיות בעלות סיכוי , נתונים מנהיגי האזור באובססיה קטנונית 
של ענייני נוהל " , אומר הנסיך במאמרו . " את הבעייה הפלשתינית ניתן לפתור 
רק מתוך שותפות , לא בכוח הנשק או תוך אילוץ מהגרים להתיישב בשטחים הכבושים " , 
כתב הנסיך . " איננו יכולים להתיר לעצמנו להמתין עד אשר יתפשרו הערבים 
והישראלים וישבו לשולחן המו"ם . יש להמריצם לדבר , ולדבר כעת " . קפידביננסיך 
הכתר הירדני חשף במאמרו דאגה מהתעצמות גל העליה של יהודי ברית - המועצות 
לישראל . " יו"ר הסוכנות היהודית , כתב חסאן , " העריך כי 057 אלף מהגרים 
יגיעו לישראל תוך חמש - שש השנים הבאות . כבר עתה הוזמנו למעלה מ063 אלף 
יהודים סובייטים להתישב בישראל . הקונסוליה הישראלית במוסקבה מנפיקה 002 
אשרות כניסה ביום , למגישי בקשות יהודים " . " בין 0891 ל8891 " , הוסיף 
הנסיך , " הגיעו לישראל מבריה"ם רק 257 , 51 יהודים . משהפשירו הסובייטים 
את חוקי ההגירה , החל שטפון . בשלושת החודשים הראשונים של השנה הנוכחית , 
הגיעו לישראל למעלה מ71 אלף יהודים . לא מכבר נחתו בת"א 0001 יהודים ביום 
אחד . הגירה המונית זו עלולה לשנות , בקלות רבה , את פני המדינה היהודית , 
שאוכלוסייתה הנוכחית מונה רק 4 . 4 מליון איש " , אמר אבן - טלאל . מסקנותיו 
של הנסיך חסן בנושא העלייה מעורפלות . הוא תבע לעבד הצעות , שייספקו גם 
את תביעותיהם הפוליטיות של הפלשתינים וגם את יישובם מחדש של יהודי בריה"ם . 
" ההתפשטות הישראלית " , כתב , " רק תלבה ותטפח את ההתקוממות הפלשתינית . 
הדבר דומה למי שעורך מסיבה בדירה קטנה ובעת שרשימת האורחים גדלה מדי , 
מצפה משכניו לעקור מדירותיהם " . בסיום מאמרו , קרא נסיך הכתר הירדני לארה"ב 
ולאירופה לקשור את הסיוע להגירת יהודי בריה"ם להקפאת פעילות ההתנחלות הישראלית 
בשטחים . הוא גם קרא להן להעלות את מכסות ההגירה של יהודי בריה"ם אל בין 
גבולותיהן . " הדרך בה קולטת ישראל את הנדכאים והנרדפים מבריה"ם " , קבל 
נסיך הכתר ההאשמי , " אפשרה לה להתבסס פעם נוספת בקו הגובה המוסרי , שאבד 
לה לאור הציניות שהפגינה בטיפול בנדכאים ובנרדפים שלה הפלשתינאים . חסאן 
קרא לשיתוף פעולה אמריקאי - סובייטי ולכינוס ועידה בין - לאומית בחסות האו"ם 
לדיון בסכסוך במזרח - התיכון . " יקרה אשר יקרה " , כתב , " אסור לעולם 
להמתין עד אשר יהיו הישראלים והערבים מוכנים לבצע ויתורים תואמים . יש להשפיע 
עליהם לעשות זאת " . 
