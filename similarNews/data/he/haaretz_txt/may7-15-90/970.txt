( ע"ר ) . ממשלת דרום - אפריקה גיבשה תוכנית בת 21 סעיפים על זכויות המיעוטים 
במדינה לקראת המו"ם עם נציגי הקונגרס האפריקאי הלאומי . התוכנית נתקלה מיד 
בביקורת מצד מנהיגים המתנגדים לאפרטהייד , שהכריזו כי היא תנציח את הפילוג 
בין הגזעים . השלטונות מסרו כי התוכנית תמנע מצב שבו " הצבעת רוב בלתי - 
מתוחכמת " תכפה מדינה חד - מפלגתית או רודנות קומוניסטית . ניסוח זה עורר 
זעם בקרב מנהיגים שחורים ומנהיגים לבנים ליברליים , שאמרו כי הכוונה היא 
להצבעת השחורים . השר להתפתחות חוקתית , חריט פילין , שהתווה בשבוע שעבר 
את התוכנית בפרלמנט , אמר כי חיוני להעניק הגנה למיעוטים כגון הלבנים , 
האסיאנים והצבעונים , כדי לבנות דרום - אפריקה חדשה . פיליון אמר כי " בשל 
ערכיהם ושאיפותיהם המיוחדות , יש הכרח להעניק למיעוטים אלה קול מיוחד בחוקה 
החדשה " . הממשלה נתונה עתה בלחצים כבדים כדי להגן על האינטרסים של הלבנים . 
פעילים לבנים התומכים באפרטהייד מסרו , כי הם מקימים קבוצות צבאיות - למחצה 
כדי להגן על ה"אומה הלבנה " , משום שהנשיא דה - קלרק נכנע לגמרי לשחורים . 
קבוצה אחת , " תנועת ההתנגדות האפריקאנרית " הנאו - נאצית , הזמינה לראשונה 
עיתונאים מקומיים לבקר במחנה אימונים במחוז טרנסוואל . הכתבים מסרו כי גם 
נשים , מפעילות התנועה , עוברות אימוני ירי ברובים . " אנו ללא ספק מתקרבים 
למהפכה שחורה , ואנו נגיב עליה . תהיה זו מלחמת קודש " , אמר מנהיג התנועה 
הקיצונית , יוגין טר בלאנש . קפידבינסגן נשיא הקונגרס האפריקאי הלאומי , 
נלסון מאנדלה , עומד להגיע בשבת לקהיר , כך מסר מקור רשמי במצרים . מאנדלה 
פתח ביום רביעי שעבר בסיור בשש מדינות באפריקה , כדי לדווח למנהיגיהן על 
תוצאות השיחות הראשונות שנערכו בין הקונגרס האפריקאי הלאומי לבין ממשלת דרום - 
אפריקה . בשיחות אלה שנערכו ב6 במאי , התחייבו שני הצדדים לפעול כדי לשם 
קץ לאלימות במדינה . מאנדלה , הנמצא עתה בניגריה , כבר ביקר בזאמביה ובאנגולה . 
הוא אמור לבקר גם בלוב ובאלזיריה . 
