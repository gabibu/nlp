בודפשט ( מיוחד ל"הארץ " ) . הפגישה שתוכננה בין נשיא רומניה , יון אילייסקו , 
לבין משלחת של מפגינים , התפוצצה זמן קצר ביותר לאחר שהחלה , בסביבות 
השעה עשר בבוקר אתמול . הפיצוץ נגרם עקב סירובו של אילייסקו לנוכחות נציגי 
העיתונות במהלך הפגישה , כפי שדרשו המפגינים . חברי המשלחת היו מוכנים 
להסתפק בנוכחותה של מצלמה אחת בלבד , אולם הנשיא הרומני התנגד אפילו לכך . 
הפגישה היתה אמורה להתקיים בבניין הפרלמנט , במרחק שני ק"ם בלבד מכיכר האוניברסיטה , 
שם מתאספים המפגינים נגד הממשלה מזה יותר משבועיים . המפגינים תובעים לדחות 
את מועד הבחירות ולאסור את הצגת מועמדותם של פעילי המפלגה הקומוניסטית ומשטרת 
הביטחון . עצם הפגישה היא בבחינת ויתור מצד אילייסקו , שכינה בעבר את המפגינים 
" פירחחים " ואחר - כך התנצל על ביטוי זה . אולם אין כל סימן שהוא מוכן 
גם לוויתורים מהותיים או להתפשרות עם תביעות המפגינים . הלוחמת הרומניה לזכויות 
אדם , דוינה קורניאה , שבזכות אומץ ליבה יצא שמה לפניה עוד בימי משטר צאושסקו , 
אמרה כי אילו מערכת הבחירות היתה חופשית , לאופוזיציה היה סיכוי טוב לנצח , 
ואולם , " חזית ההצלה הלאומית " שולטת בטלוויזיה . שידורי הטלוויזיה , 
לדבריה , מפארים את ה"חזית " ומשמיצים את כל שאר המפלגות . " על כן 
קרוב לוודאי שבבחירות תנצח החזית אבל בכך תפסיד האומה " , אמרה . לדבריה , 
מבין מפלגות האופוזיציה עשויות לזכות בהישגים בייחוד מפלגת האיכרים הלאומית , 
המפלגה הליברלית וגם המפלגה הסוציאל - דמוקרטית . גם אתמול נמשכו ההפגעות 
והשביתות האנטי - ממשלתיות בבוקרשט ובערים אחרות כגון קלוז . בעצרת בקלוז , 
בה נאמה דוינה קורניאה , הונפו כרזות עליהן נכתב " הלאה הקומוניסטים ואנשי 
הסקוריטאטה " , " איננו רוצים דמוקרטיה נוסח בריה"ם " , ו"איזור חופשי מקומוניזם " . 
