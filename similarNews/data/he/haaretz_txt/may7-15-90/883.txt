ח"ך אברהם פורז ( שינוי ) , ששימש בעבר כראש מינהלת ההקמה של הערוץ השני , 
תובע להרחיב את שעות השידור של הערוץ השני , למשך כל שעות היום . במכתבו 
אל השר דוד מגן המופקד על משרד התקשורת , ציין פורז כי הנחייתו של שר התקשורת 
לשעבר גד יעקובי , שלא להרחיב את שעות השידור בערוץ השני לפני שתורחב רשת 
המשדרים , היא הנחייה בלתי סבירה ופוגעת שלא לצורך באלה המסוגלים לקלוט 
ערוץ זה . ח"ך פורז ציין כי מן הראוי לפעול בדחיפות להרחבת רשת המשדרים של 
הערוץ השני . אולם העובדה כי בשלב זה שידורי הערוץ השני אינם נקלטים בכל 
רחבי הארץ , אינה סיבה להעניש חלק ניכר מתושבי ישראל . פורז מציע לממן את 
תוספת שעות השידור בערוץ השני , באמצעות הקרנת תשדירי חסות ותשדירי שירות . 
