סניפי בנק לאומי באזור ירושלים , חיפה והצפון נסגרו אתמול , בהוראת הוועד 
הארצי של בנק לאומי . ההחלטה על סגירת הסניפים התקבלה כחלק מהחרפת המאבק 
הפנימי בין הוועדים בבנק . תחילה הוחלט בוועד הארצי על השבתה כוללת , אולם 
לא כל הוועדים סרו למרות הוועד הארצי . מוקד המאבק הוא בין לואי רוט , 
יו"ר הוועד הארצי , לוועד אזור תיכון ועד הפקידים . בית הדין לעבודה יקיים 
היום דיון נוסף בנושא מערכת יחסי העבודה בבנק לאומי . יחסי העבודה העכורים 
גורמים להתמרמרות רבה בקרב מנהלי הסניפים ומורשי חתימה . 
