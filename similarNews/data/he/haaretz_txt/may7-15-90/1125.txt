משלחת מסחרית גדולה מבריטניה תגיע לארץ לסיור בן שבוע בתחילת יוני בחסות 
מכון הייצוא של משרד המסחר הבריטי . בראש המשלחת יעמוד פיטר סטייל , העומד 
בראש הארגון בריטי לעידוד המסחר עם ישראל , והוא ילווה את נשיא התאחדות 
התעשיינים הבריטי לביקור היכרות עם התעשייה הישראלית וכהכנה לוועידה המיוחדת 
בנושא ישראל , שתקיים ההתאחדות הבריטית בחודש אוקטובר בלונדון . שלוש מבין 
52 החברות הבריטיות המיוצגות בסיור עוסקות במיחזור פסולת תעשייתית ונציגיהן 
ישתתפו בסימפוזיון מיוחד שיתקיים בנושא זה בת"א . בביקור נוטלים חלק נציגי 
שלוש חברות בנייה בריטיות , המגלים עניין בהשקעות בישראל על רקע הביקוש 
לדירות לעולים , ו11 נציגי חברות העוסקות במכירת ציוד ומכונות לתעשייה . 
פיטר סטייל מביא מדי שנה לישראל כ021 אנשי עסקים ותעשיינים בריטיים לסיורים 
המסובסדים על - ידי הממשלה הבריטית . 
