" המגעים לרכישתו של רוני רוזנטל הגיעו לשלב מתקדם ביותר , אבל הכדור נמצא 
כרגע אצל הבלגים , שלעמדתם ולתשובתם הסופית תהיה השפעה מכרעת על השלמת העיסקה " , 
אמר אמש מנכ"ל ליוורפול , פיטר רובינסון , בשיחת טלפון עם סופר " ספורט 
הארץ " בתל אביב . מר רובינסון הוסיף , כי אל הכדורגלן הישראלי שיצא שלשום 
לשיחות בליאז הצטרף אתמול יועצו המשפטי , שמעורבותו חיונית ביותר בשלבים 
הסופיים של המשא ומתן עם הנהלת מועדון סטאנדרד . מנכ"ל ליוורפול אישר , 
כי קבוצתו הביעה הסכמה עקרונית לרכישתו של רוזנטל ורמז , כי ב - 42 השעות 
הקרובות תהיה ככל הנראה התפתחות חיובית . אבל לדבריו , יהיה על רוזנטל 
להגיע תחילה לסיכום עם ליאז על כל הסעיפים השנויים במחלוקת , כדי לאפשר 
חתימת החוזה . " הבעיה הכספית אינה סלע המחלוקת העיקרי , מבחינתנו , 
ויש כמה דברים הטעונים הסכמה הדדית " , אמר רובינסון . מקור בלגי אישר אמש , 
כי " חלה התקדמות משמעותית ביותר וכי הוסרו כמה מכשולים נוספים בדרך להעברת 
רוזנטל לליוורפול " . נמסר , כאילו הביעה ליוורפול נכונות להעלות את סכום 
הרכישה הגלובאלי למיליון לי"ש , וזה כולל את התשלום לסטאנדרד , את דמי - 
החתימה ואת שכרו של הכדורגלן הישראלי למשך שתי עונות . מה שנותר לסכם , 
על סמך מידע זה , הוא כיצד " לחלק את העוגה " כלומר , להשביע את רצון 
כל הצדדים המעורבים בעיסקה . בעת שהצטרף רוזנטל לליוורפול על תקן שחקן מושאל , 
לפני כחודשיים , דרשה תמורתו סטאנדרד ליאז 005 אלף לי"ש . בעקבות הצלחתו 
המסחררת האמיר מחירו . 
