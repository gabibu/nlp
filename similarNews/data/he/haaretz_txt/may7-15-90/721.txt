כנס בין - לאומי של מדעני העלוקות ייפתח היום בירושלים , בהשתתפות 53 מדענים 
מהארץ ומחו"ל ביניהם זאולוגים , נוירוביולוגים , ביוכימאים ורופאים . 
זה הכנס השלישי בעולם מסוגו והראשון שמתקיים בישראל . הוא נערך בחסות האוניברסיטה 
העברית בירושלים והאקדמיה הישראלית למדעים . לכינוס יגיעו וידווחו מדענים 
מסין , ברית - המועצות , מזרח - גרמניה ארצות מערב אירופה וארצות - הברית . 
יושבי - ראש הכינוס , פרוף מאיר ריגבי מהאוניברסיטה העברית ופרוף עמירם 
אלדור מהמרכז הרפואי " הדסה " , מציינים כי חקר מנגנוני העלוקה קיבל תאוצה 
לאור העובדה שתולעת זו מהווה " בית מרקחת נייד " לחומרים נוגדי קרישה . 
עד כה גילו שהעלוקה מפיקה עשרה חומרים שונים שמונעים קרישה . המחקר מתמקד 
בניצול חומרים אלו לצורך פירוק קריש דם בעורקים , והתקרשויות לאחר פציעות , 
וחומרים שיכולים לשמש כתרופות נגד מחלת הסרטן ומחלות אחרות . שש חברות בעולם 
מייצרות כיום תרופה חדשה נגד קרישה , שהופקה מחלבון שבודד מעלוקה . התרופה 
" הירודין " נמצאת בניסוי קליני בגרמניה , צרפת ושוודיה . 
