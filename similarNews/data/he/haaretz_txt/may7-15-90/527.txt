( ע ) . טקס רב משתתפים , לציון יום השנה ה54 לניצחון על גרמניה הנאצית 
וגרורתיה , נערך אתמול ב"יד ושם " בירושלים . בטקס השתתפו נשיא המדינה , 
חיים הרצוג , הרמטכ"ל , רב - אלוף דן שומרון ומאות מחברי ארגוני הלוחמים 
היהודים , ותיקי מלחמת העולם השנייה ונציגי מדינות בנות הברית . נשיא המדינה , 
חיים הרצוג , אמר בטקס כי העם היהודי מתרכז , מטבע הדברים , בטרגדיה 
האיומה שפקדה אותו , אולם אסור לשכוח גם את הקרבתן ולחימתן של בריטניה , 
ברית - המועצות וארצות - הברית , שבלעדיהן לא היתה גרמניה הנאצית מובסת . 
הנשיא אמר עוד , כי " ביום הזה , מחוייבים אנחנו להביט אל המציאות המשתנה 
בעולמנו , אך גם לזכור את לקח הזמן ההוא . לא די להיות צודקים . הצודקים 
מוכרחים להיות גם חזקים כדי לממש את צדקתם . חובה עלינו להמשיך ולפעול , 
כדי שמדינת ישראל תהיה אור לעמים , מדינה וחברה דמוקרטית חופשית ומתוקנת , 
השואבת מזכרון העבר ומביטה אל עבר העתיד " . הרמטכ"ל , רב - אלוף דן שומרון , 
אמר כי צה"ל מצדיע למליון וחצי הלוחמים היהודים במלחמת העולם השניה , שהביאו 
ביחד עם בנות הברית לנצחון על גרמניה . הרמטכ"ל ציין , כי רבים מהלוחמים 
היהודים הצטרפו לשורות צה"ל בימיו הראשונים ובמלחמת העצמאות . רב - אלוף 
שומרון דיבר גם הוא על לקחי השואה ואמר , כי " הלקח ההיסטורי המצוה על 
כולנו , הוא ריכוז העוצמה האנושית - יהודית , הפזורה בכל רחבי תבל , לעבר 
מדינת ישראל . בהגשמת הרעיון הציוני נמנע אפשרות של שואה דומה בעתיד " . 
יעקב גרינשטיין , מזכ"ל ארגון הפרטיזנים ולוחמי הגטאות קרא למדינות המערב , 
שלא להשלים עם איחודן מחדש של גרמניה . " יש לנו חשבון דמים מר עם העם 
הגרמני , שאינו ניתן לפרעון . אנו , הלוחמים בנאצים ואסירי מחנות המוות , 
מתנגדים בכל תוקף לאיחוד גרמניה . הוכח בעליל , שכוח אדיר בלב ליבה של 
אירופה נושא בחובו סכנה למלחמת עולם שלישית " . 
