תושב כפר יטא בהר חברון נהרג שלשום , במהלך ניסיון לתקוף ולהצית את ביתו 
של תושב הכפר שנחשד בשיתוף פעולה עם השלטונות . לפי מקורות פלשתיניים נורה 
למוות חאמד אבו סמרה , בן 81 , בידי מוחמד עלאן , החשוד בשיתוף פעולה , 
בעת ניסיון להצית את ביתו . מקורות צבאיים הגדירו את התקרית שבה נהרג הצעיר 
כסכסוך משפחות . ביום חמישי בלילה נהרג סמוך לכפר בית - אומר מחמוד זיידאן 
אבו - עאיש ( 31 ) . מקורות פלשתיניים טענו כי ההרוג נסע ברכב מחברון 
לכיוון בית - אומר , ונהגו נפגע מאבן שנזרקה לעברו מסובארו לבנה בעלת לוחיות 
זיהוי ישראליות . כתוצאה מכך איבד את השליטה על רכבו , התנגש בעמוד לצד 
הדרך ונהרג במקום . לפי גרסה אחרת המכונית שבה נסע הילד הידרדרה לתהום לאחר 
שנורו לעברה יריות מאוטובוס ישראלי , שנרגם קודם לכן באבנים . המשטרה חוקרת 
את נסיבות האסון . לפי מקורות פלשתיניים נפצע בסוף השבוע מורה מבית - לחם 
באורח קשה בתקרית דומה של יידוי אבנים על - ידי מתנחלים . מיידוי האבנים 
נפגעו גם שלושה מתושבי הכפר בית - פגאר , כשנסעו בכביש הראשי חברון - בית - 
לחם . בהתנגשויות עם חיילים אתמול , נפצעו לדברי מקורות פלשתיניים , שני 
תושבים ממחנה הפליטים טול - כרם . במחנה דהיישה נפצע צעיר בן 02 מפגיעת 
כדור גומי . על הכפר בית עור א - תחתא הוטל שלשום עוצר לאחר שישראלית שנסעה 
בכביש סמוך נפצעה מאבן . בסוף השבוע היתה פעילות יזומה של צה"ל בכפרים עילאר , 
בית - ליד וא - טיל . בענתבא נמשך העוצר הלילי . קפידבינלפי מקורות פלשתיניים 
נפצעו 13 תושבים בהתנגשויות קשות שפרצו בחמישי בלילה בעיירה בית - חנון . 
שניים נפצעו באורח קשה . המקורות מדווחים כי המהומות התפתחו לאחר מותו 
של צעיר במקום , שעות מספר קודם לכן . נציג דובר צה"ל בפיקוד דרום אישר 
אתמול את פציעתם של 91 תושבים בבית - חנון ביום חמישי בלילה , ולדבריו בבתי 
חולים מאושפזים עתה ארבעה בלבד . בעימותים נוספים עם כוחות צה"ל בסוף השבוע 
נפצעו שבעה איש ברצועה , לפי מקורות פלשתיניים . רוב העימותים היו במחנות 
הפליטים בעזה וכן בבית חנון . נציג דובר צה"ל דיווח על הפרות סדר מקומיות 
בסוף השבוע שבהן נפצעו חמישה תושבים . כמו כן נפצעה קל חיילת מאבן שהושלכה 
על רכב שבו נסעה , בכביש עוקף עזה . החיילת נפגעה באורח קל הועברה לבית 
החולים ברזילי ושוחררה . 
