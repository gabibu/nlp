, 1 לבועז מאת איתן רבין בקרב החוקרים באנטיגואה אשר חקרו את פרשת העברת 
הנשק מתגבשת ההחלטה כי משרד הבטחון לא נקט בדרכים המלאות למנוע העברת נשק 
לידי סוחרי סמים בקולומביה - בקרב החוקרים אשר עזבו את הארץ בסוף השבוע 
מתגבשת הדיעה כי מנכ"ל חוד החנית יאיר קליין לא מעורב בפרשה - החוקרים 
חקרו בסוף השבוע את הקצין הישראלי שליוה את משלוח הנשק לאנטיגואה - מוריס 
צרפתי ששמו שורבב לפרשה איננו עצור באף מדינה ומנהל מו"ם על עסקה באחד ממדינות 
באיזור - צרפתי תובע מליון שקל פיצויים מעתון ידיעות אחרונות על כך שקשרו 
אותו לרצח אריק אפק . מאת איתן רבין סופרו הצבאי של ה"ארץ " האזרח הישראלי 
מוריס צרפתי אשר שמו שורבב לפרשת העברת הנשק לקולומביה אינו עצור באף מדינה 
ולמעשה מנהל מו"ם על עיסקה מסויימת באחת ממדינות האיזור כך נודע אמש לסופר 
ה"ארץ " נודע כי מוריס צרפתי איש עסקים ישראלי בן 14 תושב מיאמי אינו עצור 
ואינו מבוקש באף מדינה ולמעשה הוא נמצא בקשר עם עו"ד יגאל שפירא . בתוך כך 
באמצעות עורך דינו דורש מוריס צרפתי מהעתון ידיעות אחרונות התנצלות וכן פיצויים 
כספיים נוכח טענותיו של צרפתי כי העתון ידיעות אחרונות קשר אותו לרצח אריק 
אפק . בסוף השבוע שלח עו"ד יגאל שפירא מכתב לידיעות אחרונות ובו הוא דורש 
התנצלות וכן פיצויים כספיים בשם מרשו מוריס צרפתי . כזכור יש תביעה של יאיר 
קליין נגד העתון ידיעות אחרונות והכתב רון בן ישי נוכח הפרסומים על יאיר 
קליין בעתון ידיעות אחרונות . ב - 71 בחודש זה אמור להתקיים דיון ראשוני 
בתביעות של קליין נגד העתון וכן בתביעה הנגדית של רון בן ישי נגד קליין . 
בתוך כך נודע כי המשלחת מאנטיגואה שהגיעה בתחילת השבוע שעבר לחקור את כל 
פרשת העברת הנשק שבסופו של דבר הגיעה לסוחרי הסמים בקולומביה סיימה את חקירתה 
ועזבה בסוף השבוע את הארץ . לה"ארץ " נודע כי צוות החקירה שנים מהם עורכי 
דין תיחקר פעמיים את יאיר קליין וכן נפגש עם גורמים במשרד החוץ ובמשרד הבטחון . 
בשיחות לא רשמיות אמרו החוקרים כי מתגבשת אצלם המגמה כי יאיר קליין לא מעורב 
בפרשת העברת הנשק לקולומביה וכי משרד הבטחון הוא שהיה צריך לפקח יותר על 
כל נושא העברת הנשק וזאת בעקבות שליחתו של הקצין הישראלי שליוה את משלוח 
הנשק לאנטיגואה . בקרב החוקרים מתגבשת המגמה כי למעשה משרד הבטחון לא נקט 
בכל הצעדים למנוע שנשק ישראלי יגיע לידים לא לו ופה נקט משרד הבטחון באוזלת 
יד . כמו כן חקרו אנשי המשלחת את הקצין הישראלי שליוה את משלוח הנשק לאנטיגואה 
ואחר כך לקולומביה נודע כי הקצין הישראלי סירב לומר איזה נשק העביר לידי 
הקולומביאנים ובכל השאלות שנשאל על ידי החוקרים מממשלת אנטיגואה ענה תשובות 
שלא השביעו את רצונם של אנשי המשלחת מאנטיגואה . מקורות המקורבים ליאיר קליין 
אמרו לה"ארץ " כי ממשלת אנטיגואה הציעה ליאיר קליין חסינות ואם יהיה מוכן 
לבוא ולהעיד באנטיגואה ולמסור דו"ח מפורט בכל הקשור למשלוחי נשק . נודע 
כי קליין דחה את ההצעה . כאמור החוקרים אמורים לכתוב דו"ח בכל הקשור לחקירתם 
בישראל ולהעביר את הדו"ח לידי הממשלה . מקורות ישראליים מסרו כי למעשה הפרשה 
הזו עדין לא תמה וצפויים הפתעות בכל הקשור לפרשת הנשק בין ישראל - אנטיגואה - 
קולומביה פרשה העלולה לגרום לסכסוך מדיני עם ממשלת אנטיגואה . סוף מסמכבוגוטה 
( ע"ר ) . קולומביה הודיעה ביום ששי כי היא מבטלת את הסכמי האשרות עם 
ישראל , וכי מעתה כל הישראלים הרוצים לבקר בה יהיו חייבים באשרה . מקור 
ממשלתי בבוגוטה הסביר כי הצעד בא כמחאה ממשלתית על השימוש בנשק ישראלי ובשכירי 
חרב ישראלים על - ידי סוחרי סמים קולומביאנים . בהודעה של משרד החוץ בבוגוטה 
נאמר כי לשגריר הישראלי הועבר דיווח על החלטת קולומביה לבטל את ההסכמים הקיימים 
בין המדינות . " עקב כך , כל אזרח ישראלי , בין אם הוא דיפלומט , חייל , 
סטודנטים או כל אדם אחר , יזדקק מעתה לאשרה כדי לבקר במדינה " , אמר דובר 
מטעם משרד החוץ . 
