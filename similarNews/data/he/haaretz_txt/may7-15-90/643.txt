בודפשט ( מיוחד ל"הארץ " ) . מזכ"ל האו"ם , חאווייר פרז דה קואיאר , 
סיים את ביקורו בצכוסלובקיה והגיע לביקור של יומיים בהונגריה . בבודפשט 
הוא מקיים שיחות עם נציגי הממשלה היוצאת וגם עם נציגי הממשלה החדשה , שתאושר 
כנראה בשבוע הבא . מהונגריה ייצא מזכ"ל האו"ם לטיראנה , בירת אלבניה , 
לביקור ראשון מסוגו . חוגים דיפלומטיים אומרים כי דה - קואיאר יציע למנהיגים 
האלבנים לסייע להם לחלץ את ארצם מבדידותה הפוליטית והדיפלומטית . 
