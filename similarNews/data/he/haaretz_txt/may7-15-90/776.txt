מהם ישראלים , הפרו אתמול את צו סגירת האוניברסיטאות בשטחים , ונכנסו 
לקמפוס החדש של אוניברסיטת ביר - זית , כדי למחות על המשך סגירת האוניברסיטה 
ע"י כוחות הביטחון . הפעולה , שאורגנה בימים האחרונים בחשאי מתוך חשש שהצבא 
יסכל , נעשתה בשיתוף ארגון קמפו"ס מהאוניברסיטה העברית , ועד הסטודנטים 
הערביים בישראל , מועצת התלמידים של אוניברסיטת ביר - זית ונציגות סטודנטים 
מאוניברסיטת חיפה . כמחצית השעה אחרי שהסטודנטים נכנסו לשטח הקמפוס בביר 
זית , הגיעו למקום יחידות של צה"ל ומשמר הגבול . הן הקיפו את האוניברסיטה 
והוציאו צו סגירה של האזור . מפקד הכוח שהיה במקום הורה לחייליו לשמור על 
איפוק ולא להיכנס לתוך הקמפוס . לאחר דין ודברים בין נציגי הסטודנטים לקצין 
צה"ל , סוכם לתת לסטודנטים שהות נוספת לסיים את הנאומים ולהתפנות מרצון . 
בתום פעולת המחאה ליוו חיילים את הסטודנטים עד לירושלים . בתום פעולת המחאה , 
פרסמו הסטודנטים הישראלים והפלשתינאים גילוי דעת משותף ובו תמיכה במימוש 
הזכות ללמוד . נציגי הארגונים השונים אמרו , כי יקיימו פעולות סולידריות 
מעין אלה גם בעתיד . בגילוי הדעת כלולה פנייה לדעת הקהל העולמית , לפעול 
למען חידוש הלימודים במוסדות להשכלה גבוהה בשטחים . 
