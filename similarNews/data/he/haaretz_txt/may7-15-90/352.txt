( ע ) . העתונאי אמיל הלוי , שהיה שנים רבות עורך חדשות חוץ בסוכנות 
עתי"ם , נפטר אתמול בשנת ה47 לחייו בבית החולים " שיבא " בתל השומר . 
הלווייתו תיערך מחר בשעה 3 אחר הצהריים , בבית העלמין בקרית שאול . המנוח 
נולד בצרנוביץ ברומניה , לאביו הרב ד"ר יצחק הירש , חוקר שפות קלאסיות . 
בשנת 4391 עלה לארץ . היה מנהל מחלקה בבנק החקלאי של ממשלת המנדט בירושלים . 
בתקופת המצור על ירושלים היה סגן מפקד " המשמר האזרחי " בעיר . לאחר 
מכן ניהל את נכסיו של הלורד מלצט בתל - מונד . בשנות החמישים עבד בלשכת העיתונות 
הממשלתית ועסק בסקירות הסברה . לאחר מכן עבר לתפקידו כעורך חדשות חוץ בסוכנות 
עתי"ם , שבו שקד על עריכה ותרגום של חדשות הסוכנויות העולמיות , תוך גילוי 
בקיאות בשפות רבות . עבד גם בטלוויזיה הגרמנית ובעיתון " על המשמר " . 
עם פרישתו לגימלאות היה פעיל בהתנדבות באגודות שונות , ועסק במחקר חברתי 
על עזרה הדדית והחלפת שירותים הדדיים , פרויקט שעניין את המוסד לבטוח לאומי . 
הניח אחריו אשה , ד"ר מרים הלוי , מחנכת ומחברת ספרים , ובן , העיתונאי 
דודו הלוי , לשעבר כתב השבועון " טיים " בישראל ובארה"ב , עורך ירחון 
בוואשינגטון , עיתונאי בטלוויזייה ומחבר הספר " בתוככי אש"ף " . 
