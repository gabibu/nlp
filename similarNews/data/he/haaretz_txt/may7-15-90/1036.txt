הסכם לשיתוף פעולה בין מכון הייצוא הספרדי למכון הייצוא הישראלי נחתם בסוף 
השבוע במדריד . על ההסכם חתמו מנכ"ל מכון הייצוא הישראלי דוד ליטבק , 
ועמיתו הספרדי ארנסטו טגדור צילידה . ההסכם כולל שיתוף פעולה כלכלי בין 
המדינות , תוך החלפת מידע שוטף ועדכני לגבי חברות ומפעלים המעוניינים לייצא . 
ההסכם מתייחס לפירוט המוצרים , חוקים ותקנות המתייחסים לעידוד הייצוא , 
הגבלות מכס והיטלים , הסכמים מסחריים ורשימות תקן של מוצרים . על - פי 
ההסכם מתחייבים שני המכונים להגיש סיוע לאנשי עסקים המבקרים במדינות לקידום 
עיסקיהם . בנוסף , תיקבע תכנית פעולה שנתית , כדי ליישם הלכה למעשה את 
ההסכם . 
