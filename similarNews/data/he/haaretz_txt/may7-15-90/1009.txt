יהושע הלפרין , יו"ר דירקטוריון בנק צפון אמריקה , שנדון לשבע שנות מאסר 
לאחר שהורשע בפרשת המעילה בבנק , אמור להתייצב הבוקר בכלא ניצן ברמלה לתחילת 
ריצוי עונש המאסר שנגזר עליו . מועד תחילת ריצוי העונש נדחה על ידי בית המשפט 
לפני כמה שבועות , לאחר שהלפרין אושפז בבית חולים עקב בעיות בלבו . היום 
אמור הלפרין להתייצב בכלא , לאחר שמצבו הוטב . הוא יעבור תהליך קבלה ומיון 
שיכלול בדיקות רפואיות מקיפות . אם יהיה צורך הוא יופנה להמשך בדיקות ולטיפול 
בבית החולים המרכזי החדש של שירות בתי הסוהר הצמוד למרכז המיון בכלא ניצן . 
בבית החולים הזה יש ציוד רפואי משוכלל , והוא בנוי לטיפול גם בחולים מסוגו 
של הלפרין . עם זאת עדיין לא ברור אם ירצה הלפרין את תקופת מאסרו בבית החולים 
או באגף מאסר רגיל . 
