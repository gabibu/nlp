חלקת עסקים היא כיום הלהיט המדובר ביותר בקרב חברות התעופה האזרחיות . 
בתוספת מחיר לכרטיס הטיסה הרגיל , הנעה בין 06 דולר בקו תל אביב - בודפשט 
ל483 דולר בקו הטרנס - אטלנטי לארצות הברית , יקבל איש העסקים הטרוד פינוקים 
בלתי שגרתיים , החל מסלון המתנה פרטי בנמל התעופה וכלה בשמפניה צרפתית וקוויאר 
משובח בעת הטיסה . לפי נתונים אחרונים של חברות התעופה , למעלה מ%05 מהנוסעים 
בקוי התעופה הסדירים הם אנשי עסקים , כשבממוצע כל איש עסקים טס 41 פעמים 
בשנה בטיסות לטווח בינוני ( כמו תל אביב - פאריס ) ושש פעמים בשנה בטיסות 
לטווח ארוך ( כמו תל אביב - ניו יורק ) . אין פלא לכן שנוצרה תחרות אדירה 
על לקוחות פוטנציאליים ושכל חברה משקיעה מיליוני דולרים בשיווק מחלקות העסקים 
שלה . לדברי נחום קליימן , דובר " אל על " , כוללת חבילת ההטבות שהחברה 
מעניקה ללקוחותיה דלפק ביקורת נפרד מדלפקי יתר הנוסעים במחלקות הרגילות , 
קיצור תור ההמתנה למזוודות בנמל היעד , טרקלין אח"מים ובו טלפונים , קפה 
ועוגה , עיתונים ושבועונים מהארץ ומחו"ל , וכן הסעה נפרדת למטוס . בעת 
הטיסה מקבלים הנוסעים תיק גילוח אישי , חומר קריאה מגוון , מבחר סרטים 
וערוצי רדיו ואוזניות בחינם . האוכל במחלקה מוגש בכלי חרסינה וכולל מבחר 
יינות משובחים וכמה תפריטים לבחירה . השירות במחלקות העסקים של " אל על " 
ויתר חברות התעופה הוא אישי וניתן על ידי צוות דיילות מיוחד . גם הישיבה 
במחלקה נוחה מהרגיל : יש בסך הכל שני מושבים בשורה ורווח גדול בין כיסא 
לכיסא . הלקוחות מקבלים מראש מידע מפורט לגבי שערי החליפין והסידורים המיוחדים 
לכל נמל תעופה , ומבוצעים עבורם כל שירותי הקרקע גם בנמל היעד , כולל ניירת 
והזמנת רכב שכור ומקום במלון . בונוס מיוחד נוסף : הנוסע יכול לעבור למחלקת 
עסקים בכל חברה אחרת שירצה בזמן ה"טרנזיט " בתחנות שבדרך ובכך לא להיות 
תלוי בשביתות או בתקלות בלתי צפויות . הרברט הוברמן , מנהל מחלקת ההזמנות 
בחברת התעופה האמריקנית ט - וו - א , מציין בין היתר 04 ק"ג משקל עודף , 
שאותם רשאים לקחת הנוסעים במחלקות העסקים , מתנות שונות המוענקות להם במטוס , 
תפריט בעל שלוש אפשרויות בחירה , שתייה בלתי מוגבלת של משקאות חריפים והבונוס , 
שלדברי הוברמן מייחד את החברה שלו מכל חברת תעופה אחרת בעולם : מסוק מיוחד 
העומד לרשותם של הנוסעים בנמל התעופה קנדי בניו יורק ומטיס אותם היישר ללב 
מנהטן . השירותים הללו ניתנים בעיקר בטיסות ארוכות הטווח ומתבטאים כמובן 
במחיר : למשל , טיסה הלוך ושוב במחלקת עסקים מתל אביב לניו יורק עולה 271 , 
2 דולר לעומת 136 , 1 דולר , המחיר למחלקה רגילה . אגב , ט - וו - א מקצה 
84 מקומות למחלקות העסקים שלה במטוסי הגמבו הגדולים ו04 מקומות במטוסים הקטנים 
יותר . יצחק זרעוני , איש יחסי הציבור של חברת התעופה הגרמנית " לופטהאנזה " , 
אמר לנו , כי עקב הנסיעות הרבות של אנשי עסקים ישראלים לתערוכות וירידים , 
המתקיימים במשך השנה ברחבי האירופה , החליטה החברה לספק ללקוחותיה מידע 
מפורט על אותם אירועים עוד לפני הטיסה . זרעוני מוסיף ואומר , כי למעשה 
כל אחת מחברות התעופה הגדולות מעניקה לנוסעיה חבילת שירותים בסיסית מקבילה , 
וההבדלים מתבטאים בעיקר בתוספות הקטנות שהחברות נותנות על מנת להטות לצדן 
יותר לקוחות מהסקטור העסקי . אבל דומה שאת המהפכה הגדולה ביותר בתחום מחלקות 
העסקים ביצעה חברת " אייר פראנס " , שפתחה באחרונה את " לה קלאב " . בעשרות 
נמלי תעופה שבהם ממוקמים מסופים של החברה הוקמו סלונים מפוארים , שאינם 
נופלים ברמתם מאולמות הקבלה של מלכים , נשיאים וראשי ממשלות . בנוסף לעיתונים 
החל ב"לה מונד " וכלה ב"הארץ " מבחר המשקאות ויתר ההטבות המקובלות , 
ימצא איש העסקים בסלונים אלה גם קווי טלפון , פקסימיליה וטלקס מנותבים 
לחמש יבשות ואירוח אישי צמוד כיד המלך . בפנים המטוס יקבל כורסה אורתופדית 
עם משענת ראש ניתנת להתאמה , משענת רגליים ניידת , מלתחה , באר משקאות 
נפרד לנוסעי המחלקה , תאים מודולריים נפרדים הניתנים להגדלה והקטנה בהתאם 
לצורך ועוד . בנוסף לשירותי הקרקע הרגילים מפעילה " אייר פראנס " את רשת 
" מרידין " , 000 , 3 בתי מלון בכל רחבי העולם העומדים לרשות לקוחותיה , 
וניתן לבצע את כל פעולות הצקינג עוד במלון טרם הטיסה , לבוא לנמל התעופה 
ולהיכנס היישר למטוס . גם האוכל ממלא תפקיד מכריע ב"לה קלאב " . ללקוחות 
מוגשים תפריטים בלעדיים המוכנים על ידי צוות שפים של החברה . תפריט ארוחת 
הצהריים כולל בין היתר קוויאר מהים הכספי , שמפניה צרפתית , יינות בורדו 
משובחים , בשר עגל ברוטב פטריות , מבחר גדול של גבינות צרפתיות , מבחר 
דגים ומיני אוכל אקזוטי בהתאם למיקום קווי הטיסה . ארוחת הבוקר כוללת מיצים 
טבעיים , דג סלמון , אומלט פטריות ובשר , מיני קונפיטורות , פירות , 
דגנים ויוגורטים , וכמובן לחם בגט טרי . גו עמר , מנהל השיווק של החברה , 
והלן גורדון , האחראית על קשרי חוץ בחברה , מדגישים כי עלות הטיסה ב"לה 
קלאב " אינה עולה על זו של מחלקות עסקים בחברות תעופה אחרות , למרות כל 
ההטבות הנלוות . למשל , טיסה הלוך ושוב בקו תל אביב - פאריס עולה ב"לה 
קלאב " 858 דולר לעומת 876 דולר במחלקה הרגילה . עמר וגורדון , אומרים 
כי רק בחודש האחרון הושקעו 55 מיליון דולר במבצע שמטרתו הגדלת אחוז הלקוחות 
הטסים ב"לה קלאב " . ההיערכות כללה בין היתר תדרוך והשתלמויות לעובדי החברה , 
סרטוני וידאו באנגלית ובצרפתית שהוצגו ללקוחות פוטנציאליים וסוכני נסיעות 
בכל רחבי תבל וכן תכנון מטוסי החברה , כך שניתן יהיה להקצות עד % 57 משטח 
המטוס למחלקת העסקים . הלן גורדון מציינת בין הנוסעים הקבועים ב"לה קלאב " 
מנכ"לים , מנהלי בנקים וחברות ביטוח , בעלי מקצועות חופשיים ואנשי עסקים 
עצמאים המזדקקים רבות לשירותי החברה . לדבריה , לא ירחק היום שבו טיסה 
במלון חמשת הכוכבים המעופף הזה תהווה חלק בלתי נפרד מהשגרה של כל איש עסקים 
ישראלי מן השורה . 
