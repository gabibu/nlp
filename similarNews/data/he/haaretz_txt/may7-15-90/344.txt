פאריס ( ע"ם ) . ממשלת סוריה תקיים ב22 במאי בחירות למועצת העם ( הפרלמנט ) 
, שהקדנציה שלה הסתיימה בסוף פברואר . על כך מסר העיתון " אל - יום אל 
סאבע " . הממשלה פרסמה צו הקובע שמספר החברים במועצה יהיה 052 , גידול של 
55 חברים לעומת המועצה הקודמת . ואולם ממקורות יודעי דבר נמסר שאין בדעת 
השלטונות בדמשק לממש את ההבטחות בדבר מתן אפשרות לפלורליזם . המקורות ציינו 
כי התקנון לקביעת רשימות הבוחרים וקביעת המכסות מצמצם באורח ניכר את סיכוייהם 
של הבלתי - תלויים , להוציא אלה המזוהים עם המשטר ואשר מוצעים מטעמו . המקורות 
הוסיפו כי ועידת המפלגה השלטת נדחתה יותר מפעם , וכי אין כוונה ממשית לכנסה . 
הצו להארכת הקדנציה של מועצת העם נועד להבהיר שבדעת המשטר להיות תקיף יותר , 
מה שאכן מתבטא במעצרים החדשים בקרב גורמים פוליטיים שונים , הדורשים חירויות , 
שחרור עצורים וביטול תקנות החירום . 
