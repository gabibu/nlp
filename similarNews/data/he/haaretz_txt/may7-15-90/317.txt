האמן הישראלי מאיר פיצחדזה זכה בפרס הראשון ( מדליית זהב ) בבינאלה השלישית 
לאמנות אסיינית - אירופית , שנפתחה אתמול באנקרה שבטורקיה . יחד איתו התחלקו 
בפרס שני אמנים נוספים , האחד משוויץ והשני מטורקיה . חבר השופטים הורכב 
מנציגים מארבע מדינות : ממצרים ראש מחלקת אמנויות פלסטיות במשרד התרבות 
המצרי , פרוף אחמט נאור , מהונגריה מנהלת ארמון התערוכות בבודפשט , קטלין 
נראויי , מיפן האוצר הראשי של המוזיאון העירוני לאמנות בנאגויה , קזואו 
ימאואקי וגלה ארזן , מרצה לאמנות באוניברסיטת אנקרה ועורכת כתב עת לאמנות . 
פיצחדזה נולד ב5591 , ועלה לישראל מבריה"ם ב5791 . בכל הנוגע ללימודי 
אמנות הוא מגדיר את עצמו כאוטודידקט . לאחרונה הציג שתי תערוכות יחיד : 
בגלריית האקדמיה לאמנות בצלאל , בירושלים ובגלריית גולי ם , בתל אביב . 
ישראל משתתפת בבינאלה באנקרה זו הפעם הראשונה . אוצר הביתן הישראלי הוא 
עמי שטייניץ אשר בנוסף לפיצחדזה , בחר כנציגי ישראל את ארנון בן דוד , 
את גניפר בר - לב ואת ציוריו של עאסם אבו שקרא , שמת לפני זמן קצר . 
