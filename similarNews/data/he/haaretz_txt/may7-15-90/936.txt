קרפנטרא ( מיוחד ל"הארץ " ) . משטרת צרפת עצרה ביממה האחרונה כמה עשרות 
צעירים חברי תנועות ניאו - נאציות , במסגרת החקירה בנסיבות חילולו של בית 
העלמין היהודי בקרפנטרא , שבדרום צרפת . למרות האיפול שהטילו החוקרים הצרפתיים 
על החקירה , נראה כי הרוב הגדול של העצורים שוחרר כבר אתמול . במקביל בודקת 
המשטרה הצרפתית אפשרות ש"יחידת הקומנדו " , שביצעה את המעשה , השתייכה לקבוצות 
פעולה מוסלמיות קיצוניות . המשטרה הודיעה שלשום כי אלמוני , שטען כי הוא 
מייצג ארגון חשאי בלתי ידוע עד כה , בשם " מוחמד אל - בוקינה " , נטל עליו 
את האחריות לפשע . ממצאי החקירה העלו עד כה כי היו אלה לפחות ארבעה אנשים , 
מצוידים היטב , שחדרו בליל יום רביעי שעבר לבית העלמין בקרפנטרא , ניפצו 
33 מצבות והוציאו מאחד הקברים שבמקום גופה של גבר בן 18 , שנקברה לפני כשבועיים . 
הם הפשיטו את הגופה מתכריכיה והשליכו אותה בסמוך , תוך התעללות בה . הם 
הסתלקו מהמקום בלי להותיר מאחוריהם כל סימני זיהוי , כרזות או ססמאות . 
חילול בית העלמין , שהוא מהעתיקים בצרפת ומשמש מזה זמן רב את הקהילה היהודית 
הקטנה של העיר , המונה כ001 משפחות , גרם בצרפת לסערה ציבורית . כל המנהיגים 
הפוליטים משורות הימין והשמאל , ללא יוצא מהכלל , גינו בחריפות את המעשה . 
מנהיגים דתיים רבים , אישי רוח ומדענים יצאו בקריאות לגבש תוכנית פעולה 
יסודית למלחמה בגזענות ובאנטישמיות . הנשיא פרנסואה מיטראן קיים בסוף השבוע 
שעבר " ביקור וניחום אבלים " בביתו של רבה הראשי של יהדות צרפת , יוסף 
סיטרוק , וראש הממשלה , מישל רוקאר , בא בערב שבת לתפילת ערבית בבית - 
כנסת בפאריס . שני בתי הפרלמנט בפאריס קיימו דקה דומייה לאות הזדהות עם הקהילה 
היהודית . בערים ועיירות רבות במדינה הוכרזו " שעות התייחדות " שבהן נסגרו 
בתי מסחר ונערכו אסיפות מחאה . היום עתידה להערך תפילה בבית - העלמין בקרפנטרא , 
שבה ישתתפו ראשי היהדות הצרפתית ואישי מדינה ורוח רבים . על מדרגות " ארמון 
הפסטיוואל " בקאן נערכה אמש עצרת קצרה במחאה נגד חילול בית - העלמין . יו"ר 
האסיפה הלאומית הצרפתית , לורן פאביוס , לשעבר ראש הממשלה , אמר בקול 
חנוק מדמעות : " קברים חוללו והפעם גם הוצאה גופה והתעללו בה . היא נמצאה 
כשידית של את תקועה באחוריה . הבה נגלה את כל העובדות בצורה הברורה ביותר " . 
פאביוס הוא נוצרי קאתולי ממוצא יהודי . יו"ר האסיפה הלאומית הצרפתית האשים 
את הימין הקיצוני באחריות למעשה , באומרו כי " אלה המשמיעים דברי שנאה 
ואנטישמיות , משחררים אלימות נוראה ומה שקרה הפעם היא אחת התוצאות שלה " . 
קצין משטרה צרפתי בכיר מסר כי קברות שנחשפו כוסו מחדש ללא טכס . שמו של 
המת שחולל לא נמסר לפירסום . השם אינו אופייני למוצא יהודי , הוא ציין . 
בית הקברות , המוקף חומה ומוצל על - ידי עצים גבוהים סביבו , היה שלשום 
שקט ורק מכוניות סיור משטרתיות חלפו סביבו מדי פעם . זהו אחד מבתי - הקברות 
היהודיים העתיקים ביותר בצרפת , ויש בו קברים מהמאה ה71 . " ייתכן ובפעם 
הבאה הם יהרגו " , אמר אחד מראשי איגודי הסטודנטים היהודים בצרפת . 
