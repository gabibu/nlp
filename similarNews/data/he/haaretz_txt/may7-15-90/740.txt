כרם נהרג אתמול מוחמד שאקר א - מסרי , שהיה לפי מקורות פלשתיניים , מבוקש 
ע"י כוחות הביטחון מאז תחילת האינתיפאדה . לפי אותם מקורות התחילה התקרית 
בעקבות רגימת מכונית ישראלית באבנים . כוח של צה"ל דלק אחרי המיידים לתוך 
המחנה ונתקל במטר של אבנים ובקבוקים . א - מסרי נפגע מקליע בלבו ונפצעו 
21 תושבים מכדורי גומי . במחנה הפליטים אל - עמארי , ליד רמאללה , ניהל 
ביום שישי כוח של צה"ל מרדף אחרי צעיר בן 91 , חמוש באקדח . לדברי מקורות 
פלשתיניים , ירה הצעיר לעבר החיילים ואח"ך נמלט לתוך מסגד במחנה . כשניסה 
להימלט נורה , נפצע קשה ונתפס בתוך בית במחנה . מקורות צבאיים מסרו כי 
בבדיקה שהתקיימה אח"ך , התברר כי הפצוע הוא יאסר מוחמד יוסוף נאגי אבו - 
חמד , תושב המחנה בן 91 , שהיה מבוקש ע"י שלטונות הביטחון זה זמן רב . 
הוא חשוד כי במהלך החודשים האחרונים השתתף ברציחתם של 6 פלשתינים מהאזור , 
שנחשדו בשיתוף פעולה . בבית לחם נפצע אתמול קשה מפגיעת כדור גומי , מיידה 
אבנים . בעקבות התקרית הוטל על בית לחם עוצר . מקורות פלשתיניים מסרו 
אתמול על אשה בת 06 שנפצעה בבטנה ברמאללה ועל צעיר בן 91 , ואליד מחמוד , 
שנפצע מכדור פלסטיק במחנה הפליטים עסכר , ליד שכם . בסוף השבוע נרצחה בחניקה 
צעירה , תושבת עבאסן שברצועה , בידי רעולי פנים שכנראה חשדו בה בסיוע לשלטונות . 
עוצר ימי הוטל ברצועת עזה , כך מסרו מקורות צבאיים . נציג דובר צה"ל בפיקוד 
הדרום אמר כי העוצר הוטל מסיבות מבצעיות ביטחוניות . בתקריות שהיו בסוף 
השבוע ברצועת עזה נפצעו , על פי מקורות פלשתיניים , 51 תושבים בעיקר מירי 
כדורי גומי . כוח צה"ל חילץ אתמול תושב גבאליה שרעולי פנים ניסו לתקוף את 
ביתו . הנתקף שברשותו תת - מקלע עוזי , ירה לעבר התוקפים עד שכוח צה"ל 
הגיע וחילץ אותו . אחדים מבני משפחתו נרצחו במהלך האינתיפאדה , על רקע 
חשד בשיתוף פעולה עם שלטונות הביטחון . צעיר בן 81 נהרג אתמול במחנה ברזיל 
ברפיח . אתמול גם נפצעו 3 מתושבי מחנה הפליטים טול - כרם בתקריות אלימות , 
שפרצו במחנה בעקבות מותו של תושב המחנה , אשר נורה שלשום למוות בתקרית 
עם חיילים . מקורות פלשתיניים דיווחו אתמול גם על שני פצועים מהכפר עילאר 
וממחנה עסכר בגדה . באזור מזרח ירושלים , רמאללה ובית לחם , חילקו בימים 
האחרונים פעילים של הפת"ח , המשתייכים לגוף המיליטאנטי " פלוגות אבו - 
גיהאד " , כרוז המאשים תשעה אישים פלשתינאים מהשטחים ומחוץ להם , בבגידה 
ובגניבת כספים . בין האישים הנזכרים , פייסל אל - חוסייני , המכונה " חביב 
הציונים " , שמואשם בגניבת מיליון דולר שנועדו לחלוקה בקרב פעילי אינתיפאדה , 
וכן בסאם אבו - שריף , יועצו של ערפאת , והעיתונאי אכרם הנייה , שגורש 
מהשטחים . צעיר בן 81 תושב שכונת ברזיל ברפיח , מחמוד חאלד חאמזי מוסה , 
נורה ונהרג אתמול מירי כוח צה"ל . לדברי מקורות ערביים נפצעו אתמול תשעה 
תושבים במהלך התנגשויות עם צה"ל , בעיקר במחנות הפליטים חאן - יונס ורפיח , 
וכן בשכונת ברזיל בעיר רפיח . מפקד כוחות צה"ל ברצועת עזה , תת - אלוף 
שמואל צוקר , אמר ל"במחנה " , כי בחצי השנה האחרונה ירד מספר ההרוגים ברצועת 
עזה . בתקריות שהיו אתמול ברצועת עזה , נפצעו 11 תושבים כך מוסרים מקורות 
פלשתיניים . לדברי גורמים צבאיים יש הסלמה באירועים ברצועה , למרות שיש 
פחות הרוגים . כל הסוחרים ברצועת עזה הכריזו אתמול על מרי אזרחי גלוי נגד 
המינהל האזרחי ברצועת עזה . בכרוז שהפיצו קראו לא לשלם מסים ולהחרים סחורות 
מישראל . שלושה תושבים פלשתיניים נפצעו אתמול מכדורי פלסטיק וגומי , בתקריות 
יידוי אבנים ברמאללה . שלשום נפצע אדם בכפר בית עור א - תחתא . בתקרית בין 
חיילים לתושבים במחנה הפליטים עסכר , שליד שכם , נפצעו אתמול שניים מתושבי 
המחנה . מקורות פלשתיניים מסרו על פצוע נוסף ברמאללה . ליד בית רומנו בחברון 
הושלך אתמול בקבוק המכיל חומצה לעבר סיור של צה"ל , אך לא היו נפגעים ולא 
נגרם נזק . החיילים הגיבו בירי . בעיר העתיקה בירושלים נפצעה אתמול קל 
ישראלית מפגיעת אבן בראשה . ליד שועפאת נרגם אמש אוטובוס מס 52 ונוסעיו 
ירדו , הגיבו בזריקת אבנים וניפצו שמשות של בתים הסמוכים לכביש . מקורות 
פלשתיניים מסרו , כי בהתנגשויות שארעו אתמול ברצועת עזה נפצעו שמונה תושבים . 
התקריות היו בעיקר במחנות הפליטים הדרומיים ובעיר עזה . למרות העוצר ברפיח , 
היו שם התנגשויות רבות . בכפר גבאליה תקפו 51 רעולי פנים את עבדל רחמן חאדר , 
סוחר סמים , והרגו אותו בגרזנים . אחיו חמזי רחמן חאדר , שניסה לעזור 
לאחיו , נפצע קשה . הרקע לרצח הוא חשד לשיתוף פעולה וסיוע לשלטונות . נער 
בן 51 מחברון נפצע אתמול קשה מפגיעת כדור פלסטיק בראשו , כאשר צעירים יידו 
אבנים לעבר סיור צבאי . התנגשויות רבות היו אתמול גם באזור שכם . על פי 
מקורות פלשתיניים נפצע בשכונת ראס אל - עין חייל צה"ל מאבן גדולה . הם מסרו 
גם כי לבית החולים אל - איתיחאד בשכם הובאו שלושה פצועי ירי וחמישה נפגעי 
גז מדמיע . ממחנה הפליטים במזרח ירושלים הוצתו אתמול בלילה שתי מכוניות ישראליות . 
ליד בית - חנינה בדרך לנווה - יעקב שוב נרגם אתמול אוטובוס קו 52 של אגד . 
תושבים מהשכונה הערבית מסרו כי כ02 צעירים שירדו מהאוטובוס תקפו את אנשי 
השכונה באבנים וביריות וכי מן האבנים נפצעו שתי אחיות . בהפרות סדר שהיו 
אתמול ברצועה נפצעו שמונה תושבים . ראש המנהל האזרחי , תת אלוף אריה רמות , 
ערך אתמול ביקור ברפיח הנתונה תחת עוצר . הוא נפגש עם נכבדי האזור , וביקש 
מהם להפעיל את השפעתם שלא לאפשר לגורמים קיצוניים לכפות את רצונם על הכלל . 
