יו"ר הנהלת הסוכנות , שמחה דיניץ , יצא לארה"ב , כדי לסייע למאמצי המגבית 
בגיוס כספים עבור קליטת העלייה מבריה"ם בישראל . שליחותו של דיניץ באה בעקבות 
החלטת הנהלת הסוכנות להגביר את מאמציה להעלות את סכומי התרומות , כדי למנוע 
גרעון של 006 מיליון דולר בתקציבה . בארה"ב יפגש דיניץ עם התורמים הגדולים , 
וינסה לשכנעם להעלות את סכומי תרומותיהם למבצע " אקסודוס " , מבצע קליטת 
עולי בריה"ם בישראל . עוד יפגש דיניץ עם ראשי משרד החוץ האמריקאי , וידון 
עמם בהמשך תמיכת ארה"ב בעליית יהודי בריה"ם וכן בסיוע שביקשה ישראל מהמימשל 
למתן ערבות בסך 004 מיליון דולר לקליטת העולים מבריה"ם בארץ . ההנהלה הציונית 
דנה אתמול בהחלטות הנהלת הסוכנות מהשבוע שעבר . נודע שכמה מחברי ההנהלה , 
בהם ראש מחלקת העלייה , אורי גורדון , ביקרו את ההחלטה שהסוכנות , באמצעות 
" עמיגור " , תעסוק בבניית דירות לעולים . גורדון אף הצביע נגד ההחלטה . 
