אלוף - משנה יוסוף משלב , היום מפקד הבקעה , וקצין בדרגת סגן , יהושע 
חמו , הורשעו אתמול בבית - הדין המיוחד במטכ"ל בהתרשלות . השניים הואשמו 
בהתרשלות ובגרימת מותו של סגן אמיר יקותיאלי , אשר נהרג בעת שנפל לבאר במהלך 
אימונים באזור הבקעה , בספטמבר 88 . לאחר חקירה ממושכת של המשטרה הצבאית 
הוחלט להגיש כתב אישום נגד המפקד הבכיר בשטח , שהיה מופקד על האימונים באזור , 
ונגד שני קצינים אחרים . אל"ם יוסוף משלב נידון לנזיפה ; סגן יהושע חמו 
נידון למאסר חודשיים על תנאי ; וסג"ם יגאל סבג זוכה . במהלך המשפט העידו 
עדים רבים , בהם אלוף פיקוד המרכז לשעבר , עמרם מצנע . שופטי בית הדין 
זיכו את אל"ם משלב מאשמה של גרימת מוות בהתרשלות , אך הרשיעו אותו בהתרשלות 
שאינה קשורה לגרימת מותו של הקצין . השופטים ציינו , כי המדובר במפקד חיובי , 
וכי צפוי לו קידום נוסף בצה"ל . הם התחשבו בעדויות האופי שהושמעו בביה"ד . 
במהלך הקראת גזר הדין ישבו בני משפחתו של סגן אמיר יקותיאלי באולם . בעקבות 
התאונה , בוצעו נהלים וסידורים למניעת הישנות מקרים דומים בעתיד . 
