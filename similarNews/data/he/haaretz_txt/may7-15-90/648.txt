החברה הפנמית הוקמה לצורך רכישת אכסניית סנט - גון , ברובע הנוצרי בעיר 
העתיקה בירושלים . נכס זה הוא הנכס היחיד הנמצא בבעלותה של חברה זו . חברת 
" הימנותא " , שהיא חברת בת של הקרן הקיימת לישראל , רכשה את השליטה בחברה 
הפנמית . פרטים אלה גילה אתמול בוועדה לביקורת המדינה עו"ד אברהם הללי 
האחראי על אגף המקרקעין בחברת " הימנותא " . הוא ציין כי כל הפעולות שנעשו 
לרכישת המבנה היו תקינות . המבנה היה בשכירות ראשית על ידי מטוסייאן . בחוזה 
שהיה בין מטוסיאן לבין הכנסייה היוונית , נקבע כי הוא רשאי להשכיר את המבנה 
בשכירות מוגנת לדורי - דורות , בלא צורך באישור הפטריארך . מנכ"ל משרד הבינוי 
והשיכון עמוס אונגר , אמר כי רכישת הנכס אינה חריגה . למשרד יש שיקול - 
דעת להחליט על הוצאות כספיות . החשב הכללי במשרד האוצר אישר שמבחינת ההוצאה , 
הפעולות היו חוקיות . ח"ך חיים אורון ( מפ"ם ) אמר לאונגר כי בהופיעו 
לפני כשבועיים בוועדת הכספים , אמר אונגר כי אינו מכחיש שידע על הרקע לרכישת 
הבניין , אך לא ידע על מהות החכירה . אורון הציג את פרוטוקול ועדת הכספים 
שבו התבטא אונגר כי לא ידע על הצד המשפטי . נוכח דברים אלה ביקש אורון לדעת 
כיצד אומר אונגר כי נושא רכישת הבית נבדק בצורה רצינית . אונגר השיב כי הוא 
חתם על העברת הכסף . הכספים בשיעור של 6 . 3 מיליון ש"ח הועברו כהשתתפות 
תקציבית בפעולה של חברת " הימנותא " , המקבלת כספים גם ממקורות אחרים . 
הוא ציין כי לא קרא את החוזה בין " הימנותא " למוכר . " הימנותא " הוא 
הנאמן בעניין . אונגר התנה את הרכישה בכך שישרור מצב של קונה מרצון ומוכר 
מרצון . ח"ך בורג ( מערך ) טען כי התברר שרכישת המבנה היתה הרכישה היחידה 
של משרד השיכון בירושלים , ונעשתה בידיעתו ובאישורו של שר השיכון . הוא 
דרש לחשוף את זהותה של החברה הפנמית ושאל האם הגופים הבאים היו שותפים בחברה : 
המיליונר בלסברג , ח"ך שרון , עו"ד שפירא , המיליונר לודויג וסלזון , 
המיליונר מוסקוביץ , מר לניאדו מגורדאש , משה ברנשטיין , ישיבת " עטרת 
כהנים " ומשרדי ממשלה נוספים . 
