בירושלים נפתח אתמול הקונגרס השביעי של הפדרציה האירופית לאולטרה - סאונד 
ברפואה ובביולוגיה . במסגרת הקונגרס , שימשך חמישה ימים , יוצגו מחקרים 
על שימוש במכשור הדמיה לטיפולים רפואיים ולצרכי מחקר . במסיבת עתונאים , 
שנערכה אתמול בתל - אביב , ציין יו"ר הכינוס , מנהל אגף ההדמיה במרכז 
הרפואי " שיבא " , פרוף יעקב יצחק , כי בין הנושאים שיידונו בכנס , יהיה 
גילוי מוקדם , בעזרת אולטרה - סאונד , של דחיית איברים . בקונגרס יוצגו 
גם עבודות בנושא מעקב אחר הנעשה בעורק , במהלך פעולת פתיחת עורקים באמצעות 
בלון , כדי לקבל תמונת מצב בזמן אמיתי . כיום , קיים מעקב באולטרה - סאונד , 
אך ניתן לצפות במתרחש רק בסיום הפעולה . אחד מהנושאים המרכזיים שיוצגו בכנס , 
הוא אבחון וטיפול תוך - רחמי של עוברים . האבחון נעשה החל מהשבוע החמישי , 
במטרה לאתר מומים מולדים , כולל מומי לב . פרוף יצחק ציין , כי בדרך כלל 
מבצעים במהלך הריון שתי בדיקות בשליש הראשון של ההריון , כדי לגלות מום 
מולד , ובשליש השלישי . לדבריו , התופעה על - פיה מכונים מתעדים בקלטות , 
מדי חודש , את התפתחות העובר , היא חמורה . הוא הזהיר , כי חשיפה לכמות 
רבה של אנרגיה , עשויה לגרום נזק ועומדת בניגוד להוראות ארגון הבריאות העולמי 
ורשות המינהל והתרופות האמריקאי . פרוף יצחק הוסיף , כי היום ניתן , באמצעות 
מערכות נסיונות של אלוטרה - סאונד , לגלות שינויים מוקדמים ברקמות , כדי 
לזהות הווצרות גידול ממאיר בראשיתו . כיום פועלת מערכת כזו , שפותחה ב"שיבא " 
בשיתוף עם יב"ם , ובעתיד תיושם מערכת כזו , לגילוי שינויים ברקמות ערמונית , 
לבלב , שד , כליות ואחרים . פרוף יצחק ציין , כי הפיתוח המואץ של שימוש 
באולטרה - סאונד מחייבת את משרד הבריאות והמועצה המדעית לקבוע קריטריונים , 
מי מוסמך לבצע אולטרה - סאונד ומה הכישורים הנדרשים לכך . בחו"ל קיימות 
הגדרות ברורות , לפיהם הדבר נעשה על - ידי טכנאי ורופא בלבד . העדר קריטרינים 
בארץ שהביא למקרים בהם מבוצעות בדיקות על - ידי לא מוסמכים . 
