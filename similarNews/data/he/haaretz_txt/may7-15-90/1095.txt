קופנהאגן ( מיוחד ל"הארץ " ) . 61 מצבות הושחתו בבית - הקברות בעיר לונד 
בדרום שוודיה . רדיו שוודיה שדיווח על המקרה מסר תחילה כי מדובר בקברים 
של יהודים , קורבנות המשטר הנאצי . לאחר בירור בקהילה היהודית בעיר מאלמה 
הסמוכה ללונד התברר כי בעיר לונד לא קיים כלל בית - קברות יהודי ויהודים 
שחיו בלונד נקברו לאחר מותם בבית - הקברות היהודי במאלמו . המצבות שחוללו 
בבית - הקברות העירוני בלונד הם כנראה של קורבנות המשטר הנאצי , שאינם יהודים . 
אנשים אלה באו לשוודיה כפליטים בתום מלחמת העולם השנייה עם שחרורם ממחנות 
הריכוז . נשיא הקהילה היהודית במאלמה העריך כי בקברים אלה נקברו פולנים , 
רוסים , צוענים ואחרים שניצלו עם יהודים ממחנות הריכוז . " זה איום . 
אך אינני סבור כי זה היה מכוון דווקא נגד יהודים " , הוסיף נשיא הקהילה . 
