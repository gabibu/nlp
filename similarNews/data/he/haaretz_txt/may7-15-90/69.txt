( ע ) . משפטה של הסוהרת נורית ליבמן ( 04 ) , ששירתה כשלמת בבית ספר 
לסוהרים , ניר , ליד כפר סבא , נפתח אתמול בבית משפט השלום בכפר סבא . 
ליבמן מואשמת בקשירת קשר להיטיב שלא כדין תנאיו של אסיר , בתמורה לטובות 
הנאה . יחד עימה מואשם גם בעלה , יגאל ליבמן ואסיר לשעבר , דוד ארביב , 
ששהה אותה עת בכלא אשמורת . הוא מואשם בכך שהציע שוחד למנהל הכלא , עמרם 
וקנין , בתמורה לתנאי שהייה מועדפים . כל עובדי שירות בתי הסוהר המעורבים 
בפרשה , עמרם וקנין , ונורית ליבמן , מושעים זה כשנה מהשירות וממתינים 
לסיום משפטם . כתב האישום מייחס לסוהרת ולבעלה , אשמה של גניבה על ידי מעביד 
והפרת אמונים של עובדי ציבור . הנאשמים כפרו בהאשמות המיוחסות להם . אתמול 
העידו בפני השופט צבי גורפינקל , שישה מקציניו הבכירים של שירות בתי הסוהר , 
על הנהלים הקבועים במיתקני הכליאה ויחסי סוהר - אסיר . המשך המשפט נדחה 
לחודש הבא . בכתב האישום , שהוגש על ידי עו"ד רחל שיבר מפרקליטות מחוז המרכז 
נאמר , כי בחודש אפריל רוקנה הנאשמת את קופות הטלפונים בבית ספר ניר וגנבה 
מתוכם 002 אסימונים . במסגרת הקשר המפורט , הגיעה הנאשמת לכלא אשמורת ותוך 
ניצול מעמדה וקשריה , נפגשה עם דוד ארביב שהיה אסיר בכלא . היא מסרה לו , 
שלא כדין ובניגוד לנהלי שירות בתי הסוהר , את האסימונים שגנבה . עוד נאמר , 
כי נורית ליבמן פנתה בכלא אשמורת לגורמים אחראים על מנת להסדיר לארביב שיחות 
טלפון מעל המגיע לו ואפשרות לאשתו לבקר אותו מעל המגיע לו . היא פנתה לבעלי 
תפקידים במשטרה , " לסדר " לארביב חופשות , ביקורים ושיחות טלפון מעל 
למגיע לו , ואפשרות לעבודה במיתקן בזק שמחוץ לכלא . עוד מואשם בעלה יגאל , 
כי נסע לכלא אשמורת והעביר לארביב טלוויזיה , בגדים , כלי מיטה ואסימונים . 
באישום אחר , נטען , כי הנאשמת דאגה ליידע את קרובו של ארביב , שלא יעבירו 
לו סמים בימים שבהם נערכות בדיקות שתן לאסירים . 
