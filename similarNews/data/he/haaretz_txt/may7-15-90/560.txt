בטווח הקצר לא צפויה יציאה מהמיתון במשק , הריבית הריאלית לא תעלה וקצב 
האינפלציה צפוי לעמוד על רמה של % 51%61 לשנה . כך צופים כלכלני בנק לאומי , 
בסקירה פנימית שהוציאו לאחרונה . כלכלני הבנק סבורים עם זאת , כי הפעילות 
במשק תגדל בטווח הבינוני ( לקראת תחילת 1991 ) בהנחה שתחזיות העלייה יתממשו , 
במיוחד כתוצאה מההכרח להאיץ את היקף התחלות הבנייה . לדבריהם , כתוצאה 
מהתפתחויות אלה תעלה גם האינפלציה , יגבר הביקוש לכסף ורמת הריבית הריאלית 
תעלה . כלכלני בל"ל סבורים כי אי הוודאות הפוליטית והכלכלית תטביע את חותמה 
גם על המתרחש בשוק ההון . הגורמים שישפיעו על כיוון ההתפתחות בשוק הם : 
נתונים שוטפים שאינם חיוביים באופן מרשים , המלווים בתחזיות אופטימיות לגבי 
העתיד . מדיניות מוניטרית מרחיבה של בנק ישראל , במקביל לאי גידול בביקוש 
לאשראי בטווח הקצר . שיטת הממשלה בתחום גיוס ההון עם יכולת תמרון טובה . 
כתוצאה מכך לא צפוי שינוי בטווח הקצר ברמות התשואה בשוק איגרות החוב , אם 
כי בטווח הארוך יותר עלולות התשואות לעלות . לדברי כלכלני הבנק , רמת התשואות 
הנוכחית באפיקי ההשקעה הדולריים , משקפת העדר ציפיות לשינוי משמעותי בשער 
החליפין . ביחס לשוק המניות מעריכים כלכלני בל"ל , כי עד להתייצבות המצב 
הפוליטי צפוי השוק לתנודות חדות , אך בטווח הארוך יותר עשויים התהליכים 
המדיניים והכלכליים להוביל את המשק לצמיחה , ושוק המניות יהיה פעיל בצמיחה 
זו . 
