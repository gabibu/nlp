סיביו ( ע"ר ) . שכניו של ניקו צאושסקו , בנו של נשיא רומניה לשעבר , 
ניקולאי צאושסקו , האמור להישפט במהלך החודש באשמה של רצח - עם , אומרים 
כי הוא היה אדם נעים הליכות , ששיחק כדורגל עם ילדי השכונה . התקפי הסאדיזם 
של ניקו וסגנון חייו הראוותני הפכו לסמל השחיתות המוסרית של משטר צאושסקו . 
הוא עצמו יעמוד לדין בסיי ב62 למאי , לאחר שהואשם כי הורה לצבא הרומני 
לפתוח באש על מפגינים , ובכך גרם למותם של 98 אנשים ופציעתם של 912 נוספים . 
שכניו זוכרים אותו כאיש חביב . " הוא נראה לנו כאדם נחמד שרצה לעשות טובות . 
הוא שיחק כדורגל עם הילדים שהסתובבו ברחוב " , אומרת הלנה ולאד , מורה 
המתגוררת מול ביתו של ניקו . ולאד סיפרה , כי אנשים נהגו להתאסף בבקרים 
מול ביתו של ניקו עם תלונות שונות , והוא היה יוצא לעיתים קרובות כדי לשמוע 
את בעיותיהם . ילדה קטנה , שנהגה לשחק ברחוב זוכרת אותו כ"אדם מצחיק עם 
משקפיים כהות ואף גדול " , שנהג להזמין אותה לגינת הפאר שלו כדי שתוכל להתבונן 
בבריכה , והעניק לה ממתקים במתנה . " הוא לא היה מאד שנוא בסיביו עד המהפכה " , 
מסביר עיתונאי מקומי . " אולם הרציחות ניפצו את התדמית , אותה ניסה ליצור 
לעצמו . כשהוא בא לכאן בתחילה , הוא מילא את החנויות במוצרים , והיה מוכן 
להאזין לאנשים עם תלונות ובעיות . הוא ניסה לפתור חלק מהבעיות ולעשות מה 
שטוב למען העיר " . 
