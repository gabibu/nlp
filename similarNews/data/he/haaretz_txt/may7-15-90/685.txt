המגעים למכירת כמחצית ממניות כימיקלים לישראל יתחדשו בקרוב . המועמדים השונים 
לרכישת הקונצרן , יגיעו ארצה בשבועות הקרובים , על מנת לעמוד מקרוב על 
טיב ההשקעה . נודע כי המדובר בחמש קבוצות משקיעים , המתכוונים לרכוש עד 
% 05 ממניות כי"ל . הקבוצה הראשונה שתגיע ארצה היא קבוצת מקסוול , המיוצגת 
באמצעות חברת הברוקרים צמיחה . מאוחר יותר יגיעו הקבוצות האחרות , ובהם 
קבוצת גנגר , וקבוצת שאול אייזנברג . נודע כי קבוצת גנגר מתכוונת לשתף 
פעולה ברכישת כי"ל עם האחים פריצקר מארה"ב , ועם חברת הברום האמריקאית , 
גרייט לייקס כימיקלס . גרייט לייקס נחשבת לאחת מיצרניות הברום הגדולות בארה"ב , 
ומחזור מכירותיה גבוה ממיליארד דולר לשנה . נציגי החברה ביקרו בארץ לפני 
מספר שבועות , וביקשו לשמוע מזאב רפואה , מנכ"ל רשות החברות הממשלתיות , 
פרטים על כימיקלים לישראל . אנשי הקבוצה גם נפגשו עם מנהלים בכי"ל . ברכישת 
כי"ל מגלה עניין גם חברת אטיל - קורפורשיין , הנחשבת אף היא ליצרנית ברום 
גדולה בארה"ב . ועדת הכספים של הכנסת המליצה לפני כחצי שנה , להימנע ממכירת 
השליטה בכימיקלים לישראל . זאת הסיבה שרשות החברות הממשלתיות הוציאה לא 
מכבר מכתב כוונות , ובו היא מודיעה שהחלק של כימיקלים לישראל שיימכר על 
ידה , יעמוד על % 05 - % 62 , ואין המדובר במכירת השליטה בקונצרן . 
