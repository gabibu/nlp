בהחלט . אני חושב שאלוף שיש לו הצעות או השגות מסויימות , צריך להביא אותן 
לדיון מסודר במטכ"ל ולא לצאת עמן לעיתונות . גם עיתונאי ב"הארץ " שיש לו 
ביקורת מסויימת , איננו מפרסם את הביקורת שלו ב"מעריב " , אלא פונה קודם 
כל לעורך שלו . אינני יודע מה קורה במטכ"ל , משום שאינני יושב שם . אבל 
אני יכול לומר שהביקורת שהשמיע האלוף בריל נגד קצינים בכירים האחראים , 
לדבריו , לטיפול באינתיפאדה , איננה קולגיאלית כלפי אלוף פיקוד המרכז הנוכחי , 
יצחק מרדכי וקודמו עמרם מצנע , שהשקיעו את נשמתם בעבודה . בהחלט יש בכך 
פגיעה רצינית בקולגיאליות . לדעתי , הדבר מעורר חשד שהכוונה שלו לא היתה 
לשפר ולתקן את הטעון תיקון , אלא להנות מפרסום אישי . אם באמת הכוונה של 
האלוף בריל היתה עניינית , היה עליו להשמיע את הביקורת שלו בתוך המערכת 
הצבאית , שיודעת להאזין , ואף לתקן את עצמה . אין לכך משמעות מעשית . 
הנזיפה הזו איננה נרשמת בגיליון ההתנהגות בתיקו האישי . זה כמו שאתה אומר 
לבן שלך שלא התנהג כראוי : לא היית בסדר , תפסיק להתנהג כך . מדי פעם הרמטכ"ל 
קורא לאחד האלופים ומעיר לו שלא נהג כראוי בנושא מסויים . בכל הערה כזו , 
אפשר לראות משום נזיפה . אבל , בדרך כלל הדבר נעשה בשקט ואיש בציבור לא 
יודע על כך . אבל הפעם , נראה לי שהרמטכ"ל החליט לתת פומבי להחלטתו לנזוף 
בבריל , כי גם הוא פנה לעיתונות . המשמעות ברורה . הרמטכ"ל מצפה שהאלוף 
בריל לא ייצא יותר לעיתונות עם ביקורת נגד קצינים בצה"ל , אלא ישמיע את 
הביקורת שיש לו , כל אימת שירצה לתקן משהו , בתוך המסגרת הצבאית . 
