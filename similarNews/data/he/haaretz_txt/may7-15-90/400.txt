הדמוקרטיה הישראלית אינה מתפקדת כהלכה בשנים האחרונות . כאשר הוקמה ממשלת 
האחדות הלאומית התברר שהיא אינה מסוגלת לקבל החלטות בעניינים גורליים , 
ואילו הקמת ממשלה של גוש אחד תלויה בחסדי סיעות קטנות , ולעתים אף בסחטנות 
של יחידים . עכשיו , כשהמשא ומתן על הקמת ממשלה הביא להתבזות של כל הצדדים 
ולהשחתת המידות , בשלו התנאים לתיקון המצב . אך יש לעשות זאת בשיקול דעת . 
לדעתי , הפתרון אינו צריך להיות בכיוון בונפרטיסטי בחירה ישירה של ראש 
הממשלה אלא בכיוון של תיקונים בשיטת הבחירות , שיאפשרו התהוות רוב ברור 
לגוש אחד , שעליו תישען הממשלה ומולו תתייצב אופוזיציה המסוגלת להחליף את 
הממשלה . יש הסבורים שדמותה של הדמוקרטיה בכל מדינה נקבעת על - ידי אופיו 
של העם , וזו הסיבה העיקרית להבדל בין הדמוקרטיה האנגלו - סאקסית לבין זו 
הלטינית . אחרים סבורים כי בתיקונים של שיטת הבחירות אפשר להתגבר על נטיות 
באופיו של עם . ואכן במדינות האירופיות הלטיניות , המתאפיינות בדרך - כלל 
בריבוי מפלגות , העניק המעבר משיטת בחירות יחסיות לשיטת בחירות רוביות - 
אזוריות ובייחוד למשטר נשיאותי , יתר יציבות . החברה הישראלית מתפלגת לא 
רק בין ימין ושמאל סוציאלי , אלא גם בין חילוניים לדתיים , בין ניצים ליונים , 
בין אשכנזים לעדות המזרח , בין יהודים לערבים . יש לאפשר ביטוי פרלמנטרי 
סביר לכל הדעות והגורמים העיקריים בחברה , אך יש להתנות זאת ביכולת תפקוד 
תקין של הממשל הדמוקרטי , והשאלה היא היכן כאן האיזון הנכון . אין שיטה 
מושלמת ופותרת הכל . בזמן האחרון מחפשים המתקנים את עוגן ההצלה של הממשל 
בבחירה ישירה של ראש - הממשלה . לפי ועדת כרמון , למשל , המועמד של הסיעה 
הגדולה יתמנה אוטומטית כראש - ממשלה ומעמדו עוד יחוזק על - ידי זכות לפזר 
את הכנסת , מינוי שרים , העברת סמכויות וכיו"ב . אך פרוף רייכמן וכמה 
חברי כנסת דוגלים בבחירות ישירות של ראש הממשלה . תמהני שגם ח"ך אמנון רובינשטיין 
הגיש הצעת חוק לבחירה ישירה של ראש הממשלה . אני זוכר את ההתנגדות שהיתה 
באינטרנציונל הליברלי לדה - גוליזם כי הליברליזם התנגד תמיד לריכוז כוח רב 
מדי בידי איש אחד . לדעתי בריצה לבחירה ישירה של ראש הממשלה ישנה טעות . 
כשמחפשים תרופה למחלה יש לקבוע קודם כל את הדיאגנוזה הנכונה . ברוב המדינות 
שהנהיגו משטר נשיאותי ( אין מדינה דמוקרטית בעולם שיש בה בחירה ישירה של 
ראש הממשלה . . . ) הסיבה היתה אי יציבות הממשלות והרצון לחזק את הרשות 
המבצעת מול הפרלמנט . אצלנו אין אי יציבות פוליטית וממשלתית . מפלגת העבודה 
שלטה 92 שנים והליכוד נמצא בשלטון 31 שנה . הממשלות מכהנות כמעט את מלוא 
הקדנציה . אין גם חולשה של הממשלה מול הכנסת . להיפך . בידי הממשלה תקציב 
ענק השווה כמעט לתל"ג , סמכויות לרוב , וכנסת די צייתנית . הבעיה כעת 
אינה גם לאפשר אלטרנטיווה . עד 7791 לא היתה אלטרנטיווה , ורק הצורך להזדקק 
לקואליציה עם גורמים אחרים מנע שלטון יחיד ומוחלט של מפלגת העבודה . כעת 
קיימות שתי מפלגות גדולות שהאחת היא אלטרנטיווה לשנייה . הבעיה היא שבמקום 
ממשלה קואליציונית שיצרה אצלנו שלטון של מיעוט או מיעוטים סחטניים , יש 
צורך לאפשר לאחד משני הגושים הגדולים להגיע לרוב ולפעול לפי מדיניות מוגדרת . 
השיטה האנגלית יוצרת רוב בפרלמנט גם אם למפלגת הרוב יש רק % 04 של הקולות . 
ידועה לי גם שיטת בחירות יחסיות המעניקה פרמיה של % 02 למפלגה שהגיעה ל%04 , 
כדי לאפשר הקמת ממשלה המסוגלת לשלוט . אם תונהג בישראל בחירה ישירה של 
ראש הממשלה , יתכן מאוד שהרוב בכנסת יהיה שונה ומנוגד מהמדיניות של ראש 
הממשלה . מצב כזה קיים לרוב בארה"ב וזה מכביד על ניהול יעיל של הממשל , 
אך שם אין חילוקי דעות כה יסודיים . אצלנו יתכן שאיש הליכוד ייבחר כראש 
ממשלה , והרוב בכנסת יהיה של גוש המערך : אחד דוגל בא"י השלמה ומתנגד לתהליך 
השלום והשני מוכן לפשרה ולהמשך תהליך השלום . גם ראש הממשלה הנבחר אישית 
יהיה זקוק לרוב בכנסת כדי לאשר תקציב , להעביר חוקים וכיו"ב . כנסת בעלת 
רוב של המפלגה היריבה תשתק אותו . ושוב , כדי להיבחר יצטרך אף הוא לעשות 
הסכמים מוקדמים שתשלום בצדם . לכן , בחירה אישית וישירה של ראש הממשלה 
עלולה לגרום לשיתוק חמור של המערכת הפוליטית ולא תשחרר אותנו מתחלואי השיטה 
הקיימת . אמנם קשה לעבור לשיטה רובית או לשיטה איזורית - יחסית שתפגע במפלגות 
קטנות ובעיקר בדתיים , שבידיהם כעת מפתחות המשטר הפוליטי שלנו . ממשלת 
האחדות הלאומית לא ניצלה את האפשרות ששתי המפלגות הגדולות נמצאו ביחד , 
וכעת שתיהן התחייבו כלפי הדתיים ולא ירצו להפר התחיבויות אלה . לכן , הצעתי 
היא להנהיג את הרפורמה בשני שלבים . בשלב ראשון להגדיל את מספר חברי הכנסת 
ל121 , כדי למנוע תיקו , והצורך לקנות חבר כנסת בודד בכל מחיר . שנית , 
להגדיל את אחוז החסימה ל%5 . 2 או ל%3 , כמו בהסתדרות , כדי להקטין את 
מספר הסיעות וליטול מהן את זכות הווטו שיש להם במצב הנוכחי . אין לראות 
קושי שסיעות הימין כמו התחיה , צומת ומולדת יתאחדו , או שדגל התורה תלך 
לבחירות יחד עם ש"ס , שכן ממילא שתיהן סרות למשמעת הרב שך . גם בשמאל יכול 
להיות איחוד כזה . בשלב שלישי אפשרי פיזור הכנסת על - ידי הנשיא אם אין אפשרות 
לכונן ממשלה . דמוקרטיות נחרבו בדרך כלל על - ידי הידרדרות פנימית , הסתאבות 
ואיבוד אמון הציבור בנבחריו , לפני שהופיע רודן כמושיע ומציל . הציבור צופה 
חסר ישע במחזה התעתועים , המאוס והנתעב , המתרחש לעינינו . המערכת הפוליטית 
נראית כגוף אטום שיש להזרים בו אוויר רענן . ההפגנה בככר מלכי ישראל גרמה 
רוח פרצים . חייבים לנצלה . מכל הסכנות האורבות למדינת ישראל , לא האוייב 
החיצוני הוא המסוכן ביותר , אלא ההתפוררות הפנימית ואובדן אמון הציבור במשטר 
הדמוקרטי . אך אין להשתמש בסם מסוכן של בונפרטיזם . שינוי השיטה אינו הכל . 
כדי לקדם את עניין השלום יש להבין שאי אפשר להשיג רוב משמעותי ואיתן על - 
ידי מניפולציות , אלא על - ידי מאבק עקבי על נפש העם ושינוי ערכים . כדי 
להפחית את מספר השסעים הזקוקים לביטוי נפרד , יש לטפח פלורליזם חברתי , 
תרבותי , מחשבתי , אתני , לא בעימות אלא בקיום יחד מתוך סובלנות , הבנה , 
שוויון וכבוד הדדי . כדי להביא לריהביליטציה הפוליטיקה והפוליטיקאים יש 
לשנות מן היסוד את התרבות הפוליטית ואת המוסר הציבורי , שכן בכל שיטה אפשר 
להגיע לא רק לקניית קולות אלא גם לקניית נבחרים . 
