זנווה ( ע"ר ) . ארגון הבריאות העולמי החליט אתמול לדחות לזמן בלתי מוגבל , 
את הבקשה החדשה שהגיש אש"ף להצטרף לשורותיו כחבר מלא . ההחלטה נחשבת לכשלון 
של אש"ף , לאחר שאשתקד הוחלט להעביר את הנושא לעצרת הנוכחית . ההחלטה שהתקבלה 
פה אחד , בלחץ איומיה של ארה"ב להפסיק את ההקצבות לארגון , קוראת " להמשיך 
בלימוד הבעיה ולדווח עליה בזמן המתאים " . תמכו בה גם מדינות כסין , מדינות 
הקהילייה האירופית , אפריקה , וגם מדינות ערב , כמו מצרים , עומאן , 
מרוקו ואלגיריה . ארה"ב , המממנת יותר מרבע מהתקציב הרגיל של הארגון , 
ואת החלק העיקרי של תוכנית המלחמה באיידס שתקציבה 001 מיליון דולר , איימה 
כי תפסיק את כל המימון , אם אש"ף יתקבל לארגון . לדברי הצירים שהששתפו בכינוס 
בזנווה , מרבית מדינות העולם השלישי התייחסו ברצינות לאיומיה של ארה"ב למרות 
תמיכתן הקבועה באש"ף , בגלל העובדה שתוכניות הבריאות שלהן תלויות במידה 
רבה בסיוע שמעניק הארגון . ישראל בירכה אתמול את ידידותיה בקהילייה הבין - 
לאומית , ובעיקר ארה"ב , על שהכשילו את היומזה לצרף את אש"ף כחבר מלא בארגון 
הבריאות העולמי . 
