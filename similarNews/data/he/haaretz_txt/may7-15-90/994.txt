" בבית אנחנו יכולים לנצח כל נבחרת " , אמר אמש החלוץ רוני רוזנטל , שלושה 
ימים לפני מישחק הרעים עם ברית המועצות שיהיה מחרתיים באיצטדיון רמת גן ( 
00 . 91 ) . יקדם למשחק הבין ארצי טכס הכתרת כדורגלן העונה של מטעם " ידיעות 
אחרונות " . גם לאחר הצלחתו המסחררת בליוורפול עונה רוני בסבלנות רבה לשאלות 
העיתונאים . " אני מודע לציפיות הגדולות ממני ומקווה לא לאכזב מול הרוסים . 
קיבלתי מידע על התגובות הנלהבות בארץ ליכולתי במישחקי ליוורפול והדבר גרם 
לי הנאה ומאד החמיא לי " . רוזנטל הצטרף לאימון הנבחרת ברמת גן מיד לאחר 
הגיעו מנמל התעופה בן גוריון . הוא השתתף במשחק האימון הפנימי של הנבחרת 
ועשה בה מה שהוא כבר גיל לעשות בליוורפול : הבקיע 2 שערים . הטיסה מבריסל 
הביאה גם את שלושת הישראלים המשחקים בליגה הבלגית : אלי אוחנה , שלום תקוה 
וניר לוין . השתתפות הארבעה באימון הסבה קורת רוח רבה למאמני הנבחרת יצחק 
שניאור ויעקב גרונדמן . " רואים שהשחקנים מתלהבים באימונים ושישנה תכונה 
רבה . המישחקים נגד ברית המועצות ( סגנית אלופת אירופה ) ונגד ארגנטינה 
אלופת העולם ( בשבוע הבא ) יהיו גולת הכותרת של הפעילות הבין - לאומית . 
לשחקנים שלנו יש עתה אתגר רציני והזדמנות להוכיח את יכולתם מול נבחרות ברמה 
גבוהה " , אמר גרונדמן . האוירה החגיגית ברמת גן לא השכיחה את הבעיות בהגנה . 
" כל ההגנה איננה , מכיוון שרשימת הפצועים כוללת את השוער בוני גינצבורג , 
ירון פרסלני , ניר אלון ( כנראה כבר לא ישחק העונה ) , אבי כהן ( הירושלמי ) 
, אופיר שמואלי ומרקו בלבול " , אמר גרודנמן . מסיבה זו יתכן שיוזמן היום 
הבלם שלמה אילוז מהפועל באר שבע שכבר היה בסגל . אילוז מועמד לתפקיד בלם 
קדמי , יחד עם רואי חדד שצורף עם טל בנין מהסגל האולימפי . בתפקיד הבלם 
האחורי יוצב ניסים ברדה או משה בן הרוש , המגינים יהיו איתן אהרוני ויהודה 
עמר , אפשרות נוספת היא שחדד יוצב כמגן . לעומת זאת יש בסגל שפע של קשרים 
( דוידי , קלינגר , סיני , מלמיליאן , תקוה , חזן , בנין ) וחלוצים 
( רוזנטל , אוחנה , ניר לוין , רפי כהן ) , והמאמן גרונדמן הודה שגם 
בחוליות הללו צפויה התלבטות וכנראה שרק חלק מה"אירופים " , יוצב בהרכב הפותח . 
המגמה להציב קישור מאוזן עם יכולת הגנתית והתקפית . " אנו מעוניינים ששחקנים 
בעלי אופי התקפי גם יגנו . נידרש להתמודד עם המהירות של הרוסים ואסור לנו 
להיגרר אחריהם . נוכל לעשות זאת רק במישחק איטי , מחושב , מלווה בתנועה 
רבה וביכולת טכנית " , הסביר גרונדמן . אתמול שוחרר עופר מזרחי הסובל מפציעה . 
הערב יקיים הסגל אימון נוסף ברמת גן ויתכנס למחנה אימונים עד למישחק . 
נבחרת ברית המועצות עומדת להגיע לישראל מחר ותתאמן מיד עם בואה , בשעות 
הערב המוקדמות , באיצטדיון ברמת גן בו יהיה המישחק מחרתיים . לטקס ההכתרה 
ולמישחק יקדם מופע אמנותי מגוון שיימשך שעה ארוכה . 
