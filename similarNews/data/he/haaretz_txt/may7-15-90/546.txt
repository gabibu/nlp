התוכנית למכירת הבנקים מספקת לממשלה הזדמנות פז לשנות את מבנה המשק בכיוון 
של פירוק הקונגלומרטים הגדולים ששולטים בו . אי . די . בי . שולטת בעשרות 
חברות מרכזיות במשק ובבנקים : דיסקונט , ברקליס , מרכנתיל , פיתוח ומשכנתאות 
וחלק מהבנק הבי"ל הראשון . שליטה מרוכזת כזו בשורה של מוסדות בנקאיים איננה 
לטובת המשק , ובמיוחד תמוהה הבעלות בבנק הבי"ל שמתחרה ישירות בדיסקונט . 
גם שליטתה של אי . די . בי . בחברות כמו " אלביט " , " דלק " , " נכסים 
ובנין " , " שופרסל " ו"טמבור " אינה מביאה תועלת . איזה יתרונות בייצור 
מוצרי אלקטרוניקה באים משליטה בנדל"ן ? איך ייצור צבעים נהנה משליטה בעיבוד 
מוצרי פרי הדר ? איחוד של חברות המייצרות מוצרים זהים יכול אולי לפצות על 
הקטנת התחרותיות , כאשר החברות הן קטנות מדי מכדי להתפתח ולהשקיע כראוי . 
אז יש " יתרונות כלכליים לגודל " . אולם מהו יתרון באיחוד ובשליטה מרכזית 
בעשרות חברות שאין בין רובן קשר פונקציונאלי ? החוק אינו אוסר קונגלומרטים . 
אולם שליטה מרוכזת נותנת עוצמה משקית חריגה בידי קבוצה קטנה של אנשים . 
אם הם נכשלים יש לכך השפעה קשה על המשק כולו . למשל , כשלון " כור " 
תרם לאבטלה רחבת ממדים ולמיתון במשק . שליטה כלכלית מרוכזת עלולה גם להביא 
להשפעה פוליטית בלתי - רצויה . אם תפרק הממשלה את קונגלומרט אי . די . בי . 
ותמכור אותה בחלקים , יגביר הדבר את התחרות בין הקונים . מעט מאוד גופים 
מסוגלים לרכוש חברה כה גדולה , והתחרות המועטה עלולה להקטין את המחיר שתקבל 
הממשלה . על חברות קטנות יותר יהיו מתחרים רבים יותר . לכל הפחות צריכה 
הממשלה להתיר לקונה המיועד של אי . די . בי . לפרק את החברה לאחר שירכוש 
אותה אם הדבר יגדיל את ערכה לדעתו . בפועל עשתה הממשלה את ההיפך : היא 
חתמה על הסכם המחייב את משפחת רקנאטי לשמור על אי . די . בי . כחברה קונגלומרטית 
אחת . זה הסכם שאינו משרת את האינטרסים של הציבור . בהזדמנות זו של תיקון 
מבנה המשק , יש לטפל גם בקונגלומרט " כלל " הנשלט על ידי הממשלה דרך שליטתה 
בבנק הפועלים ובאי . די . בי . . " כלל " שולטת בחברות בענפי האלקטרוניקה , 
התעשייה , נדל"ן , שירותים וביטוח שאין ביניהן כל קשר פונקציונאלי וקשה 
לראות את התועלת למשק מהשליטה המרוכזת . בעוד " כלל " רוכשת עוד ועוד 
חברות ועסקים , רווחיותה עלובה : התשואה על ההון העצמי נמוכה אף מהריבית 
הריאלית במשק . נראה שמטרת " כלל " היא מיכסום הגודל ולא הרווחים , ואולי 
ההנהלה סבורה ש"כלל " היא מלכ"ר ( " מוסד ללא כוונת רווח " ) . אם הממשלה 
תפרק את " כלל " ותמכור אותה לציבור ביחידות נפרדות , עשוי להתברר שסכום 
החלקים שווה יותר מהשלם . 
