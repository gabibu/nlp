( ע ) . כעשרה נכים מאיל"ה ארגון ישראלי לרווחת הנכה פלשו אתמול ללשכת 
ראש עיריית באר - שבע ותבעו להיפגש עם ראש העירייה , יצחק רגר . הם טענו 
כי חרף תיאום מוקדם , מונעת מהם העיריה לשתף תלמידי בתי - ספר במבצע התרמה 
עבורם , המתקיים מחר . יונה קילשטיין , שהציג את עצמו כיושב ראש איל"ה , 
העלה טענות חמורות נגד העירייה . הוא אמר , שמשרד החינוך אישר את ההתרמה 
למחר , והדגיש כי הארגון קיבל אישור לשתף תלמידי בתי - ספר באיסוף התרומות . 
. לדברי קילשטיין , בתיאום עם שושנה אגזאני , מנהלת המחלקה לעבודה קהילתית 
באגף הרווחה של עיריית באר - שבע , נוצר קשר עם ששה בתי ספר בעיר , כדי 
לשתף את תלמידיהם בהתרמה . קילשטיין טען ש"אי - אפשר להפסיק את הפעולה יום 
לפני המבצע . " בעיקר כאשר בגלל אי - הבנה , יוצרים לנו תדמית של רמאים " . 
בתוך כך הוזעקו שוטרים לבניין העירייה , אך בהגיעם , עם מפקד מרחב הנגב , 
הם התבקשו שלא להפעיל כוח נגד הנכים . בתגובה נמסר מהעירייה , כי הפנייה 
לבתי - הספר נעשתה על - ידי קבלן התרמות מטעם איל " ה וללא כל תיאום עם גורמי 
אגף החינוך בעירייה . בהמשך היום , עזבו מרבית הנכים את בניין העירייה ורק 
כמה מהם נותרו במקום , גם אחרי שעות העבודה הרגילות . ראש העירייה עצמו 
לא היה אתמול בלשכתו ולא הסכים להיפגש עם נציגי הארגון . 
