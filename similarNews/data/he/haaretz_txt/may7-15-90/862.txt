טיראנה ( ע"ר ) . אלבניה הבטיחה אתמול עוד שינויים במערכת הכלכלית והמדינית 
שלה , והבהירה כי הרפורמות שעליהן הוכרז בשבוע שעבר חיוניות להתפתחות המדינה . 
ראש ממשלת אלבניה , עדיל קארקאני , אמר דברים אלה בשיחות עם מזכ"ל האו"ם , 
פרז דה - קוויאר , שלחץ עליו בשאלת זכויות האדם באלבניה . קארקאני לא מסר 
פרטים , אולם דובר מטעם הממשלה אמר לאחר השיחות כי הרפורמות יהיו בכל התחומים , 
כולל זכויות האדם . במסגרת הרפורמות שעליהן הוכרז זכו כל האלבנים בזכות 
לקבל דרכונים , בוטל האיסור על פעילות דתית , ובוטלו חלק מהעבירות הפוליטיות . 
אולם עדיין נאסר על התנגדות גלויה לקומוניזם , וכנסיות ומסגדים שנסגרו 
בעבר לא יורשו להיפתח שוב . 
