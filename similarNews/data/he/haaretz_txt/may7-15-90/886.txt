פלורידה ( ע"ר ) . עד כה טרם הגיע כל תצלום מטלסקוף החלל " האבל " שעלותו 
הגיעה ל5 . 2 מיליארד דולר . ואולם מדעני חלל ואסטרונאוטים אמריקאים אמרו 
כי התקלות בתקשורת עם הטלסקוף ובהתאמת הציוד שלו הן זמניות וכי בדרך כלל 
הוא פועל כפי שתוכנן . בעת שהוצב הטלסקוף הענק במסלול סביב כדור הארץ , 
לפני חודש , הוכרז כי היתה זו פריצת דרך ענקית במדע האסטרונומיה . המדענים 
האמריקאים דחו את הביקורת שהושמעה בעיתונות על שורה של תקלות בטלסקוף ואמרו 
כי הם מתכוננים לחגוג את " האור הראשון " ההיסטורי של הטלסקוף ביום רביעי 
הקרוב , שבו הם מקווים לקבל תצלום ראשון של קבוצת כוכבים מן המרחב הדרומי . 
התצלומים יעברו מרחק של 016 ק"ם מן הטלסקוף למחשב במרכז החלל גודארד במרילנד , 
ומשם יועברו התצלומים לעולם כולו . המדענים שנשאלו על התקלות והשיבושים 
בתפקודו של הטלסקוף מאשימים עכשיו את עצמם על כי שכחו שהמתקן המסובך שיצרו 
" עושה דברים מוזרים כאשר הכבידה היא במצב אפס " . " הטלסקוף מתנהג בצורה 
המעולה ביותר . לא שמנו לב למה שעלול לקרות כאשר התוכנה המסובכת המפעילה 
אותו נמצאת במצב של חוסר כוח משיכה , היינו כבידה במצב של אפס " , אמר דייויד 
פיין , אחד ממנהלי פרוייקט האבל בסוכנות החלל והאסטרונאוטיקה בוואשינגטון . 
" המפקחים על תפקודו של האבל מתגברים עתה על שורה של בעיות הרצה בהפעלת 
הלוויין המסובך ביותר שהועלה למסלול סביב כדור הארץ על - ידי סוכנות האווירונאוטיקה 
והחלל " , אמר פיין . האסטרונומים גערו בכלי התקשורת על חוסר הסבלנות בציפיה 
לתוצאות מפעולתו של הטלסקוף , שעליו כתבו קודם לכן כי הוא ההישג הגדול ביותר 
של האסטרונומיה מאז שגלילאו כיוון את המשקפת הראשונה שלו אל הכוכבים לפני 
004 שנים . " הכל משחרים לפיתחה של העיתונות , ואתם אולי האשמים העיקריים 
בכך שהוצאתם מאנשים הבטחות יותר אופטימיות מן המוצדק " , אמר אחד המומחים 
למבצע טלסקוף החלל ברוס מקאנדלס במסיבת עיתונאים . הוא אמר כי הצבתו של 
הטלסקוף בחלל היתה כרוכה בבעיות רבות . " התגלו כל מיני תקלות אולם רובן 
נפתרו וגם יתרן ייפתרו " , אמר . קפידבינקינגסוויל ( ע"ר ) . נשיא ארה " ב , 
גורג בוש , קרא ביום ששי לטיסה מאויישת למאדים בתוך 03 שנה . " לפני 03 
שנה נוסדה סוכנות החלל האמריקאית והמירוץ לחלל החל . ובעוד 03 שנה , אני 
מאמין שהאדם יעמוד על כוכב נוסף . לפיכך אני שמח לחזור היום לטקסס כדי להכריז 
על עידן חדש של מחקר . הפעם לא תהיה רק מטרה למחקר , אלא גם לוח זמנים . 
אני מאמין כי לפני שאפולו תחגוג 05 שנה לנחיתתה על הירח , יונף הדגל האמריקאי 
על המאדים " , אמר בוש בנאום בפני בוגרים של אוניברסיטה טקסאנית . נאומו 
של בוש בא שעה שמחקר של הקונגרס גינה בחריפות את תוכנית החלל האמריקאית עקב 
העדר במטרות ממוקדות . המחקר קבע כי הקונגרס חייב להגיע להחלטות קשות בדבר 
הדרך להגשמת רעיון הנחיתה על המאדים . בין היתר אמור הקונגרס להחליט על 
גורל תחנת החלל " פרידם , האמורה לעלות כ03 מיליארד דולר . 
