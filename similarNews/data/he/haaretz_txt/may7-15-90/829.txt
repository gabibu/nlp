נסים בן נון , מנכ"ל לרגו - מידן , לא נשמע מאוכזב במיוחד . באמצע החודש 
תעבור אמנם נציגות מחשבי בול - הניוול מידי לרגו - מידן ל"אלייטק תעשיות " , 
אלא שמחשבי יוניקס , כפי שלמד בן נון , אינם תחום שקל להתמודד בו . אלייטק , 
מקבוצת פורמולה , תהיה החברה השלישית בתוך פחות משלוש שנים המנסה כוחה 
בשיווק מכונות אלה . תחילה הוחזקה הסוכנות בידי חברת מידן , שנמנתה בגלגולה 
הקודם על קבוצת לאומי להשקעות . כאשר החליט מנכ"ל בנק לאומי דאז , צדיק 
בינו , לצאת מתחומי הפעילות הלא - בנקאיים , נמכרה מידן ללרגו , ששינתה 
את שמה בעקבות העסקה ללרגו - מידן . עיקר כוחה של מידן לא היה בתחום המחשבים 
דווקא . למעט התקנה מכובדת במפעלי נייר חדרה , ומספר לא גדול של מכונות 
בתעשייה הביטחונית , נחשבו דווקא קו המדפסות של הניוול ועסקי השירות הנרחבים 
הנלווים אליו לצד החזק של החברה . לרגו , שראשיה יודעים גם הם כי תזרים 
מזומנים יציב לטווח ארוך הוא , בעיקר , פונקציה של חוזי שירות כאלה , 
היתה מוכנה לבלוע את קו שיווק המחשבים של בול , ובלבד שתרכז בידיה גם את 
עסקי המדפסות . בלרגו דיברו אמנם גבוהה גבוהה על מאמץ פיתוח ושיווק בתחומי 
היוניקס אולם בפועל לא נעשה הרבה . וגם לאחר המכירה נותרים עסקי המדפסות 
בידיה של לרגו . אין פלא איפה , שראשי החברה מפגינים שמחה עם שחרורם מהצורך 
להציג בפני אורחים מבול - הניוול מערך מכירות ותמיכה במחשבים שאינם נמכרים 
בארץ . במהלך תקופת הזיכיון של לרגו , איבדה הניוול גם את אותו מאחז בודד 
בתעשייה הישראלית : מפעלי נייר חדרה העדיפו לרכוש ציוד חדש מתוצרת דיגיטל 
ולא מכונות של בול . בול - הניוול היא חברה רב - לאומית , שהוקמה לפני 
כשלוש שנים על ידי שלושה ענקי מחשוב : הניוול האמריקאית , בול הצרפתית 
ונא"ק היפאנית . המחזור המאוחד של התאגיד מגיע ל7 מיליארד דולר בשנה ותקציב 
המו"ף שלו מתקרב למיליארד . למעשה , נועד לבול - הניוול תפקיד שיווקי בעיקרו : 
החברות האמהות הן האמורות לבצע את עיקר המו"ף והייצור . לפני כשנה , ניצלה 
בול את זכותה להגדיל את נתח מניותיה בחברה , וכיום מחזיקה חברת המחשבים 
הצרפתית במרבית מניות התאגיד . בול - האניוול משווקת קו מחשבים רחב ביותר : 
מחשבים אישיים , מחשבי יוניקס בגדלים שונים , מיני מחשבים ומחשבים מרכזיים . 
כן מייצרת החברה מדפסות ופרטי ציוד היקפי . דני גולדשטיין , יו"ר מועצת 
המנהלים של אלייטק מוסר , כי בדעתו של תאגיד בול - האניוול להשקיע סכומי 
כסף ניכרים בישראל , על מנת להרחיב את פעילותו . הודעות דומות , אגב , 
נשמעו לפני כשלוש שנים מכיוונה של לרגו , בעת קבלת הנציגות הזאת על ידה . 
אלייטק תעשיות , מקבוצת פורמולה , מחזיקה כיום בבעלות על בית התוכנה " איכות " , 
העוסק במוצרי תוכנה בסביבת יבם , ובמחצית הבעלות על חברת " ליינטק " , 
המתמחה במוצרי חומרה ושירותים לסביבת מיני מחשבים של יבם . באחרונה מגלה 
החברה פעילות ערה בשוק המלווה במאמץ יחסי ציבור מאסיווי . יש להניח , 
כי העובדה שהחברה מתכננת הנפקה בבורסה במהלך החודש הקרוב במסגרתה היא מבקשת 
לגייס כספים להמשך הרחבת פעילותה מסבירה מאמץ זה . השאלה העולה בענף המחשבים 
בעקבות העברת סוכנות בול לידיים החדשות , היא עד כמה בעצם זקוק השוק הישראלי 
לחברות יוניקס כה רבות . בבריכה הלא גדולה של מערכת ההפעלה האחידה הזאת 
משתדלות כיום לצוף שורה ארוכה של חברות ובהן יבם , דיגיטל , ן - סי - ר , 
, אוניקס ( עם מחשבי קונטרול דאטה ) , דטה גנראל ועוד רבים וטובים 
אחרים . חברה נוספת הפכה למעשה לבית תוכנה ולמרכז פיתוח הנושא את השם 
יוניפאואר . מול שוק מקומי , שגם הגידול המהיר החזוי לו מותיר אותו , 
בסופו של דבר , מוגבל בגודל , קשה להבין את האופטימיות בה מבטיחים מנהלי 
כל אחת מהחברות האלה כי דווקא הם יהיו אלה שישרדו . ואם בעולם הרחב מנבאים 
אנשי חברות החיזוי העסקי להעלמותם מן השוק של רבים מייצרני היוניקס המוכרים 
כיום בישראל על אחת כמה וכמה . אחרי הכל , אין הצדקה להחזיק מערך שירות 
ומכירות כאשר עוגת ההתקנות מתחלקת בין שותפים כה רבים . 
