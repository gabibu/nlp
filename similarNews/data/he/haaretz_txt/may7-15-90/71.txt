חלפו תריסר שנים מאז הפיוס האחרון וקצר - הימים בין עיראק לסוריה , פיוס 
שאפשר את כינוסה של ועידת הפסגה בבגדאד בשנת 8791 , ואת נידויה של מצרים 
בעקבות הסכמי קמף - דייוויד . ניסיונות הפיוס הנוכחיים נערכים אף הם על 
רקע המאמצים לכנס ועידת פסגה בבגדאד , אלא שהפעם מצרים מובילה את מהלך הפיוס 
בין עיראק לסוריה , ואם אכן יצליח , הרי שנחזה ברגע נדיר של אחדות שורות 
בעולם הערבי , לאחר שנים של קיטוב ופירוד . מבחינה אובייקטיווית , טומן 
הפיוס בחובו רווחים גדולים , הן לעיראק והן לסוריה , בעיקר כלפי האויב 
של כל אחת מהן איראן וישראל . ועידת פסגה בבגדאד , בהשתתפות סוריה , 
תתן גושפנקה לתפקיד המנהיגותי של עיראק בעולם הערבי , אך , חשוב מכך , 
היא עשויה להיות מנוף או אמצעי לחץ לקידום שיחות השלום בין עיראק לאיראן . 
מנגד , יחזיר פיוס עם עיראק לסוריה את האופציה הצבאית נגד ישראל , שהצטמצמה 
עד למינימום בעקבות התעסקותה של עיראק במלחמת המפרץ . הוא יעניק לה עומק 
אסטרטגי , ויפתח פתח לחידוש החזית המזרחית . מבחינתה של ישראל , נראה 
מהלך של פיוס גם אם שותפה מצרים בו טומן בחובו יותר סיכונים מאשר סיכויים . 
במקרה הטוב , יגביר את הלחץ הפוליטי על ישראל בשאלה הפלשתינית ובעניין 
הגולן , ובמקרה הגרוע יותר יגביר הסיכויים להקמת חזית מזרחית , במיוחד 
אם יישאר תהליך השלום תקוע בבוץ . ניסיון העבר מלמד , שברגעי מבחן היסטוריים 
במאבק נגד ישראל , יכלו סוריה ועיראק להתגבר על האיבה ביניהן , ולהתאחד 
נגד ישראל . השאלה היא , האם יצליחו הצדדים להתגבר על משקעי האיבה המרים 
לנוכח " האויב המשותף " של עליית יהודי בריה"ם , או שמא תגבר כף השנאה 
ההדדית על האינטרסים המשותפים , הנראים היום חזקים יותר מאשר בעבר ? 
