כוויית ( ע"ם ) . העיתון הכוויתי " אל - אנבא " מוסר מפי מקורות יודעי 
דבר כי באיזור צעדה , צפונית מערבית לצנעא התפשטו מהומות בין השבטים לבין 
כוחות הממשלה . נשיא תימן , עלי עבדאללה צאלח , ערך ביקור חטוף בדרום - 
תימן כדי לבקש סיוע צבאי להפסקת המהומות . מקורות דיפלומטים אישרו את הידיעה 
ומסרו כי בצעדה מתחוללים קרבות דמים ומעשי טבח . המקורות מסרו שדרום - תימן 
הסכימה לשלוח 000 , 01 חיילים לאיזור המהומות . מקור בצנעא מסר כי שיירת 
מיכליות הותקפה והושמדה לאחרונה באזור מארב , בצפון - מזרח המדינה שם מתרחשות 
מהומות של שבטים באופן קבוע . פקיד בכיר בדרום - תימן אישר את ביקור נשיא 
צפון - תימן ואמר שתנועת הכוחות בין עדן וצנעא נכללת במסגרת חופש התנועה 
של הכוחות המזוינים בשני חלקי תימן ואין מטרתה לדכא מהומות בעלות אופי שבטי . 
רדיו צנעא מסר , שהנשיא צאלח דן בביקורו בדרום - תימן עם מזכ"ל הוועד המרכזי 
של המפלגה הסוציאליסטית התימנית , עלי טאלם , על העניינים הקשורים באיחוד 
תימן . ראש ממשלת צפון - תימן , עבד אל - עזיז עבד אל - עני , נפגש ב1 
במאי בצנעא עם עמיתו מהדרום , יאסין סעיד נעמאן . מקור רשמי ירדני אמר שנשיא 
תימן הכחיש בשיחת טלפון עם המלך חוסיין את קיומו של מרד השבטים ואמר שהמצב 
שם רגוע , וכל הידיעות שהתפרסמו בעניין זה חסרות בסיס . 
