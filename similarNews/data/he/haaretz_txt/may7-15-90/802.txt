אליעד שרגא , השובת מזה יותר מחודש מול בית הנשיא בדרישה לשינוי שיטת הממשל , 
נפגש אתמול לשיחה בת שעה עם נשיא המדינה , חיים הרצוג . בפגישה השתתף 
גם מיכה בן - נון , גם הוא מחברי תנועת המחאה . בשיחתו הראשונה עם הנשיא , 
הדגיש שרגא כי לדעתו הוסט המוקד העיקרי שבפעילות תנועת המחאה . לדעתו , 
שינוי שיטת הממשל הוא משני לבעיה המרכזית , והיא רמתם המוסרית של המנהיגים , 
ומצבה של החברה הישראלית . כמו כן , הביע שרגא תמיהה על כך ש006 אלף החתימות 
שהועברו לנשיא , נותרו ללא כל מענה מן הפוליטיקאים , האדישים לרחשי לב 
הציבור . הנשיא הביע הערכה לפעולתן של תנועות המחאה . הוא ציין את תרומתו 
של פסק דין הבג"ץ המחייב את חשיפתם של ההסכמים הקואליציוניים כתרומה נכבדה 
לטיהור האווירה בארץ . בהתייחסו לפעילותה של תנועת המחאה , אמר הנשיא כי 
עליה להיערך למאבק ארוך . הנשיא הביע תקווה כי השינוי אכן יבוא , אך הוא 
דורש אורך רוח , בדומה למאבקו של מוטי אשכנזי אחרי מלחמת יום הכיפורים . 
הנשיא גם הפנה לשרגא בקשה לאחד את פעילותה של תנועת המחאה , המפוצלת בין 
הקבוצה בגן הוורדים , בראשותו של אבי קדיש , לבין קבוצתו של שרגא . שרגא 
השיב , חד - משמעית , כי אין בכוונתו לפעול יחד עם ראשי הערים , הפועלים 
עם קבוצתו של קדיש . עם זאת , ביקר שלשום שרגא לראשונה בגן הוורדים , 
וקיים שיחה נוספת עם קדיש לליבון הבעיות המשותפות . 
