מוסקווה ( ע"ר ) . טנקים סובייטים נסעו אתמול בבוקר ברחובות ריגה , בירת 
לאטוויה , בשעות השיא של התנועה , זמן קצר לפני תחילת הישיבה של הפרלמנט 
הלאטווי . שיירה של טנקים וכלי רכב משוריינים אחרים הופיעה ברחובות ריגה 
בשעה 8 בבוקר . רשמית נועדה הנסיעה להוות חלק מתרגילי ההכנה לקראת מצעד 
יום השנה ה54 לנצחון על גרמניה הנאצית , אולם תושבים לאטווים רבים ראו זאת 
כניסיון הפחדה של מוסקווה בעקבות הצהרת העצמאות של לאטוויה בשבת . הטנקים 
וכלי הרכב המשוריינים ביצעו תמרונים שונים במרכז העיר , והמשיכו בדרכם לאחר 
זמן קצר . דוברת מטעם הפרלמנט הלאטווי אמרה כי פורסמו קריאות לתושבים שלא 
להשתתף בתהלוכה שתתקיים מחר לציון הניצחון על גרמניה . " האנשים יחרימו 
את המצעד ופשוט יישארו בבית . איש לא רוצה בעימות " , אמרה הדוברת . קפידבינמוסקווה 
ביקשה אתמול הבהרות מלאטוויה בנוגע להכרזת העצמאות שלה . מרכז העיתונות של 
הפרלמנט הלאטווי , מסר כי הסובייט העליון של בריה"ם ביקש אתמול מנשיא הפרלמנט 
הלאטווי " להבהיר נקודות אחדות בהצהרת העצמאות הלאטווית " . נשיא הפרלמנט , 
אנאטוליגס גורבונוב , החליט מיד להקים ועדה המורכבת מארבעה משפטנים שיהיו 
ממונים על מתן התשובה לפרלמנט הסובייטי . לא ברור מה מקור היוזמה של הסובייט 
העליון . גם אתמול גינה נשיא בריה"ם , מיכאיל גורבצוב , את הכוחות " הרוצים 
לנצל את הדמוקרטיה , את הוויכוח החופשי ואת החירות כדי להגשים את שאיפותיהם 
הבדלניות " . גורבצוב גינה את מה שכינה " מדיניות בלתי - אחראית של מבוי 
סתום " , וקרא להקמת " פדראציה של עמים חופשיים " . אולם עדיין אין תגובה 
רשמית מלאה להכרזת העצמאות הלאטווית מה4 במאי . דובר משרד החוץ , גנאדי 
גראסימוב , אישר זאת אתמול במהלך מסיבת עיתונאים במוסקווה . 
