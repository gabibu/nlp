עיריית ירושלים מתכוונת לבצע בזמן הקרוב שבעה צווי הריסה של מבנים לא חוקיים 
בשכונת בית - חנינה שבמזרח - ירושלים . בכל הבתים מתגוררות כיום משפחות . 
ראש עיריית ירושלים , טדי קולק , דחה באחרונה את ביצוע צווי ההריסה עד 
לאחר חג הרמאדן , כמחווה הומנית , על - פי המלצתו של יועץ ראש העיר לענייני 
ערבים , מאיר חשין . תנועת רץ - שינוי ומועצת העירייה מנסים למנוע את ביצוע 
ההריסות . שרה קמינקר , חברת מועצת העיר מטעם תנועת שינוי , אומרת כי 
על העירייה לשקול מחדש את מדיניותה בעניין הריסת בתים באזורים שבהם היא 
לא הצליחה , במשך 22 שנה , לספק לתושבים תוכנית בניין - ערים מאושרת , 
שתאפשר להם לבנות בהיתר . לקמינקר עוד שורה ארוכה של טענות משפטיות , 
והיא מבקשת לעכב את ביצוע צווי ההריסה , כדי לאפשר לבעלי הבתים לנסות להשיג 
היתרי בנייה . סגן ראש עיריית ירושלים , אברהם כחילה , הממונה על תיק התכנון 
והבנייה , אומר בתגובה , כי אינו מוסמך לבטל צווי הריסה מינהליים , שהוצאו 
כדין . לטענת כחילה , לפני הוצאת הצווים נבדקו המקרים על - ידי מחלקת מהנדס 
העיר , המחלקה המשפטית , מנכ"ל העירייה ויועץ ראש העיר לענייני ערבים ו"רק 
לאחר כל הבדיקות האלה הוגש הצו לחתימת ראש העיר , שאכן חתם עליו " . כחילה 
מדגיש , כי דחיית ביצוע צווי ההריסה עד לאחר חג הרמאדן היתה מחווה הומנית 
של טדי קולק , אולם " דחיה כזאת , שאינני מערער עליה , גרמה לרפיון ידיים 
בקרב עובדי אגף הפיקוח על הבנייה וגורמים נוספים המצווים לאכוף את החוק . 
יתרה מזה , כל ביטול צו הריסה , או דחייתו , מפחית במידה ניכרת מערכו 
של אמצעי זה , וחושף את המערכת ללחצים נוספים " . בתקופה שבין 88 . 1 . 
1 ועד 09 . 4 . 62 ביצעה עירית ירושלים 63 הריסות במגזר היהודי ו23 במגזר 
הערבי . אולם בעוד שבמגזר הערבי נהרסו 92 מבנים שלמים ורק 3 תוספות בנייה 
לא חוקיות , נהרסו במגזר היהודי רק 2 מבנים לא חוקיים , לעומת הריסת 43 
תוספות בניה לא חוקיות . 
