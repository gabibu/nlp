ניו - דלהי , ( אי . פי ) . ראש הממשלה לשעבר , רגיב גנדי , יחד עם 
רבבות פעילים ממפלגות האופוזיציה ערכו שלשלום שביתת רעב בת 21 שעות כשהם 
מאשימים את הממשלה בגרימת נזק לשלמות האומה . השובתים ישבו ליד המאוזולאום 
של גנדי , הזכור בשביתות הרעב הארוכות שלו נגד השלטון הבריטי . כמאה חברים 
בכירים במפלגת הקונגרס ישבו תחת סככה ליד מנהיגם בחום יוקד של 83 מעלות . 
בסככה אחרת בקרבת מקום ישבו ארבעת אלפים פעילי המפלגה . כתבים אומרים כי 
רבבות פעילים הצטרפו אל שביתת הרעב במקומות אחרים ברחבי המדינה . בכך נפתחה 
שורה של תוכניות תעמולה של מפלגת הקונגרס " שמטרתן לעורר את המפלגה השלטת 
לראות את המצב אליו הביאו את המדינה מבחינת הפגיעה באחדותה ובריבונותה של 
האומה " . " המדינה ניצבת היום בפני סכנות גדולות מבית " , אומר גנדי . 
" ראו את קשמיר , את פונגב " , אמר גנדי בהתייחסו לתנועות הבדלניות בשתי 
מדינות אלה . 
