פאריס ( ע"ר ) . ממשלת צרפת הודיעה אתמול כי תחרים את הוועידה העולמית 
למחלת האיידס , העומדת להתכנס בחודש הבא בסן - פרנסיסקו , בגלל ההגבלות 
שמטיל הממשל האמריקני על מתן אשרות לקרבנות המחלה . בהודיעו על החרם , התייצב 
שר הבריאות הצרפתי , קלוד אווין , לצדם של שתדלני האיידס , הטוענים כי 
ההליכים המיוחדים שדורשת ארה"ב למתן אשרות לקרבנות המחלה מהווים פלישה לתחום 
הפרט . בהודעת משרד הבריאות הצרפתי נאמר , כי על - אף מאמצי הממשל למתן 
את ההגבלות , הן עדיין אינן עולות בקנה אחד עם זכות חופש התנועה והנסיעה . 
הכלל בארה"ב קובע , כי חולי איידס , שניתנת להם אשרת כניסה , מקבלים חתימה 
מיוחדת בדרכוניהם . חותמות אלה מזהות אותם כנושאי המחלה . לאחר שורת מחאות 
מצד שתדלני האיידס , הסכים הממשל כי החותמת המיוחדת תושם על מסמך נפרד . 
" כל עוד אין שינוי בחוק האמריקאי , ממשלת צרפת לא תהיה מיוצגת בוועידת 
סן - פרנסיסקו " , נאמר בהודעת משרד הבריאות . 
