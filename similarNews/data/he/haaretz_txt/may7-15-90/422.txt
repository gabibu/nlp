שוק הקוסמטיקה בישראל קורץ לרבים מהיצרנים המקומיים , למרות שאלה נאלצים 
בשנים האחרונות להתמודד בייבוא הולך וגובר של מוצרי קוסמטיקה בעלי שם מותג 
ומוניטין בין - לאומיים . היקף המכירות השנתי של שוק הקוסמטיקה בישראל מוערך 
בכ523 מיליון דולר בשנה . המלחמה בין היצרנים לבין עצמם ובינם לבין היבואנים 
היא קשה ומלווה במקרים רבים במה שמתואר בעגה המקצועית " קניבליזם " . דוגמה 
לכך משמש השמפו הנפוץ " פלקס " מתוצרת רבלון . באחרונה הוא נמכר בשווקים 
הפתוחים ועל ידי מפיצים שונים ש " חתכו " מחירים והפיצו אותו לחנויות במחירים 
שהגיעו לכדי % 05 ממחירו המומלץ ברשתות השיווק . בכך גרמו לפגיעה קשה באמינות 
היצרן , שכן הצרכן חושד במוצר ידוע הנמכר במקומות שונים בפערי מחירים גבוהים . 
להבדיל מגורלו של " פלקס " הצליחה חברת קרליין לבצע תרגיל שיווקי מוצלח 
בהחדרת השמפו ומרכך השיער החדש " 01 " שהוצע על ידה לשוק במחיר החדרה של 
99 . 5 שקלים בלבד , שעה שמחירי המוצרים המתחרים עמדו על 01 עד 11 שקלים . 
בקרליין הצליחו להקדים תוכנית דומה של חברת ך . ץ . ט וזו נאלצה לדחות את 
החדרת המוצר שלה לשוק כדי שלא להתמודד עם קרליין חזיתית . ך . ץ . ט היא 
עסק פרטי בבעלותו של איש העסקים מאיר כהן . בקבוצה שלושה מפעלים : " ד"ר 
מירון " לייצור מוצרים ותרופות במגזר החקלאי , " ך . ץ . ט תעשיות " 
המתמחה בייצור תרופות ( בעיקר גנריות ) במפעלה שבקריית מלאכי ו"ך . ץ . 
ט - נוביס " לייצור ושיווק מוצרי קוסמטיקה , שנרכשה לפני שנים אחדות מקיבוץ 
ארז . לענף הקוסמטיקה נכנסה ך . ץ . ט לפני שלוש שנים בלבד כשהיא פועלת 
להשגת זיכיונות לייצוג בלעדי של חברות מובילות מחו"ל . בין היתר חתמו על 
עסקות לשיווק של מוצרי חברת הקוסמטיקה הבריטית " קסנאס " המייצרת את סדרת 
מוצרי הטואלט " אימפריאל לדר " שנרכשה לא מכבר על ידי ענק הקוסמטיקה " פטרסטון 
זוניקס " . כמו כן קיבלה החברה את הזיכיון לשיווק מוצרי חברת " אורלן " 
מצרפת שהיתה מיוצגת בישראל על ידי הנרי זימן ( מרשת ביוטי - פרי ) . גם 
" אורלן " נרכשה באחרונה על ידי קונצרן איטלקי , " קלמטה " , ובקרוב 
תחל ך . ץ . ט לשווק בישראל את מוצרי החברה האיטלקית " גאובר " . מבחינתה 
של ך . ץ . ט , כניסתה לשוק הקוסמטיקה מחייבת היערכות שיווקית מיוחדת , 
שכן על פי התחייבויותיה ליצרנים עליה לקיים מערכות פרסום והפצה נפרדות לכל 
מותג ולהתאים חלק מהמוצרים למזג האוויר הישראלי ולהרגלי הצריכה המקומיים . 
הצרכן הישראלי המצוי מתרחץ וחופף שיער לעתים קרובות יותר מעמיתו בבריטניה 
ולכן נזקק למוצרים באריזות גדולות יותר . 
