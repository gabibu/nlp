בכתבה שפורסמה שלשום בעיתון " ניו - יורק טיימס " נטען כי בנק הפועלים 
מימן משלוח של אוניית נשק מנמל חיפה למדינת אנטיגואה . על פי הפרסום , הוסב 
יעדו הסופי של הנשק , ובתיווך אנשי העסקים הישראלים , יאיר קליין ומוריס 
צרפתי , הגיע בסופו של דבר לסוחרי נשק בקולומביה . היקף העסקה הכולל נאמד 
ב057 אלף דולר . מבנק הפועלים נמסר אתמול כי לא ידוע להם על עסקה , שבה 
מימנו משלוח נשק , אשר יעדו הסופי הוא סוחרי סמים . עם זאת , מהבנק נמסר 
אתמול כי אין כוונה לתבוע מה"ניו - יורק טיימס " להכחיש את הפרסום , אלא 
לתת לענין לרדת מהכותרות . לשלושת הבנקים הגדולים , פועלים , בל " ל ודיסקונט , 
חברות בנות בנקאיות בניו - יורק . הגדולה ביותר היא זו של בנק דיסקונט . 
בנקים אלה מרבים לשמור על קשרים עסקיים עם מדיניות ומשקיעים פרטיים מדרום 
אמריקה . הבנקים מרבים לממן עסקות ייבוא וייצוא של סחורות ( כמו קפה , 
נשק ונפט ) בשתי דרכים עיקריות : האחת באמצעות אשראים דוקומנטריים לטווח 
הקצר ( המתבצעים באמצעות מכתבי אשראי ) והאחרת בשיטת ה"פקטורינג " . בשיטת 
" הפקטורינג " , קונה הבנק מהיצואן את מסמכי הייצוא , ותמורת עמלה מסויימת , 
הוא מעביר אליו באופן מיידי את תמורת הייצוא . בנק הפועלים הרבה בשנים האחרונות 
בביצוע עיסקות מסוג זה , בין השאר עבור משרד הביטחון . דרום אמריקה משמשת 
את הבנקים הישראלים בניו - יורק , כמקור עיקרי בכל הנוגע לגיוס פקדונות . 
המדובר בעיקר במשקיעים יהודים , אך גם אחרים . הכסף מתגלגל מדרום אמריקה 
לארה"ב בדרכים עקלקלות . מאז החל לכהן ממשל הנשיא בוש , מורגשת רגישות עצומה 
בכל הנוגע לסמים . המלחמה בסמים הפכה בארה"ב לאובססיה , שבצד הבנקאי באה 
לידי ביטוי בשתי הדוגמאות הבאות : ממשלת ארה"ב הגיעה בשנה שעברה להבנה עם 
שוויץ השמרנית , בדבר האפשרות לחשוף חשבונות בנקים , שלגביהם קיים חשד 
כי מקורם של הכספים המגיעים אליהם , הינו בכספי סמים . הדוגמה השניה היתה 
לפני כשלושה שבועות , כשממשלת ארה"ב העבירה ל471 בנקים בארה"ב , ובתוכם 
שלושת הבנקים הישראלים , דרישה להצגת מסמכים בכל הנוגע לחשבונות ספציפיים . 
הדרישה חלה לגבי חשבונות שהתגלו בעת הפלישה לפנמה , ושלגביהם היה קיים 
חשד כי הם בבעלות סוחרי סמים . 
