החודש תיפתח תחנת המעבר בפינלנד לעולים מבריה"ם . כך גילה נשיא פינלנד מאונו 
קויויסטו , בהתייחסו לדברי יו"ר הנהלת הסוכנות היהודית שמחה דיניץ . הנשיא 
הפיני קיים בשבוע שעבר שיחה עם כתבים ישראלים שהוזמנו להלסינקי , לקראת 
ביקורו הממלכתי של הנשיא חיים הרצוג בעוד שבוע . פינלנד כבר הנפיקה 001 אשרות 
מעבר ליהודים שפנו לקונסוליה הפינית בלנינגרד . עם הנפקת אשרות אלה הופסקה 
ההנפקה מאחר שהתורים ליד הקונסוליה התארכו , עד שגורמי עלייה בישראל ביקשו 
אורכה כדי להשלים את הסידורים הטכניים והביטחוניים . נשיא פינלנד אמר כי 
מספר העולים שיוכלו לעבור דרך ארצו תלוי עתה רק ביכולתה של אל על להטיסם 
לישראל . קויויסטו הדגיש כי הושגה הבנה בין ממשלתו לבין ממשלת ישראל כי העולים 
שיעברו דרך פינלנד לא יופנו לשטחים . המנכ"ל המדיני של משרד החוץ יעקב בולמברג 
אמר כי פינלנד לא תסתפק בהסבר של ממשלת ישראל כי מדינה חופשית אינה מכוונת 
את אזרחיה ליישוב זה או אחר . הנשיא הפיני הזהיר כי אם שאלת השטחים תתחמם , 
והכוונה גם לירושלים , הדבר עלול לעורר בעיות ביחסים עם הערבים . " ישראל 
אחראית מבחינה צבאית ומינהלית על השטחים ולכן אין לקבל את ההסבר שמדובר במדינה 
חופשית " , נימק קויויסטו . לדבריו , יש לנושא ערך סמלי לגבי הפלשתינאים 
ויש לערבים סיבה להיות ביקורתיים . " לא פגשתי שום ערבי שטען כי יש למנוע 
את ההגירה לישראל " , הוסיף . הנשיא קויויסטו סיפר כי שליח מטעמו של מנהיג 
אש"ף יאסר ערפאת ביטא באוזניו אכזבה מהחלטתה של פינלנד לאפשר לעולים לעבור 
דרכה , אך הביע גם הבנה לצעד זה . קויויסטו הוסיף כי אש"ף ביקש להעניק 
ליהודים הזדמנות להישאר בפינלנד או להגר למקומות אחרים . " זו גישתנו ולפיכך 
לא נאמר להם שהיעד היחיד הוא ישראל " , הוסיף הנשיא . בקרב הקהילה היהודית 
הקטנה בפינלנד ( 009 נפש ) מתנהל באחרונה ויכוח סביב הצעה לבקש מהממשלה 
לאפשר ל000 , 1 יהודים מבריה"ם להשתקע בפינלנד . 
