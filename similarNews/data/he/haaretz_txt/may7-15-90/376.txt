( ע ) . משטרת עכו פתחה בחקירה נגד מארגני תהלוכת 1 במאי בכפר יאסיף שבגליל 
המערבי , על פגיעה בחוק הדגל והסמל . זאת , לאחר שבתהלוכה נשאו ארבעה 
נערים ארון מתים צבוע בכחול - לבן ועליו כתוב " שקל אחד " . לפני הארון הלך 
צעיר מחופש כאדם חרדי ועשה עצמו מתפלל . המשטרה בודקת עתה אם כוונת המארגנים 
היתה לפגוע במדינה , שכן הארון היה צבוע בצבעי דגל הלאום . עד עתה נחקרו 
כמה מהמארגנים , המכחישים את טענת המשטרה . לטענתם , הארון בא לסמל את 
המצב הכלכלי הקשה וכך שהשקל אינו שווה יותר וכן את עובדת כישלון התוכנית 
הכלכלית המתבטאת בעשרות אלפי מבוטלים שחלק ניכר ביניהם הם בני ערבים . אשר 
לדמות החרד שהתפלל לפני הארון , הסבירו כי התוכנית הכלכלית התקבלה בתמיכתם 
של החוגים החרדים . 
