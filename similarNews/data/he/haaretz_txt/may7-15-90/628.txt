מסמך שהוציאה מזכירות הממשלה , ושתוכנו הגיע ל"הארץ " , מורה לשרים לפעול 
לקיום ההסכם עם ממשלת ארה"ב בדבר הקמת תחנת קול - אמריקה בערבה , ולהנחות 
את נציגי המשרדים הממשלתיים המכהנים כחברים במועצה הארצית לתכנון ולבנייה , 
להצביע בעד הקמת התחנה . במסמך מה2 באפריל , הממוען לחברי הממשלה , נאמר : 
" הנני מתכבד להביא לתשומת לבכם את הסיכום מספר 9941 של הממשלה בישיבתה 
מיום 09 . 4 . 1 : תחנת הממסר של ארה"ב בערבה ( קול - אמריקה ) . ראש 
הממשלה מסכם : משרדי הממשלה יפעלו לקיום ההסכם עם ממשל ארה"ב כפי שנחתם 
ואושר . האמור יובא לידיעת נציגי השרים במועצה הארצית לתכנון ולבנייה " . 
המסמך חתום על ידי מזכיר הממשלה , אליקים רובינשטיין . המועצה הארצית לתכנון 
ולבנייה , שהיא הגוף התכנוני הראשי , אמורה לדון בישיבתה הקרובה ביום ג 
בפרויקט השנוי במחלוקת של הקמת תחנת קול - אמריקה בערבה . כל הארגונים הירוקים 
בארץ , תושבי האזור , מדענים וגורמים אחרים , מנהלים מאבק נגד אישור הפרויקט 
בטרם יבוצעו בדיקות סביבתיות מקיפות באשר להשפעותיו . למשרדי הממשלה 41 
נציגים מכלל 33 חברי המועצה הארצית לתכנון ולבנייה . הנהלת " חיים וסביבה " , 
ארגון הגג של גופי איכות החיים והסביבה הציבוריים , יצאה בחריפות רבה נגד 
המסמך שהצא על - ידי מזכירות הממשלה . בהחלטות הנהלת ארגון הגג , בראשותו 
של יוסף תמיר , נאמר כי היא רואה בדאגה רבה כפייה הנוגדת את האינטרסים הלאומיים 
והופכת את המועצה הארצית לחותמת גומי להחלטות שגויות . הנהלת " חיים וסביבה " 
טוענת , כי החלטת הממשלה בדבר הקמת תחנת הממסר קול - אמריקה לפני כשלוש 
שנים נתקבלה ללא בדיקת ההשפעות הסביבתיות , האקולוגיות והבריאותיות , וללא 
בדיקת ההשפעות על מערך הביטחון בנגב . " ביצוע ההחלטה עלול לגרום לשואה 
סביבתית שכמוה לא ידעה ישראל " . ארגוני הסביבה קוראים לממשלה לדון מחדש בהחלטתה . 
