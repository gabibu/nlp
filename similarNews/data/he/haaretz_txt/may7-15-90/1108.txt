( ע ) . עובד לשעבר בחברה קדישא בכפר - סבא , הואשם אתמול בבית - המשפט 
המחוזי בתל - אביב במעילה בכספי החברה ובמכירת אחוזות קבר , ללא סמכות . 
בכתב האישום נטען , כי העובד , יהודה ליבנת , גנב מהחברה 02 המחאות , 
זייף 61 מהם בסכום כולל של 000 . 47 ש"ח והעבירם לאנשים שהיה חייב להם כספים . 
במסגרת עבודתו , הוטל עליו להפקיד כספים בחשבון החברה בבנק , אבל ליבנת , 
לטענת התביעה , לא עשה כן ושילשל את הכסף לכיסו . במטרה להסתיר את מעשיו , 
זייף טפסי הפקדה בנקאיים . עוד נטען , כי ליבנת גנב מהחברה שיקים דחויים 
בסכום כולל של 32 אלף ש"ח . חלק מהשיקים מכר , וחלק הפקיד בחשבונו בבנק , 
והשאר שימשו אותו לפירעון חובותיו . התביעה טענה עוד , כי בניגוד להוראה 
שניתנה לו , על - ידי מזכיר חברה קדישא , שלא לעסוק במכירת אחוזות קבר , 
מכר הנאשם אחוזות קבר לאנשים שונים כשהוא גובה מהם אלפי שקלים . כדי להסתיר 
את מעשיו , השמיד ליבנת את פנקס אישורי המכירה . עבירות הזיוף והמירמה החלו 
מיד עם תחילת עבודתו בחברה , ופסקו רק עם תפיסתו ופיטוריו מעבודתו . התביעה 
מאשימה את ליבנת בעבירות של גניבה , זיוף , מרמה והפרת אמונים . 
