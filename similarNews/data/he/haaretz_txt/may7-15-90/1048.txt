" אנחנו מצויים בשעת חירום , חובה לשבור נוהלי עבודה לקצר הליכים ונהלים 
ולהפסיק לדאוג לחזקות שונות " דברים אלה אמר אתמול השר דן מרידור לאחר 
ישיבת הממשלה , שהתכנסה לדון בתוכנית לקליטת גל העלייה הצפוי . בישיבה 
לא הוחלט דבר והממשלה תתכנס היום לדיון נוסף , על מנת לגבש החלטות וצעדים 
בתחום הבינוי ויבוא חומרי גלם לבניין . השר מרידור אמר עוד שאם התוכנית 
לא תתקבל , " אנחנו צפויים לכישלון בתחום קליטת העלייה " . דברי השר מרמזים 
להתנגדויות שהשמיע אתמול בדיון שר הפנים , אריה דרעי , לכמה סעיפים שונים 
בהצעות ההחלטה שהגישו אתמול במשותף משרדי השיכון והאוצר . דרעי התנגד להצעה , 
כי יוחלט כבר עתה על קיצוץ של 005 מיליון שקל מתקציב הממשלה לטובת הקליטה , 
בלי שיפורט בדיוק מאלו משרדים יקוצץ איזה סכום . משרד האוצר הציע להוריד 
את שיעורי היטלי ההשבחה על קרקעות לבנייה מ%05 ל%01 . שר הפנים התנגד וטען 
כי הדבר יגרע מהכנסות הרשויות המקומיות סכום של כ09 מיליון ש"ח בשנה , ודבר 
זה יפגע בהיערכותן לקליטת העלייה . בסופו של דבר הסיר משרד האוצר את הצעתו 
והיטל ההשבחה נשאר בשיעוריו הנוכחיים . לעומת זאת לא התקבלה הצעת שר הפנים 
להעביר ממשרד השיכון לרשויות המקומיות את האחריות לחלק מהבנייה לעולים , 
כדי לזרז ולייעל את הבנייה . שר השיכון התנגד בתוקף להצעה . הדיון בממשלה 
יימשך היום , ובין השאר יידון נושא הפקעת קרקעות חקלאיות לבנייה . היום 
תידון גם הצעת משרד הפנים להעלות בהדרגה את שיעורי מס הרכוש על קרקעות לא 
מנוצלות מ%5 . 2 כיום ל%01 . בדיונים עם משרד האוצר התגבשה פשרה , שלפיה 
תחול ההעלאה על חלקות קרקע , שגודלן הוא מחמישה או 01 דונם ומעלה . משרדי 
הפנים , האוצר והשיכון הגיעו לכלל הסכמה בנושא שינויים בחוק התכנון והבנייה , 
במגמה להביא לקיצור ההליכים . השר דוד לוי אמר בתום ישיבת הממשלה כי טועה 
מי שמנסה לעכב את ההחלטות על בנייה , וכי הממשלה עתידה בסופו של דבר לאשר 
את התוכנית . ההחלטות בנושאי תעסוקת העולים ובנושא פיתוח תשתית תעשייתית 
לקליטה יידחו כפי הנראה לישיבה הבאה של הממשלה . הממונה על אגף התקציבים 
באוצר , דוד בועז , אמר כי התוכנית המוצעת היא תוכנית מקפת שעל הממשלה 
לקבלה כמקשה אחת . " כל ניסיון שנעשה להציג את התוכנית הזאת כאחת מיני 
רבות טועה ומטעה . מדובר בתוספת תקציבית ניכרת שאם תוצא בחוכמה תיתן פתרון 
מקיף וכולל לרבבות העולים העומדים לבוא " . בין יתר הצעות ההחלטה שהוגשו אתמול 
לישיבת הממשלה בולטות ההצעות הבאות : יבוטלו כל הפטורים ממסים , הקיימים 
כיום לעולים חדשים , על רכב הנרכש בארץ . כתחליף יינתן מענק כספי בסך של 
כ000 , 5 ש"ח בלבד . מינהל מקרקעי ישראל יקצה מידית קרקעות פנויות וזמינות 
למשרד השיכון וימכור גם קרקעות בשוק החופשי . על שרי האוצר והפנים להביא 
עד ל5 . 13 תוכנית חירום לשינוי ייעוד של קרקעות חקלאיות לצרכי בנייה ומגורים . 
על שרי הפנים , האוצר והשיכון להביא לממשלה עד ל5 . 13 שינויים בחוק התכנון 
והבנייה . עיקרם קיצור הליכים , המרת יעודי קרקעות וקיצור זמן ההתנגדויות 
לתוכניות . על שר המסחר והתעשייה לשחרר תוך 03 יום ממגבלות יבוא קיימות מוצרי 
וחומרי בנייה , שיבואם מוגבל ברישוי , וכמו כן לבחון הקלת ההגבלות מפני 
חומרי בנייה שאינם מותרים ביבוא . הרשימה תכלול בין השאר יבוא חומרים כמלט , 
צינורות ברזל לבניין , זכוכית ועוד . תאופשר העסקתם של צוותי עבודה ומדריכים 
זרים בשיטות של בנייה מהירה , אם ייווצר מחסור בעובדים ישראלים מיומנים . 
בנוסף כוללות הצעות ההחלטה מתן תמריצים להקטנת תקופת הבנייה ; פריסת תשלומים 
לרכישת קרקע מינהל על ידי קבלנים ורוכשים פרטיים ; מימון ביניים לבניית 
דירות באזורי פיתוח ומימון של 000 , 03 ש"ח לכל יחידת דיור ל003 , 8 יחידות 
הדיור הראשונות שייבנו בשנת 09 באזורים פריפריאליים . 
