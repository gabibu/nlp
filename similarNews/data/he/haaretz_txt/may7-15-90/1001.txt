יו"ר מפלגת העבודה ח"ך שמעון פרס ייצא בראשית השבוע הבא בראשות משלחת מטעם 
מפלגת העבודה לקהיר , לכנס מועצת האינטרציונאל הסוציאליסטי . בכנס יוועד 
עם נשיאי מצרים וסנגל וראשי ממשלות צרפת ושוודיה . מושב האינטרציונאל הסוציאליסטי 
מתכנס הפעם בקהיר וממקד את דיוניו בנושאי המזרח התיכון . משנודע לפני מספר 
שבועות על ההחלטה לקיים את הכנס בקהיר , הביע פרס את רצונו לעמוד בראש משלחת 
מפלגתו ושגרירות ישראל בקאהיר עסקה בארגון מפגש בינו לבין הנשיא מובארק . 
לאחר שנודע על בואם של מנהיגי מדיניות נוספים לקאהיר סוכם גם על מפגשים של 
פרס עם ראש ממשלת צרפת מישאל רוקאר , ראש ממשלת שבדיה אינגוור קרלסן ונשיא 
סנגל עבדול דיוף . נמסר כי בדיוני האינטרציונל הסוציאליסטי בקהיר צפוי לנציגי 
ישראל קרב לא קל , בגלל תיגבור הנציגות המוסלמית במועצת האינטרנציונל . 
באחרונה הצטרפו לאינטרציונל מפלגת השלטון ומפלגת האופוזיציה בטוניס , מפלגתו 
של וואליד גונבלט מלבנון , מפלגת האופוזיציה במרוקו , ומפלגת השלטון בפקיסטן . 
למרות נסיונות אוהדי אש"ף , לא השתנה מעמדו של הארגון במסגרת מועצת האינטרנציונל , 
ונציגים בודדים של אש"ף יהיו בכנס , על תקן של מוזמנים בלבד . פרט לנושא 
המזרח - התיכון תדון מועצת האינטרציונל גם בנושאי מזרח אירופה ודרום - אפריקה . 
המשלחת של מפלגת העבודה , מלבד פרס , תכלול את ח"ך נאוה ארד , שנבחרה 
כסגן היו"ר העולמי של הנשים הסוציאליסטיות , ח"ך בנימין בן - אליעזר ( 
פואד ) , ח"ך נאוף מצלאחה , רינה דותן , אבי יחזקאל וישראל גת . 
