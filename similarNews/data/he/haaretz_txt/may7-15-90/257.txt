אנתולוגיה מהודרת לבני הנעורים , המתעדת את חיי הקיבוץ אז והיום מנקודת 
ראותם של שלושה דורות של יוצרים שונים , יצאה לאור בימים אלה בהוצאת ספריית 
פועלים . האנתולוגיה , הקרויה " זה קרה בקיבוץ " , מכילה 03 סיפורים שכתבו 
סופרים כנתן שחם , נתן יונתן , מירה מאיר ושמאי גלנדר , וסופרים לעת מצוא 
שפירסמו מפרי עטם בגליונות " משמר לילדים " ובחוברות פנימיות של הקיבוצים . 
בסיפורים בא לביטוי ההווי המאפיין את הקיבוץ מאורעות ומלחמה , חיים בספר 
ועל גבול המדבר , האהבה לנופי הארץ , חיפושים אחרי סליק נעלם והיחסים בין 
אדם לחברו . את הספר , המודפס בתבנית אלבומית , עיצב להפליא ואייר יעקב 
גוטרמן . קפמאפרקמסורת נאה נקוטה בידיהם של אנשי הוצאת הספרים " מחברות 
לספרות " המחודשת . הם חוזרים ומהדירים את ספרות הילדים הקלאסית תוך שהם 
משחררים אותה מכבלי תרגומיה הארכאיים . הספר האחרון שראה אור בהוצאה זו 
הוא " היפהפייה הנרדמת ועוד 43 אגדות אחרות " אגדות האחים גרים . כאן 
קובצו יחד עשרות אגדות קצרצרות , שעברו כמסורת מדור לדור . בספר זה מובאות 
בעיקר אגדות שעיקרן הרפתקאות : נסיכים היוצאים למסע רב סכנות כדי לזכות 
בנסיכה , נסיכות המקבלות על עצמן נדר שתיקה כדי להציל את אחיהן מכישוף , 
מכשפות ודגים מדברים . מכיוון שחלק מן האגדות ידועות באכזריותן , החליטה 
ההוצאה למקם את האכזריות ביותר בסוף הספר , לנוחות הקוראים שמבקשים להימנע 
מהן . את האגדות תירגמה מגרמנית חנה לבנת ועיצבה ואיירה יעל ליאור . קפמאפרקהזהירות 
בדרכים וההימנעות מתאונות הם נושאים אקטואליים לעולם , וחוזרים אליהם שוב 
ושוב , הפעם בדמות ספרה של רבקה פז " יואב ויאיר קונדסי העיר " . הספר 
מתאר בחרוזים את הרפתקאותיהם של מקס ומוריץ הישראלים , הלומדים על בשרם 
את כל מוראותיהן של התאונות . הם לומדים מנסיונם כיצד יש להיזהר במגרש החניה , 
ליד הרמזור , בנסיעה ממושכת באוטובוס , בנהיגה באופניים וליד חבילה חשודה . 
הספר הסגור נראה כמשושה המזכיר תמרור דרכים , אך בהיפתחו מראהו כפרח . 
כל הדפים הפתוחים יחד הם ציור ענקי אחד , צבעוני והומוריסטי , של זירת 
פעולתם של יואב ויאיר . קפמאפרקמרים רות היא סופרת ילדים ותיקה ובזכות כתיבתה 
לילדים היא נבחרה גם להיות אחת ממדליקי המשואות בהר הרצל בחג העצמאות . 
ספרה החדש , " פופוקטפטל " ( על שם הר ידוע במקסיקו ) בהוצאת ספריית 
פועלים , הוא סיפורו של זמיר , ילד קטן , שבונה ארמון מחול על חוף הים . 
בעלי חיים שונים מנסים לטפס לעבר הארמון אך מתייאשים , ואילו זמיר מוכיח 
להם שאין דבר קל מזה . לאחר מכן הוא משעין את ראשו על הארמון , נרדם וחולם 
על ההר הענק פופוקטפטל שהוא וידידיו בעלי החיים מטפסים אליו ונכנסים בשערי 
הארמון הבנוי על ראשו . הציורים הם פרי עטו של שמואל כץ . 
