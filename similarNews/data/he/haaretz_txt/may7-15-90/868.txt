( ע ) . שני ניסיונות של הצתת שדות היו בסוף השבוע באזור הגלבוע . ביום 
ששי גילה סיור צה"ל פרצה בגדר המערכת בין ישראל וירדן . העקבות הוליכו לכיוון 
שדה חיטה השייך למושב רם און שבחבל תענך . הסיור גילה במקום פתיל הצתה טבול 
בחומר שטרם זוהה , שרוף בחלקו . שוטרי עפולה , בסיוע גששים , החלו לסרוק 
את השטח . עקבות המציתים הוליכו לכפר סולם ועין חייתיה , שמעבר לקו הירוק . 
נסיון ההצתה השני היה בשבת באותו איזור . בשדה חיטה סמוך לראשון התגלה פתיל 
הצתה זהה לפתיל הקודם . סיור של המועצה המקומית הבחין בשבעה נערים שנעצרו 
לחקירה ע"י משטרת עפולה . 
