מתחילת החודש הבא יפעילו הבנקים תוכנית חיסכון להפקדות חודשיות , בתנאים 
נחותים מאלה המוצעים כיום בתוכניות מסוג " למתמיד " . התוכניות החדשות , 
שייקראו " הישג חודשי " , לא יבטיחו תשואה קבועה מראש , והריבית תותאם 
לתנאי השוק בעת ההפקדה . בתוכניות החיסכון מסוג " למתמיד " ניתן היה להפקיד 
כספים מדי חודש ולקבל עבור ההפקדות ריבית שנתית מינימלית וקבועה , הנעה 
בין % 5 . 2%4 לשנה , בהתאם לתקופת החיסכון . הבנקים יכלו להציע ריבית גבוהה 
יחסית זאת , כיוון ש%05 מכספי התוכניות הופקדו באוצר , במרווח גבוה יחסית . 
אפשרות זו תבוטל בתחילת יוני , ו"הכיסוי " של הבנקים לתוכניות החיסכון 
יהיה מעתה והלאה באיגרות חוב הרשומות למסחר בבורסה ובהשקעות חופשיות אחרות . 
בהנחה שההשקעות באיגרות החוב וההשקעות החופשיות יתחלקו בצורה שווה , סביר 
להניח כי הריבית שתוצע לחוסכים תהיה נמוכה מהמוצע היום . מתחילת יוני החודש 
הבא יפעילו הבנקים גם תוכניות חיסכון דולריות להפקדות חודשיות , בשם " דולריות 
חודשית " . גם הריבית בתוכניות החדשות תשתנה בהתאם לתשואה שישיגו מנהלי התוכניות . 
תוכניות החיסכון החדשות מופעלות כחלק מהרפורמה בשוק ההון . 
