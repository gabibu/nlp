פנינו לפרקליטות המדינה כדי שתגיש תביעה משפטית נגד הנהלת קופ"ח , בגין 
מתן תוספות שכר חריגות לרופאים ועובדים אחרים . עד שיתברר שהתוספות בוטלו , 
נמשיך בהליך זה . קופ"ח היא גוף שמתוקצב בחלקו ממסים , מס מקביל , מס 
אחיד ובחלקו מתקציב המדינה . ברגע שהיא מעלה את השכר מעבר למה שהוסכם לגבי 
העובדים בסקטור הציבורי , יקרה אחת משתיים : או שהיא תיכנס לגירעונות 
נוספים ותעלה את המס האחיד , או שתדרוש להעלות את המס המקביל . האפשרות 
השנייה היא שקופ"ח תחזור ותבקש להגדיל את התמיכה מתקציב המדינה . חוק יסודות 
התקציב מתייחס לכל הגופים במגזר הציבורי שנהנים מתקציבים של המדינה או ממומנים 
מכספי ציבור . לא מקובל עלינו שגופים כלשהם יעברו על חוק יסודות התקציב , 
בין אם מדובר בקופ"ח , במשרד מבקר המדינה , או בחברת חשמל . לא יעלה 
על הדעת , שלאחר שהמדינה והמעסיקים בסקטור הציבורי מגיעים להסכם שכר עם 
ההסתדרות , גופים מסוימים יעלו את השכר מעבר . בעקבות העלאת שכר זו , הגופים 
הללו עשויים להיכנס לגירעונות כספיים , ויחזרו שוב לבקש סיוע מתקציב המדינה . 
ישנה גם אפשרות שהעלאת שכר זו תביא את הגופים להעלות תעריפים ומחיר השירותים 
שהם נותנים לציבור . בהמלצות ועדת זוסמן , ישנה התייחסות לבניית מערכת שנותנת 
שכר שווה עבור עבודה בעלת ערך שווה . אין מקום במערכת זו לחורגים ולחריגים . 
הוועדה מונתה הן ע"י ההסתדרות והן ע"י הממשלה . מסקנותיה אומצו על ידי 
ההסתדרות והממשלה . לכן במסגרת המו"ם הנוכחי עלהסכמי השכר במיגזר הציבורי 
צריך ליישם את הדו"ח . אחת המגבלות של חוק יסודות התקציב היא שמנהלים חותמים 
על הסכם בניגוד לחוק , ומשאירים לאוצר את התמודדות עם העובדים באותם גופים . 
לדעתנו , אם מנהל חותם על הסכם בניגוד לחוק , עליו לתת את הדין באופן 
אישי . חוק יסודות התקציב במתכונת הנוכחית אינו מאפשר זאת בצורה החלטית . 
עובדים שעברו על עבירות הרבה יותר קלות אנו מעמידים לדין , על אחת וכמה 
יש לעשות כן בעניין של עבירה על חוק יסודות התקציב , שמשמעותה לעתים הוצאות 
תקציביות בשיעור של עשרות מיליוני שקלים . 
