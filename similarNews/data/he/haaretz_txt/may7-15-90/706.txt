הסיכויים להקמת ממשלת אחדות פחתו אמש במידה ניכרת , לאחר שהתברר כי מפלגת 
העבודה אינה מוכנה לוותר בשום פנים ואופן על שמירת האיזון הפוליטי בממשלה 
כזו , ואינה מוכנה לחזור בה מהתנגדותה לדרישת ראש הממשלה לצרף לממשלתו את 
כל המפלגות הציוניות והחרדיות . בצמרת הליכוד קיבלו אמש בקרירות את תנאי 
העבודה לממשלת אחדות , ובכוונת ראשי המפלגה להאיץ את המהלכים לקראת הרכבת 
ממשלה צרה , במטרה להציגה בפני הכנסת לפני תום 12 הימים , שניתנו לשמיר 
ומסתיימים בסוף השבוע הבא . המפד"ל הודיעה אמש , כי אם עד יום ראשון לא 
תשנה מפלגת העבודה את עמדתה , הרי שתפתח מיד במשא - ומתן עם הליכוד להקמת 
ממשלה צרה . ההודעה באה , לאחר שבשעות הצהריים החליטה מפלגת העבודה , 
כי היא מוכנה להיכנס למשא - ומתן על ממשלת אחדות , בכפוף למספר הסתייגויות 
מהצעת הפשרה של המפד"ל . ח"ך יצחק רבין אמר אמש , כי עמדת מפלגת העבודה 
לגבי שאלת האיזון הפוליטי בממשלת האחדות הלאומית היא תנאי בסיסי , שאינו 
נתון כלל למשא - ומתן . רבין אמר עוד , כי מפלגת העבודה עומדת על כך , 
שבקווי - היסוד של הממשלה יצויין במפורש , כי הם מסתמכים על החלטת הקבינט , 
שנתן תשובה חיובית לחמש הנקודות של בייקר , ושמהצעת המפד"ל יושמט המשפט , 
המדבר על טווח של חודשיים לתחילת המהלך המדיני . יו"ר מפלגת העבודה , ח"ך 
שמעון פרס , אמר כי ממשלת אחדות לאומית לא תקום ללא תשובה חיובית לשאלות 
בייקר , והדגיש כי הוא עומד על כך בתוקף . פרס הבהיר , כי החלטה ברוח 
זו התקבלה בלשכת מפלגת העבודה , והיא מחייבת את המפלגה . האווירה האופטימית , 
שרווחה אתמול בבוקר באשר לאפשרות הקמת ממשלת אחדות , פינתה לפנות ערב את 
מקומה לתחושה פסימית . גם בצמרת המפד"ל אמרו , כי ככל הנראה נסתם הגולל 
על הניסיונות להקים ממשלת אחדות . בין המפד"ל לליכוד נקבעה אמש פגישת עבודה 
ליום ראשון בצהריים , ואם עד אז לא תשנה מפלגת העבודה את עמדתה , יחל המשא - 
ומתן הרשמי בין הליכוד למפד"ל . קפידבינגורמים בכירים במפד"ל הדגישו אמש , 
כי אם תחזור בה מפלגת העבודה מקביעותיה , ותקבל את ההצעה , כי ניתן יהיה 
לצרף לממשלה כל מפלגה , שראש הממשלה יזמינה , תפנה המפד"ל בבקשה לליכוד 
לזמן לשיחות רשמיות את נציגי מפלגת העבודה . הובהר , כי אם הליכוד יתנגד 
לכך , תתכנס לשכת המפדל ותקבל החלטות בהתאם . לשכת המפד"ל התכנסה אתמול 
בצהריים , זמן קצר לאחר שצמרת מפלגת העבודה קיבלה החלטה עקרונית להסכים 
להצעת המפלגה הדתית לנהל משא - ומתן על ממשלת אחדות , אך בכפוף למספר תיקונים . 
בצמרת המפד"ל הובעה אכזבה מתנאי מפלגת העבודה להקמת ממשלת אחדות , בעיקר 
כשתנאי אחד היה סעיף עקרוני בדבר שותפות המפלגות הימניות והחרדיות בממשלה , 
עניין שהמפד"ל אינה מוכנה לוותר עליו . בישיבת לשכת המפד"ל הועלתה הדרישה , 
כי לנוכח עמדת מפלגת העבודה יש להודיע לאלתר על הפסקת המשא - ומתן להקמת 
ממשלת אחדות , ולפתוח מיד במגעים עם הליכוד לממשלה צרה . לעומתה טענו השר 
זבולון המר וח"ך יגאל ביבי , כי יש לתת למיצוי התהליך עוד יום או שניים , 
כיוון שניתן אולי ברגע האחרון להביא לשינוי בעמדת מפלגת העבודה . לפיכך 
קיבלה לשכת המפד"ל את ההחלטות הבאות : " המפד"ל קובעת , כי לנוכח התשובות , 
שקיבלה מהליכוד וממפלגת העבודה על המסמך , שגיבשה והגישה להם , יש עדיין 
סיכוי להקמת ממשלת אחדות לאומית . " המפד"ל מצטערת על התיקון , שתיקן צוות 
המשא - ומתן של מפלגת העבודה , שאינו מקבל את ההצעה , שעל - פיה תתקבלנה 
ההכרעות המדיניות והביטחוניות במליאת הממשלה , שתורכב מכל המפלגות הציוניות 
והחרדיות , שיסכימו להצטרף לממשלה בהזמנת ראש הממשלה . " המפד"ל מדגישה , 
כי נושא זה מרכזי בהצעתה , וקובעת שאין לבנות את ממשלת האחדות בלעדיו . 
אי לכך , פונה המפד"ל למפלגת העבודה לדון שנית ובנימה חיובית בנושא זה . 
" מאחר שהמפד"ל רואה עצמה כמחויבת לתקופת 12 הימים , שקיבל שמיר להרכבת 
הממשלה , הרי שתמתין לתשובת מפלגת העבודה עד יום ראשון , ואם אכן תקבל 
תשובה חיובית תמשיך במאמציה להקמת ממשלת אחדות . " אם לא תקבל המפד"ל תשובה 
חיובית בנושא זה , מסמיכה הלשכה את צוות המשא - ומתן להיענות לפנייה לפתיחת 
משא - ומתן על ממשלה בראשות שמיר , בתנאים שגובשו על - ידי הלשכה , החל 
מיום ראשון " . קפידבינישיבת לשכת המפד"ל נערכה אתמול לאחר פגישה בין צוות 
המשא - ומתן של המפד"ל לראשי מפלגת העבודה , שבה נמסרה לראשי המפד"ל עמדת 
העבודה . מדובר בשלושה תיקונים בכתב - ידו של רבין על גבי המסמך המקורי 
של המפד"ל : לסעיף הראשון של המפד"ל הוסיף רבין , כי הממשלה תוקם גם על 
בסיס החלטת הקבינט מיום 6 בנובמבר 9891 , המקבלת עקרונית את חמש הנקודות 
של בייקר , ומשמעותה פתיחה בשיחות עם משלחת פלשתינית בקהיר . מהצעת המפד"ל 
נמחק סעיף מספר חמש , הקובע כי מיד עם הקמת הממשלה היא תחל בהידברות להמשך 
הצעדים המדיניים , הידברות שתימשך חודשיים . התיקון המשמעותי והבעייתי 
ביותר היה התיקון לסעיף השישי במסמך המפד"ל . שם נוספה בכתב - ידו של רבין 
פסקה , האומרת כי ראש הממשלה יוכל להזמין לממשלתו מפלגות מהימין ומהסיעות 
החרדיות , בתנאי שיישמר האיזון בין הליכוד לבין מפלגת העבודה , כפי שהיה 
עם הקמת ממשלת האחדות הלאומית בדצמבר 8891 . עוד נקבע בסייג של מפלגת העבודה , 
כי מנגנון האיזון בין שני הגושים הגדולים ייקבע במשא - ומתן ביניהם . לאחר 
שהוצגו תנאי מפלגת העבודה אמר פרס לנציגי המפד"ל , כי מפלגת העבודה הסכימה , 
שהנושא המדיני יוכרע בממשלה , בתנאי שיהיה הסכם על הרכבה . " הקבינט 
היה בנוי חצי - חצי . עתה אנו מציעים מנגנון איזון מסוג אחר : או שנקבע 
מנגנון או שנעביר את הנושאים השנויים במחלוקת להכרעת הכנסת " . המר השיב , 
כי המפד"ל לא תהיה מסוגלת לשנות את עמדתה בשאלת השתתפותן של כל המפלגות 
בממשלה . קפידבינבשעות הבוקר דנו שרי מפלגת העבודה לשעבר בעמדתם לקראת הפגישה 
עם נציגי המפד"ל . ראשי מפלגת העבודה קיבלו החלטה להיענות עקרונית בחיוב 
להצעה להקים ממשלת אחדות , אך בכפוף לתנאים שהציגו . הישיבה התנהלה בסימן 
חילוקי דעות חריפים . עזר וייצמן עזב אותה בזעם רב , וכינה את חבריו " המתבזים 
בעם " . יוסי ביילין , חיים רמון ודוד ליבאי גינו את ההחלטה . יצחק רבין , 
שלא השתתף בישיבה , אמר אחר - כך כי כל מה שאירע במפלגת העבודה עם הפלת 
הממשלה ולאחריה היה " תרגיל מסריח " . רבין ניסח את התיקונים בהצעת המפד"ל 
בצורה כזו , שסיעות הימין לא תהיינה מוכנות לקבלם , וכך תימנע הצטרפותם 
לממשלה . פרס אמר בישיבה : " אנו מוכנים להצטרף לממשלת אחדות , בתנאי 
שיהיה תהליך של שלום . ההחלטה המחייבת של לשכת המערך משמעותה , שתנאי להצטרפות 
היא תשובה חיובית לבייקר , ושכל סטייה מחייבת את אישור הלשכה " . בישיבת 
שרי העבודה לשעבר טענו משה שחל , גד יעקבי ויצחק נבון , כי יש הכרח לברר 
ולסכם את הרכב המשלחת הפלשתינית עוד לפני כינון הממשלה , בעוד שאת יתר הנושאים , 
כהצבעת ערביי מזרח - ירושלים , אפשר לדחות לאחר - כך . עמדה זו לא התקבלה 
על דעת רבין , ופרס סיכם את ההתייעצות בלעדיה . קפידבינראש הממשלה , יצחק 
שמיר , אמר אמש , כי הוא מקווה מאוד להציג בשבוע הבא ממשלה בפני הכנסת . 
שמיר אמר , כי היום יערוך סדרת התייעצויות לגבי הצעת המפד"ל ותשובות מפלגת 
העבודה לה . הוא הבהיר , כי הליכוד נחוש בשעתו לשתף בממשלת האחדות את כל 
מפלגות הימין , שהתחייבו לתמוך בגוש הליכוד . עם זאת הדגיש ראש הממשלה , 
כי אינו רוצה להפסיד זמן , ולכן הוא מקדם הקמת ממשלה צרה בראשותו . אמש 
נועד שמיר עם ראשי סיעת דגל - התורה , והיום ייפגש צוות המשא - ומתן של 
הליכוד עם סיעת ש"ס . בצמרת הליכוד החלו אתמול לגבש את הנוסחה הסופית של 
קווי - היסוד האפשרים לממשלה צרה . גורם בכיר בליכוד העריך אמש , כי לנוכח 
עמדת מפלגת העבודה לגבי מסמך המפד"ל , הסיכויים להרכיב ממשלת אחדות קלושים , 
ולפיכך ממהר הליכוד לקדם את הרכבת הממשלה הצרה . בצמרת הליכוד לא גילו אתמול 
התלהבות רבה מהחלטת שרי מפלגת העבודה לשעבר לתמוך במשא - ומתן להקמת ממשלת 
אחדות על בסיס מסמך המפד"ל בתוספת התיקונים , שניסח רבין . בליכוד העריכו , 
כי תיקוני רבין לא יאפשרו הקמת ממשלה רחבה , ולמפד"ל לא תהיה ברירה אלא 
להחליט ביום ראשון לפתוח במשא - ומתן על ממשלה צרה . ההערכה היא , כי בפגישה 
בין צוות הליכוד לסיעת ש"ס , שנועדה להיום , לא יושג דבר , מאחר שגם ש"ס 
תמתין ליום ראשון , לראות אם אכן נסתם הגולל על ממשלת האחדות . 
