החלטת בג"ץ מאתמול עלולה להכביד על משפחת רקנאטי , המנסה לחזור ולזכות בשליטה 
בבנק דיסקונט . משפחת רקנאטי ניהלה בחודשים האחרונים מגעים נמרצים לרכישת 
השליטה בבנק , ובמסגרת זאת הודיעה על נכונותה להשוואת זכויות ההצבעה במניות . 
פורמלית , כל עוד לא הוגשה תביעה שבעקבותיה עלולים להיפסל בני המשפחה , 
לא צריכה להיות בעיה מיוחדת . ואולם , החלטת הבג"ץ מאתמול עשויה לעודד 
את הגורמים המחליטים להשאיר בתוקף את החלטת ועדת בייסקי , שקבעה בזמנו כי 
יש להשעות את משפחת רקנאטי מהאפשרות לניהול כל פעילות בנקאית . המפקח על 
הבנקים פנה לפני כמה חודשים לממשלה , בבקשה להנחותו בדבר תוקפה של החלטת 
ועדת בייסקי . ועדת השרים הממשלתית לא השיבה , ובבנק ישראל הוחלט שכל עוד 
לא הוחלט אחרת , ההשעייה ברת - תוקף . למרות זאת , הוחלט בפיקוח על הבנקים 
לשוב ולבדוק את חוסנה הפיננסי של משפחת רקנאטי , בהנחה שבסופו של דבר יותר 
לה לשוב ולנהל בנקים . החלטת המפקח על הבנקים התקבלה , חרף העובדה שחוות 
דעת משפטית שניתנה על - ידי מיכאל הרצברג , היועץ המשפטי של בנק ישראל , 
קבעה כי מכיוון שמשפחת רקנאטי כבר היתה בעלת השליטה בדיסקונט , אין צורך 
בבדיקות אלה . האישים האחרים שכיהנו בזמן משבר המניות הבנקאיות כמנהלי הבנקים , 
לא יתקלו , כנראה , בבעיה מיוחדת . ארנסט יפת , היו"ר לשעבר של בנק 
לאומי , שוהה ממילא בניו - יורק , ואינו מתכוון לשוב לארץ . לא נראה שמרדכי 
איינהורן , מנכ"ל חברת הברוקרים " צמיחה " ואחד מבעלי מניותיה העיקריים , 
יתפטר בעקבות ההחלטה . אהרון מאיר נבחר לכהן כיו"ר דירקטוריון חברת כלל , 
בהמלצת בנק הפועלים ובנק דיסקונט . כל עוד בנקים אלה ( שהם עצמם נאשמים ) 
יביעו בו תמיכה ( וסביר להניח שכך יהיה ) לא יתפטר מאיר מהתפקיד . גיורא 
גזית ימשיך לכהן כיו"ר דירקטוריון בנק הבנייה , כל עוד לא הורשע בעבירה 
שיש עמה קלון , וכל עוד לא נגזרו לגביו לפחות שלוש שנות מאסר . 
