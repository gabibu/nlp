( ע ) . " לפרוצה עומדת החירות לקבוע למי תעניק את חסדיה ואין לכפות עליה 
קיום יחסי מין שלא מרצונה " כך קבעו אתמול נשיא בית - המשפט המחוזי בחיפה , 
אברהם פרידמן והשופטים מלכיאל סלוצקי ונתן קליינברגר , שגזרו על השוטר 
המודח , יוסף אוליאל ( 92 ) מכרמיאל , שנתיים וחצי מאסר בפועל , ושנתיים 
וחצי מאסר על תנאי למשך 3 שנים , לאחר שהורשע באונס פרוצה חיפאית . אוליאל , 
שירת כטכנאי קירור במחוז הצפוני של המשטרה . הוא הורשע באונס כפול של פרוצה , 
אותה לקח , תוך ניצול מעמדו כשוטר , בניידת משטרתית , לחוף " שמן " 
בחיפה , שם ביצע את זממו . לאחר האונס הראשון באוקטובר 78 , הפרוצה סלחה 
לשוטר בתנאי שלא יחזור לסורו . אך אוליאל חזר על מעשהו כשנה לאחר מכן בנסיבות 
דומות . השוטר טען להגנתו , כי הפרוצה העלילה עליו עלילה זדונית בהיותו 
איש חוק , על רקע לאומני . השופטים דחו את גירסתו וקבעו , שהפרוצה הותירה 
רושם מהימן בעדותה . השופט קבע , כי הנאשם השתמש בסמכותו כשוטר להשגת חסדיה 
וקבעו כי " כל נגיעה בפרוצה בניגוד לרצונה , אינה פחות חמורה , מבחינה 
חוקית ומוסרית , מנגיעה בכל אישה אחרת " . 
