ועדת הכספים של הכנסת תידרש להתערב על מנת לצמצם או למנוע את תופעת המינויים 
הפוליטיים . הפרוף יוסף גרוס , המכהן כיו"ר הוועדה המייעצת לרשות החברות 
הממשלתיות , וזאב רפואה , מנהל הרשות , ידרשו מיו"ר הוועדה ומחבריה לזרז 
את החקיקה שתמנע מינויים פוליטיים לא מוצדקים . במהלך דיון שהיה באחרונה 
בוועדה המייעצת ביקש היו"ר גרוס ממנהל הרשות , זאב רפואה , לדווח לוועדה 
על הגורמים לעיכובים באישור התקנות בדבר כשירות דירקטורים . כזכור , המליצה 
ועדה ממשלתית בראשות מאיר גבאי , כי יותקנו תקנות על ידי שר האוצר לפיהן 
כל מינוי של דירקטור בחברה ממשלתית חייב לעמוד בתנאי כשרות כגון השכלה , 
גיל , אי תלות ועוד . הוועדה המייעצת לרשות החברות , הטילה על היו"ר שלה 
ועל מנהל הרשות להיפגש בדחיפות עם יו"ר ועדת הכספים של הכנסת , זאת במטרה 
לנסות ולהחיש את תהליך החקיקה . 
