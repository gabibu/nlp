הצוות הרפואי בבית החולים הממשלתי בנהריה משבית הבוקר את העבודה בבית החולים 
למשך שעה אחת , במחאה על ריבוי גילויי האלימות של באי בית החולים כלפי אנשי 
הצוות הרפואי שלו . יו"ר ועד העובדים , גיורא בר לב , מסר כי ביום שבת 
האחרון תקף אחד המבקרים רופא ואח מבית החולים . כמה שבועות קודם לכן איים 
אחד החולים בנשק חם על שתי אחיות ואילץ אותן להסתגר במשרד . בר לב טען כי 
משטרת מרחב הגליל נמנעה מלפרסם את הדבר . יצוין כי לפני 51 שנים נרצח בבית 
חולים זה מנהל מחלקה על - ידי אחד החולים . עובדי בית החולים , הנתקלים , 
לטענתם , באיומים יום - יומיים על חייהם , תובעים לשלוח חולים אלימים 
לבתי חולים אחרים באזור . אחד העובדים ציין כי ניידות משטרה מוזעקות לעתים 
קרובות ביותר לבית החולים . יו"ר ועד העובדים הסביר , כי אחת הסיבות להתנהגות 
המבקרים והחולים היא שעות הביקור שהונהגו לאחרונה בבית החולים ודרישת הצוות 
הרפואי מהמבקרים להקפיד על השעות . סגן מנהל בית החולים , ד"ר משה דניאל , 
סיפר כי הוא נדהם מחדש בכל פעם מהתנהגות המבקרים . " כאשר למשפחה ערבית 
מת קרוב משפחה הם אומרים שזה מאלוהים , וכאשר מצילים את חייו הם מודים לרופא . 
כאשר אצל היהודים מצילים חולים אומרים שזה מאלוהים , וכשמישהו נפטר , 
מאשימים את הרופא " , אמר . 
