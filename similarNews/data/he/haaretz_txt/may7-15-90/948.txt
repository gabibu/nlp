דורשי עבודה ישראלים יחליפו בקרוב עובדים זרים בעבודה בענף החקלאות בבקעת 
הירדן . בסוף השבוע אירגן שירות התעסוקה הסעות באוטובוסים ל001 דורשי עבודה 
מירושלים ובית - שאן , לסיור היכרות עם אפשרויות העבודה והמגורים בבקעת 
הירדן . המבצע אורגן בעקבות סיור שערך לפני כחודש מנכ"ל שירות התעסוקה , 
דוד מנע , באזור , ובו התגלו עשרות עובדים זרים מתאילנד העובדים בחקלאות . 
מזכיר המועצה האזורית בקעת הירדן , ישראל נדיבי , אמר אז כי לפי נסיונו 
אף ישראלי אינו מעוניין לעבוד בחקלאות בבקעת הירדן . מנע היה אופטימי יותר , 
והבטיח לנדיבי כי בתקופה הקרובה יגיעו עשרות דורשי עבודה ישראלים לסיור 
לשם בירור אפשרויות תעסוקה באזור . בסוף שבוע זה הגיעו דורשי עבודה לבקעת 
הירדן , ואת פניהם קיבלו מזכיר המועצה ובעלי המושבים באזור , שסקרו בפני 
הבאים את אפשרויות התעסוקה , המגורים והשכר , להם יזכו במידה ויבחרו להגיע . 
בעקבות המבצע אמר נדיבי כי אין כיום מקום להעסקת עובדים זרים ביישובי הבקעה , 
וזאת בזכות שירות התעסוקה שהוכיח לו כי ישראלים מוכנים לעבוד בחקלאות בבקעה . 
בשירות התעסוקה הביעו שביעות רצון מהמבצע , וצויין כי ישנה כוונה לערוך 
מבצעים כאלה בעתיד הקרוב . מנע קרא למעסיקים בבקעה לעזור בהיקלטות דורשי 
העבודה שיגיעו בקרוב . רמי מנדל מנהל אזור ירושלים של שירות התעסוקה , 
אמר כי הוא חש שדורש העבודה מגלה יותר התפשרות ונכונות לקבל עבודות שבעבר 
דחה על הסף . 
