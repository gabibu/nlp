קאן ( מיוחד ל"הארץ " ) . הסרט הישראלי " המיועד " יוקרן היום לראשונה 
במסגרת " מבט מיוחד " של פסטיבל קאן . עתוי ההקרנה , לאחר האירועים בבית 
הקברות של קרפנטרא , משך תשומת לב מיוחדת מצד העיתונאים הצרפתים והזרים . 
שגריר ישראל בצרפת , עובדיה סופר , החליט שלא לדחות את קבלת הפנים הישראלית 
שתוכננה להיום בפסטיבל למרות אירועי קרפנטרא . באורח פרדוקסלי , בדיוק בזמן 
שבו נערך הטקס ההמוני בבית הקברות בקרפנטרא הוקרן בפסטיבל סרטו של הבמאי 
הפולני אנדזיי ויידא " קורצאק " . הסרט צולם בשחור לבן והוא אינו משתתף 
בתחרות . הסרט מציג את סיפורו של הרופא , הסופר והמחנך היהודי הדגול שאולץ 
ע"י חיילי ה - ס . ס . להוביל את 002 הילדים עליהם היה אחראי אל הרכבת לטרבלינקה . 
הסרט הוא קר ומרשים בעוצמתו הכמו - תיעודית ונחרטת ממנו היטב בזיכרון תהלוכת 
הילדים הצועדת אחרי דגל גדול עליו מצוייר מגן דוד לבן על רקע שחור . בתחרות 
הוקרנו אתמול שני סרטים ראשונים של במאים . האחד מקולומביה " רודריגו 
בלי עתיד " של הבמאי ויקטור מנואל גאביריה , סרט על הנוער המובטל וחסר 
העתיד בעיר הסמים מדאיין . הסרט מחוספס וחסר איכויות קולנועיות מרשימות . 
הסרט השני הוא " טקסי בלוז " של הבמאי הרוסי פאבל לונגווין . הסרט מציג 
מערכת יחסים בין נהג מונית מוסקוואי שכל עניינו פרנסה וכסף , לבין נגן סקסופון 
יהודי המכור לטיפה המרה . הסרט הוא למעשה סיפור אהבה - שנאה על מערכת היחסים 
בבריה"ם בין אינטלקטואלים ופועלים שנראה היום כאילו אין הם יכולים לחיות 
יחדיו , אך גם לא אלו ללא אלו . הסרט רווי בנגינת סכסופון ומפתיע באווירת 
הפתיחות והחירות שבה הוא נעשה , אך מאיים בנבואתו השחורה על הצפוי בארץ 
הפרסטרויקה . 
