אברדין ( ע"ר ) . ראש ממשלת בריטניה , מרגרט תאצר , יצאה אתמול למאבק 
כנגד אלה הדורשים את התפטרותה , ונשבעה להוביל את המפלגה השמרנית למערכת 
בחירות רביעית . " עבודתה של אשה לא מסתיימת לעולם " , אמרה תאצר בוועידת 
המפלגה שנתקיימה באברדין שבסקוטלנד . היא אמרה כי מדיניות רדיקאלית סייעה 
לה לזכות בשלוש מערכות בחירות ותסייע לה לזכות גם במערכת בחירות רביעית . 
" אם נשחק כמו קבוצה , ונשמור על הכדור , אנו נזכה בנצחון גדול " , אמרה 
תאצר . הודעתה של תאצר מהווה נסיון לנצל את תוצאות הבחירות המקומיות האחרונות , 
במהלכן זכה אמנם הלייבור , אולם ברוב קטן מכפי שצפו . כעת , לאחר חודשים 
רבים בהם הותקפה תאצר ללא תגובה של חברי מפלגה , החלו שמרנים בכירים אחדים 
לנסות ולהתייצב מאחוריה . יו"ר המפלגה השמרנית , קנת בייקר , אמר אתמול 
כי אין זה הזמן " להחליף את הטייס " . שר החוץ , דאגלאס הרד , דיבר על 
שינוי בגורל המפלגה . תאצר עצמה שמה בנאומה ללעג ולקלס את מדיניות הלייבור , 
והבהירה כי אין בכוונתה להוריד את שערי הריבית . 
