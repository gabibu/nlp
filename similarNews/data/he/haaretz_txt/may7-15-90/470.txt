, 961 תלמידים ייבחנו השנה בבחינות הבגרות , שיחלו מחר . הבחינה הראשונה , 
בחינוך גופני , תתקיים מחר . את הבחינות תחתום ב - 21 ביולי הבחינה במינהל . 
משרד החינוך האריך השנה את תקופת הבחינות בשבועיים כדי לאפשר לתלמידים מרווח 
זמן גדול יותר בין הבחינות , וכך גם יובטח שתלמידים מוסלמים לא ייפגעו בשל 
חג הקורבן החל בשבוע הראשון של יולי . המשרד תיאם את מועדי הבחינות החדשים 
עם שלטונות צה"ל כדי שהתלמידים האמורים להתגייס מיד עם תום הבחינות לא ייפגעו . 
היחידה לבחינות במשרד , נקטה בצעדים מיוחדים לאפשר לעולים חדשים , ביניהם 
כאלה המגיעים לארץ בימים אלה ממש , להיבחן . משרד החינוך הקים השנה לראשונה 
מטה בחינות מרכזי בירושלים , שאנשיו ישיבו לשאלות ובעיות המתעוררות במשך 
הבחינות . המטה יפעל משך כל זמן הבחינות , ולרשותו יעמדו עשרה קווי טלפון 
ישירים , פקסימיליה ודואר אלקטרוני . הוא יהיה קשור למערכת טלפונית ממוחשבת 
שתאפשר העברת הודעות לכל בתי - הספר . השנה יופעלו שלוש חוליות , שיערכו 
ביקורי פתע בבתי - הספר , ומאות משגיחים חיצוניים נערכו לשמירה על טוהר 
הבחינות . בתשמ"ט חלה ירידה במספר התלמידים המעורבים בפגיעה בטוהר החינות . 
בשנה זו נפסלו פחות מאלף בחינות לעומת 002 , 2 בתשמ"ח . 41 מנהלים הוזמנו 
בשנה האחרונה לשיחה אישית , שבה הוצגו בפניהם נתונים על חשודים בפגיעה בטוהר 
המידות ועל ירידה בהשגי התלמידים כתוצאה מההקפדה על טוהר הבחינות . השנה 
היא שנת הלימודים האחרונה שבה ניגשים תלמידי התיכון לבחינות בגרות לפי המתכונת 
הישנה . החל מתשנ"א ייבחנו כל תלמידי י"ב במתכונת הבחינות החדשה , לפיה 
יחוייבו כל הנבחנים בבחינה במתמטיקה ברמה של שלוש יחידות לפחות , במסגרת 
בחינות החובה . כן יהיה עליהם להיבחן במקצוע אחד לפחות מבין המקצועות בתרבות 
הכללית , המופיעים ברשימת מקצועות הבחירה המחייבת . בנוסף לכך יצומצם מספר 
הרמות שבהן יהיה ניתן להיבחן בכל מקצוע ויופחת מספר השאלונים . בעתיד ייבחנו 
על פי המתכונת החדשה גם הנבחנים האקסטרניים . בחינוך הטכנולוגי יצומצם מאוד 
מספר המגמות , ויוגברו לימודי מקצועות הבסיס המדעיים והטכנולוגיים . 
