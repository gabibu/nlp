יוהנסבורג ( ע"ץ ) . נשיא דרום - אפריקה , פרדריק וילם דה - קלרק , 
יגיע מחר לפאריס , שם יפתח במסע דיפלומטי בן 81 יום ברחבי אירופה . משקיפים 
מעריכים כי הביקור הנוכחי מסמל את קץ בידודה הדיפלומטי של פרטוריה . המסלול 
הסופי של הביקור עדיין אינו ברור , אולם הנשיא ושר החוץ שלו עתידים להיפגש 
עם ראשי מדינות רבים . צרפת , יוון , ספרד , פורטוגל , בריטניה ומערב - 
גרמניה כבר הביעו את הסכמתן לביקור , וייתכן שגם בלגיה ואיטליה יתווספו 
לרשימה . לא בכל המקומות יוגדר הביקור כביקור רשמי , ואופיו ישתנה ממדינה 
למדינה . כך למשל , יהיה הביקור ביוון בגדר ביקור רשמי , בשווייץ הוא 
יוגדר כביקור עבודה ובצרפת ביקור פרטי . ביקורו הקודם של נשיא דרום - אפריקה , 
פיטר בותה , בצרפת ב6891 הסתיים בכישלון צורב , לאחר שאף פקיד צרפתי לא 
הסכים להיפגש עמו . דה - קלרק ינסה לשכנע את בני שיחו בכנות כוונותיו לערוך 
שינויים מהותיים במערכת הדרום - אפריקאית . קפידבינהקונגרס האפריקאי הלאומי 
החל השבוע להכין את אנשיו לקראת ויתור רשמי על המאבק המזויין . הניסיון נעשה 
במסגרת ההתחייבות , שקיבלה משלחת הקונגרס שניהלה את השיחות עם ממשלת דרום - 
אפריקה בשבוע שעבר . אחד מראשי הקונגרס , גון סלובו , המשמש גם כמזכיר 
הכללי של המפלגה הקומוניסטית הדרום - אפריקאית , אמר באסיפה בפני 03 אלף 
תומכים , כי " שמחתנו לא תדע גבול אם ייווצרו תנאים במסגרתם נעביר את הקלצניקובים 
למוזיאון . " אנו , בקונגרס ובמפלגה הקומוניסטית , נעשה כל מה שניתן לצפות 
מאיתנו באופן הגיוני כדי לתרום לאווירה שתוביל לפתרון של שלום " . סלובו נבחר , 
ככל הנראה , להיות המנהיג הראשון , שיעביר את המסר החדש של פשרה ושל מאבק 
בדרכי שלום , זאת מאחר שבהיותו המפקד הצבאי של הקונגרס האפריקאי הלאומי 
הוא אינו חשוד בוותרנות . שאר מנהיגי הקונגרס חוששים עדיין להעביר את המסר 
לאנשיהם . גם במהלך נאומו של סלובו הועבר מינשר בין משתתפי הכינוס בו נקראו 
האנשים להמשיך במאבק המזויין . 
