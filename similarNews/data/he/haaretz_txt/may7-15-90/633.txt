סאן חוזה ( ע"ר ) . נשיא פנמה , גילרמו אנדארה , אמר השבוע כי הוא מתכנן 
שינוי בחוקה שיאסור הקמת צבא בפנמה . " אנו עומדים להציע רפורמה בחוקה שתפתח 
במלים : " לרפובליקה של פנמה לא יהיה צבא " , אמר אנדארה לכתבים בסאן חוזה 
שבקוסטה ריקה . הוא הוזמן לשם כדי להשתתף בטקס ההשבעה של הנשיא רפאל אנגל 
קאלדרון . לדבריו , הרפורמה המוצעת עדיין לא רשמית . הוא לא מסר פרטים 
נוספים . אנדארה הפך לנשיא פנמה בעקבות הפלישה האמריקאית שהדיחה את הגנראל 
מנואל נורייגה . נורייגה היה מפקד כוחות ההגנה של פנמה , ששימשו כצבא ופוזרו . 
לאחר הפלישה הקימה פנמה גוף ביטחוני חדש , המכונה " כוח ציבורי " . מקורות 
רשמיים אמרו כי כוונת הכוח לשמש משטרה ולא צבא . קוסטה ריקה , הגובלת בפנמה 
מצפון , ביטלה את צבאה ב4891 לאחר מלחמת אזרחים . 
