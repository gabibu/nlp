פרנסואה מיטראן מתחיל השבוע את שנת כהונתו העשירית כנשיא , כאשר הפופולאריות 
שלו צונחת והיושר הפוליטי שלו מותקף בספר ביוגראפי חדש , שהפך לרב - מכר . 
" ארמון האליזה איבד את ההשראה ואת ההתלהבות " , כתב באחרונה יומון השמאל 
" ליבראסיון " . בין הפרשנים יש הסבורים כי בעיותיו של מיטראן רק יחריפו 
בחודשים הקרובים . אחרים אומרים , כי הוא יכה חזרה , כפי שעשה לא פעם 
במהלך הקריירה הפוליטית רבת התהפוכות שלו 54 שנים . מיטראן החל את כהונתו 
ב01 במאי 1891 , וזכה בבחירות לכהונה נוספת , בת שבע שנים , בשנת 8891 . 
על - פי החוקה הצרפתית , נהנה הנשיא מסמכויות נרחבות . הוא הממנה את ראש 
הממשלה ושולט בזרוע המבצעת , כולל מדיניות חוץ וביטחון . ראש הממשלה עומד 
בראש הקבינט , ומטפל בפרלמנט . סקרי דעת - קהל אחרונים מצביעים על ירידה 
חדה בפופולאריות של מיטראן . בסקר אחד ירדה הפופולאריות של הנשיא מ%16 ל%35 , 
בעוד שבסקר אחר , של העיתון " זורנאל די - דימאנש " , רק % 93 מהנשאלים 
הביעו שביעות רצון ממיטראן . הפרשנים בצרפת אינם רואים בתוצאות אלה משמעות 
מיוחדת , פרט לאכזבה ממיטראן . הבחירות הבאות לפרלמנט יתקיימו בעוד שנתיים , 
והבחירות הבאות לנשיאות ב5991 . " אל תשכחו : פרנסואה מיטראן הוא אמן 
התחייה מחדש " , אומר פרנז - אלויביה גיסבר ( 14 ) , מחברה של הביוגראפיה 
הלא המחמיאה שיצאה זה עתה . " ב0891 הוא היה מחוסל ; ב1891 זכה בבחירות 
לנשיאות " . גיסבר , עיתונאי ידוע , שעבד בעיתוני הימין והשמאל כאחד , 
עוקב אחר מיטראן שנים רבות . ספרו השני עליו " הנשיא " רצוף סיפורים 
מאירי - עיניים , ראיונות , ושיחות עם יועצי הנשיא , שריו , מנהיגי האופוזיציה 
ומיטראן עצמו . הספר מנפץ את דימויו של מיטראן כמדינאי בעל עקרונות , ומצייר 
אותו כפוליטיקאי השם אידאולוגיות בצד , כדי לכבוש לו מקום בהיסטוריה . " מיטראן 
ריתק אותי זמן רב " , כתב גיסבר במבוא לספרו . " האיש הזה לעולם אינו מי 
שאתה חושב שהוא ; הוא גרוע יותר וטוב יותר בעת ובעונה אחת . מיטראן הוא 
תערובת של ציניות אלקטוראלית והילה אמנותית . הוא לא נותן לעצמו להיטרד 
בייסורי - מצפון כאשר מדובר בכוח " . הספר הוא תיאור מאחורי הקלעים של דרך 
כיבוש השלטון על - ידי מיטראן , תוך ניצול יריבים ובעלי - ברית פוליטיים . 
הוא מתעד את הטינה העמוקה כלפי יריבו מזה שנים , מישל רוקאר , אותו הגלה 
לתפקידים זוטרים בפרלמנט , עד שאולץ למנותו כראש ממשלה , לאחר הבחירות 
ב8891 . הספר מספר גם , כיצד יצר מיטראן קואליציה שמאלית כדי להביס את זיסקאר 
דאסטן בבחירות של 1891 . התרגיל היה בעל חשיבות כפולה : הוא הוביל בסופו 
של דבר לירידתה של המפלגה הקומוניסטית , ומאידך גרם להקמתה של מפלגה ימנית 
קיצונית , המפלגת מאז את מחנה השמרנים . צרותיו של מיטראן עושות כותרות 
מזה שבועות . פרשנים מייחסים אותן לכמה אירועים , בכללם חנינה לשר סוציאליסטי 
לשעבר , שהיה מעורב בשערוריית כספים . לאחר שקונגרס המפלגה הסוציאליסטית 
באפריל הפך להתגוששות בין טוענים לנשיאות , התערב מיטראן עצמו , ובראיון 
טלוויזיה נדיר ניסה להסביר מה קורה . נראה שמאמציו רק החמירו את המצב . 
את ירידת הפופולאריות שלו מייחסים פרשנים למצביעי ימין , שנטו בעבר לראות 
בו דמות - אב , החורגת מעבר לאינטרסים של מפלגתו , מבלי שאבדן זה יפוצה 
על - ידי עליית התמיכה מן השמאל , בקרב צעירים ופועלים . לא עוד ; השינוי 
לרעה בתדמיתו של מיטראן גרם להם לחזור ולהעדיף אישים בימין . 
