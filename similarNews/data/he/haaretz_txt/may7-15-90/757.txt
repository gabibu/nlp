רמי לוי , מאמן בני יהודה , אינו בונה מגדלים על התבוסה שנחל הפועל פתח 
תקוה ( 14 ) מידי שמשון בחצי גמר גביע המדינה . " נכון שהם פגועים מוראלית , 
אך דווקא מסיבה זו הם יתנו השבת את כל מה שיש להם , כי זו ההזדמנות האחרונה 
שלהם במאבק על כתר האליפות " . בני יהודה , המוליכים את הטבלה ביתרון של 
ארבע נקודות , יארחו את הפועל פתח תקוה המדורג שני . אם ינצחו בני יהודה 
במישחק המוקד של המחזור ה - 03 ( השעה הראשית 00 . 71 ) , יהיו מחר בשכונת 
התקוה הקפת אליפות היסטורית וחגיגות . תיקו או הפסד ידחו את ההכרעה . " אנחנו 
לא רוצים לגרור את ההכרעה לשני המחזורים האחרונים " , הסביר רמי . " גם 
המישחקים הקודמים עם הפועל פתח תקוה לא היו קלים . כדי לנצח אנחנו צריכים 
לשחק בסבלנות רבה . שער אחד יספיק לנו ואני בהחלט מסתפק ב - 10 קטן " , 
דברי מאמן הזהובים . " אני מקווה שבשבת ייפתח לנו זיק של תקוה לזכות באליפות " , 
אמר בני קוזושווילי , מגן הפועל פתח תקוה , שקנה מקום בהרכב הראשון של 
נבחרת ישראל . " אם אנחנו קבוצה עם אופי , עלינו להוכיח , בעיקר לעצמנו , 
מה אנחנו יודעים . אם לא הלך לנו נגד שמשון , אולי נצליח נגד בני יהודה . 
בכל המישחקים בינינו ניצחה הקבוצה שרצתה יותר לנצח , וזה מה שעלינו לעשות 
השבת . היתה לנו עונה יפה , אך זה לא יהיה שווה הרבה בלי תכלס " , דברי 
קוזושווילי . מישחק מהנה צפוי באיצטדיון רמת גן , שבו יתמודד מכבי תל אביב 
עם מכבי חיפה , האלוף היוצא . במישחק נוסף בבית העליון יארח הפועל כפר 
סבא , שעלה לגמר הגביע , את בית"ר תל אביב . חמש משש קבוצות הבית התחתון 
מעורבות במאבק על ההישארות בליגה . רק מכבי נתניה , המדורג שביעי , משוחרר 
מדאגות . מחר הוא יארח את הפועל באר שבע , שהרשים בהופעתו בחצי גמר הגביע 
והוא מדורג שמיני בטבלה , אך מרוחק רק בשתי נקודות מן המקום האחרון . בית"ר 
ירושלים ( מקום 01 ) יארח בימק"א את שמשון תל אביב ( מקום אחרון בטבלה ) 
, שהיה כוכב חצי גמר הגביע ועלה לגמר . הפועל רמת גן , שעלה למקום ה - 
11 לאחר שני ניצחונות רצופים , יארח בגבעתיים את הפועל ירושלים . 
