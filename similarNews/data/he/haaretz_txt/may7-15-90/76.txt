( ע ) . " החזרתם של 6 מתוך 7 שליחי עלייה מצפון - אמריקה פירושה חיסול 
מערך שליחי העלייה ליבשת זו , " התריע חיים טסלר , ראש משלחת העליה בצפון 
אמריקה . טסלר הגיע במיוחד לישראל , כדי למנוע את " רוע הגזירה " כדבריו . 
טסלר טען כי " אם אכן הגזירה תתקיים , יירד מספר העולים מצפון - אמריקה 
ב05 אחוז מאלפיים לשנה לאלף ואף פחות . לטענתו , גם כאשר מירב המאמצים 
מוקדשים עתה לקליטת עלייה מבריה"ם , אסור לחסל את העלייה מארצות הרווחה . 
הוא התריע כי חיסול משלחת העלייה בצפון - אמריקה תהיה בכייה לדורות . בתגובה 
מסר יו"ר ועדת השליחות בסוכנות היהודית , יעקב ניצן , כי " הכרעה בנידון 
נתקבלה בידי ראש מחלקת העלייה אורי גורדון . לרשותו תקציב של 3 . 8 מיליון 
דולר ועליו לנצל את הכספים לפי הצרכים ואף להשאיר את כל השליחים בצפון אמריקה " . 
לדבריו , בעקבות הקיצוצים בתקציב הסוכנות , קוצץ תקציב מחלקת העלייה ב004 
אלף דולר בלבד . גם דובר הסוכנות היהודית גד בן - ארי אמר , כי חלוקת תקציב 
מחלקת העלייה היא בידי ראש מחלקת העלייה . ראש מחלקת העלייה , אורי גורדון 
השיב כי ניצן " לא יודע על מה הוא מדבר . אני מפקפק אם הוא יכול להיות 
יו"ר ועדת השליחים , מאחר שהביא את מערך השליחים בתנועה הציונית למבוך קשה 
ללא תקדים " . הוא הוסיף כי " חיסול המשלחת מעיד על הידרדרותה של התנועה 
הציונית שנשתבשו בה כל סדרי העדיפויות . בעשר השנים האחרונות היא פועלת 
בשולי הקהילה היהודית . אם אין תקציב לשליחים לאנשי העלייה ולתנועות הנוער , 
מעיד הדבר על מחלה אנושה בה נתונה ההסתדרות הציונית " . 
