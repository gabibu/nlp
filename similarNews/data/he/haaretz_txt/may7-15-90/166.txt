משרד החינוך מפיץ השבוע תוכנית לימודים חדשה בנושא שינוי שיטת הממשל . התוכנית 
נקראת " לקראת פוליטיקה אחרת בישראל " , ומטרתה לאפשר ביקורת של השיטה הפוליטית 
ולבחון את מקור " שיבושה " ; לבדוק את חוסנה של השיטה הנוכחית , ולשקול 
את כוחו של הציבור להוביל שינוי במערכת הפוליטית . נקודת המוצא של הוגי התוכנית 
היא שהתלמידים עלולים להחליף התבטאויות בנוסח " נמאסתם " ו"הגיע רפש עד 
נפש " , שנשמעו לאחרונה בציבור , ברצון לשליט חזק יחיד , אשר ישלוט ללא 
מקח וממכר עם מפלגות קטנות . חשיבה זו עלולה להוביל אף לעמדה כי בעצם גם 
המפלגות מיותרות , ואולי גם כנסת גדולה וממשלה רחבה . היחידה לדמוקרטיה 
במשרד החינוך ומכללת בית ברל , שחיברו את התוכנית יצאו מתוך הנחה שהתלמידים 
חשופים לאחרונה לביקורת קשה כלפי הפוליטיקה הישראלית , ללא כל דיון מעמיק 
וללא כלים לבדיקה שקולה . בסדרת שיעורים , מתבקשים התלמידים להוציא עיתון 
מיוחד ובו תגובתם ותגובת ההורים והמורים על הפוליטיקה הישראלית . כן מומלץ 
לערוך ראיונות וסימפוזיונים בבתי - הספר עם פוליטיקאים מהימין ומהשמאל , 
אנשי אקדמיה ועיתונאים . 
