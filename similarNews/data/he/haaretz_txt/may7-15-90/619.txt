( ע ) . בית - המשפט הגבוה לצדק יתן היום את פסק - דינו בשאלה , האם 
להורות ליועץ המשפטי לממשלה , יוסף חריש , להעמיד לדין פלילי את הבנקים 
ומנהליהם על חלקם בוויסות מניות הבנקים לפני המפולת באוקטובר 3891 . לסוגייה 
נודעת חשיבות משפטית , חוקתית וציבורית רבה , בשל האפשרות שבג"ץ ינקוט 
צעד יוצא - דופן , ויתערב בשיקוליו העצמאיים של היועץ המשפטי לממשלה באמצעות 
צו החלטי , שיפסול את החלטתו . הרכב השופטים , שדן בסוגייה , כלל שני 
יועצים משפטיים לממשלה לשעבר נשיא בית המשפט העליון , מאיר שמגר , ואהרן 
ברק . השופט השלישי הוא שלמה לוין . לפני מספר חודשים הוגשו לבג"ץ ארבע 
עתירות נפרדות בעניין זה , על - ידי מספר רב של עותרים : שלושת הח"כים 
מרדכי וירשובסקי , חגי מירום ויואש צידון ( באמצעות עורכי - הדין גיורא 
ארדינסט ורמי בן - נתן ) , קבלן החשמל הירושלמי עזרא יעקבי ( באמצעות 
עו"ד מיכאל קורינלדי ) וכן עו"ד אורי גנור , הרצל קדש ואפי פרי . לבקשת 
העותרים הוציא בג"ץ צו על - תנאי , שהופנה נגד 72 משיבים ובהם בנקים , 
מנהלים , חשבים ורואי - חשבון . בין המשיבים בנק לאומי , בנק דיסקונט , 
בנק הפועלים , בנק המזרחי , בנק איגוד והמנהלים לשעבר ארנסט יפת , גיורא 
גזית , אהרן מאיר , רפאל רקנאטי ומרדכי איינהורן . נגד חלק ממשיבים אלה 
הוכנו בעבר בצמרת פרקליטות המדינה טיוטות של כתבי אישום , על בסיס ראיות 
לכאורה שאספה נגדם המשטרה , אך בסופו של דבר החליט חריש , כי אין להגיש 
אישומים אלה וכי יש לסגור את תיק החקירה . קפידבינכל העותרים תקפו את החלטתו 
של חריש מיום 98 . 11 . 21 , וקראו לבג"ץ להתערב , לבטל את ההחלטה ולהורות 
לו להעמיד את הבנקים ומנהליהם לשעבר לדין . העותרים טענו , בין השאר , 
כי גישת היועץ המשפטי סותרת את המלצות ועדת בייסקי , מנוגדת לאינטרס הציבורי 
ויש בה אי - סבירות קיצונית ועיוות ההליך השיפוטי . בין השאר , שללו העותרים 
את קביעותיו של חריש , כי מנהלי הבנקים , שהודחו מתפקידיהם , כבר נשאו 
בסנקציות מנהליות , ואין להטיל עליהם סנקציות פליליות , וכי כישלונם של 
אנשי הרשויות הממלכתיות בפיקוח על הפרשה פוטר את הבנקים מאחריות פלילית . 
כמו - כן , יצאו העותרים בתוקף נגד הנחת היועץ המשפטי , כי יש חוסר עניין 
ציבורי בהעלאת הפרשה מחדש . נציגת היועץ המשפטי , עו"ד נילי ארד , טענה 
לעומתם , כי ליועץ שיקול דעת מעין שיפוטי - עצמאי ורחב בכל הנוגע להעמדה 
לדין פלילי , וכי היקף הביקורת השיפוטית של בג"ץ עליו הוא צר ומצומצם , 
ואל לו להתערב בפרשה . זאת , בעיקר משום שלדבריה , החלטת חריש היא סבירה , 
ניתנה בתום - לב ומתוך שיקולים ענייניים . לדבריה הצטרף פרקליט הבנקאים , 
עו"ד מישאל חשין , שהגן על החלטת חריש וטען , כי העותרים נוקטים גישה 
נקמנית וחסרת - צידוק נגד הבנקאים , שכבר נשאו בעונש . במהלך הדיון בעתירות , 
לפני למעלה מחודשיים , מתחו השופטים בהערותיהם ביקורת נוקבת על אופן ניסוח 
הודעתו של היועץ המשפטי בעניין סגירת תיק החקירה נגד הבנקים . השופטים הביעו 
תמיהה רבה על כך , שהיועץ המשפטי לא הגדיר במדויק לגבי אלו עבירות , אם 
בכלל , נמצאו ראיות לכאורה , המצדיקות הגשת כתב אישום נגד חלק או כל הבנקים 
והבנקאים . השופטים התקשו גם להבין את הטיעון , כי לחריש יש ספק באשר לחומר 
הראיות , אך שיקולו העיקרי נגד הגשת האישומים היה חוסר עניין ציבורי . 
" אם סוגרים תיק " , העיר נשיא בית - המשפט העליון שמגר , " צריך לדעת 
נגד מי סוגרים ומדוע , באיזה עבירות מדובר ומהו משקל האינטרס הציבורי לגבי 
כל מקרה . את האינטרס הציבורי בודקים כשיש ראיות , ולא כשאין " . חרף רמיזות 
השופטים , כי מוטב היה אילו היה חריש מגיש תצהיר בחתימתו , ובו מבהיר את 
הנושאים האלו , נמנע היועץ המשפטי מלעשות כן . 
