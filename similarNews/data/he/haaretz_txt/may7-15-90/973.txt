" יום הבריאות העולמי " יצוין היום בארץ כ"יום ללא עישון " , כדי להדגיש 
את הסיכון של " עישון כפוי של מוצרי טבק " שאיפת עשן מהסביבה . על פי 
נתוני האגודה למלחמה בסרטן שיעור המעשנים בקרב האוכלוסיה הבוגרת , מעל גיל 
02 , מגיע בשנת 09 ל%83 , לעומת % 43 , בשנת 58 . במסיבת עיתונאים , שהתקיימה 
אתמול בתל - אביב , מסרה ראש שירותי הבריאות במשרד הבריאות , ד"ר ורה אדלר , 
כי הוראת ארגון הבריאות העולמי מחייבת לתת לאזרח הגנה מפני עישון כפוי . 
לדבריה , יש תקנות לפיהן יש לבודד מעשנים במקומות סגורים כמו בתי עסק , 
אולמות בידור וכדומה , והאחריות לאכיפת החוק מוטלת על הרשויות המקומיות . 
לגבי תופעת העישון של רופאים וצוותים רפואיים אחרים בבתי חולים , פנו שירותי 
הבריאות להנהלת רשות האשפוז , על - מנת שתנקוט בצעדים הדרושים כדי לבער 
את התופעה . לטענתה של אדלר המצב בבתי החולים הכלליים חמור יותר מאשר בבתי 
החולים הפסיכיאטריים . מסקר בנושא הרגלי העישון , שנעשה אשתקד בבתי חולים 
פסיכיאטריים , עולה כי שיעור המעשנים בקרב אנשי הצוות מגיע ל%94 . אנשי 
הצוות המטפל מגבילים את העישון בזמן העבודה , להפסקת אוכל ומפגשי צוות בלבד . 
לעומתם , רואות האחיות את הסיגריות ככלי המשמש להשפעה על המטופלים , ולפיכך 
מעשנות יותר מאנשי צוות אחרים . רק % 52 מאנשי הצוות המעשנים אומרים שהעישון 
שלהם מפריע למטופלים . לקראת יום הבריאות העולמי פנתה האגודה למניעת עישון 
למשרד הבריאות , כדי שיתבע בכנסת לחוקק חוק , או להתקין תקנות במסגרת החוק 
הקיים , להגבלת העישון במקומות עבודה . פנייה זו באה בעקבות החלטת ארגון 
הבריאות האירופי להטיל על המעבידים את האחריות למנוע את חשיפת העובדים הלא - 
מעשנים לעשן הסיגריות . במדגם , שערך ד"ר מנספלד גרין מהמכון לבריאות העובד , 
התברר כי יותר משלושת רבעי העובדים חשופים לעשן סיגריות במקום עבודתם . 
