הסכסוך בין מורי הנהיגה למשרד התחבורה עומד להחריף . נציגי המורים מאיימים 
כי " לא יהיה בכוחנו למנוע מהמורים לעלות על בריקאדות " , כלשונם . ביטויים 
אלה , וחריפים מהם , נשמעו לאחר שנודע כי משרד התחבורה מתכוון לנסות לשבור 
את עיצומי מורי הנהיגה , בעזרת מכוניות שכורות שישמשו לביצוע טסטים . ל"הארץ " 
נודע , כי משרד התחבורה הגיע להסכם עם חברת " אל - דן " בנוגע להשכרת 
מכוניות מדגם סובארו . המכוניות הועברו על - ידי " אל - דן " לחברת " שחר " 
בגבעתיים ולחברה נוספת בחיפה , להתקנת דוושות כפולות . אתמול כבר הותקנו 
דוושות כפולות במכונית אחת , והיום צפויות להגיע שבע מכוניות נוספות להתקנה 
דומה . היוזמה להשכרת המכוניות יצאה , כנראה , ממנכ"ל משרד התחבורה , 
גקי אבן , שהודיע בעבר כי אינו מוכן לדון אף לא באחת מדרישות המורים , 
כל עוד נמשכים העיצומים . נציגי המורים מגיבים ואומרים , כי השכרת המכוניות 
תגרור " שפיכות דמים " , והיא הכרזת מלחמה מיותרת . לטענתם , הם ונציגי 
משרד התחבורה כבר הוזמנו , ביוזמת ח"ך אברהם פורז מסיעת שינוי , לדיון 
בוועדת הכלכלה בנושא מחיר שיעור הנהיגה , שהוא העילה המרכזית לעיצומים , 
אבל מנכ"ל המשרד לא עמד בהבטחותיו לטפל בעניינם . בינתיים ממשיכים המורים 
ללמד , אך אינם מגישים תלמידים לטסט . הם מכריזים , כי העיצומים יופסקו 
לאלתר , אם משרד התחבורה ישלח להם מכתב , ובו התחייבות לנהל אתם משא - 
ומתן , במגמה להגיע לפיתרון הבעיות . דובר משרד התחבורה , יחיאל אמיתי , 
הגיב באומרו , כי עוד בטרם הוכרזו העיצומים , החל משא - ומתן עם המורים 
על העלאת דמי הלימוד . 
