( ע ) . כינוס הפדרציה הבין - לאומית של נשים משפטניות , שהוא אחד משני 
ארגוני המשפטניות החשובים בעולם , נפתח אמש בטקס בבית לשכת עורכי הדין בירושלים . 
קיום המפגש , זו פעם ראשונה בארץ , התאפשר לאחר מאמצים נמרצים ביותר מצד 
נציגות לשכת עורכי הדין בישראל , החברות בארגון . לכינוס הגיעו יותר מ05 
משפטניות מ71 ארצות ממערב אירופה , מזרח אירופה , ארה"ב ואפריקה . בולטות 
בין המשתתפות שרת המשפטים של בולגריה , דסקלובה סוולטה , נשיאת ביהמ"ש 
העליון בבריה"ם נינה סרגייבה , ונשיאת הפדרציה הבין - לאומית של נשים משפטניות , 
תרזה אסנסיו ברוגאטלי . בפתיחת הכינוס נשאו דברי ברכה שופטת ביהמ"ש העליון 
שושנה נתניהו , יועצת ראש הממשלה למעמד האשה , עו"ד אתיה שמחה וראש לשכת 
עורכי הדין , יעקב רובין . דיוני הכינוס יוקדשו לנושא זכויות הילד , והמשתתפות 
שמעו הרצאת פתיחה מפי השר , פרוף אבנר שאקי על " זכויות הילד במשפט בישראל " . 
בדיונים , שייערכו עד סוף השבוע במלון השרון בהרצליה , ירצו גם שופטת ביהמ"ש 
המחוזי בתל - אביב ויקטוריה אוסטרובסקי - כהן וסגנית פרקליט המדינה , עו"ד 
פליאה אלבק . 
