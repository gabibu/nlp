יש בארץ חוסר מודעות לבעיית הסמים , שהיקף השפעתם גדל כל שנה ב%52 . כך 
אמר אתמול מנהל הרשות למלחמה בסמים , בני ארד , עם סיום סמינר בין - לאומי 
בן ארבעה ימים בנושא הסמים , בבית ציוני אמריקה בתל - אביב . ארד ציין כי 
הסמים גורמים לבעיה חברתית רצינית , והזכיר סקר שפורסם לפני שנה . לפי 
סקר זה , % 24 מהסטודנטים בפקולטה למשפטים אמרו , כי ניסו והשתמשו לפחות 
פעם אחת בסמים . לדבריו , החינוך לאיכות החיים ולהימנעות מסמים צריך להתחיל 
בבית , ולהימשך בבית - הספר , בצבא ובקהילה , כאשר הדגש מושם על מניעת 
צריכת סמים , סיגריות ואלכוהול . במהלך הסמינר הוצג על - ידי פרוף מאיר 
טייכמן , מהמחלקה לקרימינולוגיה של אוניברסיטת תל - אביב , פרויקט של בית - 
הספר התיכון לאמנויות בראשון - לציון . בית הספר הזה הקדיש שנה שלמה של 
עבודה , בכל הכיתות , לקיום חודש למניעת סמים . הרשות למלחמה בסמים ומשרד 
החינוך שואפים לאמץ את המודל הזה בכל המערכת החינוכית . כיום , במרבית 
בתי - הספר מסתפקים בהרצאה חד - פעמית בת שעתיים בנושא . פרוף אנדריוס מכה 
מנהל מכון למחקר בריאות בקליפורניה , פרוף סטיבן שינקה מאוניברסיטת קולומביה 
בניו - יורק , וד"ר תומאס גילטון נשיא הארגון האמריקאי למעורבות הורים 
" פרייד " , הציגו מודלים של תנועות נוער " לא לסמים " , המהווים מנוף 
לחינוך של מניעה , ומשמשים כקבוצות תמיכה לגמילת נוער מסמים . כן הציגו 
מודלים של מעורבויות הורים , על בסיס שכונתי , בתוך הקהילה . " החברה 
הישראלית כל - כך מעורבת בנושא הביטחוני , אבל חסרה מודעות לנזקים הנגרמים 
לילדים בתוך הבית , מתחת לאף , בנושא הסמים . ההורים מגלים חוסר מעורבות 
מוחלט " , סיכם ארד . 
