בריסל ( ע"ר ) . חברת נשק בלגית , הנמצאת בקשיים נחקרת בחשד שהיתה מעורבת 
בייצורו של תותח - העל לעיראק . כך מסר אתמול משרד התובע הכללי של בלגיה . 
החקירה מתרכזת בעסקת יצוא , לפיה העבירה החברה הבלגית " פודררי ראוני 
דה בלגיק " לעיראק דלק היכול לשמש לפגז ארוך טווח . דובר מטעם משרד התובע 
הבלגי אמר שהם בודקים אם אכן הועבר הדלק לירדן , כפי שטענה החברה , או 
לעיראק . אנשי החברה לא מסרו את תגובתם . הדובר אמר שהרשויות הבלגיות הוכיחו 
את קיומו של קשר בין החוזה לבין גרארד בול , המדען הקנדי שפיתח את תותח 
העל ונרצח בחודש מארס . 
