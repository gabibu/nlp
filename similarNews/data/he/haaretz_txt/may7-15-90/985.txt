כוויית ( ע"ם ) . שגריר ארה"ב בלבנון , גון מקארתי , נועד בפאריס עם 
אישים לבנוניים ואמר להם , כי רבים מהנוצרים בלבנון מוכנים לוותר על אזור 
הבקעה , על כמה אזורים בצפון , כמו עכאר , ועל חלקים מדרום לבנון , ולהסתפק 
ב"לבנון קטנה " , שבה הם יהוו רוב , בשעה שבשאר האזורים יהיה רוב מוסלמי . 
דברים אלה הדאיגו את האישים הלבנוניים , שתהו האם זוהי מדיניותה הרשמית 
של ארה"ב . מקארתי הבהיר , כי ארה"ב עודנה פועלת למען איחוד לבנון בגבולותיה 
הבין - לאומיים , ולא לחלוקתה , או להקמת לבנון קטנה , אולם תושבי לבנון 
הם אלה שיחליטו . אלא שהאישים הלבנוניים טענו שרוב הנוצרים והמוסלמים רוצים 
בלבנון מאוחדת וגדולה , ומסרבים לוותר על חלק ממנה לטובת מדינה אחרת . מדינאי 
לבנוני בכיר אמר לעיתון " אלקבס " , כי דבריו של מקארתי אינם מקריים וקיים 
חשש שהם מרמזים על מגמות אמריקאיות חדשות . ל"אלקבס " נודע עוד כי מקארתי 
הדגיש בפני אישים שונים שפגש בפאריס , שמישל עאון חייב לעזוב בהקדם האפשרי , 
למסור את עמדותיו לידי השלטון הלגיטימי ולבקש מחיילי האזור המזרחי להצטרף 
לצבא הלגיטימי . מקארתי ציין , כי עאון הוא הבעיה האמיתית והמכשול העיקרי 
העומד בפני ביצוע הסכם טאיף . המשך החזקתו בעמדותיו הנוכחיות יגרום לעיכוב 
נסיגת הסורים מלבנון . עוד נודע ל"אלקבס " , כי מקארתי ביקש מאחד האישים 
שפגש בפאריס להעביר לעאון מסר ובו נאמר , כי עליו לעזוב בדחיפות לטובת לבנון 
ולמנוע מהמדינה ומהאזור הנוצרי מלחמה חדשה . כן הדגיש מקארתי בפגישותיו 
בפאריס , כי הסכם טאיף הוא התוכנית היחידה להצלת לבנון ועיכוב כלשהו בביצועה 
מסכן את גורל המדינה . הוא הדגיש כי ארה"ב מוסיפה לתמוך בהסכם . רמון אדה 
הציג בפני מקארתי שני נושאים עיקריים : נסיגת ישראל מלבנון וביצוע הסכם 
טאיף . אדה ציין כי הוא אישית שוב אינו דורש שהסורים יסוגו לפני הנסיגה 
הישראלית המלאה . הוא הדגיש , כי על ארה"ב לפעול לביצוע החלטות מועצת הביטחון 
בעניין נסיגת ישראל , וכי ארה"ב היא המכשול בפני ביצוע החלטות אלה , שכן 
היא מטילה תמיד וטו במועצת הביטחון . מקארתי השיב , כי נסיגת ישראל קשורה 
בנסיגה הסורית . בנושא השני אמר רמון אדה , כי אי אפשר לבצע את הסכם טאיף 
לפני שסעיפיו העיקריים יהפכו להצעות חוק . הוא ציין כי הציע לחברי הפרלמנט 
הלבנוניים לא לבצע את ההסכם בפרלמנט , לא להפוך את הרפורמות להצעות חוק 
ולהחרים את ישיבות הפרלמנט . זאת כדי שארה"ב והמעצמות יפעלו לביצוע החלטה 
524 ושאר החלטות מועצת הביטחון , בדבר נסיגה ישראלית מלאה וללא תנאי מלבנון . 
קפידבינביירות ( ע"ץ וע"ר ) . קרבות ארטילריים נמשכו אתמול בין הצבא הנוצרי - 
לבנוני , לבין המיליציה הנוצרית הגדולה . הדי ירי התותחים ופיצוצי הפגזים 
הרעידו את המובלעת כולה ונשמעו בכל ביירות וסביבתה . הפגזים נפלו גם על העיירות 
והכפרים צפונית ומזרחית לביירות . אלפי אזרחים נמלטו למקלטים ולמקומות מסתור . 
בינתיים לא נמסרו ידיעות על נפגעים . המקורות מסרו כי יחידות הצבא הלבנוני - 
נוצרי חדרו מדי פעם לאזורים המוחזקים על ידי המיליציה הנוצרית בפיקודו של 
סמיר געגע . דיפלומט ממדינה מערבית אמר כי חילופי האש הארטילרית בימים האחרונים 
הם חסרי תכלית לחלוטין , הן מבחינה צבאית והן מבחינה פוליטית , מאחר ואף 
אחד מהצדדים לא ניסה כלל להתקדם על פני הקרקע . המלחמה הזו רק גורמת ליותר 
מוות והרס , הוסיף הדיפלומט . יותר מ050 , 1 בני אדם נהרגו ו001 , 3 נפצעו 
מאז החלו הקרבות במובלעת הנוצרית ובעיירות שסביבה . 
