תחקירן של ארגון " בצלם " ואיתו משקיפים מתנועת שלום עכשיו , הוצאו אתמול 
מהעיירה ענבתא ליד טול - כרם , על ידי חיילי גולני שטענו כי העיר הוכרזה 
כשטח צבאי סגור . הצוות ביקר במקום לצורך גביית עדויות מתושבי ענבתא , במסגרת 
מעקב שמנהל המרכז , לאחר דיווחים כי בתקופה האחרונה התרבו המקרים של פגיעה 
בתושבי העיירה , על ידי חיילים מיחידה של חטיבת גולני המוצבת במקום . לאחרונה 
הוטל על ענבתא עוצר שנמשך למעלה משבועיים ומאז הסרתו , הוטל על העיר עוצר 
מדי לילה . " בצלם " פנה לשר הביטחון וראש הממשלה , יצחק שמיר , ומחה 
על כך שעבודת הצוות הופרעה תוך שימוש באמתלה " ביטחונית " . " עבודת המעקב 
והתיעוד של בצלם שכל ייעודה אינו אלא שמירה על זכויות האדם אינה פוגעת 
בביטחון האזור והשימוש בצו סגירת שטח , כדי למנוע מאנשינו לבצע את עבודתם , 
אינו מוצדק משום בחינה שהיא " , נאמר במכתב . לדברי הארגון , השימוש השרירותי 
בצווים מסוג זה , נעשה בזמן האחרון נפוץ ביותר . חוקיות השיטה , טוען " בצלם , 
מוטלת בספק ולפיכך קורא המרכז לשר הביטחון להגביל את השימוש בצווי סגירת 
שטח לאותם מקרים בהם קיים צורך ביטחוני לעשות כן . מקורות צבאיים רשמיים 
מסרו כי מפקד אזור יו"ש בודק את האירוע ותינתן תשובה בהקדם . 
