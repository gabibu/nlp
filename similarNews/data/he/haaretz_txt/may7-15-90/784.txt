( ע . ) המפקדה הלאומית המאוחדת של ההתקוממות פירסמה אתמול כרוז במזרח 
ירושלים , הקורא לתושבים לקיים שביתות - שבת , סמוך להתנחלות נאות דוד 
באכסניית סנט גון שברובע הנוצרי , בעיר העתיקה בירושלים . הכרוז קורא לשביתה 
" עד שייצא אחרון המתנחלים מתוכו והוא יושב לבעליו המקוריים " . בסעיף אחר 
בכרוז אוסרת המפקדה המאוחדת של ההתקוממות על חברי הוועדות העממיות , לפעול 
כרעולי פנים , שכן בעת האחרונה נוצלה התופעה לחיסול חשבונות אישיים בירושלים . 
פרקליט הכנסייה היוונית , עו"ד אחמד מוגרבי , סייר אתמול בחברת עיתונאים 
ואנשי החברה הפנמית אס - בי - סי בבנין המריבה ברובע הנוצרי . הביקור עצמו , 
התנהל באווירה טובה , ופרקליט הכנסיה , אחמד מוגרבי , החליף הלצות עם 
עו"ד המתנחלים דן אבי יצחק . את הסיור יזמו המתנחלים בנסיון להזים את הידיעות 
שפורסמו אתמול כאילו כבר מופעל המקום כמלון . במהלך הסיור היו בבנין שישה 
אנשים , בהם שתי צעירות . ביום חמישי הבא , יתחדשו הדיונים המשפטיים בשאלת 
החזקה באכסנייה , בבית משפט השלום בירושלים . באותו יום גם תשמע בקשתה 
של החברה הפנמית , להתיר לה להפעיל את האכסניה כמלון לכל דבר , עד שתוכרע 
שאלת החזקה . 
