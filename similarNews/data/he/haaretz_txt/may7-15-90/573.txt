יינו , אמר לפני כשנה שמיכאל גורבצוב ייכשל במאמציו לממש את הפרסטרויקה 
ויוחלף על - ידי מנהיג שיהיה הרבה יותר עוין למערב , הוא נתקל בהסתייגות 
גובלת בנזיפה מהנשיא בוש . בסוף השבוע האחרון , במסיבת עיתונאים , הודה 
הנשיא שהוא מודאג מהאפשרות שגורבצוב אולי יודח מתפקידו על - ידי הצבא . הודאת 
הנשיא באה בעקבות ידיעות על ניסיון קשר באחת מיחידות הצבא במוסקווה , אחרי 
שמצעד ה1 במאי בכיכר האדומה הפך להפגנה רועשת נגד המפלגה הקומוניסטית ונגד 
גורבצוב אישית . ראשי הממשל עזבו בזעם את בימת הכבוד והשידור החי בטלוויזיה 
הופסק . אופייניים לאווירת חוסר האמון השוררת כיום בבריה"ם הם דיווחי עולים 
שהגיעו ארצה בימים אלה : הם מספרים שבמוסקווה מאמינים שההתרחשויות בליטא 
והשמועות על התארגנות גנרלים נגד גורבצוב הן " אינסצינירובקה " ( בימוי ) 
של הק - ג - ב , שמטרתה להגדיל את הסיוע המערבי לגורבצוב ולבלום ביקורת 
על מעשיו ( סביר שהק - ג - ב ידע על התסיסה בצבא ועל כוונות המפגינים בכיכר 
האדומה ; אך קשה להאמין שהקרמלין יביים התחלת התמוטטות השלטון , תהליך 
שבקלות יכול לחמוק משליטתו ) . בוש וצייני ( שחזר על דבריו מאשתקד ) 
לא אמרו את אשר אמרו בלי ידיעות מדאיגות מבריה"ם . הצהרותיהם הגבירו את 
הוויכוח בוואשינגטון , האם יהיה זה באמת אסון אם גורבצוב יפול . המודאגים 
יותר חוששים , כדברי בוש , שיורשו של גורבצוב יהיה גרוע ממנו . המודאגים 
פחות טוענים שרוסיה - בריאה תהיה מסוכנת יותר למערב מאשר בריה"ם חלשה ומתפוררת . 
ביסודו זהו הוויכוח הישן בין ליברלים לשמרנים , בין אופטימיסטים לפסימיסטים . 
אלא שהפעם מוצאים עצמם הליברלים והשמרנים באותו מחנה , מול הפרגמטיסטים 
המיוצגים על - ידי הבית הלבן . הסיבה הבסיסית לתחזיות הקודרות לעתיד גורבצוב 
ממשיכה להיות המצב הכלכלי בבריה"ם . בסוף אפריל הגיש הסי - אי - איי לקונגרס 
דו"ח ששורתו התחתונה היתה שהמשק הסובייטי נסוג לפחות ב%01 בשלוש השנים האחרונות 
וכי לא נראה שגורבצוב יכול לגבור על המכשולים המונעים תפנית חיובית . אך 
לפי פרסומים בוואשינגטון , היה הדו"ח של הסי - אי - איי מעודד בהשוואה לתיאוריהם 
של 71 כלכלנים סובייטיים שבאו לארה"ב לסמינר של " מכון היוזמה האמריקאי " : 
" גודלו האמיתי של משק בריה"ם הוא רק כמחצית מהערכות הסי - אי - איי , 
הנטל הביטחוני הוא כפול ורמת החיים הממוצעת קצת מתחת לזאת של ברזיל " . רושם 
עוד יותר קשה עשה בוואשינגטון נאומו של גורבצוב בסברדלובסק , שהיה בו אישור 
שרוב ( אם לא כל ) 03 סעיפי החקיקה הכלכלית הרדיקלית , שהבטיח להעביר 
עד סוף מאי , יידחו עד לשנה הבאה וביניהם הרפורמה של המחירים , שהוגדרה 
בשעתה כאחד מהמפתחות העיקריים של הפרסטרויקה . בין אם הדחייה באה בשל התנגדות 
השמרנים בקרמלין , או בשל פחד מתגובת הציבור הסובייטי , זאת נסיגה שהעמידה 
סימני שאלה חדשים לגבי מנהיגותו של גורבצוב . אך יותר מכל תורם לתפנית בוואשינגטון 
טיפול גורבצוב בעצמאות ליטא . בארה"ב עדיין משמיעים ביקורת על הנחפזות שבה 
נהגו הלאומנים בוילנה , ומתנבאים ל"מינכן חדשה " שמכין המערב . אין ספק 
ששום אמריקאי אינו רוצה עימות כוחני עם בריה"ם בגלל ליטא . אך לא זה הדבר 
העומד על הפרק , אלא טיב היחסים הבסיסי בין שתי מעצמות - העל . גורבצוב , 
שמצטייר כמרעיב עם קטן הדורש חירות , סותר את הדימוי של בריה"ם אחרת " 
שאפשר להאמין לה וצריך לעזור לה להבריא את כלכלתה . כאן בולט ההבדל בין הממשל 
והקונגרס . עוד לא חלפה שנה מאז גורג מיצל , מנהיג הרוב הדמוקרטי בסנאט , 
תקף בהתמדה את הנשיא בוש על ה"פחדנות " שבהיסוסיו לסייע לגורבצוב . בשבועיים 
האחרונים דורש מיצל מהנשיא " לעשות יותר כדי למתוח ביקורת ולהרתיע מפני 
מעשים נוספים " של גורבצוב נגד ליטא . ואחד המנהיגים הבכירים בבית הנבחרים , 
דנטה פאסל , דרש מהנשיא לדחות את ועידת הפסגה שנועדה ל03 במאי . רוב האמריקאים 
ובוודאי רוב האירופים במערב ובמזרח עדיין רוצים שגורבצוב יישאר בשלטון משום 
שחוששים מפני מה שעלול לבוא אחריו : משטר שמרני , שלטון צבאי או תוהו - 
ובוהו . אך חל פיחות גדול לא רק בהערכת סיכוייו להישרד , אלא גם בהערכת 
התוצאות החיוביות של הישרדותו . מנהיג סובייטי שאין בכוחו לבצע רפורמות 
כלכליות , שהכרחיות גם על דעתו כדי למנוע התמוטטות , לא יוכל גם להנהיג 
דמוקרטיזציה מהסוג שהאמריקאים והמערב מצפים ממנו . על רקע זה מתעוררת במערב 
השאלה האם העימות בין מוסקווה והליטאים הוא תקלה זמנית , שמוטב להשלים אתה 
למען התמורות הצפויות בעתיד , או שמא היתה אופטימיות מופרזת בראיית גורבצוב 
ובהערכת אפשרות שינויים בסיסיים בבריה"ם . 
