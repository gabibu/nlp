מנכ"ל המשרד לאיכות הסביבה , ד"ר אורי מרינוב , מינה אתמול צוות חקירה 
מיוחד כדי לבדוק כיצד ומדוע הגיע חומר רדיואקטיווי מסוכן למיכלי אשפה ביתית 
ברחוב כורזין בגבעתיים . ההודעה הראשונה על הימצאות חומר החשוד כרדיואקטיווי 
התקבלה שלשום בשעה 11 בלילה אצל מנהל המחלקה לבטיחות קרינה במכון לחקר בריאות 
הסביבה , ד"ר אהוד נאמן . בראש צוות החקירה עומד מנהל המכון לחקר בריאות 
הסביבה במשרד , ד"ר שמואל ברנר . כמו כן נפתחה חקירה משטרתית בנושא . עובר 
אורח הנוהג לנבור בפחי אשפה גילה ביום ראשון את החומר המשמש למעבדות ולבדיקות 
רפואיות . הוא נטל שתי אריזות של החומר ורק בביתו מצא עליהן את סמל השושנה , 
שהוא הסימן הבין - לאומי המתריע על חומר רדיואקטיווי . הוא מיהר להודיע 
למכון לחקר בריאות הסביבה על החומר שמצא . ד"ר נאמן הזעיק את המפקח האחראי 
מטעם המרכז למחקר גרעיני שורק , ד"ר מעוז ברשד , ושני המדענים יצאו למדוד 
את ריכוזי הקרינה במקום . הם הופתעו לגלות שהמכשירים הגיבו במה שהוגדר כ"עירנות 
רבה המעידה על רמות משמעותיות של קרינה " ובכך אישרו את החשד על הימצאות 
מקורות קרינה גבוהים יחסית במקום . למקום הגיע גם ד"ר ברנר , שהזעיק את 
היחידה לאיכות הסביבה ברמת גן , מכבי האש והמשטרה , שסגרו אחר חצות את 
השטח והציבו במקום שמירה עד הבוקר . בשלב ראשון התגלו מיכלי עופרת ומזרקים 
משומשים , המעידים כי מקור הפסולת במכון העוסק ברדיו איזוטופים , המשמשים 
ברפואה למיפוי אברים בגוף . על חלק מהקופסאות צוין שמו של מכון מזור בתל - 
אביב . בסריקה נוספת אתמול בבוקר התגלו במקום שני גנרטורים של מוליבדן , 
שהוא חומר רדיואקטיווי המשמש לייצור של " טכנציום " , שבו משתמשים מכונים 
לרפואה גרעינית לצרכי הדמייה . הגנרטורים היו ארוזים במיכלים וקבורים בחול . 
" הארץ " לא הצליח להשיג את תגובתה של האחראית לנושא במכון מזור . קפידבינד"ר 
ברנר אמר אתמול כי המדובר בחומרים שבדרך כלל מושארים במכונים למשך כמה ימים 
עד לדעיכת הקרינה , במתקנים המיועדים לכך ותחת מיסוך . לפיכך אין חובה 
לסלקם לאתר הארצי לסילוק פסולת רדיואקטיווית בקריה למחקר גרעיני בדימונה , 
בעוד שחומרים ארוכי חיים מועברים לקמ"ג . לדברי ברנר , החומר שהתגלה הוא 
איזוטופים קצרי חיים שכנראה הקדימו להשליכם . למרבה המזל , הוא אמר , 
לקרינה זו השפעה למרחקים קצרים , ולפיכך החומר כבר לא היווה סכנה במרחק 
כמה מטרים מהמכולות שאליהם הושלך . עם זאת הוא אמר שהוא רואה את המקרה כחמור . 
בהתייעצות שנערכה אתמול בשעות הצהריים סוכם על העברת הפסולת לאתר חירייה 
וקבורתו שם תחת השגחה . ברנר אמר כי אין כל סכנה בקבורה זו , משום שערימת 
העפר הגבוהה מעל לחומר תמנע את הקרינה שתיווצר עד לדעיכה הסופית . ( ע . 
) משטרת מחוז תל - אביב פתחה בחקירה לגילוי מקור החומר הרדיואקטיווי . 
הוברר כי פועל ניקיון העובד בחברה לשירותים ובדיקות רפואיות השליך את אריזות 
החומר בדרכו הביתה . החברה טענה כי אינה מעורבת בעניין . 
