" הסכסוך של עובדי הניקיון בעיריית תל - אביב , המתברר בימים אלה בבית - 
הדין האזורי לעבודה בת"א , מעיד על בעיה מתמשכת בתחום יחסי העבודה הפעלת 
עובדים בחוזים אישיים ובאמצעות קבלנים . כשליש מכוח - העבודה בישראל עובד 
כיום במסגרות לא - מאורגנות , סבורה ח"ך אורה נמיר , יו"ר ועדת העבודה 
והרווחה של הכנסת . הדבר מעיד על שינוי בדפוסי עבודה שהיו מוכרים בארץ עד 
לעשור האחרון . עד אז ליוזמה האישית של העובד לא היה משקל רב . הרקע 
ההיסטורי מלמד , כי באנגליה של המאה ה91 העובד היה מעין רכוש של מעסיקו . 
התפטרות היתה נתפסת כעבירה פלילית . בסוף המאה החלו לנהל את יחסי העבודה 
בחוזה אישי , שתנאיו סוכמו במו"ם . המעבר ליחסים חוזיים היה רק הישג לכאורה , 
שכן התנאים בחוזים האישיים לא היו משופרים . עובד שרצה לשפר את תנאיו 
נעשה מובטל . התהליך הבא התרחש בעקבות המהפכה התעשייתית , כשהעובדים ניסו 
להשיג שיפור בתנאים בצורה מאורגנת . זה היה ראשית ההסכם הקיבוצי המוכר היום . 
בשלב זה התרחש , בשנית , המעבר מיחסי חוזה ל"מעמד " . הפעם המעמד היה 
משופר יותר . קפמאבינרמת החיים של העובדים השתפרה עם קיצור שעות העבודה ל8 
ביום . שבוע העבודה קטן לכדי מחצית . אך להסכמים הקיבוציים היו גם נקודות 
תורפה : המוכשרים ובעלי היוזמה לא זכו לפיצוי הולם . בעשור האחרון יש שינוי 
נוסף : מ"מעמד " לעבר חוזים אישיים . המובילים בארץ היו עובדי התעשיות 
עתירות - הידע , בעיקר בענף המחשבים . המובילים במעבר לחוזים אישיים היו 
אלסינט , יבם , מוטורולה , ועם הזמן הצטרפו אפילו משרדי הממשלה . היום 
יש עובדים בכירים בחוזים אישיים במשרד האוצר או בארגונים ממשלתיים אחרים , 
העוקפים את הקפאת התקנים ומקבלים עובדים זמניים לא - מאורגנים . " ההסתדרות 
לא ידעה כיצד להתמודד עם האתגר שהעובדים בתעשיות עתירות - הידע העמידו בפניה " , 
אומרת פרוף רות בן - ישראל , סגן דיקן הפקולטה למשפטים וראש הקתדרה לדיני 
עבודה באוניברסיטת ת"א . " מעבידים שרצו ליהנות מכל העולמות חתמו על חוזים 
אישיים עם עובדים בדרגות הבכירות והשאירו את דרג הביניים חתום על הסכמים 
קיבוציים " . המעבר ממעמד של עובד מוגן , מכוח השתייכות לציבור בעל ייצוג 
אחיד ומערכת ניהול מו"ם אחידה , למעמד של עובד בחוזה אישי נוצר גם משינויים 
חברתיים ערכיים בחברה המערבית והישראלית , קובעת פרוף אמירה גלין מהפקולטה 
לניהול באוניברסיטת ת"א במאמר שפירסמה בשנתון " משפט העבודה " . לדבריה , 
בעוד שבעבר שלטו בחברה הישראלית ערכים סוציאליים שוויוניים , כיום התביעה 
לתגמולים מאובחנים , לא - שוויוניים , בהתאם להישגים , נעשית לשאלה המרכזית , 
במיוחד אצל הצעירים . עדות לכך שהתופעה נפוצה יש בפסק - דין שניתן לא מכבר 
בבית - הדין הארצי לעבודה : " המעמד של עובד בחוזה מיוחד קיים במקומות 
עבודה רבים , לרבות המדינה , ואין לראות באלה המועסקים במסגרתו כמופלים 
לרעה או מקופחים . המעמד של עובד קבוע הוא יציר כפיו של הסכם קיבוצי ואין 
בעובדה שהמפקחים ( התובעים היו מפקחים במינהל מקרקעי ישראל , שהושאלו לקק"ל 
בשל הצורך להתגבר על הקפאות תקנים ואולצו לחתום על חוזה אישי במהלך ההעברה 
י"ק ) מועסקים בהסכמתם המלאה כעובדים לתקופות קצובות על - פי חוזה אישי , 
משום אפליה וקיפוח . הוא הדין לגבי זכויות הפנסיה . זכות זו הוענקה מכוח 
חוק לעובדי המדינה , או מכוח הסכמים קיבוציים במקומות אחרים . לא כל העובדים 
זכאים לפנסיה . קיימים הסדרים אחרים , חלופיים , המוכרים בדין , כמו 
קופות גמל , כפי שנקבע בחוזה העבודה שבין קק"ל ובין כל מפקח " , קבעו השופטים . 
מהדברים משתמע כי לעובדים ברמה הנמוכה נשקף סיכון רב . כך , למשל , לא 
מכבר דחה בית - הדין האזורי לעבודה בת"א תביעה של עובד חברת " עמל " החיפאית 
לקבלת פיצויי פיטורים . העובד עסק בעבודה סיעודית , וכשנפטר הקשיש שטיפל 
בו , חזר למעבידו וביקש עבודה נוספת . נאמר לו כי אין לחברה מה להציע לו . 
המעבידים שלפו בפני העובד מסמך שחתם עליו כחוזה אישי , עם התקבלו לעבודה , 
ובו נקבע שכרו ל2 . 4 שקלים לשעה , לרבות פיצויי פיטורים . הגם שההסכם 
נשא את חותמת משרד העבודה , כנדרש בחוק , למקרים שבהם כוללים את פיצויי 
הפיטורים בשכר , הופתעו מעסיקים בענף ושופטים בבית - הדין לעבודה לגלות 
כי סעיף זה מופעל על עובדים מעין אלה . לפי ההערכה , חברות כוח - האדם 
הזמני , מרביתו בתחתית סולם השכר , מעסיקות עשרות - אלפי עובדים . גבי 
סבג , מאו . אר . אס . , מעיד כי במשרדו עוברים 000 , 01 איש לחודש , 
לרבות בחוזים אישיים , ב003 מפעלים . כיום יש כ052 חברות העוסקות בכוח - 
אדם זמני . המובילים הם מנפאואר , או . אר . אס . , זמיר , חבר , דנאל . 
לדברי ח"ך אורה נמיר , חברות אלה פורחות משום ששירות התעסוקה קפא על שמריו . 
החברות העוסקות ביישום כוח - אדם זמני במפעלים ובמסגרות שונות משמשות חלקן 
גם מתווכי כוח - עבודה , בניגוד לחוק שירות התעסוקה 9591 . החברות הקבלניות 
מגייסות עובדים לפי הזמנה , אך פורמלית הן מעסיק , ואפשר למצוא ברשימת 
מקבלי השכר שלהן עובדים הנשארים במסגרת הזמנית 56 שנים . בחברות הגדולות 
הנושא מוסדר , ולשכר נלווים גם תנאים סוציאליים . בחברות הקטנות הדברים 
פרוצים יותר . ניסיון למסד את הנושא בחקיקה נבלם בשלב זה . ההסתדרות רוצה 
להבטיח קביעות בחוק לעובדים הזמניים לאחר כמה שנות עבודה . ועדת העבודה 
והרווחה גרסה כי יש להשוות את תנאי השכר , התנאים הנלווים והתנאים הסוציאליים 
של העובדים הזמניים לתנאי העובדים הקבועים , אך האוצר מתנגד , בגלל הגדלת 
עלות העבודה . העסקה באמצעות קבלני משנה היא נסיגה מבחינת העובדים , אומרת 
פרוף בן - ישראל ומציינת כי גם בחוזים האישיים וגם בהעסקה באמצעות הקבלנים 
נעלם מוסד הקביעות . " הרעיון המקורי של החוזים האישיים היה לתת לעובדים 
תנאים טובים יותר בתמורה לאובדן הקביעות , ובמקום הקביעות לתת פיצוי כספי . 
ביישום הישראלי , בניגוד למודל האמריקאי , אין בפיצוי הכספי כדי להבטיח 
חיסכון לתקופות של אבטלה ומצוקה " . פקידים המועסקים באמצעות חברות לכוח - 
אדם זמני משתכרים ב%04 פחות מעובדים קבועים , וקלדניות משתכרות % 52 פחות 
מעובדות קבועות . הנתונים מופעים במחקר שעשו ד"ר ינון כהן וגדעון פרבר מהחוג 
ללימודי עבודה באוניברסיטת ת"א על כוח - עבודה זמני בתחומי המשרדאות . החוקרים 
הופתעו , שכן הם צפו כי העובדים הזמניים יפוצו על העדר היציבות שבמקורות 
הכנסתם . מופלים לרעה יותר פועלי התעשייה . אותם אפשר למצוא בכי"ל בנגב , 
במפעלי ים המלח , בפוספטים בנגב , ברותם דשנים , בפריקלאס , בתרכובות 
ברום . ח"ך אורה נמיר הגדירה בעבר את שיטת ההעסקה במפעלים הללו באמצעות 
קבלני המשנה , הזוכים במכרז לאספקת כוח - אדם ככל שמחיריהם נמוכים יותר 
שוק עבדים . בעבר פרץ סכסוך עבודה שהדיו הגיעו לכנסת , שהיה קשור בהעסקת 
עובדים במפעלי ים המלח באמצעות חברות לאספקת כוח עבודה . לאחר שנחתם הסכם 
קיבוצי בין ההסתדרות לחברה לאספקת כוח - האדם , שופרו התנאים של העובדים 
הזמניים , אך לא הושוו לתנאי העובדים הקבועים . פרוף מרדכי מירוני מהחוג 
ללימודי עבודה באוניברסיטת ת"א אומר כי צורות ההעסקה השונות החדשות : השאלת 
עובדים , קבלנות משנה , העסקה משולבת של כמה חברות בפרויקט משותף והעסקה 
במסגרת חברות לאספקת כוח - אדם זמני , מעוררות שאלות משפטיות קשות בקשר 
לזכויות העובדים וזיהוי המעבידים . לדבריו , כאשר מעביד מעסיק עובדים מושאלים 
כדי להימנע מחובות המוטלות עליו על - פי חוק , צו הרחבה או הסכם קיבוצי , 
או לשם חתירה תחת אושיות יחסי העבודה הקיבוציים במפעלו , אפשר לקבוע כי 
הוא המעביד הישיר של העובד . במציאות , בתי - הדין לא קיבלו גישה זו , 
חרף הביקורת שמתחו על עקיפת מגבלות של תקנים . השינויים ביחסי העבודה , 
שפגעו במוסד הקביעות , פוגעים בעיקר באוכלוסיות - העובדים החלשות . על 
המחוקק לתת את דעתו לכך ולדאוג להבטחת העובדים , שאינם יכולים להבטיח את 
עתידם בדרך של מו"ם . ייתכן גם שהעובדים בחוזים אישיים , או במסגרות האחרות , 
יחושו מקופחים על - ידי מעסיקיהם ויתארגנו למעבר נוסף מחוזה למעמד . 
