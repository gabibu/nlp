השבוע , כשמפלס הזבל בתל - אביב הגיע עד נפש , ערך ראש עיריית תל - אביב , 
שלמה להט , מבצע ראווה בודד לעיני המצלמות , כשאסף למכוניתו שקיות אשפה . 
אי אפשר היה שלא להיזכר שאצל ראש עיריית חיפה , אבא חושי , מעשה כזה היה 
דבר שבשגרה , ואף ללא חשיפה תקשורתית . חושי , שהפך את עירו לנקייה בערי 
המדינה , לא עשה זאת רק בהפרחת הצהרות וסיסמאות , אלא בנוכחות כמעט יומית 
בשטח . סדר יומו החל השכם בבוקר בסיור ברחובות העיר , ומעקב צמוד אחר פעולת 
עובדי הניקיון , שעמם קיים קשר הדוק . מאז אבא חושי עברה זוהמה רבה בנחל 
הקישון , וגם חיפה היא כבר איננה זו שהיתה פעם . מצבה של תל - אביב מבחינה 
זו קשה עוד יותר , בהיותה מרכז מטרופוליני מסחרי סואן , שמנקז לתוכו מדי 
יום כמיליון איש . על פי הסטטיסטיקה , הישראלי הממוצע מייצר כמות אשפה ביתית 
כפולה כמעט מזו של עמיתו באירופה , אך זו לא הסיבה היחידה שערי אירופה המרכזיות 
נראות נקיות יותר מערי ישראל . קפמאליד1באירופה , כמו גם במרבית הערים 
בארצות הברית , פינוי האשפה נעשה בידי חברות קבלניות , בפיקוח העיריות . 
בכינוס בין - לאומי בנושא הפרטת השירותים המוניציפליים , שנערך לפי כשנתיים 
בארץ ביוזמת משרד הפנים , דווח כי כ%06 מהשירותים בערים בארה"ב מבוצעים 
בידי חברות פרטיות , ובמרבית המקומות התושבים גילו שביעות רצון רבה מרמתם 
בהשוואה לרמת השירותים העירוניים . כתוצאה מכך יותר ויותר שירותים מוניציפליים 
מועברים לביצוע לחברות פרטיות : עבודות פינוי אשפה , גינון , מים , ביוב 
ותחזוקת כבישים . גם בישראל הוחל בשנים האחרונות , בצעדים קטנים והססניים , 
בהפרטת השירותים ברשויות המקומיות . משרד הפנים מעודד את התהליך כדי לחסוך 
בכוח אדם ובהוצאות הרשויות המקומיות , וכן כדי להעלות את רמת השירותים . 
מה שלהט לא הצליח עד היום לעשות בתל - אביב , הצליחו לעשות בהרצליה , 
רמת - גן , גבעתיים ועוד . במקומות אלה חלק נכבד מעבודות פינוי האשפה מבוצעות 
בידי קבלנים . ברמת - השרון כל פינוי האשפה מבוצע בידי קבלנים . בבת - 
ים כ%06 מכלל האשפה מפונה בידי קבלנים , בראשון לציון כ%05 . בחיפה האשפה 
הביתית מפונה בידי פועלי התברואה של העירייה , בעוד שאת הפסולת התעשייתית 
מפנות ארבע חברות פרטיות . הכנסת קבלנים פרטיים נתקלת בקשיים במקומות שבהם 
ארגון העובדים חזק , כמו בתל - אביב . האבסורד הוא שעובדי הקבלנים משתכרים 
שכר הנמוך מזה שמציעה העירייה , ובכל זאת החברות הקבלניות מצליחות לגייס 
לשורותיהן עובדים ואילו העיריות מתקשות בכך . מרבית העובדים הם מהשטחים , 
וקמו מתווכים שמספקים את כוח העבודה , בגלגלם לכיסם דמי תיווך נכבדים . 
להט אינו מסתיר את רצונו להעביר חלק נכבד מעבודות איסוף האשפה בעיר לידי 
חברות קבלניות . הדבר ישחרר , לדעתו , את תושבי העיר מהתפקיד של בני 
ערובה במאבקים שמנהל ארגון העובדים . במחקר שערך היועץ הכלכלי , יוסף סלומון , 
ביולי 88 , עבור מרכז השלטון המקומי , נמצאו פערים משמעותיים בין עלויות 
פינוי אשפה בידי פועלי עירייה לפינוי בידי קבלנים . המחיר הממוצע לפינוי 
פח אשפה , בתדירות של שלוש פעמים בשבוע , הסתכם ( במחירי יולי 88 ) 
ב35 . 7 ש"ח לפח המפונה בידי עובדי העירייה , לעומת 61 . 5 ש"ח לפח שמפונה 
על ידי קבלן . מחיר זה זול יותר אף מפינוי אשפה בידי פועלי לשכה שעיריות 
שוכרות לעבודות ניקיון ( 33 . 5 ש"ח לפח ) . העלות החודשית לפינוי מיכל 
בן 004 ליטר הגיעה לכ04 ש"ח לפינוי בידי עובדי העירייה , ול52 ש"ח , למיכל 
המפונה בידי קבלן . הפער בעלויות נובע בין השאר מכך שצוות פינוי אשפה עירוני 
גדול פי שלוש מצוות פינוי אשפה בידי קבלן . גם הוצאות שכר עובדי עירייה 
גבוהות לאין שיעור מהוצאות השכר של קבלן פרטי : לעתים שכר שמשתכר פועל עירייה 
גבוה פי שתיים ויותר מזה שמשתכר פועל ניקיון שנשכר בידי קבלן . מי שמנוסה 
בעבודת קבלנים הוא ראש עיריית ראשון לציון , מאיר ניצן . ניצן מקפיד שנתח 
הקבלנים לא יעלה על % 05 מעבודות הניקיון . לדבריו , הפרטה מוחלטת של שירותים 
עירוניים תשיג בדיוק את התוצאות ההפוכות מהמצופה . " כשהרשות המקומית תלויה 
כולה בקבלנים היא משלמת על כך ביוקר . הקבלנים מתאמים מחירים , יוצרים 
קרטלים ובסוף שכרה של הרשות המקומית יוצא בהפסדה " . לדבריו , מאז הועבר 
הטיפול בשירות הרמזורים מהעיריות לשוק הפרטי , הוצאות העיריות בסעיף זה 
גדלו . הסיבהלכך היא שבשוק פועלות רק ארבע חברות , שיצרו ביניהן קרטל לא 
כתוב והן מכתיבות מחירים גבוהים יחסית . לדעת ניצן המתכונת הטובה ביותר היא 
שילוב בין עבודות קבלנים ועבודות בביצוע אגפי העירייה , כדי להשוות כל הזמן 
עלויות , ובמידת הצורך , לדרוש הורדת מחירים מהקבלנים או התייעלות באגפי 
העירייה . לדבריו , ההפרטה בעירו הביאה להוזלה של כעשרה אחוזים בעלויות 
פינוי האשפה . דברי ניצן מוצאים חיזוק בתוצאות מחקרים שנערכו בעולם , שמהם 
עולה כי העסקת קבלנים בעבודות עירוניות הביאה לשיפור ניכר בעבודת אגפי העירייה . 
השיטה הנהוגה בערים בארה"ב היא לחשוף את אגפי השירות בעירייה לתחרות עם 
קבלנים פרטיים . העירייה מפרסמת מכרז שאליו ניגשים הקבלנים והאגף הרלוונטי 
בעירייה , וכולם מתמודדים על בסיס שווה . שיטה נוספת , שנוסתה בהצלחה , 
היא שאגף עירוני מתאגד כקואופרטיב ומתמודד עם קבלנים אחרים במכרזים עירוניים . 
העיריות מעניקות העדפה מסוימת במכרזים לעובדיה לשעבר , בזכות הניסיון והידע 
שצברו . הפרטת שירותי התברואה בעיריית ראשון לציון עברה בשקט תעשייתי . 
ניצן אומר כי הסיבה לכך נעוצה בהידברות קבועה עם ארגון העובדים . הוא נוהג 
להיפגש מדי יום ראשון בבוקר עם יו"ר ועד העובדים ומזכיר הוועד כדי ללבן נושאים 
משותפים , ולא ממתין לבערה שתפרוץ . אולי זו מתכונת שאם ראש עיריית תל - 
אביב היה מאמצה , היה מונע סבל מיותר מתושבי תל - אביב . עיר שטרם עשתה 
ולו צעד אחד להפרטת שירותי התברואה היא ירושלים . יואל מרינוב , המשנה 
למנכ"ל העירייה , אמר כי " עיריית ירושלים אינה מאמינה בהפרטה , ואין 
לה בשלב זה תוכניות בכיוון זה " . התחום היחיד שבו מעסיקה העירייה קבלנים 
פרטיים הוא עבודות פיתוח . מרינוב מאמין שניתן להגיע ליעילות גם באמצעות 
עבודת עובדים קבועים בעירייה , זו רק שאלה של ניהול . מספר עובדי התברואה 
בעיריית ירושלים נמוך בלמעלה מ003 עובדים ממספר עובדי התברואה בעיריית תל - 
אביב . מדי שנה נוספות לעיר כ005 , 3 יחידות דיור חדשות , אולם אגף התברואה 
לא גדל בקצב דומה . על אף זאת רמת השירות אינה נפגעת . הדבר מושג גם באמצעות 
הכנסת אמצעי שינוע לפינוי אשפה וריכוזה במכולות גדולות , שחוסכות בכוח אדם 
ומייעלות את השירות . קפמאליד1אמצעי המיכון והשינוע יקרים מאוד : מחיר 
מכונית לפינוי אשפה מגיע ליותר מרבע מיליון ש"ח . כדי שתהיה הצדקה כלכלית 
להוצאה כזו , מכונית זו צריכה להיות מנוצלת לפחות 41 שעות ביום . בתל - 
אביב , למשל , מכוניות אשפה כאלה מנוצלות לא יותר משש שעות ביום , מאחר 
שהנהלת העירייה והעובדים לא הגיעו עד היום להסכמה בנושא . כתוצאה מכך עלות 
פינוי האשפה בתל - אביב היא מן היקרות בארץ . צמצום בעוד כמה עשרות תקנים 
באגף התברואה לא יפתור את הבעיה . נדרש בתחום זה טיפול שורש , שעד כמה 
שיהיה מכאיב , הוא חיוני לרווחת התושבים . חסיד גדול של הפרטת השירותים 
הוא דניאל דורון , מנהל המרכז הישראלי לקידום חברתי וכלכלי , מבית מדרשו 
של פרוף מילטון פרידמן . דורון אמנם מצדד בהפרטת השירותים אבל אינו מאמין 
כי בארץ תשיג תוצאות של ממש . לדעתו , לא ניתן להגיע לתוצאות שמגיעה אליהן 
ההפרטה בחו"ל , משום שחלק גדול מהתשומות , כמו שכר עבודה , נקבע ומוכתב 
בידי הממשלה . במצב כזה ההפרטה לא תהיה אלא העברת מונופול מהסקטור הציבורי 
לסקטור הפרטי . ואולם החסרונות אינם צריכים למנוע או לעכב את התהליך , 
שכן רצוי בכל מקרה להגיע להפרדה בין הכוח הפוליטי לכוח הכלכלי . אי - הפרדה 
כזו היא פתח לשחיתות . 
