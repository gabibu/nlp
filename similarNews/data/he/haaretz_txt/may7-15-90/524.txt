מפגינים לא באו אתמול בהמוניהם לגן - הוורדים , למרות קריאתו של מנהיג תנועת 
המחאה אבי קדיש . למעשה , נותרה קריאתו לשביתת שבת של המונים , ללא כל 
מענה . עם פינוי המדשאות מהמפגינים שהוסעו להפגנה , נותר האתר מיותם כמעט 
לגמרי . במקום נותרו אתמול לשבת רק קדיש עצמו , וקבוצה של כעשרה שובתי רעב 
שהם פלג מתנועת המחאה הראשונית . ראשי תנועת המחאה מתחו אתמול ביקורת על 
כך , שראשי הערים הביאו להפגנה רק כרבע ממספר האנשים שהבטיחו . קדיש הביע 
אתמול אכזבה עמוקה מחוסר התגובה לקריאתו . " אני מקווה שעוד יבואו . זה 
זמן קריטי בשבילנו . הכנסת מתחילה לעבוד , עדיין אין ממשלה . " שיבואו 
לשבת איתנו שביתת שבת המונית , כי כולנו ביחד יושבים על חבית חומר נפץ . 
אני מרגיש , כי הרוב נוטש אותנו מנטלית ופיזית . השוליים הולכים על פעילות 
קיצונית . אנחנו לא נהיה איתם , אך גם לא נוכל לשלוט בהם . אני כבר שומע 
את הקולות האלה " . 
