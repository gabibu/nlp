בישיבתה הבוקר תתבקש הממשלה להכריע בחילוקי - דעות שהתגלעו בין משרד הפנים 
למשרדי האוצר והשיכון בנושא ההיערכות לבנייה לעולים . עיקר המחלוקת נוגעת 
לדרישת האוצר להפשיר כמות גדולה של קרקע חקלאית במרכז הארץ לבנייה . משרד 
הפנים מתנגד וטוען כי אין לכך הצדקה . מנכ"ל משרד הפנים , דב קהת , אמר 
כי אם תתקבל עמדת האוצר , משמעותה היא " מכירת העתיד " , שכן לא תישאר 
כמעט רזרבת קרקע לבנייה עתידית . קהת ציין כי בימים אלה עומד להסתיים סקר 
קרקעות שנערך בכל היישובים בארץ בהזמנת משרד הפנים . מהנתונים עולה כי יש 
מלאי קרקעות זמינות לבנייה , ואם תידרש הפשרת קרקעות חקלאיות יהיה זה בכמות 
קטנה בהרבה מתביעת משרד האוצר . שר הפנים אריה דרעי יגיש היום לממשלה תוכנית 
משלו לקידום וזירוז הבנייה לעולים , שבכמה מסעיפיה סותרת את תוכניות האוצר 
ומשרד הבינוי והשיכון . בעניין הפשרת הקרקעות החקלאיות לבנייה , קובעת 
התוכנית שלושה קריטריונים להפשרת קרקע חקלאית : לקרקע חקלאית הכלואה באזורים 
בנויים תינתן עדיפות ראשונה בהפשרה לצורך בנייה ; גם קרקע חקלאית הקרובה 
לתשתית קיימת תזכה לעדיפות בהפשרה לבנייה ; הוא הדין באשר לקרקע המאפשרת 
יצירת רצפים עירוניים , ושבהפשרתה יש היגיון תכנוני . תוכנית משרד הפנים 
כוללת גם שינויי חקיקה כדי לאפשר קיצור הליכי התכנון והאישור של תוכניות 
בנייה . כך , למשל , מוצע להגביל את משך הזמן שוועדה מקומית יכולה לדון 
בתוכניות ל02 יום בלבד , ול01 ימים בוועדה המחוזית . משרד הפנים דוחה את 
הצעת משרד האוצר לאחד בין הוועדות המקומיות למחוזיות . ראשי משרד הפנים 
טוענים כי הצעה זו פוגעת בעיקרון דמוקרטי חשוב של הפרדת רשויות . הנימוק : 
לא סביר שוועדה אחת תאשר תוכניות וגם תשמע התנגדויות להחלטותיה . קיצור 
ההליכים יושג גם בכך שעל חלק מהשינויים בתוכניות בנייה , שעד היום דרשו 
אישור ועדות התכנון , יהיו רשאים לחתום אדריכלים ומהנדסים מורשים , כאשר 
החתימה תטיל עליהם אחריות אישית על התוכניות . משרד הפנים דורש להעמיד לרשותו 
תקציב מיוחד של 84 מיליון ש"ח לשיפור תשתית קיימת ביישובים שבהם ייבנו שכונות 
חדשות לעולים , כדי למנוע יצירת פערים בתוך הערים בין השכונות . כן מבקש 
משרד הפנים תקציב נוסף של 03 מיליון ש"ח , הפרוס על שלוש שנים , לפיתוח 
התשתית במגזר הערבי והדרוזי , כדי להביא בכך לצמצום הפער הקיים בין היישובים 
במגזרים אלה ליישובים יהודיים . לטענת מנכ"ל משרד הפנים , הדבר סוכם בשעתו 
בין משרדי האוצר , השיכון והפנים , אולם דבר לא נעשה עד היום . עוד מציע 
משרד הפנים בתוכניתו לאפשר לרשויות מקומיות , המסוגלות ורוצות בכך , לתכנן 
ולבנות בעצמן שכונות מגורים . עד היום היה נושא זה באחריות בלעדית של משרד 
השיכון . משרד הפנים טוען כי מכיוון שמשרד השיכון יהיה עמוס מעתה בעבודה , 
אפשר להקל עליו בהעברת חלק מהעבודה לרשות המקומית . הדבר יחייב להעמיד 
לרשות הרשויות המקומיות את תקציבי הבנייה , כספי משכנתאות וכדומה , כפי 
שעומדים לרשות משרד השיכון . לסעיף זה בתוכנית מתנגד משרד השיכון . משרד 
הפנים יתנגד להצעה לאפשר למשרד השיכון לבנות כראות עיניו ולהגבילו רק בנושא 
" קו בניין " . במשרד הפנים טוענים כי הדבר יגרום " לאנרכיה בתכנון הבנייה " 
ולתוצאות שעוד שנים רבות נבכה עליהן . משרד הפנים תובע כי גם בעתיד תישאר 
אחריותו לחוק התכנון והבנייה . ראשי המשרד ציינו כי יתנגדו בתוקף שסמכויות 
יועברו ממשרד הפנים למשרדי השיכון והאוצר . 
