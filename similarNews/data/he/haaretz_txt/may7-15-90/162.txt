בצמרת הליכוד רואים כמכרעת , לגבי הסיכוי להקים ממשלה צרה , את הפגישה 
היום אחר הצהרים עם ראשי סיעת ש"ס . הרב עובדיה יוסף חזר והבהיר אתמול , 
בהופיעו בעצרת סיום לימודי הש"ס בקרית - שמונה , כי הוא עדיין מקווה שראש 
הממשלה יצחק שמיר יקיים את הבטחתו להקים ממשלת אחדות . בליכוד עושים מאמץ 
כביר לשינוי עמדתה של אגו"י , כתחליף אפשרי לתמיכת ש"ס . נודע כי ראש הממשלה 
העביר אתמול מכתב - התנצלות למועצת גדולי התורה , כדי שזו תתן ברכתה לפתיחת 
מו"ם רשמי בין הליכוד לאגו"י להקמת ממשלה צרה . נודע עוד כי האדמו"ר מערלוי , 
הרב יוחנן סופר , אחד מגדולי התורה , כבר נתן את הסכמתו לתמיכה בשמיר . 
אישים בכירים בליכוד פסלו אתמול אפשרות להקמתה של ממשלת אחדות ללא שינוי 
דרמאטי בהנהגת מפלגת העבודה . בכל מקרה , טוענים בליכוד , תוקם ממשלה 
צרה תחילה , ורק לאחר מכן יתנהלו מגעים לצירוף העבודה . בצמרת הליכוד אין 
מתרגשים מהכרזותיו של הרב עובדיה יוסף כי יתנגד להקמתה של ממשלת ליכוד צרה 
ויחייב את שמיר להקים ממשלת אחדות . תמיכתה האפשרית של אגו"י בממשלה צרה 
נועדה , מבחינת הליכוד , להפתיע את הרב ולנטרל את הכרזותיו . בליכוד טוענים 
גם כי תנועת ש"ס חתמה על מסמך שבו היא מתחייבת לתמוך בממשלת ליכוד צרה , 
ללא כל מחויבות מצד שמיר לממשלת אחדות . גורמים בכירים בליכוד אמרו כי בפגישה 
הצפויה היום עם סיעת ש"ס יוסבר כי לא ייתכן לחזור עתה על השגיאות שנעשו לפני 
כשנה וחצי בעת הקמת ממשלת האחדות , שלמרות שלליכוד היתה אז אפשרות להקים 
ממשלה צרה , הוחלט על הליכה משותפת עם מפלגת העבודה , וזו ניצלה את הקרע 
שחל עם הסיעות החרדיות ופירקה את הממשלה כדי לנסות ולהקים ממשלה חלופית . 
ח"ך אריאל שרון קיבל על עצמו לנהל בימים הקרובים את המגעים עם סיעת אגו"י , 
מתוך מטרה להביא את חבריה , אולי עוד השבוע , לפגישה בלשכת ראש הממשלה . 
שרון נועד אתמול לשיחה בארבע עיניים עם שמיר , ונודע כי השניים ניסחו יחדיו 
את מכתב ההתנצלות של ראש הממשלה לגדולי התורה , על התנהגותו עם חברי הסיעה 
של אגו"י ערב הקמת הממשלה ובמהלך השנה וחצי האחרונות . שרון אמר לאחר פגישתו 
עם שמיר כי הוא מקווה שתוך פרק זמן קצר ביותר ניתן יהיה להקים ממשלה לאומית 
יהודית שתישען לפחות על 56 חברי כנסת . שרון אמר כי הקמתה של ממשלת אחדות 
לאומית מסוכנת ביותר לעם ישראל . " הכל מחייב מאמצים לא קלים להקמתה של 
ממשלת ליכוד " , הטעים . קפידבינגורמים בכירים בש"ס אמרו אמש שדבריו של נשיא 
מועצת חכמי התורה הרב עובדיה יוסף כי הוא מקווה ששמיר יעמוד בהבטחה שנתן 
לו ויכונן ממשלת אחדות לאומית , מחייבים את כל הח"כים של ש"ס , וכי הללו 
התחייבו בפני הרב שלא יתנו ידם להקמת ממשלה צרה שתישען על מפלגות הימין . 
נודע שבהתייעצויות פנימיות שקיים הרב יוסף עם ראשי ש"ס בימים האחרונים , 
הוא הביע חששות כבדים מפני כינונה של ממשלה צרה שתישען על הליכוד עם שרי 
החישוקים , התחייה , צומת ומולדת . הרב יוסף אמר למקורביו כי ממשלה כזו 
עלולה להביא לשפיכות - דמים ולמלחמה עקובה מדם , ויש לעשות כל מאמץ כדי 
למנוע את הקמתה , משום שהיא תבודד את ישראל בין העמים ותגרום קרע בין ישראל 
וארה"ב . גורמים בש"ס ציינו כי הרב יוסף לא השתכנע מדברי ההסבר ששמע משמיר , 
ישירות ובעקיפין ( באמצעות השר אריה דרעי , שנועד בסוף השבוע לפגישה עם 
שמיר ) , כי מפלגות הימין הקיצוני ימתנו את עמדותיהן משיצטרפו לקואליציה . 
