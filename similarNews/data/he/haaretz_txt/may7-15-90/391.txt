מחבל נהרג וחברו נתפס בהיתקלות של כוח צד"ל עם חוליית מחבלים בדרום - לבנון . 
בהיתקלות נפצע קל חייל צד"ל , ששולח לבסיסו לאחר שקיבל טיפול רפואי . התקרית 
החלה כאשר לעבר סיור של צד"ל , שנע אתמול בצהריים באזור בית - יהון על גבול 
אזור הביטחון , נורתה אש מנשק קל ופצצות אר - פי - גי . חיילי הדרום פתחו 
באש לעבר מקורות הירי ובחילופי האש נהרג המחבל וחברו נתפס . המחבלים השתייכו 
לארגון המתקרא " המפלגה הסוציאליסטית הלאומית הסורית " הפועל בלבנון . 
ברשותם נמצאו מטולי אר - פי - גי , קלצניקוב מחסניות , תחמושת , אפודי 
קרב , רימונים ומקלע רוסי . באזור בית - יהון פרצו לאחרונה תקריות אש רבות , 
כאשר גורמי טרור שונים ניסו שוב ושוב לפגוע במעבר , המשמש מדי יום מאות 
אזרחים לבנונים , העושים דרכם מדרום לבנון צפונה ובחזרה . 
