ועדת חקירה צבאית הביאה לפינויים של שלושה מבנים טרומיים בבסיס שרגא בצפון 
הארץ , שהוגדרו כנמצאים על סף התמוטטות . שלושת המבנים ייהרסו בקרוב ובהמשך 
תיבדק גם עמידותם של מבנים נוספים בבסיס צה"ל ברמת - הגולן . בהתאם לממצאים 
יוחלט אם לשפצם או להרוס אותם . מדובר במבנים שהוקמו לפני 02 שנה על - ידי 
קבלנים שונים . ועדת החקירה שהמליצה על הריסת המבנים , בדקה את סיבת התמוטטות 
הקיר ממנה נהרג חייל צה"ל רב"ט יוחנן ישמח לפני שבועות מספר . באותו אסון 
ניצלו שני חיילים שנשענו על אותו קיר והספיקו להימלט . לפי ממצאי הוועדה 
שבראשה עמד סגן אלוף ש . ואשר הסתייעה ביחידת הבינוי הפיקודית , נקבע כי 
היו ליקויים בבנייה , בחיבור החלקים הטרומיים של המבנה . סוג זה של בנייה 
רווח בארץ בתחילת שנות השבעים . כל המבנים בעלי קומה אחת . מפקד מרכז בינוי 
אל"ם ר . אמר לירחון " במחנה " כי בבסיס שרגא עצמו נמצאו שלושה מבנים 
נוספים שהוגדרו על סף התמוטטות . בהוראתו פונו גם החיילים שגרו במבנים אלה ; 
חלק מהמבנים יחוזק , והשאר ייהרסו . על ההתמוטטות שגרמה למות החייל אמר 
אלוף משנה ר . כי אין זה בלאי רגיל של מבנה אך קשה לקבוע מה גרם להתמוטטות . 
לדבריו , ייתכן שגרמו לכך שינויים מצטברים של לחצים ומזג אוויר . בנוסף 
לחקירת מצ"ח בפיקוד צפון בכל הקשור במותו של החייל ממשיכים מפקדת אג"א ומרכז 
הבינוי לחקור את נסיבות האסון . מקורות צבאיים מסרו כי בצה"ל ייבדקו כל 
הבסיסים בארץ בהם קיים חשש לליקויים בבנייה . 
