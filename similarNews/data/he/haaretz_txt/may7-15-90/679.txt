אחת מיוזמות החקיקה החשובות והמעניינות הנמצאת בדרך אל ועדת שרים לענייני 
חקיקה , היא טיוטת החוק לתיקון פקודת מס הכנסה התש"נ0991 העוסקת במיזוגי 
חברות . הכוונה להוסיף חלק חדש לפקודת מס הכנסה , על פיו , תהיינה הקלות 
מס לחברות ואגודות שיתופיות המתמזגות במיזוג סטאטוטורי , על פי צו בית משפט . 
על פי החוק החדש גם יהיה ניתן להעביר נכסים מחברה לחברה , בלי שהעברת נכסים 
כזו תחויב במס מיידי בגין מכירת הנכסים אלא תשלום המס יידחה עד למכירה בפועל , 
וכל זאת בתנאי , שהעברת הנכסים תהיה במסגרת מיזוג על פי החוק החדש . להלן 
מספר עקרונות עליהם מושתתת גישת יוזמי החקיקה : 1 . מטרת החקיקה היא " ליצור 
תנאים נוחים לביצוע שינויים מבניים בגופים עסקיים , שיביאו להתייעלות אותם 
גופים ויתרמו למאמץ הכולל להביא לצמיחה כלכלית במשק . 2 . מיזוג שיבוצע 
בהתאם לתנאים שבחוק לא יגרור אחריו תשלומי מס . כך , למשל , העברת נכסי 
" החברה המעבירה " ל"חברה הקולטת " במסגרת המיזוג , לא תחויב במס הכנסה , 
מס רווח הון מס שבח מקרקעין ומס רכישה . גם החלפת המניות שבידי בעלי המניות 
של החברה המעבירה במניות החברה הקולטת לא תחויב במס רווח הון . 3 . בין 
התנאים עליהם יושתת המיזוג : 1 ) קיים טעם עסקי וכלכלי סביר למיזוג , תוך 
מגמה לגרום לניהול ותפעול מאוחד של עסקי המתמזגים , כאשר הימנעות ממס או 
הפחתת מס אינם מהווים " מטרה עיקרית " של המיזוג . 2 ) רוב הנכסים המועברים 
ל"חברה הקולטת " ורוב הנכסים שהיו ברשותה ערב המיזוג , יישארו ברשותה של 
החברה הקולטת במשך שנתיים לפחות ממועד המיזוג ( המלאי לא כלול בנכסים הנ"ל ) 
. 3 ) בעלי המניות של החברה המעבירה את נכסיה , יקבלו בתמורה מ"החברה 
הקולטת " רק מניות מסוג אחד בלבד , ולא תינתן תמורה נוספת כלשהי ( זאת 
במטרה למנוע " תכנוני מס " בדרך של הקצאת מניות עם זכויות שונות ) . 4 ) 
לבעלי המניות בכל אחת מהחברות המשתתפות במיזוג , יהיו יחד , במשך שלש 
שנים ממועד המיזוג , לפחות % 15 מכל הזכויות בחברה הקולטת , ואם המניות 
של החברה הקולטת נסחרות בבורסה לפחות % 47 מכל הזכויות בה . לגבי חברות מתמזגות , 
ששתיהן או אחת מהן נסחרות או תיסחרנה בבורסה , תיקבענה תקנות מיוחדות שתגובשנה 
על ידי נציב מס הכנסה ויו"ר רשות ניירות ערך , והסמכות להתקינן היא בידי 
שר האוצר . 
