ההתאחדות לספורט תדון עם מועצת ההימורים במשמעות צירוף מרבית ענפי הספורט 
לאיגודים האירופים השונים , וההתחייבויות הבין - לאומיות של ההתאחדות הנובעות 
מצירוף ישראל . חברי הנהלת ההתאחדות לספורט נפגשו אתמול לשיחה עם יו"ר מועצת 
ההימורים , בועז אפלבאום , והדגישו בפניו , כי ההשתלבות הישראלית באירופה , 
מחייבת מאמצים גדולים ומשאבים מוגברים כדי לאפשר השתתפות בתחרויות רישמיות 
וידידותיות . ראשי ההתאחדות ציינו , כי ההשתלבות באירופה כרוכה גם בטיפוח 
קשרים ספורטיווים עם המדינות השונות . חברי ההנהלה תקפו בפגישה את מסקנות 
ועדת ידלין , שדנה בחלוקת התקציב לענפים השונים החל מהעונה הבאה . בפגישה 
הודגש , כי מסקנות הועדה מקפחות את 91 ענפי הספורט המסונפים להתאחדות , 
ופוגעות בההכנות לאולימפיאדת ברצלונה . היו"ר בועז אפלבאום אמר לחברי ההנהלת 
ההתאחדות , כי המועצה מדעת למציאות הספורטיווית החדשה , והציע לבדוק אפשרויות 
לסייע לענפי הספורט שהשתלבו באירופה . הוא הוסיף , כי להערכתו יימצאו הדרכים 
לסייע להתאחדות לספורט בעת יישום המסקנות . אפלבאום אמר עוד , כי המועצה 
תקים קרן מיוחדת לקליטת ספורטאים עולים וכן תפעל לבנית שלושה איצטדיוני אתלטיקה 
חדשים בארץ . 
