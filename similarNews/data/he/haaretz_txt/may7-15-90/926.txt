( ע ) . משלחת רמת - דרג של פוליטיקאים ואנשי אקדמיה מגרמניה המערבית 
הגיעה אתמול לישראל , כדי להשתתף בחנוכת מרכז המחקר הראשון בישראל , לחקר 
הספרות ותולדות התרבות היהודית - גרמנית , שהוקם באוניברסיטה העברית בירושלים . 
בראש המשלחת עומדים שר המדינה לענייני חוץ במשרד הקאנצלר בבון , ד"ר לוץ 
סטפנהאגן , ושר המדינה במשרד למחקר וטכנולוגיה , ד"ר גבהרד זילר . המרכז 
החדש באוניברסיטה העברית , הנקרא על שם הפילוסוף - תיאולוג היהודי - גרמני , 
פראנץ רוזנצווייג , הוקם בסיוע המשרד למחקר וטכנולוגיה של מערב - גרמניה . 
מטרתו של המרכז היא להנציח את מורשתה התרבותית של יהדות גרמניה , ולחקור 
את מכלול היחסים התרבותיים בין יהודים וגרמנים , מימי הביניים עד לשואה , 
ובתקופה שלאחר מלחמת העולם השנייה . בראש המרכז עומד פרוף סטפאן מוזס , 
מומחה לספרות השוואתית ולספרות יהודית - גרמנית . 
