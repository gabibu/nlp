מוזאפאראבאד ( אי - פי ) . בשווקים מאובקים ובסמטאות מקושטות בכתובות 
קיר , בצל הרים גבוהים , מדברים צעירים על מלחמת קודש . בקולות מוסווים 
במטפחות צבעוניות המכסות את פניהם , הם אומרים כי הם לוחמי איסלאם הנמצאים 
במאבק של חירות או מוות נגד צבא רב עוצמה הכובש את ארצם . מלחמת קודש חדשה 
קורמת עור וגידים . גיהאד שנועד להקים בגמו קשמיר , המדינה המוסלמית היחידה 
בהודו , מדינה עצמאית . המנהיגים מתגודדים בחדרים קטנים בסמטאות חשוכות 
ומתכננים ממשלה גולה , בעוד פליטים חוצים את ההרים מכוסי השלג ומטים את 
אוהליהם בצד הבטוח יותר של גבול מתוח בפקיסטאן . לוחמי קודש אלה , החסרים 
נשק , כסף והכשרה צבאית , פונים לאחיהם באפגניסטאן . אין הבדל בין הגיהאד 
האפגני לגיהאד של קשמיר , אומר השייך רשיד , קשמירי ומנהיג אופוזיציה של 
הימין , אשר ביקש ממנהיגים מוסלמים בערים הקדושות להצהיר על גיהאד בקשמיר . 
להלכה תחייב הצהרה כזו את כל המוסלמים לתמוך במלחמה . פקיסטאן והודו ידעו 
תמיד יחסי שכנת לא - טובה , מאז חולקה התת - יבשת ב7491 . משבר קשמיר הגביר 
את העוינות ארוכת הימים . המחלוקת הפכה למלחמה ב8491 וב5691 , וההסלמה 
במלחמה המלולית משני הצדדים יצרה חששות לעימות נוסף . הודו מאשימה את פקיסטאן 
בחימוש , בהדרכה ובמתן מקלט לעשרות מחנות גרילה לאורך הגבול , ופקיסטאן 
מכחישה . פקידים ומפקדי צבא מעריכים שכשמונת אלפים איש הסתננו לתוך שטח 
פקסיטאן , מאז החלה פעולת הדיכוי של הודו בסוף ינואר . בהשראת דבריה של 
בנאזיר בוטו " דמכם הוא דמנו " הם באו לפקיסטאן בציפייה לסיוע , אך 
לא זכו אלא במזון , במחסה ובחופש דיבור . " ציפינו שפקיסטאן תתערב לטובתנו " , 
אומרים מנהיגי גמו קשמיר , ואילו פקיסטאן אומרת כי אין היא רוצה עוד מלחמה 
עם הודו וקוראת לשיחות ליישוב הסכסוך . מנהיגי גמו קשמיר עונים כי כל הסכם 
שיושג ללא הסכמתם , סופו להיכשל . " נשיג את עצמאותנו בכל דרך אפשרית " , 
אמר רגה מוזפר חאן , מנהיג החזית לשחרור קשמיר , כשהוא מציג קבלות על 
רכישות נשק בסכום של 5 . 1 מליון רופי ( 07 אלף דולר ) . הוא אמר כי הנשק 
נקנה בתרומות של בני קשמיר החיים בארה"ב , באירופה ובמדינות המפרץ . 
