בון ( מיוחד ל"הארץ " ) . יושב ראש הקהילה היהודית במערב גרמניה האשים 
אתמול שתי מדינות מחוזיות ברפובליקה הפדראלית , בוואריה וסקסוניה התחתונה , 
בכך שהן נאבקות בכל כוחן נגד קליטת יהודים מברית המועצות . יושב ראש הקהילה , 
היינץ גלינסקי , ציין לעומת זאת לשבח את מערב ברלין ( שלה מעמד מקביל 
לזה של מדינה מחוזית ) שקלטה בשנתיים האחרונים כשלושת אלפים יהודים מבריה"ם . 
גלינסקי דיבר במסיבת עיתונאים של הקונגרס היהודי העולמי . הוא אמר שיהודי 
בריה"ם נתונים כיום בסכנה גוברת של אנטישמיות , וכי גם גרמניה צריכה להשתתף 
במאמץ להצלתם . יהודים יכולים להיקלט במערב גרמניה ( ולזכות במעמד מקביל 
לזה של " עולים חדשים " ) אם הם מצליחים להוכיח השתייכות ל"חוג התרבות הגרמנית " . 
למדינות מחוזיות אחדות ברפובליקה הפדראלית אמות מידה נוקשות בקביעת ההשתייכות 
הזאת , בעוד שאחרות מעדיפות לעצום עין ולהסתמך על הצהרותיהם של המהגרים 
עצמם . בעבר התגלו מקרים של זיופים מכוונים ושל ניסיונות להוכיח השתייכות 
ל"חוג התרבות הגרמנית " באמצעות עדויות קנויות . בברלין , באופנבאך ובערים 
אחרות פעלו רשתות של נוכלים שמכרו עדויות כאלה באלפי דולרים . השאלה של קליטת 
מהגרים יהודיים מבריה"ם בגרמניה הופכת לאקטואלית ככל שמתרבים הדיווחים על 
גילויי האנטישמיות בבריה"ם . שתי ערים גרמניות פרנקפורט וברלין , שבהן 
יש קהילות יהודיות גדולות יחסית פנו באחרונה לנשיא בריה"ם מיכאיל גורבאצוב 
בתביעה לפעול בצורה נמרצת כדי להגן על המיעוט היהודי בארצו . דניאל כהן - 
בנדיט ( " דני האדום " ) אחד המנהיגים של מרד הסטודנטים ב8691 , הציע 
לפני ימים אחדים שמערב גרמניה תציע את עצמה כארץ חסות ליהודים הנרדפים בבריה"ם . 
כהן - בנדיט הוא מתאם פעולות התרבות בעיריית פרנקפורט וחבר סיעת " הירוקים " . 
