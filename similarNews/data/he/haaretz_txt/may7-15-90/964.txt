( ע"ר ) . המנצח רפאל קובליק זכה לקבלת פנים נלהבת ביותר , כאשר חזר 
לצכוסלובקיה מולדתו אחרי היעדרות של 24 שנה , כדי לפתוח בסגנון נרגש את 
פסטיבל האביב השנתי של פראג . קובליק נקרא שוב ושוב אל הבמה , וזכה לתשואות 
שנמשכו עשר דקות לאחר שניצח על " מולדתי " מאת סמטאנה , בקונצרט הפתיחה 
החגיגי של הפסטיבל , שנפתח בשבת בערב ויימשך שלושה שבועות . לפי המסורת , 
נפתח פסטיבל האביב ביום השנה למותו של סמטאנה ב4881 , בנגינת " מולדתי " , 
שהולחנה בידי אבי המוסיקה הצכית , והמסמלת את המורשת המוסיקאלית של ארצו . 
בטקס הפתיחה , אמר מנהל הפסטיבל פטר אבן כי " זו הפעם הראשונה שהפסטיבל 
שוב מתקיים במדינה חופשית " . קובליק סייע בייסוד פסטיבל האביב של פראג בשנת 
64 , כאשר היה מנצח ראשי של התזמורת הפילהרמונית הצכית , אבל שנתיים לאחר 
מכן עזב את ארצו בעקבות השתלטות הקומוניסטים . קובליק בן ה - 57 חי כיום 
בשווייץ . בין המוזמנים באולם סמטנה בפראג היה גם הנשיא ואצלב האוול . בעשור 
החולף חלה ירידה חמורה ברמת הפסטיבל , ורק נגנים מעטים בעלי שם בין - לאומי 
השתתפו בו , אבל השנה הסכימו כוכבים רבים להופיע בעשרות הקונצרטים . הפסטיבל 
יינעל ב3 ביוני עם הופעתו של לנארד ברנשטיין , שינצח על הסימפוניה ה9 של 
בטהובן . 
