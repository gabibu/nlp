חברי המרכז של המפלגה הליברלית לשעבר למרכז הליכוד , היתה הדרך הדמוקרטית 
והאפשרית היחידה , והיא מעוגנת הן באמנת הליכוד והן בתקנון המפלגה הליברלית . 
כך טוענים השרים משה נסים וגדעון פת , והח"כים שרה דורון , אריאל וינשטיין , 
יהודה פרח ואוריאל לין , בפנייתם לבית - המשפט המחוזי בתל - אביב . הששה 
מבקשים לשתפם בדיון בעתירה שהגישו ישראל שלו ושלמה כהן , לפסילת ההליך של 
צירוף חברי המפלגה הליברלית למרכז הליכוד . בפנייה מודגש , כי עם פרישתם 
של חברי סיעת מודעי הם העותרים , והציבור אותו הם מייצגים , עלולים להיפגע , 
אם תתקבל הבקשה לפסילת ההליך . " כל פגיעה בהליך הצירוף שנעשה , עלולה 
לסכל את הקמת הליכוד בהתאם לאמנה שנחתמה בין הליברלים לחירות , ומשמעותה 
האפשרית הינה אף להכחיד את המפלגה הליברלית לשעבר כזרם פוליטי משפיע וקובע 
במסגרת הליכוד והמערכת הפוליטית בכלל " , טוענים המבקשים בפנייתם לבית - 
המשפט . הששה מדגישים את מעורבותם הישירה בבניין הליכוד , ואת דאגתם לייצוג 
נאות למפלגה הליברלית בתוכו , על - פי הסכם לוי - נסים . " מאמץ של שנים 
והקמתה של תנועה פוליטית שלמה וחדשה בישראל מוטלים על כף המאזניים " , הם 
טוענים . 
