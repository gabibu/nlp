ממשלת רומניה הביעה מבוכה וכעס עקב החזרת שגריר ארה"ב מבוקרשט לארצו , 9 
ימים בלבד לפני הבחירות . ואשינגטון החזירה את שגרירה ביום ששי והודיעה 
כי הצעד נעשה עקב דאגתה מדיווחים על מערכת הפחדה כנגד מועמדי האופוזיציה , 
והטילה ספק אם הבחירות יהיו הוגנות וחופשיות . דיפלומטים בבוקרשט מסרו כי 
הממשלה הזמנית הרומנית זועמת ביותר מהחזרת השגריר , אלן גרין . ראש ממשלת 
רומניה , פטרה רומאן , אמר כי גרין שאל אותו לגבי תקריות שאירעו במהלך 
מערכת הבחירות , ובנוגע לאפשרויות הגישה של המועמדים השונים לרדיו ולטלוויזיה . 
" נפרדנו ביחסים ידידותיים . הצעד האמריקאי עומד בסתירה לשיחה שקיימתי 
עם השגריר " , אמר רומאן לסוכנות הידיעות רויטרס . ראש הממשלה הרומנית הטעים 
כי החזרת השגריר היא צעד נורמלי במסגרת היחסים הדיפלומטיים . ואולם דיפלומטים 
בבוקרשט סבורים כי הצעד הוא נזיפה בפועל בממשלה הרומנית והודעת תמיכה שקטה 
במועמדי האופוזיציה . אחד המועמדים בבחירות , יון ראציו , טען אתמול כי 
מתנגדי המפלגה השלטת סובלים מהפחדה . ראציו אמר כי ביום ששי מנעו ממנו לקיים 
אסיפת בחירות בעיר אוראדיה . " באולם שבו הייתי אמור לנאום התאספו הרבה 
אנשים חמושים באבנים ובבקבוקים ריקים והחלו להיאבק עם תומכי " אמר . לדבריו , 
רק שוטרים מעטים נראו בסביבה , ולא נעשה שום ניסיון להשתלט על הקהל . 
ראציו , שנטש את הכינוס , אמר : " זאת לא היתה פעם ראשונה , זה כבר 
קרה בעבר " . הוא הוסיף כי לפני כשבוע הותקפה אשתו ברחובות בוקרשט , וכי 
זכוכיות מכוניתה נופצו . קפידבינגם אתמול לא נערכה הפגישה המובטחת בין נשיא 
רומניה , יון אילייסקו , ונציגי המפגינים החוסמים מזה שלושה שבועות את 
הכיכר המרכזית של בוקרשט . דובר הנשיא טען שנציגי המפגינים לא הגיעו לפגישה 
במועד שנקבע לה ואילו לדברי המפגינים הם כלל לא הוזמנו לפגישה . דומה כי 
שני הצדדים מסכימים רק בנקודה אחת : שאין ביניהם הסכמה . אפילו על צורת 
הפגישה חלוקות הדעות אילייסקו דוחה את תביעתם התקיפה של המפגינים שמהלך 
הפגישה יצולם במצלמת וידיאו . המפגינים תובעים לדחות את הבחירות שנועדו להתקיים 
ב02 במאי ולאסור על פעילים בכירים לשעבר של המפלגה הקומוניסטית ועל אנשי 
" הסקוריטאטה " להציג את מועמדותם בבחירות . אילייסקו דחהבאורח חד משמעי 
את שתי התביעות והכריז שלא יבטל את מועמדותו לתפקיד הנשיא . 
