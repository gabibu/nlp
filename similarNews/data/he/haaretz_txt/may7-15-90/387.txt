בצמרת המפד"ל בטוחים כי ניתן יהיה לשכנע בסופו של דבר את הליכוד ומפלגת העבודה 
להביא להקמת ממשלת אחדות לאומית , על בסיס המסמך המדיני שגובש במפד"ל והוצג 
אתמול בפני ראש הממשלה יצחק שמיר וראשי מפלגת העבודה שמעון פרס ויצחק רבין . 
ראשי מפלגת העבודה דרשו מהמפד"ל להכניס מספר שינויים במסמך כתנאי לדיון 
אפשרי , ואילו שמיר אמר כי " קשה לקחת כלי שנשבר ולאחות את שבריו מחדש " . 
ההערכה במפלגת העבודה היא כי אם יפעל פרס נגד הצטרפות לממשלת אחדות או יציב 
תנאים שלא יאפשרו את הקמתה , כגון הכרזתו אתמול מחדש כי תנאי להקמתה הוא 
מתן תשובה חיובית לבייקר , עשוי רבין להביא את העניין להכרעה חשאית במרכז 
המפלגה . היום אחר - הצהרים ייפגשו נציגי המפד"ל פעם נוספת עם ראשי הליכוד 
והמערך , ואילו מחר תתכנס לשכת המפד"ל לקבוע סופית את עמדתה . אם יתברר 
כי אין אפשרות להביא לאחדות , תתקבל ככל הנראה החלטה לתמוך בממשלה צרה בראשות 
הליכוד . קפידבינבהצעת הפשרה של המפד"ל שבעה סעיפים , ולפחות אמש נראה כי 
המוקש הגדול , לפחות מבחינתה של מפלגת העבודה , הוא הסעיף השביעי , הקובע 
כי ראש הממשלה יפנה לכל המפלגות ( הציוניות והחרדיות ) ויזמינן להצטרף 
לממשלה . טענת המערך היא כי בכך יופר האיזון בממשלה , וישיבת אנשיו בה 
תהיה בלתי - אפשרית . המסמך המדיני של המפד"ל גובש אתמול בבוקר לאחר דיון 
בסיעת המפד"ל בכנסת , על - ידי צוות שכלל את השר זבולון המר , את חברי 
הכנסת חנן פורת ויגאל ביבי ואת המזכיר המדיני של הסיעה שאול יהלום . לאחר 
מכן פנו ראשי המפד"ל לראש הממשלה והציגו את המסמך בפניו . שמיר הקשה , 
האם הקמתה של ממשלת אחדות אפשרית עתה , אך הבטיח לשקול את הצעת הפשרה שהוגשה 
לו , ואמר כי יכנס הבוקר את צוות המו"ם של הליכוד לדון בה . קשה יותר היתה 
פגישתם של נציגי המפד"ל עם ראשי מפלגת העבודה , אמש . אלו טענו כי המסמך 
משקף יותר את עמדות הליכוד . במיוחד הסתייג מהמסמך ח"ך שמעון פרס , שהתרעם 
בעיקר כלפי הסעיף השביעי , כאמור , בטענה שקיים חשש סביר שתנועת שינוי , 
מפ"ם ורץ לא יצטרפו לממשלה שכזו , ואילו צומת והתחייה יהיו חברים בה , 
ואזי יתקבלו בממשלה הכרעות מדיניות שמפלגת העבודה לא תוכל לחיות עמן . 
המזכ"ל ח"ך מיכה חריש אמר כי הצעת המפד"ל עלולה להעמיד את מפלגת העבודה במצב 
בלתי - אפשרי . נכון יותר לקבלת הצעתה של המפד"ל היה ח"ך רבין . הוא רק 
דרש להוסיף לסעיף הראשון פסקה הקובעת כי מדיניות הממשלה תושתת גם על החלטת 
הקבינט המדיני מיום 6 בנובמבר 9891 להשיב בחיוב לארה"ב על חמש הנקודות של 
בייקר ( לא על אותן שאלות שהביאו לנפילת הממשלה . א ש ) . רבין אמר כי 
חשוב שהחלטת קבינט זו תובא בקווי היסוד של הממשלה . נציגי המפד"ל השיבו 
כי אין סיבה שלא לעשות זאת . בתום הפגישה הבטיח פרס לראשי המפד"ל תשובה 
על המסמך שהגישו , לאחר התייעצות שיקיימו הבוקר שרי מפלגת העבודה לשעבר . 
קפידבינלאחר פגישה זו טענו מקורבי רבין כי הצעת המפד"ל חיובית בעיקרה . 
ח"ך חנן פורת אמר כי מתן תשובה חיובית לבייקר במסגרת ממשלת האחדות העשויה 
לקום אינו מעשי , ודרישה שכזו עלולה לסכל את הקמתה של הממשלה . מזכ"ל המפד"ל 
ח"ך הרב יצחק לוי אמר : " התרשמנו שיש בסיס להידברות , אולם הקשיים גדולים 
יותר במפלגת העבודה , שם פרס ורבין אינם משדרים על גל אחד " . שאול יהלום 
אמר כי בסיס הצעת הפשרה הוא להחזיר למתכונתה את הממשלה הקודמת , אך בהרכב 
שונה . בצמרת מפלגת העבודה נשמעו אתמול תמיהות על עמדותיו של פרס , ובעיקר 
על האולטימטום מצדו למתן תשובה חיובית לבייקר . שלשום אמר פרס כי בייקר 
הוא רק סיסמה , וכי חשוב שיתקיים המפגש בקהיר ותהיה בין הליכוד למפלגת העבודה 
הסכמה על הרכב המשלחת הפלשתינאית , ודבריו אלה של פרס פורסמו אתמול בהבלטה 
בכל כלי התקשורת . והנה אתמול בבוקר הכחיש פרס את דבריו , גם בשידור ישיר 
ברדיו , וטען כי לא שינה את עמדתו והוא עדיין תובע תשובה חיובית לבייקר . 
קפידבינלשכתו של פרס פרסמה אתמול הבהרה האומרת כי מכתב הרב עובדיה יוסף הנו 
הבסיס שיוכל לאפשר כינונה של ממשלת אחדות . פרס ביקש להזכיר כי מטרת המהלך 
המדיני שנקטע בשבועות האחרונים היתה להביא לדיאלוג בין ממשלת ישראל לבין 
משלחת פלשתינאית . שאלות בייקר נועדו לאפשר קיום מפגש זה , שכן הן עוסקות 
בנושא אחד ויחיד : בירור הסכמת ישראל להרכב המשלחת הפלשתינאית , כפי שהתגבש 
במהלך החודשים הרבים של מו"ם בסיוע מזכיר המדינה . לפיכך פרס אינו רואה 
מקום לכל שינוי בהחלטת לשכת מפלגת העבודה הקובעת כי המערך יוכל להשתתף בממשלת 
אחדות , אם זו תחדש את תהליך השלום על - ידי אמירת כן לבייקר . בהופיעו 
אתמול בתוכנית " ערב חדש " בטלוויזיה הלימודית אמר פרס כי הסיבה בגינה 
עזבה מפלגת העבודה את הממשלה היתה אי מתן תשובה חיובית לבייקר , והיא תשוב 
אליה רק עם מתן תשובה זו . " יש למפלגת העבודה החלטת לשכה מפורשת וכולם 
חייבים לכבד אותה " , אמר . 
