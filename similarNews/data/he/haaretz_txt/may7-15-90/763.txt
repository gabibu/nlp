חשובה יותר מהודעת גורבצוב השבוע על הצורך בפרסטרויקה גם בצבא הסובייטי 
היתה התמיכה של מיניסטר ההגנה הגנראל יאזוב , דובר צמרת הקצונה , שהדגיש 
כי לקיצוץ במספר החיילים חייבת להתלוות מודרניזציה של החימוש , למען הגברת 
כושר ההגנה של הכוחות המזוינים . אין ספק , כי גורבצוב ויאזוב מודעים לצורך 
להעלות את יוקרת הצבא בחברה הסובייטית . העובדה שהצבא עובר משבר ארגוני ומוראלי 
אינה עוד בגדר סוד . אי יכולתו של המשק הסובייטי לעמוד במירוץ החימוש עם 
ארה"ב היתה בשעתו מהסיבות העיקריות שהניעו את גורבצוב להכריז על הפרסטרויקה 
ועל קץ העימות החזיתי עם המערב . ההפוגה הבין - לאומית אפשרה לקצץ את תקציב 
הביטחון הסובייטי בכ%5 , 41 לשנת 0991 . זה כלל הקטנת הצבא ברבע מיליון 
חיילים אשתקד ובעוד חצי מיליון השנה . הקיצוצים גרמו למורת רוח , הן בצמרת 
והן בקרב הקצונה הבינונית והזוטרה . מלבד חששות מפני החלשת כוחה הצבאי של 
בריה"ם , קיים גם חשש רציני בקרב אלפי קצינים , מגנראלים ועד סגנים וסרנים , 
שהם ימצאו עצמם מחוסרי עבודה ולעתים גם מחוסרי דיור אחרי שחרורם . הוצאת 
הכוחות הסובייטיים ממזרח אירופה מחמירה את הבעיה , כי החוזרים חייבים לוותר 
על רמת חיים גבוהה יחסית ממנה נהנו בזכות מעמדם , במה שהיו בעבר ארצות גרורות . 
המוראל בצבא נפגע כבר קודם , בעקבות הנסיגה מאפגניסטאן , וקבלת הפנים העוינת 
לה זכו החיילים החוזרים . התסיסה הלאומית ברפובליקות השונות פגעה אף היא 
בצבא . העריקה הגוברת של המגויסים מהרפובליקות האתניות קיבלה גושפנקה מהתנועות 
הלאומניות בארצות הבאלטיות , בארמניה , בגרוזיה וברבות מהרפובליקות המוסלמיות 
והיא מתחילה ליצור בעיה גם ברוסיה עצמה . יש גם מורת רוח גוברת בקרב החיילים 
מתפקידי השיטור לדיכוי התנועות הלאומיות . גורבצוב מנסה לגייס את תמיכת הגנראלים , 
בייחוד הצעירים והמשכילים שבהם , לשינוי פני הצבא האדום : צבא " רזה " 
יותר , מקצועני יותר ומודרני יותר . הוא מקווה לפייס את הקצונה על - ידי 
הפניית חלק מהתקציבים שייחסכו על כוח אדם , לזירוז חידוש החימוש ולהעלאת 
רמת ההשכלה של הקצינים והחיילים . זו משימה קשה גם כשהכל משתפים פעולה . 
היא קשה שבעתיים כשכמעט כל הדרגים חוששים לפגיעה כלכלית וחברתית מהרפורמות . 
התמיכה הפומבית של הגנראל יאזוב ברפורמות תסייע לגורבצוב . אך נותר עדיין 
לראות איך היא תשתקף במטות וביחידות בשטח . 
