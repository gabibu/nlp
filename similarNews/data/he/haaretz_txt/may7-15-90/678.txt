במגזר העסקי ינוהל מו"ם ענפי בין כל איגוד מקצועי לבין המעסיקים הישירים , 
במקום הסכם מסגרת מגמה זו מתגבשת בחוגי המזכירים הארציים של האיגודים המקצועיים . 
אתמול נערכה התייעצות בין המזכירים לבין ראשי האגף לאיגוד מקצועי , הברפלד 
וסגניו מאיר גת ואפרים זילוני , ובימים הקרובים יימשכו הדיונים כדי לקבוע 
את מדיניות השכר לקראת פתיחת המשא ומתן . בעת חתימה על הסכם תוספת היוקר , 
הודיעו ראשי לשכת התיאום של הארגונים הכלכליים , כי בדעתם לתבוע מההסתדרות 
לנהל משא ומתן ענפי ולא ארצי בשל השוני הניכר בין ענפים שונים מבחינת רווחיותם 
ויכולתם לשאת בתוספות שכר . אף שהנושא לא עוגן רשמית בהסכם , הושגה כבר 
אז הבנה בנושא זה בין ההסתדרות לבין המעסיקים הפרטיים , ובכך נסללה הדרך 
לחתימה על הסכמי השכר . 
