מפעל " פניציה אמריקה ישראל " עלול לסגור את שעריו אם הממשלה תאשר החלטות 
צפויות בדבר ביטול מגבלות על יבוא ממזרח אירופה ויבוא מבנים טרומיים מושלמים 
לצורך קליטת העלייה מסר ל"הארץ " עודד טירה , נשיא החברה . המפעל , המעסיק 
כעת 052 עובדים והעוסק בייצור זכוכית שטוחה וזכוכית ביטחון , עבר בשנים 
האחרונות תהליך הבראה מקיף שכלל פיטורי מחצית העובדים . בסוף 9891 נרכש 
המפעל , שהיה בבעלות קונצרן " כור " , על ידי איש העסקים דוד הרמלין מדטרויט . 
לדברי עודד טירה נתונה החברה כבר עתה בתהליך חשיפה הדרגתי מול השוק האירופי 
המשותף , תהליך שבא לידי ביטוי בביטול מוחלט של המכס והגדלה משמעותית במכסות 
היבוא , בשיעור המוערך על ידי טירה בכ%05 בשנתיים וחצי האחרונות . החברה , 
שפועלת תוך עודף כושר ייצור , יכולה לעמוד בלוח הזמנים הנדרש כדי לספק 
זכוכית לבנייה לעולים , ואף הציעה למשרד לספק לה את הזכוכית במחירים נמוכים 
מהרגיל . נשיא החברה עצמו מציין כי חברתו אינה מסוגלת להתמודד ביבוא מתחרה 
ממזרח אירופה , שם המחירים מסובסדים ואינם משקפים תחרות הוגנת במוצרים המיוצרים 
על ידי עובדים החיים ברווחה המקובלת במערב . הצורך בדיור לעולים עבור גלי 
העלייה הצפויים , והסיכויים לרווחים נאים לחברות בנייה שיבנו לעולים , 
מביאים אנשי עסקים וחברות בנייה שלא בנו עד כה למגורים לגלות עניין בהקמתן 
של חברות משכנות . חברת מלונות ים סוף , בשליטתו של המלונאי אלי פאפושדו , 
הגיעה בימים אלה להסכם עם חברת " מנרב אינטרנשיונל " להקמה של חברה משכנת . 
יצוין כי החברות המשכנות רשאיות לבנות במסגרת תוכנית הבנייה של משרד הבינוי . 
חברת " מנרב אינטרנשיונל " היתה בעבר בשליטת חברת " מנרב " , שמניותיה 
נסחרות בבורסה . החברה נמכרה לאיש העסקים מוטי תגר , שהיה ממנהליה ובעליה 
של חברת " רסקו " , הנתונה כעת בקשיים ; ולאיש העסקים אפרים הניג , שהיה 
בעבר מנכ"ל חברת יובל גד , שבבעלות כור , הנתונה אף היא בקשיים ואינה פעילה 
כיום . הפעילות של " מנרב אינטרנשיונל " מתרכזת בעיקר בדרום אפריקה , 
אך כעת מבקשת חברה זו , יחד עם חברת " סונסטה בילדינג " , שהיא חלק 
מחברת מלונות ים סוף , לבנות למגורים . על פי ההסכם שהושג בין שתי החברות 
הן יקימו חברה משותפת , שתפעל בייזום ובפיתוח . במסגרת זו התחייבה סונסטה 
בילדינג לממן רכישת זכויות במקרקעין ובנייה עליהם של דיור . בשלב ראשון 
הוחלט לבנות 001 דירות בהשקעה של מיליון דולר . האגודה להנדסה אזרחית , 
משרד הבינוי והשיכון , מרכז הקבלנים ומרכז הבנייה הישראלי יוזמים לאמצע 
חודש יוני כנס ראשון מסוגו לעידוד הבנייה המתועשת ולזירוז תהליכי בנייה . 
יוזמי הכנס מקווים כי בשני ימי פעילותו יימסר לציבור המשתתפים ארכיטקטים , 
מהנדסים , קבלנים ויזמים מירב המידע העדכני הקשור בשאלה כיצד ניתן לקצר 
את משך הבנייה באופן היעיל והמשתלם ביותר . הכנס ישלב הרצאות , סימפוזיונים 
וסדנאות , בצד מערכות תצוגה , שבהן יוצגו שיטות ואמצעים חדישים לבנייה 
מהירה ומתועשת . במרכז הכנס תינתן סקירה על הישגי הבנייה המתועשת המהירה 
בצרפת ובארה"ב וכן תהיה תצוגה של אמצעי בנייה כמו אלמנטים טרומיים , תבניות 
מתוחכמות וחומרים חדשים . 
