הוויולן דניאל בנימיני , הפורש בסוף עונה זו לגמלאות מתפקיד נגן הוויולה 
הראשי של התזמורת הפילהרמונית הישראלית , יכהן החל ממחצית חודש אוגוסט כמנכ"ל 
ויועץ מוסיקאלי של תזמורת סימפונית ירושלים , רשות השידור . בנימיני יחליף 
בתפקיד זה את אייב כהן . בנימיני הצטרף לפילהרמונית הישראלית עם תום מלחמת 
השחרור , והיה במשך שנים רבות נגן ויולה ראשי ואף חבר הנהלת התזמורת . 
תפקידו החדש כמנכ"ל תזמורת סימפונית ירושלים יכלול גם תפקיד של יועץ מוסיקאלי , 
שהיה עד עתה בידיו של המנצח לורנס פוסטר , שיהיה מעתה מנהלה המוסיקאלי 
של התזמורת . עיתוי כניסתו של בנימיני לתפקיד נקבע כאמצע אוגוסט , כי בראשית 
אוגוסט הוא משתתף כאחד הנגנים ב"ימי המוסיקה הקאמרית בגליל העליון " . בנימיני 
מונה לתפקידו על - ידי הנהלת העמותה של התזמורת הסימפונית , אף - על - פי 
שטרם הושלם מעבר של התזמורת , שהיתה מחלקה של רשות השידור , לניהול בידי 
עמותה עצמאית . 
