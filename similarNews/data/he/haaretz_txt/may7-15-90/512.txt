שירתתי , אבל לאחר שבית - משפט כפה זאת עלי . אני הייתי בין סרבני הגיוס 
הראשונים בעדה הדרוזית . נפסק לי אז קנס של 000 , 5 ל"י . שילמתי וגם אולצתי 
לשרת שירות צבאי מלא . לעסקנים יש אינטרסים משלהם לטייח את המציאות , אבל 
הסירוב לשרת בצה"ל הולך וגובר בקרב בני העדה . משחוקק החוק , היו מרבית 
בני העדה נגדו . מי שמכר אותנו היתה קבוצה של עסקנים שדאגו לכיסא ולקידום 
מעמדם האישי . אחר - כך השלימה מרבית העדה עם החוק והרוב התגייסו לשרת , 
אבל בשנים האחרונות , וביתר שאת מאז מלחמת לבנון ועם פרוץ האינתיפאדה תופעת 
סרבנות הגיוס גוברת בקרב העדה הדרוזית . אנחנו אספנו חתימות של כ000 , 8 
דרוזים התומכים בוועדת היוזמה הדרוזית ובעקרונותיה . הכמות הזו לא מהווה 
רוב של העדה המונה כ000 , 06 נפש , אבל מדובר ברוב מקרב הצעירים הדרוזים 
בגיל הגיוס . מספר המשתמטים מגיוס מגיע לכמה מאות . רק בעוספייה ידוע לי 
על 081 סרבני או משתמטי גיוס . יש כאן עניין עקרוני מאוד . אנחנו לא חושבים 
שיש הצדקה להפרד ומשול , שעושים בין הדרוזים למוסלמים ולנוצרים . כולנו 
בני העם הערבי . זה שטוענים שיש קשר דם בינינו לבין היהודים ומביאים כהוכחה 
את התנ"ך זה לא נכון . בנוסף לכך אנחנו לא חושבים שאזרחים סוג ב צריכים 
לשרת בצה"ל . הסרבנות לשרת בצבא היא עקרונית ולא שייכת לדרישה שלנו להטבת 
תנאים . את הטבת התנאים אנו דורשים בזכות ולא בחסד , בהיותנו אזרחים שווים 
במדינה הזו . עסקנים בודדים מוקיעים , אבל אנחנו רואים בהם גייס חמישי . 
התמיכה הרחבה , שאנחנו זוכים לה היא העדות הנאמנה ביותר להלך הרוח המנשב 
כיום בעדה . נכון שלפני כמה שנים היינו קבוצה מאוד יוצאת - דופן . אבל 
אם היינו מתמודדים היום בבחירות היינו זוכים לתמיכה מוחצת בקרב העדה . היום 
צעיר דרוזי כבר אינו מתגאה במדי צה"ל , כאשר הוא רואה את חבריו המסיימים 
את הצבא , נזרקים לכלבים , ללא תעסוקה , ללא אדמה שנלקחת מהם , ולא תשתית 
ראוייה למגורים . נכון שגם בסקטור היהודי יש בעיות כלכליות , אבל בגלל הקיפוח , 
הבעיות שלנו חריפות פי שבעה . אבל גם אצלכם היהודים קיימת תנועת " יש 
גבול " . אנחנו " יש גבול " דרוזי . צעירים דרוזים עושים היום כל שביכולתם 
כדי להשתמט משירות . אחת הדרכים היא להצהיר על דתיות , כפי שנהוג לגבי 
בחורי ישיבה יהודים . הולכים לשייח אמין טריף , מקבלים אישור כי לומדים 
דת ומשיגים פטור . אחרי שש שנים מפסיקים להתחזות כשאיום הגיוס מאחוריהם . 
