הבעיה של הממשל הישראלי בשטחים היתה , שהאוניברסיטאות הפכו לאחד מכלי הנשק 
של ההתקוממות . הקמפוסים נתפסו מלכתחילה כמוקדים של תסיסה וחתרנות לאומית 
פלשתינית , וכמרכזי התארגנות במסגרות אזוריות . פעיל סטודנטים אמר פעם , 
כי הפלשתינאים חבים תודה לישראל , על שהקימה את שתי המסגרות המרכזיות לטיפוח 
התודעה הלאומית הפלשתינית : בתי הכלא והאוניברסיטאות . עד 7691 לא היתה 
בשטחים אוניברסיטה מקומית . כיום ישנן שבע שש בגדה ואחת בעזה . כמה מן 
האוניברסיטאות נסגרו לתקופות ארוכות לפני האינתיפאדה , אבל לא היתה עד היום 
סגירה קולקטיווית כה ממושכת . במחצית השנה הראשונה של ההתקוממות , ראו 
הסטודנטים בהפסקת הלימודים קורבן מזערי בהשוואה להישגים הגדולים . כשעושים 
מדינה , הלימודים הם עניין זניח . אבל צווי הסגירה לאוניברסיטאות חודשו 
פעם שנייה , שלישית ורביעית , והפכו לעניין שבשיגרה . לפתע גילו הפלשתינאים 
איך גדל דור של חסרי השכלה . אף פלשתינאי בר - דעת לא רצה בשוב הגאהליה 
תקופת הבערות שקדמה לאיסלם , והנהגת האינתיפאדה התחילה להשמיע קולה בזכות 
השיבה ללימודים . בעזה הצליח החמאס לאכוף שקט בכל מוסדות הלימודים , אבל 
בגדה לא היתה הנהגה ריכוזית וחזקה , שתוכל לאכוף שקט . בשנה האחרונה התפתחה 
באוניברסיטאות בגדה תופעת הלימודים במחתרת . עשרות קורסים נפתחו בבתים פרטיים 
בצנעה ובקבוצות קטנות . ד"ר גבי ברמקי , נשיא אוניברסיטת ביר זית , סיפר 
כי בתום שנתיים של לימודים במחתרת , הספיק המוסד להעניק 052 תעודות בוגר 
לתלמידים , ללא טקסים . מאות בעלי אמצעים יצאו ללמוד בחו"ל ומאות אחרים 
מצאו עצמם במה שהפלשתינאים מכנים " האוניברסיטה ללאומיות פלשתינית " , בתי 
הכלא והמעצר הישראליים . המינהל האזרחי ניסה בהתחלה לפעול נגד תופעת הלימודים 
במחתרת , אך הפסיק לחלוטין בהמשך . את פתיחת האוניברסיטאות מגדירים כסיכון 
מחושב ומקווים כי האינטרס הפלשנאי יכתיב שקט יחסי . 
