כוויית ( ע"ם וע"ר ) . ממקור דיפלומטי מערבי בכיר נודע לעיתון הכווייתי 
" אל - סיאסה " , כי המעצמות המעורבות בקבלת ההחלטות בעניין לבנון , דנו 
במסגרת כללית לפתרון המשבר הלבנוני , אשר זכתה בהסכמת המדינות המעורבות 
באיזור . קווי היסוד של מסגרת הפתרון הם : ביירות רבתי היא בירתה של כל לבנון 
ומרכז לכל הסמכויות . לבנון תחולק למחוזות , תוך שמירה על אחדותה , ריבונותה 
ועצמאותה . זאת , על - פי משטר המבוסס על דה - צנטרליזציה מורחבת , שאינה 
כוללת כל צורה של פדרציה או כל נוסחה אחרת שתיצור קנטונים . כל המחוזות יהיו 
כפופים לחוקים הכלליים ולממשלה מרכזית חזקה בביירות . הכוחות המזויינים 
הלגיטימיים ייטלו את האחריות לשמירת הביטחון , אכיפת החוק ויישוב מהומות 
בכל מחוזות המדינה . בראש כל מחוז יעמוד מושל , שימונה על - ידי הממשלה 
המרכזית . לצידו תעמוד קבוצת עוזרים לכל התחומים . בכל מחוז תוקם מועצה , 
שחבריה ייבחרו , ומתפקידה יהיה לדון ולטפל בצרכי המחוז עם המושל , ולייצגו 
בפני הממשלה המרכזית , במידה והדרישות חורגות מסמכויותיו של המושל , או 
שהן מעבר ליכולתו לממשן . לא יהיו שינויים בגבולותיה של לבנון כמדינה עצמאית 
ובעלת ריבונות מלאה . לאף כח מזוין , שאינו לבנוני , לא תהיה כל סמכות 
בשטחי לבנון . הוא הדין לגבי הכוחות הבלתי - חוקיים . מכך עולה , שיש 
להוציא את כל הכוחות המזוינים , שאינם לבנונים , מלבנון ולפזר את כל המיליציות 
המזוינות במדינה . לבנון תנרמל את יחסיה עם שכנותיה ותסדיר את בעיית גבולותיה . 
ל"אל - סיאסה " נודע , כי על - אף ההסכמה הסופית , שהתקבלה לגבי מסגרת 
הפתרון המוצעת עבור משבר לבנון , יישום הפתרון לא יצא לפועל לפני תחילת 
שנת 29 . לכן יתכן כי לבנון תעמוד עדיין בפני התערערות במצבה , לפני מועד 
זה . המדינות המעורבות בקבלת ההחלטה , סבורות כי אין להעניק ללבנון אף הישג , 
לפני שיובטח לפלשתינאים הישג מסויים ובטוח . זאת , כיוון שאין להכניס 
את לבנון לתהליך של פתרון , לפני שמכניסים את המשבר האזורי לתהליכי טיפול . 
כיוון שלדעתן דרושה כשנה בטרם יוכל המשבר באזור להכנס לתהליכי טיפול , 
על לבנון להימנע מתהליך הפתרון לפני תקופה זו . תקופת הביינים הזו צריכה 
לשמש להשגת נורמליזציה ולהכנות לקראת תחילתו של תהליך הפתרון האמיתי . בבירות 
עצמה נמשכו אתמול המאבקים בין המחנות הנוצרים היריבים בלבנון , שהחליפו 
ביניהם יריות מנשק קל . לדברי מקורות פוליטיים , מתכוננים המחנות היריבים 
ל"קרב מכריע " ביניהם , אחרי שלושה חודשי התנגשויות במובלעת הנוצרית שבמזרח 
ביירות ומסביב לה . " הפצע עמוק מכדי שאפשר יהיה לרפא אותו . למרות ההפוגות , 
מתכוננים שני הצדדים לקרב מכריע . הסיכויים לפתרון פוליטי למאבק על הכוח , 
הם אפסיים " , אמר נציג ממשלתי בכיר במערב ביירות המוסלמית . שלשום הפגיזו 
כוחותיו של הגנראל עאון ואנשי המיליציה הנוצרית אלה את אלה , במשך שש שעות , 
בטנקים , תותחים ורקטות כבדות . בחילופי ההפגזות האלה נהרגו יותר מ12 
בני אדם ונפצעו יותר מארבעים . עדים מסרו , כי שני הצדדים אימנו מחדש את 
אנשיהם והביאו תגבורות . גם דיפלומטים מסרו , כי שני הצדדים היריבים תוגברו 
הצבא גייס מאות מתומכיו של עאון ואימן אותם , בעוד המיליציה הנוצרית הציבה 
נשק נוסף בחזיתות . בהפגזות שהיו שלשום נפגעו בתי - חולים , נגרמו דליקות 
בעשרות בתים ועלו באש מכוניות . שבעה בנים של שתי משפחות שהסתתרו , נהרגו 
כאשר פגז חדר למקלט התת - קרקעי שלהם . עאון מפקד על כ000 , 51 חיילים נוצרים , 
לעומת 000 , 01 לוחמים במיליציה הנוצרית של געגע . יותר מאלף אנשים נהרגו 
ו000 , 3 נפצעו , בקרבות מאז סוף ינואר . 
