ביום השלישי לעדותו של האלוף עמרם מצנע , בבית הדין המיוחד במטכ"ל במשפטו 
של אלוף משנה יהודה מאיר , נחשפה שורה ארוכה של מקרים חריגים שלא פורסמו 
בתקשורת , בהם הוכו תושבים ערבים על ידי חיילים באופן חמור יותר מהמקרים 
בחווארה ובבייתא שבהם נאשם אל"ם מאיר . בתחילת החקירה הנגדית חזר האלוף מצנע 
והדגיש כי לא ידע על האירועים בכפרים חווארה ובייתא , אלא רק כעבור עשרה 
חודשים . לדבריו , רק כאשר קרא את העדויות במצ"ח . במהלך החקירה הנגדית 
הביא הסניגור עו"ד אמנון גולדנברג שורה ארוכה של מעשים שבהם היו מעורבים 
חיילי צה"ל בהכאת תושבים ערבים . להלן ארבעה מקרים שבהם נתבקש האלוף מצנע 
להגיב : בינואר 88 בכפר עדיק , הגיעו חיילים לכפר , הוציאו תושבים מקומיים 
מבתיהם והיכו בברזלים על פי רשימות של חוקרי שב"ך , שנמסרו לחיילי צה"ל . 
לדברי הסניגור מצבם של התושבים היה אנוש . בתגובה למקרה זה הגיב מצנע : 
" הנושא הזה לא מוכר לי " . הסניגור : " אולי הוא לא מוכר לך בגלל שהוא 
לא נחשף לתקשורת " . מצנע : " אין קשר בין חקירה לתקשורת " . האלוף מצנע 
אומר עוד כי " לא היו מקרים שבהם הוריתי שלא לפתוח בחקירה . בכל מקרה של 
חריג , היתה חקירה והיו הרבה מקרים כאלו " . מקרה אחר שמציין עו"ד גולדנברג : 
בקלקיליה במזבלה בחלחול , נלקחו ערבים במשאית לוואדי , ושם שברו להם את 
העצמות . 51 ערבים נשארו במקום עם עצמות שבורות ופצעים קשים . מקרה שלישי : 
גדוד של גולני שהיכה תושבים ברמאללה על קיר המכות . הקיר שלשם הובאו תושבים 
ערבים והוכו על ידי חיילים . כך על פי טענת הסניגור . בעקבות המקרה הזה 
הודח מפקד . מקרה רביעי : השארת עצירים לקפוא מקור במתקני השהיה בחברון . 
בחלק מהמקרים , אומר האלוף מצנע : " לא ידוע לי " , ובחלקם הוא מאשר , 
כי היו מקרים ולראיה הודחו מפקדים . קפידבינעו"ד גולדנברג שואל : " באיזה 
צבע הם לבן , שחור , אפור ? " מצנע : " הם מעבר למותר " . הסניגור 
מקשה ומבקש מהאלוף : " אני מבקש לצבוע אותם " . האלוף לא משיב . עו"ד גולדנברג : 
" האם היו משאירים עצורים רבים לקפוא מקור בחברון ? מצנע : " נכון . 
היו עצירים במתקני ההשהיה , היו מקרים של הכאה גם בדרך למתקני ההשהיה וגם 
במתקנים עצמם , הוצאתי הוראות ונהלים . מינינו קצינים אחראים " . גולדנברג : 
" האם לא נראה לך , אם אני מצרף את כל המקרים החריגים הללו , שיש יותר 
מדי חריגים ? מצנע : " אני יכול לתת לך דוגמאות נוספות , היו יותר מדי 
מקרים חריגים ממה שציפיתי . גולדנברג : " האם ידוע לך שניתנה הנחיה לקחת 
אנשים על פי רשימות של שירות הביטחון הכללי ? מצנע : " לא היתה הנחיה כזאת , 
אני לא זוכר ספציפית מקרה כזה , אך אני זוכר שדיווחים כאלה נמסרו . אין 
לאף איש שב"ך אישור לתת הנחיות לחיילים בשטח , אני הנחיתי בצורה חד - משמעית , 
שזה אסור מבחינת החוק " . הסניגור : " יש מפקדים בשטח , ששמעו אותך אומר : 
לשבור ידיים ורגליים . צריך לפרק להם את העצמות " . אמרת " המכות הם 
במטרה להעניש " . מצנע משיב : " לא זוכר , ולא סביר שאמרתי זאת " . קפידבינאחר 
כך שוב חוזר עו"ד גולדנברג למקרה נוסף של פגיעה בערבים . פינוי של ציר באזור 
יהודה ושומרון ופגיעה ברכושם של ערבים . מצנע : " זכור לי המקרה הזה . 
המ"ף הושעה , אך מאוחר יותר הוחזר לתפקידו " . בהתייחסו לאל"ם מאיר , 
חזר והדגיש האלוף מצנע , כי היו לו ויכוחים רבים עם הנאשם , מאחר ואל"ם 
מאיר רצה יותר חופש פעולה . מצנע מדגיש כי הוא נתן את הפקודות האחרונות 
והבהיר אותם באופן ברור . לאחר העדות הפתוחה של מצנע , העיד האלוף בדלתיים 
סגורות . עדותו נמשכה עד לשעות המאוחרות של הלילה . הבוקר אמור האלוף מצנע 
לחזור ללימודים בארה"ב . עד התביעה הבא הוא תא"ל זאב לבנה , אשר ייחקר בחקירה 
נגדית על ידי סניגורו של אל"ם מאיר . 
