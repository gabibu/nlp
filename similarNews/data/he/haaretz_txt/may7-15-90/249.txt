ילוסופיית הרפואה הסינית קושרת את המין והמיניות ליסוד האש . האש מזוהה 
עם חום , עם מגע ועם התלהטות יצרים . חום מאופיין כיאנג וקור כין . הין 
והיאנג הם כוחות הפועלים במשולב בעולם , סותרים ומשלימים זה את זה . בריאות , 
לפי הרפואה הסינית , היא מאזן נכון של ין ויאנג , ומחלה היא תוצאה של 
הפרת האיזון ברמה הפיסית או הנפשית . על הין והיאנג ועל מסתורי האורגניזם 
דיבר ד"ר יאיר מימון ביום עיון , שערכה המועצה הציבורית לתזונה ולאורח חיים 
בריא , בבית - סוקולוב בתל - אביב . ד"ר מימון עוסק בטיפולים לפי שיטות 
הרפואה הסינית במכון פרטי ובמסגרת היחידה הנאורולוגית בבית - חולים " הלל 
יפה " , ומרצה על נושא זה בפני רופאים מדיציניים במרכז להשתלמויות במדעי - 
הבריאות שליד אוניברסיטת בר - אילן . הוא האיר זווית שונה ומרתקת על הפיסיולוגיה 
לפי הפילוסופיה הסינית , המייחסת , למשל , את העקרות להתקררות במישור 
הנפשי או במישור הגופני , שאז ניתן לחוש בקור שברחם במגע יד . החכמים הסינים 
פיתחו רעיונות ושיטות להארכת תוחלת החיים על תפקודיהם המיניים של גברים ונשים . 
עודף מיניות אצל גברים נחשב בעיניהם למחולל מחלות , בהנחה שככל שגבר מאבד 
עוד מזרעו , כך הוא מחליש עוד את כוחו . לכן טרחו והמציאו טכניקות מיוחדות 
כדי לאפשר לגברים לבוא על סיפוקם בלי לאבד מזרעם ומאונם . לידות נתפסו כמקור 
לאובדן אנרגיה חיונית אצל נשים , ולפחות מטעם זה אין לידה בגיל מבוגר מומלצת 
ברפואה הסינית , כמו גם ברפואה המערבית . ד"ר מימון סיפר שאכן הירבה לפגוש 
בקליניקה שלו נשים רבות שהתלוננו על שלידות התישו את כוחן . לבלימת תהליך 
ההתבלות של הגוף , מציעה הרפואה הסינית שיטות טיפוליות המבוססות על תרגילי 
נשימה והתעמלות , עיסוי , שימוש בצמחי אוקופונקטורה , תזונה נכונה ועוד . 
ד"ר מימון מציין , שתרגילי הנשימה מיועדים לחזק את הגין , שהוא מאגר האנרגיה 
הטבעית של הגוף . שינויים בעוצמת הגין משפיעים על תהליכים ביולוגיים כגדילה , 
התבגרות והזדקנות . הסינים שמים דגש על תזונה מאוזנת , ומבחינים בין תזונה 
חמה שאמורה לתרום לעוררות מינית , לבין תפריט קר הגורם להדחקת הגרייה המינית . 
מאכלים חמים הם יאנג . למשל , פלפל חריף , שום וגינסנג , ואילו את המזנון 
הקר , מיסוד הין , מדגימים המלפפון והיוגורט . לאישה מיוחס מינון גבוה 
יותר של תכונות הין , בעוד שהגבר מייצג בעיקר את איכויות היאנג . ברפואה 
הסינית מוסבר חוסר איזון הורמונלי בתמהיל משובש של ין ויאנג . לדוגמה , 
גבר שיסוד הין שלו דומיננטי , יופיע כטיפוס הנוטה לנשיות ולהיפך , אישה 
שהיאנג שלה פעיל במיוחד תיראה גברית יותר מחברותיה . גם הפעילות המינית מנותחת 
במונחים של ין ויאנג . במקרה של פליטה מוקדמת , למשל , " הריגוש העז 
הוא יאנג , יותר אקטיווי , יותר דינמי . הפליטה היא ין , יותר חומר " , 
מתאר ד"ר מימון . גבר הסובל מפליטה מוקדמת יוזהר מפני מאכלים ומשקאות חריפים 
העלולים להגביר את חוסר האיזון , משום שהם מעוררים ריגוש מהיר מדי . לעומת 
זאת , יפה התפריט המחמם לאישה הסובלת מקרירות מינית . הסינים קבעו לוח - 
זמנים מומלץ לאהבה . החורף הקר , מעיקרו הוא ין ודל בריגושים מיניים ולכן 
עדיף להפחית בעונה זו ביחסי - מין כדי לא לבזבז חום . לעומת זאת , הקיץ 
מומלץ לאהבה . 
