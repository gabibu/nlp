ב1 ביוני השנה ייפתח בפארק הירקון קומפלקס תרבותי - קולינרי מיוחד . בכניסה 
המרכזית , צמוד לגן הטרופי , יהפוך הביתן לאמנות שעמד בשממונו למרכז לפעילות 
תרבותית ענפה ולבית קפה - פאב - מסעדה " אצל יהושע " . שם זמני , אומר 
דוד שני , היזם והמנהל . המקום משתרע על שניים וחצי דונם וכולל את הביתן 
לאמנות שהורחב מעט . לידו יוקם דוכן לאוכל מהיר . בתוך הביתן עצמו יהיה 
פאב - מסעדה שיכלול בר ישיבה ושולחנות ל071 סועדים . על גג הביתן בית 
קפה בסגנון וינאי ובחוץ שולחנות וכיסאות ל056 איש . על המדשאה תוקם במה 
להופעות , בצד המערבי תוקם במה שנייה , המוקפת טריבונות למופעים לילדים , 
ובצד מזרח יוצב מסך וידאו בגודל 42 מ"ר . האוכל הוא מוצר נלווה לפעילות 
התרבותית , אומר שני , ואכן בחוזה שנערך בינו לבין חברת גני יהושע הוא 
חויב , כמפעיל המקום , לקיים 81 ימי פעילות תרבותית בחודש , בכל יום פעילות 
שונה : שירה בציבור , הרקדה , תצוגות אופנה , ערבי עדות , תיאטרון אחר , 
במה לוויכוחים נוסח הייד פארק , מופעים לילדים , מופעי להקות מוסיקה : 
רוק , קלאסי וגאז , מוסיקה קאמרית וערבי יחיד , ירידים מסחריים כמו ירידי 
מחשבים , צעצועים וספרים , אירועי פולקלור ישראלי לקבוצות תיירים , תערוכות 
פיסול , צורפות , עבודות יד וציור , כנסי בוגרים ממסגרות שונות , בתי 
ספר וצבא , הקרנות של סרטים קצרים מהחוג לקולנוע באוניברסיטה והקרנות של 
משחקי כדור שונים כמו אליפות האן - בי - איי , תחרויות שש - בש ותצוגות 
של אופנועים . אין ספק שלבעלי המקום יש תוכנית יומרנית שיכולה לאכלס כמה 
וכמה מרכזי תרבות בעת ובעונה אחת . בשלב זה , כשלושה שבועות לפני הפתיחה , 
הכל בגדר תוכניות בלבד . שני סירב לנקוב בשם אמן או להקה שעמם נחתמה עסקה . 
במקום הושקעו לדבריו כ006 אלף שקל וצוות גדול בן כ04 איש יעבוד תחת ניהולה 
של ניצה לוין . שני הוא זה שהציע לעיריית תל - אביב ולחברת גני יהושע להשתמש 
בביתן לאמנות הסגור ובשטח סביבו . בשנת 8891 פורסם מכרז , ושני יחד עם 
קבוצת משקיעים זכה בזיכיון ההפעלה למשך שלוש שנים , תמורת סכום סמלי למדי . 
את המקום מעצב נתנאל בן יצחק , אדריכל שעיצב בתי מלון באילת , פאב בכפר - 
סבא ואת הפארק בנתניה . הפרויקט עדיין בבנייה , והביתן לאמנות הורחב בשלד 
בלבד . במות , טריבונות , גדר וריהוט עדיין אינם קיימים . המקום עתיד 
להיות פתוח 42 שעות ביממה ולחלק מהמופעים יגבו דמי כניסה . בחורף יקורה 
כדונם מהשטח והפעילות תימשך . השאלה שעל הפרק היא מתי תתחיל הפעילות . קפמאפרקביום 
שלישי 5 . 51 בסינמטק תל אביב יוקרן הראשון בסדרת סרטי וידאו על סופרים ומשוררים , 
יוזמתו של המדור לספרות במועצה הציבורית לתרבות ואמנות . זהו סרטו של הבמאי 
אמיר הראל על המשורר אבות ישורון . את הסרט הפיק יוגין וולף מחברת סי - 
אי - טי - וי , שנרתם לפרויקט . בסרט בן 25 הדקות מראיין ד"ר נסים קלדרון 
מהחוג לספרות עברית באוניברסיטת ת"א את ישורון . הסרט בנוי כקולאז של ראיונות 
ושהייה במחיצת האמן . הוא מדבר ערבית , עברית ואידיש . עקב קשיים בהבנת 
דיבורו של ישורון מלווה הסרט בכתוביות . עוד בסדרה סרט שהופק וצולם על ש . 
שלום , אך הוקפא בשלב זה לפי בקשת האמן , ובתכנון סרט על המשורר לוין 
קיפניס . במועצה לתרבות ואמנות אומרים , כי מטרתה של הסדרה לשמר את הזיכרון 
התרבותי של ישראל באמצעים החדישים ביותר . הסרט יופץ בבתי - ספר ואוניברסיטאות 
בארץ ובחו"ל . הכוונה אינה לסדרת בידור , מדגישים אנשי המועצה , אלא לסדרת 
תיעוד איכותית ופלורליסטית , הן מצד בחירת האובייקטים והן מצד ביצועה . 
לכל סרט נבחרים במאי , מפיק ותחקירן שונים . להקרנה בסינמטק יוזמנו אנשי 
קולנוע וספרות וחבריו של ישורון . את הערב יפתח אבנר שלו , יו"ר המועצה . 
