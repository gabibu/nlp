קהיר ( ע"ר ) . מנהיגי מדינות ערב הסכימו לקיים ועידת פסגה בבגדאד ב82 
במאי , כדי להביע את מחאתם על העלייה ההמונית של יהודי בריה"ם לישראל , 
תוך שהתעלמו לחלוטין מהתנגדותה של סוריה לקיומה של הוועידה בבירת עיראק . 
בחירתה של בגדאד למקום כינוס הוועידה מצביעה על תמיכה פומבית בנשיא עיראק , 
סדאם חוסיין , ובתכניותיו לפתח אמצעי לחימה חדשים , שעוררו דאגה הן במערב 
והן בישראל . הוועידה גם תדון במה שמכנים חוגים ערביים " המסע האנטי - עיראקי 
המתנהל במערב " . נשיא סוריה , חאפז אל - אסד , הכריז כי לא יטול חלק בוועידת 
הפסגה המתקיימת בעיראק . סוריה ועיראק , הנשלטות על - ידי שני פלגים יריבים 
של מפלגת הבעת הסוציאליסטית הפאן - ערבית , עוינות זו את זו יותר מ02 שנה . 
נשיא מצרים , חוסני מובארק , שביקר אצל אסד רק לפני שבוע , היה הראשון 
שהודיע על מועדה של ועידת הפסגה ועל מקום כינוסה . הוא הודיע על כך בהגיעו 
לעומאן , התחנה הראשונה בסיור שהוא עומד לקיים בתשע מדינות , בהן סין , 
צפון - קוריאה , בריה"ם ובריטניה . מזכירות הליגה הערבית בתוניס אישרה 
את הודעתו של מובארק ומסרה כי שרי החוץ הערבים יקיימו ישיבת הכנה בבגדאד 
ב22 במאי . 71 מתוך 22 חברות הליגה הערבית הביעו הסכמתן לכינוס ועידת חירום 
ברמה של ועידת - פסגה . סוריה , מרוקו , לוב , סומאליה ועומאן לא נתנו 
הסכמתן . קפידבינדמשק ( ע"ר ) . עיתון בסוריה , המבטא את עמדת האגף הסורי 
של מפלגת הבעת , האשים את עיראק בסחיטה , וטוען כי כינוס ועידת חירום של 
פסגה ערבית בבגדאד יחבל בסולידאריות הערבית , במקום שיחזק אותה . העיתון 
האשים את " המשטר העיראקי היהיר בהפעלת לחץ וסחיטה על - מנת לכפות את מועד 
הוועידה ואת סדר היום שלה על כל מדינות ערב " . וארשה ( ע"ר ) . יועצו 
של ערפאת , בסאם אבו - שריף , המסייר בכמה מדינות במזרח - אירופה , אמר 
ביום רביעי כי פסגת החירום שתתקיים החודש תאחד את העולם הערבי נגד הכיבוש 
הישראלי בשטחים . " הערבים יקבלו החלטות ברורות . בפעם הראשונה בהיסטוריה 
של פסגה ערבית , יתבססו היחסים הערביים על סיום הכיבוש הישראלי בגדה המערבית 
ובעזה , וביישוב עולים בשטחים " , אמר אבו - שריף במהלך ביקור בפולין . 
רבת - עמון ( ע"ם ) . ועידת פסגה ערבית צריכה לקבל החלטה ש"פלשתין כולה 
היא ערבית ולא ירושלים בלבד " תביעה זו הועלתה בעיתון הירדני " אל - דסתור " . 
משימות אחרות שצריכות לעמוד בפני הוועידה הן : קבלת החלטות יסודיות להכרזה 
על איחוד ערבי אינטגראלי בעשור הבא ואיחוד המאמצים הצבאיים תחת הנהגה ערבית 
מאוחדת . 
