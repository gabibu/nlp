ראש הממשלה , יצחק שמיר , התנגד ומנע מהרמטכ"ל רב אלוף דן שומרון , להשעות 
את האלוף משה בר - כוכבא ( בריל ) , עוזרו של הרמטכ"ל בנושא הפקת לקחים . 
אתמול נודע , כי מתחילה התכוון הרמטכ"ל להשעות את בר - כוכבא בעקבות ביקורתו 
של האלוף על הקצונה הבכירה בצה"ל בנושא הטיפול באינתיפאדה . לסופר " הארץ " 
נודע ממקורות מדיניים , כי הרמטכ"ל היה נחוש בדעתו להשעות את בר - כוכבא 
ואף התייעץ על כך עם ראש הממשלה שמיר , המכהן גם כשר הביטחון . ראש הממשלה 
מנע את השעיית האלוף ונימק את התנגדותו , כי " אי אפשר להשעות אלוף בצה"ל " . 
עוד הוסיף שמיר , כי מדובר בצעד חריף מאוד , בעל השפעות פוליטיות . עקב 
התנגדותו של ראש הממשלה , שינה הרמטכ"ל את דעתו והחליט לנזוף באלוף בר - 
כוכבא . האלוף נקרא שלשום ללשכתו של הרמטכ"ל וננזף בגין הביקורת שמתח . 
אמש נודע ל"הארץ " , כי בר - כוכבא אמור להיפגש בקרוב עם ראש הממשלה ולמסור 
לו את השגותיו בכל הקשור לאינתיפאדה . כמה אלופים בצה"ל מתחו ביקורת קשה , 
על דבריו של בר - כוכבא ואמרו כי אינם מוכנים לעבור לסדר היום על הביקורת , 
ש"אינה נכונה ואינה מקובלת " עליהם . מקור צבאי בכיר אישר בתגובה ל"הארץ " 
כי ראש הממשלה מנע את השעייתו של האלוף בר - כוכבא . יועץ ראש הממשלה לתקשורת 
אבי פזנר אמר בתגובה : " איננו מוכנים להתייחס להדלפות מגמתיות כאלההאלוף 
בר - כוכבא מתח ביקורת נוקבת נגד הקצונה בצה"ל , בנושא הטיפול באינתיפאדה 
וכן דרש מראש הממשלה להסיק מסקנות נגד בכירים בצה"ל . על - פי טענתו של 
האלוף , היה על ראש הממשלה להסיק מסקנות אישיות נגד האחראים לטיפול בהתקוממות 
בשטחים . בריל אמר למקורביו , כי אם מסיקים מסקנות אישיות ברמת מפקדי פלוגות 
וגדודים , יש לדון גם באחריות הדרגים הפיקודיים לכישלון באינתיפאדה . עוד 
פורסם , כי בר - כוכבא סבור שצה"ל החמיץ את המועד הנכון לטיפול באינתיפאדה 
וכי על הצבא היה לעסוק בכך ביתר אינטנסיוויות בתקופה בה היו עיראק ואיראן 
נתונות במלחמה , סוריה ומצרים מתואמות פחות וישראל נהנתה אז מחופש פעולה 
רב יותר בתחום הבין - לאומי . עוד נודע ל"הארץ " כי עמדותיו של האלוף בר - 
כוכבא ידועות מזה תקופה ארוכה לראש הממשלה שמיר ולשר הביטחון לשעבר , יצחק 
רבין , ואף אושר לאלוף להיפגש עם שמיר ולהציג בפניו את השגותיו . אחת הטענות 
העיקריות של האלוף בר כוכבא היתה , כי הוא חש מזה כמה חודשים , שאינו מצליח 
להתריע על מחדלים ולהעביר את דיעותיו לדרגים הממונים עליו ובכך למעשה הפך 
תפקידו להיות חסר תועלת והוא שימש כ"אלוף על הנייר " . 
