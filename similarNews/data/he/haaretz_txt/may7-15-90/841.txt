בית המשפט המחוזי בתל אביב דחה אתמול את התביעה שהגישה חברת אבנעל , שבבעלות 
איש העסקים יצחק ( איזו ) שני , למנות מפרק זמני לחברת אימפריה של קולנוע . 
השופט ישי לויט אף לא חייב את את פרקליט אימפריה של קולנוע להגיב על טענות 
פרקליטיו של שני , וקבע כי הוא דוחה את בקשות הביניים גם ללא תשובה . יצוין 
כי הדיון העיקרי בתיק טרם התקיים . השופט לויט קבע שלפני שיש מקום לבחון 
אם יש צורך בצעדים כמו צווי ביניים נגד אימפריה של קולנוע , יש מקום לבחון 
אם ישנן זכויות ראויות של המבקשת שצריך להבטיחן בצווי הביניים שביקש שני . 
הטענה , כתב השופט , שבבקשת הפירוק ובבקשות הביניים היא שישנו חוב כספי 
בסכום גבוה , מעל מיליון שקל , ויש צורך למנות מפרק זמני , לעכב את יציאת 
המנהל של המשיבה מן הארץ ולתפוס נכסים ( במיוחד קלטות ) . לא שוכנעתי , 
קבע השופט לויט , ברצינותו של החוב הנטען , גם לא לכאורה . ללא קשר ישיר 
למה שהתרחש בבית המשפט האשימו גורמים שונים את החברה לישראל , בעלת השליטה 
בחברת אימפריה סחר , בניסיון לשכנע את בעליה של אימפריה של קולנוע לרוקן 
את החברה מנכסיה באמצעות העברתם לחברת אימפריה סחר , העוסקת בשיווק קלטות 
וידאו . החברה לישראל , באמצעות חברת אינטרגאמא שבבעלותה , מחזיקה % 15 
ממניותיה של אימפריה סחר , ושאר המניות בשליטתו של איש העסקים אשר קידן 
ורעייתו אירית . התביעה שהוגשה על ידי אבנעל נגד חברת אימפריה של קולנוע 
שבשליטת אשר קידן ונדחתה אתמול על ידי בית המשפט המחוזי , היתה למנות לה 
מפרק זמני בגין חוב של 85 . 1 מיליון דולר . קידן הוא הבעלים העיקרי של 
החברה , אך על בעלי מניותיה נמנים גם אנשי העסקים רודולף שפיצר ואברהם גזונדהייט , 
שניהם תושבי חוץ שאינם מעורבים בניהולה השוטף של החברה . הסכסוך בין אבנעל 
לבין אימפריה של קולנוע נוצר על רקע הסכם שנחתם בזמנו בין שתי החברות , 
לפיו תפיץ אימפריה של קולנוע בספריותיה קלטות וידאו של 33 סרטי קולנוע שהזיכיון 
להפצתם בשראל היה בידי חברת אבנעל . איזו שני , בעליה של אבנעל ( נעלי 
פיל ) , טען כי למרת ההסכמים לא רק שלא קיבל את הכספים להם התחייב קידן 
על פי ההסכם אלא שעד היום אף לא קיבל את קלטות המאסטר שמסר לידיו לצורך שיכפול . 
לטענת נושים אחרים של החברה הועבר באחרונה רכוש רב מחברת אימפריה של קולנוע 
לחברת אימפריה סחר , כולל האולפן המשוכלל של החברה וציוד מקצועי נוסף . 
מהחברה לישראל נמסר בתגובה כי כל הציוד שהועבר מידיה של חברת אימפריה של 
קולנוע לחברת אימפריה סחרהועבר כדת וכדין לאחר שנרכש על ידם במחיר מלא ובמזומן . 
אשר קידן , שהקים את אימפריה של קולנוע , היה מהראשונים בישראל שהבינו 
את הפוטנציאל העסקי הטמון בענף ספריות הווידאו בישראל . קידן שייבא בזמנו 
לישראל את מוצרי סאניו , השכיל לקשור בין מכירת מכשירי הווידאו ששווקו על 
ידו למכירת מנויים לרשת ספריות הווידאו שהקים . הוא הצליח להחדיר את הספריות 
שהקים לסניפי רשת הקו - אוף וחנויות השק"ם ויצר רשת ארצית של 65 ספריות וידאו . 
צרותיו של קידן התחילו כשהחל להתרחב לעסקים נוספים , כמו למשל שיפוץ והקמת 
קומפלקס מודרני של ארבעה בתי קולנוע בירושלים ויבוא מוצרי האלקטרוניקה של 
חברת הענק הדרום קוריאנית סאמסונג . הוא ניסה להיחלץ מהסתבכותו הפיננסית 
על ידי צירופה של חברת אינטרגאמא לעסקיו . זו הסכימה להזרים לו הון נוסף 
על ידי רכישת מלאי גדול של סחורות שהוחזק במחסניו , ואף העמידה לטובתו ערבות 
בהיקף ניכר . בשלב זה החלה גם הידרדרות בעסקי ספריות הווידאו של החברה ורשתות 
הקו - אוף והשק"ם , שלא היו מרוצות מיכולת העמידה בהתחייבויות של קידן , 
לא חידשו עמו את החוזים וקידן נאלץ להעתיק את פעילות הרשת לסניפים עצמאיים . 
