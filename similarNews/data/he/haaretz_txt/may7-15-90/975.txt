במעמד נשיא המדינה חיים הרצוג נחנכו אתמול בטקס במגדל דוד בירושלים אירועי 
שבוע הספר העברי . השווקים עצמם ייפתחו ב01 הערים הגדולות ברחבי הארץ ביום 
רביעי . השנה הוקדם שבוע הספר העברי , כדי שלא יתקיים במקביל למשחקי אליפות 
העולם בכדורגל . נשיא המדינה אמר בדברי ברכתו , כי " הספר הוא כמעט תמצית 
מותר האדם " . הנשיא ציין כי בעבר היה הספר מפלטו הטוב , האחד , של האדם 
היודע קרוא וכתוב , אך כיום קיימת תחרות על זמנו הפנוי , והספר הוא בין 
הקרבנות הראשונים ביחס לאמצעי הבידור והתקשורת . הרצוג קרא לרומם את קרנם 
ומעמדם של הסופרים , כי המצוקה הפוקדת אותם " היא בסופו של דבר הפסד לכולנו " . 
נשיא המדינה קרא לציבור כולו , לצאת אל דוכני הספרים ולהשתתף בהמוניו בחגיגת 
הספר . את ברכת אגודת הסופרים הביא המשורר ארז ביטון . הוא ציין את מעורבותו 
של הסופר העברי , מאז ומעולם , בחיי הציבור בתוכו הוא יושב , גם אם הוא 
משלם על כך מחיר יקר . יו"ר התאחדות המו"לים רחל אידלמן שאלה , " בשעה 
זו של בין השמשות ובין ממשלות מה צריכה להיות דרכם של המו"לים בעתיד ? " 
היא הביאה את העלייה ממזרח אירופה כאחת המטרות הצריכות לעמוד לנגד עיניו 
של המו"ל , ובעת ובעונה אחת את בריחת המוחות של עשרות אלפי צעירים , שבאמצעות 
הספר אפשר לנסות ולהשפיע נגדה . הנחה את הטקס מנכ"ל התאחדות המו"לים אריה 
פרידלר , שעמד על הסמליות בקיום הטקס במגדל דוד , במקום בו הילכו גיבורי 
ספר - הספרים . הוא מסר פרטים על היקף שבוע הספר השנה 03 אלף כותרים שונים 
שיצאו לאור על ידי 031 מו"לים , בעשרה שווקים מרכזיים ברחבי הארץ . הוא 
הדגיש את השינוי הטכנולוגי העובר על המו"לות בארץ . את הטקס סיימה חמישיית 
כלי נשיפה ממתכת , שביצעה קנצונה של גבריאלי , ובעקבותיה הושר ההמנון . 
בטקס נכחו כמה מאות מוזמנים , רובם נציגי מו"לים ומוכרי ספרים ומיעוטם 
סופרים . אחרי הטקס נערך סיור במוזיאון מגדל דוד . 
