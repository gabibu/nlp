בעקבות תקרית הירי שבה היתה מעורבת ספינת סיור של חיל הים , אשר ביצעה ניסוי 
כלים שעה שהמלך חוסיין עבר עם היאכטה שלו לכיוון סעודיה , הנחה מפקד חיל 
הים האלוף מיכה רם את מפקד גזרת ים - סוף , קצין בדרגת אלוף - משנה , להורות 
לחיילי החיל הנמצאים בסיורים במפרץ - אילת שלא לבצע ניסוי כלים בשעה שהיאכטה 
של חוסיין , או יאכטות אחרות , עוברות באזור . מקור בכיר בחיל הים אמר 
אמש ל"הארץ " כי היחסים בין החיל לבין הירדנים במפרץ - אילת טובים , ואין 
שום תקריות בשנים האחרונות . אשר לתקרית ב82 באפריל , הטעים המקור , שום 
ספינה של חיל הים לא ירתה לעבר היאכטה של המלך חוסיין ; " אם היינו יורים 
על היאכטה , ברור לך שהיינו משמידים אותה " . המקור הסביר כי חיילי ספינת 
הסיור של החיל אכן ביצעו ניסוי כלים בשעה שהיאכטה של חוסיין עברה במקום , 
ורק מאוחר יותר התבררה להם זהות היאכטה . עוד מאשר המקור הבכיר כי הספינה 
הישראלית אכן התקרבה ליאכטה של חוסיין , אך לא היו חילופי יריות ולא היתה 
שום תקרית . החיילים בספינה פעלו על - פי הנהלים , ואין שום מקום לנזוף 
בהם , הוסיף המקור . לדברי המקור הצבאי , קיימת בעיה מזה שנים בתחום הדק 
הזה במפרץ אילת , בקצה הדרומי ביותר , כאשר יאכטות ישראליות חוצות את הגבול , 
ומנגד יאכטות או גורמים מירדן וממצרים חודרים למים הטריטוריאליים של ישראל . 
במפרץ אילת היו עשרות מקרים של חציית יאכטות ישראליות לתחום הירדני , ולפני 
חמש שנים אף חדרה ספינה ישראלית עמוק לתחום המים הטריטוריאליים של ירדן במרדף 
אחר גורמים עוינים . המצרים עצרו ספינות וסירות ישראליות שחדרו למים הטריטוריאליים 
שלהם באזור טאבה , שם לא מוצב מצוף - גבול על המים , ולא ברור בדיוק היכן 
עובר הגבול . מדובר צה"ל נמסר כי " הידיעה שפורסמה כאילו ספינת חיל הים 
ירתה לעבר היאכטה של המלך חוסיין איננה נכונה " . כן הכחיש דובר צה"ל כי 
נערך מרדף אחר היאכטה . " מדובר בירי שגרתי של כמה כדורים לצורך ניסוי 
כלים במסגרת פעילות הסיורים השוטפת של חיל הים בגזרה . הירי מבוצע לכיוון 
דרום , כאשר כלי השיט הישראלי נמצא במרכז המפרץ בתחום המים הטריטוריאליים 
של ישראל , ואין בו כדי לסכן כלים אחרים " , הבהיר הדובר , והוסיף : " ליחידות 
חיל הים ניתנו מזה תקופה ארוכה הנחיות ברורות וחד - משמעיות באשר לכללי התגובה 
בעת המעבר של היאכטה של המלך חוסיין באזור מפרץ אילת , וגם באירוע הספציפי 
הזה פעלה הספינה של חיל הים על - פי הנחיות " . ( ע"ץ וע"ר ) . ארה"ב הביעה 
את דאגתה בפני ישראל עקב התקרית שבה פתחה ספינה ישראלית באש על היאכטה של 
המלך חוסיין ביום שבת , ה82 לאפריל , שעה שהמלך הירדני נמצא על סיפונה . 
דובר מחלקת המדינה מסר בוואשינגטון , כי השליח האמריקאי ריצארד באוצר נפגש 
עם נציגי ממשלת ישראל בירושלים כדי להביע בפניהם " את הדאגה העמוקה " של 
האמריקאים . לשליח נאמר כי ניתנו הוראות מחודשות כדי להבטיח שתקרית כזאת 
לא תישנה . פקיד ירדני בכיר אמר אתמול ברבת - עמון כי המלך חוסיין אכן שהה 
על סיפון היאכטה שלו בעת שספינה ישראלית פתחה באש בסמוך לה . " זה היה 
מעשה התגרות " , אמר הפקיד הירדני , והוסיף כי ירדן מחתה בפני ישראל דרך 
צד שלישי על התקרית , שלדבריו התרחשה במים הבין - לאומיים במפרץ - אילת . 
