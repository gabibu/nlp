חילוקי דעות בין משרד ראש הממשלה למשרד האוצר , הביאו לשכירת " וולבו - 
047 " למשך שבועיים בשביל השר דוד מגן . מגן קיבל , עם מינויו לשר , את 
ה"וולבו - 047 " מודל 88 ששימש את שר התעשייה והמסחר לשעבר אריאל שרון . 
מגן קיבל את מכוניתו של שרון , מאחר שהשר נסים נטל עמו את רכבו למשרד התעשייה . 
ברכב זה התגלו ליקויים והוא הושבת פעמים מספר , ולכן הציע מינהל הרכב הממשלתי 
להעניק למגן לתקופת ביניים רכב " וולבו - 042 " . משהתברר כי אין תעודת 
ביטוח לרכב זה , ניתנה לו אפשרות להשכיר " וולבו - 047 " . עלות השכרה 
של רכב " וולבו - 047 " היא כ553 ש"ח ליום . הרכב שניתן למגן נלקח למוסך 
ועלות תיקונו הגיעה לכ01 אלפים ש"ח . המוסך טען , כי נעשה בו שימוש לא 
תקין . משרד האוצר סירב לשלם את ההוצאות , ולכן הוחלט כי הנושא יוכרע על - 
ידי בורר מטעם משרד התחבורה . משרד ראש הממשלה תבע ממינהל הרכב הממשלתי 
לקבל רכב חילופי , ולא ליטול בחזרה את הרכב ששירת את שרון , שתוקן בינתיים . 
המשרד תבע להקצות למגן את ה"וולבו " ששירתה את גד יעקבי בהיותו שר תקשורת , 
בטענה שמגן הוא מחזיק תיק התקשורת , ולכן יש להעניק לו את רכב השר השייך 
למשרד . מינהל הרכב הממשלתי סירב , והציע לתת למגן את הרכב ששירת את שרון 
או " וולבו - 047 " שהיתה בשימושו של השר לשעבר מוטה גור . בתקופה זו 
נמשכה השכרת ה"וולבו - 047 " . גורמים במשרד האוצר אמרו אתמול , כי תחילה 
הוצע למשרד ראש הממשלה לשכור למגן רכב לשלושה ימים בלבד , אולם בשל חילוקי 
הדעות נמשכה ההשכרה כשבועיים . לדבריהם , כלי הרכב שהוחזרו על ידי שרי המערך , 
שייכים למשרדים שבהם כיהנו השרים , והם יינתנו לשרים החדשים , שייכנסו 
למשרדים , עם הקמת הממשלה החדשה . ממשרד ראש הממשלה נמסר , כי משרד האוצר 
הוא ששכר את הרכב למשרד ראש הממשלה , ואפשר היה לתת למגן את הרכב של יעקבי . 
שלשום הורה מגן על החזרת הרכב השכור , וקיבל את הרכב שהיה בשימוש מוטה גור . 
