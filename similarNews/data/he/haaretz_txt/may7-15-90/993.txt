משטרת מרחב חיפה הודיעה אמש , כי הצליחה לעצור את החשוד בחילול הקברים בבתי - 
העלמין כפר - סמיר , " נוה - דוד " ו"חוף הכרמל " בחיפה . האיש נעצר 
על - ידי צוות החקירה המיוחד , שמונה לטפל בפרשה . החשוד , יהודי תושב 
הקריות בן 14 , הוגדר על - ידי צוות החקירה כ"תמהוני , הנוהג לשוטט בבתי - 
העלמין באופן לא - סביר " . במשטרת חיפה הדגישו אתמול , כי מדובר בחקירה , 
הנמצאת בשלביה הראשונים . אנשי המשטרה לא ידעו לומר , אם נמצאו ראיות , 
הקושרות את החשוד לביצוע המעשה . לפני המעצר , חשדו השוטרים כי ייתכן 
שחילול הקברים נעשה בידי יהודי , מכיוון שהכתובות על המצבות היו בעברית 
ברורה וקריאה . אור ליום אתמול רוססו 052 מצבות ואנדרטאות בבתי - העלמין 
בכתובות נאצה . עם גילוי המעשה , אתמול בשעות הבוקר , הוזעקו לבית - העלמין 
מפכ"ל המשטרה , מפקדי המחוז הצפוני ופרנסי העיר חיפה . בעקבות הפרסום בכלי - 
התקשורת על חילול המצבות הגיעו למקום מאות מתושבי חיפה לזהות את קברי משפחותיהם , 
דבר שהניע את משטרת מרחב חיפה לשלוח לאזור את יחידת הסיור המיוחדת לפיזור 
הפגנות , במטרה למנוע עשיית שפטים בערבים . את כתובות הנאצה גילה תושב חיפה , 
שבא לפקוד את קבר הוריו . על מצבות רבות נרשמו כתובות נאצה בתרסיס , שקראו 
לתושבי המדינה הערבים והדרוזים למרוד בשלטונות , להרוג את היהודים ולהקים 
מדינה פלשתינית . בין השאר נכתב : " סדאם חוסיין תשרוף את היהודים ; 
מובארק תשמיד אותם , אסד תשרוף את ישראל ; נקים את מדינת פלשתין " . 
כתובות אחרות אמרו : " סכנין וירכא לשרוף ולהשמיד את היהודים למען המולדת 
הפלשתינית " ; " האחים המוסלמים השמידו את היהודים " . קפידבינעם פרסום 
הידיעות בכלי התקשורת החלו לזרום לבתי - הקברות מאות מתושבי חיפה , שבאו 
לבדוק את קברי בני משפחותיהם . " שמעתי ברדיו מה שקרה , ובאתי לכאן לראות 
את הקבר של בני . המנוולים חיללו אותו ; צריך לתפוס אותם , ולהעניש אותם 
בכל החומרה אפילו עונש מוות " , אמר אתמול אב , שבנו נהרג בתאונת דרכים . 
יוסף ישראלי , תושב חיפה , שנזעק אף הוא לשמע הידיעה על חילול הקברים , 
מצא את קברי אימו והוריה , שחוללו . " ראיתי את מחזה הזוועה הזה , והדם 
עלה לי לראש . צריך להעניש את המנוולים " , אמר . האלמונים לא פסחו גם על 
קברו של ראש עיריית חיפה לשעבר , אבא חושי , וכתבו עליו כתובות נאצה . 
גם קברו של שוער הכדורגל החיפאי , אבי רן , שנהרג בתאונה ימית בכנרת , 
חולל . פרט לכך נפגעו גם האנדרטאות , המצויות בשטח בית - הקברות . בין 
השאר , רוססו אנדרטאות לזכר חללי ההגנה , שנפלו על הגנת חיפה בתש"ח , 
ואנדרטאות לזכרם על חללי מחנות המעצר בקפריסין , שנהרגו על - ידי הבריטים . 
למקום הוזעקו אנשי היחידה לזיהוי פלילי במשטרת מרחב חיפה . הם צילמו את 
המצבות והאנדרטאות , כדי לנסות ולהשוותם לססמאות אחרות , שרוססו באחרונה 
באזור חיפה . ראש עיריית חיפה , אריה גוראל , הבטיח כי כבר היום תחל העירייה 
בניקוי המצבות ובשיפוצן , וקרא לתושבי העיר לשמור על איפוק . ראשי העדות 
הערביות בחיפה הביעו זעזוע וצער מן המעשה . 
