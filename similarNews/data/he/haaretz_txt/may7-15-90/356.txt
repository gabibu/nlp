מדריד ( אי - פי ) . האיש אשר כמעט הצליח להתנקש בחייו של נשיא צרפת לשעבר , 
שארל דה - גול , בשנת 2691 אומר , כי המטרה של קבוצת הקצינים הצרפתים 
היתה לחטוף את הנשיא , להעמידו לדין , ולהוציאו להורג על שאיפשר את עצמאות 
אלגיריה . בראיון שפורסם במוסף סוף השבוע של היומון הספרדי " אל - פאיס " 
אומר זורז אנרי וטן , הידוע בכינויו " התן " , כי הוא רק ירה על הנשיא , 
וכמעט פגע , כאשר חלף דה - גול במכונית השרד בכפר פטי קלמר . התקרית תוארה 
בספר פרי עטו של פרידריק פורסייט ומאוחר יותר אף הונצחה בסרט . וטן , שהוא 
היום אזרח פראגוואי , המתקיים , לדבריו , מן היד אל הפה , אומר , כי 
אירועי ה22 באוגוסט 2691 , כפי שתוארו בספר , אינם דומים למה שאירע באמת . 
" המציאות היתה הרבה יותר דרמטית " , אומר וטן . " עלי להבהיר כי מעולם 
לא היתה תוכנית סתם להרוג את הזקן בפטי קלמר . התוכנית היתה לחטוף אותו , 
להביא אותו למשפט בפני בית דין צבאי , ורק אז להוציאו להורג " . לדבריו , 
התוכנית היתה לחטוף את דה - גול עם שקיעת השמש , אך הקצינים אשר תיכננו 
את המבצע השתמשו בלוח מן השנה הקודמת וטעו בזמן , כך שהפמליה הנשיאותית 
הקדימה להגיע . " פתאום תפסתי כי יש לזרוק את כל התוכנית מיד , אך היה 
כבר מאוחר " . לדבריו הוא ושני אקדוחנים שכירים נוספים ירו אל החלון האחורי 
ואל הצמיגים האחוריים של מכוניתו של דה - גול . " לרגע התבוננתי ישר לתוך 
עיניו כי מכוניתנו נעה במקביל למכוניתו , אך אנחנו תיכננו לירות לעבר מכונית 
עומדת . אחר כך נודע לי שפספסתי אותו רק בשני ס"ם " . באפריל 1691 קשרו ארבעה 
גנרלים צרפתים שהיו מוצבים באלגיר קשר נגד ממשלתו של דה - גול . זמן קצר 
לאחר ההתקפה בפטי קלמר , הצהיר דה - גול , שהיה אז בן 27 , שאלגיריה צריכה 
להיות צרפתית והחל במשא ומתן עם החזית הלאומית לשחרור אלגיריה , ה - - 
- . ב3 ביולי 2691 הצהיר דה - גול על עצמאות אגיריה . וטן אמר כי ברגע 
שהבינו אנשי ה - - - כי יהיה זה בלתי - אפשרי לפגוע בדה - גול , שלחו 
אותו לשוויץ שם נעצר כעבור שישה חודשים . לדבריו , שלחה ממשלת צרפת מיד 
יחידה מיוחדת לעצור אותו , אך שלטונות שוויץ החליטו כי כיוון שאינו עציר 
פוליטי , אין להסגירו . " כעבור שנתיים השוויצים גירשו אותי , ואז נסעתי 
תחילה לסומליה ואחר כך לדרום - אמריקה . עתה אני אזרח פראגוואי " , אמר 
וטן . 
