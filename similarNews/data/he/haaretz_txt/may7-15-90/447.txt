נציגי חברת ב - ם - וו מגרמניה אמורים להגיע לישראל עוד השבוע כדי להעביר 
את הסוכנות של ב - ם - וו בארץ מידי חברת רסקאר שבשליטת איזי רוזוב לקבוצת 
משקיעים זרים המיוצגים בארץ על - ידי איש העסקים שבח אופיר . ככל הנראה תוקם 
חברה חדשה שתחזיק בבעלות על הסוכנות של ב - ם - וו . מקורביו של רוזוב אומרים 
כי יהיה לו חלק בהיערכות החדשה של ב - ם - וו בישראל . אך נראה כי חלקו 
בהתארגנות זו לא ברור . ההערכה היא שיעסוק בשיווק . הנהלת חברת ב - ם - 
וו בגרמניה הודיעה אתמול למשרד עו"ד הרצל פוקס נאמן , המייצגים אותה בישראל , 
כי הושג הסכם בדבר העברת הסוכנות לקבוצת שבח אופיר . סופר " הארץ " מציין 
כי המדובר למעשה באישור עקרוני . בין הצדדים צפוי משא ומתן שבו תתקבל ההחלטה 
הסופית . חברתו של אופיר מורכבת בעיקר מיהלומנים מחו " ל . הללו מבקשים 
לרכוש נכסים נוספים של איזי רוזוב ושל משפחת רוזוב , בכלל זה את חברת ההשקעות 
" עוז " שצברה הפסדים קשים בשנים האחרונות , אך מניותיה נסחרות בבורסה . 
סוכנות רסקאר נקלעה לפני חודשים אחדים לקשיי נזילות בגלל ירידה במכירות של 
מכוניות וניהול כושל . ההערכות הן שחובותיה מגיעים לכ67 מיליון דולר . 
אך בדיון משפטי שנערך באחרונה , אמר רוזוב כי חובותיו לבנקים מגיעים רק 
לשלושה מיליון דולר . רוזוב מסרב להגיב לפניות " הארץ " . 
