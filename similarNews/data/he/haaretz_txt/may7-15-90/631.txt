שר העבודה והרווחה רוני מילוא אמר כי איננו ערוכים כיום לקליטת העולים בתעסוקה . 
בהופיעו בפני ועדת העבודה והרווחה של הכנסת , אמר אתמול מילוא כי פחות מ%01 
מהחיילים המשוחררים מקבלים כיום דמי אבטלה , לעומת % 52 בשנת 18 . הוא מציע 
להקדים השקעות בתשתית ופיתוח פרויקטים תעסוקתיים מקומיים . כן צידד במתן 
פטור ממס מלא והטבות למשקיעים באזורי תורפה . הוא סבור כי יש להכיר בתעשייות 
שבמוקדי אבטלה כשייכות לאזור פיתוח א . חברי ועדת העבודה והרווחה תומכים 
בהצעת שר העבודה והרווחה להאריך בשלושה חודשים את תקופת הזכאות לקבלת דמי 
אבטלה באזורים מוכי אבטלה , ובלבד שמובטלים יחויבו לקבל כל עבודה מוצעת . 
יו"ר הוועדה ח"ך אורה נמיר ( מערך ) הודיעה כי תיזום ישיבה משותפת עם ועדת 
הקליטה של הכנסת בנושא התעסוקה לעולים החדשים . היא סבורה כי נכנסנו לשעת 
חירום בנושא התעסוקה . קיימת תחושה של ייאוש מוחלט בקרב תעשיינים ועובדי 
תעשייה . היא תבעה ממשרד העבודה והרווחה ליטול יוזמה בפעילות לסיוע לתעשייה . 
לא ייתכן שמשרד העבודה והרווחה יהיה רק רושם הסטטיסטיקה של האבטלה , אמרה 
נמיר . 
