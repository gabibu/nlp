הסתיימה אתמול בביקור בווילה ואנזה , בה תיכננו הנאצים את " הפתרון הסופי " . 
היו מי שפקפקו בתבונה או במוסריות לקיים כנס יהודי לזכר סיום מלחמה , 
שהיתה מלחמת השמד נגד העם היהודי , דווקא על אדמת גרמניה . תשומת הלב 
הגרמנית והבין - לאומית , שהכנס משך אל האנטישמיות המתחדשת מצדיקה כנראה 
את ההחלטה . מדינות מזרח אירופה מעוניינות מאד להסיר את תשומת הלב המערבית 
מהתופעות האנטישמיות המתרבות בהן . בכל מדינה מזרח אירופית להוציא אולי 
את בולגריה , שבה לא נתלווה ערעור המשטר הקומוניסטי במידה זו או אחרת של 
התפרצות אנטישמית או ניאו - נאצית כמו המתינו היצרים האנטישמיים כדי לפרוץ 
מעל לפני השטח . ברומניה , פולין ובהונגריה מתרחשות תקריות מבישות ולעתים 
אף מסוכנות . אפילו בצכוסלובקיה , שגם בתקופת הכיבוש הגרמני הוכיחה חסינות 
גדולה מפני האנטישמיות , הופיעו לאחרונה בריונים ניאו - נאציים מגולחי ראש . 
המדאיגות ביותר הן התופעות בבריה"ם ובגרמניה המזרחית . בבריה"ם חיה הקהילה 
היהודית השלישית בגודלה בעולם . הארגון הלאומני האנטישמי מיאט " פועל בה 
בגלוי , צובר כוח ובלנינגרד אף נרשם כחוק בשם " המפלגה הרפובליקנית העממית 
הרוסית " . ברור למדי שגורבצוב גם אם אין מקום לחשוד בו כי הוא עצמו אנטישמי 
אינו מוכן להוסיף לבעיותיו גם עימות עם " פמיאט " . במזרח גרמניה , שבהיותה 
קומוניסטית היתה חממה לאנטי - ציונות ולארגוני טרור פלשתינאים , נותרו עוד 
אלפים בודדים של יהודים . בשנה האחרונה התרחשו בה כ003 תקריות ניאו - נאציות 
ואנטישמיות . ממשלת בון והארגונים היהודיים במערב מודאגים , פן יגרום איחוד 
גרמניה לפלישת זן חדש של נגיף האנטישמיות מהמזרח אל המערב . 
