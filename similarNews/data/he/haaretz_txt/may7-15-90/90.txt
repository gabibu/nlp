מערב - ברלין ( ע"ץ וע"ר ) . נשיא הקונגרס היהודי העולמי , אדגר ברונפמן , 
אמר אתמול כי איחוד גרמניה מפחיד את יהדות העולם , וקרא לגרמניה החדשה , 
שתוכיח כי אין לעולם מה לחשוש ממנה . " גרמניה המאוחדת תהיה המעצמה הכלכלית 
האירופית הראשונה במעלה " , הסביר ברונפמן בנאום , שהשמיע בנוכחות הקאנצלר 
המערב - גרמני , הלמוט קוהל באוזני צירי הקונגרס היהודי העולמי , שהתכנסו 
במערב - ברלין לאסיפה ראשונה על אדמת גרמניה מאז תום מלחמת העולם השנייה . 
" העם היהודי מודאג מהאפשרויות , שכוח זה ועוצמה זו יופעלו , שכן ההיסטוריה 
הגרמנית היא תוקפנית ולאומנית . גרמניה חזקה ורבת - עוצמה מפחידה לא רק 
את היהודים , אלא גם את כל שכניכם . לאור ההיסטוריה של התוקפנות הגרמנית , 
חיוני כי תעניקו עוד ועוד ערובות לגבי הצמיתות של גבולותיכם " , אמר ברונפמן . 
" עליכם לקבור , מרצונכם ובאופן סופי , את הלאומנות האגרסיווית שלכם , 
ולהיות לאירופים אמיתיים " . הוא הזכיר , כי יהודים רבים אינם באים לברלין 
בשל הזעם והכאב , המתקשרים אליה . " ברלין יכולה ליהפך לבירתה של גרמניה 
מאוחדת , המושתתת על המסורת הטובה ביותר שלה , אך היא היתה הבירה של הרייך 
השלישי ושל היטלר , אותו שטן , ששמו קשור לנצח במעשי זוועה בל - יתוארו " . 
נשיא הקונגרס היהודי אמר עוד , כי גרמניה החדשה חייבת לכונן קשרים מיוחדים 
עם מדינת ישראל , והעם הגרמני חייב לתמוך תמיד בישראל ולעולם לא לחזק את 
אויביה . " אין אנו מדברים על אשמה קולקטיווית , אך אנו דורשים הכרה באחריות 
קולקטיווית " , הצהיר . ברונפמן אמר , כי מערב - גרמניה היתה למדינה דמוקרטית 
אמיתית , וכי הפרלמנט הראשון של מזרח - גרמניה , שנבחר בבחירות דמוקרטיות , 
הביע את התנצלותו לעם היהודי . קאנצלר מערב - גרמניה , הלמוט קוהל , אמר 
בכינוס , כי גרמניה המאוחדת תנהל דו - שיח אינטנסיווי ומעמיק עם ישראל , 
ותהיה ידידה נאמנה של מדינת היהודים . קוהל הדגיש גם את המחויבות הגרמנית 
המיוחדת למאבק בכל תופעה של אנטישמיות ושל שנאת יהודים . משתתפי הקונגרס 
בירכו על איחוד גרמניה , אך הזהירו מפני סכנה של לאומנות , וקראו למדינה 
המאוחדת להיות ערה להתחייבויותיה ההיסטוריות כלפי ישראל . קפידבינהכנס של 
הקונגרס היהודי העולמי יימשך שלושה ימים , ויעסוק במצב היהודים בבריה"ם 
ובמדינות מזרח - אירופה . מחר ישתתפו באי הוועידה ונציגי המועצה המרכזית 
של יהודי גרמניה בטקס אזכרה בחווילה שעל גדת אגם ואנזה , שם גובש ב2491 
" הפתרון הסופי " לחיסול העם היהודי . בטקס בוואנזה תוקרא הצהרה , שניסח 
הסופר אלי ויזל , חתן פרס נובל לשלום , ובה נאמר כי אם שוכחים את העבר , 
קיימת סכנה שישוב על עצמו . מנהיגים יהודים אמרו , כי יקראו להקים אנדרטה 
לקורבנות השואה באתר , שבו ניצבה חומת ברלין . הם יעלו גם את נושא הפיצויים 
מגרמניה המאוחדת . 
