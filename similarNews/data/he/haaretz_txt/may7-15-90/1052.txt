מושתל הלב הראשון , עובדיה מצרי , נפטר אתמול באופן פתאומי בבית החולים 
סורוקה בבאר שבע . בן 35 היה במותו . בהודעה מטעם בית החולים נאמר כי מצרי 
אושפז בבית חולים ביום ד בשבוע שעבר , לאחר שפתח בשביתת רעב יומיים קודם 
לכן , במחאה על הזנחתו וחוסר האונים אליו נקלע . למרות שחל שיפור קל במצבו , 
איבחנו הרופאים אתמול בשעות הצהריים דום לב . כל הניסיונות להחיותו עלו 
בתוהו ובשעה 00 . 51 אחר הצהריים נקבע מותו . מצרי עבר השתלת לב במרכז הרפואי 
הדסה בירושלים באוגוסט 7891 . כשנתיים לאחר מכן עבר אירוע מוחי קשה , שגרם 
לשיתוק מחצית גופו ופגם בכושר הדיבור שלו . נכותו גרמה לו לדיכאון . הוא 
אושפז חודשים מספר בבית לוינשטיין ברעננה לשם שיקום . לפני יותר משבוע 
החליט לפתוח בשביתת רעב כדי לעורר את תשומת לב הציבור לבעיותיו , לאחר שרותק 
לכיסא גלגלים . למקורביו אמר כי הוא מאבד כל תקווה לחיות נוכח חוסר תשומת 
הלב של הממסד הרפואי והגורמים בבאר שבע , שאינם מתחשבים במצבו הקשה . גם 
אישתו איימה להצטרף לשביתת הרעב של בעלה , אך כעבור יומיים החמיר מצבו 
והוא נלקח לבית חולים סורוקה , שם אושפז עד לפטירתו . הותיר אשה וארבעה 
ילדים . עובדיה מצרי ייסד את אגודת מושתלי הלב בישראל ואף פעל לעידוד אנשים 
לתרום אברים להשתלה . 
