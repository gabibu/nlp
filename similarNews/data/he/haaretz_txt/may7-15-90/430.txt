לפני כשנה כמעט ושותקה חברת מל"ם עקב תוכנית ההבראה של המנכ"ל , הילל דודאי , 
שניסה לייעל , לפטר ולסגור את השלוחה בתל - אביב . זאת , כדי שהחברה 
תוכל לשרוד ולהתחרות בשוק הקשה של חברות מחשבים פרטיות . צעד זה היה הכרחי 
משום שגופים ממשלתיים רבים החלו לעזוב את מל"ם ולחפש פתרונות מחשוב טובים 
יותר . התוצאה היתה ירידה חדה בהכנסות החברה הממשלתית שקמה כדי לספק שירותי 
מחשב לגופים ממשלתיים ולנהל את מערכת המשכורות של עובדי המדינה . בסיכומו 
של המאבק , השיג דודאי תוכנית ייעול מקיפה שקיצצה בעלויות . גם בתפקידו 
הקודם , כממונה על השכר במשרד האוצר , ניהל דודאי מאבקים עיקשים עם ההסתדרות 
על שיברו של כל אחוז . הוא נלחם בחירוף נפש ברופאים בשנת 38 ובאחיות בשנת 
68 . כלומר , מדובר במי שיודע להעריך את חשיבותו של כל שקל לניהול יעיל 
ותקין . אך מה קורה כאשר מדובר בכיסו שלו . דודאי היה זה שהצליח להדביק 
למשרת הממונה על השכר תנאי מנכ"ל . כלומר , פנסיה נדיבה והוצאות בריאות 
וטלפון על חשבון המדינה . הוא גם הצליח להעלות את דרג סיווג מל"ם כדי לקבל 
שכר גבוה יותר . אך השיא התגלה רק לאחרונה , בידיעה של צבי זרחיה ב"הארץ " 
מסוף השבוע האחרון . דודאי החליט לרכוש לעצמו , על חשבון החברה כמובן , 
אופל - אומגה , במקום הפגו הרגיל המקובל למנהלים בדרגתו . מדובר ברכב 
פאר בנפח 008 , 1 סמ"ק , אוטומטי , בעל חלונות חשמליים , הגה כוח , ריפוד 
קטיפה , מחשב דרך , מזגן ופלאפון . שוויו 101 אלף שקל . אסור לשכוח שאנו 
עוסקים בחברת מל"ם המצויה בעיצומה של תוכנית הצלה כואבת . כנראה שדודאי אינו 
רואה כל קשר בין מצב מל"ם לבין האופל - אומגה . הוא כנראה גם אינו מבין 
שאי אפשר לדרוש מהעובדים להסתפק במועט , אך לקחת לעצמו את הכל . האם יש 
במשק הפרטי חברה בסדר גודל דומה , ובמצב דומה , שתיתן למנהלה רכב כזה ? 
מוטב שדודאי יניע את האופל - אומגה ויסע לאזור התעשייה בירושלים , ל"אינטל " . 
שם יבקש פגישה עם המנכ"ל , פרוף דב פרומן , ויקשיב לדבריו . אז ישמע דודאי 
כי בלתי אפשרי להשיג דבר ללא דוגמה אישית . הוא ישמע כי אי אפשר להשיג שכר 
מרוסן וחיסכון , בלי פשטות הליכות של המנכ"ל . הוא ישמע שאי אפשר לטוס 
במחלקה ראשונה , או לשבת במשרד מנקר עיניים , ולכפות התייעלות על העובדים . 
מי שעושה זאת , סופו שהעובדים ירגישו תסכול בעבודתם , ייעדרו , יישחקו 
ואז תחול ירידה בפריון ובאיכות . התוצאה הסופית תהיה חברה חולה ומפסידה . 
דודאי ישמע גם מפרומן כיצד יכול מנכ"ל לנסוע בסובארו וליהנות מהחיים . כיצד 
יכול אותו מנכ"ל להעמיד את רכבו הצמוד למטרות שליחויות מהמפעל כדי לחסוך 
בהוצאות . כך נהוג ב"אינטל " , אך אנו ודאי שלא נדרוש הקרבה כזו ממי שנוסע 
באופל - אומגה . 
