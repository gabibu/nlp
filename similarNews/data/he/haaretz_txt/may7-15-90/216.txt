מחר ייערכו באריאל בחירות למועצה המקומית ולראשות המועצה , וההערכות מדברות 
על מירוץ צמוד בין רון נחמן , ראש המועצה הנוכחי , המזוהה עם הליכוד לבין 
יעקב פיטלסון , ראש המועצה הראשון של אריאל , המזוהה עם התחייה , אבל 
עומד הפעם בראש רשימה אל - מפלגתית . אתמול התקיימה באריאל עצרת בחירות בהשתתפות 
כמה משרי הליכוד . ניסיון של אחד המתמודדים למנוע את קיום העצרת , באמצעות 
צו מניעה שהוצא בבית המשפט בנתניה , נכשל כיוון שבדיון חוזר בוטל הצו . 
בבחירות למועצה , שבה יהיו הפעם תשעה חברים לעומת שבעה בבחירות הקודמות , 
מתמודדות הרשימות האלה : רשימתו של רון נחמן , המתמודד גם על ראשות המועצה , 
רשימתו של יעקב פיטלסון , המתמודד גם על ראשות המועצה , רשימה בראשות 
מוטי לוי , סגן ראש המועצה , המזוהה עם מפלגת העבודה , רשימתו של יואב 
בלום , שפרש מסניף הליכוד באריאל , ורשימה עצמאית נוספת של תושב היישוב , 
יוסף גוזי , שהוא היחיד בין ראשי הרשימות שאינו מתמודד גם על ראשות המועצה . 
שמונה הקלפיות באריאל יפתחו מחר בשבע בבוקר וינעלו בעשר בלילה . באריאל 
498 , 3 בעלי זכות בחירה . בבחירות הקודמות זכתה רשימתו של נחמן בשלושה 
נציגים במועצה וכך גם רשימתו של פיטלסון . הנציג השביעי היה מוטי לוי , 
מטעם מפלגת העבודה . במהלך הקדנציה האחרונה , עבר אחד מחברי רשימתו של 
פיטלסון לרשימתו של נחמן ובכך הטה את יחסי הכוחות במועצה לטובת סיעתו של 
נחמן , שכוחה גדל לארבעה חברים , והיא נהנית עתה מרוב מוחלט במועצה המקומית . 
