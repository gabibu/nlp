תיאטרון שוליים , במובנו הטוב , מאפשר לשחקנים שאינם משתלבים בתיאטרון 
הממסדי לעמוד לשירותם של מחזאים ובמאים חדשים . פירושו של דבר , שמקצועיות 
ומיומנות עומדים לשירותו של כשרון שנעדר עדיין מקצועיות וניסיון . לכן , 
" שבוע תיאטרון מקורי " בתיאטרון הסמטה ממלא את תפקידו כראוי מבחינת השחקנים . 
למרבה הצער , זו אינה עדיין מסגרת שמסוגלת לעודד מחזאות , כי כל מה שמוצג 
שם הוא התחלתי במקרה הטוב וגרפומני במקרה הרע . קפמאפרק . אישה ששכלה את 
בנה במלחמה מתמסרת לקליטת עלייה מכורדיסטן בשנות החמישים . במערכת היחסים 
באים לידי ביטוי כל ההתנשאויות של הקולטים מול המצוקה ותחושת הקיפוח של הנקלטים , 
שהושלכו לתרבות זרה להם . התקופה והסיפור הם אכן בעלי עוצמה , אבל העיבוד 
והמשחק אינם מצליחים לתרגם את העוצמה לבמה . כל עוד מדובר ביצירת סטריאוטיפים , 
בחלקם עדתיים , אברהם סלקטר וזאב שמשוני יוצרים מידה של אמינות , אבל 
מכיוון שאלה סטריאוטיפים , ההצגה אינה מעניינת דיה . עיצוב הדמויות הישראליות 
בעייתי יותר , ומשחקם של זאב שמשוני וענת ברזילי בתפקידים כפולים ( עובדה 
שאינה מנוצלת , מלבד לחיסכון ) אינו מסייע . עיקר המעמסה מונח על כתפיה 
של מיה אנגלר , בתפקיד הקובה המודרנית . הכתיבה והמשחק אינם מתעלים מעל 
סערת רגשות , לרגעים עד כדי מבוכה . לברוך דויד , בתפקיד בעלה , אין 
הרבה מה לשחק , מלבד להיות חביב וחם . הכוונות טובות , אבל לא די בכך לקלוט 
עלייה או להציג הצגה . קפמאפרקדרמה תל - אביבית על משורר שעזב את אישתו ובתו 
ונסע לחו"ל ועכשיו הוא חוזר ומנסה להתברג חזרה לתוך המשפחה , שבה האישה 
כבר מצאה לה חיים חדשים עם גבר אחר . סיטואציה בנאלית לפתיחה , שנדרשת בגרות 
רבה כדי לפתח ולהעמיק אותה . מה שהמחזאי , הבמאית והשחקנים מסוגלים לספק 
זה התנהגויות טבעיות , רוב הזמן , אך אין בכך כדי להצדיק שעה וחצי של דריכה 
על המקום . נטע מורן ואיקה זוהר טבעיים יותר , וצביקה שוורצברג קשוב לגוון 
קולו היפה , במקום לשחק תפקיד . 
