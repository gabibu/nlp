שני הרבנים הראשיים לישראל קיבלו אתמול , כל אחד בנפרד את הרב משה לוינגר , 
בעת שהיה בדרכו לריצוי עונש המאסר שהוטל עליו , חמישה חודשים בפועל , 
בגין גרימת מוות ברשלנות של הסוחר הערבי קעיד סלאח בחברון בספטמבר 88 . 
הפגישות עם הרבנים הראשיים , הוגדרו כפגישות שבין תלמיד לרבו . נודע , 
כי שני הרבנים הראשיים , עודדו בשבוע שעבר רבנים ותלמידים להשתתף בכנס הרבנים , 
שהביעו תמיכה בלוינגר . בהמשך היום , בשעות הצהריים , המתינו מאות תלמידי 
ישיבות הסדר , בני נוער מגוש אמונים , חברי קבוצות הימין ותושבי קריית 
ארבע לרב משה לוינגר בשערי כלא אייל , וקיבלו אותו במחיאות כפיים סוערות . 
לוינגר הגיע בצהריים לכלא אייל בליווי תהלוכה , שיצאה בבוקר ממערת המכפלה . 
כשיצא מהמכונית הניפו אותו אוהדיו על כתפיים , פצחו בשירה אדירה והקיפו 
אותו במעגלי רוקדים . בידיהם הניפו המברכים דגלי לאום וכרזות בגנות שר הביטחון 
לשעבר יצחק רבין . באחת מהן נכתב : " רבין לכלא הרב לוינגר החוצה " . 
את נאומו נשא לוינגר מעל אחת המכוניות במגרש החניה . " אנו מתכנסים בגלל 
כבוד האומה וכבוד עם ישראל . יום יום יש לנו לפחות 001 זריקות אבנים , 
ואנו מטמינים ראשינו כבת - יענה . אנו לא נחטא באיסור , ציווי התורה , 
לא תעמוד על דם רעיך " . הוא תקף את המופקדים על הביטחון " המפקירים את 
ביטחונם של תושבי השומרון " . הוא התריע כי " אם תקום ממשלה בקרוב ויצחק 
רבין יהיה שר הביטחון זוהי צרה צרורה . אם ארנס יהיה שר הביטחון זו צרה 
צרורה עוד יותר " . ביקורת קשה מתח גם על אלוף פיקוד המרכז לשעבר , עמרם 
מצנע , שלדבריו הפקיר את ביטחונם של המתיישבים . עדיף , אמר לוינגר , 
כי " מצנע יפשוט את מדיו ויכנס במקומי לכלא " . סמוך לשעה שתיים בצהריים 
נכנס לוינגר לכלא , אך זמן קצר לאחר מכן חש ברע והועבר לבדיקות בבית - החולים 
מאיר בכפר - סבא . הדבר קרה בבדיקה רפואית המבוצעת לפי הנוהל של כניסת אסיר 
לכלא . לוינגר הועבר למכון הלב , נבדק , שוחרר וזומן לבדיקה נוספת . בכלא 
אייל ישהה לוינגר בחדר עם עוד 7 אסירים . לחופשה ראשונה בת 84 שעות ייצא 
בעוד שלושה חודשים . 
