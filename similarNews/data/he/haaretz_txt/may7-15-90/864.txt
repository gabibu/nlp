רשויות מקומיות שרויות עדיין במצוקה כספית קשה המונעת מהן תפקוד סדיר , 
וזאת משום שהבנקים סירבו לתת להן אשראי לכיסוי גירעונותיהן במסגרת ההסדר 
שנעשה לא מכבר עם משרד הפנים . לחלק מהרשויות נתנו הבנקים אשראי , שכיסה 
רק חלק מהגירעונות , ולחלק אחר סירבו לתת כל אשראי . הבנקים נקטו צעד זה 
על - פי הנחיית בנק ישראל , שדרש כתנאי להעמדת האשראי בדיקה כלכלית של כוח 
ההחזר של כל רשות ורשות . בדיקה זו העלתה , כי חלק מהרשויות מהוות גורם 
סיכון לבנקים , והתעורר חשש שלא יוכלו לעמוד בהחזרי ההלוואות . שלושה ראשי 
מועצות מקומיות שדרות , ירוחם וחצור הגלילית עומדים לפתוח היום בשביתת 
רעב מול משרד הפנים בירושלים , במחאה על כך שגירעונותיהם לא כוסו במסגרת 
ההסדר שנעשה עם הבנקים . מנכ"ל משרד הפנים , דב קהת , אמר כי יפנה את 
ראשי המועצות לשבות מול משרד האוצר . לדבריו , האוצר לא קיים עד היום את 
ההתחייבות שנתן בשעתו שר האוצר הקודם , שמעון פרס , לסייע לכל הרשויות 
שלא ייללו בהסדר שנחתם עם הבנקים . קהת ציין , כי מדובר בסכום כולל של 
כ051 מיליון ש"ח , שמשרד האוצר , על - פי ההתחייבות שנתן פרס , צריך עתה 
להעמיד לרשות 65 רשויות מקומיות לכיסוי גירעונותיהן . הדבר צריך להתבצע 
בצורת מתן ערבות מדינה להלוואות שיטלו הרשויות מהבנקים , או בצורת הנפקות 
אג"ח שיאשר האוצר לרשויות . הבנקים העמידו לרשויות המקומיות בהסדר האחרון 
הלוואות לכיסוי גירעונות בסכום כולל של כ056 מיליון ש"ח , וזאת בנוסף ל5 . 
1 מיליארד ש"ח הלוואות ישנות , שמועד פירעונן המקורי יחול במרוצת שבע השנים 
הקרובות , ואשר ימוחזרו לתקופות של 51 שנה . מכלל הרשויות שהבנקים סירבו 
להעמיד לרשותן אשראי נוסף , בולטות הרשויות הערביות , שכמחצית מהן נמצאות 
בסטטוס זה . שאר הרשויות שבהן מדובר הן בעיקר בעיירות הפיתוח . קהת מסר , 
כי בדיונים שהתקיימו בסוף השבוע עם צמרת משרד האוצר , הודיע השר דן מרידור , 
האחראי על המשרד , כי התשובה לגבי הסיוע לרשויות תינתן עד מחר . 
