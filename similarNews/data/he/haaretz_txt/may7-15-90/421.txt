ינסטינקט המין אצל בני אדם מרוסן ומושפע מתהליכי סוציאליזציה , הקובעים 
את גבולות המותר והאסור על פי המקובל בחברה . הורים החוששים מגילוי עריות 
בתוך המשפחה מדכאים , במישרין או בעקיפין , ולעתים בחומרה יתרה , את ראשית 
הגילויים המיניים אצל ילדיהם בגיל צעיר . לעתים הדיכוי המיני של ההורה 
סותר את ההתפתחות המינית התקינה , והתהליך אפוף מבוכה , בושה ואשמה למתבגר . 
מורים ומחנכים אינם מצליחים , בגילים מאוחרים יותר , לתקן את המצב . 
ילדים רבים גדלים בורים ועמוסי עכבות פסיכולוגיות בנושאי ההתבטאות המינית . 
אחד מניצני המיניות השכיחים בילדות הוא הסקרנות הרבה של ילדים זכרים לגבי 
גוף האישה . סקרנותם גדלה אם אמם או אחיותיהם מהלכות חשופות איברים בבית , 
ובעיקר אם לאם או לאחיות יש נטייה לא מודעת לחשפנות מפתה . כמיהתם לראות 
את מערומי האישה מקטינה את עניינם ביחסי מין שלמים , ותחושת האשמה על רצון 
אסור זה מותירה אותם ברמת מיניות חלקית , המסתכמת בסיפוק מהצצה . אנשים 
כאלה לא יסתפקו בירחונים או בסרטים פורנוגרפיים , אלא יחפשו באופן כפייתי 
הזדמנות להציץ בנשים עירומות , שכן ההסתכנות היא חלק מהסיפוק . ביטוי נוסף 
לכך הוא גברים שמתאמצים להיחשף בפני נשים , לעתים קרובות בפני ילדות צעירות . 
מעשים כאלה נחשבים לעבירה פלילית , והמכורים לחשיפת מערומיהם זקוקים לטיפול . 
תופעה נוספת היא ילדות המנסות לפתות את האב או את אחד האחים במשפחה , מתוך 
רצון לשאת חן בעיני המבוגרים . הניסיונות הראשוניים הם תמימים ומסתכמים 
בחשיפה , במגע , בתנועה מגרה או בקול מזמין . כאשר האב או האח מגלים סקרנות 
ועניין , הילדה תיקלע שוב ושוב למצבי חושפנות . הסיפוק מהיכולת לשאת 
חן ממכר , אך הוא מהול ברוב המקרים באשם על מעשה אסור והילדה עלולה לאבד 
בעתיד את היכולת ליהנות מיחסי מין . הניסיונות להציץ או להיחשף הם תופעות 
שכיחות . ביטוייה הבריאים של נטיית החשיפה הם תאווה להופיע , להתפרסם או 
להתבלט בלבוש אופנתי . הנטייה להצצה , אם היא מתפתחת לסקרנות מדעית , 
יכולה לבוא על סיפוקה במעבדות המחקר . המציצנים , המסתפקים בתמונות או 
בסרטים פורנוגרפיים , הם הצרכנים של תעשיית הפורנו , שמנסים באופן לא 
מודע לחזור על החוויות האסורות , הקדומות , של הילדות . משיכה לפורנוגרפיה 
היא פתרון ביניים לתאוות המציצנות והחשפנות , והיא נעשית לרוב באווירת סוד 
המלווה באשם . חדירת סרטי הפורנו לסלון המשפחתי , בשעות לילה מאוחרות , 
מכינה דור חדש של בנים אשמים להורים אשמים על הצצה אסורה . אב לילד בן 21 , 
שבנו ביקש ביקש לראות סרטים פורנוגרפים , פנה בבקשת עזרה . לאחר בירור , 
הסתבר שהילד ראה סרטים כאלה כשישן אצל חבר . ייעצתי לו להראות לילד כמות 
גדולה של סרטים בבת אחת . בפעם הבאה שראיתי אותו , סיפר שהילד נגמל . 
