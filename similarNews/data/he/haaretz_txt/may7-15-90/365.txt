עסקת הנשק עם ממשלת אנטיגואה מעוררת תמיהות רבות באשר למידת השליטה שיש לראשי 
מערכת הביטחון על היצוא הביטחוני . חמורה יותר , אפשרות קיומה של מעורבות 
מודעת של משרד הביטחון בהעברת נשק בעסקה כשרה כביכול , ליעד שלישי , שאינו 
עומד בקריטריונים של היצוא הביטחוני הישראלי . מעיון בפרטים שדלפו עד עתה 
על עסקת אנטיגואה עולה , כי קיימים שני הסברים אפשריים . שניהם חמורים 
ומטילים צל כבד על תהליכי קבלת ההחלטות בתחום יצוא הנשק . לפי ההסבר האפשרי 
הראשון , סוחר הנשק שקיבל את ההיתר לבצע את העסקה עם ממשלת אנטיגואה הונה 
את פקידי משרד הביטחון האמורים לאשר עסקות נשק , ולא גילה להם את יעדו הסופי 
של הנשק . במקרה כזה , יש מקום לפקפק בכישוריהם ובדפוסי פעולתם של האחראים 
במערכת הביטחון על מתן היתרי יצוא נשק . שהרי , לפי הודעת משרד הביטחון , 
נבדקה בקשת ממשלת אנטיגואה , ורק לאחר שהושלמה הבדיקה ניתן ההיתר לביצועה . 
אם בדיקתם של מומחי משרד הביטחון , האמורים להיות מעורים במתרחש בשווקי 
הנשק העולמיים , לא העלתה את העובדה הפשוטה לפיה אין ולא היה לממשלת אנטיגואה 
משרד ביטחון , וכוחה הצבאי מסתכם בכ08 חיילים , שאינם זקוקים ל004 רובי 
גליל ול001 עוזים , הרי שמשהו מאד לקוי ב"הליכים והנוהלים " של המשרד . 
על - פי הודעת משרד הביטחון לא רק שנבדקה הבקשה ואושרה , אלא שלנשק שנשלח 
לאנטיגואה התלווה נציג מערכת הביטחון , שתפקידו היה לוודא כי הנשק נמסר 
ליעדו . " ואכן כך היה " קובעת הודעת משרד הביטחון . יש לתמוה מה מצא 
נציג המשרד באנטיגואה ששיכנע אותו שאכן צבאה של מדינה זו הוא היעד הסופי 
של הנשק הישראלי . לפי ההסבר השני נראה כי יעדו המקורי של הנשק לא היה צבא 
אנטיגואה אלא דווקא כוחות האופוזיציה בפנמה , שעמדו לבצע הפיכה צבאית נגד 
הגנרל נורייגה , ועובדה זו היתה ידועה לפקידי משרד הביטחון שאישרו את העיסקה . 
הבעיה היא שעל - פי החלטת ממשלה , אין ישראל מוכרת נשק למחתרות אלא רק לממשלות , 
ולכן נוצר הצורך לעקוף החלטה זו באמצעות בקשה פיקטיווית של ממשלה זרה . 
בקשתו מנובמבר 8891 של נציג ממשלת אנטיגואה לרכוש נשק מהתעשייה הצבאית איפשרה 
למשרד הביטחון להעניק לסוחר הנשק היתר ליצוא , ולעקוף בכך את החלטת ממשלת 
ישראל . נראה כי מה שלא ידעו פקידי משרד הביטחון הוא , שחלק מהנשק שהועמס 
על ספינה פנמית באנטיגואה יועבר לברוני הסמים בקולומביה . עדיין לא ידוע , 
ומהודעת משרד הביטחון גם לא ברור , מי היה , אם היה , סוחר הנשק הישראלי 
ששימש כאיש הקשר בין " שר הביטחון " האנטיגואי לבין מערכת הביטחון הישראלית . 
משרד הביטחון מתנער מיאיר קליין ודוחה את הידיעות כאילו הוא האיש . ההליכים 
והנהלים , שעל - פיהם התבצעה כאמור העסקה , קובעים מפורשות כי כל עסקת 
יצוא נשק מישראל שערכה קטן ממיליון דולר חייבת את אישורם של שר הביטחון ושר 
החוץ . באישור עסקות שערכן מעל מיליון דולר מעורב גם ראש - הממשלה . מאז 
התפוצצה פרשת תת - אלוף אברהם ברעם , באפריל 68 , הודק הפיקוח על יצוא 
נשק , ומשרד הביטחון אינו מעניק רשיונות יצוא כלליים , אלא מאשר בנפרד 
כל עסקה , ומבקש לקבל נתונים מדוייקים על המוצרים הנמכרים ועל זהות הרוכש . 
במחצית 78 עודכנה שיטת מתן היתרי יצוא נשק ונקבע כי כל עסקה חייבת לעבור 
שני שלבים עיקריים בדרך לאישורה . ראשית , על סוחר הנשק לקבל היתר לביצוע 
משא - ומתן . היתר זה ניתן על - ידי ועדה מייעצת שבראשה סמנכ"ל משרד הביטחון , 
חיים כרמון , וחברים בה נציגי זרועות הצבא ונציגי המוסד . רק לאחר שוועדה 
זו ממליצה להעניק את היתר המו"ם עובר הנושא למנכ"ל המשרד המאשר את ההיתר . 
בשלב השני , על הסוחר לקבל רשיון יצוא . זה ניתן על - ידי סיב"ט ( סמנכ"ל 
יצוא ביטחוני ) . רשיון זה מוענק על - ידי סיב"ט רק לאחר שהיחידה לקשרי 
חוץ של משרד הביטחון ביצעה עבודת מטה , במסגרתה בחנה את כל המשמעויות הביטחוניות 
והמדיניות של יצוא הנשק . מציאתם של 002 רובי גליל בחוותו של גדול סוחרי 
הסמים בקולומביה מעידה כי ככל הנראה משהו לקוי מאד בנהלי העבודה ובתהליכי 
ההחלטה במערכת הביטחון . 
