מסופר על הרוסי המסביר לאמריקאי מדוע עולים המדע והטכנולוגיה של ברית המועצות 
על אלה של המערב : " לנו יש הטילים הגדולים ביותר , הכורים הגרעיניים 
הגדולים ביותר והמיקרוציפסים הגדולים ביותר " . מאז החלה ההפשרה במזרח אירופה , 
נמנעים במערב , או לפחות מנהיגי כלכלת המערב , מהפגנת בורות הומורסקית 
שכזאת , שכן דברים בלתי צפויים מתרחשים : מפעלי תעשייה , לרוב אמריקאים , 
שולחים שליחים רבים לבריה"ם , כדי לרכוש שם מה שלא היה קיים , רשמית לפחות , 
עד לעת האחרונה באימפריה המפגרת : טכנולוגיה אזרחית מתקדמת ויכולת מחקר 
מדעי ברמה עולמית . אחדים ממוסדות המחקר המאוחדים תחת גגה של האקדמיה הסובייטית 
למדעים מנהלים עתה משא ומתן עם חברות מערביות , אשר מבקשות לרכוש את " אוסף 
עילית המוחות " של הצמרת המדעית הסובייטית בזיל הזול 05 מיליון דולר . 
" מפעל אמריקאי מוציא בין 052 אלף דולר ל003 אלף דולר לשנה כדי להעסיק מדען 
מן השורה הראשונה " . כך חישב בארני אומירה מחברת היועצים קיזר ריסרץ בוואשינגטון . 
" בבריה"ם עולה חוקר באותה רמה 52 אלף דולר בלבד , ומחיר זה כולל את כל 
הסובב אותו מעבדות , אסיסטנטים וכו " . לכן חתמו זה מכבר מפעלים מערביים 
רבים על הסכמים עם מוסדות מחקר סובייטיים . כך למשל הגיעה החברה האמריקאית 
" מונסנטו " להסכם עם מוסד המחקר " שמיקין " במוסקווה , שמתמחה בתחום 
הביוטכנולוגיה : 005 אלף דולר לשנה בשביל עשרה חוקרים , שש מעבדות ענק , 
כולל כל ההוצאות הנלוות . זאת זכייה בשורה שלמה של " המוחות הטובים ביותר 
בעולם בתחום הזה " , מכריז בשמחה מיכאל פטרילי , מנהל השיווק של החברה מסנט 
לואיס . גם ואלטר סלאבין מ"פרקין - אלמר קורפוריישן " בקונטיקט , שהבטיחה 
לעצמה את שירותיו האינטלקטואליים של פרופסור בוריס לבוב מהמוסד הפוליטכני 
בלנינגרד למטרת פיתוח מיכשור מדעי , מודה שבבריה"ם קיים " פוטנציאל מדעי - 
טכנולוגי בממדים עצומים , שלא נוצל עד כה " . הסכמי שיתוף פעולה מעין אלו 
מתאפשרים במסגרת רחבה מאז שבאוקטובר אשתקד , גם האקדמיה למדעים של בריה"ם 
עברה " גורביפיקציה " 02 מחבריה ה"מאובנים " ביותר חויבו לפרוש , ובכך 
הורד גילם הממוצע של מנהיגיה בבת - אחת ב02 שנה . עד למועד זה חולקו הרובלים 
למחקרים , במשך עשרות שנים , על - ידי זקני האקדמיה , על - פי קריטריונים 
אידיאולוגיים יותר מאשר מדעיים , והם שהכריעו בכל עניין הקשור במדע : למשל , 
לא הוקצו כמעט משאבים לצורכי טכנולוגיית מחשבים שלא בתחום הצבאי , וזאת 
על פי החלטת ממשלה שנתקבלה בשנת 2691 וכתוצאה מכך , אין בריה"ם מסוגלת היום 
לייצר ייצור המוני של מחשבים אישיים ( כיום נמצאים בבריה"ם 002 אלף מחשבים 
אישיים ) . בעשורים האחרונים , בכל פעם שהזדמן למדענים וכלכלנים מערביים , 
לבקר במוסדות מחקר אזרחיים בבריה"ם , ראו מיכשור מאמצע שנות השישים ואחורה 
עד ימי הצאר , מבנים ישנים ורעועים , מדענים העובדים במשכורת נמוכה , 
חסרי שאפתנות המאפיינת את החוקרים במערב החופשי . אבל בהתנשאותם ובתחושת 
הביטחון הנוח , שהם עולים בהרבה על עמיתיהם במזרח , לא ראו מבקרים רבים , 
שלמרות התנאים הגרועים שבהם עבדו , הניבו חלק מהחוקרים הסובייטיים תוצאות 
טובות , ואפילו יוצאות מן הכלל . בתחומי הפיסיקה התיאורטית והמתמטיקה השימושית , 
למשל , הם שייכים לקבוצה המובילה . " בכל מקום שבו די בגיר ובלוח , 
כלומר בתחום התיאוריה הטהורה ובתחום המופשט , הסובייטים מצטיינים " , קבע 
לורן גראהם מ"מסצוסטס אינסטיטיוט אוף טכנולוגי " . יודעי דבר מאשרים , שהמחקר 
הסובייטי בתחומי פיסיקת החלקיקים , המטלורגיה , הביו - טכנולוגיה וטכניקת 
הלייזר וההתכה , הוא ברמה בין - לאומית , שלא לדבר על מחקר החלל וטכנולוגיות 
צבאיות , שבהם לפחות לדבריהם מלאי הצער של המדינאים המערביים , תמיד היתה 
לרוסים עדיפות מסוכנת . עתה גובים הסובייטים כ001 מיליון דולר דמי זיכיון 
לשנה סכום שלא יועלה בעתיד הקרוב , כי הזכויות לכל ההמצאות הטובות והרווחיות , 
שאותן מקווים המשקיעים המערביים להשיג בהתקשרותם החדשה עם ה"אינטליגנציה " 
הסובייטית שייכות , על - פי הסכם , למזמין העבודה . 
