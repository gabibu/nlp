מנהל המחלקה הווטרינרית של בריאות הציבור במשרד הבריאות , ד"ר גדעון חסיס , 
הורה אתמול לפני הצהריים לכל הרופאים הווטרינריים של הרשויות המקומית לבדוק , 
אם יש בנקודות השיווק מקרלים שאינם ראויים למאכל . זאת בעקבות גילוי של 
דגי מקרל באושים באחת החנויות בקרית ים . על - פי פרטי הפרשה , שפורסמו 
אתמול ב"חדשות " , עולה כי הדגים שהיו במצב של ריקבון מוחלט נתגלו לפני חודשים 
אחדים על - ידי הווטרינר המקומי , ד"ר משה גופט , בעת ביקורת שגרתית שערך 
בחנות . מנהלי החנות הובאו בפני בית הדין לעניינים מקומיים בקרית ביאליק 
ובגזר הדין שניתן בתחילת השבוע , נקנסו ב005 שקל . יבואני הדגים , המשביר 
המרכזי , על - פי הכתבה , לא נשפטו כלל , אך ננזפו על - ידי השופט . בסך 
הכל מדובר בכמות של 052 ק"ג דגי מקרל מהם 011 ק"ג שנמצאו בחנות ועוד 041 
ק"ג שנשארו במחסני המשביר . כל הדגים שהיו בחנות ובמשביר הושמדו . אולם 
הובע חשש כי אולי יש עדיין דגים כאלה בחנויות . מסיבה זאת ניתנה אתמול ההוראה 
לווטרינרים המקומיים להגביר את עירנותם . להערכתו של ד"ר חסיס ממשרד הבריאות , 
מדובר במשהו חד - פעמי שנבע מהתרשלות של מישהו שהניח כמות של דגים בפינה 
כלשהי במחסן . אותו אלמוני , לדבריו , חשב כנראה , שיוכל למכור את הדגים . 
עוד אמר חסיס שלמרבה המזל הדגים כל כך מסריחים שאין סכנה שמישהו יאכל אותם . 
על השאלה איך בכלל ייתכן שדגים במצב כזה יגיעו לחנויות בלי שמשרד הבריאות 
מנע את הדבר , השיב ד"ר חסיס כי במערכת העוסקת בפיקוח על מוצרים מן החי 
יש צוות מצומצם ביותר ( 4 רופאים וטרינריים , 3 פקחים ומזכירה ) . כדי 
להתמודד עם עומס העבודה , הוסמכו הרופאים הווטרינריים המקומיים לבדוק כל 
משלוח של דגים המגיעים לרשות שבה הם מועסקים . חובת ההודעה היא על הרופא 
המקומי שמהרשות שלו העוברו הדגים . ד"ר חסיס אמר כי ללא חקירה קשה לדעת 
מה בדיוק קרה בקרית ים , אבל עובדה היא , אמר , שמי שגילה את הדגים הבאושים 
היה הרופא המקומי , במסגרת של בדיקה שגרתית . הוא הוסיף ואמר כי פסילה או 
השמדה של דגים בכמויות הרבה יותר גדולות איננה דבר בלתי שכיח . בחודש שעבר , 
למשל , הושמדו למעלה ם - 05 טונה דגים מסוגים שונים שנמצאו בלתי ראויים 
למאכל . החודש כבר הושמדו 5 . 3 טונות של דגים במחסן בחולון . לדברי הרופא 
אין מכולה המיובאת לארץ שאינה עוברת בדיקה על ידי וטרינרים . הדגים עוברים 
בדיקות מעבדתיות וכן עוברים הדגים בדיקות אורגנולפטיות , שהן בדיקות טעם 
וריח . אם באחת הבדיקות נמצא שהדגים אינם ראויים למאכל הם נפסלים מיד ונשלחים 
חזרה ללשולח או מושמדים . רוב הפסילות וההשמדות נעשות מסיבות איכותיות . 
במקרים שבהם דגים מושמדים בגלל סיבות בקטריולוגיות או כימיות , זה נעשה 
בדרך כלל כבר במקום האחסון בנמל או במחסני קרור . ואולם , מדי פעם קורה 
שרופאים מקומיים מגלים דגים מקולקלים בחנויות במסגרת בדיקות שגרתיות . בסך 
הכל , מעריך ד"ר חסיס , נעשות מדי שנה למעלה מ000 , 02 בדיקות מעבדה ומדי 
חודש נפסלים טרם השחרור ך - 51 טונות דגים ואילו השירותים העירוניים פוסלים 
להערכו בין שלושה לחמישה טון . כלל הצריכה של דגים בארץ , מקומיים ומיובאים 
הוא כ000 , 15 טון . לדברי ד"ר חסיס הוא ידע כבר היום או לכל המאוחר מחר 
אם אכן נותרו במקום כשלהו דגי מקרל שאינם ראויים לשיווק . 
