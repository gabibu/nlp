ראש הממשלה יצחק שמיר קיבל שלשום משלחת של נשים המייצגות 004 חברות מרכז 
הליכוד , אשר הגישו לו את החלטתן מכינוס שקיימו השבוע בנושא שילובן במוקדי 
הכוח של התנועה . הן ביקשו ממנו למנות נשים לתפקידי שר בממשלה שתקום , למנות 
נשים לתפקידים בכירים בכל מוסדות התנועה , למנות נשים כשליחות התנועה במוסדות 
ממלכתיים , ציבוריים , במועצות מנהלים וכדומה . נשות הליכוד גם ביקשו מראש 
הממשלה לפעול להעברת החלטה במרכז הליכוד , לשריון של לפחות % 52 מהתפקידים 
במוסדות השלטון ובמוסדות התנועה לנשים . כן תבעו הנשים לכלול פרק בקווי 
היסוד של הממשלה החדשה , שיעסוק בנושא מעמד האשה וקידומה . רה"ם השיב לחברות 
המשלחת , עמן נמנו נעמי בלומנטל , לימור לבנת , רחל קרמרמן , רבקה בר - 
לב , כי אין הוא יודע מה יהיה עם הממשלה המוקמת , שכן אין בכוונתו לפגוע 
בשרים המכהנים כיום . הוא אמר שהוא ער לצורך של ייצוג גדול יותר לנשים בכל 
המוסדות , והוסיף כי יש לדאוג לתיקון העוול . " אם עד ליום האשה הבין - 
לאומי , במארס 1991 , לא נגיע להישגים של שוויון פוליטי , נכריז על שביתה 
כללית בכל הארץ " , אמרה אתמול אליס שלווי , יו"ר שדולת הנשים בישראל , 
בכנס המשפטניות הבין - לאומי בלשכת עוה"ד במלון השרון בהרצליה . 
