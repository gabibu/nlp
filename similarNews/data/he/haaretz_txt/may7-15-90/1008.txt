מנהיג אש"ף , יאסר ערפאת , ונשיא עיראק , סדאם חוסיין , הגבירו את שיתוף 
הפעולה ביניהם בהתוויית אסטרטגיה לחיזוק מעמדם במזה"ת . נראה שערפאת מתקרב 
אל סדאם חוסיין במאמץ להדוף ביקורת מצד בעלי הקו הנוקשה בארגונו , וכדי 
לשפר את מעמדו בין מנהיגי ערב . זה זמן מה נתון ערפאת להתקפות מצד מתנגדי 
מו"ם עם ישראל , ומצד אלה השוללים את נכונותו לדון עם ארה"ב בשיחות הכנה 
לבחירות בשטחים . כדי לבסס את מנהיגותו , ולשוות חזות נוקשה לדימויו הציבורי , 
עושה עכשיו ערפאת יד אחת עם סדאם חוסיין , אחד המנהיגים הערביים העוינים 
ביותר לישראל . אשר לסדאם , הוא מנסה לבסס את עצמו כמנהיג מרכזי בעולם 
הערבי באמצעות דימוי של התנגדות ללא פשרות לישראל . דיפלומטים ערביים מאמינים , 
כי סימן מובהק לאסטרטגיה החדשה ניתן ביום שני שעבר , כאשר ערפאת הורה לאלפים 
מאנשיו , הנמצאים בירדן ובמדינות ערביות אחרות , לעבור לעיראק לצורך אימונים , 
וגם בלשונו של דובר אש"ף " כדי להתייצב לצד עיראק נוכח התקפה אפשרית 
מישראל " . אחרי גירוש אש"ף מלבנון , ב2891 , קיבלה עיראק רק אלף מלוחמי 
הארגון . סדאם חוסיין מצדו תומך ביוזמת ערפאת לכנס פסגה ערבית בבגדאד , 
כדי לדון בעלייה ההמונית של יהודי בריה"ם לישראל . בשבוע שעבר הסכימו מדינות 
ערב לכנס את הפסגה ב82 במאי , אבל נשיא סוריה חאפז אל - אסד מתנגד לעריכתה 
בבגדאד . פלשתינאים , הקרובים לאש"ף , אומרים כי 005 , 1 לוחמים יעברו 
לעיראק מירדן , ועוד 002 , 1 יבואו מתימן ומדרום - תימן . לדבריהם , נתקבלה 
ההחלטה לפני שבוע בבגדאד , בפגישת הוועדה המרכזת של אש"ף , שבה 51 חברים . 
" לגרילה ניתנו הוראות להשלים את המעבר עד 51 במאי " , אמר אחד הפלשתינאים . 
אנשי אש"ף אחרים אמרו , כי לוחמים הנמצאים בסודאן ובאלגיריה קיבלו הוראות 
דומות . 
