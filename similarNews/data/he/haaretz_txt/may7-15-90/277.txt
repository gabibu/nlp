איש לא יוכל לטעון כי גלי העלייה באים עלינו בהפתעה . היו שצפו כבר לפני 
שנתיים כי ההתפתחויות בברית - המועצות יובילו ליציאה המונית , ואולי אף 
מבוהלת , של יהודים . לא הכל האמינו בתחזית זו , אך לפני שמונה חדשים , 
בעת הכנת תקציב 0991 לקראת הגשתו לכנסת , היתה יציאת ברית - המועצות לעובדה . 
כבר אז נטען כי תקציב המבוסס על 000 , 04 עולים אינו מציאותי , וכי המדינה 
אינה נערכת כראוי לקראת ההתרחשויות הדמוגרפיות הצפויות בתוך זמן קצר ביותר . 
גלי העלייה הראשונים של שנות התשעים מצאו את הממשלה בלתי מוכנה למשימת קליטתם . 
כפי שמראה סדרת מאמריו של רן כסלו , הקליטה הראשונית של מאות העולים שהתחילו 
להגיע מדי לילה לנמל התעופה בן - גוריון היתה תקינה בדרך - כלל , אבל לא 
נעשו ההכנות הדרושות לקראת השלבים הבאים , הקשים יותר . עצם העובדה שהממשלה 
החלה רק ביום שלישי שעבר לדון על תוכנית קליטה לטווח ארוך מצביעה על גודל 
המחדל . כעת שומה על הממשלה להיערך במהירות כדי להדביק את הפיגורים , והשאלה 
המרכזית היא לפי איזה עיקרון תיעשה היערכות זו , וביתר דיוק : באיזו מידה 
יש להשאיר את פתרון הבעיות בידי כוחות השוק ובאיזו מידה על הממשלה להתערב 
כגורם מתכנן , היורד בשעת הצורך גם לפרטים . בתנאים רגילים מוטב להשאיר 
את מרב חופש הפעולה לכוחות השוק ולצמצם את מעורבות הממשלה עד למינימום . 
כך נעשה בהצלחה במדינות קולטות - הגירה אחרות , ובישראל הוכיחו את עצמם 
כוחות השוק כיעילים למדי בשלבי הקליטה הראשוניים של העולים שהגיעו עד כה . 
אולם עיקרון זה לא יוכל להישמר בקצבי העלייה החזויים . אפילו יבואו השנה 
ובכל אחת מהשנים הקרובות רק 000 , 001 עולים , השוק החופשי לא יוכל לעמוד 
בטווח הקצר והבינוני במעמסת קליטתם של מאות - אלפים במונחי דיור ותעסוקה . 
האם יש צורך להוסיף כי משבר קליטה עלול לאיים על המשך ההגירה ההמונית , 
הנחשבת בצדק להתרחשות היסטורית שאין להחמיצה ? לפיכך הממשלה חייבת להיכנס 
לתמונה במידות עומק ופירוט גדולות מאלה הרצויות בתנאים רגילים . לדוגמה , 
יבוא של אלפי , ואולי רבבות , בתים טרומיים יוכל להיעשות רק בהחלטת הממשלה ; 
הוא הדין בבחירת אתרים להצבתם , פיתוח התשתית במגמה שהדיור הארעי ייהפך 
במרוצת הזמן לדיור קבע וממילא גם הכוונת מקורות תעסוקה לאותם אתרים . כדי 
להתוות ולבצע בהצלחה מדיניות קליטה דרוש גורם ממלכתי בעל סמכות , שיוכל 
להפעיל את משרדי הממשלה בכל התחומים הנוגעים בנושא . בשנות החמישים מילאו 
תפקיד זה תחילה אליעזר קפלן ואחר - כך לוי אשכול . עם כל הביקורת שאפשר 
למתוח על שגיאות שנעשו באותם ימים , הרי בסיכומו של דבר היה תהליך הקליטה 
של מאות - אלפי העולים שהגיעו באותם ימים להצלחה בקנה - מידה היסטורי . 
אין זה מקרה שאישים שביצעו את המשימה היו שרי אוצר : מיקומם במערכת הקנה 
להם את השליטה הדרושה לביצועה . מאז חלו שינויים במשק ובחברה , והעתקה סתמית 
של דגם - הפעולה שהצליח אז תהיה בגדר משגה . אך חרף כל השינויים , עדיין 
דרוש בתפקיד הקולט הלאומי אדם הנהנה ממעמד איתן במפלגת השלטון המרכזית , 
מגיבוי ראש הממשלה , מיכולת להידבר ולשתף פעולה עם שרים אחרים , מיוקרה 
אישית ואמון ציבורי . על - פי מבחנים אלה יש לשפוט אם המועמד או המועמדים 
לביצוע המשימה בשנות התשעים יוכלו לחזור על הישגי אשכול בשנות החמישים . 
