התחרות של פסטיבל קאן ממשיכה להציג השנה סרטים ממזרח אירופה , שהוצאו מגניזה 
בעקבות השינויים הפוליטיים האחרונים . אתמול הוקרן הסרט הצכוסלובקי " האוזן " , 
שצולם ב9691 , ומאז נאסר להקרנה . במאי הסרט , קארל קאצינה , עשה מאז 
סרט או שניים מדי שנה , אולם רק עתה התאפשר לו להקרין את " האוזן " , שצולם 
בשחור לבן , ועוסק בפחד מפני שירותי הביטחון הממשלתיים . עלילת הסרט מתארת 
לילה אחד בחייו של פקיד ממשלתי , שחוזר לביתו בחברת רעייתו , ומבחין שמישהו 
היה שם בהעדרם . השר שאחראי עליו נעצר , והפקיד מבלה את כל הלילה בהכנות 
לאפשרות שבבוקר יעצרו גם אותו . הסרט כולו מצולם בתוך הבית . הסרט הצרפתי 
הראשון , שהוצג בתחרות הוא סרטו של הבמאי ברטראנד טברנייה , " געגועים 
לאבא " . לדברי טברנייה , זהו מעין סרט המשך לסרטו " יום ראשון בכפר " , 
רק שהפעם הסיפור אישי יותר , ומכיל אלמנטים הקשורים בצד היותר מאיים של 
החיים , כמו המוות ואובדן הקרובים . גיבורת הסרט , השחקנית גאן בירקין , 
נוסעת לדרום צרפת כדי לטפל בהוריה , לאחר התקף לב קשה שעבר אביה . בעוד 
האם מנסה לשמור על מצבו הפיזי של האב , משפיעה עליו הבת אהבה , וקרבתה 
אליו מאפשרת לו לספר דברים שהסתיר בליבו במשך כל השנים . את האב מגלם השחקן 
דירק בוגארד ( " שוער הלילה " , " מוות בוונציה " ) , שלא הופיע על המסך 
מאז 8791 . במהלך עריכת הסרט נפטר אביו של הבמאי , המשורר רנה טברנייה , 
דבר שהוסיף עוד נופך לחשיבותו האוטוביוגרפית של הסרט . 
