( ע ) . בג"ץ החליט להעביר עתירה של מושב לפידות נגד מינהלת הסדר חובות 
המושבים , לדיון בפני בית המשפט המחוזי . מושב לפידות בגוש תפן , טען 
בעתירה לבג"ץ , כי הגופים המיישבים אינם ממלאים אחר הסכם הסדר הסיוע למושבים , 
למרות שהממשלה קיבלה את מסקנות ועדת רביד לפריסת חובות המושבים , שהסתכמו 
על פי נתוני ספטמבר 6891 ב66 . 1 מיליארד ש"ח . הם טענו , כי הממשלה הסכימה 
לתת 296 מיליון ש"ח לבנקים כפקדונות לצורך הלוואה ופריסת החובות למושבים , 
424 מיליון ש"ח מחובות המושבים יימחקו , ו061 מיליון ש"ח יעניקו הבנקים 
כהלוואת פריסה למושבים . בעתירה נתבקש בית משפט העליון להורות על אכיפת ההסדר , 
לאחר סחבת של כשנה וחצי , שבעטיו הגיע המושב , אשר חשבונו הוגבל על ידי 
הבנקים בתחילת חודש מאי , למצוקה המאיימת על קיומו . הגופים השותפים להסדר 
טענו , כי " לא נעשה כל הסדר מחייב עם לפידות , וההסדר שאליו הגיע המושב 
עם מינהלת ההסדר הוא מסמך פנימי בלבד , שאינו מחייב " . בביהמ"ש העליון הגיעו 
הצדדים להסכם , לפיו תתברר העתירה בפני ביהמ"ש המחוזי . עורך הדין של לפידות , 
עופר שגיא , אמר , כי העתירה תוגש כבר בימים הקרובים לביהמ"ש בחיפה . 
