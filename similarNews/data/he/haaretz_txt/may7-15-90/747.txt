בדיוק שנה לאחר שירדו מן הליגה הלאומית , יחגגו מחר כדורגלני צפרירים חולון 
במיגרשם את עלייתם , במישחק ההכתרה נגד הפועל בת - ים . למישחק , שיהיה 
בחסות ראש העיר משה רום וחברי מועצת העיר , הוזמנו יו"ר ההתאחדות לכדורגל 
שאול סוירי , מזכ"ל הפועל יצחק אופק ואורחים אחרים . לפני שריקת הפתיחה 
יערכו שחקני חולון את הקפת האליפות עם דגל המדינה בידיהם והם יבעטו כדורים 
עם חתימותיהם לקהל ויחלקו זרי פרחים . כן יהיה טקס שבו יוענקו לקפטן עד 
העונה האחרונה , מאיר יעקבי , ולכדורגלן - העשור של העיר חולון , קובי 
זיתוני , גביעי הוקרה על פעילותם רבת השנים באגודה . כדי למשוך קהל רב למישחק 
הופצו כרטיסים במחיר סמלי של חמישה שקלים . 
