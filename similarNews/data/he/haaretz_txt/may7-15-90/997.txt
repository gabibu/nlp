משרד הביטחון הגיש למשטרת ישראל תלונה נגד סגן - אלוף ( מיל ) יאיר קליין , 
בעל חברת " חוד החנית " . התלונה הוגשה על - ידי נציגי המשרד בשל פעולותיו 
של קליין באנטיגואה , שנעשו בלא שקיבל את ההיתרים הדרושים ממשרד הביטחון . 
זו התלונה השנייה , שמגיש משרד הביטחון נגד קליין בשל פעילותו בחו"ל . 
התלונה הראשונה הוגשה נגד קליין בגין פעולותיו בקולומביה . משרד הביטחון 
מסתמך בתלונתו על כך , שיאיר קליין נפגש עם רמטכ"ל צבא פנמה לשעבר , ריקרדו 
האררה , וסיכם אתו להקים בית - ספר צבאי באנטיגואה , ולהעביר אימונים ל005 
לוחמים פנמים . יאיר קליין אמר אמש , כי התלונה היתה צפויה . מקורביו אמרו , 
כי התלונה שהוגשה נגדו לגבי פעילותו בקולומביה לא הניבה פירות , וכי המשטרה 
נתקלת בשתי בעיות משפטיות : האחת מהי " העברת ידע " , והשנייה מהו בכלל 
ידע ביטחוני . לדברי מקורבי קליין , אין עד כה במשרד הביטחון שום הנחיות 
מפורשות בכל הנוגע לידע או לגניבת ידע , וודאי שלא היו לפני שנחשפה הפרשה 
הקולומביאנית . אתמול התברר , כי הקצין הישראלי , שנטען כי ליווה את אוניית 
הנשק לאנטיגואה ומשם לראשי קרטל הסמים בקולומביה , אינו משרת באופן שוטף 
בצה"ל או במשרד הביטחון , אלא קצין , העובד בשירות התעשייה הצבאית . 
