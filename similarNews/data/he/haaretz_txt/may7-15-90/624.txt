בית משפט השלום בתל - אביב הורה אתמול להאריך את מעצרם של שחקן התיאטרון 
אילי גורליצקי והמסעדן משה לוי , החשודים בהעלמת הכנסות בהיקף של מאות אלפי 
שקלים . חוקר מס - הכנסה , אמיר לוין , ציין בבקשת המעצר כי שני החשודים 
נכנסו לשותפות בהקמת שתי מסעדות יוקרה . האחת בשם " אכדילי " בהרצליה 
ליד מלון אכדיה , והשנייה " אגדילי " ב"קאנטרי דקל " בשיכון בבלי בתל - 
אביב . לגורליצקי , נאמר בבקשת המעצר , % 04 בהשקעות וברווחים וללוי % 05 . 
השותף השלישי ( % 01 ) הוא השחקן והזמר ששי קשת . עוד טען החוקר , כי 
גורליצקי שותף בהפעלת חניונים ובעל מניות בחברה להשקעות וייעוץ בשם " צוות 
בע"ם " . באשר ללוי , הוסיף החוקר , הוא שותף בעסק לממכר גלידה בשם " גרדניה " 
וכן בעל מניות בחברה להפעלת חניונים בשם " שרת 6891 בע"ם " . נציג מס הכנסה 
סיפר בבית המשפט , כי במחלקת המודיעין הסמוי של מס - הכנסה התעורר החשד 
כי שני החשודים חברו יחדיו ונהגו באופן עקבי להקטין את מחזור התקבולים בשתי 
המסעדות וכן נהגו לשלם לעובדי המסעדות חלק ממשכורתם " מתחת לשולחן " ומבלי 
לנכות מהם מס כחוק . לטענת החוקר הודה החשוד משה לוי , כי נהג להעלים הכנסות 
מתקבולי המסעדות ; בשנת המס 9891 העלים מעל ל053 אלף ש"ח ; ובשנת 0991 
( ינואר עד מארס ) הסתכמו העלמותיו בסכום של 06 אלף ש"ח . עוד אמר החוקר , 
כי לוי הודה כי שילם לפועלים ערביים מתחת לשולחן . גורליצקי הכחיש העלמות 
הכנסות כלשהן . השופט ברא"ז ציין כי במס - הכנסה השתכנעו שששי קשת לא היה 
פעיל במעשים המיוחסים לשני החשודים . 
