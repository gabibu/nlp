ההבדל העיקרי הוא במרחק ובמאמץ הנדרש מן הצופה . במקום לנסוע לעכו לשלושה 
ימים כדי להצטופף ולהסתופף תחת הכותרת " פסטיבל לתיאטרון ישראלי אחר " 
באולמות האבירים , הוא יכול לנסוע מדי ערב במשך שבוע לתיאטרון הסמטה ביפו , 
ולהימצא באותה אווירה של קירות עתיקים וחובבנות מלאה התלהבות , בשם התיאטרון 
הישראלי המקורי . מה שמוכיח שאין דבר שיחסי ציבור לא יכולים להפוך לפסטיבל . 
קפמאפרקנקודת המוצא מבטיחה הרבה : הוא רווק שבא לבקר בהתמדה את קבר אמו , 
עם פרחים , יין ועוגה , והיא רווקה בודדה שצדה גברים במסווה מחקר על התנהגותם 
המינית בתיאוריה ובפרקטיקה של גברים בבתי קברות . אי - הבנה קלאסית שמנצלת 
הרבה שורות קומיות מתפתחת למשגל על קבר האם , שבחייה היתה מתריסה נגד בנה 
שמותר לו לקיים יחסים " על גופתי המתה " . הזוג נשאר תקוע ומחובר בגלל התכווצות 
שרירים , וחלקו השני של המערכון עובר בניסיון שלהם להשתחרר זה מזו . הצרה 
היא שגם המערכון נתקע באותו מקום . מה שהיה קומדיית טעויות שנונה למדי ומקאברית 
( לרשקס יש נטייה ברורה לכיוון המקאברה , כמו שהראה במחזה מקאברי יותר 
" ביופסיה " בעכו השנה ) הופך לסדרה של תרגילי התעמלות , עד שהם משתחררים 
זה מזו . היא הולכת לסקריה והוא ממשיך לחלום . ששי סעד חביב במבוכתו בתפקיד 
הרווק ושלומית הגואל מעצבת יפה , בכל המובנים , את תפקיד הסוקרת החושקת , 
אבל גם הם לא יכולים לעשות רבה כשהמחזאי והבמאי לא מצליחים להמריא מעבר 
לנקודת המוצא . המערכון נמשך כשעה , והעניין בנקודת המוצא שלו להבדיל 
מהעניין בנקודה שבה הוא נתקע נמשך קצת פחות . קפמאפרקעוד סיטואציה מבטיחה : 
שתי נשים קשישות שומעות על חונק ואנס נשים קשישות המסתובב בשכונתן במסווה 
של גובה מחברת חשמל , ומשכנעות את עצמן שזה הסיכוי האחרון שלהן להחזיר את 
נעוריהן האבודים . בתוך מאבק קנאה ביניהן הן משתלטות על גובה - חשמל חף 
מפשע וכמעט אונסות וחונקות אותו באהבתן . זהו חומר קומי , הקרוב לפאתטי . 
אבל מה שהמחזאי והבמאי והמעבד אינם יודעים הוא ההבדל בין פאתטיות כתוצאה 
מכוונת של אפקט אמנותי שמתייחס למצב האנושי ולדמויות שבמחזה , ובין פאתטיות 
כתוצאה מהמבוכה של הצופה כשהוא רואה מה מעוללים לשחקנים על הבמה . זו בעיקר 
בעיה של טעם טוב . החומר הדרמטי שנמצא כאן איננו סיבה מספקת כדי שגטה לוקה 
וחנה ריבר , שתי שחקניות מקצועיות וותיקות , יתנו שיעשו מהן צחוק , יכריחו 
אותן ללבוש בגדי - ים משנות ה03 ולהשתולל בצורה מגוחכת ומביכה . יאמרו לי 
שאיש לא הכריח אותן , והן היו מוכנות לעשות את זה . שחקנים מוכנים לעשות 
דברים רבים בתוך הפקה . תפקידם של הבמאי והמחזאי להקפיד גם על הטעם הטוב , 
גם על כבודם של השחקנים וגם על כבוד התיאטרון . אין לי ספק שהיה אפשר לעצב 
סיטואציה דרמטית שבה החשיפה הפיסית והנפשית של גטה לוקה וחנה ריבר ( ובסוף 
גם יוסי סגל ) היתה מתקבלת על הדעת כמשרתת מטרה אמנותית שהיא מעבר לצחוק 
זול . 
