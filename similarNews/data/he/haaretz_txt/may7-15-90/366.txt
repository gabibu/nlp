( ע ) . אשה נמצאה אתמול בבוקר ללא רוח חיים בדירתה , בשכונת נווה - 
יעקב בירושלים . במשטרה הועלה חשד כי האשה נרצחה , אך נבדקת גם גרסת הבעל 
כי היא מתה כתוצאה מתאונה . אתמול , סמוך לשעה שמונה ושלושים בבוקר , הוזעקו 
אנשי מד"א לדירה בשכונת נווה יעקב שבצפון העיר . על רצפת המטבח היתה שרועה 
ללא רוח חיים מזל חיאב , בת 74 . הרופא קבע את מותה ומצא חתך מעל עין ימין 
וכן חבלה בפנים . הדבר עורר את חשדו שמותה לא נגרם באופן טבעי . למקום הגיעו 
חוקרים בכירים ממשטרת ירושלים וכן מפקד מרחב ירושלים , תת ניצב אריה ביבי . 
הבעל סיפר שאשתו סבלה מנכות וכי מותה נגרם עקב נפילה . הבעל נעצר לחקירה 
וממשטרת ירושלים נמסר כי גרסתו נבדקת . המשטרה פנתה לבית - משפט שהוציא 
צו המתיר לנתח את גופת האשה במכון הפתולוגי באבו כביר . 
