( ע ) . אוהד נבחרת ישראל בכדורגל עתר לבית המשפט הגבוה לצדק , בבקשה 
להורות לרשות השידור להקרין בטלוויזיה את המשחק " ההיסטורי " בין נבחרות 
ישראל ובריה"ם , מחרתיים . העתירה הועברה לדיון בפני הרכב של שלושה שופטים . 
משה קרויניק מת"א טוען בעתירה , שהגיש באמצעות עו"ד שמואל סעדיה , כי " מאז 
שהתוודעתי לעצמי , הלכתי לכל משחקי הכדורגל של נבחרת ישראל שהתקיימו בארץ , 
בין למשחקי ידידות ובין למשחקים רשמיים " . הוא קובל , כי מפרסומים בעיתונות 
עולה שהמשחק לא ישודר בטלוויזיה הישראלית , אף כי יועבר בשידור חי בטלוויזיה 
הסובייטית . העותר טוען , כי החלטת רשות השידור היא " בלתי סבירה , מקפחת , 
ומפלה אותו לרעה , כאוהד כדורגל , לעומת אוהדי כדורסל , הנהנים משידורי 
רוב משחקיה של מכבי ת"א בגביע אירופה . לדברי העותר , הסידורים הטכניים 
שנעשו להעברת השידור לבריה"ם מאפשרים לבצע זאת גם בישראל , מה גם שנציג 
ההתאחדות לכדורגל הודיע שאין לו כל התנגדות לשידור . " המדובר במשחק היסטורי " , 
מדגיש האוהד . עוד גורס קרויניק , כי כדי להפגין את התפתחות הקשרים התרבותיים 
של ישראל עם בריה"ם , " חשוב ליהודי בריה"ם , למזרח התיכון ולעולם כולו 
שהמשחק ישודר " . לחיזוק טענותיו , מצביע העותר על ממצאי סקר שגילה , כי 
צעירים להוטים לראות את משחקי הנבחרת וכי הטוטו מוכן לסייע למימון השידורים . 
