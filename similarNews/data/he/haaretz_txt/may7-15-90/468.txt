מבקרת המדינה , מרים בן פורת , בודקת את נושא הגבייה של היטל ההשבחה , 
הנמצאת בשליטת בידי הרשויות המקומיות . סיבת הבדיקה ריבוי מקרים שבהם רשויות 
מקומיות נמנעות מלגבות את מלוא ההיטל מקבלנים , ולעיתים אף פוטרות אותם 
בדרכים שונות מתשלום . הרשויות מחוייבות , על פי חוק , לגבות את ההיטל . 
ממחקר שנערך במרכז ללימודי עיר ואזור בפקולטה לארכיטקטורה ובינוי ערים בטכניון 
עולה , כי במרבית הערים הגדולות שנבדקו נרשמה בשנים האחרונות ירידה תלולה 
בהכנסות מגביית היטל ההשבחה חרף תנופת הבנייה באותן ערים . במקרים לא מעטים 
נוהגות רשויות מקומיות להגיע להסדרים עם קבלנים ומשחחרים אותם מתשלום היטל 
ההשבחה . הקבלנים נדרשים , בתמורה , לפצות את הרשות בעבודה האמורה להיות 
שוות ערך לגובה ההיטל שאמורים היו לשלם . במקרים רבים , עם זאת , נופל 
ערך העבודה המבוצעת על - ידי הקבלן משיעור ההיטל שעליו לשלם וששכרה של הרשות 
יוצא בהפסדה . ראשי רשויות מקומיות תירצו בפני עורכי המחקר את מתן הפטורים 
או ההנחות לקבלנים בתשלומי היטלי ההשבחה , ברצונם למשוך יזמים לפיתוח ישוביהם . 
