רומא ( ע"ר ) . משטרת איטליה הודיעה בשבת כי תפסה כ09 טונות של רכיבים 
שנועדו כנראה לתותח העיראקי הענק . דובר של הקראביניירי אמר , כי התפיסות 
בנאפולי ובשתי ערים איטלקיות אחרות , בימי שישי ושבת , היו קשורות בגילויים 
בבריטניה , תורכיה ויוון , של חלקים אחרים שנועדו לתותח . קצין הקראביניירי 
אמר כי הרכיבים שנתפסו היוו את החלק האחורי של תותח ענקי המסוגל לשגר נשק 
גרעיני וכימי למרחק של כמה מאות קילומטרים . הוא הוסיף כי המשטרה תפסה 51 
טונות של חלקי פלדה מחושלת , במרכז של החברה התעשייתית בטרני , מצפון לרומא . 
היא גם החרימה מסמכים . יחידות משטרה אחרות ששיתפו פעולה עם המכס בנאפולי , 
החרימו ארבע מכולות ובהן 57 טונות של רכיבי פלדה מחושלת , בשעה שעמדו להטעין 
מכולות אלה על אניה שביקשה לעשות דרכה אל המזרח התיכון . הקצין אמר , כי 
אין הוא יודע את היעד המדוייק של האניה . טונה וחצי של רכיבי מתכת נתפסו 
במחסן בעיר ברשא שבצפון איטליה . משטרת בריטניה חוקרת עתה את מכירתם לעיראק 
של צינורות פלדה , אשר לדעת לונדון נועדו לתותח העל העיראקי . עיראק טוענת 
כי הצינורות מתוצרת בריטניה , נועדו לתעשייה פטרו - כימית שלה . הקצין אמר 
כי עד כה לא נעצר איש , אך המשטרה הגישה דו"ח למערכת המשפט על חקירותיה . 
הרכיבים שנתפסו הוזמנו כולם אצל חברת טרני , ע"י משרד הפנים העיראקי . ממשלת 
בריטניה הודיעה באפריל , כי צינורות שנתפסו ע"י המכס , היוו חלק מתותח 
על מתוכנן , באורך של 04 מטר , שאותו מבקשת עיראק לבנות כדי לשגר נשק גרעיני , 
או כימי לעבר אויבות אזוריות כגון ישראל , איראן , או סוריה . קפידבינלונדון 
( ע"ם ) . עיראק מסתייעת בפקיסטאן וסין להתעצמות גרעינית . כך מדווח 
הירחון הבריטי " מידל איסט " . הירחון העוסק בהתעצמות הגרעינית הכימית והצבאית 
של עיראק , מציין כי משקיפים סבורים שמפעל ההידרוגן - פלואוריד בתוך מפעל 
הפוספט העיראקי באל קאאם , עשוי להוות אלמנט מפתח בתוכנית הגרעינית העיראקית . 
לא ברור בדיוק כמה הרחיקה עיראק לכת במסעה הגרעיני , אולם הדיווחים המצטטים 
פקידים מערביים , אמרו שמבחן הגרעיני הראשון , יהיה כמעט באופן ודאי לפני 
פרק הזמן של עשר שנים , אשר צוטט עד עתה לעתים קרובות . ואשינגטון ( ע"ר ) 
. משרד החוץ האמריקאי הודיע ביום חמישי , כי הוא בוחן את ההכרזה העיראקית , 
הגורסת שבגדאד ייבאה באורח חוקי מרעומים אלקטרוניים מארצות הברית . מרעומים 
העלולים לשמש להפעלת נשק גרעיני . 
