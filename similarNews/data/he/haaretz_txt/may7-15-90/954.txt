התעשייה האווירית נמצאת במשא ומתן עם מדינה מזרח - אירופית על ייצור משותף 
של מטוס נוסעים אזרחי , המבוסס על דגם קיים שפותח על ידי אותה מדינה . 
המדובר במטוס בן 03 מושבים , בעל מנועי טורבו - פרוף , שהוצג לאחרונה בסלון 
האווירי בפאריס . עד כה לא הצליחה אותה מדינה לשווק במערב את המטוס מתוצרתה , 
והרעיון הוא להסתייע במוניטין שיש לתעשייה האווירית הישראלית , ובאמצעים 
משותפים לשווק את המטוס ולהעמידו כמתחרה רציני בשוק המתרחב של מטוסים לטיסות 
אזרחיות קצרות ( מטוסי קומיוטר ) . בשלב זה לא היו כל השקעות בפרויקט המשותף 
המתוכנן , ושני הצדדים מחפשים משקיעים במערב , שיהיו מוכנים לממן חלק מהפרויקט 
המשותף . לתע"א ניסיון בייצור מטוסי נוסעים אזרחיים , דוגמת הקומודור גט 
והאסטרה הסילוניים והערבה בעלת מנועי הטורבו - פרוף . מגעים מתקדמים מתנהלים 
גם עם מדינה מזרח - אירופית נוספת , בדבר ייצור משותף של מטוס נוסעים סילוני 
גדול , שיוכל להתחרות במטוסי הנוסעים של חברות אמריקאיות . המדובר הוא 
במטוס נוסעים אזרחי , שפותח באותה מדינה ואחד מאבות הטיפוס שלו כבר ביצע 
טיסות מבחן . זהו מטוס בסדר גודל של מטוסי הבואינג הבינוניים . בשלב זה 
מתנהלים המגעים בין התעשייה האווירית לבין הדרג התעשייתי באותה מדינה המגלה 
נכונות רבה לפעול בשיתוף פעולה עם התע"א , ומקווה להסתייע בניסיונה המקצועי 
על מנת לזכות באישור של מינהל התעופה האמריקאי למטוס . מתן אישור כזה יאפשר 
להתמודד על מכירתו של המטוס בשוקי המערב , הנשלטים היום באופן בלעדי על 
ידי תעשיות המטוסים של ארה"ב וצרפת . במסגרת השיחות והמגעים של תע"א בעניין 
זה , התברר כי ישנם אנשי עסקים במערב המוכנים לשקול ברצינות השקעות בפרויקט 
המתוכנן . בין השאר מדובר באיש העסקים האמריקאי , ארמנד האמר , ובאל שווימר , 
מי שהיה בעבר מנכ"ל התע"א . והפועל היום בשוק התעופה הבין - לאומי . 
