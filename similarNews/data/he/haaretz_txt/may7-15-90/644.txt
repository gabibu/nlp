בודפשט ( ע"ר ) . קבוצת האופוזיציה הגדולה ביותר בהונגריה קראה אתמול 
לפרלמנט להחזיר על כנה החלטה מ6591 בדבר הוצאתה של המדינה מברית וארשה . 
צעד זה , בו נקטה הממשלה האנטי - סטאליניסטית בהנהגתו של אימרה נאגי ב6591 , 
הביא את בריה"ם להחלטה לשלוח את הצבא האדום כדי לדכא את ההתקוממות ההונגרית . 
ברית הדמוקרטים החופשיים ניסחה החלטה זו והגישה אותה אתמול לפרלמנט . מנהיג 
הדמוקרטים החופשיים היה בשעתו דוברו של נאגי , שנעצר על ידי הצבא הסובייטי 
ואחר כך הוצא להורג באשמת בגידה . " ידוע היטב כי ב1 בנובמבר 6591 הודיעה 
הממשלה המהפכנית בהונגריה כי היא נוטשת את ברית וארשה מיד " , הזכיר לפרלמנט 
ואסרהלי בן ה27 , מנהיגו של גוש המונה 29 צירים . " אנו מציעים עתה כי 
הפרלמנט יבקש מן הממשלה לצאת מברית וארשה " . ראש הממשלה המיועד מן הסיעה 
השמרנית , יוזף אנטאל , צפוי להקים ממשלה חדשה בשבועות הקרובים , לאחר 
הבחירות החופשיות הראשונות שהתקיימו בהונגריה באחרונה . הוא אמר כי אין 
כל צורך שהונגריה תיטוש עכשיו את ברית וארשה בהנהגתה של בריה"ם . 
