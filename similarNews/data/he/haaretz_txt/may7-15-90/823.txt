המערכת הבנקאית קיבלה אתמול בזעזוע את החלטת בג"ץ בעניין ראשי הבנקים , 
אך התגובות היו צפויות להחלטה יש אולי היגיון משפטי , אך היא תביא לזעזוע 
קשה ומיותר במערכת הבנקאית , אמרו הבנקאים . משה זנבר , יו"ר דירקטוריון 
בל"ל : " אינני משפטן , אך אני סומך על ההחלטה של בית המשפט העליון מבחינה 
משפטית . ואולם , מבחינה ציבורית ועניינית , אינני רואה הבדל בין הבנקאים 
לבין הגורמים האחרים שנחקרו על ידי ועדת בייסקי . ייתכן שמבחינה משפטית 
יש הצדקה להעמדת הבנקאים לדין , ואולם אינני חושב כי רצוי שהבנקאות תעבור 
בעקבות כך טלטלה קשה , שתיווצר כתוצאה מהטיפול החדש בנושא " . זנבר אמר כי 
טיפול מחודש בנושא יקשה מאוד על מכירת הבנקים , שכן , כל מיני מועמדים 
ישקלו מחדש את עמדתם , וישאלו את עצמם אם יש טעם ברכישת נכס , שמונחת עליו 
חרב דמוקלס . אמנון גולדשמידט , המפקח על הבנקים : " עדיין לא קיבלתי 
לידי את החלטת בג"ץ . כשתתקבל ההחלטה , נדון בכך ונסיק את המסקנות בהתאם . 
בשלב זה , איני חושב שיש באפשרותי לפעול מעבר לכך " . עמירם סיון , יו"ר 
הנהלת בנק הפועלים : " אני לא רואה את החלטת בג"ץ בעין יפה , שכן היא 
עלולה להוביל את המערכת הבנקאית לסחרחורת מחודשת , חסרת תכלית . לפי דעתי , 
בבית המשפט לא יישבו רק הבנקאים , אלא אפילו חברי כנסת . התהליך שאליו 
מתכוונים כעת להוביל את מערכת הבנקאות , אינו בריא ואינו במקומו " . יוסף 
צחנובר , יו"ר דירקטוריון בנק דיסקונט : " החלטת בג"ץ סבוכה ומורכבת . 
אלמד תחילה את החומר לעומקו , ורק לאחר מכן אגיב " . קפידבינלעומת תגובת 
הבנקאים , הביעו מרבית חברי הכנסת סיפוק מהחלטת בג"ץ . ח"ך דן תיכון ( 
ליכוד ) טען כי היה צריך להעמיד לדין את ראשי הבנקים כבר לפני ארבע שנים . 
הוא קבל על כך שחל עיכוב כה רב בפעולה זו . ח"ך מרדכי וירשובסקי ( רץ ) 
אמר כי על היועץ המשפטי והממונים עליו לשקול היטב את המשך כהונתו ותפקידו , 
כדי לשמר את כבודה ויוקרתה של המשרה . וירשובסקי , שהגיש את העתירה לבג"ץ 
נגד החלטת היועץ המשפטי לממשלה יוסף חריש שלא להעמיד לדין את ראשי הבנקים , 
בירך על החלטת בית המשפט . לדבריו , קיימת חשיבות רבה לכך שהמועלים באמון 
הציבור וברכושו עומדים לדין , ואינם נהנים מחסינות ומעדיפות על פני אזרח 
מהשורה . ח"ך שמעון שטרית ( מערך ) אמר כי החלטת בג"ץ היא יום חג לשלטון 
החוק ולשוויון בפני החוק . החלטת בג"ץ מחזירה למערכת התביעה את עמוד השדרה 
שלה , שנסדקה קשה עקב החלטת חריש להימנע מלהעמיד את ראשי הבנקים לדין . 
ח"ך יואש צידון ( צומת ) אומר כי החלטת בג"ץ מהווה הוכחה לשיקול דעת מוטעה 
שהפעיל היועץ המשפטי , כשהחליט שלא להעמיד לדין את ראשי המערכת הבנקאית . 
זהו צעד נוסף במאבק לניקוי המערכות . צידון הביע תקווה כי חריש יפעל עתה 
על - פי הוראת הבג"ץ ויביא למיצוי הדין עם אלה שגרמו למדינה נזק של מיליארדי 
דולרים . 
