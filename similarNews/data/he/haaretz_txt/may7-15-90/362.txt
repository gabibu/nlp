סוריה אינה מתכוונת להשתתף בפסגה הערבית בבגדאד . כך הבהיר אתמול שר החוץ 
הסורי פארוק א - שרעה למזכיר הליגה הערבית , שאזלי קלייבי , בפגישתם בדמשק . 
תחת זאת מציעים הסורים מפגש של כל שרי החוץ הערבים בתוניס , כדי לדון בשאלה 
האם יש צורך בכינוס פסגה ערבית עכשיו , והיכן תתקיים . א - שרעה אמר כי 
בהתכנסות הקודמת של שרי החוץ הערבים סוריה היתה הראשונה לתמוך בכינוס פסגה , 
אך עתה , כשרק 51 מדינות ערביות מסכימות לכינוס , ושבע אחרות מתנגדות 
לו , אין טעם בפסגה של ראשי מדינות ערב . א - שרעה תקף בחריפות את עיראק , 
באמרו כי היא מבקשת לנצל את הפסגה למטרותיה היא . אתמול נמשכו המאמצים המדיניים 
בשאלת הפסגה בעולם הערבי , והנשיא חאפז אסד שלח את סגנו עבד אל חאלים חדאם 
ללוב כשבאמתחתו איגרת לשליט לוב מועמר קדאפי . לא רק סוריה , גם מצרים מתנגדת 
לכינוסה של פסגה עתה , והנשיא מובארק מבקש לכנסה רק לאחר שתוקם ממשלה בישראל 
וייפתח הדו - שיח הישראלי - פלשתיני . אמש בא לקהיר שר החוץ של עיראק , 
טארק עזיז , כשהוא נושא עמו שדר מהנשיא סדאם חוסיין למובארק . בשלב הזה 
דומה שגם מאמצי התיווך של ערב הסעודית לא עלו יפה , לאחר שיורש העצר הנסיך 
עבדאללה , שיבוא היום למצרים לאחר שביקר בסוריה ועיראק , לא הצליח לקבל 
את הסכמת אסד להשתתף בפסגה , לפחות על - פי עדותו של שר החוץ הסורי . בית 
המלוכה הסעודי הודיע אתמול כי יסכים להשתתף בפסגה הערבית רק אם כל המנהיגים 
הערבים יתנו הסכמתם , כך שאמש לא ניתן להצביע על מועד לכינוסם של מנהיגי 
ערב בעיראק . המלך פאהד אמר עם זאת כי ימשיך במאמציו לאחות את הקרעים הבין - 
ערביים . בסוף השבוע מפסיק מובארק , לפחות באופן אישי , את פעילותו הבין - 
ערבית ויוצא לביקורים בסין ובבריה"ם . ההזמנה לבוא למוסקווה הגיעה למובארק 
כבר לפני חודשיים , אך מפאת כינוסה של המפלגה הקומוניסטית בבריה"ם נדחה 
הביקור . מאז שנת 2791 לא ביקר נשיא מצרי במוסקווה , והפעם מבקש מובארק 
לדון עם גורבצוב בעלייה היהודית , המטרידה מאוד את מדינות ערב . סגנו של 
ערפאת , אבו - איאד , אמר אתמול בכוויית כי בריה"ם אינה עושה די להבטיח 
שהעולים היהודים לא יתיישבו בשטחים , והנשיא מובארק מתכוון לדרוש זאת ממיכאיל 
גורבצוב . ואילו ערפאת עצמו , השוהה בבגדאד , מתח ביקורת על מנהיגים ערבים 
מסוימים על שלא נענו להזמנה לקיים פסגת - חירום ערבית , על - פי הצעתו , 
כדי לדון בזרם העולים מבריה"ם לישראל . קפידבין גם שר החוץ הכווייתי , 
ראשד אל - נעימי , הגיע אמש לקהיר כדי לדון עם הנשיא מובארק על הפסגה הערבית . 
בינתיים נמסר כאן שבסדר היום המתוכנן מטעמה לפסגה מציבה עיראק את הביטחון 
הלאומי בראש , את מלחמת עיראק - איראן , את בעיית לבנון ואת האינתיפאדה 
הפלשתינית . ממקורות בכירים נמסר שארה"ב לוחצת על ערב הסעודית ועל מדינות 
ערביות אחרות לדחות את הפסגה הערבית עד לאחר מפגש בושגורבצוב , שייערך בסוף 
חודש זה . ואשינגטון חוששת שגורבצוב יעלה את ההחלטות הערביות העשויות להתקבל 
בפסגה כדי ללחוץ על הנשיא בוש . קפידבינבגדאד ( ע"ם ) . העיתון העיראקי 
" אלתורה " הביע תקווה שהפסגה הערבית הבאה תהיה מפנה מכריע בעשייה הערבית 
המשותפת , לנוכח הנסיבות שבהן היא תתכנס . " הפסגה תתקיים בשעה שהאומה 
הערבית נתונה להתגרויות חמורות . היא מהווה היענות להכרה העממית והרשמית 
הגוברת והולכת בזירה הערבית בחשיבות מימושה של סולידאריות ערבית וגיבוש עמדה 
כל - ערבית מאוחדת , שתוכל להתמודד עם התגרויות אלה ולהגן על הביטחון הלאומי 
הערבי . לאומה הערבית יש נשק ויכולת המאפשרים לה להתמודד עם האויבים ולהסב 
להם נזק " , כותב העיתון . " אלתורה " מוסיף : " האומה הערבית אינה יכולה 
לכבד אינטרסים של מי שאינם מכבדים את האינטרסים והזכויות הלגיטימיות שלה . 
המצב הערבי החדש אינו צריך להיות מצב חולף , אלא מצב של קבע . עובדה זו 
מחייבת הקמת ארגונים ומנגנונים שתפקידם יהיה לבצע את ההחלטות וההמלצות של 
הוועידות וגורמים ערביים רשמיים ועממיים במישור העשייה המשותפת , כדי לסכל 
את המזימות האימפריאליסטיות והציוניות ולשמור על ריבונות האומה , כבודה 
וביטחונה הלאומי " . 
