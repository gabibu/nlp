ואשינגטון ( מיוחד ל"הארץ " ) . מקורות אמריקאים , המקורבים לתהליך המדיני 
אמרו הלילה , כי המשבר ביחסי ישראל - ארה"ב , על רקע הצעת הגינוי להתנחלויות 
במועצת הביטחון של האו"ם , היה תוצאה של " אי - הבנה ישראלית " . הם ייחסו 
את אי - ההבנה להצגה לקויה של עמדות ארה"ב על - ידי אנשי שגרירותה באו"ם . 
לפי המקורות האלה , התכוונה ארה"ב מלכתחילה להטיל וטו על הנוסח החריף , 
שבו עמדו להיכלל " זכות השיבה " של פליטי 7691 ; קביעה , כי התיישבות 
יהודים במזרח - ירושלים סותרת את אמנת זנווה הרביעית ; ותיאור ההתנחלויות 
בשטחים כלא - חוקיות . המקורות טענו , כי דיפלומטים ופוליטיקאים ישראלים 
טעו בפירוש הכוונה האמריקאית , והיא התחוורה להם רק אתמול בלילה . עד אתמול 
אחר - הצהריים שררה אווירה פסימית בחוגים ישראליים , ונשמעו הערכות , כי 
יחסי ישראל - ארה"ב " מתקדמים במסלול של התנגשות חזיתית " . הלילה התכנסו 
שגרירים של מדינות ערביות ומדינות בלתי מזדהות במרכז האו"ם בניו - יורק , 
כדי לשקול שורה של נוסחים אלטרנטיוויים להצעה המקורית . אחד הנוסחים מקבל 
את דעת האמריקאים , ומשמיט את הסעיפים מעוררי - המחלוקת . דוברת מחלקת המדינה , 
מרגרט טאטוואיילר , הגיבה אתמול על דברים שיוחסו לשר החוץ , משה ארנס , 
ולפיהם יחסי שתי המדינות הגיעו אל נקודה של שפל היסטורי . למעשה אמר שר 
החוץ , כי היחסים שרויים ב"מתח " . טאטוואיילר יעצה לעיתונאים לשאול את 
ארנס עצמו למה התכוון . " אנחנו מוצאים את הערותיו מביכות במקצת " . " הוא 
( ארנס ) יודע יפה את מדיניותנו " , אמרה הדוברת , בעצמה יועצת קרובה 
מאד של מזכיר המדינה , גיימס בייקר . היא חזרה על עיקרי המדיניות הזו 
תמיכה אמריקאית בעליית יהודי בריה"ם , גם באמצעות טיסות ישירות , והתנגדות 
לכל מאמץ לסכל את העלייה . " יחסינו הדו - צדדיים איתנים עד מאד . כבכל 
ידידות איתנה , יש חילוקי דעות על נושאים מסוימים , אבל אלה יכולים , 
וצריכים , להתברר באופן שיניח את דעת שני הצדדים " . היא הוסיפה , כי ארה"ב 
מבחינה בין קליטת העולים בישראל , ובין " הזזתם לשטחים הכבושים . ממשלת 
ישראל יודעת יפה את רצוננו שיהודי בריה"ם לא יקבלו עידוד לנוע אל השטחים " . 
כשהעיר אחד העיתונאים הנוכחים כי הוא העלה בדעתו שההתייעצויות בין שתי המדינות 
בחודשים האחרונים היו אמורות לפזר כל ערפל , השיבה טאטוואיילר ביובש : 
" גם אנחנו ( העלינו את זה על דעתנו ) " . הדוברת אמרה , בתשובה לשאלה 
אחרת , כי זה זמן - מה שבייקר לא שוחח בטלפון עם ארנס , " ולפי ידיעותיי , 
אין לו תכניות לעשות כן " . 
