בודפשט ( מיוחד ל"הארץ " ) . ראשי שלוש המדינות הבאלטיות אסטוניה , לאטוויה 
וליטא התכנסו אתמול בטאלין , בירת אסטוניה , לוועידת פיסגה שבה דנו בתיאום 
צעדיהם למען השגת עצמאות לארצותיהם . בין השאר החליטו לחדש את ברית שיתוף 
הפעולה והאחדות בין שלוש הארצות שהיתה קיימת לפני מלחמת העולם השניה . שלושת 
נשיאי הרפובליקות הבלטיות אמורים לחדש הסכם משנת 4391 של איחוד ושיתוף פעולה 
ביניהם , ולהקים מחדש את המועצה הבאלטית , גוף שנועד לתאם מדיניות פנים 
וחוץ ביניהן . זו הפעם הראשונה בה נפגשים שלושת הנשיאים מאז הבחירות שנערכו 
בשלושת הרפובליקות הללו במהלך השנה . שלושת המנהיגים החליטו לשגר מכתבים 
משותפים לנשיא גורבצוב ולנשיא בוש . תוכן המכתבים טרם נמסר לפרסום אך ראש 
ממשלת אסטוניה , אדגאר סאביסאר , אמר כי השגת העצמאות נשארת מטרתן הסופית 
של שלוש המדינות . " אנו חייבים לעשות את כל שביכולתנו כדי להשיג את מטרתנו 
הריבונות של שלושת המדינות " , אמר יו"ר הסובייט העליון הלאטווי , אנאטולי 
גורבונוב , בתחילת הפגישה . " אנו מודעים לכך שיתכן ויוטל עלינו מצור כלכלי , 
אולם אנו צריכים לתמוך אחד בשני בזמנים קשים אלה " , אמר יו"ר הסובייט העליון 
האסטוני ארנולד ראואוטל . רדיו וילנה דיווח כי אתמול בבוקר נראתה בעיר שיירה 
של יותר מ001 כלי רכב צבאיים סובייטיים . בשידור נאמר כי באחד המקומות אירעו 
תקריות עם אזרחים , אולם לא היו נפגעים . עיתוני טאלין הודיעו כי מוסקווה 
הפסיקה את העברות מטבע קשה למדינות הבאלטיות . פירוש הדבר , בין השאר , 
כי תושבי אסטוניה , לאטוויה , וליטא לא יוכלו להמיר את הרובלים בדולרים 
לקראת נסיעותיהם לארצות חוץ . האזרחים הבאלטים מרבים עתה לבקר ביחוד בארצות 
סקנדינוויה . העברת הדולרים הופסקה כבר בסוף החודש שעבר אולם רק עתה ניתן 
לה פומבי . לקראת הנהגת קיצוב המצרכים פרצה באסטוניה בהלת קניות גדולה . 
הקיצוב על מרבית המצרכים יכנס לתוקפו ב1 ביוני . מווילנה נמסר בינתיים 
כי ליטא מבקשת לעקוף את המצור הכלכלי הסובייטי על ידי יבוא נפט דרך נמל קלייפדה . 
לדברי מקורות ליטאים , תהיה סעודיה ספקית הנפט הראשית . 
