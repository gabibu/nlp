בלגרד ( ע"ץ ) . התנגשויות חסרות - תקדים ביוגוסלוויה בין אוהדי כדורגל 
ושוטרים שלשום בערב באיצטדיון ובחוצות העיר זאגרב גרמו לפציעתם של 831 איש , 
מהם 11 קשה . בין הפצועים 97 מאנשי כוחות הביטחון , שמהם נפצעו שלושה קשה . 
אוהד של קבוצת דינאמו זאגרב נורה ברגלו במרכז העיר . האיצטדיון " מאקסימיר " , 
שבו אמור היה להתנהל משחק בין שתי הקבוצות הטובות ביותר של הליגה הכוכב 
האדום של בלגרד ודינאמו זאגרב דמה אתמול לשדה קרב . האיצטדיון היה זרוע 
אבנים , ו000 , 3 מושבים נעקרו ביציע הדרומי , שם גם נהרסו רוב שלטי הפרסומת . 
אוהדי דינאמו גם הפילו את חומת המגן בצפון האיצטדיון . בתוך העיר הרסו אוהדים 
צעירים , המכנים את עצמם " נערים כחולים רעים " , ושאותם מכנה העיתונות 
" חוליגנים " , שלוש חשמליות וגרמו נזק ל41 אחרות , וכן פגעו במכוניות 
אשר להן לוחיות - זיהוי לא - קרואטיות . 
