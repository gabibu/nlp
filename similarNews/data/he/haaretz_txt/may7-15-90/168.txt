( ע . ) " הצטיירה לפנינו דמות של סוטה מין , אלים ואכזר " , קבעו ביום 
ראשון שופטי בית המשפט המחוזי בתל אביב . " זה אדם שמשתמש בשוט ובחובט 
שטיחים כדי להרביץ לילדיו הקטנים " . השופטים גזרו שש שנות מאסר בפועל על 
אב שהתעלל בילדיו וביצע עבירות מיניות בבנותיו הקטינות . בגזר הדין קבעו 
השופטים , ויקטוריה אוסטרובסקי כהן , אריה סגלסון ורות שטרנברג , כי הקטינים 
הסובלים מהתעללויות של הוריהם הם חסרי ישע , ואין הם יודעים למי לפנות . 
לעתים קרובות מתפתחת אצלם החרדה , שמא הם אשמים בהתעללות בהם . חרדה כזו 
עם תחושת אשמה עצמית , גורמת לילדים לפתח שנאה כלפי החברה כולה , מובילה 
אותם לחיי פשע , ולעתים קרובות גם לנסיונות התאבדות . השופטים הדגישו , 
כי מועקה קשה ליוותה את כל הישיבות שדנו במקרה המזעזע הזה . השופטת שטרנברג 
גרסה שהעונש המתאים לפשע מסוג זה הוא שש שנות מאסר , מהן ארבע וחצי בפועל 
והשאר על תנאי . 
