( ע ) . שני טון של סרדינים מתים התגלו ביום ששי ע"י פקחי רשות שמורות 
הטבע ומינהלת הכנרת סמוך לאתר ספיר , שבצפון מערב הכנרת . קיים חשד כי 
הדגים הורעלו . דייגי טבריה אמרו בתגובה , כי לא היה להם כל חלק בהרעלה . 
מומחי מינהלת הכנרת אינם מוציאים מכלל אפשרות , כי מדובר במוות בשל חוסר 
חמצן במים תופעה המוכרת בכנרת במיוחד בחודשי הקיץ במים עמוקים . פקחי מינהלת 
הכנרת העבירו דגימות של הדגים למעבדות משרדי הבריאות והחקלאות והמעבדה לחקר 
הכינרת שבטאבחה . תשובה ברורה על סיבת מות הדגים תינתן בתחילת השבוע . באזור 
אתר ספיר , אתר השאיבה של המוביל הארצי מן הכנרת , בוצעו בעבר כמה הרעלות 
דגים ע"י עברייני דיג בכנרת . 
