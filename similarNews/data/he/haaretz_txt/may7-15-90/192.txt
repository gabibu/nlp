שר התחבורה משה קצב , לא מסתפק במסקנות והמלצות מינהל התעופה האזרחית לגבי 
נקיטת הצעדים כנגד חברת אל - על והצוות האווירי , שהיה מעורב בתקרית האווירית 
החמורה , בה התנגש כמעט מטוס גמבו של החברה , במטוס של חברת בריטיש איירווייס , 
מעל צפון האוקיינוס האטלנטי . הוא זימן אליו להיום , את ראש המינהל שי 
שוהמי , ואת מנכ"ל אל - על , רפאל הר - לב , כדי לשמוע מהם אישית , את 
הנימוקים שהביאו להחלטה , בדבר הדרכים המעשיות , ליישום מסקנות ועדת החקירה 
של מינהל התעופה האזרחית , לבדיקת התקרית האווירית . הוועדה אימצה את מסקנות 
ועדת הבדיקה של אל - על בעניין התקרית האווירית באמצע חודש פברואר . בכוונת 
השר לשמוע את המינהל והחברה , שבדקו את התקרית והסיקו מסקנות והמלצות בנושא . 
לדברי קצב , רק לאחר שישמע את הנימוקים למסקנות ולהמלצות , יחליט אם להמשיך 
ולקיים דיון רחב יותר בנושא . במינהל התעופה האזרחית התקיימו שני דיונים 
לגבי הדרכים המעשיות ליישום המסקנות , לאחר שהדו"ח הוגש לשר התחבורה . 
בעקבות המלצת ועדת הבדיקה של אל - על , הורד קברניט הטיסה , יו"ר איגוד 
הטייסים של ישראל יצחק גונן , לדרגת קצין ראשון . יחד עם שני עמיתיו האחרים 
לטיסה , אף נשלחו להשתלמות רענון , כדי שיוכלו לשוב ולטוס . הדיונים התמקדו 
בשאלה , אם לקיים את כל ההמלצות ולנקוט באמצעים נוספים . 
