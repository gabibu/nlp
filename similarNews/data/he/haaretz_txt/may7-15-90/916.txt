סנאט אוניברסיטת תל - אביב החליט להעניק תואר ד"ר כבוד לפרוף חיים לייב פקריס 
ממכון ויצמן למדע ברחובות . פקריס בנה את המחשב הראשון בארץ בתחילת שנות 
החמישים . התואר יוענק לו על תרומתו הגדולה למתמטיקה השימושית בארץ ועל 
תרומותיו רבות החשיבות לקידום תחומים רבים בגיאופיסיקה , שהקנו לו יוקרה 
רבה בקהילה המדעית הבין - לאומית , וזיכוהו בפרסים יוקרתיים ובחברות בגופים 
אקדמיים מכובדים . בהחלטתו ציין הסנאט , כי בניית המחשב האלקטרוני הראשון 
בארץ במכון ויצמן בשנת 4591 ( תוך הקדמת מדינות מפותחות במערב אירופה ) 
, העמידה את ישראל בשורה הראשונה של מדינות בתחום המחשוב . המחשב הזה 
הועמד כבר אז לרשות המוסדות להשכלה גבוהה בארץ ולרשות מערכת הביטחון . התואר 
ניתן לפרוף פקריס גם על חלקו בהקמת המכון לגיאופיסיקה ובארגון סקרים למיפוי 
מקורות מים ומקורות נפט בארץ . פקריס ייסד את המחלקה למתמטיקה שימושית במכון 
וייצמן , וסייע להפוך את המחלקה למתמטיקה שימושית באוניברסיטת תל - אביב 
למוקד של הוראה ומחקר מתקדמים . " פרוף פקריס הוא אחד המתמטיקאים השימושיים 
הבכירים בתקופתנו . נרשמו לזכותו תוצאות נכבדות , שפתחו אופקים חדשים בתחומים 
שונים בעלי חשיבות ממדרגה ראשונה . הוא היה הראשון , שנתן את ההסבר הנכון 
לתופעות שונות הקשורות להתפשטות גלים בים - בעזרת מודל , הנושא את שמו . 
באופן דומה , פרוף פקריס היה הראשון , שחישב את התנודות העצמיות של כדור 
הארץ , והסביר תופעות , שהתגלו ברישומים של רעידות אדמה חזקות " , נאמר 
בהחלטה . " משנת 6391 עד היום הוא תרם הרבה לידע על כדור הארץ ועל סביבתו 
- ממרכזו ועד לשכבות העליונות של האטמוספירה . הוא גלש הרבה מעבר לתחום 
הגיאופיסיקה , וקיבל תוצאות חשובות גם בנושאים אחרים כגון חישוב רמות האנרגיה 
של המימן ושל יסודות יותר מורכבים " . בנוסף לפעילותו במדע הייתה לפרוף פקריס 
פעילות חשובה מאוד גם בהוראה . הוא ייסד את המחלקה למתמטיקה שימושית במכון 
ויצמן , שגידלה אנשי מדע ממדרגה ראשונה , והיתה למוקד ולמרכז הפעילות בנושא 
הזה בארץ כולה . פרוף פקריס נולד בליטא בשנת 2191 , ולמד במכון הטכנולוגי 
של מסצוסטס , שבו קיבל תואר דוקטור בשנת 4391 . היה חבר בסגל של המכון 
הטכנולוגי של מסצוסטס , של אוניברסיטת קולומביה ושל אוניברסיטת פרינסטון . 
משנת 6491 ועד לצאתו לגימלאות בשנת 3791 עמד בראש המחלקה למתמטיקה שימושית 
במכון ויצמן . פרוף פקריס חבר באקדמיות הלאומיות למדעים של ישראל , של 
ארצות הברית ושל איטליה , באקדמיה האמריקנית לאמנויות ולמדעים ובחברה המלכותית 
הבריטית לאסטרונומיה . 
