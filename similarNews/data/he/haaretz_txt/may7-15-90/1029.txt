בפברואר 09 הודיעו שר האוצר דאז , שמעון פרס , ונגיד בנק ישראל על פיחות 
ועל המשך חשיפת השוק המקומי לייבוא . צעדים אלו בוצעו חודש בלבד לאחר שפרס 
הציג במליאת הכנסת את התוכנית הכלכלית לשנת 09 , המתבטאת בהצעת תקציב המדינה . 
ואולם , עוד לא יבש הדיו על הצעת תקציב המדינה , וזו כבר נפרצה . מאות 
מיליונים שלא תוקצבו מלכתחילה הובטחו למוסדות יחודיים . דבר זה , והסכם 
פרס - קיסר שנחתם בשעות האחרונות לכהונתו של פרס כשר אוצר , ולפיו יוענק 
סיוע לקופ"ח ותובטח התשואה לקרנות הפנסיה ההסתדרותיות טרפו במידה לא קטנה 
את קלפי התקציב . למי ששכח יש להזכיר : גם בקיץ 98 הועלו תוכניות כלכליות , 
ופרס הגה אז את " חוק 001 הפרויקטים " . לאחר שתוכנית זו לא זכתה לקבלת 
פנים אוהדת נשקלה ההצעה להפעילה באמצעות צווי חירום . בסוף , שום דבר לא 
יצא אל הפועל . אתמול דנה הממשלה בתוכנית לקליטת העלייה , שכבר עברה שינויים 
רבים בשבוע שעבר , נוכח ביקורתו של נגיד בנק ישראל , ועדיין לא ברור , 
מה יהיה פניה אם וכאשר תאושר . בלי להביע דעה על טיבה של תוכנית זו , 
כדאי לזכור כי בעוד כמה שבועות ייכנס למשרד האוצר שר חדש . טבעי שהבוס 
החדש באוצר ( כנראה יצחק מודעי ) ירצה להטביע את חותמו על המהלכים הכלכליים . 
האם איננו צפויים בחודשים הקרובים לעוד תוכנית כלכלית , או לפחות לשיפוץ 
של זו הקיימת ? התוכנית שהוגשה אתמול מחייבת קיצוצים תקציביים ניכרים . 
נשאלת השאלה , אם ממשלת המעבר תוכל להכתיב ולאכוף קיצוץ בפועל של תקציבי 
המשרדים , במיוחד במשרדים שאין בהם שר של קבע , או שמא תוכל לעשות זאת 
רק לאחר שתוקם ממשלה חדשה וימונו למשרדים שרים של קבע והנושא כולו ייפתח 
לדיון מחודש ? בלי לגרוע מערכה של התוכנית הנוכחית לקליטת העליה , הגיע 
הזמן להמעיט בתוכניות ולהתחיל במעשים . 
