לאהור ( ע"ץ ) . פצצה רבת עוצמה הרסה אתמול קרון של רכבת מהירה בקרבת 
לאהור , בירת מחוז פונגאב שבפקיסטאן . בפיגוע נהרגו לפחות 02 איש ונפצעו 
רבים . המשטרה מסרה כי פצועים רבים נמצאים במצב קריטי ומספר ההרוגים עלול 
לעלות . רדיו פקיסטאן קרא לתושבים לתרום דם . הפיצוץ ארע ברכבת " טז גאם " , 
רכבת האקספרס היוקרתית ביותר במדינה , המקשרת בין ראוולפינדי וקאראצי . 
הפיצוץ היה כה חזק עד שתיקרת הקרון הועפה למרחקים . אולם אף אחד מהקרונות 
לא ירד מהפסים , הודות לכך שהרכבת נסעה במהירות איטית בעת הפיצוץ . זהו 
הפיצוץ השני תוך שבוע ימים באזור לאהור . ביום שני שעבר נהרגו שני אנשים 
בהתפוצצות באוטובוס שעצר בשוק בלאהור . ב3 באפריל נהרגו ארבעה אנשים ונפצעו 
22 , באותו מקום . 
