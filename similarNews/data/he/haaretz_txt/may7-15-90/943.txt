אסיפת בעלי המניות של הוצאת מודיעין , המו"ל של העיתון " מעריב " , התכנסה 
שלשום לדיון מיוחד על מנת לקבל דיווח על העברת מניות בין הבעלים ומצד חלק 
מהבעלים לבני משפחותיהם , ולאישור רשימת חברי הדירקטוריון שהוצעה על - ידי 
ההנהלה . במהלך הישיבה דווח על העברת מניות על - ידי שלום רוזנפלד לבנו יורם 
רוזנפלד ובתו תמי גייא , ועל העברת מניות מידי שמעון חפץ לבני משפחתו . 
כמו כן הוחלט על שינוי שם החברה מהוצאת מודיעין להוצאת מעריב - מודיעין , 
ועל פי גורמים בעיתון שינוי השם נעשה במסגרת הכנות הקבוצה לגייס בעתיד הקרוב 
הון באמצעות הנפקה בבורסה . בישיבה אושר מינויו של דב יודקובסקי לתפקיד יו"ר 
מועצת המנהלים של הקבוצה , וכן מינויים של אדם ברוך , אהרון מאיר , גליה 
מאור ועו"ד שמואל פיזר , כדירקטורים בקבוצה , כולם כנציגיה של קבוצת מירור - 
יודקובסקי שבשליטת רוברט מקסוול . יורם רוזנפלד , שמעון חפץ , עלי חפץ , 
עידו דיסנציק ויובל אליצור , אושרו כדירקטורים המייצגים את קבוצת בעלי 
המניות הוותיקה . כזכור , קבוצת מירור ודב יודקובסקי מחזיקים כיום % 05 
ממניות הוצאת מודיעין ( הוצאת מעריב - מודיעין ) , ואילו שאר המניות מתחלקות 
בין המשפחות : חפץ רוזנפלד , דיסנציק , אליצור וגורמים נוספים בעיתון , 
המחזיקים בחבילות מניות קטנות שחלקן בשברי אחוזים . בחודשים הקרובים צפויה 
לעבור מהפכה על העיתון מעריב . מהפכה זו כרוכה בהעברת בית ההוצאה לאור של 
הקבוצה ממרכז תל אביב לבת - ים , ולהכנסתה לשימוש של מכונת הדפוס בצבע שנרכשה 
על ידי מקסוול . מכונה זו תחל לפעול לקראת תחילת השנה הבאה . בעלי העיתון 
מתכננים לשנות את פורמט העיתון הקיים , ולהוציא במקומו לאור עיתון בעל פורמט 
חדש וצבעוני . בעיתון מעריכים שלמינוי יודקובסקי לא תהיה השפעה מיידית על 
עריכת העיתון , תפקיד שימשיך לבצע עידו דיסנציק . השליטה הישירה על חברות - 
הבת " הד - ארצי " ו"ספריית מעריב " תוצא משליטתו . בסוף השבוע נודע על 
כוונת מנכ"ל מעריב , אמיר דווידזון , להתפטר , במחאה על אי - הכללתו במועצת 
המנהלים החדשה . 
