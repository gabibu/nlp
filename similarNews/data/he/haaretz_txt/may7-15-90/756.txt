( ע ) . גורמים במועצת הפועלים במזרח - ירושלים מסרו , כי באחרונה גברה 
מודעות הפועלים מהשטחים בסדרי עבודה תקינים במזרח - ירושלים וצומצם היקף 
היעדרותם בימי שביתה בשטחים . עובדי מועצת הפועלים במזרח - ירושלים מסבירים 
את ירידת מעורבותם של העובדים באינתיפאדה בהסברה האינטנסיווית בקרב העובדים 
הערביים , להגברת מודעותם לזכויותיהם ולסיכון בפיטורים , הנובע מהיעדרות 
תכופה ממקום עבודתם . מנהל המחלקה למזרח - ירושלים , יוסי הראל , מסר כי 
מעורבותם של עובדי מזרח - ירושלים והשטחים בענייני תעסוקה , זכויות עובדים 
והתארגנות במקומות העבודה גברה אף היא . הדבר בא לידי ביטוי גם בבחירת נציגים 
ערביים לוועדי העובדים במפעלים ישראליים במזרח העיר . עובדים אלה נבחרו באורח 
דמוקרטי על - ידי כלל העובדים במפעל , יהודים וערבים כאחד . רבים מהעובדים 
במזרח - ירושלים פונים אל מועצת הפועלים ( המחלקה למזרח - ירושלים ) בבקשת 
סעד והגנה מקצועית . מזכיר מועצת פועלי ירושלים , שמעון צוריאלי , אמר 
כי מועצת הפועלים תגביר את פעילותה לשילוב עובדים ממזרח - ירושלים בוועדי 
העובדים . 
