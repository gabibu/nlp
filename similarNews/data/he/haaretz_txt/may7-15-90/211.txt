שחקני מכבי תל אביב פתחו אתמול אחר הצהריים הכנותיהם למשחק גמר גביע המדינה 
נגד הפועל גליל עליון , שיהיה בהיכל הספורט ביום שני של השבוע הבא . באימון 
לא השתתפו דורון גמצי ( חתך באצבע ) וכן וילי סימס ( גב תפוס ) . קן 
בארלו לא חש בטוב ופרש מהאימון לאחר מספר דקות . בעית הגארדים מטרידה את 
המאמן צבי שרף . מצבו של גמצי לא ברור ורק מחר תתבהר התמונה . סימס לעומתו 
זקוק למנוחה ולטיפולים והוא עשוי להתאושש עד למישחק . בינתיים עסוקים שני 
הצעירים , איציק כהן וגלעד כץ , בהכנות להמראתם לארצות הברית למסע של חיפוש 
מיכללה מתאימה לשחק בה . היעד הראשון של כץ היא מיכללת קונטיקט בה לומד 
ומשחק נדב הנפלד . איציק כהן יעשה בין היתר את דרכו לבוסטון , נוטר - דאם 
( אינדיאנה ) , יו . סי . אל איי . ואוניברסיטת לונג ביץ , שתיהן בקליפורניה . 
כדורסלן מכבי רמת גן לשעבר חזר מארצות הברית , לאחר ששיחק ולמד בצארלסטון 
שבקרוליינה . בארצות הברית שיחק בעיקר כרכז ועתה הוא מחפש קבוצה בישראל . 
הוא לא נחשב להעברה והוא עם כרטיס ביד . 
