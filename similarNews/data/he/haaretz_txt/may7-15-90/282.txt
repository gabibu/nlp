ישראל הזמינה את פקחי הטיסה של בריה " ם לביקור רשמי בארץ . ההזמנה נמסרה 
בפגישה בין נציגי משלחות פקחי טיסה משתי המדינות , שהתקיימה בכנס הבין - 
לאומי של אגודות פקחי טיסה איפטק"א , שהסתיים באקפולקו מקסיקו . לדברי 
נציג אגודת פקחי הטיסה , אבי הכהן , שהשתתף במשלחת , הנציגים הסובייטים 
הגיבו להזמנה בהתלהבות , במיוחד לאחר שנוכחו לדעת כי היא כתובה ברוסית . 
הכהן סיפר , כי הנציגים מבריה"ם היו מודעים היטב לגל העלייה הגדול ממדינתם 
לישראל ואף התלוצצו עם חברי המשלחת מהארץ ואמרו , כי " כל אזרח שלישי בישראל 
הוא רוסי " . משלחת בריה"ם לכנס הבין - לאומי מנתה שלושה חברים בכירים : 
היו"ר קרמניוב בוריס , המשמש גם כמזכיר הראשי של איגוד עובדי התעופה האזרחית . 
קרקוב ולדמיר , נציג פקחי הטיסה בבריה"ם , אזור מוסקווה ויליסקוב סרגיי , 
מתורגמן ונציג פקחי הטיסה . פקחי הטיסה של ברית המועצות סיפרו , כי אחת 
הבעיות המרכזיות המציקות להם היא אי ידיעת השפה האנגלית . לכן נשלחים מדי 
שנה מאה פקחי טיסה סובייטים לבריטניה לקורס מתאים , בהתאם להסכם שנחתם בין 
שתי המדינות . 
