לונדון ( מיוחד ל"הארץ " ) . " העיתון הזה מוקדש למהפכה הצרפתית ולעקרונות 
זכויות האדם " , אמר ביום שישי המו"ל רוברט מאקסוול כאשר השיק את ספינת הדגל 
החדשה שלו . היא נקראת " האירופי " ( " ) , תופיע אחת לשבוע , 
תופץ במיליון עותקים , ותימכר בכל מדינות היבשת . כדי לעמוד מקרוב אחר קצב 
מכירת השבועון , טרח מאקסוול לצאת לא פחות מ51 פעמים מה"רולס - רויס " 
שלו כדי לשוחח עם המוכרים ברחובות לונדון . לאחר סיור קצר , במהלכו קיבל 
דיווחים גם על אחוזי ההצלחה של השבועון בפאריס , הוא מיהר להכריז כי הגליונות 
הולכים ואוזלים מן השוק . העיתון , שמחציתו מודפסת בצבע , מחולק לשלושה 
חלקים וכותרתו הראשית בישרה על רצונם של האירופים במטבע אחד ובמיכאיל גורבצוב 
כנשיאה של אירופה המאוחדת . כמו כן מכיל הגיליון הראשון ראיונות עם הנשיא 
הצכוסלובקי ואצלב האוול , שר החוץ הגרמני הנס - דיטריך גנשר , טור אישי 
של השחקן פיטר יוסטינוב , מאמר של נשיא הבנק הגרמני , רשימה ארוכה מאלבניה , 
ודיווחים שוטפים מרחבי אירופה . מאקסוול טען כי יצטרך למכור 003 אלף עותקים 
כדי לכסות את הוצאותיו , אולם הוא משוכנע שמבין 05 מיליון קוראי האנגלית 
באירופה הוא יגיע בקרוב למספר היעד שהציב לעצמו יותר ממיליון קוראים . 
