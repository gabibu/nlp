סיעת צומת עשויה שלא לתמוך בממשלה צרה בראשות הליכוד , אם יתברר שאין נכונות 
בליכוד להביא לשינוי שיטת הממשל ובחירה ישירה של ראש הממשלה . אמש בישיבת 
מזכירות תנועת צומת , הוחלט לקרוא לליכוד להעניק היום חופש הצבעה לחבריו 
בכנסת , בעת העלאת הקריאה הראשונה לבחירה ישירה של ראש הממשלה . המו"ם הרשמי 
בין צומת לליכוד , עומד להתקיים הערב וגורמים בכירים בצומת טענו אמש , 
כי אם הליכוד לא יעניק חופש הצבעה לחבריו אחר הצהריים בכנסת , עשויות להתעורר 
בעיות קשות בעת המו"ם בשעות הערב . בצמרת הליכוד היתה אתמול שביעות רצון 
רבה מהמגעים שהתקיימו עם תנועת ש"ס ודגל התורה , להקמת משלה צרה . בליכוד 
טענו כי היתה התקדמות רבה ביותר בין הצדדים והובהר ככל הנראה כי ש"ס תצטרף 
לממשלה בפועל ותקבל לידיה תפקידי שרים . הבוקר ב00 . 01 יפגוש צוות המו"ם 
של הליכוד את ראשי המפד"ל , בניסיון להגיע לסיכום המו"ם . אחר הצהריים 
ב00 . 71 , יפגש ראש המשלה עם סיעת מולדת , ב00 . 81 עם סיעת צומת וב00 . 
91 עם סיעת התחייה . למחר נקבעו לראש הממשלה פגישות מסיימות עם סיעות המפד"ל , 
ש"ס ודגל התורה , מתוך מגמה לחתום על ההסכמים . אולם ככל הנראה יציג יצחק 
שמיר את ממשלתו החדשה רק בראשית השבוע הבא , כשביום ששי יפגש שמיר עם נשיא 
המדינה לקבלת הארכה הנדרשת להרכבת הממשלה . קפידבינבפגישה עם אנשי דגל התורה 
דרשו נציגיה לקבל את תיק הדתות , אולם הובהר לחברי הכנסת גפני ורביץ כי 
תיק זה יישאר בידי המפד"ל . נציגי הליכוד הציעו כי סיעת דגל התורה תקבל 
לידיה שני סגני שרים במשרדים שבראשות הליכוד , או אחריות על משרד אחד , 
בין אם נציגה יכהן בה כשר ובין שישמש כסגן שר במעמד של שר . סוכם כי בפגישה 
המסכמת שתהיה בין הצדדים מחר , יגבשו נציגי דגל התורה את הצעותיהם בממסך 
מיוחד שיוגש לליכוד . פגישת הליכוד עם תנועת ש"ס עסקה בעיקרה בגיבוש קווי 
היסוד של הממשלה ובהסכם הקואליציוני בין המפלגות . נציגי ש"ס עמדו על כך 
שההסכמים וקווי היסוד של הממשלה יעמדו על הרצון העז לביצוע תוכנית שלום באזור . 
נציגי ש"ס הבהירו כי אין מחלוקת בדבר נכונות תנועת ש"ס להצטרף לממשלה ולא 
קיימת כלל שאלה של תמיכה מבחוץ , גם אם בפועל לא יכהנו שרים בממשלה . אולם 
נציגי ש"ס ציינו , כי הנטייה אצלם היא לשלוח שני נציגים כשרים לממשלה . 
מתברר כי תנועת ש"ס דורשת את תיק הפנים ועוד תיק נכבד נוסף . נציגי הליכוד 
הציעו לנציגי ש"ס לבחור כמשרד נוסף את אחד משלושת התיקים הבאים : אנרגיה , 
בריאות , או חקלאות . בתום הפגישה אמר שר הפנים אריה דרעי , כי הליכוד 
נענה לכל דרישות סיעת ש"ס . לדברי דרעי רק בנקודה אחת התעוררה מחלוקת , 
ומדובר בנושא מדיני , אך הוא הביע תקווה כי יימצא פתרון לבעיה זו . " עיקר 
הפגישה שלנו עם הליכוד התמקד בגיבוש קווי היסוד . ברוב הדברים יש לנו הבנה . 
אנו קרובים לליכוד ומסתבר כי לקווי היסוד המתגבשים , יש גם הסכמה של מפלגות 
הימין . בכל מקרה נחתום השבוע על ההסכם הקואליציוני ורק לאחר החתימה תתכנס 
מועצת גדולי התורה ותכריע אם ש"ס תשלח שרים לממשלה , או לא " , אמר השר 
דרעי . 
