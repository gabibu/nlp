ואשינגטון ( מיוחד ל"הארץ " ) . ארה"ב עומדת לבחון בימים הקרובים רסיסים 
של פצצות מצרר , שהטיל חיל האוויר של אתיופיה בחודש שעבר על עיר הנמל האריתריאית 
מאסאווה , המוחזקת בידי המורדים . תנועת הגרילה העיקרית , " החזית העממית 
לשחרור אריתריאה " , העבירה באמצע חודש אפריל את הרסיסים לשגרירות ארצות 
הברית בסודאן . לפי מקורות במשרד ההגנה בוואשינגטון , הרסיסים " הגיעו 
זה עתה , או עומדים להגיע " , ובחינתם תתחיל מייד , בנסיון לברר את מקור 
פצצות המצרר . הפקיד האמריקאי הטעים עם זאת , כי אין שום ביטחון שרסיסי 
הפצצות יספיקו לאימות מקורן . " הכול תלוי איזה סוג של רסיסים נקבל . 
אם יהיה כתוב עליהם תוצרת ארה"ב , או תוצרת צילה , או אם יהיו מלים בעברית 
ברור שזה יכול לעזור " . בסוף השנה שעברה האשים הנשיא לשעבר , גימי קארטר , 
את אתיופיה בהפעלת פצצות מצרר נגד אוכלוסיה אזרחית , בחבלי אריתריאה וטיגרה , 
העומדים בהתקוממות גלויה נגד הממשלה המרכזית . קארטר טען , כי הפצצות 
הגיעו מ"בעלת ברית קרובה שלנו במזרח התיכון " , רמז ברור לישראל . ירושלים 
חזרה והכחישה , כי היא סיפקה פצצות כאלה לאתיופיה . האמריקאים לא יכלו 
עד כה לאמת את טענות קארטר , והודו , כי פצצות מצרר נסחרות בשוק הבין - 
לאומי , ויכולות להגיע גם ממקורות נוספים . המקורות במשרד ההגנה מוסיפים 
לעמוד בתוקף על טענותיהם , שמספר ניכר של יועצים צבאיים ישראליים מסייעים 
לצבא אתיופיה . הם דוחים לחלוטין את הכחשות ישראל בעניין הזה , ואומרים , 
כי מאז פירסום הטענות ב"הארץ " , בחודש מארס , לא עשתה ישראל שום נסיון 
לבוא בדברים עם משרד ההגנה האמריקאי , כדי להזם אותן . מומחה אמריקאי , 
לא - ממשלתי , העוקב מקרוב אחרי ההתפתחויות באתיופיה , אמר השבוע , כי 
אין לו ספק , שמספר ניכר של ישראלים נמצאים במדינה המזרח - אפריקאית , 
" אם כי קרוב לוודאי שהם עושים זאת בתקן לא - רשמי , כפי שנוהגים מומחי 
ביטחון ישראליים במקומות רבים בעולם " . המומחה , אשר התנה את השיחה אתו 
בעילום שמו , אמר : " זה קורה לעתים קרובות . הם פשוט מופיעים שם במקרה , 
באותו הזמן , במספרים גדולים " . בית הנבחרים של ארה"ב עמד לאמץ אתמול " החלטה 
לא מחייבת " , הקוראת לנשיא בוש , בין השאר , ללחוץ על " כל הארצות , 
המספקות סיוע צבאי לצדדים הלוחמים באתיופיה , בייחוד ברית המועצות , ישראל , 
ומדינות ערביות התומכות בקבוצות אופוזיציה , להשתמש בהשפעתן , כדי לאפשר 
הפסקת אש , ולסיים הזרמת אספקה צבאית חיצונית " . בשני בתי הקונגרס מוסיפים 
להתייחס במידה ניכרת של אי - אמון להכחשות ישראל על תפקידה באתיופיה . ביום 
רביע שעבר זימן יושב - ראש ועדת הביון של הסנאט את שגריר ישראל בוואשינגטון , 
משה ארד , להתלונן באוזניו על הסיוע הישראלי . היושב - ראש , דייוויד 
בורן , סנאטור דמוקרטי ממדינת אוקלהומה , נהנה מגישה בלתי אמצעית לחומר 
המודיעיני החסוי ביותר של ארה " ב . משרדו סירב לגלות את תוכן הפגישה עם 
השגריר , וארד עצמו הסתפק רק באישור דבר קיומה . לפחות שלושה סנאטורים נוספים , 
בכללם ראשי הסיעות בוועדת המשנה לענייני אפריקה , מעוניינים להיפגש עם 
השגריר באותו עניין . 
