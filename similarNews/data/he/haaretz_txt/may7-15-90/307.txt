ועדי העובדים של חברת סולל - בונה יתנגדו להעברת משרדי החברה בחיפה למבנים 
אחרים בעיר , לרבות משרדי חברת הבת אבן - וסיד . ראשי הוועדים , שערכו 
אמש מפגש חירום בבניין מועצת פועלי חיפה , חוששים כי פיצול משרדי החברה 
למבנים אחרים בעיר יביא לפיטורי עובדים . במפגש החירום , בו השתתפו מזכיר 
המרחב אורי אגמי , ומחזיק תיק סולל - בונה בחיפה רפי מסט , הוחלט כי 
אם אכן יתאמתו בדיון עם ההנהלה הידיעות בדבר העברת המשרדים , יתכנסו נציגי 
העובדים ויחליטו על המשך הצעדים . בין היתר הוחלט לקיים אסיפת עובדים , 
מיד לאחר הדיון עם ההנהלה , נוכח האווירה הקשה השוררת כיום בעקבות השמועות . 
ההסתדרות במרחב חיפה תובעת מהנהלת סולל - בונה לקיים דיון מיידי על תוכניותיה 
לגבי עתידו של סניף החברה בחיפה . זאת , לאחר שהתברר במהלך המפגש , כי 
השמועות בדבר כוונות ההנהלה לסגור משרדים בסניף החיפאי ולהעבירם לתל - אביב , 
מקורן בהנחיות בעל - פה שניתנו לבכירים בחיפה . הנהלת סולל - בונה לא הכחישה 
או אימתה ידיעות אלה . 
