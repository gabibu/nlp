( ע ) . בית - משפט השלום בתל - אביב הורה ביום ששי לשחרר בערבות ובתנאים 
מגבילים את שחקן התיאטרון ואיש העסקים אילי גורליצקי , ואת המסעדן משה לוי , 
שותפו לניהול המסעדות " אכדילי " בהרצליה ו"אגדילי " בשיכון בבלי בתל - 
אביב . גורליצקי ולוי נעצרו בחשד של העלמת מס במאות אלפי שקלים . חוקר 
מס הכנסה טען בבית - המשפט , כי גורליצקי ולוי נהגו , באופן עקבי , להקטין 
את מחזור התקבולים בשתי המסעדות במאות אלפי שקלים לשנה , ולשלם לעובדיהם 
חלק ממשכורתם " מתחת לשולחן " ובלי לנכות מהם מס כחוק . השופט יצחק ברא"ז 
ציווה על חברת בזק לנתק את הטלפונים בדירותיהם של החשודים . עד ליום ששי 
הקרוב על גורליצקי ולוי להיות במעצר בית , ונאסר עליהם לדבר או להתכתב עם 
שותפיהם , ספקיהם ועובדיהם , או כל אדם הקשור לחקירה בקשר כלשהו . איסור 
זה , קבע השופט , חל על החשודים במישרין ובעקיפין באמצעות בני זוגם או 
ילדיהם . עוד נקבע , כי השניים יפקידו סכום של 001 אלף ש"ח במזומן או ערבות 
בנקאית , ויחתמו על ערבות עצמית בסכום של 057 אלף ש"ח . השופט גם הוציא 
נגד השניים צווי עיכוב יציאה מן הארץ , והורה להם להפקיד את דרכוניהם במשטרה . 
במידה שהחשודים יפרו את אחד מתנאי השחרור המגבילים , הם ייעצרו לשמונה 
ימים . בהחלטתו הדגיש השופט , כי חוקרי מס הכנסה עשו את המירב שניתן היה 
לעשות לקידום החקירה , שהיא " רבת היקף " . אולם , אף שהחקירה טרם הסתיימה , 
הוא סבור כי את השלב השלישי שלה ניתן לקיים כאשר החשודים משוחררים בערבות 
ובתנאי שחרור מגבילים , שפגיעתם בחירותם חמורה פחות . 
