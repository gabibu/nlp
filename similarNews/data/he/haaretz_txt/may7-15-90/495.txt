עינויים והפרות אחרות של זכויות האדם נמשכות ללא שינוי בטורקיה על אף אמצעי 
מנע חדשים שהוצעו על ידי הממשלה לפני שישה חודשים , כך מדווח אירגון אמנסטי 
אינטרנשיונל בדו"ח מיוחד המתפרסם היום . לא היתה עדיין שום פעולה בקשר להצעות 
הממשלה מספטמבר 9891 שבאו למנוע עינויים , לצמצם בחצי את עונשיהם של חלק 
מהאסירים הפוליטיים , ולהגביל את השימוש בעונש המוות . מאז פורסמו ההצעות 
לראשונה בספטמבר ובנובמבר אשתקד , המשיך אמנסטי אינטרנשיונל לקבל דיווחים 
על עינויים , כולל של ילדים , ועל מקרי מוות עקב עינויים . בטורקיה אלפי 
אסירים פוליטיים , ביניהם מאות אסירי מצפון . משפטים פוליטיים אינם עומדים 
בנורמות הבין - לאומיות , ויותר מ062 נידונים למוות מחכים להחלטה על הוצאתם 
להורג . קבלת החוקים החדשים היתה מורידה למחצית את עונשיהם של אסירים פוליטיים 
מסויימים ומקטינה את סכנת העינויים על ידי הבטחת גישה מיידית של העצירים 
לעורכי - דין . תקופת המעצר המשטרתית המירבית היתה מופחתת מ51 ימים ל4 עד 
01 ימים , אך עדיין ניתן היה להכפילה באיזורים בהם שורר מצב חירום . עונש 
המוות היה מומר למאסר עולם לגבי 31 מתוך 92 עבירות , אך לא לגבי רצח ומרבית 
העבירות הפוליטיות , שהן הסיבה של כמעט כל גזרי דין המוות בטורקיה . " הצעות 
החוק הן צעד בכיוון הנכון , אך עדיין אין הן עומדות בנורמות הבין - לאומיות 
המקובלות " , נאמר בדו"ח . המשטרה הטורקית מתעלמת באופן שיגרתי מההוראות 
הקיימות בנושא זכות הפגישה עם עורך דין . עורכי - דין טורקים דרשו לפגוש 
לקוחות שבמעצר מישטרתי בעיקבות תקנה של ראש הממשלה מספטמבר שבאה להבטיח זכות 
זו , אך בקשתם נדחתה פעמים רבות בכל הערים , חוץ ממספר מקרים באיסטנבול 
ואיזמיר . קפידבינהעינויים בבתי הכלא בטורקיה הם עדיין עניין בשגרה גם במקרים 
של חשודים הנעצרים למספר ימים בלבד . סוקרו אקסוי , עורך ראשי של כתב עת 
פוליטי , הוכה , עונה באמצעות הלם חשמלי בחלקים רגישים של גופו , ונפל 
קורבן להתעללות מינית גסה , כאשר נעצר על ידי המשטרה הפוליטית של איסטנבול 
ונאשם בחברות בתנועה קומוניסטית . טורקיה אישררה את אמנת האו"ם נגד עינויים 
בשנת 8891 אך הדו"ח של אמנסטי אינטרנשיונל מכיל דיווחים רבים מהעת האחרונה 
על עינויים המוכרים היטב לרוב העצירים בטורקיה . המדובר בעיקר על פלקות 
הכאות בכפות הרגליים , הלם חשמלי , מקלחות במי קרח ותליה בזרועות . עדויות 
העצירים מלמדות על כך שכל עציר מסתכן בעינויים בטורקיה ובמיוחד אם נעצר מסיבות 
פוליטיות . עצירים רבים חותמים על הודאות תחת עינויים המשמשות כראיה נגדם 
בבית המשפט . 
