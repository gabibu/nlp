( ע ) . חברת " עיתונות מקומית בע"ם " הגישה אתמול לבית - משפט השלום 
בת"א תביעת לשון הרע בסכום של 051 אלף ש"ח נגד עידו דיסנציק , העורך הראשי 
של העיתון " מעריב " . התובעת טוענת , כי דיסנציק הוציא נגדה דברי לשון 
הרע , בראיון שהעניק ב98 . 21 . 31 לעורך השבועון " העולם הזה " אורי 
אבנרי . בכתב התביעה מצטטת התובעת קטע מתוך הראיון , בו אומר דיסנציק את 
הדברים הבאים : " אני כבר לא מדבר על ההסכמים בתחומי המקומונים , שאתה 
מקבל שטח מערכתי תמורת מודעות בשבוע הבא , או קודם בשבוע הזה מודעה , ובשבוע 
הבא תקבל מאמר . דברים בכלל בלתי אפשריים מקצועית " . " עיתונות מקומית " 
מאשימה את עורך " מעריב " בניהול מסע השמצות נגד עיתון " הארץ " , ורשת 
המקומונים של העיתון , כאשר דבריו נשוא התביעה בעיתון " העולם הזה " הנם 
חלק ממסע ההשמצות . " יש בדברים חומרה רבה במיוחד , מאחר שהנתבע הנו עורכו 
הראשי של עיתון מתחרה , והפרסום נעשה במזיד ובזדון " , טוענת התובעת בכתב 
התביעה . " עיתונות מקומית " , באמצעות פרקליטה עו"ד שלמה ליבליך , מבקשת 
מביהמ"ש לחייב את עידו דיסנציק לפצותה בסכום של 051 אלף ש"ח ולחייבו לפרסם 
התנצלות והכחשה בכל העיתונים . טרם הוגש כתב הגנה . 
