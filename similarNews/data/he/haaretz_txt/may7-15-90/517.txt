מערכת הביטחון תודיע היום אם היא מאשרת את בקשת תנועת שלום עכשיו לקיים ביום 
ראשון משמרת מחאה בהתנחלות אלקנה . במועד זה ייערך בהתנחלות טקס לרגל מלאת 
31 שנה להיווסדה של ההתנחלות . תנועת שלום עכשיו העבירה אתמול את בקשתה לרמטכ"ל . 
גורמים צבאיים מסרו כי רק היום יוחלט אם לאשר לתנועה לקיים את מחאתה . 
לדברי המקורות הצבאיים העריכו כי צה"ל יתקשה שלא לאשר את קיום משמרת המחאה , 
נוכח תקדים בג"ץ שאיפשר לשלום עכשיו לקיים משמרת מחאה בקבר יוסף . מקורות 
צבאיים מסרו אמש כי נשיא המדינה חיים הרצוג אישר סופית את השתתפותו בחגיגות 
באלקנה . איתו אמורים לבוא להתנחלות אלוף פיקוד המרכז יצחק מרדכי והרמטכ"ל 
דן שומרון . בצמרת צה"ל שוררת בימים האחרונים מבוכה נוכח הבקשות החוזרות 
ונשנות של תנועת שלום עכשיו לקיים הפגנות או משמרות מחאה בתגובה לאירועים , 
שמקיימים המתנחלים בשטחים . " אנו כל הזמן מתעסקים בתגובות לשלום עכשיו 
או בהבטחה או בעימותים עם המתנחלים וקשה מאוד לנהל כך את הצבא " , אמר אמש 
גורם צבאי . 
