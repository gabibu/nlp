" הודעתו של נציב המים , צמח ישי , על פנייה לראש הממשלה כדי שימצא דרך 
להעלאת מחיר המים בחקלאות , בניגוד להחלטת ועדת המשנה לענייני המים של הכנסת 
היא בבחינת שבירת הכלים ונוגדת את הנוהל המקובל " , אמרו אתמול ראשי פורום 
המים במרכז החקלאי , חיים מולכו ויורם תמרי . ישי העלה את חמתם של החקלאים 
כשאמר כי " לחקלאים יש לובי חזק בכנסת , בעוד שהמגזר העירוני נותר ללא 
שדולה שתדאג לענייניו " , לדבריו , בשל כך הועלה מחיר המים לצריכה עירונית 
מ04 ל05 אגורות למ"ק , מבלי שאיש התריע על כך . כזכור ועדת המשנה למים בכנסת 
החליטה להעלות את מחיר המים בחקלאות מ32 אגורות ל62 אגורות למ"ק מים , ולא 
82 אגורות , כהצעת נציב המים . דוברי " פורום המים " ציינו כי נציגי הרשויות 
המקומיות הסכימו להעלות את מחיר המים , יחד עם זאת דרשו לייקר את מחיר המים 
לצרכן מ02 . 1 ש"ח ל04 . 1 ש"ח . מאחר שצריכת המים הביתית נאמדת ב005 מיליון 
מ"ק , ישלמו הרשויות לחברת מקורות תוספת של 05 מיליון ש"ח ויגבו מהצרכנים 
001 מיליון ש"ח , כלומר יותירו בקופת הרשויות המקומיות סכום של 05 מיליון 
ש"ח . חיים מולכו , יו"ר ועדת המשק של המרכז החקלאי , אמר בתגובה שאין 
צורך בשום שדולה כדי להגן על ענייני הרשויות המקומיות . " יש להם דואג 
בדמותו של שר הפנים " . יצוין , כי הנציב ישי מנסה להפעיל מדיניות קנסות 
על חריגה מהמכסות המוקצבות גם במגזר העירוני . 
