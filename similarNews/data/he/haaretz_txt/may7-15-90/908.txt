משטרת רחובות פתחה בחקירה נגד הווטרינר העירוני של העיר , ד"ר רפי שחף , 
החשוד כי גנב מהעירייה חומר לחיסון נגד כלבת , שבהן חיסן כלבים במרפאתו 
הפרטית בנס - ציונה . בתחילת חקירתו ניסה שחף להכחיש את המיוחס לו , אך 
לבסוף הודה כי 08 אמפולות שנמצאו במרפאתו שייכות לעירייה . בתגובתו ל"הארץ " 
אמר הווטרינר כי הוא כופר באשמה . לטענתו יש וטרינרים שמורשים לחסן באופן 
פרטי והוא אחד מהם . יצויין כי הווטרינר העירוני הוא הסמכות לאישורים מסוג 
זה . חומר החיסון נקנה על - ידי העיריות ממשרד החקלאות , שמייבא אותו מחו"ל . 
לפי החוק מותר לתת זריקות חיסון נגד כלבת בחומר זה אך ורק במתקנים וטרינריים 
של הרשות המקומית ולא בקליניקות פרטיות . המשטרה חושדת כי ד"ר שחף מבצע מזה 
שנים זריקות חיסון בקליניקה הפרטית שלו בנס - ציונה . במשטרת רחובות תלוי 
תיק נוסף נגד שחף , בגין נכות שנגרמה לפני כשנה וחצי לנערה רחובותית , 
קרן שחר , בת 41 , שנושכה על - ידי כלב התקיפה שלו . שחף קשר את הכלב 
ללא מחסום , ליד חנות . הנערה עברה במקום והכלב התנפל עליה ונגס חתיכה 
משוק רגלה . שחף לא הביא את כלבו להסגר כפי שדורש החוק . שחף אמר בתגובה 
כי אינו אשם שכלבו נשך את הילדה . " הכלב היה קשור והילדה ניגשה אליו " , 
הסביר . כלבו היה לדבריו בהסגר בחצרו הפרטית לאחר התקרית . זמן - מה לאחר 
שהורי הנפגעת התלוננו במשטרה , הגיש שחף תלונה כנגד האיטליז השייך למשפחה . 
ד"ר שחף : " הם פתחו איטליז ללא רישיון . המחלקה הטכנית בעירייה סירבה 
להתת להם רשיון . יום אחד עברתי וראיתי שהמקום פתוח . מסרתי לעירייה וביקשתי 
לנקוט אמצעים " . שחף משמש כווטרינר העירוני מ3791 . במקביל הוא בעל קליניקה 
פרטית בנס - ציונה , למרות שהחוק אוסר על פקידים בכירים לעבוד בעבודות חוץ . 
צירוף כזה עלול ליצור ניגוד אינטרסים , אם בתוקף תפקידו צריך וטרינר העירוני 
לנקוט צעדים נגד בעלי כלבים שהם גם לקוחותיו הפרטיים . מספר ועדות שהוקמו 
ברחובות בנושא שחף קבעו חד - משמעית כי אין להמשיך להעסיקו . רק לאחרונה , 
בעקבות חשיפת אמפולות החיסון במרפאתו , הוצא שחף לחופשה אבל הוא עדיין 
מקבל משכורת מהעירייה . שחף אינו רואה שום ניגוד אינטרסים בין שני מקומות 
העבודה . " מותר לי לעבוד באופן פרטי , משום שאני עובד בעירייה שלושת - 
רבעי משרה . היועצת המשפטית של רחובות אישרה לי זאת " . 
