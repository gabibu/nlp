מחבל נהרג אתמול בהיתקלות עם חיילי צבא דרום לבנון , צפונית לכפר בית ליף 
בגזרה המערבית של אזור הביטחון . חיילי צבא הדרום הבחינו במחבל חמוש , 
העושה את דרכו בתוך אזור הביטחון . הם ירו לעברו , פצעו אותו קשה ומאוחר 
יותר מת המחבל בבית החולים . בשלושת הימים האחרונים מנסים המחבלים לבצע פיגועים 
בתוך אזור הביטחון . שלשום נהרגו שני מחבלים מאש כוחות צה"ל , סמוך לקנטרה . 
יום קודם לכן נהרג מחבל אחד וחברו נתפס על ידי חיילי צד"ל , בגזרה המערבית 
סמוך לבית יהון . מקורות לבנוניים מסרו כי חיילי הארגון השיעי אמל שינו את 
מדיניותם בדרום לבנון והחלו משתפים פעולה עם גורמי טרור שונים , המנסים 
לחדור לאזור הביטחון למטרות פיגוע . ייתכן שהמחבל שנהרג אתמול הוא איש אמל . 
כזכור פורסם אתמול ב"הארץ " כי את המחבלים הללו הכניס לשטח איש תנועת אמל 
שיש לו היתר מטעם יוניפיל לנוע בשטח . מקורות צבאיים מסרו כי לאחרונה ישנם 
ניסיונות של המחבלים לבצע פיגועים בכוחות צד"ל וצה"ל " יש עלייה קלה בניסיונות 
הפיגועים , אך הודות לערנותם של אנשי צד"ל וצה"ל נמנע מהמחבלים לבצע פיגועים 
באזור הביטחון ולהגיע לפגיעה ביישובי גבול הצפון " . 
