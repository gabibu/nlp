לכאורה אין קשר בין שחרורו של בן הערובה האמריקאי רוברט פולהיל על ידי החיזבאללה 
בלבנון , לבין הודעת יושב - ראש ועדת הכספים של הפרלמנט בטהראן על הכוונה 
לבצע פיחות של % 09 בשער הריאל האיראני . אך שני האירועים שבים ומעוררים 
במערב את התקווה , שהנשיא רפסנגאני כבר השתלט די הצורך על ירושת חומייני 
כדי להתמודד עם שתי הבעיות המרכזיות של איראן : ההשפעה המכרעת של הקנאים 
על מדיניות החוץ והפנים , והכלכלה המתמוטטת לאחר שמונה שנות המלחמה עם עיראק . 
אין זו הפעם הראשונה שבמערב מקווים לזהות סימני התמתנות באיראן , אך הפעם 
אומרים , כי הזמן דוחק לטהראן והאותות רבים יותר . עידן יצוא החומייניזם 
הסתיים , ורוח הלאומנות באימפריה הקומוניסטית נושבת בכיוון הפוך : בעוד 
שאשתקד חששה ברית - המועצות מהשפעת הקנאות הדתית על המוסלמים שבדרומה , 
הנה היום מתחילים האיראנים לחשוש מפני הרעיונות הלאומניים החודרים מהצפון ; 
הפרסים הם כ%06 מאוכלוסיית אירן , כ%72 הם אזרים וכ%8 כורדים . יש סברה , 
שחומייני עודד תפיסת בני ערובה מערביים משום שרצה להבריח אמריקאים ואירופים 
מאיראן ומהמזרח התיכון בכלל ולא התעניין בתוצאות הכלכליות . יורשו יודע , 
שבלי סיוע חוץ לא יוכל לשקם את הכלכלה והוא מבקש לחדש את הקשרים עם המערב . 
איראן סובלת מאינפלציה של % 06 לשנה , מאבטלה של % 52 וממחסור במצרכי מזון . 
בעוד עשירי טהראן מייבאים מכוניות מרצדס וסיגריות מרלבורו , המוני העניים 
נאבקים על פת לחם . קפמאבינהנשיא ויועציו רוצים לקבל הלוואות והשקעות וסיוע 
מן המערב . הם יודעים , שכל עוד איראן מזוהה עם החזקת בני ערובה ועם משטר 
דתי קנאי , אין סיכוי לעצור את ההידרדרות הכלכלית . מאז ראשית השנה מנסה 
רפסנגאני להשתחרר מפרשת בני הערובה , אך עליו למצא פתרון לשתי בעיות . 
מצד אחד , הנשיא בוש דבק בעיקרון , שאין מנהלים סחר באנשים ושעל החוטפים 
לשחרר את כל בני הערובה בטרם תגמול ארה"ב במחוות . מאידך , השמרנים עושים 
ככל יכולתם להכשיל מגעים בין טהארן לארה"ב ; 071 חברי המאגליס חתמו על 
קריאה אל שר החוץ וליאטי " להתרחק " מפרשת בני הערובה . באוקטובר אשתקד 
הודיע רפסנגאני על תוכנית צנע , ריסון מוניטארי והפרטה חלקית . ההצעה הראשונה , 
למכור להון פרטי את המכרות , נכשלה , משום שהממשלה לא יכלה להבטיח לקונים 
הפוטנציאליים אספקה מספקת וסדירה של חשמל להרחבה ולהפעלה . אך לחברות פרטיות 
באיראן יש עתה היתר לעשות עסקים במישרין עם פירמות זרות . תוכנית החומש 
החדשה ( 490991 ) כוללת קבלת אשראי והשקעות חוץ ב72 מיליארד דולר . לדברי 
סוכנות הידיעות רויטר , איטליה כבר חתמה על תוכנית בהיקף של 31 מיליארד 
דולר , הכוללת הקמת מפעל פיאט להרכבת 000 , 051 מכוניות לשנה . גם המערב 
גרמנים , הצרפתים , הדרום קוריאנים והיפנים מציפים את טהראן בהצעות להשקעות , 
אף שוואשינגטוון רמזה , שמוטב להמתין ולהשהות כל חתימה סופית עד לאחר 
שחרור כל בני הערובה . תוכנית החומש כוללת השקעה של 7 . 5 מיליארד דולר בתעשייה 
הפטרוכימית , 12 מיליארד במערכת כבישים ו41 מיליארד בתעשייה כבדה . מיניסטר 
הכספים האיראני דרש מהבנקים להשקיע בפיתוח התשתית , בייחוד במקורות מים 
ובהכשרת אדמות חקלאיות . קפמאבינההסכמים עם המערב וההצעות המערביות הם הישג 
חשוב לרפסנגאני מול השמרנים , אך הדרך לשיקום הכלכלה עדיין רצופה מכשולים 
כמעט בכל המישורים . כלכלנים מערביים ואיראנים טוענים , שתוכנית החומש 
אינה מתחשבת בתקופות ההקמה השונות של מפעלים שונים והדבר מחמיר את הבעיה 
של חוסר איזון בשילוב של מפעלי הענק המתוכננים בכלכלה . השמרנים עדיין 
מתייחסים בשלילה ובחוסר אמון הן להשקעות מערביות והן לכלכלת השוק החופשי 
שרפסנגאני שואף אליה . דוגמה אופיינית היא הצעת " החוק נגד טרור כלכלי " , 
שהוגש למאגליס בראשית אפריל . החוק מבקש להטיל עונשים קטלניים על עבירות 
מס , שחיתות ו"ספקולציה " , אך ההגדרה של העבירות רופפת ופירושה נתון לשיקול 
דעתם של השופטים , שלרוב אינם מהליברלים . מטרת החוק , טוענים מקורבי 
רפסנגאני , להפחיד ולהרתיע משקיעים זרים . בעיה אחרת היא המדיניות המוניטארית . 
השער הרשמי הוא כ07 ריאל לדולר . השער בשוק השחור מגיע ל004 , 1 ריאל 
פי עשרים מהשער הרשמי . יושב - ראש ועדת הכספים מבטיח , כאמור , פיחות 
ל007008 ריאל לדולר " בתוך כמה חודשים " , וזה עדיין כמחצית מהמחיר החופשי . 
אך גם פיחות כזה יחייב אמצעים אנטי - אינפלציוניים חריפים , שספק אם ממשלת 
איראן יכולה להנהיג ולקיים , אומרים כלכלנים מערביים . איראן בעלת כלכלה 
ליברלית בריאה תהיה גם איראן שפויה במדיניות הפנים והחוץ שלה . היא תשוב 
ותהיה גורם מאזן ומרסן כלפי עיראק , דבר רצוי מאוד כל עוד בבגדד שולט 
הרודן סאדם חוסיין . תהליך הליברליזציה וההבראה הכלכלית באיראן עשוי להרתיע 
הרפתקנות עיראקית בכיוון ישראל . 
