פאריס ( מיוחד ל"הארץ " ) . ממשלתו הסוציאליסטית של ראש הממשלה , מישל 
רוקאר , עלולה ליפול הערב בהצבעת - אמון שתיערך באסיפה הלאומית . גורלה 
של הממשלה תלוי באופן הצבעתם של 62 הצירים הקומוניסטים , שאחדים מהם רמזו 
כי הם עתידים להצביע נגד הממשלה בהצבעת - האמון על רקע הצעת חוק חנינה האמורה 
לפטור מעונש אנשי מפלגות שהיו מעורבים בפרשיות שחיתות על רקע פוליטי . הנהגת 
המפלגה הקומוניסטית עתידה להתכנס הערב , כשעתיים לפני פתיחת הדיון בהצבעת 
האי - אמון בפרלמנט , כדי להחליט על אופן הצבעת הצירים . הקומוניסטים גינו 
בעבר באורח תקיף , במיוחד את החנינה לפוליטיקאים , ואולם עד כה לא הצטרפו 
מעולם ליוזמת אי - אמון בממשלה שמקורה במפלגות הימין באסיפה הלאומית . ממשלתו 
הסוציאליסטית של , מישל רוקאר , איננה נהנית מרוב באסיפה הלאומית . הממשלה 
מתפקדת מזה קרוב לשנתיים כממשלת מיעוט הנתמכת , לסרוגין , על - ידי הקומוניסטים 
או על - ידי צירים אחדים משורות המרכז . אם יתגבש הערב רוב בפרלמנט להבעת 
אי - האמון , אמור יהיה רוקאר להגיש לאלתר לנשיא מיטראן את התפטרות ממשלתו . 
הנשיא עתיד אז למנות ראש ממשלה חדש ואין מניעה שראש ממשלה חדש כזה יהיה 
גם הוא מישל רוקאר . 
