בודפשט ( מיוחד ל"הארץ " ) . קצין סובייטי בכיר בליטא אמר אתמול כי יתכן 
שהצבא יצטרך להתערב , אם תחריף המתיחות ברפובליקה המורדת . הקולונל ואלרי 
שורופוב , סגן מפקד חיל המצב הסובייטי בווילנה , גם קרא לנשיא גורבצוב 
לקבל אישית לידיו את ניהול הרפובליקה . " חיילים אינם רוצים להתערב בחיי 
הרפובליקה . אולם הסלמה באירועים עשוייה לאלץ את הצבא להיגרר לתוך המערבולת " , 
אמר הקולונל שורופוב . הוא האשים תושבים ליטאים כי תקפו את בתיהם של חיילים 
סובייטים , העליבו אותם ברחובות , ואף ירו לעברם . חיילים רבים דורשים 
לנהוג ביד חזקה , אמר . בהתייחסו לסמכויות הנשיאותיות החדשות של גורבצוב , 
אמר הקולונל כי על הקרמלין ליטול את הסמכויות מידי הממשלה המורדת ולנהל 
את הרפובליקה במישרין ממוסקווה . " אני סבור שכדי למנוע שפיכות דמים בליטא , 
מוטב יהיה להנהיג שלטון נשיאותי " , אמר . קפידבינאסטוניה החליטה אתמול 
להשמיט משם המדינה את הכינוי " סובייטית סוציאליסטית " . מעתה תיקרא אסטוניה 
" הרפובליקה האסטונית " . עם זאת , נאמן לגישתו הזהירה המסורתית , דחה 
הפרלמנט האסטוני למועד בלתי ידוע את הדיון בחידוש תוקפה של חוקת המדינה משנת 
7391 , שפירושו המעשי היה הינתקות מבריה"ם . הפרלמנט גם שינה את דגל הרפובליקה 
ואת הימנונה . מריגה נמסר כי ממשלת לאטוויה שוקלת הנהגת מטבע נפרד משלה בשם 
" לאט " כשמו של המטבע הלאטווי לפני מלחמת העולם השנייה . בהתאם לגישה 
הלאטווית השקולה , בדומה להכרזת עצמאות , גם המטבע העצמאי יכנס לתוקף לאחר 
תקופת ביניים . בתקופת הביניים יהיו הלאט והרובל , כאחד , מטבעות עוברים 
לסוחר בלאטוויה . לשם יצירת בסיס לכיסוי הלאט מתכננית ראשי הכלכלה הלאטווית 
לבקש מילווה ממדינות מערביות וכן להקים מפעל הגרלה , שכרטיסיו יופצו גם 
בארצות אחרות . כזכור , הזהיר הנשיא גורבצוב כי הצהרת העצמאות הלאטווית 
אף שהיא מנוסחת ביתר מתינות אינה שונה במהותה מהכרזת העצמאות הליטאית וכי 
מוסקווה תהיה מוכנה לפתוח במשא - ומתן עם לאטוויה רק לאחר " החזרת המצב 
לקדמותו " , כלומר לפני הכרזת העצמאות מן ה4 במאי . 
