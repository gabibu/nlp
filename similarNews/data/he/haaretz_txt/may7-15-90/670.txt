רבנים , שהתכנסו אתמול בירושלים , פרסמו הודעת תמיכה ברב משה לוינגר , 
ותקפו בחריפות את העמדתו לדין ואת העונש שנגזר עליו . בכנס נשמעו ביטויים 
חריפים בגנות פרקליטות המדינה ומדיניות הביטחון , ונמסר כי ביום שני הקרוב 
יתקיים מסע תמיכה המוני ממערת המכפלה , אשר ילווה את הרב לוינגר בדרכו למאסר . 
כזכור , נשפט הרב לוינגר ל5 חודשי מאסר בפועל , לאחר שהודה והורשע בגרימת 
מוות ברשלנות של סוחר ערבי בחברון , בספטמבר 8891 . הרב הראשי , הרב אברהם 
שפירא , העומד בראש ישיבת מרכז - הרב בירושלים , עודד תלמידים ורבנים לבוא 
לכנס התמיכה בלוינגר . את הכנס הנחה הרב צפניה דרורי , רבה של קרית - שמונה . 
דרורי אמר , כי צריך להפסיק לשפוט את המתגוננים ולפעול כמו במלחמה . " כל 
מתיישב שלנו הוא חייל , ויש לו הזכות להתגונן , לירות ולפגוע " . הרב חיים 
דרוקמן שאל : " האם אדם צריך לחכות עד שיפגעו בו , ואז כבר אי - אפשר 
יהיה להתגונן ? מה מצפים מאתנו , ריבונו של עולם ? " רבה של קרית - ארבע , 
הרב דב ליאור , הציע " ללמוד מחוסיין איך למגר את האינתיפאדה ולהעניק 
לצה"ל יד חופשית " . הרב לוי יצחק נחמני , משכונת שמואל הנביא בירושלים , 
קרא " להחזיר את המדינה לבעליה ואת הכנסת ליודעי תורה " . בכנס נשא דברים 
גם עו"ד יעקב נחושתן , שיצג את לוינגר במשפט , ביחד עם עו"ד דוד רותם . 
נחושתן אמר כי חוק העונשין והוראות הפתיחה באש אינם צריכים לחול בשטחים , 
" מכיוון שביש"ע אין עכשיו מהומות , אלא מלחמה " . ח"ך מיכאל איתן ( 
ליכוד ) , שישב על בימת הנשיאות בכנס , הגדיר את עצמו כמעריץ ותלמיד של 
הרב לוינגר והכריז : " אנחנו אתך , אתה לא הולך לבד " . בכנס השתתפו , 
בין היתר , גם הרב מנחם פרומן ( שנפגש בשעתו עם פייסל חוסייני , וספג 
בעקבות כך ביקורת נוקבת מצד חבריו ) , הרב יוסף פורת אביה של תרצה פורת 
שנרצחה באירוע בביתא , שלמה אבינר ראש ישיבת " עטרת כוהנים " , אורי אריאל 
מזכ"ל מועצת יש"ע , דניאלה וייס לשעבר מזכ"ל גוש אמונים , יוסף מנדלביץ 
אסיר ציון לשעבר , הד"ר מתי ארליכמן , פרוף הלל וייס , ח"ך גאולה כהן , 
מנחם פליקס מגוש אמונים וכמה מאסירי המחתרת היהודית לשעבר . 
