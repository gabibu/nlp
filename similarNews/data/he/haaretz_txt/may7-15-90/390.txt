תנועת ש"ס תתמוך בהקמת ממשלה צרה בראשות הליכוד , אך לפי שעה תמתין לפחות 
עד יום חמישי , כדי לראות אם קיים סיכוי להקמת ממשלת אחדות , בעקבות יוזמת 
המפד"ל כך הבהירו אמש ראשי ש"ס לצוות המשא ומתן של הליכוד , בראשות ראש 
הממשלה , יצחק שמיר . שרי הליכוד עומדים להתכנס הערב , כדי לדון בהצעת 
הפשרה שגיבשה המפד"ל . כמו כן , יפגש ראש הממשלה עם ראשי סיעת אגודת - 
ישראל . שמיר אמר אמש כי אינו פוסל את רעיון ממשלת אחדות לאומית , לאורך 
ימים , אך " הכלי היקר נשבר " . לדבריו , יש להקים עתה ממשלה בהקדם , 
שתהיה בעלת רוב ובעלת תוכנית מוסכמת והרמוניה פנימית , שתאפשר פעולה . 
בצמרת הליכוד תולים תקווה רבה בפגישה שתיערך הערב ב00 . 6 , בין צוות המשא 
ומתן של הליכוד לראשי סיעת אגו"י . אם תחליט אגו"י לתמוך בממשלת ליכוד צרה , 
תוכרע מיד הכף לזכות ממשלה צרה , והליכוד עשוי לזכות בתמיכה של לפחות 56 
ח"כים . עם זאת , הפגישה היום היא פגישת גישוש ראשונה בין שני הצדדים , 
ולא צפוייה הודעה מצד אגו"י , כי היא ניתקת מגוש המערך . יתרה מזאת , 
ראשי אגו"י הקפידו גם לתכנן היום , לשם איזון , פגישה עם ראשי מפלגת העבודה , 
שינסו לשכנעם שלא לשנות את עמדתם , ולא לתמוך בליכוד . הפגישה הצפויה בין 
הליכוד לראשי אגו"י היא תולדה של לחץ גדול ביותר , שהפעילו גורמים בכירים 
בליכוד ביניהם השרים דוד מגן , משה קצב , משה ניסים ואריאל שרון על 
ראשי מועצת גדולי התורה של האגודה . נודע , כי כמה חברי מועצת גדולי התורה , 
בהם האדמור מערלוי , כבר הביעו , בשיחות פרטיות , את נכונותם לתמוך בממשלה 
צרה בראשות הליכוד . עם זאת , ההערכה שרווחה אמש בליכוד היתה שהודעה רשמית , 
אם תהיה כזאת , על תמיכת אגו"י בליכוד , עשויה לבוא רק לאחר הקמתה בפועל 
של ממשלה צרה בראשות שמיר , ורק לאחר שיהיה בידי שמיר רוב בטוח של 16 מנדאטים . 
קפידבינבצמרת הליכוד הביעו אמש שביעות רצון גדולה מתוצאות הפגישה שהיתה עם 
ראשי תנועת ש"ס . זאת , למרות שהשר אריה דרעי הבהיר לשמיר , כי כלל לא 
בטוח שש"ס תצטרף בפועל לממשלה צרה , וייתכן כי תסתפק , לפחות בשלב ראשון , 
בתמיכה מבחוץ . למעלה משעה וחצי נמשכה הפגישה , ובמהלכה הבהירו ראשי ש"ס 
כי לא ימנעו משמיר אפשרות להקמת ממשלה צרה , למרות שהם אישית דוגלים בהקמת 
ממשלת אחדות . ראשי ש"ס והליכוד ציינו כי אם תקום ממשלה צרה , היא תושתת 
על קווי יסוד שיכללו את יוזמת השלום של הממשלה , ולפחות בשלב ראשון , לא 
ישונו קווי היסוד של הממשלה הנוכחית , כדי לאפשר , לאחר מכן , את את הצטרפותה 
של מפלגת העבודה . במהלך הישיבה עם ש"ס הביע שמיר את התנגדותו להקמת ממשלת 
אחדות לאומית . לדבריו , יש לעשות מאמץ להקים ממשלת קבע , משום שמדינת 
ישראל אינה יכולה להרשות לעצמה מצב של ממשלה זמנית , זמן כה רב . בהתייחסו 
לממשלת האחדות אמר שמיר : " לאחר שהוקמה , שמענו ביקורת גואה נגדה , 
על כי אינה מתפקדת , ויש לפרק אותה , ואילו עכשיו יש געגועים לחידוש ימיה . 
הממשלה נפלה בגלל סירוב המערך להמשיך בקיומה . קשה לקחת כלי שנשבר , לאחות 
את שבריו , ולחברו מחדש . " הייתי הראשון שהעלה את רעיון האחדות הלאומית , 
ואיני פוסל אותו לאורך ימים , אך הכלי היקר נשבר . עתה יש להקים ממשלה 
בהקדם , בעלת רוב ועם תוכנית מוסכמת והרמוניה פנימית , שתאפשר פעולה . 
המדינה זקוקה ליציבות , ואין זה טוב לנהל מדינה לפי הפגנות , והלכי רוח 
שצצים בציבור . אסור להפסיד זמן " , אמר ראש הממשלה . ראשי הליכוד וש"ס 
סיכמו לחזור ולהיפגש ביום חמישי , לאחר שיתברר אם קיים בכלל סיכוי להקמת 
ממשלת אחדות . קפידבין , כי נשיא מועצת חכמי התורה , הרב עובדיה יוסף , 
הוא זה ששכנע את ראשי ש"ס לדחות את הכרעתם בדבר הצטרפותם לממשלת ליכוד צרה , 
עד ליום חמישי , מועד בו הבטיחה המפד"ל לגבש את החלטתה , בעקבות מאמציה 
לכונן ממשלת אחדות לאומית . גורמים בש " ס אמרו אמש : " ממשלת אחדות לאומית 
נמצאת בעדיפות ראשונה מבחינתנו , כי אנו מאמינים שרק ממשלה , בה יהיו שותפים 
גם הליכוד וגם המערך , יכולה לקדם את תהליך השלום " . עם זאת , הם הדגישו 
כי אם המאמצים לכינונה של ממשלת אחדות לאומית יכשלו , תצטרף ש"ס לממשלה 
צרה בראשות שמיר , הגם שתעשה זאת בלית ברירה , בשל רצונה לסייע לכינונה 
של ממשלה חדשה . בפגישה עם צוות המשא ומתן של הליכוד , שנערכה אמש בלשכת 
ראש הממשלה , הבהירו נציגי ש"ס כי הם עומדים על כך שבקווי היסוד של הממשלה 
ייאמר כי הממשלה תפעל לקידום תהליך השלום , בהתאם ליוזמת השלום של הממשלה . 
נודע , שגם בקרב ראשי ש"ס שוררים חילוקי דעות לגבי הצעדים הפוליטיים שיש 
לנקוט . הרב עובדיה יוסף סבור שיש להמשיך , עד הרגע האחרון , לעשות מאמצים 
לכינונה של ממשלת אחדות , כי רק היא מסוגלת לקדם את השלום , ואסור שש"ס 
תתן ידה לממשלה צרה שתישען על מפלגות הימין הקיצוני . לעומת זאת סבורים 
גורמים אחרים בש"ס כי עליהם להצטרף לממשלה צרה בראשות שמיר , ולתת אמון 
בהבטחתו כי יפעל לקידום תהליך השלום . 
