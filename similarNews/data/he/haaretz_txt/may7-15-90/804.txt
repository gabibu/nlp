מבחינה פורמלית - משפטית , בוודאי שההחלטה הזו אינה מחייבת אותו להתפטר . 
אבל אם אדם הממלא את תפקיד היועץ המשפטי לממשלה , מתפטר או לא , זהו עניין 
של טעם ושל שיקול דעת של נושא המישרה עצמו . אני חושב שהייתי מסיק את המסקנות . 
למיטב זיכרוני , זו הפעם הראשונה שבג"ץ מתערב בשיקול דעתו של היועץ המשפטי 
ולמעשה מבטל את החלטתו . כשאני כיהנתי כיועץ המשפטי , בשנות החמישים , 
זכור לי שאשה אחת בשם רחל , טענה שטעיתי כשקבעתי שבעניין שבו התלוננה אין 
עניין ציבורי וסירבתי להעמידה לדין . הגברת הזו פנתה בעתירה לבג"ץ . ביהמ"ש 
העליון , בשיבתו כבג"ץ , קיבל את עמדתי וקבע שאין בה פסול , אבל קבע שיש 
לביהמ"ש סמכות , עפ"י הסכמת היועץ המשפטי , לבדוק אם שיקול הדעת של היועץ 
היה נכון או לא . עד אז היה קיים הנוהג שבג"ץ מלכתחילה איננו שומע כלל עתירה 
נגד היועץ המשפטי , אבל באותו משפט טענתי שעל בג"ץ לקבוע אם שיקול הדעת 
של היועץ המשפטי היה נכון . היועץ המשפטי יכול כמובן לראות ולפרש זאת כך . 
אני הייתי מפרש זאת אחרת . עדיין לא הספקתי לראות את פסק הדין , אבל הבנתי 
שבג"ץ החליט להחזיר את התיק ליועץ המשפטי , על מנת שישקול בדעתו אם יש בתיק 
די ראיות להגיש כתבי אישום נגד מנהלי הבנקים . 
