( ע . ) השר אהוד אולמרט הגיב אתמול על דברי ח"ך שמעון פרס ואמר כי למעשה 
אין בדבריו שינוי מהותי באשר למתן תשובה חיובית למזכיר המדינה בייקר כתנאי 
לממשלת אחדות לאומית . השר אולמרט הסביר כי יוזמתו של בייקר נועדה ליצור 
מכניזם לפגישה בקהיר וסדר יום לפגישה שכזו . " על זה היינו , הליכוד , 
צריכים לומר כן . בא אתמול פרס ובאיזה מין התחכמות ניסוחית אמר שבמקום 
שנגיד שזה כן לבייקר , נגיד שאנו מסכימים להרכב המשלחת ולנסיעה לקהיר . 
" על מה רבו ? על מה היינו צריכים להגיד כן לבייקר ? על הרכב המשלחת ועל 
הנסיעה לקהיר . אז ברור שגם הנוסחה של אתמול משמעה בעצם דרישה אולטימטיווית 
שהליכוד יעשה את מה שהליכוד לא היה מוכן לעשות " , אמר אולמרט . אולמרט גם 
שיגר מסר למפד"ל ולש"ס ואמר : " ניסינו להזהיר מפני מצב , שבו גורמים 
בעלי רצון טוב ותחושת אחריות , כמו המפד"ל , או הרב עובדיה יוסף , שהיו 
מעדיפים ממשלת אחדות , עלולים למצוא עצמם במצב שבו הם מסתבכים במהלך שנותן 
בידי פרס אפשרות למשוך את המגעים הקואליציונים כדי לכלות את הזמן שניתן לראש 
הממשלה יצחק שמיר על ידי נשיא המדינה להרכיב את הממשלה " . 
