הרשות לניירות ערך הורתה לחברת אבגק לתקן את תשקיף ההנפקה שלה , בעקבות 
הגילוי כי חוזה הייעוץ של מנכ"ל החברה , יואף פישר , לחברה הממשלתית חנ"ל 
אינו מופיע בתשקיף . מהפרשה שנחשפה אתמול ב"הארץ " עולה כי יואל פישר , 
מנכ"ל אבגק , נותן ייעוץ בשכר בעניינים גיאולוגיים לחברת הנפט הלאומית 
( חנ"ל ) , שבעבר היה מנהלה . פישר מסר , כי המדובר בייעוץ לגבי נושאים 
שאינם חופפים את עבודתו כמנכ"ל אבגק , ומסיבה זו לא ניתן להסכם הייעוץ גילוי 
בתשקיף ההנפקה של החברה , שהועבר בשבוע שעבר לבורסה . אבגק מבקשת לגייס 
בתעודות השתתפות שלושה מיליון דולר , ומייעדת את שתמורת ההנפקה לחיפושי 
נפט וגז בעמק החולה . ברשות לניירות ערך התקיימו אתמול דיונים , שבסיומם 
הוחלט על הדרישה לתיקון התשקיף . יו"ר הרשות , אריה מינטקביץ , סבור בניגוד 
לדעת יואל פישר כי המדובר במידע מהותי , שחיוני היה להביאו לידיעת הציבור 
הרחב . התיקון לתשקיף ייעשה כבר היום ( כנראה באמצעות מודעות בעיתונות ) 
. לפי שעה , לא ברור אם הרשות תחליט להמשיך בטיפולה בפרשה , מעבר לדרישה 
לתיקון התשקיף . זאב רפואה , מנכ"ל רשות החברות הממשלתיות , אישר את טענתם 
של חברת חנ"ל ויואל פישר , כי חוזה ההעסקה של פישר אושר עקרונית על - ידי 
הרשות . אך לדברי רפואה , לא כל תנאי האישור מולאו . בשיחה שקיים אתמול 
רפואה עם מארק הייטנר , מנכ"ל חנ"ל , הסביר הייטנר כי לדעתו , אין ניגוד 
אינטרסים בין תפקידו של פישר כיועץ לחנ"ל לתפקידו כמנכ"ל אבגק . רפואה הדגיש , 
כי מרגע שפישר החל לכהן בתפקיד מנכ"ל אבגק נוצר מצב חדש , המחייב שיקול 
מחודש של כל העניין . 
