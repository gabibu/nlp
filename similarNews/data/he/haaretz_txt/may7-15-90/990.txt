יותר מבכל זמן אחר מאז נכנס גורג בוש לבית הלבן , משתררת עתה תחושה עמוקה 
של אי - ודאות בממשל האמריקאי לגבי סיכויי הצלחתו של מיכאיל גורבצוב ולגבי 
מידת יכולתו להגיע לשורה של הסכמים עם ארה"ב על הגבלת החימוש . מזכיר המדינה , 
גיימס בייקר , יוצא היום למוסקווה , לסיבוב אחרון של שיחות עם מנהיגי 
בריה"ם , שיכריע אם תהיה פסגת גורבצוב - בוש , ב03 במאי בוואשינגטון , 
הישג או כישלון . תהיותיו של הממשל קשורות בשינויים , שחלו לאחרונה ביחסים 
בין גורבצוב לממסד הצבאי בארצו , על רקע התסיסה ברפובליקות הבאלטיות , 
ההיחלשות המתמשכת של הכלכלה הסובייטית ולנוכח האפשרות לקרע בוועידת המפלגה 
הקומוניסטית , שתיערך בחודש יולי . אנשי ממשל כבר עוסקים בניסיון להמעיט 
מהציפיות . אחד מאדריכלי מדיניות החוץ בוואשינגטון אמר : " אין זה סוף 
העולם , אם לא נגיע להסכם עכשיו . אם לא נעשה כן בפסגה עדיין יהיו דברים 
רבים אחרים , שנוכל לשוחח עליהם " . עם זאת , מתלוננים פקידים אמריקאים 
על סחבת מצד גורבצוב , ושואלים את עצמם אם המנהיג הסובייטי יחתום אמנם על 
הסכמים , שיקצצו % 05 מן הנשק הגרעיני ארוך - הטווח ו04 אלף מן הטנקים שלו , 
ויפחיתו את מאגר הנשק הכימי הסובייטי מ05 אלף טון של גז רעיל ל005 טון . 
בממשל החלו לכרסם ספקות רציניים לגבי כוונות גורבצוב , בעקבות מסעו של שר 
החוץ הסובייטי , אדוארד שווארדנאדזה , לוואשינגטון בחודש שעבר . הוא לא 
רק חזר ופתח סעיפים , שהושגה עליהם הסכמה מוקדמת , אלא גם הניח לאנשי הצבא 
בפמלייתו לנהל את רוב המשא - ומתן על הגבלת החימוש . מאז , יצא גורבצוב 
מגדרו לפייס את הצבא . הוא אפילו העלה את שר ההגנה , הגנרל דימיטרי יאזוב , 
לדרגת הכבוד של " מרשל " , אחרי שהכריז לפני ארבע שנים , כי איש לא יזכה 
עוד בדרגה הזו . קפידבינמאז חודש פברואר , אמר פקיד בכיר , " נסוגו הסובייטים 
מרחק ניכר " . " מסע בייקר למוסקווה יהיה שבשבת רוח חשובה לבדיקת מצב גורבצוב " , 
אמר . אי - ההסכמות העיקריות הן כיצד להגביל טילי שיוט , המשוגרים מן הים 
או מן האוויר , ומפציצים ארוכי - טווח ( אלה כלולים באמנה לצמצום הנשק 
האסטרטגי ) ; כיצד להגביל את מספר מפציצי הקרב הקונוונציונאליים ( שעליהם 
חלה האמנה לצמצום הנשק הקונוונציונאלי , הנידונה בווינה ) ; ואם יורשו 
ארה"ב ובריה"ם להוסיף ולקיים מאגרים קטנים של נשק כימי , גם אחרי חתימת 
האמנה , האוסרת גז רעיל . 
