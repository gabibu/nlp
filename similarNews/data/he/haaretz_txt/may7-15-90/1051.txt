שלוש שאלות מתבקשות בעקבות ניצחון הסוציאל - דמוקרטים בבחירות האזוריות במדינות 
ריין - ווסטפאליה וסקסוניה התחתונה , שברפובליקה הפדראלית המערב גרמנית : 
למה זה קרה ? מה תהיה השפעת הניצחון על תהליך איחוד גרמניה ? ומה זה מלמד 
לגבי הבחירות הכלליות לפרלמנט הפדראלי , שייערכו בדצמבר ? גם הקאנצלר קוהל 
מסכים עם הדעה הרווחת שאחת הסיבות העיקריות לכישלון מפלגתו השבוע , היתה 
הצטננות ההתלהבות של הציבור המערב - גרמני מהקצב המהיר מדי של האיחוד . בקרב 
הבוחרים ניכרת מורת רוח על כך שלא שיתפו אותם בהחלטות האיחוד , ובמיוחד 
הם רוגזים , כנראה , על המחיר הגבוה שהכלכלה המערב - גרמנית תצטרך לשלם 
עם סיפוח הכלכלה המזרח - גרמנית . הרוב עדיין תומך באיחוד המוניטארי , אך 
הציבור לא רואה בעין יפה את כניעתו של קוהל ללחצים מזרח - גרמניים ואת התנאים 
שנתן , שהינם נדיבים יותר מאלה שהציע הבנק הפדראלי . בריין - ווסטפאליה , 
שבה שלטו גם קודם הסוציאל - דמוקרטים , סבורים רבים שאת מחיר האיחוד ישלם 
הפועל המערב - גרמני . בסקסוניה , בה גברו הסוציאל - דמוקרטים על הנוצרים - 
דמוקרטים , חוששים מאבדן תמיכות ויתרונות , שנבעו מקרבתם להגבול . עד 
עתה היה לנוצרים - דמוקרטים רוב של 32 מושבים בבונדסראט ( הבית העליון ) 
בעוד שלסוציאל - דמוקראטים היו רק 81 מושבים . עתה תעבור סקסוניה לצד הסוציאל - 
דמוקרטי , והרוב בבונדסראט יאפשר למפלגת האופוזיציה לטרפד כל חקיקה כלכלית 
של הממשלה , שטעונה אישור הבית העליון . דבר זה לא ישפיע במישרין על האיחוד , 
אך תהיה לכך השפעה רבה על אישור ההסדרים התקציביים והכלכליים , שהיום כבר 
יש להם קשר לאיחוד המוניטארי . הדבר יעמוד למבחן בקרוב , כאשר בפרלמנט 
יצביעו על שתי תוספות בתקציב . אם ננסה להעריך את ההשלכות שיש לשינוי בדעת 
הקהל על תוצאות הבחירות הכלליות שייערכו בסוף השנה , הרי שיש לקחת בחשבון 
את העובדה שההצבעה המקומית בשתי המדינות הקיפה רק כ%04 מכלל המצביעים המערב - 
גרמניים . חשוב מזה , השינויים היו קטנים יחסית : בריין - ווסטפאליה שמרו 
הסוציאל - דמוקרטים על רוב זעום , ואילו בסקסוניה חל מהפך בזכות תוספת של 
% 5 . 1 לסוציאל - דמוקרטים . נראה שמוקדם להסיק היום מסקנות , לגבי מה 
שיתרחש בעוד שבעה חודשים . 
