ח"כי הליכוד עובדיה עלי ושאול עמור פנו אתמול ליו"ר ועדת הכנסת חיים קורפו 
לזרז את הליכי חקיקת החוק האוסר שיווק והפצת חזיר , וחוק לאיסור פרסומי 
תועבה . הם עשו זאת כדי לחזק את אהדתה של אגודת ישראל ואמונה בליכוד . חוק 
החזיר הונח על ידי אגו"י על שולחן הכנסת לפני כשלושה חודשים וטרם נדון . 
המערך התחייב לתמוך בו בקואליציה ובאופוזיציה כאחד . עמור ועלי ביקשו משר 
המשפטים דן מרידור לבחון אם אפשר להגיש את ההצעה כהצעת חוק ממשלתית כדי לקצר 
את הליכי החקיקה . ועדת חוקה חוק ומשפט בראשות אוריאל לין ( ליכוד ) נענתה 
להצעת מרדכי וירשובסקי ( רץ ) לדון במשמעות החלטת הבג"ץ שהפכה על פניה 
את החלטת היועץ המשפטי לממשלה , לא להעמיד לדין את מנהלי הבנקים . הוועדה 
החליטה " על הבעת הערכה מיוחדת לבית - המשפט הגבוה לצדק על ההחלטות החשובות 
בתחום התחוקתי שניתנו על - ידו בחודשיים האחרונים " . קפידביניו"ר ועדת החינוך 
מיכאל בר - זוהר ( מערך ) הזהיר אתמול את המוסדות להשכלה גבוהה כי אם לא 
" ילכו לקראת בוגרי בתי - הספר הטכנולוגיים " בקבלת סטודנטים תאלץ הכנסת 
ליזום חקיקה בנושא , בגלל המחסור החמור באנשי מקצוע מסוימים עד כדי פגיעה 
בביטחון המדינה . בר - זוהר המליץ להקים מטה פעולה רב - זרועי לטיפול בנושא . 
אך פרופסור זקי ברק מהטכניון אמר כי % 04 מהסטודנטים בטכניון הם בוגרי החינוך 
הטכנולוגי . פנחס גולדשטיין ( רעיון ציוני ) שקל לגייס " בני מיעוטים 
בעלי מקצוע בטכנאות רכב עקב המחסור במקצוע זה בצה"ל " . נציגי צה"ל בדיון 
וישראל אשר מהתאחדות התעשיינים מודאגים מהרפורמה בחינוך המעדיפה את הלימודים 
העיוניים על הטכנולוגיים . משה קאופמן מארגון המורים הזהיר כי אם הטכניון 
לא יתחשב בצורכי המדינה יקומו מוסדות פרטיים שיתפסו את מקומו . היועץ המשפטי 
לממשלה יוסף חריש קיבל את תלונת צחי הנגבי ( ליכוד ) והורה למשטרה לפתוח 
בחקירה נגדו בהתאם לחוק למניעת טרור . נגד אייבי נתן תלוי ועומד מאסר על 
תנאי לתקופה של שנה . שלוש הצעות פרטיות לסדר היום הדנות בשינוי שיטת הממשל 
יידונו היום במליאה . כך מסר יו"ר הכנסת דב שילנסקי לשובתי הרעב איתם נפגש 
אתמול מול הכנסת . סיעת המפד"ל הודיעה אתמול כי היא תומכת עקרונית בבחירה 
אישית של ראש הממשלה אך מתנה זאת בכך שהרכב הממשלה יהיה תלוי באישור הכנסת . 
המפד"ל תעלה את הנושא במו"ם הקואליציוני . סיעת המערך החליטה להניח על 
שולחן מליאת הכנסת את כל הסכמיה הקואליציוניים על נספחיהם . כך סוכם בהתייעצות 
בהשתתפות מיכה חריש , חיים רמון והפרקליט חנן מלצר . 
