אליעד שרגא , השובת מול בית הנשיא זה יותר מחודש בתביעה לשינוי שיטת הממשל , 
ייפגש היום עם נשיא המדינה , בלשכתו . הפגישה , ראשונה מאז פתח בשביתה , 
היא על - פי ההזמנה שהגיעה שלשום משלישו של הנשיא , לאחר ניצחונו של שרגא 
בבג"ץ בעניין גילוים של ההסכמים הקואליציוניים . שרגא הוא היחיד מבין ראשי 
התנועה לשינוי שיטת הממשל שלא הוזמן עד כה לנשיא . בתוך כך , ממשיכה שביתת 
השבת של אבי קדיש וקומץ קטן של פעילים בגן הורדים מול הכנסת . אתמול ביקר 
אצל קדיש ח"ך עוזי ברעם . בפגישה הבטיח ברעם לפעול בכנסת להקמתה של ועדה 
שתפעל לשינויים בשיטת הממשל . ברעם אמר לקדיש , כי הוא מסתייג מן הדרישה 
להקמתה של ועדה בראשות הנשיא , משום ש"ההחלטה תיפול בסופו של דבר בכנסת , 
והכנסת היא גם זו שתהיה מחויבת למסקנות " . לדעת ברעם , יש שינויים שניתן 
יהיה להעבירם במליאה , בין אם יצטרף המערך לקואליציה או יישאר באופוזיציה . 
פעילים בתנועת המחאה מסרו כי חברי כנסת אחדים מן הליכוד , שהביעו בעבר תמיכה 
עקרונית בתנועה לשינוי שיטת הממשל , מסתייגים עתה ממתן פומבי לתמיכתם . 
