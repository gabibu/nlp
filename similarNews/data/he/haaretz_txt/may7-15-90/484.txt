שר החוץ , משה ארנס , הדגיש אתמול באוזני חברי ועדת החוץ והביטחון , כי 
עסקות הנשק של ישראל אינן בתחום טיפולו , אלא בתחומי הטיפול של משרד הביטחון , 
אך " עניינים כאלה אינם מוסיפים לנו " . הוא התייחס למכירת הנשק מישראל 
לאנטיגואה , שהגיע לבסוף לידי קרטל הסמים בקולומביה . יו"ר הוועדה אליהו 
בן אלישר ( ליכוד ) ציין כי הידוק הפיקוח הפרלמנטרי על עסקות הנשק יידון 
ויטופל בקרוב . יוסי שריד ( רץ ) ויאיר צבן ( מפ"ם ) הציעו כי תוקם ועדת 
משנה קבועה למעקב אחרי עסקות הנשק . בן אלישר יבחון גם עניין זה . ארנס 
ציין כי ברית המועצות ואלבניה מתחרות ביניהן מי תהיה האחרונה במזרח אירופה 
לקיים יחסים דיפלומטיים עם ישראל . יוגוסלוויה הביעה רצון לחדש את היחסים 
בהדרגה אך ירושלים לא גילתה עניין בהדרגתיות , הבהיר שר החוץ . גם שאלת 
קיום יחסים דיפלומטיים עם מזרח גרמניה תידון בקרוב בממשלה . ח"ך שריד אמר 
לארנס , כי אם הוא רוצה להבין את תמונת העולם המשתנה מוטב שיסתכל בפרדריק 
דה - קלרק הלוחץ את ידו של נלסון מנדלה וימיר בהדרגה את הדמויות ליצחק שמיר 
ויאסר עראפאת . קפידבינועדת החוקה בראשות אוריאל לין ( ליכוד ) פתחה אתמול 
בדיון בשורה של הצעות חוק , חלקן כבר אושרו בה בשלבים מוקדמים , העוסקות 
בהיבטים שונים של שינוי שיטת הממשל . דיון - המבוא מלמד כי רוב חברי הוועדה 
החוקה אינם מצדדים בהעברת הנושא לטיפולן של ועדות מומחים חוץ - פרלמנטריות . 
" הבעיה האמיתית היא כי במאבק על השלטון בין הליכוד לבין המערך חושש כל 
אחד להתקדם בנושא זה באופן שיעניק יתרון למתחרהו במירוץ להרכבת הממשלה , 
הסביר לין . ראובן ריבלין ( ליכוד ) סבור כי אין צורך בועדות מטעם הנשיא . 
מספיק להחליט על אמנה בין שתי הסיעות הגדולות שתקדם את חקיקת חוק זכויות 
האדם , ולאחר מכן אפשר יהיה לשנות גם את שיטת הממשל בארץ , לרבות בחירה 
ישירה של ראש הממשלה . אברהם בורג ( מערך ) ודוד ליבאי ( מערך ) חוששים 
כי המחאה האותנטית תנוצל על - די אויבי הדמוקרטיה . יו"ר ועדת החינוך מיכאל 
בר - זוהר ( מערך ) מצא כי הטענות נגד הנוקשות הנתבעת מתלמידים בבית הספר 
רוגוזין בקרית גת מוגזמות . עם זאת הוא סבור כי ראוי לרכך את נוהלי המשמעת 
המוגזמים . ההורים נחלקו בטיעוניהם בין מי שהתלוננו על מיון נוקשה , עודף 
הקבצות וקריטריונים נוקשים בגישה לבחינות הבגרות , ואפילו הקפדת יתר עם 
בעלי תסרוקות מסויימות , לבין מי שטענו כי נושאים פוליטיים הוכנסו בדלת 
האחורית לבית הספר . מנהלת בית הספר לילית אזולאי וסגניתה יעל פסח הסבירו 
כי ריבוי האוכלוסיות גורם לריבוי במיון להקבצות . בגלל הנטיה לצניעות אוסרים 
המורים גידול צמות פנקיסטיות . קפידבינלמרות מעורבותה של תנועת חב"ד במערכת 
הפוליטית ממשיכים פעיליה לפשוט על מחנות צה"ל , קבלה אתמול שולמית אלוני 
( רץ ) . היא ציינה כי פעילי התנועה ממשיכים לעשות נפשות , מפתים את 
חיילי צה"ל להתפלל ליד חדרי האוכל ושערי הבסיסים . מה נעשה כדי למנוע פעולה 
זו של תנועה פוליטית ? שאלה ח"ך אלוני . 
