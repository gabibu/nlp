הוא הרבה להסס ולבסוף החליט שלא , הוא מעדיף להישאר בעילום שם . עכשיו , 
כאשר הק - ג - ב היה ל"מכשיר בידי גורבצוב " ופועל למען חסידי עצמאותה 
של ליטא , עדיף לא להסתכן יותר מדי . הוא יופיע , אם כן , בשם איוואן . 
איש זה , בן 05 , חבר מפלגה , מהנדס בבית - חרושת לנשק המייצר כיום בעיקר 
רשמי - קול , יכול להיות כל אחד מאותם רוסים שאינם רוצים לעזוב את ליטא , 
ואינם רוצים שליטא תעזוב את בריה"ם . למרות להיטותו לשכנע , הוא מנסה לשמור 
על רגיעה וקור - רוח . אבל לפתע כעסו גובר עליו : " הם אומרים לי שאני 
כובש . אני נראה כמו כובש ? אדם שהגיע לווילנה כשהיה בן שש אינו כובש . 
אבל כעבור 44 שנים הוא עדיין אינו דובר ליטאית , ואולי יש בכך עדות הפוכה ? 
לא נכון , בכלל לא . הם לא הרשו לנו ללמוד ליטאית . ראה , התוצאות ניכרות 
בשטח . היכן האינטלקטואלים הרוסים שהיינו יכולים להעמיד מולם ? היכן עורכי - 
הדין , הרופאים , הפרופסורים שלנו ? לפני חמש שנים אפילו לא איפשרו לי 
להגיש עבודת דוקטורט באוניברסיטה " . מי לא הרשה ? הרי לפני חמש שנים לא 
היו עדיין שוחרי עצמאות ליטא בשלטון . " אה לא ? ומהיכן הגיחו כולם ? 
מהחלל הריק ? פתאום , בבת אחת ? הם היו בתוך המנגנון ותאמינו לי , 
הם חיו טוב מאוד " . במבט לאחור הוא זוכר מה שאמר לו אביו , גנרל בצבא הרוסי . 
הוא היה " קומוניסט אמיתי , אתה מבין , עם אידיאל . הוא לחם בשלוש מלחמות " . 
אילו ? " ובכן , מלחמת האזרחים , מלחמת - העולם השנייה , ואחר - כך 
כאן , מ4491 עד 1591 . כתבו על זה מעט מאוד , אבל זה היה ממש כמו אפגניסטאן " . 
ומה הוא חושב על המלחמה שניהלו אז הליטאים נגד הצבא הרוסי ? " המלחמה 
כבר לא היתה יכולה לשנות דבר . ב4491 איש לא רצה להילחם עוד . כל הקורבנות 
האלה היו לשווא " . אביו אמר לו באותה תקופה , " המלחמה הזאת לא הסתיימה . 
עכשיו הם ינסו לזכות בלגליזציה , להיכנס למפלגה , למנגנון . . . ואכן " , 
הוא ממשיך , " יש להם עכשיו הכל . גורבצוב נתן להם הכל : את הרדיו , 
הטלוויזיה , העיתונות , והם משתמשים בשיטות תעמולה נוסח גבלס " . מדוע 
הוא קומוניסט ? " מכיוון שהפילוג זה דבר גרוע מאוד . עכשיו בליטא המפלגה 
התפרקה . צריך לבנות אותה מחדש , אבל מי יעשה את זה ? " לא הוא , בוודאי , 
מכיוון שהוא פעיל כיום ב"יידינטסבו " , הארגון נגד עצמאות ליטא שהוא , 
לדבריו , " אמצעי התגוננות נגד מנגנון המפלגה ( כלומר , המנגנון הגורבצובי ) 
והביורוקרטים מכל לאום , שכן הביורוקרטיה נשארה בשלטון . היא רק שינתה 
את דגלה ומאמצת כעת את דגל הלאומיות , שאינו אלא דגל הפאשיזם . . . גורבצוב 
ובראזאוסקס ( המזכיר הראשון של המפלגה בליטא ) הגיעו להסכמה בנושא . אני 
לא יודע למה . היו שיחות פנים אל פנים בין גורבצוב לרייגן . אולי הם הגיעו 
להסכמה בנוגע למדינות הבלטיות . . . תמורת אשראי . . . אבל מה אתי , 
אני הרי נמצא בפנים ? מה אתנו ( הרוסים בליטא ) ? אני לא רואה שיש ערבויות 
כלשהן בשבילנו . מי יגן עלינו ? למה דווקא אני התגלגלתי למשחק הפוליטי 
הזה ? במה אני אשם ? ממה הוא פוחד כל - כך ? " קודם כל מהקפיטליזם . 
כבר עכשיו המנהל שלנו הוא האדם העשיר ביותר בבית - החרושת " . זה חדש ? 
" לא , מובן שלא . אבל קודם הוא לא הפגין את זה . הוא פחד . היה משהו 
דומה לשוויון . מלבד זאת , המוצרים שלנו , איש לא זקוק להם בשוק העולמי " . 
האם ימשיכו למכור אותם לבריה"ם ? " מה פתאום . מטבע תמורת מטבע . בריה"ם 
תקנה רשמי - קול יפאניים . . . אנחנו רוצים ערבויות פוליטיות וחברתיות . 
אנחנו רוצים שהם ( המנהיגים הליטאים ) יאזינו לנו . למי להאמין ? לגורבצוב ? 
ללנדסברגיס ? לבראזאוסקס ? . . . קודם , בימים של סטאלין , כאשר 
הלכו להצביע ניגנה תזמורת . זו היתה חגיגה . היום אתה לא יודע אפילו בעד 
מי להצביע . אני בעד הרב - מפלגתיות , אבל האנשים לא בשלים לכך . אתה 
תראה , זו תהיה דיקטטורה , גם כאן וגם ברוסיה " . 
