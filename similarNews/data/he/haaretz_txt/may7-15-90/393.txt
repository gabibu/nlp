חייל צה"ל התאבד אתמול , ככל הנראה מירייה מנשקו האישי , בעת ששהה בבסיס 
ציוד באזור הצפון . נסיבות התאבדותו עדיין לא ברורות , ונבדקות עתה במשטרה 
הצבאית החוקרת ועל - ידי מפקדי יחידתו . גורם צבאי בכיר אמר אמש ל"הארץ " 
כי בצה"ל אין עדיין תשובה למכת התאבדויות החיילים , וכי צה"ל לא מצליח להשתלט 
על התופעה הקשה . זהו מקרה התאבדות שלישי בצה " ל בשלושה שבועותה"ל . לפני 
שבוע התאבד חייל צה"ל ששירת בבסיס חיל האוויר ליד באר - שבע בירייה מרובהו 
האישי מסוג אמ61 . שבוע לפני כן התאבד חייל אחר מחיל האוויר , יורם תמרי , 
בבסיס חיל - אוויר במרכז הארץ . בני משפחת תמרי ביקשו למסור כי כל החומר 
הנוגע לבנם הועבר לחקירת מצ"ח , והם תמהים על הודעת המקורות הצבאיים כאילו 
מסרבת המשפחה להעביר למצ"ח חומר הקשור לחייל . לדברי בני המשפחה , הם מצפים 
כי החקירה תסתיים בקרוב ותוצאותיה יימסרו להם . כזכור , הוועדה בראשותו 
של האלוף יעקב לפידות התייחסה גם להתאבדויות בדו"ח המיוחד שנמסר לרמטכ"ל 
בנושא תאונות האימונים בצה"ל . הוועדה לא ידעה להמליץ לרמטכ"ל בכל הקשור 
למניעת התאבדויות , אך המליצה לנקוט במדיניות של אי פרסום מקרי התאבדות 
של חיילים , כדי להוריד פרופיל בכל הקשור לנושא . 
