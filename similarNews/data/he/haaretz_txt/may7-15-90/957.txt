שופטת בית משפט השלום בתל - אביב , ברכה אופיר , הורתה אתמול להאריך את 
מעצרו של חשוד , תושב בני - ברק , שהודה בשבעה מקרים של תקיפה מינית של 
ילדות מהמגזר החרדי . לבקשת המשטרה אסרה השופטת לפרסם פרטים מזהים של החשוד , 
מחשש לחבלה בחקירה המשטרתית . נציג המשטרה , רס"ר יובל אראל , טען כי 
ביום ששי בבוקר נעצר החשוד באופן מקרי , לאחר שזוהה על - ידי אחת מקרבנותיו . 
לדבריו , הודה החשוד בביצוע שבעה מקרים של תקיפה מינית . לטענת המשטרה , 
מדובר בתקיפות מיניות שבוצעו החל מסוף שנת 98 ועד הימים האחרונים . לדברי 
החוקר , שייכים הקרבנות למגזר החרדי , ויש לחקור אם החשוד מעורב במקרים 
נוספים . בבית המשפט אמר החשוד : " חטאתי , פשעתי , מעלתי במקרים מסוימים . 
התחרטתי מעומק לבי על מה שעשיתי . אני נשוי , ויש לי ילדה אחת . הייתי 
במסגרת של ישיבה , ואחרי חג החנוכה עזבתי את המסגרת הזאת . לא מצאתי מסגרת 
אחרת . הייתי מובטל , ומדוכא , ולא הייתי מסוגל לקיים יחסים עם אשתי . 
הייתי משועמם , ולא יכולתי לשלוט בדחפים שלי " . בהחלטתה כתבה השופטת אופיר , 
כי מדובר בסדרת מעשים מחרידים שנעשו לכאורה על - ידי החשוד , נגד ילדות 
חסרות - ישע . " מאחר שמדובר בפרשה מזעזעת , שנמשכה על - פני תקופה ארוכה 
למדי , נראה לי שטוב יהיה לשלוח את החשוד להסתכלות , על - מנת שהטיפול 
ייעשה על בסיס חוות - דעת רפואית מוצקה , באשר למניעיו של החשוד , ויכולתו 
הנפשית להתמודד במצבי - לחץ . חוות - הדעת תתיייחס לשאלות : באיזו מידה 
הבין החשוד את מעשיו , ובאיזה מידה פעל תחת דחף שאינו בר - כיבוש " , פסקה 
השופטת . ( ע ) . למרות שמשטרת מחוז תל - אביב היתה סבורה כי לכדה את 
מבצע המעשים המגונים בילדות , שפעל בחודשים האחרונים בבני - ברק , וכי 
הוסר האיום מעליהן , אירע שלשום בעיר ניסיון נוסף למעשה מגונה בכפייה , 
בילדה בת 9 . אלמוני בעל חזות חרדית ניסה לבצע בילדה מעשה מגונה , בחדר 
המדרגות של ביתה . הילדה פרצה בצעקות , ונמלטה מן המקום . 
