והלוואי שיעשו את זה להרבה ילדים אחרים " , אמר אמרי אלוני , הילד מבית 
חרות שעבר בהצלחה טיפול כימי ממושך ב"צילדרן הוספיטל " בלוס אנגלס . " הלוואי 
ויכולתי לסייע לכל הילדים כפי שסייעתי לך " , השיבה שלי חושן , נשיאת אגודת 
" יד ביד " בשיאו של נשף צדקה שערכה האגודה בווסטווד לפני כשבועיים . 
חושן , פסיכולוגית במקצועה , כינסה כ052 ישראלים ואמריקאים לנשף גיוס כספים 
שנתי של האגודה , שנערך בחסות הקונסוליה הישראלית בעיר . " ללא הדבקות 
שלכם " , בירך הקונסול רן ( פקר ) רונן את התורמים , " ילדים כאמרי לא 
היו יכולים לשוב לחיים נורמליים " . בחודשים האחרונים כיכב הילד מבית חרות 
במרכזו של מסע כל - קהילתי למימון תהליך הריפוי היקר . הוא הוטס ללוס אנגלס 
בסיוע " יד ביד " ומאות אנשים , יהודים ולא - יהודים , תרמו כספים בניסיון 
לגייס את 004 אלף הדולר שנדרשו להצלתו . באחד הימים הקודרים , בעת ששהה 
בבועה סטרילית , הבטיח לו הקונסול , כי יום אחד ילכו שניהם למשחק כדורסל 
של ה"לייקרס " . לפני כחודש קיים פקר את הבטחתו וצפה עם אמרי במשחק מתאו 
של בעל הקבוצה , גרי באס . נשף גיוס הכספים איפשר לכמה מאות מבני הקהילה 
הישראלית בלוס אנגלס להסב אל שולחנות גדושים כל טוב בבית - הכנסת הספרדי 
" תפארת ישראל " ולהציג את עושרם ונדיבותם בסגנון אמריקאי . בעת מכירה 
פומבית של תכשיטים וחפצי אמנות נרכש תצלום - אוויר , שביצע פקר מעל העיר 
העתיקה , תמורת 002 , 2 דולר ואחר - כך שב ונמכר תמורת 41 אלף דולר נוספים . 
הזמרת יפה ירקוני , שהתנדבה והגיעה ללוס אנגלס כדי להופיע באירוע , סחפה 
את קהל האורחים הישראלי בשירת כמה מפזמוני הימים - הטובים - ההם . היא אף 
הרעיפה שבחים על הקונסול , שספג באחרונה ביקורת עוקצנית בכמה עיתונים ישראליים . 
" אל תשים לב לזה " , יעצה ירקוני לידידה , " הגישה שלך נכונה . כל 
מי ששאלתי אותו כאן על הקונסול החדש , ענה לי : מהמם " . 
