ממלא מקום ראש עיריית ירושלים , עמוס מר - חיים , המכהן גם כמשנה למנכ"ל 
קונצרן כלל , תוקף בחריפות את מדיניות הממשלה ובנק ישראל ביצירת מקומות 
תעסוקה לעולים . מר - חיים העביר לגורמים שונים שורה של הצעות לטיפול בבעיה . 
מר - חיים טוען , כי כל הגורמים עוסקים בדיור ומזניחים את עניין התעסוקה , 
המהווה את " הבסיס האמיתי לקליטה , אפילו עוד לפני הדיור " . לדבריו , 
יצירת מקורות תעסוקה על בסיס השקעות בתשתית כפי שמציעים האוצר ובנק ישראל 
במקום להמשיך ולסייע למפעלים באופן ישיר , תארך זמן רב , שבע עד שמונה 
שנים . לעומת זאת , פרק הזמן הדרוש להקמת מפעל הוא שנתיים או שלוש . מר - 
חיים מותח ביקורת חריפה על הצעת האוצר ובנק ישראל להמיר את המענקים למפעלים , 
במסגרת החוק לעידוד השקעות הון , בערבויות מדינה . אם תבוצע הצעה זו , 
יקבלו את הערבויות הגורמים החלשים והכושלים במשק , ואילו חברות יציבות 
ואחראיות לא יזדקקו לערבויות משום מעמדן הפיננסי האיתן , אמר . עמוס מר - 
חיים , שכיהן בעבר כמנכ"ל משרד התעשייה והמסחר וכמרכז ההשקעות , מציע לנקוט 
בפעולות הבאות : במקום מענק האבטלה לעולה , שאינו מוצא תעסוקה , תיזום 
המדינה הכשרה מקצועית לעולים במפעלים . בתקופה זו יקבל העולה פרמיה מיוחדת 
בנוסף על המשכורת , שתכסה על הפער בין שכרו הנמוך לבין השכר שהיה מקבל אם 
היה עובד במקצועו . מר - חיים סבור , כי בכך ניתן לדלג על שלב הביניים , 
שבו מוצא העולה עבודה בתחום שאינו בשטח כישוריו . יופשרו מאות תוכניות מגירה 
למחקר ולפיתוח , השמורות היום בשולחנו של המדען הראשי , ומצויות אצל יזמים 
ומפתחים . מאחר שתוכניות אלו מחייבות השתתפות עצמית גבוהה של היזם , מציע 
מר - חיים להעלות את אחוז ההשתתפות מצד המדינה , שתעדיף תשלום זה על דמי 
אבטלה . יינתנו ערבויות או הלוואות למפעלים קטנים . איש העסקים צארלס ברונפמן 
הביע כבר נכונות להקים קרן למטרה זו , שתופעל תחילה בירושלים . יופשרו תוכניות 
פיתוח כמו הקניון במלחה בירושלים , שהקמתו תאפשר העסקת 000 , 2 איש , והפארק 
לתעשיות עתירות מדע בירושלים , המיועד למפעלים קטנים עתירי מדע וטכנולוגיה . 
הרשות לפיתוח ירושלים מחפשת משקיע , שיבנה את הגן הטכנולוגי על בסיס עסקי . 
לדברי מר - חיים מדובר בפוטנציאל של 000 , 5 מקומות עבודה . יוסכם על כל 
המשרדים הכלכליים , כי יש לקלוט את העולים וליצור עבורם מקורות פרנסה , 
באמצעות כלי העידוד הקיימים במשק . הכוונת העולים לענפי הייצור והיצוא 
בדרך זו , היא הזדמנות בלתי חוזרת לערוך את השינוי המבני האמיתי במשק , 
אולם הדבר לא יוכל להיעשות על - ידי ביטול כלי העידוד וההכוונה הקיימים . 
מפעלי תעשייה , שישקיעו את רווחיהם מחדש , יחויבו במס מינימלי או יקבלו 
פטור ממס לתקופה של כשנתיים . לטענת מר - חיים , הדבר ישמש כתמריץ לתעשיות 
מצליחות . עם זאת , יהיה צורך להקפיד שמפעלים כושלים דוגמת אתא " לא יתפסו 
טרמף על קליטת העלייה ויקבלו סיוע שאין הם זכאים לו " . בשבוע הבא יכנס מר - 
חיים את ועדת הכספים של העירייה , כדי לאשר תקציב בסך 004 אלף ש"ח לתוספת 
כיתות אולפן בבירה . העירייה נקטה בצעד זה לאחר שמשרד החינוך ומשרד הקליטה 
הודיעו , כי אין באפשרותם להוסיף כיתות אולפן בירושלים , בנוסף על ה42 
הקיימות . עמוס מר - חיים וראשי הארגונים הכלכליים בבירה יוזמים כנס חירום 
בשבוע הבא , במטרה ליזום פעולה עירונית מידית , שתאפשר יצירת מקורות תעסוקה 
בירושלים לאלתר . 
