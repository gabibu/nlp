( ע ) . חברי מועצת עיריית נתניה תובעים לנתק את ברית הערים התאומות עם 
העיר ניס בצרפת , לאחר שראש העיר זאק מדסן הודיע על מינוי שני סגנים נאו - 
פשיסטים . לפני מספר שבועות הודיע ראש עיריית ניס כי הוא מתכוון למנות שני 
סגני ראש עיר ממפלגת הימין הקיצוני בצרפת . כמחאה , התפטרו מתפקידם שני 
חברי מועצה יהודים , ששימשו סגנים . ההודעה גרמה גם לסערת רוחות בקרב הקהילה 
היהודית של ניס . לנתניה , העיר התאומה של ניס , הגיעו גם הידיעות על הכוונה 
למנות נאו - פשיסטים קיצונים . עיריית נתניה שלחה לפני כשבוע , בהמלצת 
משרד החוץ , מברק לעיריית ניס ובו היא מבקשת הבהרות לגבי אמיתות הידיעות 
שהתפרסמו . ממשרד דובר העירייה נמסר כי טרם נתקבלה תגובה מעיריית ניס , 
וכי עד אז לא יינקטו שום צעדים . חבר מועצת העיר , יורם זנו , אמר : " אם 
הסיפור נכון , צריכה עיריית נתניה לנקות ידיה מכל קשר עם ניס ולהודיע על 
ניתוק חד - צדדי של הברית " . 
