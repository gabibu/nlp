במחלקה האורולוגית במרכז הרפואי " מאיר " בכפר סבא פותח התקן תוך - שופכתי 
כתחליף לצנתר ( קטטר ) . ההתקן מיועד לגברים הסובלים מעצירת שתן עקב הגדלה 
של בלוטת הערמונית . המכשיר החדש נוסה במשך שנה וחצי על 06 חולים ש%28 מהם 
נגמלו לאחר הטיפול . גיל החולים בניסוי נע מ45 ל49 שנה , שליש מהם היו בסיכון 
ניתוחי מוגבר , וההתקן הושאר בשופכה במשך שבועיים עד 83 שבועות . הניסוי 
נערך בקרב גברים שנזקקו לצנתר לתקופה של עד שלוש שנים . מנהל המחלקה האורולוגית 
פרוף ישראל ניסנקורן , שפיתח את ההתקן , אמר ל"הארץ " כי ההתקן הוא דמוי 
צנתר קצר עם שתי התרחבויות דמויות פטרייה בקצותיו , המונעות את החלקתו משלפוחית 
השתן . ההתקן בנוי מסיליקון ואורכו בין 03 ל06 מ"ם . הכנסתו נעשית במרפאה 
בעזרת הרדמה מקומית . הוא ממוקם בחלקה העליון של השופכה המקורבת ובצוואר 
שלפוחית השתן . בשלב זה ההתקן מיוצר במפעל בגרמניה לצרכי ניסויים קליניים 
בלבד . פרוף ניסנקורן הוסיף כי כ%01 מהגברים בגיל מבוגר נזקקים לניתוח של 
כריתת הערמונית . חלק גדול מהם מגיע למצב של עצירת שתן קודם הניתוח ונאלצים 
לשאת צנתר קבוע במשך שבועות או חודשים . את הנזקקים לצנתר אפשר לחלק לשתי 
קבוצות : אלו הנאלצים להמתין חודשים רבים בתור כדי להינתח בבתי - חולים 
ממשלתיים או ציבוריים , ואלו שעברו אירוע מוחי , או התקף של אוטם שריר 
הלב , וניתוח לגבם מהווה סיכון . פרוף ניסנקורן : " הניסיון מלמד כי אצל 
חלק מהחולים לאחר ששה או שבעה חודשים הופיעה הסתיידות של ההתקן ונאלצנו להחליפו . 
המסקנה שלנו היא כי אצל מי שצריך לשאת את ההתקן לתקופה ארוכה יהיה צורך 
להחליף את ההתקן מדי ששה או שמונה חודשים . צריך לזכור כי מערכת השתן שונה 
מכל מערכת אחרת . " בעוד שכלי - דם ניתנים להחלפה על - ידי צינורית פלסטיק , 
את צינורית השתן לא ניתן עדיין להחליף , לכן להצלחת הניסוי בהתקן יש חשיבות 
רבה לשמירה על מערכת השתן " . לדברי ניסנקורן , נשיאה קבועה של צנתר גורמת 
לאי - נוחות , זיהום בשתן , כאבים , דימומים וסתימת צנתר . קיימת גם 
בעיה נפשית של חוסר אונים , דיכאון וחוסר אפשרות לנהל חיי יום - יום וחיי 
מין סדירים . מערמונית מוגדלת סובלים גברים בגילאים צעירים וחיבורם לצנתר 
מונע מהם קיום יחסי מין . הסיבה העיקרית לכך שבמשך עשרות שנים לא פותח תחליף 
לצנתר המקובל נעוצה בעובדה שאזור השופכה החסומה אחראי גם על שליטה במתן שתן . 
מבחינה פיסיולוגית מספיק רק חלק ממנגנון השליטה כדי שהאדם ישלוט על הטלת 
נוזלים . גם בניתוח הערמונית מוציאים חלק ממנגנון השליטה , והאדם בכל זאת 
שולט על הטלת השתן . " בעזרת המתקן אני יכול להבטיח שאזור החסימה יהיה 
פתוח " , הוסיף פרוף ניסנקורן . 
