לאגוס ( ע"ר ) . נשים נושאות תינוקות וספרי תנ"ך פרצו למטה המשטרה בעיר 
קאדונה , שבצפון ניגריה , ודרשו לשחרר את המנהיגים הנוצרים שנעצרו שם 
דיווחו אתמול עיתונים בלאגוס . בדיווחים שעדיין לא קיבלו אישור נמסר כי כמה 
מאות נשים , רובן עם ילדים קשורים לגבן , מסרו איגרת מחאה לקציני המשטרה , 
לאחר שרשרת של הפגנות מחאה ביום רביעי , על אף האיסור שהטילו השלטונות 
על קיום הפגנות . המפגינות דרשו לשחרר את גולי טאנקו יוסוף , סגן נשיא האגודה 
הנוצרית בניגריה , ואת ס . ל . ס . סאליסו , מזכיר הארגון בצפון ניגריה , 
שנעצרו בגל מעצרים ביטחוניים לאחר ניסיון הפיכה כושל בלאגוס ב22 באפריל . 
" ניגריאן טריביון " מסר , כי 005 כמרים לובשי גלימות ונושאי צלבים הפגינו 
ביום שלישי נגד מעצרם של שני אנשי הכנסייה הנוצרית , החשודים בהפצת חומר 
הסתה . ניסיון ההפיכה שביצעו קצינים זוטרים דוכא תוך שעות ספורות של קרבות 
בבירה לאגוס . 
