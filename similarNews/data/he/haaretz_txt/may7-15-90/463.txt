( ע ) . ראש עיריית בית לחם , אליאס פרייג , שב לארץ לאחר ביקור בקנדה 
ובארה"ב . במהלך הביקור נפגש עם מזכיר המדינה האמריקאי , גיימס בייקר , 
עם עוזרו , גון קלי , ועם שורה של פקידים ממחלקת המדינה וביניהם דניס 
רוס . פרייג סיפר כי עוד לפני שנסע לארה"ב הביע בפני פקידים אמריקאים בארץ 
את רצונו להיפגש עם בייקר , כדי להביע בפניו את דיעותיו על המתרחש בשטחים . 
עוד אמר : " דיברתי עם מזכיר המדינה על המצב בשטחים , על תהליך השלום 
ועל הפגישה בין משלחת ישראלית למשלחת פלשתינית , המתוכננת להתקיים בקהיר . 
על - אף המצב הפוליטי הרגיש בישראל הפגישה היתה חיובית וקונסקטרוקטיווית 
מאוד ויצאתי ממנה בתחושה טובה " . באחרונה החלו פקידים בכירים במחלקת המדינה 
בקיום פגישות רשמיות עם נציגים פלשתינים . עד כה נפגשו הפקידים עם ראש המכון 
ללימודים ערביים במזרח ירושלים , פייסל אל חוסייני , ועם ראש אגודת העיתונאים 
הערביים , רדואן אבו עיאש . 
