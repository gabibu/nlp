עיקרו של ביצוע הוא יכולת המבצעים להבהיר את מהות המוסיקה ולהעבירה למאזינים . 
חברי " רביעיית הפסנתר הישראלית " הפסנתרנית פנינה זלצמן , הכנר משה 
מורביץ , הוויולן אברהם בורנשטיין והצלן אלחנן ברגמן , עשו זאת היטב בשתי 
היצירות השונות שביצעו רביעיה בדו - מינור אופוס 51 מאת גבריאל פורה ( 
4581 - 4291 ) ורביעיה במי במול מזור אופוס 78 מאת דבוזק ( 1481 - 4091 ) 
. בביצוע פורה ליריקן שאצילותו הנפשית מחייבת אותו לאיפוק ריגשי הובהרה 
מהות זו והועבר למאזינים המסר שלכל דבר יש שתי פנים . לא היתה זו על כן 
הפתעה כשבתום הדיון על רצינות וקלילות , קדרות וחדווה , ניצח האור כשבמרכזו 
אנקות כאב . דבוזק , שלא כפורה , אינו משקיע את מאזיניו בהרהורים . הביצוע 
הבהיר היטב את דבוזק דרמאטיקן רגשי . הכל בגדול והאמירות חדות וחזקות . 
הביצוע העביר את התחושה שמדובר בחיים שהם כמסכת דרמאטית סוחפת , שאירועיה , 
אפילו שהם מוצגים במסגרות מקובלות של פרקים וצורות , מפתיעים ומרגשים ללא 
הרף . יכולת המבצעים , ובראשם פנינה זלצמן , להבהיר ולהעביר את שתי המהויות 
המוסיקליות השונות , היתה ראויה במלוא ההוקרה , וקהל המאזינים הגיב בהתאם . 
