גורמים משפטיים בכירים הביעו אמש פליאה על כך שהיועץ המשפטי לממשלה יוסף 
חריש לא הודיע על פרישתו מתפקידו , אחרי שבג"ץ ביטל את החלטתו שלא להעמיד 
לדין את מנהלי הבנקים שהיו מעורבים בפרשת ויסות המניות . גורם משפטי בכיר 
במשרד המשפטים אמר אמש כי " חריש גורם נזק חמור למעמד היועץ המשפטי לממשלה . 
זו הפעם השנייה בששת החודשים האחרונים שבג"ץ מתערב בשיקול דעתו והופך את 
החלטתו על פניה . ממש קשה לי להבין מדוע חריש נאחז בתפקיד כבקרנות המזבח 
ואיננו מתפטר בכבוד " . חריש איננו מתכוון להתפטר מתפקידו בעקבות החלטת בג"ץ . 
רמז לכך נתן בהודעה מטעמו , בה ציין שהוא מקבל את הכרעת ביהמ"ש העליון 
כדרך ששופט מקבל הכרעת ערכאה גבוהה יותר לגבי פסק דינו , אף כאשר הוא הופכו 
על פניו . בהודעה , שאותה פרסם זמן קצר אחרי החלטת בג"ץ , ציין חריש כי 
הוא מכבד את ההחלטה וישקול את מלוא המשמעות של פסק הדין . בשלב זה החליט 
חריש שלא להגיב על ההחלטה , בעיקר משום שבג"ץ הפקיד בידיו את ההכרעה לבדוק 
אם חומר הראיות נגד מנהלי הבנקים מצדיק הגשת כתב - אישום , ולבחון לאור 
הראיות , לגבי כל פרט ופרט מהאישומים , אם יש עניין ציבורי בהעמדה לדין . 
חריש התעלם בתגובתו ( שפורסמה באמצעות דוברת משרד המשפטים , אתי אשד ) 
מן הביקורת החריפה שהטיח נגדו בג"ץ , אולם טרח לציין כי בג"ץ הטעים שהיועץ 
המשפטי עמד בתיק מורכב ויוצא - דופן זה בפני בעיה קשה , שקל את כל השיקולים 
ואף אחד מהם לא היה שיקול זר ; לא שעה לשום לחצים והלכי - רוח ושמר גם במקרה 
זה על עצמאות שיקול הדעת של התביעה " אלא שביהמ"ש מצא , וזכותו היא , 
בשקלול כל השיקולים , כי גובר הצורך והצידוק להעמיד לדין " . גורמים במשרד 
המשפטים סיפרו אמש כי חריש קיבל את החלטת בג"ץ בצורה קשה מאוד , וכי מצב 
רוחו היה קודר מאוד . הוא דחה פניות רבות של עיתונאים להגיב בפומבי על ההחלטה . 
גורם משפטי בכיר העריך כי בעקבות החלטת בג"ץ לא יהיה מנוס מהגשת כתבי אישום 
פליליים נגד מנהלי הבנקים ורואי החשבון שהיו מעורבים בוויסות המניות . כזכור , 
מיד לאחר שקיבל , בנובמבר 9891 , את החלטתו שלא להעמיד לדין את מנהלי 
הבנקים , אמר חריש בראיון לטלוויזיה : " אני לא הגעתי למסקנה שאין היבטים 
פליליים במעשיהם ובהליכותיהם של הבנקים והבנקאים . אני החלטתי שחרף קיומם 
של אותם היבטים פליליים , שלכאורה אפשר היה להביא את הבנקאים בפלילים , 
אין ראוי לעשות כן לאור כמה שיקולים " . בראיון ל"ידיעות אחרונות " בפברואר 
השנה , אמר חריש כי החלטתו שלא להעמיד לדין את הבנקאים היתה ההחלטה האמיצה 
ביותר שקיבל . " ברור היה לי שבפחות ממשיכת קולמוס אחת , בהרמת שפופרת 
טלפון אחת , יכולתי לזכות בתהילת כל משנאי ומשמיצי לתיאבון . אנשי שררה , 
אנשי שלטון שאולי היו מעוניינים בטיהור הבנקאים לא העזו להחליף אתי מלה 
בנידון " , אמר . 
