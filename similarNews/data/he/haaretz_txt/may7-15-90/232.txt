) , הורשע בבית משפט השלום בחיפה בגרימת מות אשתו ברשלנות ותוך מעשה פזיזות , 
לאחר שנפלטה יריה מאקדח , שהחזיק ברשיון , בשעת לילה , משחזר מפעילות 
כמתנדב במשמר האזרחי . הנאשם הורשע על פי הודאתו , בהאשמות שיוחסו לו בכתב 
האישום . נשיא בית משפט השלום בחיפה , השופט רם סביר , גזר על הנאשם שישה 
חודשים מאסר , אותם ירצה בעבודת שירות לתועלת הציבור ועוד חצי שנה מאסר 
על תנאי למשך שנתיים . בית המשפט דחה את מועד ריצוי עונש המאסר בעבודות שירות 
עד סוף חודש מאי השנה , עד לקבלת חוות דעת של הממונה על עבודות שירות בנציבות 
שירות בתי הסוהר . הנאשם הובא לדין , לאחר שבמחצית חודש מאי 8891 , חזר 
לביתו בתום פעילות במשמר האזרחי , הניח את אקדחו בקופסה על שידה בחדר השינה 
כשהוא טעון . בחדר נמה אותה עת אשתו את שנתה . הנאשם ביקש לפרוק את הכדורים 
מאקדח התופי . משלא הצליח לפתוח את הקופסה , נעזר במברג , שאותו החדיר 
מבעד לחריץ הקופסה . תוך כדי נסיון לפתוח את הקופסה , טענה התביעה , נפלט 
כדור , לאחר שהמברג נגע בהדק האקדח . הכדור שנפלט חדר לרקה הימנית של האשה 
ופגע במוחה . האשה מתה לאחר חמישה ימים , בהם נאבקה על חייה בבית החולים . 
נציגת התביעה , עו"ד דליה אברמוב , טענה בבית המשפט , כי הנאשם נהג שלא 
בזהירות בטיפול בכלי הנשק ופליטת הכדור נגרמה באשמתו , הגובלת ברשלנות פושעת , 
שהביאה לקיפוח חיי אשתו . מה עוד , שטיפל באקדח הטעון בחשיכה ובפזיזות 
ליד מיטת אשתו . הסניגוריה , עו"ד אילנה שלומי קרשי , ביקשה מבית המשפט 
לגזור על הנאשם מבחן ללא הרשעה , לאור הנסיבות המיוחדות של המקרה הטרגי , 
שיש להן השלכות על משפחתו . היא ציינה שהנאשם נכה בשיעור של % 08 , לא 
שירת בצה"ל , עקב נכותו ואינו בקיא בשימוש בנשק . השופט רם סביר דחה את 
הטענה , כי פרשה זו יש בה כדי להטיל אות קלון על הנאשם עקב הרשעתו . " מדובר 
בעבירה שבנסיבותיה איננה מטילה אות קלון ואין עמה לפגוע במידת היושר ותכונות 
אחרות הנוגעות לכישורים המקצועיים של הנאשם כעורך - דין . בית המשפט גזר 
על הנאשם גם 01 חודשים פיקוח של קצין מבחן , יותר כסיוע לנאשם מאשר מבחן 
לשמו . 
