( ע ) . אנשי מערכת החינוך החרדי העצמאי , סירבו לשתף פעולה במחקר ארצי 
על היקף תופעות השימוש בסמים , סיגריות ואלכוהול . כך נמסר אתמול בכנס 
בין - לאומי , ישראלי - אמריקאי בנושא השימוש לרעה בסמים , שנפתח בבית 
ציוני אמריקה בתל - אביב . הכנס מאורגן על ידי הרשות למלחמה בסמים שליד משרד 
ראש הממשלה , בשיתוף עם השירות הפסיכולוגי במשרד החינוך , מרכז ההסברה 
ומרכז תרבות ישראל - אמריקה . עיקרו של הסמינר , בו משתתפים אנשי חינוך , 
עובדים סוציאליים ואנשי משטרה , בבחינת הדרכים לטיפול ומניעת שימוש לרעה 
בסמים בקהילה ובקרב בני הנוער . מנכ"ל משרד החינוך והתרבות , הד"ר דן שרון , 
מסר כי הוא רואה בחומרה רבה , לא רק את תופעת השימוש בסמים בקרב בני נוער , 
אלא גם את תופעת השימוש באלכוהול . " המתבגר מיישם במידה רבה את הערכים 
שהחברה מסביבו מיישמת באמת ולא רק את הערכים אליהם היא מטיפה " , אמר שרון . 
לדברי שרון , החברה בישראל הופכת את השימוש באלכוהול לדבר לגיטימי וכך מתרשמים 
גם המתבגרים . " בישראל , החברה באופן כללי אינה צורכת סמים , אך אלכוהול 
הוא לגיטימי . למה בכל מקום מציעים יין , או משקה חריף כשאפשר לשתות מיץ 
תפוזים " , היקשה . לדבריו , אין שיטה ידועה ומוכרת אחת , לטיפול בכל 
מכלול הבעיות של התמכרות לסמים ואלכוהול . לכן , מנסה משרדו לתקוף בכל 
השיטות המוכרות . הוא הבטיח , כי משרד החינוך והתרבות יעשה כל שביכולתו , 
כדי להלחם בתופעת הסמים והאלכוהול . פרוף גיורא רהב , מהחוג לסוציולוגיה 
וביה"ס לעבודה סוציאלית של אוניברסיטת תל - אביב , סיפר על מחקר אפידימיולוגי 
מקיף הנערך בימים אלה , במטרה לאבחן את היקף התופעה של שימוש בסמים , אלכוהול 
וסיגריות , בקרב כל האוכלוסיה בישראל כולל אוכלוסיות מיוחדות ומיעוטים . 
לדבריו , נערך הסקר בקרב מדגם של מעל 000 , 8 אנשים , בעיקר בני נוער , 
תלמידי תיכון , ברחבי הארץ . רהב ציין , כי כדי למנוע תת - דיווח , נערך 
כל הסקר בצורה אנונימית לחלוטין . לדבריו , כדי למנוע טעות סטטיסטית , 
בה לא יבואו לידי ביטוי אוכלוסיות שוליים , בהן נרחב השימוש בסמים ובאלכוהול , 
נערך לראשונה סקר מקיף גם בקרב אוכלוסיות של נוער במצוקה ואוכלוסיות אסירים , 
העומדים בפני מאסר ממושך . תוצאות הסקר טרם פורסמו , אך לדברי הפרוף רהב , 
הן יתנו לאנשי המקצוע כלי עזר מצויין להתמודדות עם הסיבות האמיתיות הגורמות 
לאוכלוסיה ולמתבגרים בפרט , לעשות שימוש לרעה בסמים ובאלכוהול . זאת , 
נוכח העובדה כי השאלונים שנמסרו למרואיינים מבקשים לדעת לא רק את תכיפות 
השימוש בסמים , אלכוהול וסיגריות , אלא גם מאפייני התנהגות של הנשאלים , 
יחסם לחברים , להורים ולמורים וכן את השפעת ההישגים הלימודיים על רמת המוכנות 
להשתמש בחומרים המסוכנים . הפרוף רהב גילה , כי אנשי מערכת החינוך העצמאי 
החרדי , סירבו להשיב על השאלונים שנשלחו אליהם ולתרום להבנת הבעיה , באם 
היא קיימת במסגרת החינוך החרדי . הכינוס , בו משתתפים אנשי חינוך ותוכניות 
למניעת שימוש בסמים מארה"ב , יימשך יומיים . 
