משטרת מעונה פתחה אתמול בחקירה לנסיבות מותו של נער בן 71 , תלמיד קריית 
החינוך במעלות . הנער , ביוק עלון , שעלה לארץ מאתיופיה , נמצא אתמול 
בשעות הבוקר ללא רוח חיים בחדרו שבמוסד . למקום הוזעקו צוותי מגן דוד אדום , 
שהגיעו עם ניידת לטיפול נמרץ , אולם ניסיונות החיאתו של הנער לא הצליחו . 
מהחקירה הראשונית של משטרת מעונה עולה כי הנער חש ברע במהלך הימים האחרונים , 
ואף נבדק על - ידי רופא המוסד , ששלח אותו לנוח בחדרו . לדעת המשטרה לא 
מדובר פה במוות על רקע פלילי . גופתו של הנער נשלחה למכון הפתולוגי באבו - 
כביר , לנתיחה שלאחר המוות , כדי לעמוד על סיבת מותו . 
