לפי שעה אין עדיין החלטה לפתוח מחדש את האוניברסיטאות . אתמול התנהלו דיונים 
בנושא זה בין נשיאי האוניברסיטאות בשטחים ושמואל גורן , מתאם הפעולות בשטחים . 
הרושם שראשי האוני קיבלו בפגישה הוא , שישנה מגמה לפתוח מחדש את האוני 
שהיו סגורות במשך שלוש שנים , אבל לא נמסרה לנו שום הודעה רשמית על כך שאנחנו 
יכולים לפתוח את האוני ללימודים סדירים . כידוע לך ב82 במאי עומד לפוג תוקף 
הצו הצבאי שהוצא לסגירת האוני וכנראה המגמה היא שלא להאריכו שוב . אינני 
יודע . בשלב זה לא נמסר לנו איזו אוני תיפתח ראשונה . בכל מקרה , קיים 
בנושא זה תיאום ושיתוף פעולה מלא , בין כל ראשי האוניברסיטאות , המדברים 
בקול אחד . אני מאמין שאם נקבל הודעה רשמית לפתוח את אחת האוני , נפעל 
במלוא המרץ לפתיחתה , תוך תקווה שלא יחלוף זמן רב עד שגם המוסדות האחרים 
ייפתחו ללימודים סדירים . אינני מאמין שמישהו יכול להתחייב ולערוב לכך שבשום 
מקרה לא יהיו יותר הפגנות של סטודנטים בשטחים . כמובן שאנחנו , ראשי האוני 
וסגל המרצים , נעשה כל מאמץ כדי להבטיח שקט ולשכנע את הסטודנטים להקדיש 
את כל זמנם ללימודים שהחסירו מאז נסגרו המוסדות להשכלה גבוהה . אבל איך 
אפשר להתחייב כשאפילו המימשל , הצבא והחיילים שלכם , אינם יכולים להבטיח 
מה יקרה בעוד יום , או יומיים בשטחים . אני רוצה להדגיש שאנו נחושים בדעתנו 
לעשות כל שביכולתנו , כדי לשמור על אווירה רגועה , כי אנו מייחסים חשיבות 
רבה לכך שהאוני יישארו פתוחות . איבדנו שלוש שנים יקרות של לימודים סדירים 
ואנחנו מאמינים בכל ליבנו שהחינוך שאנו מקנים לתלמידים , עשוי לתרום לצמצום 
הפער והאיבה בין שני העמים בישראל ובשטחים . 
