אפרים גרינברג , מנכ"ל חברת התשתית שליד משרד האנרגיה , נהנה ממקור הכנסה 
נוסף לזה שהוא מקבל מחברת התשתית . הוראות רשות החברות הממשלתיות אוסרות 
במפורש על מנכ"ל חברה ממשלתית , להנות ממקור הכנסה נוסף , למעט מקרים חריגים . 
חברת התשתית במשרד האנרגיה , הוקמה לפני כשנתיים , והיא מאגדת בתוכה את 
חברות חנ"ה , לפידות ומצדה . מנכ"ל חברת התשתית נהנה כאמור מהכנסה נוספת , 
מתוקף תפקידו כחבר ועדת הבחירות . המדובר בתפקיד שבו הוא משמש במשרה חלקית , 
והוא מקבל עבור משרה זו , הכנסה נוספת של כ006 שקל לחודש . ועדת הבחירות 
קובעת את סדרי הבחירות בעת הבחירות לכנסת , אך חלק מחבריה ממשיך לכהן בעבודות 
שוטפות , גם לאחר הבחירות . אפרים גרינברג מסר בתשובה , כי העיסוק הנוסף 
אינו מהותי , והוא מחזיק בו לצורך העניין בלבד . גרינברג אומר כי עיסוקו 
זה הובא לידיעת דירקטוריון החברה ואושר על ידה . בתשובה לשאלה מדוע לא הובא 
הנושא לאישור רשות החברות הממשלתיות , כמתחייב בתקנות , הסביר גרינברג 
כי נציג הרשות בדירקטוריון החברה ידע על כך , ומבחינתו זה היה מספק . אמש 
לא ניתן היה להשיג את תגובת רשות החברות הממשלתיות לנושא . 
