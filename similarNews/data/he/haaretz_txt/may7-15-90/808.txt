באלטיות , ליטא , אסטוניה ולאטוויה , נכנס אתמול לתוקפו . ההסכם מאפשר 
לשלוש המדינות לשתף פעולה ולעקוף במידת מה את ההסגר הכלכלי שמוסקווה הטילה 
או מאיימת להטיל עליהן . מחשש מפני הצעדים הכלכליים הצפויים של מוסקווה , 
הונהג בלאטוויה קיצוב של כמה סוגי מזון , והחל מסוף החודש יורחב הקיצוב 
כמעט על כל המוצרים . על חגיגות יום הניצחון במדינות הבאלטיות שחל ב9 במאי , 
האפיל הסכסוך שלהן עם מוסקווה . הפרלמנט של ליטא קרא לתושבים להישאר בביתם 
ב9 במאי , בנימוק שהניצחון על הפשיזם " לא הביא לליטא לא שלום ולא ניצחון " . 
אף על פי כן , אלפי תושבי וילנה יצאו לרחובות וקיבלו בשריקות בוז את המצעד 
הצבאי . בלאטוויה השכנה , ש%64 מתושביה הם רוסים שהשתקעו בה ב54 השנים שחלפו , 
השתתפו כמה אלפי איש במצעד הניצחון בריגה . במצעד הושמעו סיסמאות של הרוסים 
נגד עצמאותה של לאטוויה והינתקותה מבריה"ם . 
