מרכז הקבלנים ומשרד העבודה והרווחה גיבשו תוכנית , הנמצאת בינתיים בשלב 
הטיוטה , להכשרת כוח אדם בענף הבנייה . בהתאם לתוכנית , יוכשרו 52 אלף 
עובדים , מהם מובטלים , מהם חיילים משוחררים או עולים חדשים . בתוכנית 
גובשו שלושה מישורים : במישור הראשון המיועד למובטלים המקבלים דמי אבטלה , 
יהיו לימודים עיוניים במשך שלושה שבועות . לאחר בחינות ראשוניות יופנו 
העובדים לקבלנים , שיקבלו אישור מיוחד , להכשרה של שלושה חודשי עבודה מעשית 
ובסוף התקופה יעמדו לבחינות מעשיות . בשלב זה הקבלנים לעובדים שכר מינימום 
ומשרד העבודה והרווחה ישלים את התשלום ב005 שקל לאיש . מקומות שיעסיקו יותר 
משבעה חניכים יקבלו מימון להדרכה . במישור השני יאותרו מדריכים ותיקים בענף , 
משכורותם תמומן מקרן האבטלה , וההדרכה תעשה באתרי בנייה מאושרים . במישור 
השלישי יוכשרו עובדים מכספי הקרן של מפעלים מיוחדים של הביטוח הלאומי , 
שהקציב מיליון וחצי שקל להכשרת כוח אדם רב מקצועי בענף הבנייה . ההכשרה 
תעשה בשטח במשך שמונה חודשים . במקביל יימשכו הקורסים הקונוונציונליים במרכז 
טכנולוגיית הבנייה בחולון ובמכללת קריית חיים בחיפה . הקורסים נמשכים 56 
חודשים ומיועדים ליוצאי צבא . כיוון שתנופת הבנייה צפויה להתחיל בחודש אוגוסט , 
אם לא ייחתם ההסכם ויוחל ביישומו המיידי , ספק אם יוכשר כוח אדם מקומי 
מקצועי לביצוע המשימות הדרושות , וזאת בהתחשב בפרקי הזמן הדרושים להכשרת 
כוח אדם מיומן . 
