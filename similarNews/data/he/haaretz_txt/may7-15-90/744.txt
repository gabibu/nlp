לבית הדין הצבאי של פיקוד הדרום הוגש כתב אישום נגד סרן אמיר גורן , מ"ף 
בחטיבת גבעתי , אשר היה מפקדו הישיר של החייל אלי שחר , שהתאבד לאחר שחיילים 
התעללו בו . כתב האישום הוגש ע"י התובע הצבאי סרן שלמה נסים . התביעה הצבאית 
אינה מייחסת לנאשם אשמה של גרימת מוות , או אחריות למותו של החייל אלי שחר . 
סרן גורן מואשם בכך שהיה במקום בשעת ההתעללות ולא מנע זאת , ולפיכך סעיפי 
האישום שבו הוא נאשם הם : שררה כלפי פקודים וכן התנהגות שאינה הולמת . אלי 
שחר התאבד בחודש נובמבר 9891 , כאשר מספר חיילי גבעתי נכנסו בחצות לאוהל 
שבו ישן כשהם רעולי פנים , כיבו את האור והאירו לתוך עיניו בפנסים . החיילים 
לקחו את שחר למעין מסדר של רעולי פנים , שהיו מסודרים בשורות בצורת האות 
ח , הם העמידו אותו בקצה אחת השורות עם הגב אליהם , ושמו קסדה על ראשו . 
במצב זה ערכו לו משפט מבוים והחליטו להענישו בארבע שעות שמירה ובתורנות 
מטבח . שחר לא התווכח ומיד יצא לשמירה . הוא לקח שעון ונשק בלי מחסנית , 
אח"ך נכנס חזרה לאוהל , לקח מחסנית וטען אותה ברובה גליל . משם הלך לחדר 
האוכל ועל פי העדויות ירה בעצמו . הממצאים העלו כי מפקד הפלוגה אמיר גורן 
הגיע לקראת סופו של המשפט המבוים , אך לא ניסה למנוע אותו . כזכור , חיילי 
גבעתי הגדירו את המשפט כשיחת מוטיוואציה של חברים . בתגובה לאירועים הדיח 
האלוף מתן וילנאי את אמיר גורן , וכן הרחיק את חמשת החיילים שהיו מעורבים 
בהתעללות . למג"ד היחידה נרשמה הערה בתיקו האישי . עתה , חודשים ספורים 
לאחר הפרשה , הוגש כתב האישום . משפטו של גורן ייפתח בעוד כשבועיים . 
יצוין כי בעקבות הפרשה הקשה הופסקו לחלוטין שיחות המוטיוואציה , כביכול , 
של החיילים בגבעתי . גורן יישפט בפני הרכב של שלושה שופטים . 
