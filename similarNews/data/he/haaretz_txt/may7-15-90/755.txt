חוסר ריכוז , העדר יכולת התמדה , הסתגרות , ליקויים בהתבטאות , נטייה 
להתבלט על חשבון אחרים , נטייה לתוקפנות , מהימנות מוגבלת , העדר עצמאות , 
עכבות , העדר שליטה עצמית וביטחון עצמי , ציפיות לא ריאליות מהחיים אלה 
הם אפיוני אוכלוסיית " הנוער הנושר " , שאינו ממשיך בלימודי התיכון . מסקנת 
הסקר היא כי הדרך העדיפה לשיקום נוער המצוקה , היא במציאת פתרונות המשלבים 
פעילות חברתית - טיפולית וכן לימודים כלליים אלה מהווים תנאי מוקדם לשילובם 
של בני - נוער אלה בעבודה או להכשרה מקצועית . נמצא , כי באוכלוסייה זו 
שגילה הכרונולוגי הוא כשל תלמידי כיתות ט - י , רמת הלימודים היא כמו בבתי - 
ספר יסודיים , ולעתים אף ברמה של כתה ה . מחצית מבני - הנוער העובדים משתייכים 
כיום לבית הספר התעשייתי , המודל המועדף על - ידי האגף להכשרה מקצועית , 
כשהכוונה היא להרחיב את המסגרת כך שהיא תקיף את כל ההכשרה המקצועית של בני - 
הנוער . בית הספר ממוקם בחצר המפעל . השנה הראשונה מוקדשת להכנה כללית לחיי 
העבודה , ורק בשנה השנייה משולבים בני הנוער בעשייה במקום . הלימודים והעבודה 
נעשים במשולב שלושה ימי לימוד ושלושה ימי עבודה . עובדי המפעל המתאימים 
משמשים כמורים מקצועיים , והם אף מדריכים את שאר עובדי המפעל בחידושים . 
חלק ניכר מבתי הספר התעשייתיים מופעלים בשיתוף עם צה"ל . 
