אני לא המצאתי את השיטה , טען להגנתו , לפני חודשים אחדים , אריה דרעי , 
והוא צדק , אבל זה היה גם התירוץ היחיד ששר הפנים יכול היה לגייס מול המתקפה 
המחודשת על שיטת חלוקתם של כספי הציבור : " הייחודיים " , " המענקים " , 
" התמיכות " , ועוד כחצי - תריסר כינויים , שמאחוריהם הסתתרה חלוקת כספים 
פוליטית ולא - עניינית . אחרי שבג"ץ , היועץ המשפטי , מבקר המדינה ומבקרי 
עיריות כבר אמרו את דברם בעניין ללא הועיל , תטפל בו , בפעם הראשונה , 
ועדת - חקירה ממלכתית . מי שיצטרך לתת את התשובות יהיה בעיקר שר הפנים , 
דרעי . כדור השלג שהוביל להחלטת מבקרת המדינה החל להתגלגל במארס אשתקד . 
שני פוליטיקאים צעירים מירושלים , ארנן יקותיאלי , סגנו של טדי קולק מטעם 
רץ - שינוי , ושמואל מאיר , חבר הנהלת העיר מטעם המפד"ל , החלו אוספים 
בחשאי חומר רב , תיעוד ומסמכים , המוכיחים לכאורה כי כ001 מיליון ש"ח , 
כספי מענק ותמיכה של משרד הפנים , הועברו במשך שנה דרך רשויות מקומיות , 
ללא קריטריונים שוויוניים , בניגוד להנחיות בג"ץ , היועץ המשפטי לממשלה 
ומבקר המדינה , בשיטה שתוארה בעבר כשיטת הצינור . בנובמבר הפך איסוף המידע 
לפומבי ( " הארץ " , 98 . 11 . 42 ) . יקותיאלי ומאיר הקימו מוקד - מידע . 
המידע החל זורם מכל רחבי הארץ . התברר כי חלק ניכר מהכספים הועברו למוסדות 
המקורבים לש"ס , על כל פלגיה . כספים אחרים הועברו למוסדות שכל קשר בינם 
לבין משרד הפנים מקרי בהחלט . רשימות מפורטות פורסמו באותם ימים ( " הארץ " , 
סוף נובמבר 9891 ) . החומר הרב שהצטבר במוקד המידע הועבר למבקרת המדינה . 
אנשי משרדה ביקרו ב04 רשויות מקומיות , ועל בסיס הממצאים שלהם פרסמה אתמול 
השופטת בן - פורת את הודעתה . ראשי רשויות מקומיות טענו לא אחת כי משרד הפנים 
מנהל את מגעיו עמן תוך שיקולים זרים , שאינם ממין העניין . לא צרכי העיר 
ומצבה הם המניע לתמיכה ברשות , אלא מידת שיתוף הפעולה שלה עם צרכיה של תנועת 
ש"ס והגופים המקורבים לרב דרעי . משרד הפנים , כך טענו , אונס למעשה את 
הרשויות המקומיות . חלקן מתמסרות לו ברצון וחלקן בלית - ברירה . שם המשחק 
הוא תן לי ואתן לך . הפוליטיקאים והסיעות מהרשויות המקומיות מביאים את המוסדות 
המומלצים שלהם לפני שר הפנים . דרעי , יועציו או מקורביו מביאים את מומלציהם 
לפני הרשויות המקומיות , וכך מיטיב כל אחד עם יקיריו . אם היה זקוק מישהו 
להוכחה נוספת על טיבן של העברות הכספים האלה , בא בנובמבר האחרון מנכ"ל 
משרד הדתות זבולון אורלב לוועדת ביקורת המדינה של הכנסת ושפך את לבו שם . 
עתה , על רקע החלטת המבקרת , לא יהיה זה מיותר להזכיר רק אחדים מן הדברים : 
" כמעט כל המומים והפסולים התקציביים , הציבוריים והמנהליים האפשריים 
חברו להם יחד בתקציב הייחודיים . תקציב זה , כמאמר חז"ל ראשיתו בפשיעה 
וסופו באונס . לא אומר מי הוא ראשיתו , אולם אוכל לומר כי בסופו , הפקידות 
היא הנאנסת . זו בעיה שהדרג הפוליטי והמחוקק יצרו אותה , ועל הדרג המקצועי 
הוטל להתלכלך בה , מול מבקר המדינה והיועץ המשפטי לממשלה וכלי התקשורת , 
מול עקרונות המנהל התקין וערכיו . " במה דברים אמורים ? תקציב הייחודיים 
מפלה . ניכר כי הסכומים נקבעו בו לפי קרבה ויחס פוליטייים , ואין בו כל 
יחס לגודל , היקף , מיקום , מספר תלמידים , יחידות פעולה ועוד מרכיבים 
אובייקטיוויים . תקציב הייחודיים אינו תורם למוסדות . הוא חד - פעמי . 
לא קבוע . אין צורך להוכיח צרכים אמיתיים . " כסף שבא בקלות , יוצא בקלות . 
אי - אפשר לתכנן בו לטווח בינוני וארוך . . . יתר על כן , אין הוא פותר 
את בעיות עולם התורה , ומקיף כ002 מוסדות וארגונים מתוך כ002 , 1 מוסדות 
תורה וארגונים . . . על עיוות זה נוסף עיוות רציני נוסף , של הייחודיים 
המוניציפאליים הקצבות בלתי - ענייניות , בלתי מבוקרות ובלתי מתואמות כנדרש 
למוסדות וארגונים דתיים , באמצעות הרשויות המקומיות , שאנו מעריכים את 
היקפם ב001 מיליון ש"ח בשנה לפחות . להקצבות אלה הידועות לכולם , יש מעין 
הסכמה של קשר שתיקה , ואיש אינו מעיר ומעורר . " יש הרגשה לפקידת כי בין 
הפוליטיקאים , יש הרוצים ליצור תלות של ראשי מוסדות התורה בהם . יש הנהנים 
שמשחרים לפתחם , מבקשים את חסותם ועומדים אצלם בתור . יש הרגשה לפקידת 
כי מישהו מהדרג הפוליטי רוצה , שלא בצדק , שהשתתפות המדינה בשירותים הדתיים 
תהיה בבחינת תרומה , גמ"ח וצדקה , ולא על - פי אמות מידה ממלכתיות , כנהוג 
ביתר המערכות " . אורלב חזר באזני מבקרת המדינה על דברים שכבר נדפסו בשמו 
ב"הארץ " ( 98 . 11 . 42 ) : " צריך להחליט על ביטול האפליה של השירותים 
הדתיים . מועצות דתיות מול מועצות מקומיות . מוסדות - תורה מול מוסדות - 
חינוך , בתי - דין רבניים מול מוסדות משפט , ארגונים דתיים מול מוסדות - 
תרבות ומקומות קדושים מול אתרי - טבע , ואין שום בעיה לבצע כל עניין דתי 
באופן ממלכתי מסודר . מתוך שיחות מרובות אני יכול להעיד שרובם המכריע של 
ראשי מוסדות התורה סולדים ונקעה נפשם משיטת הייחודיים והחלוקות דרך הרשויות 
המקומיות . הביזוי , ההשפלה , התלות , הארעיות , עברו כל גבול . אין 
זה לכבוד התורה ולומדיה , ואין לי ספק שהיו מעדיפים פחות תקציב , אבל קבוע , 
ועל - פי קריטריונים ומסודר . בשיטת הייחודיים אין כל דאגה אמיתית ליהדות 
ולתורה . היפוכם של דברים : רוח של ביזוי היהדות ולומדיה נודף משיטה זו " . 
