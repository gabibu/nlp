סופיה ( ע"ץ ) . החנויות בבירת בולגריה ריקות כיום יותר מאי פעם בעבר , 
והצרכנים משתדלים לרכוש מצרכים רבים ככל האפשר מאלה המצויים עדיין למכירה . 
" בעוד אנו מפגינים למען הדמוקרטיה , מתכוננים אזרחים מעשיים למשבר " , 
הסבירה צעירה באחת החנויות , שם הצליחה , לאחר המתנה ארוכה , לקנות מספר 
קילוגרמים של עדשים ושעועית . הכל חוששים בסופיה מפני משבר בעקבות הנהגת 
מנגנוני - שוק בכלכלה , שהיתה ריכוזית במשך יותר מ04 שנה ונהנתה מסובסידיות 
ממשלתיות וממחירים שנקבעו על ידי השלטונות . " אנו רק בהתחלה וכבר אין כמעט 
שום דבר בחנויות , מה יקרה כאשר המשבר באמת יהיה חמור ? " , שואלים תושבים 
רבים . במרכול שבמרכז העיר אפשר למצוא רק שעועית , עדשים , שימורי בקר 
חזיר ודגים , פסטה , חומץ ומלח . קשיש מתבונן במורת רוח על זוג הקונה 
את הכל הבא ליד בכמויות גדולות : " מה נעשה אנו , מיליון וחצי הגימלאים ? 
עם ההכנסה שלי , אינני מסוגל לקנות יותר מאשר שני בקבוקי שמן , אולם בגלל 
צרכנים כאלה , אינני מוצא אפילו שמן " . בשל המחסור החמור , נסגרו מספר 
רב של חנויות מזון , לכאורה בשל " שיפוצים " או " חופשות " . שרת סחר 
החוץ , יקטרינה מארינובה , אמרה בשבוע שעבר כי השנה אין מחסור במצרכי מזון 
לעומת אשתקד , אולם צרכנים רבים אוגרים כמויות גדולות . לדבריה , נגרם 
המחסור גם עקב ארגון לקוי של המסחר . המחסור בסוכר חמור במיוחד . מכיוון 
שקובה לא סיפקה השנה את הכמויות הצפויות , אין להשיג סוכר בשום חנות . 
השלטונות הבטיחו , כי המצב יתוקן לקראת סוף חודש יוני . לפני חנויות החלב , 
נוצרים תורים ארוכים מאוד כבר לפני עלות השחר , כדי לקנות חלב ויוגורט . 
בשר ויין , שוקולד , ממתקים , קפה וקוקה - קולה כמעט אינם נמכרים עוד , 
ואילו בבתי המרחקת מורגש מחסור חמור בתרופות . 
