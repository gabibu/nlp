חייל צה"ל , צוער בקורס קצינים , התאבד אתמול בירייה בבסיסו , בה"ד 1 . 
הצוער נמצא על - ידי חבריו במקלחת , כשהוא ללא רוח חיים . מדובר בחייל 
מיחידת חי"ר מובחרת , תושב מבשרת ציון שליד ירושלים . מקורות צבאיים אמרו , 
כי נסיבות המוות נבדקות . שלשום התאבד חייל צה"ל , ככל הנראה מירייה מנשקו 
האישי , בעת ששהה בבסיס ציוד באזור הצפון . נסיבות התאבדותו עדיין לא ברורות , 
ונבדקות עתה במשטרה הצבאית החוקרת ועל - ידי מפקדי יחידתו . חיילי היחידה 
של הצוער הוכו בתדהמה ממותו של חברם . זו ההתאבדות הרביעית בצה"ל מתחילת 
החודש , ובצה"ל מודאגים מהעלייה הניכרת במספר מקרי ההתאבדות . מקורות צבאיים 
בכירים אמרו לפני ימים אחדים , כי הצבא עדיין לא הצליח לתת את התשובה למכת 
ההתאבדויות הפוקדת את צה"ל . 
