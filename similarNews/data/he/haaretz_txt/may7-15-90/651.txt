בוקר בצפון תל - אביב . ניסיון הרצח התרחש , אף שהמשטרה ידעה מבעוד מועד 
על הכוונות לפגוע בעד המדינה , והזהירה אותו מפני אפשרות כזו . העד , מוני 
נתן ( 54 ) , בעל מפעל למראות וזכוכית המוכר כנרקומן , נורה באקדח מטווח 
קצר על - ידי אלמוני , שחדר בשעה 00 . 4 לפנות - בוקר לדירת הגג שלו בקומה 
השמינית של בניין מגורים ברחוב לוי אשכול בשיכון ל בתל - אביב . האלמוני 
נכנס לדירה דרך חלון המטבח , לאחר שירד אליו מהגג , ירה בנתן , שנמנם 
אותה עת בסלון , ונמלט דרך דלת הכניסה לדירה . נתן נפצע קשה מפגיעת כמה 
קליעים בפניו ובחלק גופו העליון , ואושפז בבית - החולים איכילוב תחת שמירה . 
נמסר כי מצבו יציב . מיד אחר - כך עצרו בלשי היחידה המרכזית של משטרת תל - 
אביב שלושה גברים , החשודים במעורבות בניסיון החיסול של נתן , ביניהם 
משה אלימלך מראשון - לציון . משה אלימלך הוא הנאשם במשפט הסמים האמור להתחיל 
ביום ראשון הקרוב , ושבו היה אמור להעיד כעד התביעה המרכזי מוני נתן . 
בשלב זה לא ברור אם יש בידי המשטרה ראיות הקושרות אותו לניסיון ההתנקשות . 
אלימלך הכחיש בחקירתו כל קשר למעשה , ומסר אליבי , הנבדק במשטרה . מוני 
נתן אחראי להפללתם של כמה עבריינים , שהורשעו באחרונה על סחר בסמים , ונדונו 
לתקופות מאסר ממושכות , בעקבות עדויות שמסר נגדם . הם ובני משפחותיהם לא 
הסתירו את זעמם כלפיו , ואת רצונם לנקום בו . החשודים שלהם ייחסה המשטרה 
כוונות לפגוע בנתן , ובהם אלימלך , שוחררו אז אחרי זמן קצר . אלימלך הוחזק 
במעצר יומיים , ושוחרר מבלי שהובא בפני שופט . על - אף זאת , לא הציבה 
המשטרה שמירה צמודה על נתן . מפקד משטרת מחוז תל - אביב , ניצב יגאל מרקוס , 
אמר אתמול בתשובה לשאלת " הארץ " : " היה מידע שרוצים לפגוע בנתן . הזהרנו 
אותו ואת החשודים הפוטנציאליים . משטרת ישראל אינה ערוכה לשמירה בצורה גלויה 
על עדים במשך 42 שעות ביממה לאורך תקופה ארוכה , פרט למקרים יוצאים מהכלל 
ועל - פי הנסיבות . כמובן שנפיק את הלקחים המתאימים מהמקרה , שאותו אנחנו 
רואים בחומרה רבה , ונותנים לו עדיפות גבוהה בחקירה " . מוני נתן מוכר 
במשטרה כנרקומן כבד . ביולי 8891 הוא נעצר כשברשותו 04 גרם קוקאין וכמות 
קטנה של הרואין , והוגש נגדו כתב אישום על סחר בסמים . לנוכח עונש מאסר 
של כמה שנים , שהיה צפוי לו , נחתם עם נתן הסכם עד מדינה באוגוסט 8891 , 
והוא החל לפעול כסוכן משטרתי סמוי , שמטרתו לרכוש סמים מסוחרי סמים ולהפליל 
אותם . בעקבות פעילותו הוגשו כתבי אישום נגד אנשי עסקים על שימוש בסמים , 
וביניהם אלימלך . לאחר ערר שהגיש פרקליטו של אלימלך , מרדכי כץ , לבית - 
המשפט העליון , הוא שוחרר ממעצר . בית - המשפט קבע כי " בשל תמיהות וסימני 
שאלה המתעוררים בקשר להודאותיו של עד המדינה ( נתן ) ומהימנותו הכללית " , 
הוא מוצא לנכון לשחרר את אלימלך ממעצר עד למשפט . בשלב זה לא ברור , 
לנוכח ההתפתחות , אם המשפט יתחיל במועדו . 
