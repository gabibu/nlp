משבר חמור פרץ באחרונה ביחסים בין יו"ר הנהלת הסוכנות , שמחה דיניץ , לבין 
ראש מחלקת העלייה בסוכנות , אורי גורדון . בדיונים פנימיים מתח גורדון 
ביקורת חריפה על דיניץ ויצא בתוקף נגד יוזמתו של דיניץ לערב את הסוכנות בבניית 
דירות לעולים , באמצעות חברת הדיור של הסוכנות , " עמיגור " . באחרונה , 
ערך דיניץ דיון מיוחד בלשכתו , עם ראשי הרשויות המקומיות וחברת " עמיגור " , 
בנושא קליטת העלייה ופתרונות דיור לעולים . גורדון , שהוא האחראי מטעם 
הסוכנות על תחום העלייה , כלל לא הוזמן לדיון . נודע כי גורדון התבשר על 
הדיון מכלי התקשורת ומראשי ערים שטילפנו אליו , כדי להציג לו שאלות על הדיון , 
שהתקיים בלעדיו . בהתייעצויות פנימיות טען גורדון כי התנהגותו של דיניץ 
בנושא זה הביכה אותו , ותשפיע על שיתוף הפעולה ביניהם , משום שהוא מתקומם 
נגד אופן קבלת ההחלטות . 
