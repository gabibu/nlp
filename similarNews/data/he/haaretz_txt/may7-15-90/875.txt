מיאמי ( ע"ר ) . ראשי הקהילה הקובאנית במיאמי , המתנגדים בצורה תקיפה 
למשטר הקומוניסטי שהנהיג פידל קסטרו בקובה , הודיעו על תכניות לצאת במסע 
שיט הפגנתי לחופי האוואנה ב02 במאי , יום העצמאות הקובאני . הם הודיעו כי 
השיט ההפגנתי יתקיים לזכר כל אלה שניספו בעת שנמלטו מן המשטר הקומוניסטי 
באי . חוזה באזולטו , דובר הוועדה המכינה את צי ההפגנה , אמר כי קרוב ל001 
ספינות כבר נרשמו ל"צי האחווה הקובאני " . על פי התכניות יתקיים השיט מנמל 
קי - וסט , בקצה הדרומי של פלורידה , לעבר קובה , הנמצאת במרחק קצר משם . 
" אנו מתכוונים להפגין תמיכה בבני ארצנו שנשארו בקובה ואנו נתקרב אליהם 
במסע של שלום עד כמה שנוכל " , אמר באזולטו . " איננו מצפים לצרות כלשהן . 
כוונותינו הן כוונות שלום ואנו הכרזנו על כך " . בהפגנת השיט תשתתף קואליציה 
של כמה ארגונים ממתנגדי קסטרו במיאמי , ביניהם כאלה שלחמו במפרץ החזירים 
בפלישה הכושלת לקובה באפריל 1691 . על פי התכנית ייצאו הספינות למסע של 051 
ק"ם לחופי האוואנה . הם מתכוונים לעגון במרחק של שלושה ק"ם מחוץ למים הטריטוריאלים 
ויקיימו טכס אזכרה שיימשך שעה . 
