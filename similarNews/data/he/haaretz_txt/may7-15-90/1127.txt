היועץ המשפטי של בורסת היהלומים , עו"ד משה ברגר , זומן להעיד בבית - המשפט 
המחוזי בתל - אביב בנוגע לרכושו של היהלומן יצחק היימן שפשט את הרגל . הזימון 
לדיון נעשה על - פי דרישתו של עו"ד נפתלי לוין , שמונה על ידי בית המשפט 
כנאמן של היימן , והעוסק זה זמן רב באיתור רכוש שבבעלותו של היהלומן פושט 
הרגל . הרקע לזימון יוצא הדופן נעוץ בתצהיר שהגיש בעבר עורך דינו של היימן , 
משה ברגר , ולפיו מסר היימן את רכושו להנהלת בורסת היהלומים לצורך מימוש 
ותשלום חובותיו . בתצהיר זה , שבו עשה היימן שימוש רב על - מנת להוכיח 
שאין לו יותר רכוש , נטען כי היימן מסר לבורסת היהלומים רכוש רב ובכלל 
זה מכונית מרצדס ; דירה בשיכון ל בת"א ; שני יהלומים שהתקבלו מידיה של 
גב היימן באופן אישי ; שני משרדים ברחוב בצלאל ברמת - גן ו544 אלף מארקים 
גרמניים . ל"הארץ " נודע , כי מבדיקות שערך עו"ד לוין עולה החשד , כי 
לא כל הרכוש שעליו הצהיר עו"ד ברגר כי נמסר להנהלת הבורסה , אכן נמסר . 
ייתכן שלפחות חלק מרכוש זה עדיין רשום בבעלותו של היימן . עו"ד לוין , 
בתוקף תפקידו כנאמן על נכסי היימן , פנה פעמים אחדות לעו"ד ברגר בניסיון 
לבדוק מה עלה בגורל הרכוש , אך לא נענה . בבקשתו לבית - המשפט מציין עו"ד 
לוין , כי בידי ברגר מידע העשוי לעזור בגילוי נכסיו של היהלומן פושט הרגל . 
מקור בבורסת היהלומים אמר , כי הנכסים אכן הועברו לבורסה , וזו מכרה אותם 
לגורמים שונים . מי שטיפל במכירת הנכסים היה עו"ד אמנון רוזנשטיין המנוח . 
הנכסים לא הועברו על שמם של הבעלים החדשים , למרות שעברו 21 שנה מאז , 
ואת הסיבות לכך לא ניתן לגלות בגלל מותו של עו"ד רוזנשטיין , מסר המקור . 
ע"ף מקור זה , הנכסים נמכרו לאנשים שלא קשורים כלל להיימן ואשר שילמו את 
מלוא התמורה . 
