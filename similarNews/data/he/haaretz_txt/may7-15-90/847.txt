ההסתדרות הסירה את איומה להשבית את העבודה בסניפי חברת אמישראגז , לאחר 
שחלה התקדמות במו"ם בין נציגות העובדים להנהלה לקראת חתימה על הסכם עבודה 
קיבוצי מיוחד לשנת 9891 , המבטיח ל004 עובדי החברה תוספות שכר ומעבר ל5 
ימי עבודה בשבוע . המו"ם מתנהל זה יותר משנה ובמהלך התקופה נקטו העובדים 
עיצומים . הנהלת החברה פנתה לבית הדין האזורי לעבודה ותבעה להחזיר בצו את 
עובדי החברה לעבודה סדירה , בנימוק שטרם מוצו כל הליכי המו"ם . השופט רבינוביץ 
דחה את תביעת ההנהלה להוצאת צווים וביקש מהמזכיר הארצי של עובדי חברות הגז 
בהסתדרות הפקידים , מרדכי גרוברג , להסכים להפניית ההכרעה בסכסוך לוועדת 
מעקב בראשותם של יו"ר האגף לאיגוד מקצועי בהסתדרות , חיים הברפלד ויו"ר 
ועדת העבודה בהתאחדות התעשיינים , דן פרופר . הנושא הועבר לוועדה אולם 
זו לא הגיעה לכלל הסכמה ובתגובה הכריזה הסתדרות הפקידים על סכסוך עבודה באמישראגז . 
מטעם הסתדרות הפקידים נמסר כי בעקבות הכרזת סכסוך העבודה סיכמה ההנהלה עם 
נציגות העובדים על העקרונות להסכם העבודה החדש ובכך הוסר איום השביתה בחברה . 
