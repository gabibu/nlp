מזכ"ל האו"ם פרז דה - קואיאר בטיראנה , בסוף השבוע , היה יותר הזדמנות 
מאשר גורם להודעה על סדרה נוספת של רפורמות שהציבו גם את אלבניה , השמרנית 
במדינות מזרח אירופה , בדרך לפרסטרויקה . כמו במזרח אירופה , גם באלבניה 
השפיעו המצב הכלכלי והתקשורת על התמורות . מאז שגם בריה"ם וגם סין סטו בעיני 
מייסד הרפובליקה , אנוור הודזה , מהדרך הישרה וצומצמו גם הקשרים הכלכליים 
אתם , נשענה אלבניה ביתר - שאת על משק אוטארקי . אך הציוד שנרכש במוסקווה 
ובפקין הלך והתיישן , הפער הטכנולוגי עם שאר העולם גדל , וגם עקרונות ושיטות 
הניהול התאימו פחות ופחות אפילו לכלכלה האלבנית המפגרת . יורשו של הודזה , 
רמיז אליאה , נאלץ להתמודד גם עם מהפכת התקשורת העולמית : גם האלבנים , 
סגורים הרמטית בגבולותיהם , יכלו לקלוט שידורי טלוויזיה מאיטליה , יוגוסלביה 
ויוון ולהיווכח שארצם אינה אותו גן - עדן שמנהיגיהם תיארו במשך שני דורות . 
בעוד שבמזרח אירופה אבדן המשענת הסובייטית זעזע את השליטים השמרניים , בשביל 
מנהיגי טיראנה בא הזעזוע מנפילת צאושסקו . מאז מאורעות בוקרשט צברו השינויים 
באלבניה תאוצה . כבר בינואר הופיעו בחנויות מצרכים , שחסרו מזה עשרות שנים . 
בסוף ינואר השמיע רמיז אליאה נאום על הצורך לצמצם את ריכוזיות המשק ואף התייחס 
לסוגייה שלא אוזכרה בעבר " כוחות ההיצע והביקוש " . בשבוע שעבר הודיע אליאה 
על " ליברליזציה " , בתחום זכויות האדם . מעתה , על ניסיון לעזוב את המדינה 
לא יחול עונש מוות ; השתתפות בפולחן דתי לא תהיה עוד עבירה פלילית ואזרחים 
אף יקבלו דרכונים לביקורים בחו"ל . אליאה הצהיר ששינויים אלה לא יחליפו את 
נאמנות אלבניה לקומוניזם , וכ03 אלף אנשי משטרת הביטחון " סקורימי " ( 
בלש או שוטר אחד על כל 000 , 1 אזרחים ) עדיין שומרים על נאמנות למשטר . 
אך שבירת הקרח מחזקת את התקווה שאי - אפשר להחזיר עוד את מחוגי השעון לאחור . 
