בתקריות שהיו אתמול ברצועת עזה , נפצעו 11 תושבים כך מוסרים מקורות פלשתינים . 
המקורות מסרו כי תקריות היו במחנות הפליטים רפיח , חאן - יונס , גבאליה , 
שאטי וכן בחלקים נרחבים מהעיר עזה . אתמול היתה שביתת מסחר חלקית ברצועה . 
מקורות פלשתינים דיווחו כי ארבעה תושבים נפצעו בעזה , שלושה בחאן - יונס 
והשאר במחנה הפליטים רפיח . כוחות צה"ל הטילו עוצר על מחנה הפליטים רפיח , 
אך למרות העוצר דיווחו תושבים על תקריות במחנה . נציג דובר צה"ל בפיקוד 
דרום , דיווח על תקריות מקומיות , שהיו ברצועה , עוצר ברפיח , מסחר ולימודים 
תקינים ובבתי החולים לא דווח על תושבים ערבים פצועים . גורמים צבאיים ברצועה 
מצביעים על עלייה בהתנגשויות בשבועות האחרונים ברצועה . לדברי הגורמים הצבאיים 
יש הסלמה באירועים ברצועה , וזאת למרות שיש פחות הרוגים . לדברי המקורות 
הצבאיים יש הרבה פצועים והרבה אירועים שאך בנס לא מסתיימים בהרוגים . רבים 
מן העצירים שהיו בעבר במתקני הכליאה , חזרו לפעילות ולמעגל האלימות ורבים 
נעצרו וחזרו שוב למתקני הכליאה . כל הסוחרים ברצועת עזה הכריזו אתמול על 
מרי אזרחי גלוי נגד המינהל האזרחי ברצועת עזה . ממקורות צבאיים נודע כי 
הסוחרים הפיצו אתמול כרוז מטעמם , בשם " כרוז של הוועדה הלאומית של הסוחרים " , 
ובו הם קוראים לכל הסוחרים ברצועה שלא לשלם מיסים ולהחרים סחורות ישראליות . 
בכרוז נאמר " אל תשלם שקל לכיבוש ובכך תגן על בנך מפני האויב " . קפידבינעוד 
נאמר בכרוז כי כל המיסים שמשלמים הסוחרים , נועדו לכיבוש הישראלי לקניית 
רובים ונשק ולהריגת פלשתינים . במקביל פנו הסוחרים ברצועה לאנשי הדת וביקשו 
מהם להוציא פסק הלכה ( פטאווה ) , שבו הם מורים לתושבים , כי גם מבחינה 
הלכתית אסור לשלם מיסים . ברצועת עזה יש מאות סוחרים אשר עוסקים בעיקר במימכר 
סחורות מהרצועה . מאז תחילת האינתיפאדה הפסיקו סוחרים רבים להביא סחורות 
מישראל , בעקבות האיומים של ועדות ההלם והוועדות העממיות . הסוחרים נפגעו 
במהלך השנתיים האחרונות מן האינתיפאדה ורבים מהם פשטו את הרגל וסגרו את חנויותיהם . 
לאחרונה החליטו הסוחרים לשוב ולהביא סחורה מישראל , אך עתה בעקבות הוראת 
הכרוז על מרי אזרחי בדומה לבית - סאחור , הם עוקבים מקרוב אחר ההתפתחויות . 
שלושה תושבים פלשתינים נפצעו אתמול מכדורי פלסטיק וגומי , בתקריות יידוי 
אבנים ברמאללה . מקורות פלשתינים דיווחו על פצוע שנפגע שלשום בלילה , בכפר 
בית עור א - תחתא שבנפת רמאללה . קפידבינבקבוק תבערה נזרק אתמול לעבר גיף 
משמר הגבול בשכונת ואדי - גוז במזרח ירושלים . הבקבוק החטיא את מטרתו ופגע 
בשלוש נערות שעברו בסמוך ופצעם קל ברגליהם . ליד שער הפרחים של העיר העתיקה 
נפצע נהג אוטובוס ישראלי מאבן . ביתו של זוהיר אל - עגל , מוכתאר מחנה הפליטים 
אל - עמארי , שנרצח בשבוע שעבר , ניזוק בליל שלשום קשה מבקבוק תבערה שהושלך 
עליו . בטול - כרם התקיימה אתמול שביתה כללית לזכר תושב מחנה הפליטים טול - 
כרם , שנהרג בסוף השבוע . כוחות הביטחון סגרו אתמול בית ספר בכפר ברוקין 
בנפת שכם , לאחר שהתברר כי ממנו נזרקו אבנים בשבוע שעבר , על מכונית מתנחלים 
ופצעו את אחד מנוסעיה . אתמול נמשך העוצר שהוטל על הכפר מסחה באזור שכם , 
לפני חמישה ימים . העוצר על מחנה הפליטים טול - כרם , נמשך זה שלושה ימים . 
מקורות פלשתינים טענו כי הכפר גבע בנפת גנין , מצוי תחת סגר צבאי מזה חמישה 
ימים . 
