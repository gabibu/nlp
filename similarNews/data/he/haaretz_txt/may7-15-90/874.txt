מוסקווה ( ע"ר ) . שלטונות המכס הסובייטים פירסמו הוראות חדשות , המונעות 
מאזרחים המבקשים לצאת את גבולות המדינה לקחת עימם רשימה ארוכה של מוצרי צריכה 
ושל מצרכי מזון . פקיד בכיר של שלטונות המכס הבהיר ביום חמישי כי ההוראות 
החדשות יחולו על קשת רחבה של מצרכים , החל בצמיגים ובסוללות , וגמור בקפה 
ובדגים . כל אזרח יורשה מעתה לקחת עימו סחורות שאינן כלולות ב"רשימה השחורה " 
בשווי שאינו עולה על 03 רובל ( 05 דולר ) , ואילו תושבים המהגרים מברית 
המועצות , לא יורשו לקחת עימם סחורות ששווין עולה על 000 , 5 רובל ( 000 , 
8 דולר ) . הפקיד הבכיר העיר בהקשר זה : " לאחרונה חלה עלייה בכמויות 
של מוצרי תעשייה ושל מצרכי מזון שמצאים מגבולות המדינה למטרות ספקולטיוויות . 
הדבר פוגע ביציבותו של שוק הצריכה , החלש גם כך " . הפקיד הסביר כי המצב 
מדאיג במיוחד בגבול הסובייטי - פולני , שם הוצאו עד כה מברית המועצות כמויות 
גדולות של מקלטי טלוויזיה , מכונות כביסה , ומוצרי צריכה אחרים . חלק 
מן המוצרים הללו נתפסו על - ידי השלטונות . 
