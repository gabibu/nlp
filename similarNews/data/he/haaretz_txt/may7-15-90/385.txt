ואשינגטון ( מיוחד ל"הארץ " ) . הסנאטור הדמוקרטי פטריק דניאל מויניהאן 
קרא בתחילת השבוע פעמיים לישראל לכבד את " הנורמות של המשפט הבין לאומי " , 
ולשחרר את " בני הערובה השיעיים שהיא מחזיקה " . שלשום אמר מויניהאן בעצרת 
חגיגית לכבוד שני האמריקאים , אשר שוחררו משבי חוטפיהם בלבנון , כי " כל 
ארץ , הרוצה להיחשב כשומרת - חוק ורוצה שזכויותיה יכובדו , חייבת לכבד 
את החוקים , החלים עליה " . הסנאטור , המייצג את מדינת ניו יורק , ונחשב 
ידיד קרוב של ישראל , הכריז , כי במרכז פרשת החטופים עומדת " לגאליות 
בין לאומית . . . אמנת זנווה " . מויניהאן , לשעבר שגריר ארה"ב באו"ם , 
הוסיף : " מישהו חייב להגיד זאת הדברים האלה חלים על מדינת ישראל . 
אין הם יכולים להחזיק בני ערובה נגד החוק הבין לאומי , נגד טענות בין לאומיות , 
נגד טענות הומניטאריות " . הוא הוסיף : " אנחנו מקווים , כי הם שומעים 
אותנו . האינטרס שלהם הוא לעשות כן , והם חלק מעולם של ארצות המבקשות לגאליות 
והגינות . עליהם לפעול עכשיו , כדי לממש את זה בלבנון " . אתמול חזר מוניהאן 
על רוח הדברים במליאת הסנאט , אם כי ריכך אותם במידה ניכרת , ולא השיא 
לישראל עצות מפורשות . הוא אמר : " לישראל במיוחד יש אינטרס להפוך את 
כללי המשפט הבין לאומי לאפקטיוויים יותר , לא פחות . . . לא כל אסיר 
הוא בן ערובה . אבל אסירים , המוחזקים בכוונה מוצהרת להחליף אותם תמורת 
אנשים , או יתרונות אחרים , הם בני ערובה , וצריכים להשתחרר " . גם הסנאטור 
רוברט דול , מנהיג סיעת המיעוט הרפובליקאית בסנאט , דיבר על העניין , 
מבלי לנקוב בשמה של ישראל . " אנחנו מכירים את התקוות ואת הפחדים ואת הכעס " , 
אמר דול על אחד מבני הערובה המשוחררים , פראנק ריד , " שהוא מרגיש , 
ואחרים מרגישים , כלפי ארץ המחזיקה בני ערובה נגד רצונם . אין זה הוגן " . 
סגן דובר מחלקת המדינה בוואשינגטון , ריצארד באוצר , חזר ואמר אתמול , 
כי ממשל בוש לא ביקש מישראל לשחרר את 004 השיעים הלבנוניים , שהיא מחזיקה . 
בשבוע שעבר התחמק דובר הבית הלבן מלהשיב על שאלות בעניין לחץ אמריקאי על 
ישראל , והטעים פעם אחר פעם , כי " ישראל היא מדינה ריבונית " . 
