בנק מסחרי סובייטי פועל לאיתור נציגות בנקאית מקומית בישראל . ראשי הבנק 
הסוביטי " ווסטוק " , שהוא הבנק המסחרי הראשון שאינו ממשלתי , הגיעו לביקור 
בישראל במטרה לקדם את עסקיו הבין - לאומיים של הבנק , ונפגשו אתמול עם מנכ"ל 
איגוד לשכות המסחר הישראלי , צבי עמית . נשיא הבנק הסובייטי , רפיס קצירוב , 
שהוא גם חבר בסובייט העליון , הגיע ביחד עם מנכ"ל הבנק גנאדי וינר , והם 
ייפגשו עם ראשי הבנקים , משרדי הממשלה וחברות בתחומי הנפט , פטרוכימיה , 
חקלאות ומיחשוב מאגרי נתונים ובנקאות . בנק ווסטוק , שהחל לפעול לפני כחצי 
שנה , הוקם על ידי מפעלימפטרוכימיים מאזור בשקיריה , המשופע בנפט . בבנק 
שותפים גם קואופרטיווים חקלאיים , האקדמיה למדעים של בריה"ם ואפילו המופתי 
של אסיה המרכזית , שהוא המנהיג הרוחני לאיסלם בבריה"ם . הבנק הוקם בהון 
עצמי של חצי מיליון רובל , שהכפיל את עצמו פי אלף ועומד כיום על חצי מיליארד 
רובל . בדצמבר 98 מימן הבנק את הכנס הראשון של הארגונים היהודיים של בריה"ם , 
שהתקיים במוסקווה . 
