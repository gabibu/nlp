נער בן 51 מחברון נפצע אתמול קשה מפגיעת כדור פלסטיק בראשו . הדבר היה במהלך 
תקרית באזור גבל - גוהר בחברון . קבוצת צעירים , חלקם רעולי פנים , יידו 
אבנים לעבר סיור צבאי . מקורות צבאיים מסרו כי החיילים ירו לאחר שביצעו 
נוהל עצירת חשוד . מקורות פלשתיניים מסרו כי הנער הובל במצב קשה לבית החולים 
עאליה בחברון , וכי צה"ל העביר אותו משם באמבולנס צבאי לממשל הצבאי . משם 
הוטס במסוק לבית החולים הדסה עין - כרם בירושלים . בערב הוכנס הנער לניתוח 
בראשו . נמסר כי מצבו ממשיך להיות קשה . התנגשויות רבות היו אתמול גם באזור 
שכם . על פי מקורות פלשתיניים נפצע בשכונת ראס אל - עין חייל צה"ל מאבן 
גדולה . הם מסרו גם כי לבית החולים אל - איתיחאד בשכם הובאו שלושה פצועי 
ירי וחמישה נפגעי גז מדמיע ממחנה הפליטים עסכר החדש . אחד הפצועים , אשראף 
חדיד , בן 01 , נפגע מכדור גומי ברגלו . אתמול התקיימה בשטחים שביתה כללית 
לרגל תחילת החודש ה03 של ההתקוממות . עוצר שרר אתמול בחרבתא , בנפת רמאללה , 
בבית - אומר מדרום לגוש עציון ובמחנה הפליטים טול - כרם . בכפר גבע , 
המצוי תחת סגר צבאי , הרסו שלשום כוחות הביטחון בית , בנימוק שנבנה ללא 
רשיון . במזרח ירושלים הוצתו אתמול בלילה שתי מכוניות ישראליות . האחת השייכת 
לשוטר המשרת על הר הבית . השנייה , טנדר פזו , הוצתה באמצעות חומר דליק 
ליד שולחן דוד . ליד בית - חנינה בדרך לנווה - יעקב שוב נרגם אתמול אוטובוס 
קו 52 של אגד . תושבים מהשכונה הערבית מסרו כי כ02 צעירים שירדו מהאוטובוס 
תקפו את אנשי השכונה באבנים וביריות וכי מן האבנים נפצעו שתי אחיות . גם 
שלשום הותקף אוטובוס אגד בדרך לנווה - יעקב . נוסעיו ירדו וחיבלו ברכוש 
של תושבים ערבים . תושבים נזעמים ממעלה האדומים פגעו בימים האחרונים כמה 
פעמים בבתי הכפר אל - עזריה , הסמוך לכביש המוביל ליישוב , בתגובה על ריבוי 
תקריות של רגימת מכוניות ישראליות . ברצועת עזה היתה אתמול שביתה כללית מלאה . 
מקורות פלשתינים דיווחו כי התושבים לא יצאו לעבודה בישראל , לא היו לימודים 
ולא היה מסחר . עוד דיווחו המקורות , כי בהפרות סדר שהיו אתמול ברצועה נפצעו 
שמונה תושבים שהתנגשו עם כוחות צה"ל . לדברי המקורות , ארבעה תושבים נפצעו 
בבני סועילה , שניים בעזה , ושני תושבים נוספים בחאן יונס . המקורות הפלשתיניים 
אף דיווחו על עימותים והפרות סדר בחלק ממחנות הפליטים ברצועת עזה . ראש המנהל 
האזרחי , תת אלוף אריה רמות , ערך אתמול ביקור ברפיח הנתונה תחת עוצר . 
מקורות צבאיים מסרו כי ראש המנהל נפגש עם נכבדי האזור , סקר בפניהם את 
האירועים האחרונים שאירעו בחודש הרמדאן וביקש מהם להפעיל את השפעתם שלא לאפשר 
לגורמים קיצוניים לכפות את רצונם על הכלל . הנכבדים ביקשו מראש המנהל לפעול 
להוצאת צה"ל מאזור המסגדים , ולצמצם את החיכוך בין האוכלוסיה לצה"ל . נציג 
דו"ץ בפיקוד הדרום דיווח על הפרות סדר מקומיות שהיו ברצועה , וכן על תפיסת 
צעיר עוטה מסכה בפעילות יזומה של כוח צה"ל במחנה הפליטים חאן - יונס . מבתי 
החולים ברצועה לא נמסר לנציג דו"ץ על תושבים פצועים . 
