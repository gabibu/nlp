הצעת חוק , לפיה ייחשב חיוב הצרכן בתשלום עמלה עבור תשלום בכרטיס אשראי 
כעבירה פלילית , הוגשה לכנסת על - ידי ח"ך דוד ליבאי . ההצעה היא במסגרת 
תיקון לחוק כרטיסי חיוב . הצעת החוק הוגשה לאחר שהתברר כי בישראל יש ספקי 
שירותים , בעיקר סוכנויות נסיעות , הגובים מן הצרכן המשלם בכרטיסי אשראי 
את העמלה , שלמעשה הם חייבים לשלם אותה לחברת האשראי ( ויזה , ישראכרט 
וכדומה ) . גביית עמלה בדרך זו יש בה כדי להטעות את הציבור , גורס ח"ך 
ליבאי , משום שציבור הצרכנים מצפה , באופן סביר , שיוכל לשלם בכרטיס אשראי 
ללא הוצאות נוספות . על פי הצעת החוק , יוכל הספק לחייב את הצרכן בתשלום 
עמלת השימוש בכרטיס האשראי רק אם יתקיימו התנאים הבאים : א . הוסכם בין 
חברת האשראי לבעל כרטיס האשראי , בחוזה ביניהם , כי הצרכן עשוי לשאת בעמלה 
עקב השימוש בכרטיס האשראי . ב . הספק ( סוכנות הנסיעות וכדומה ) הודיע 
בשילוט בולט לעין בכניסה למקום עסקו כי נטל העמלה הוא על הצרכן . ג . 
שיעור העמלה אינו עולה על שלושה אחוזים מהתמורה הנדרשת עבור הנכסים , הנרכשים 
באמצעות כרטיס האשראי . על פי הצעת החוק , גלגול עמלת האשראי על הצרכן יהיה 
חוקי רק אם יתמלאו כל שלושת התנאים הללו גם יחד . 
