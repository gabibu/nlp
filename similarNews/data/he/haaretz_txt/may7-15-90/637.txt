ועדת הבדיקה לעניין ביטחון ובטיחות מוזיאון טיקוטין לאמנות יפאנית רואה בדוד 
פלונסקי , מנכ"ל חברת מוזיאון חיפה , ובאלי לנצמן , מנהל המוזיאון היפאני , 
אחראים לגנבה שאירעה במוזיאון ב98 . 11 . 31 . הוועדה בת שלושת החברים קוראת 
לראש העיר , אריה גוראל לשקול את הדחת השניים . גוראל הזדרז לפטר את אלי 
לנצמן , המוכר כמומחה בתחום התרבות והאמנות היפאנית , לאחר שזה תבע אותו 
לדין בבית הדין לעבודה . התרשלותו של לנצמן , אליבא דוועדת הבדיקה , אפשרה 
את גנבת 402 חפצי האמנות . הוועדה ביקרה אותו על שהותיר באותו יום את תריסי 
הגלילה של המוזיאון בלתי סגורים , והפר את הוראות פלונסקי , שהורה שלא 
למסור את מפתחות אולם התצוגה של המוזיאון היפאני בידי פועלת הניקיון . הוועדה 
הטילה גם על פלונסקי , מנכ"ל חברת המוזיאונים , אשמת התרשלות שהביאה לפריצה . 
מתברר כי לא העביר למוזיאון טיקוטין את תקציב הפיתוח שהגיע לו כדין במשך 
שלוש השנים שקדמו לפריצה 988 , 878 , 768 ו"העדיף לעשות שימוש בכספים 
הנ"ל למען מבצרו , מוזיאון חיפה " . זאת על רקע יחסיו המשובשים עם לנצמן . 
פלונסקי מואשם במינוי קצין ביטחון בלתי מיומן ובלתי כשיר למוזיאון טיקוטין . 
לדעת הוועדה אשם פלונסקי בפריצה גם כיוון שהורה לשומרי המוזיאון היפאני שלא 
לשאת נשק בשעת השמירה , ושלא לצאת מחוץ למבנה אולם התצוגה כדי להפעיל את 
שעוני השמירה . בישיבת המועצה שנערכה בליל שלשום נתגלע ויכוח סוער בין האופוזיציה 
לראש העיר גוראל , בנושא פיטורי שני מנהלי המוזיאונים . כמה חברים הביעו 
תמיהה על כך שגוראל פיטר רק את לנצמן ונמנע מלפטר את פלונסקי . לאחר שחברי 
המועצה , עורכי הדין אדם פיש ( רץ ) ואבי גולדהמר ( ליכוד ) , ביקשו 
לדון בנושא , מנע גוראל את המשך הדיון בטענה שאין המועצה מוסמכת לדון בכך . 
גוראל הטיל על עו"ד זאב ריבלין , היועץ המשפטי לעירייה , להגיש חוות - 
דעת לגבי יכולת המועצה לדון בפיטורי המנהלים . " איך אפשר לשמור על מוזיאון 
כשהבוס מונע ממך תקציב במשך שלוש שנים ? גוראל העדיף לזרוק את לנצמן , 
המקצוען , במקום להתעסק עם פלונסקי , העסקן , שיודע להרים קול " , אמר 
אחד מחברי המועצה . 
