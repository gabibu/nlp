שקט , בצנעה ובכבוד מוסיפים לראות אור חוברות " לשוננו לעם " " קונטרסים 
עממיים לענייני לשון " , מטעם האקדמיה ללשון העברית , בעריכת ע . איתן 
ום . מדן . אחד העורכים הוותיקים , מאיר מדן , נפטר בינתיים באלול תשם . 
והחוברת האחרונה המונחת לפנינו מוקדשת לזכרו . מוזר במקצת , על כן , 
לקרוא הן על העטיפה החיצונית והן בשער החוברת , כי תאריכה הוא אב - אלול 
ה תשמ"ח . ספק אם זו טעות . יש פה כנראה איזה פיגור של שנה שמנסים להדביקו . 
עם כל זאת , מוזר הדבר . מכל מקום , זו היתה הערה טכנית בלבד . " לשוננו 
לעם " הוא פרסום חסר יומרות , צנוע בצורתו החיצונית , ופעמים רבות הוא 
בגדר מועט המחזיק מרובה . בחוברת שלפנינו עבודה מקיפה של אורי תדמור על 
" הנוטריקין בעברית הישראלית " . הכותב מסביר שכוונתו במלה " נוטריקין " 
היא לראשי - התיבות ההגויים ( אעפ"ך , למשל ) . העבודה שעשה אורי תדמור 
מקיפה למדי , אם כי לפעמים ניכר בה רצון להקיף ואף להסביר את הכל , גם 
את מה שאי אפשר כל כך להסביר . הדו"ח יכולה לשמש לנו דוגמה נאה לצדדים אחדים 
של תופעה זו . המלה ד " ח , שנוצרה כמובן מראשי תיבות , לא נתקבלה על 
דעתם של אנשי האקדמיה ללשון העברית . המלה , בהגייתה , אינה שומרת על 
כללי הפתח הגנובה . ( אגב , תדמור כותב כי למעט הצורה דו"ח , " שומרים 
הנוטריקין על כללי הפתח הגנובה : כיח , חיח ( חיל חימוש ) , שיע ( 
שמואל יוסף עגנון ) . " ספק אם הדבר אמנם כך , והראיות מפוקפקות למדי 
האם באמת חי"ח ושי"ע הם ראשי תיבות הגויים ? ) אנשי האקדמיה טרחו לתקן 
את המעוות , וזה שנים שהם מנסים להשריש את הצורה דח , כמלה , כמו רוח . 
אך הציבור מסרב לקבל תיקון זה . למה מתעקש ציבור הדוברים כל כך ? מה איכפת 
לו לאדם להמיר את ה"ד " ח " הסוררת ב"דח " ה"נכונה " ? התשובה על כך ברורה , 
והיא משתמעת גם מתוך סיכומו של אורי תדמור באשר להתנהגותם של ראשי התיבות 
ההגויים : " . . . דרכי התצורה שלהם שונות מדרכי התצורה של מלים עבריות 
רגילות , ורבים הנוטריקין שהכללים הפונולוגיים והמורפולוגיים הרגילים אינם 
נשמרים בהם , ויש להם כללים משלהם , והם מזכירים כללים שנוהגים במלים לועזיות " . 
כלומר , מי שבא ואומר ש"ד " ח " אינה צורה נכונה , לא הבין את המערכת 
כולה , את הכללים הפועלים בתודעתם של הדוברים לגבי ראשי התיבות ההגויים . 
בתחושתו של הדובר , מלים כמו דח או ם " ל או רמטכ"ל שייכות לקטגוריה מסוימת 
בלשון , שבה נוהגים כללים השונים מן הכללים הנוהגים לגבי שמות עצם רגילים . 
וזהו פשר התעקשותם של הדוברים להחזיק בדו"ח שלהם ולא להמירו ב"דח " המתוקן - 
המוטעה , כשם שאנו אומרים ח"ך ושב"ך , בניגוד לכללי המלים הרגילות , אך 
בהתאם לכלל ראשי התיבות . ואת זה לא הבינו , ועדיין אין מבינים , מתקני 
הלשון . אם עבודתו של אורי תדמור תביא להבנה רבה יותר כאשר לעברית הישראלית 
הרי זה משובח . ותבוא ברכה עליו ועל עבודתו המקיפה והחשובה . ברוב חלקה 
האחר של החוברת עוסק בן - ציון פישלר בעניינים שונים בעקבות קונטרס שפירסם 
לפני שנים אחדות , ושמו " שבשתא כיוון דעל על ? או : ממילא נפקא ? " 
( כלומר , האם השיבוש משתרש תמיד , או סופו שהוא נפלט ) . אחד השיבושים 
המעניינים שהוא עוסק בהם קשור במלה " קרש " . פעם שאל אותי ידיד , מדוע 
בספרים ישנים מתורגם שמה של החיה בעלת הקרן האחת , החדקרן , במלה " קרש " . 
אמרתי לו שהדבר לא ידוע לי , והלכתי לבדוק במילונים . התברר לי שהמלה 
" קרש " , בשין שמאלית , פירושה ביוונית קרן , והיא מופיעה במקורותינו 
העתיקים כשמה של אותה חיה אגדתית . והנה , בן - ציון פישלר מביא גם הוא 
קטעים עתיקים שבהם לא הוכנה מלה זו , ואף הוחלפה בשמו של כורש המלך : " רבי 
אבין אמר כורש המלך היה שם , תני רבי הושעיה קרן אחת היתה לו " ( קוהלת 
רבה א , כח ) . והנוסח הנכון הוא : " ר יוחנן אומר : מין חיה גדולה 
הראה הקב"ה למשה , ועשה הימנה צורך המשכן וגנזה . ר אבין אמר : קרש היה 
שמה . תני ר הושעיא : קרן אחת היתה לו במצחו " . וזו התשובה לשאלתו של 
אותו שואל , ששמו היה , אגב , מני פאר . ב"לשוננו לעם " עוד דברים מעניינים 
ומאלפים , והחוברת מומלצת לכל המתעניין . ומכאן לפרסום אחר בענייני לשון . 
" לשון ועברית כתב עת לענייני לשון , שפות והלשון העברית " ( באנגלית 
זה נשמע יותר גרוע . . . ) מופיע זה כמה חודשים , והגיע הזמן לומר עליו 
דבר מה . תחילה היתה חוברת ניסיונית שלא בישרה טובות . אחר כך הופיעה חוברת 
מס 1 , שעדיין אפשר היה אולי להתייחס בסלחנות לחובבנות שבה . עתה הופיעה 
חוברת מס 2 , שהיא כבר בגדר איום של ממש , שהדבר היומרני הזה , הנראה 
כמו עלון סיום של גן ילדים , עתיד להמשיך ולהופיע כצורתו . ראוי שהעורך , 
פרוף ראובן מירקין , יתייחס לקוראיו ביתר רצינות . יש שם ארבעה חברי מערכת , 
כולם אנשים מכובדים ויקרים , ויש שם לא פחות משלושה עשר " יועצי מערכת " , 
רובם פרופסורים , ובהם גם סופרים ( ס . יזהר , עמוס עוז , יהודה עמיחי ) 
. כמובן , איש אינו חושד ביועצים או בחברי המערכת שהם אשמים . האחריות , 
כמדומה , על העורך בלבד . כל אחיזת העיניים הזאת יוצרת תחושה של הר המוליד 
עכבר וזה בכלל לא נחמד . יש לשנות מיד את הגישה העריכתית הרשלנית , את 
העיצוב הגראפי העלוב , ואת הדפסת דברי ההבל הילדותיים שאינם ראויים לדפוס . 
אם תימשך הופעתו של כתב עת זה כמו שהוא עכשיו ( בעמוד 14 , באמצע החוברת , 
מופיעה רשימה של " טעויות דפוס בלשון ועברית 1 " רשימה מכובדת של 12 
תיקונים . למשל : בחוברת הקודמת , עמוד 94 , טור ב , שורה 2 נדפס בטעות 
ידושלים , וצריך להיות ירושלים ; ואילו בעמוד 36 , טור א שורה 51 , נדפס 
בטעות וצריך להיות יש ב"לשון ועברית " 2 גם דברים מעניינים , אך התפלות 
האופפת את כל הפרסום הזה יוצרת הרגשה מאוד לא נעימה למי שמחזיק אותו בידיים . 
