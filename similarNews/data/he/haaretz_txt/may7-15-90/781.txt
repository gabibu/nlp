( ע ) . נהג מכונית פרטית מירושלים נהרג אתמול בצהריים מפגיעת מכונית , 
בעת שיצא ממכוניתו לאחר שפגע באם ובנה שחצו את הכביש . התאונה ארעה סמוך 
לשעה 00 . 21 בצהריים בכביש רמאללה - ירושלים , בצומת הסמוכה לנווה יעקב . 
מחקירת המשטרה עולה , כי המנוח משה כהן , בן 46 , נסע בטנדר פזו לכיוון 
ירושלים . באזור הצומת הוא פגע באם ובנה שחצו את הכביש . הילד בן ה6 נפצע 
קשה , ואמו באורח קל עד בינוני . משה כהן יצא ממכוניתו , ולמקום הגיע כבר 
אמבולנס שהחל לטפל בשני הפצועים . לפתע הגיחה מכונית פרטית , נהוגה בידי 
תושב העיר העתיקה , אשר איבד את השליטה , עלה על המדרכה , חזר לכביש ופגע 
במשה כהן . הפצוע הועבר בניידת נט"ן של מד"א לבית החולים הדסה עין כרם , 
אך בדרך מת . נהג המכונית נעצר לחקירה . הוא סיפר כי איבד את הבלמים , 
וכתוצאה מכך איבד את השליטה על המכונית . בוחני התנועה של משטרת ירושלים 
בודקים את גרסתו , והבוקר יוחלט אם לבקש את הארכת מעצרו . 
