בקיבוצים באצבע הגליל קיים חשש כבד שעשרות משפחות יעזבו את הקיבוצים השונים 
בקיץ הקרוב . זאת , בעקבות המצב הכלכלי הקשה הפוקד את מרבית 92 הקיבוצים 
הנכללים במועצה האזורית גליל עליון . ראש המועצה האזורית גליל עליון , זלמן 
גסטר , אומר כי מדיווחים שונים שהגיעו מקיבוצי גבול הצפון עולה שמשפחות 
רבות , צעירות וותיקות כאחד , כבר הודיעו במפורש למזכירי הקיבוצים כי תוך 
כמה חודשים הם מתכוונים לעזוב את הקיבוץ . זלמן גסטר מסביר זאת בכך שהבנקים 
אינם מוכנים לתת ערבויות לבניית שיכונים חדשים בקיבוצים , בעיקר לאלה שמצבם 
הכספי חמור . משפחות רבות מתקשות לקבל תנאי דיור טובים יותר . כמו כן , 
קיבוצים שביקשו להפעיל קווי ייצור חדשים לתעשייה אינם יכולים לקבל מימון 
וסיוע ממשלתי בשל החובות הכבדים הרובצים על הקיבוצים . " חברי הקיבוצים 
כורעים תחת הנטל הנפשי . חברים רבים מתחילים לאבד את סבלנותם " , אומר ראש 
המועצה האזורית בגליל העליון . המצב בקיבוצים בגליל העליון החמיר בשל מיעוט 
הגשמים השנה באזור . כבר הוחלט על קיצוץ ב%02 במכסות המים לקיבוצים . ראש 
המועצה בגליל אומר כי עקב כך יקטנו הרווחים והוא דורש שאותם קיבוצים יוכרזו 
כאזורים שבהם היתה פגיעה קשה בחקלאות . 
