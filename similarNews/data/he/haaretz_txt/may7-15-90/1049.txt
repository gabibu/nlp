ראש הממשלה , יצחק שמיר , ושרי הליכוד החליטו אמש להביא להקמת ממשלה צרה , 
גם אם לא ישתתפו בה , בשלב ראשון , נציגי תנועת ש"ס כשרים , אלא יסתפקו 
בחתימה על ההסכם הקואליציוני . ראשי הליכוד החליטו להאיץ את המגעים הקואליציוניים , 
ולנסות לחתום על ההסכמים כולל חלוקת התיקים עם סיעות דגל - התורה וש"ס 
עוד היום , ומחר עם המפד"ל , התחייה , צומת ומולדת . הנטייה בקרב שרי 
הליכוד היא להשאיר בידיהם את השליטה בכל משרדי הממשלה , שבהם מכהנים כיום 
שרים מן הליכוד , ולחלק את יתר המשרדים פרט לביטחון ואוצר לשותפים הקואליציוניים . 
במשך יותר משלוש שעות נערכה אמש התייעצות שרי הליכוד בלשכתו של שמיר , ובה 
ניתחו השרים אחת לאחת את הבעיות , העומדות כיום בפני הליכוד בדרך להקמת 
הממשלה . עיקר החשש בליכוד הוא מדרישות של סיעות שונות לקבל את אותם תיקים . 
בישיבה נקבע סדר היום להזמנת הסיעות לפגישה עם צוות המשא - ומתן של הליכוד 
ועם ראש הממשלה הפעם במגמה לסכם , לחתום ולחלק את התיקים . שרי הליכוד 
סיכמו , כי יעמדו מאחורי ההסכם עם סיעתו של השר יצחק מודעי , וכי מודעי 
ימונה אכן כשר האוצר . שרי הליכוד החליטו לכבד גם את ההסכם עם חבר - הכנסת 
אברהם שריר , שיקבל תיק ביצועי בממשלה שתקום . בישיבה נידונה שוב בעית דרישתו 
של ח"ך רחבעם זאבי ( מולדת ) לקבל את תיק המשטרה . שמיר סיפר , כי זאבי 
התרעם אתמול מאוד על הפרסומים בעיתונים , שלפיהם יש בליכוד התנגדות רבה 
להפקיד בידיו את תיק המשטרה , בשל ההיבט הציבורי של מתן תיק זה למי , שעמד 
בעצמו במוקד חקירת המשטרה על קשריו עם ראשי העולם התחתון . אחדים מהשרים 
הביעו , חשש כי זאבי עלול לחבל עתה במאמצי הליכוד להקים ממשלה . לפיכך , 
סוכם כי ראש הממשלה יפרסם הודעה , שבה נאמר כי הליכוד עדיין לא החליט דבר 
לגבי אפשרות מינויו כשר המשטרה . גורמים בליכוד החלו אתמול להתארגן נגד 
האפשרות , שזאבי ימונה כשר המשטרה , ובכוונתם להפגין ליד ביתו ברמת השרון , 
ולהציב שם תמונות של ראשי העולם התחתון בישראל . קפידבינבעיה אחרת , שהעסיקה 
את שרי הליכוד , היתה הכוונה בש"ס , שלא לצרף את נציגיה כשרים בממשלה , 
אלא להמתין שבועות אחדים ולראות כיצד מקדמת הממשלה את תוכניתה המדינית , 
ורק אז להחליט אם להצטרף אליה . בישיבה הובע החשש , שש"ס תדרוש לעצמה 
את תיק החינוך , שאותו דורשת גם סיעת המפד"ל . בסכמו את הישיבה אמר שמיר , 
כי הליכוד יעשה מאמצים גדולים להרכיב את הממשלה עוד השבוע , וכי ביומיים - 
שלושה הקרובים ינסו צוותי הליכוד לחתום על ההסכמים עם כל המפלגות השותפות . 
לדברי ראש הממשלה , גם אם לא יסתייע הדבר , והוא לא יצליח להציג את ממשלתו 
בפני הכנסת עוד השבוע , הרי שאפשר יהיה לעשות זאת גם בשבוע הבא . צוות המשא - 
ומתן של הליכוד , בראשות שמיר , נועד אתמול לפגישה ראשונה עם ראשי המפד"ל , 
לאחר שאלו חדלו לפחות לעת - עתה ממאמציהם להביא להקמת ממשלת אחדות לאומית . 
בפגישה הציעו נציגי המפד"ל לשמיר לפסוח על המכשלה של משא - ומתן קואליציוני 
סבוך , ולבחור ב"מסלול מקוצר של מעשה המרכבה , על בסיס קווי - היסוד לממשלה 
חדשה וחלוקת התיקים לשותפים בה " , כפי שהגדיר זאת מזכ"ל המפד"ל , ח"ך הרב 
יצחק לוי . לוי הבהיר , כי המפד"ל לא זנחה את רעיון ממשלת האחדות או את 
נושא הקדמת הבחירות , אך ציין כי בשלב זה מבקשת המפלגה הדתית - לאומית לסייע 
לשמיר לסיים את המשא - ומתן מהר ככל האפשר . הוא הציע , שבחלוקת התיקים 
יישארו אחדים מהם לא - מאוישים , " ולא תינעל הדלת בפני צירוף מפלגות אחרות 
לממשלה " . קפידבינשר הדתות , זבולון המר , הציע לזמן להיום את כל נציגי 
הסיעות השותפות בגוש הליכוד , ולשכנע אותם בנחיצות קיומו של מהלך מהיר ונקי 
מסחיטות ודרישות - יתר , במטרה לחסוך ביזיונות , שהיו מנת חלקו של המשא - 
ומתן הקואליציוני הקודם . המר הדגיש , כי יש להתמקד , בשלב זה , בארבעה 
נושאים עקרוניים מרכזיים : העלייה והקליטה ( אולי באמצעות קבינט חירום ) 
, ביטחון , התיישבות והמשך תהליך השלום . השר אבנר שאקי אמר בפגישה , 
כי הממשלה צריכה ליהנות מאמון פרלמנטרי נרחב , והדגיש כי הוא בעד קווי - 
היסוד של הממשלה הקודמת , בצירוף תוספות מתחייבות בנושאי העלייה וההתיישבות . 
המזכ"ל המדיני של המפד"ל , שאול יהלום , אמר כי אם רוצים לייעל ולקצר 
את הדרך יש ללמוד מן העבר , ולבטל את כל ההסכמים הקיימים בין הליכוד למפלגות 
הקטנות . ראש הממשלה אמר לנציגי המפד"ל , כי יש להקים ממשלה בהקדם האפשרי , 
וכי כל דחייה היא מזיקה . " אינני רוצה לדבר על תאריכים . ברגע שנוכל , 
נציג ממשלה ; מצב המדינה מחייב זאת . אין לי שום רצון וגם אין בזה תענוג 
לסחוב את המשא - ומתן . אם נצליח , נגמור השבוע ולא נבקש הארכה . איני 
סבור , שמישהו חושב , שכדאי שנעמיד אולטימטום לעצמנו " , אמר שמיר . באשר 
להצעה לבטל את ההסכמים הקיימים אמר ראש הממשלה : " ללא ספק , היה זה מקל 
על המלאכה , אך איננו יכולים לבטל שום דבר באופן חד - צדדי . הסכם הוא 
הסכם , והוא מחייב , אלא אם שני הצדדים מתירים את עצמם ממנו . אין צורך 
להיכנס לפרטי - פרטים של ההתחייבויות , שהרי לכל אחד יש כוח לחץ גדול בממשלה , 
הנשענת על 16 ח"כים " . ראש הממשלה גילה , שהליכוד ניסח את טיוטת קווי - 
היסוד לממשלה שתקום , ואמר כי המסמך יוצג בפני הסיעות השונות היום ומחר , 
וכי אפשר יהיה לשנות בו סעיפים אלו או אחרים . 
