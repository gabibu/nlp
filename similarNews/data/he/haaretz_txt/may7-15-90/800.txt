פראג ( ע"ר ) . עלייה תלולה במעשי רצח , אונס , פריצות ושוד חלה בחלקים 
גדולים של צכוסלובקיה מאז הופל אשתקד המשטר הקומוניסטי . פרטים אלה מופיעים 
בדו"ח רשמי שפורסם אתמול מפראג . לשכת התובע הכללי ברפובליקה הצכית מסר , 
כי מספר מעשי הרצח עלו בארבעת החודשים הראשונים של השנה ב%79 . במעשי אונס 
חלה עלייה של % 07 , בפריצות עלייה של % 621 , ובמעשי שוד עלייה של % 142 . 
עובדות אלה , שצוטטו על ידי סוכנות הידיעות הרשמית " ץ . ט . ק . " מתייחסות 
למחוזות הצכיים בוהמיה ומורביה , אך לא לסלובקיה . קרוב למחצית מאלה שהורשעו 
בעבירות פריצה ושוד בשנה זו היו צוענים . עוד נמסר , כי בשבועות האחרונים 
היו כמה התקפות של צוענים בידי מגולחי - ראש ובריונים בערים שונים בצכוסלובקיה . 
יו"ר הפרלמנט של צכוסלובקיה , אלכסנדר דובצק , אמר בהרצאה בפני אנשי עסקים 
בטורונטו , כי צכוסלובקיה מעוניינת בסיוע כלכלי מן החוץ בצורה של השקעות 
משותפות , ולאו דווקא בצורה של מילווים . דובצק , אליו נלווים כעשרים אישים 
ופקידים צכוסלובקים אחרים , שוהה בקנדה לביקור בן יומיים , במגמה לקדם 
את קשרי העסקים והסחר . לאחר שייפגש עם ראש ממשלת קנדה , בראיאין מאלרוני , 
ימשיך בדרכו לוושינגטון . בדבריו בפני אנשי העסקים בטורונטו , הזכיר דובצק 
בין היתר , כי ארצו ביקשה להתקבל כחברה בקהילייה האירופית . 
