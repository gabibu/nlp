דרבן ( מיוחד ל"הארץ " ) . דרום אפריקה תעודד פיתוח תנועת תיירות שכר בין - 
לאומית , במסגרת מדיניותה החדשה בתחום התיירות אמר אתמול שר התיירות של 
דרום אפריקה , קנט דור . במסיבת עיתונאים אתמול , ביריד התיירות הבין - 
לאומי אינדבה 09 בדרבן , אמר שר התיירות של דרום אפריקה כי הדגש בפיתוח 
תנועת תיירות השכר יהיה על יעדים , שמהם אין קווי תעופה בין - לאומיים סדירים . 
האחראי על אזור אירופה ובכלל זה ישראל , בחברת התעופה הלאומית של דרום אפריקה , 
סטיב דונלי , סיפר במפגש עם עיתונאים מישראל כי מדינתו נמצאת במו"ם עם 
שלוש מדינות באפריקה השחורה , לגבי זכויות מעבר וטיסה בתחומן האווירי , 
כדי לקצר את נתיב הטיסה לאירופה ולישראל . הוא סירב לפרט את שמות המדינות 
אך אמר כי " לא יהיה קשה להתבונן במפה ולראות היכן יכול נתיב מסוג זה לעבור " . 
בין השאר מדובר , ככל הנראה , בסודאן . הוא הביע תקווה כי השינויים המתחוללים 
היום בארצו , יביאו למפנה חיובי בהתייחסות לגבי פיתוח אפשרות מסוג זה אולם 
העריך כי השינויים לא יצאו לפועל בטווח של שנתיים לפחות . לדברי דונלי , 
על אף היחסים הטובים עם אל - על , נמצאות שתי החברות בתחרות חריפה . עם 
הגידול הצפוי בתנועת הנוסעים מאירופה ומישראל , יהיה מקום לשקול פתיחת יעדים 
נוספים , לבד מציריך שבשווייץ , לקשר עם ישראל . בתשובה ל"הארץ " הוא 
חיווה דעתו שלאור השינויים המתחוללים בדרום אפריקה , ניתן לצפות כי יותר 
ויותר שחורים ישתלבו ברמות שונות בפעילותה של חברת התעופה . לדבריו , 
כבר היום ישנם עובדים שחורים בחברה , המונה עשרת אלפים וחמש מאות עובדים . 
במפגש נוסף עם עיתונאים ישראלים אמר סגן מנהל קידום תיירות בין - לאומית 
במשרד התיירות של דרום אפריקה , דל פרטוריוס , הביע תקווה ש"השינויים החיוביים " 
בארצו יקבלו משנה תוקף לכשיחודשו הטיסות הסדירות בין ארה"ב וקנדה לדרום אפריקה . 
