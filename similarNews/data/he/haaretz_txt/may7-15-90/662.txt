כל הזמן יש לחפש אחר מדדים תחליפיים שמשפרים את כושר הניבוי של הבחינות . 
במשך שנים שני הקריטריונים הדומינאנטיים לצורך מיון והצבה באוניברסיטאות 
הם ציוני בחינות הבגרות וציוני מבחני הכושר הפסיכומטריים . צירוף שני המדדים 
הוא אמצעי הניבוי היעיל ביותר שקיים כרגע . ניסויים הראו שכושר הניבוי של 
אמצעים חלופיים , למשל ראיונות אישיים , נתונים ביוגראפיים וכדומה , הוא 
פחות טוב . אני מצדיק את עמדת האוניברסיטאות . ציוני תעודת הבגרות מורכבים 
משקלול ציוני בחינות המגן והמבחנים החיצוניים . לעתים ציוני הבגרות אינם 
משקפים את ידיעותיו והישגיו של התלמיד בשל ציוני המגן . יוצא אפוא לפעמים 
שתלמידים פחות מוכשרים מגיעים לאוניברסיטאות עם ציונים גבוהים מאלה שקיבלו 
תלמידים העולים עליהם ברמתם . לכן המשקל הגבוה יותר שמעניקות האוניברסיטאות 
לבחינות הפסיכומטריות , שהן אחידות ומעניקות הזדמנות שווה לכל , ללא אפשרויות 
הטיה . ברור לגמרי שחרדת בחינות יכולה לחבל ברמת ביצוע וכך לפגום בתוקף מבחן . 
על פי נתונים ממחקרים שנעשו בארה"ב , עולה כי בין % 3 ל%02 מהתלמידים , 
סובלים מתסמונת של חרדת בחינות . זה יכול לבוא לידי ביטוי בסימפטומים קלים 
שהתלמיד מתגבר עליהם תוך כדי המבחן , אבל במצבים קיצוניים זה עלול גם להביא 
לשיתוק מוחלט של הנבחן , לכניסתו למצב של ערפול חושים . הדרך היחידה להתגבר 
על כך , היא בהכנה מוקדמת של התלמיד לבחינות . ללמדו לחשוב בצורה חיובית 
על בחינות , להפוך את הבחינות ממשהו מאיים ומפחיד , לדבר חיובי ורצוי . 
ממחקרים שנערכו , הרי שבנות זוכות בממוצע להערכה ולציונים גבוהים יותר מאלה 
שמשיגים בנים בבחינות המתקיימות במהלך שנות הלימודים בבית - הספר , אולם 
התמונה מתהפכת בבחינות הבגרות . צריך להדגיש כי בנות סובלות יותר מבנים 
מתסמונת חרדת בחינות . ייתכן שזה קשור לעובדה שבנות מודעות יותר לרגשות 
שלהן , ולכן מדווחות יותר על תחושות חרדה , בעוד שבנים נוטים יותר להדחיק 
תחושות אלה . 
