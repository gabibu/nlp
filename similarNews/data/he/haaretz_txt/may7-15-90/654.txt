" אין להעלות את נטל המס המוטל כיום על המשק " , אמר אתמול נציב מס ההכנסה , 
משה גביש . לדעתו יש לפעול למימון תוספת התקציב לקליטת עלייה מבלי להגביר 
את נטל המס . גביש התריע מפני קבלת החלטות חפוזות בתחום המיסוי ועידוד ההשקעה 
במשק . דבריו נאמרו על רקע דיוני הימים האחרונים , לקראת גיבושה של תוכנית 
לעידוד הצמיחה וקליטת עלייה . בדיונים הועלו , על ידי גורמים שונים , כבנק 
ישראל , הצעות לשינוים מרחיקי לכת בתחום המיסוי . בין היתר פנה נגיד בנק 
ישראל לממשלה בישיבתה בשבוע שעבר בהצעה לחזור בה מהרפורמה במס על יחידים . 
משרד הכלכלה ובנק ישראל הציעו להוריד את עלות העבודה במשק על ידי ביטול 
מס המעסיקים . כן הועלו רעיונות לשינויים מרחיקי לכת בחוק עידוד השקעות 
הון ודובר אף בביטולו המוחלט . בפגישה שנערכה אתמול בין ראש אגף התקציבים 
באוצר , יועץ ראש הממשלה לענייני כלכלה , השר דן מרידור וראשי בנק ישראל , 
לשם הצגת התוכנית שגובשה באוצר , חזרו ראשי בנק ישראל על ההצעות שהועלו 
בתחומים אלו בתוכנית הבנק לקליטת העלייה ולעידוד הצמיחה במשק . עוד נדונה 
בפגישה הצעת בנק ישראל להגמשת השכר במשק על ידי שינוי בחוק שכר המינימום . 
לדעת בנק ישראל יש לבצע צעדים אלו במסגרת ההחלטות שיתקבלו בממשלה , מאחר 
והן יעלו את המשק על תוואי של צמיחה בת - קיימא . קפידבינמשה גביש אמר אמש 
ל"הארץ " כי אין לבטל את החוק לעידוד השקעות הון הקיים מבלי למצוא חלופות 
מהותיות אחרות על מנת לעודד את ההשקעה במשק . " הדיבורים על ביטול החוק 
גורמים למשק נזק רב . משקיעים אינם יכולים לשאת העדר ודאות במשק . לפני 
שבנק ישראל מציע החלטות בנושא חוק עידוד השקעות הון ראוי שיתייעץ עם מס הכנסה " , 
אמר . גביש תקף גם את ההצעה לבטל את הרפורמה במס על יחידים ולהוריד במקומה 
את נטל המיסוי על עבודה על ידי ביטול מס חברות ומס מעסיקים . " אני מוכן 
לבטל את מס המעסיקים , אולם יש לתת על כך את הדעת ולא לפעול בפזיזות " , 
אמר גביש , " מס מעסיקים איננו מוטל על הסקטור היצרני במשק אותו סקטור 
אותו רוצים לעודד עתה במסגרת התוכנית . הוא איננו מוטל על החקלאות , הבנייה , 
התעשייה ליצוא , אלא על סקטור השירותים . " אני מסכים כי גם שם אין לו 
מקום " , הוסיף , " אולם עתה נוכח המצוקה התקציבית יש לשקול האם האוצר 
יכול לוותר על 006 מיליון שקל ברוטו " . " מאידך " , אמר , " הדרישה של 
בנק ישראל לבטל את הרפורמה במס על יחידים דווקא עתה היא אבסורדית . בנק 
ישראל מציע להוריד את המס על חברות ולהעלות המס על יחידים , אולם הרבה מאותם 
יחידים הם בעלי עסקים שאינם רשומים כחברות בע"ם . האם הדבר הזה יעודד צמיחה ? 
ביטול הרפורמה מהווה תמריץ שלילי לצמיחה " , דברי נציב מס הכנסה , משה 
גביש . לפני הפגישה שנערכה אתמול בין ראשי האוצר לראשי בנק ישראל נפגשו הראשונים 
עם השר מודעי לפגישה ארוכה . במהלך הפגישה הציגו אנשי אגף התקציבים את עיקרי 
התוכנית לקליטת עלייה . השר מודעי ירד לפרטי התוכנית ושאל שאלות רבות באשר 
למשמעויות המאקרו - כלכליות שמציבה התוכנית למשק . 
