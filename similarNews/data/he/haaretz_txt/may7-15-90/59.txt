גישתם של נשיא ארה"ב , גורג בוש , ומזכיר המדינה , גיימס בייקר , למזרח - 
התיכון , נבעה מתחושות אינסטינקטיוויות זהות : אין אשליות לגבי הערבים , 
אין אשליות לגבי הישראלים . מבחינתם , הדיפלומטיה הערבית - ישראלית היא 
מאורת נחשים , והנכנס אליה עושה זאת על אחריותו האישית בלבד , כשבכליו 
תמיד ציוד מגן . זמן קצר לאחר שנבחר בוש לנשיא , הסבו הוא ובייקר יום אחד 
אחר - הצהריים בלשכה הסגלגלה , במחיצת יועציהם לענייני המזרח - התיכון , 
ודנו כיצד יש לטפל בסכסוך הערבי - ישראלי . לפי דברי משתתפים בפגישה , 
החליט בייקר כי המזרח - התיכון הוא אזור רגיש , וכי הוא עצמו יקבל את השליטה 
המוחלטת עליו . מומחה אחד , שהשתתף בפגישה , החל לטעון כי מוטב , שהנשיא 
עצמו יעמוד בראש התהליך , ויגבש חזון של שלום . בייקר הגיב בביטול . לנשיא , 
השיב , שמורה רק הזדמנות אחת לטפל במזרח - התיכון . " אין הוא יכול להרשות 
לעצמו לנסות , ואז להיכשל . יש להכשיר את הקרקע , לפני שהוא עצמו יתערב . 
זה יהיה תפקידו של בייקר " , אמר . בוש האזין לוויכוח , התיישר בכסאו , 
וחייך . אולי , אמר , מוטב תחילה לעשות כמה ניסיונות , להניח להם להתבשל , 
ואחד מהם יעבוד בסופו של דבר . " לראשון נקרא תוכנית בייקר " , קנטר הנשיא , 
" וכאשר יעלה אחד הניסיונות יפה , ייטול הנשיא את הרסן " . הנשיא העניק 
לבייקר יד חופשית בניהול התהליך ממחלקת המדינה . הוא עיצב מדיניות , שנועדה 
להביא את ראש ממשלת ישראל , יצחק שמיר , להצגת תוכנית משלו . אך בה - בשעה , 
שבייקר עסק בדיפלומטיה , העסיק את בוש עניין אחד ויחיד : ההתנחלויות הישראליות 
בשטחים הכבושים . באפריל 9891 הגיע שמיר לוואשינגטון , לפגישתו הראשונה 
עם הנשיא בוש . במהלך שיחותיהם נתן הנשיא דרור לתחושותיו הקשות , כי ההתנחלויות 
הן מכשול לשלום . בוש יצא משיחה בארבע עיניים עם שמיר בתחושה , שראש הממשלה 
התחייב להפסיק , או להאט את תהליך ההתיישבות . קפידבינימים אחדים לאחר שובו 
של שמיר לישראל , עלעל הנשיא בעתון , וקרא כי ממשלת ישראל החליטה להקים 
התנחלויות נוספות . הוא ניתר מכיסאו בכעס . ובוש הרגיש כי שמיר מי שאמור 
היה להיות ידיד חושב אותו לשוטה . " בדיוק שם " , אמר הנשיא לימים לידידים , 
והצביע לעבר הכיסא שעליו ישב שמיר בלשכה הסגלגלה , " הוא ישב בכיסא ההוא , 
ואמר שלא יהיו עוד התנחלויות . ויומיים אחר - כך . . . ביולי 9891 כתב 
שמיר מכתב אישי לבוש , שנועד לסלק את אי - ההבנות . בנובמבר אותה שנה בא 
שמיר לוואשינגטון פעם נוספת . בוש דחק בו להוסיף ולעבוד עם בייקר על תהליך 
השלום . היתה להם גם שיחה פרטית , בלשכת הנשיא , שיוחדה לעניין היישובים , 
" כדי לטהר את האוויר " , כפי שאמר איש ממשל אחד . האוויר לא נשאר טהור 
לאורך ימים . בינואר 0991 הודיע שמיר , כי נחוצה " ארץ - ישראל גדולה " 
לקליטת עולי בריה"ם , והגביר את דאגת הנשיא , כי ירושלים עומדת לשכן את 
העולים בגדה המערבית , ולהגדיל עוד יותר את בעיית ההתנחלויות . שמיר טלפן 
לבוש ב22 בפברואר , וניסה לשכך את דאגתו בטענה , שרק % 1 מן העולים הסובייטיים 
משוכנים בגדה המערבית . קפידבינמה ששמיר לא ידע הוא , שסוכנות הביון המרכזית 
מסרה לנשיא לא מכבר דין - וחשבון סודי , המראה כי נתוני שמיר נכונים , 
רק אם אין מובאת בחשבון מזרח - ירושלים . אם היא נכללת , עולה חלקם של 
יהודי בריה"ם עד % 01 . שוב הרגיש בוש , כי שמיר אינו מתייחס אליו ברצינות . 
כרעם ביום בהיר הודיע בייקר באחד במארס לוועדה של הקונגרס , כי הממשל אינו 
מוכן להעניק ערובות להלוואות לשיכון העולים מבריה"ם , אלא אם כן תבטיח ישראל 
להפסיק מעיקרה את הקמת היישובים . אך בוש לא היה מוכן להסתפק בזה . בעת 
שהסב בייקר במשרדו , וציפה לשיחת טלפון משמיר , שבה ישמע תשובה חיובית 
לתהליך השלום , התבונן הנשיא בלשכתו בצילומי - אוויר של השיכונים הישראליים 
במזרח - ירושלים . לבסוף , בעוד שהעניין בוער בעצמותיו , הכריז בוש במסיבת 
עיתונאים בקליפורניה : " אין אנו מאמינים , שצריכים להיות יישובים נוספים 
בגדה המערבית ובמזרח - ירושלים " . שמיר ניסה מיד לנצל את העניין , כהצדקה 
לסירובו להתקדם עם בייקר . מדיניות בייקר ביקשה להניח זרוע סביב כתפה של 
ישראל אבל האינסטינקט של הנשיא היה להציג אגרוף קמוץ . אין ספק , שבטווח 
הקצר , שיבשו דברי הנשיא את תהליך השלום , והרעו באופן זמני את יחסיו עם 
ישראל ועם יהודי אמריקה . בטווח הארוך , תהיה אולי לדברי הנשיא אף כי 
לא תואמו עם האסטרטגיה של בייקר ההשפעה החיובית , שתכריח את ישראל להבין , 
כי הדמוקרטיות החדשות מתחרות אתה עכשיו על תשומת - לבה של אמריקה . 
