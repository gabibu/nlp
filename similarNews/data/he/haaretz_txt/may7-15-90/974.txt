מאות בורות ספיגה ישנים לביוב בחצרות בתים במרכז תל - אביב נמצאים בסכנת 
התמוטטות והעירייה אינה נוקטת בפעולות מניעה . קבלן העוסק מטעם העירייה במילוי 
הבורות הנפערים סיפר כי בשנה וחצי האחרונות נפערים כמעט מדי שבוע בורות ספיגה 
ישנים , בעיקר בשכונות הוותיקות בלב תל - אביב והוא מוזעק פעם אחר פעם למלא 
אותם בעפר . לדברי הקבלן , בדרך נס לא נפגע איש עד היום . המקרה האחרון 
אירע לדבריו במוצ"ש שעברה בחצר בית ברחוב מזא"ה 33 בתל - אביב . במקום נפער 
בור בעומק של כששה מטרים ובקוטר של 5 . 3 מטר . בצמוד לחצר שבו נפער הבור 
מצוי גן ילדים וילדי הגן נוהגים לשחק בחצר זו . דיירי הבית התקשרו לעירייה , 
ולמקום הגיעו במהירות אנשי מנהל ההנדסה . בבדיקה התברר כי בצמוד נמצאים 
שני בורות נוספים , שאף הם בסכנת התמוטטות . למקום הובאו כמויות גדולות 
של עפר שבהן כוסה הבור . כשבוע לפני כן נפערו בורות גם ברחובות אחד - העם 
ובר - כוכבא . באחד המקרים נפער בור בקוטר של 21 מטר . דיירים הגרים בשכנות 
סיפרו כי הם חוששים להתיר לילדיהם לשחק בחצרות מחשש שייפער לפתע בור והם 
יפלו לתוכו . התושבים מחו על שהעירייה אינה נוקטת בפעולות מניעה . בורות 
הספיגה לביוב היו בשימוש עד שנות החמישים . עם הכנסת צנרות הביוב החדישות 
בוטלו הבורות הסופגים . לכיסוי הבורות השתמשו בבטון ובאדני מסילת ברזל ומעליהם 
הונחה סוללת עפר עד למפלס הקרקע . עתה מתברר כי עם הזמן החלידו אדני הברזל 
והחלו להתפורר , ובעקבות כך התמוטטה גם שכבת הבטון וגרמה למפולות העפר ולפעירת 
הבורות . העוזרת לדובר עיריית תל - אביב , שרה אדמון , מסרה בתגובה , 
כי בעירייה לא נערך סקר בנושא . לדבריה , העירייה אחראית למערכת הביוב 
החדשה . באשר לבורות הסופגים טענה , שהתושבים הם שהיו צריכים בשעתו לדאוג 
לביטולם , ולשאת בהוצאות מילוי הבורות . אדמון הוסיפה כי העירייה נענית 
לכל קריאה ומעניקה " העזרה הראשונה " הנדרשת , אבל התושבים עצמם צריכים 
לשאת בהוצאות הכרוכות בכך . 
