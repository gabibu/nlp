אולם המשפט מספר 1 בבית המשפט העליון בירושלים עבר בימים האחרונים הסבה 
מיוחדת לקראת הדיון בערעור שהגיש גון איוואן דמיאניוק . רשם בית המשפט העליון , 
השופט שמואל צור , אמר אתמול כי על אף האי - נוחות שבהעתקת הערעור לאולם 
הצפוף , ראו חשיבות מיוחדת בקיומו דווקא בין כותלי בית המשפט העליון . הדיון 
בערעור יחל ביום שני הקרוב , והוא צפוי להימשך כארבעה עד חמישה שבועות , 
בפני הרכב של חמישה שופטים : הנשיא מאיר שמגר , המשנה לנשיא מנחם אלון , 
והשופטים אהרן ברק , אליעזר גולדברג ויעקב מלץ . הדיונים יתייקמו בימים 
בה בשבוע , ארבע שעות לפני הצהריים , ושלוש שעות אחר הצהריים מדי יום . 
לקראת הדיון נערכו סידורים מיוחדים באולם ובסביבתו . מספר מקומות הישיבה 
באולם הוגדל לכ001 , הותקן תא מיוחד לנאשם , ובדרכי הגישה לאולם יהיו 
סידורי ביטחון מיוחדים . בגלל העדר מקום , הוטלו הגבלות על מספרם של אנשי 
התקשורת . צוותי טלוויזיה תבעו אתמול מבית המשפט להגיע להסדר שיאפשר צילום 
לפחות במצלמת טלוויזיה אחת , שלא תפריע לשופטים , אך תאפשר את תיעוד המשפט . 
גון דמיאניוק יובא לירושלים מדי יום ממקום מאסרו בכלא אילון . בבית המשפט 
הותקן תא מעצר מיוחד , שבו ישהה בשעות ההמתנה , ושבו יוכל להיפגש עם פרקליטו 
ובני משפחתו , העומדים להגיע לישראל . 
