סניף ראשון של " שלום עכשיו " הופעל לאחרונה במוסקווה . את הסניף הקים 
ברוך שילדקוט , עולה חדש מבריה"ם , חבר קיבוץ נגבה . שילדקוט פעיל בענייני 
קליטה , ומרבה לצאת לשם כך לבריה"ם . רובם המכריע של חברי הסניף נערכים 
לקראת עלייה לישראל . לאחרונה , הצטרפה לשלום עכשיו קבוצה מעולי בריה"ם , 
שכמה מנציגיה ישתתפו במשמרת מחאה של כ001 איש , שמארגנת היום התנועה במהלך 
הטכס באקלנה . משמרת מחאה בת 001 איש תצא היום לאלקנה , לטכס בהשתתפות נשיא 
המדינה והרמטכ"ל . אל המפגינים תתצטרף קבוצה של עולים מבריה"ם , שהצטרפו 
לפעילות בתנועה . במשך השבוע , נכשלו מאמצי התנועה להניא את הנשיא מלהשתתף 
בטכס . ראשי התנועה שוחחו בעניין זה מספר פעמים , עם לשכתו של הנשיא , 
בטענה כי הוא עומד להיכנס בטכס ל"שטח מוכה אפרטהייד , מחוץ לגבולות המדינה " . 
בתגובה , נאמר משלכת הנשיא כי הופעתו שם אינה פוליטית , והוא מופיע בפני 
אזרחי ישראל במקום בו מונף דגל ישראל . פעילי התנועה מסרו , כי אין בכוונתם 
להפריע למהלך הטכס , אלא לחלק במקום חומר הסברה . במקביל הודיעו כי בכוונתם 
להפגין מעתה נוכחות בשטחים , במהלך כל פעילות של מתנחלים , בהסתמך על עמדת 
בית הדין הגבוה לצדק , שתמך בזכותם לקיים הפגנה במהלך הטכס בקבר יוסף . 
קפידבינההחלטה לאשר לתנועת שלום עכשיו לערוך הפגנה ומשמרת מחאה מול היישוב 
אלקנה , באה לאחר התייעצות בין סגן הרמטכ"ל האלוף אהוד ברק ופרקליטת המדינה , 
דורית בייניש . גורמים בכירים בפרקליטות אמרו אמש , כי לאור דרישתם של 
אנשי שלום עכשיו לערוך משמרת מחאה מול היישוב אלקנה , העומד לחגוג היום 
31 שנים להיווסדו , הוחלט להתייעץ בגורמים הבכירים של צה"ל . בצה"ל הוחלט 
שלא להשיב בשלילה לבקשת שלום עכשיו ולהשעות את התשובה עד לאחר ההתייעצויות 
עם גורמי הפרקליטות . סגן הרמטכ"ל , אהוד ברק , התייעץ אישית עם פרקליטת 
המדינה דורית בייניש , ובעקבות חוות דעתה הוחלט בצה"ל לאפשר לשלום עכשיו 
לקיים משמרת מחאה . אחד השיקולים שעמדו בפני פרקליטת המדינה להמליץ לסגן 
הרמטכ"ל לאפשר קיום משמרת מחאה , היה החלטת בג"ץ מלפני שבועיים , בעניין 
קבר יוסף . כזכור , עתרו אנשי שלום עכשיו לבג"ץ וביקשו לערוך משמרת מחאה 
בעת הכנסת ספר תורה לקבר יוסף . צה"ל לא אישר לשלום עכשיו לעשות כן ובג"ץ 
איפשר לשלום עכשיו לקיים את ההפגנה בקבר יוסף . לאור התקדים , הוחלט לאפשר 
לאנשי שלום עכשיו להציב 001 מאנשיהם כמשמרת מחאה , בתנאי שיוצבו במקום שבו 
יוכלו לראות את המכוניות הנוסעות אל היישוב , אך לא יוכלו להיכנס ליישוב 
עצמו . כמו כן נודע כי בכוונת אנשי שלום עכשיו להציב מאות אנשים באזור הקו 
הירוק , ליד כפר קאסם , בדרך לאלקנה שבתחום סמכותה של משטרת ישראל . מקורות 
צבאיים מסרו כי בחגיגות ישתתפו היום נשיא המדינה חיים הרצוג , הרמטכ"ל רב 
אלוף דן שומרון וכן אלוף פיקוד המרכז יצחק מרדכי . מקורות צבאיים מסרו כי 
צה"ל יאבטח בכוחות גדולים את כל האזור . 
