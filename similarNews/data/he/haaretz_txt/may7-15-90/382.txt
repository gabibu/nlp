בעוד תנועות המחאה מפגינות מול משכן הכנסת , הוגשו שלשום ואתמול הצעות שונות 
לשינוי מבנה הממשל בישראל . גד יעקבי ( מערך ) הגיש אתמול שתי הצעות חוק : 
האחת , במאמץ למנוע עריקות , ולפיה ח"ך שנטש את סיעתו , ייחשב כמתפטר . 
חוק דומה הציע גם רפאל איתן ( צומת ) . הצעתו השנייה של יעקבי היא לערוך 
בחירות ישירות לראש הממשלה , שיקים ממשלה פרלמנטרית - קואליציונית , שתשאב 
את סמכותה מהכנסת , ותהיה אחראית בפניו . אם לא יצליח הנבחר להרכיב ממשלה , 
יוסמך נשיא המדינה לפזר את הכנסת , ולהכריז על בחירות חדשות . יום קודם , 
הציעו חגי מירום ואברהם בורג ( מערך ) להקים מועצה מטעם נשיא המדינה , 
שבראשה יעמוד נשיא בית המשפט העליון , ואשר תפקידה יהיה להציע שינויים 
במבנה הממשל . שינויים אלה יובאו להצבעה אישית גלויה בכנסת , ומיד לאחר 
מכן ייערכו בחירות חדשות . יוזמי ההצעה מקציבים שנה לתהליכים אלה . שמעון 
שיטרית הודיע כי הוא מעדיף שתוקם ועדת חקירה לנושא שינוי שיטת הממשל . לדבריו , 
ראש הממשלה , יצחק שמיר , אינו מתנגד להקמת ועדה כזו . בדיון שהתקיים 
בסיעת המערך נחלקו הדעות לגבי ההצעות . שבח וייס , דוד ליבאי ואברהם בייגה 
הסתייגו מהן . מיכה חריש יצא נגד בחירה ישירה של ראש הממשלה , אם לא תתלווה 
אליה מערכת חקיקה מאזנת , אך חיים רמון הביע את תמיכתו במהלך כזה . יגאל 
הורוביץ וזלמן שובל ( ליכוד ) הגישו הצעה לבחירות איזוריות , לפיה תחולק 
המדינה ל021 איזורים , על - ידי שופטי בית המשפט העליון . יו"ר ועדת החוקה , 
אוריאל לין ( ליכוד ) , הציע כי ח"ך שיצביע בניגוד לעמדת סיעתו בהצבעת 
אי אמון , ואשר לא יקבל מראש את הסכמת הסיעה לכך , ייחשב כמי שהתפטר מהכנסת . 
לין גם השיג אתמול רוב להצעתו בוועדת הכנסת , בראשות חיים קורפו ( ליכוד ) 
, לפיה הצבעת אמון תתקיים רק בשבוע שאחרי הגשתה . הבעיה התעוררה בעקבות 
קביעת בג"ץ כי הסכמים גנטלמניים שהושגו בענין זה , אינם בני תוקף יותר מהתקנון . 
לפיכך מבקש לין לשנות את התקנון , ולדחות את הצבעת אי האמון . קפידבינהאירועים 
הפוליטיים בתקופת הפגרה גרמו גם למתחים אישיים . חגי מירום ( מערך ) הודיע 
כי הוא מבקש להחליף את חדרו , כדי לא להתגורר במחיצה אחת עם אפרים גור , 
שהיה על סף עריקה לליכוד . גור הגיב בהודעה תקיפה כי מירום מתנשא ו"סנוביות 
טבועה בו " . אלי דיין מוכן להתגורר עם גור . יאיר צבן ( מפם ) ויוסי שריד 
( רץ ) קראו אתמול לנשיא המדינה , חיים הרצוג ולרמטכ"ל , דן שומרון , 
שלא להשתתף בחגיגות ל"ג בעומר בהתנחלות באלקנה . לטענתם , שאלת ההתנחלות 
מפלגת את העם , ולא רצוי שאישים כנשיא ורמטכ"ל , המסמלים את אחדות האומה , 
ישתתפו בחגיגות כאלה . קפידבינחיים אורון ( מפם ) פנה אל שר המשטרה לשחרר 
שני אסירים ביטחוניים , הסובלים ממחלות כרוניות . לדברי אורון ממליצים 
גורמי הרפואה לשחרר את השניים , הסובלים מקוצר נשימה ומשיתוק חלקי , אבל 
גורמי הביטחון מתנגדים לשחרורם . דוד ליבאי ( מערך ) העלה אתמול לדיון 
את הצעתו לבנות מחדש את מוסדות רשות השידור , תוך הרחקת הפוליטיקאים המשפיעים 
עליהם . לטענתו , יש לבטל את מליאת הרשות ואת כפיפות הרשות לממשלה . 
