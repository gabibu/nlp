לונדון ( ע"ר ) . מכונית תופת התפוצצה אתמול בפתח לשכת גיוס באלתאם , 
שבדרום - מזרח לונדון , וגרמה לפציעתם של חמישה אנשים . דובר של שרות האמבולנסים 
אמר כי אחד הפצועים הועבר לבית חולים במצב קשה , לאחר שנפגע בראשו . המחתרת 
האירית , הצבא האירי הרפובליקאי , היא האחראית ככל הנראה למעשה . המחתרת 
האירית ביצעה בעבר מספר התקפות על בסיסים צבאיים בבריטניה , כחלק ממאבקה 
לשים קץ לשלטון הבריטי בצפון - אירלנד . הפיצוץ גרם לנזקים כבדים לכניסה 
למכון לחינוך צבאי שברובע אלתאם . הבניין מהווה מיפקדה של שירותי החינוך 
הצבאיים , ורבים מחלונותיו נופצו . בשעת ההתפוצצות נמצאו במקום כ05 חיילים 
ואזרחים . 
