בון ( מיוחד ל"הארץ " ) . הקאנצלר הלמוט קוהל וראש ממשלת מזרח - גרמניה 
לותר דה - מאזייר נפגשו אמש במערב - ברלין במאמץ להגיע להסכמה על מימוש מהיר 
של ההסכם על כינון איחוד מוניטארי של שתי ארצותיהם . מעבר לכך דנו השניים , 
לדברי עוזריהם , על רעיונות להאיץ את איחוד גרמניה , ולהביא עוד השנה 
לבחירות כלל - גרמניות . הקאנצלר נוטה לתמוך בבחירות כאלה כבר בשני בדצמבר 
השנה , המועד שנקבע לבחירות לבונדסטאג בבון . קוהל ועוזריו סבורים , כי 
בבחירות כלל - גרמניות תהנה מפלגת השלטון הנוצרית - דמוקרטית מסיכויי זכייה 
משופרים . נושא הבחירות הכלל - גרמניות העסיק אתמול את הצמרת הפוליטית בבון 
לאחר ההפסד של הנוצרים - דמוקרטים בשתי המדינות המחוזיות , צפון - ריין 
ווסטפאליה וסכסוניה התחתונה . בראשונה הצליחו הסוציאל - דמוקרטים לשמור 
על הרוב המוחלט שלהם , ובשנייה הם הפכו למפלגה הגדולה ביותר , שתקים את 
הממשלה החדשה . הבחירות , שנערכו שלשום , הקיפו כ%04 מבעלי זכות הבחירה 
במערב - גרמניה . יושב ראש הסוציאל - דמוקרטים הנס - יוכן פוגל אמר אתמול , 
כי למפלגתו יש סיכוי טוב לזכות בבחירות הכלליות בסוף השנה . הוא האשים 
את הקאנצלר בכך , שזירז ללא צורך את תהליכי האיחוד עם מזרח - גרמניה , 
ופעל " מעל לראשיהם " של אזרחי מערב - גרמניה . שר הכספים של בון , תיאו 
ווייגל , הכריז אמש שלא יהיו שיפורים נוספים בהסכם עם מזרח - גרמניה על 
כינון איחוד מוניטארי . הוא הבהיר , כי מערב - גרמניה איננה יכולה להעמיס 
על עצמה התחייבויות חדשות מעבר לאלה שכבר ניתנו למזרח - ברלין . אמש נפגש 
ווייגל עם עמיתו המזרח - גרמני כדי לקבל נתונים ברורים על היקף החובות של 
מזרח - גרמניה . על פי נתונים שהתפרסמו אתמול בבון , צופים מומחים ממשלתיים 
גרעונות של כ06 מיליארד מארק בתקציבים הציבוריים במערב - גרמניה בשנה הנוכחית 
אחת התוצאות של הצורך לסבסד את האיחוד עם מזרח - גרמניה . אולם המומחים 
סבורים , כי הגידול הכלכלי המואץ יביא לצמצום דראסטי בגרעונות בשלוש השנים 
הקרובות . 
