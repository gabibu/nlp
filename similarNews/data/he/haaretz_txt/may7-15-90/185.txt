הוועדה הבין - משרדית לתיאום נושא הקליטה , בראשות שר הקליטה , הרב יצחק 
פרץ , תדון היום במציאת פתרונות דיור לעולים קשישים ובודדים . הוועדה תדון 
גם במתן תמריצים נוספים לעולים , שייאותו להתגורר ביישובים בפריפריה . 
בישיבה ישתתף גם שר הבינוי והשיכון , דוד לוי . ממשרד הקליטה נמסר אתמול , 
ש526 כיתות אולפן ללימוד השפה העברית נפתחו בחודשים האחרונים . באולפנים 
אלה , הפזורים ברחבי הארץ , לומדים כיום יותר מ41 אלף עולים . שר הקליטה 
אמר , שעד תחילת גל העלייה למדו העולים עברית באולפנים של הסוכנות , שהיו 
צמודים למרכזי הקליטה , אולם מספר העולים הרב , והעובדה שמרביתם בוחרים 
כיום במסלול הקליטה הישירה , הביאו להחלטה לפתוח אולפנים על - ידי משרד 
הקליטה , בשיתוף עם משרד החינוך . השר פרץ אמר , כי משרדו ימשיך לפתוח 
כיתות אולפן ברחבי הארץ , בהתאם למספר העולים ולמקומות , שבהם יבחרו להתגורר . 
