נבחרת הטניס של ישראל תארח את סין במישחק ההישרדות בבית העליון בגביע דייויס . 
כך עולה מהגרלת המישחקים שהיתה אתמול במישרדי ההתאחדות הבין - לאומית בלונדון . 
המיפגש המסקרן והחשוב עימות בכורה עם הנבחרת הסינית יהיה בין ה - 12 ל - 
32 בספטמבר . המנצחת תימנה עם 61 הנבחרות בבית העליון של המפעל העולמי . 
ההגרלה האירה פניה לישראל פעמיים , שכן היא זכתה גם בהגרלת הביתיות . יו"ר 
איגוד הטניס , קולי פרידשטיין , הביע קורת רוח עם היוודע תוצאות ההגרלה . 
פרידשטיין ציין כי ישראל לא ציפתה להגרלה כה נוחה , מול נבחרת חלשה יחסית , 
אשר תאפשר את הישארותה בבית העליון . היו"ר הוסיף כי בימים הקרובים תחל 
ההתארגנות המקצועית והאירגונית - טכנית , בכל הקשור למיפגש . העובדה שלסין 
אין קשרים דיפלומטיים עם ישראל , מעוררת את החשש לגבי קיומו של המיפגש . 
קיים ספק אם יאותו הסינים לבוא לישראל . אולם פרידשטיין אינו רואה כל סיבה 
מדוע לא יופיעו הטניסאים הסינים בארץ , במיוחד לאור התקנון הנוקשה של מישחקי 
גביע דייויס . פני כמה חודשים היתה בפקין אליפות אסיה לגברים ונשים . השתתפותם 
של הישראלים באליפות נמנעה , לאחר שהסינים סירבו להנפיק להם אשרות כניסה . 
נבחרת סין השלימה בתחילת השבוע ניצחון על אינדונזיה , במישחקים האיזוריים 
באסיה . האינדונזים שיחקו בשנה שעברה בבית העליון . קודם לכן ניצחה סין 
את פקיסטן והפיליפינים . ישראל נזקקת למאבק הישרדות לאחר התבוסה שנחלה בארגנטינה 
בפברואר , 03 מול הנבחרת המקומית ( מישחקי היחידים האחרונים במיפגש בוטלו 
מחמת הגשם ) . גם בשנה שעברה נותרה ישראל בבית העליון בזכות ניצחון במאבק 
הישרדות 41 בסיאול מול דרום קוריאה . לישראל סיכויים עדיפים על פני הסינים 
האלמונים , שאינם מרבים בתחרויות טניס מקצועניות . את מיקומם הנמוך בדירוג 
העולמי בסביבת המקום ה - 056 אפשר להסביר במיעוט תחרויות . אולם גם כך 
אין הם שחקנים מבריקים שיש לחשוש מהם . על פי המידע המועט שהצטבר על הסינים , 
הם חלשים מהדרום קוריאנים אותם ניצחה ישראל בשנה שעברה . ההתמודדות בין 
ישראל לסין תהיה אחת משמונה מישחקים , בסיומם ייקבע מי לבית העליון , בנוסף 
לשמונה שניצחו בפברואר בסיבוב הראשון , ומי תנשור לתחרויות האיזוריות . 
המישחקים האחרים : בריטניה צרפת , קנדה הולנד , בריה"ם ספרד , מכסיקו 
אורוגוואי , שוודיה פינלנד , יוגוסלוויה שוייץ , בלגיה דרום קוריאה . 
