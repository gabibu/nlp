רוני רוזנטל , שעשה חיל בליוורפול ( האלופה הטריה של אנגליה ) יבוא לארץ 
ביום ראשון , או ביום שני , כדי להשתתף במישחק הרעים של ישראל נגד ברית 
המועצות שיהיה ביום רביעי הבא באיצטדיון רמת גן . המישחק שיחל ב - 03 . 
81 , יהיה במסגרת טקס הכתרת כדורגלן העונה של העיתון " ידיעות אחרונות " . 
אברהם בנדורי , מנהל נבחרת ישראל , שוחח אתמול עם רוני טלפונית והאחרון 
הבטיח להגיע לכל המאוחר עד יום שני . ביום ראשון לפנות ערב אמורים להגיע 
שלושת הישראלים המשחקים בבלגיה אלי אוחנה , ניר לוין ושלום תקוה . לא 
מן הנמנע כי רוני יבוא עם השלושה באותה טיסה מבריסל . בנדורי אמר כי אם 
הם ינחתו במועד המתוכנן , ישתתפו באימון הנבחרת ביום ראשון בערב ברמת גן . 
לאחר האימון ישוחררו השחקנים לבתיהם וביום שני יתכנסו שוב למחנה אימונים 
עד מועד המישחק . נבחרת ברית המועצות תנחת בישראל ביום שלישי אחר הצהריים 
ומיד תצא לאימון ברמת גן . המאמן ואלרי לובנאבסקי פירסם את שמות שחקני הנבחרת 
( סגנית אלופת אירופה ) שתבוא בהרכבה החזק ביותר . נודע , כי למישחק 
יבואו נציגי קבוצות מאיטליה ומאנגליה כדי לבחון כמה שחקנים סובייטים , בנוסף 
ל"מרגלים " מארגנטינה ומרומניה המשובצות עם ברית המועצות בבית אחד במונדיאל . 
