בתום סכסוך של שנה וחצי הושג הסכם בין ראשי הוצאת מודיעין , המו"ל של העיתון 
" מעריב " , לבין ראשי קונצרן כלל , בדבר נירמול מערכת היחסים בין שני 
הגופים . בעקבות כך הוסר חרם המודעות שהטיל הקונצרן על העיתון , ואתמול 
כבר פורסמה מודעה ראשונה של חברת " משכנות כלל " ב"מעריב " . הסכסוך בין 
שני הגופים החל לאחר פרסום סדרה של כתבות מאת העיתונאי יואב יצחק , בהן 
הואשמו ראשי הקונצרן בשורה ארוכה של עברות על חוקי ניירות ערך ובקבלת טובות 
הנאה במיסגרת תפקידם . הרשות לניירות ערך ניהלה את החקירה הגדולה ביותר בתולדותיה 
בפרשה זו ובעקבות כך הועבר התיק לפרקליטות מחוז תל אביב , שהחליטה לגנוז 
את תיק החקירה . יצויין , כי מבין עשרות החשדות שהועלו נגד ראשי הקונצרן 
מצא פרקליט המחוז , יעקב אור , חשד לביצוע עבירות , שהוגדרו כעבירות טכניות 
והוחלט שלא להגיש תביעה בשל חוסר ענין ציבורי . ממכתב של היועץ המישפטי 
לממשלה ליואב יצחק עולה כי המשטרה חוקרת עדיין את פרשת רכישת הדירות על ידי 
מנכ"ל כלל אהרן דברת . על פי ההסכם שהושג בימים האחרונים בין ראשי כלל למו"ל 
של " מעריב " , עומד " מעריב " לפרסם ביום שישי הקרוב הודעה על הפרשה , 
תוך הסתמכות על החלטת הפרקליטות שלא להגיש כתב אישום ואשר בעקבותיה יוכלו 
הצדדים להכריז על סיום הסכסוך . מהנהלת כלל סרבו להגיב על ההסכם אך דובר 
הקונצרן דרור שרביט מסר כי " בהחלט ניתן לומר כי מערכת היחסים עם מעריב 
חוזרת לנרמול על כל המשתמע מכך " . " מעתה מעריב יתיחס ל"כלל " כאל גורם 
כלכלי מרכזי במשק בדומה לשאר העתונים ואילו כלל יתיחס למעריב כאל עתון מרכזי " . 
יואב יצחק אמר אתמול כי הוא ממשיך לעמוד מאחורי כל ההאשמות שהועלו על ידו . 
