משטרת ישראל וצה"ל מנסים לאתר את הנהג הישראלי שירה אתמול בקלקיליה ופצע 
באורח אנוש ילד בן 41 , סמיר עוואד אבו שייח . הילד פונה במצב אנוש לביה"ח 
בלינסון . מתחקיר ראשוני עולה החשד כי הנהג הישראלי , ככל הנראה מתנחל , 
שלטענת מקורות ערביים נסע במכונית סובארו אדומה ברחוב שכם בקלקיליה , ירד 
מרכבו ליד בניין הממשל הצבאי והחל לירות מנשקו האישי לעבר קבוצת ילדים שחזרה 
מביה"ס . אחד מהילדים , סמיר אבו שייח , נפצע משתי יריות בראשו והועבר 
לביה"ח בלינסון . נציג דובר צה"ל בפיקוד המרכז מסר כי פרטי התקרית נחקרים . 
מקורות ערביים טוענים כי הנער לא היה בין מיידי אבנים , והירי בוצע באופן 
מכוון לעבר התלמידים . בתקרית אחרת בכפר שופא בנפת טול כרם , הפגינו מאות 
מתושבי הכפר ברחוב הראשי וחסמו את כביש הגישה להתנחלות אבני חפץ . התושבים 
חסמו את הכביש במחאה על כך שמתנחלים מהיישוב עקרו עצי זית השייכים לתושבי 
הכפר . בין העצים שנעקרו , שורת עצים של ראש עיריית טול כרם , חלמי חנון . 
למקום הגיעו כוחות של צה"ל והמנהל האזרחי , ולאחר מו"ם קצר התפנו התושבים 
הערבים מהכביש ללא שימוש בכוח . מוכתר הכפר הגיש תלונה במשטרה והסתבר כי 
אכן נעקרו שני עצי שקד ועץ זית . המשטרה חוקרת את נסיבות המקרה . אתמול 
נרשמו תקריות מעטות בשטחי יהודה ושומרון . גם ברצועת עזה אירעו אתמול תקריות 
מעטות , ועל פי מקורות פלשתינים נפצעו שמונה תושבים במהלכן . המקורות מסרו 
כי בעיר עזה נפצעו ארבעה תושבים , ובמחנות הפליטים רפיח וחאן יונס נפצעו 
ארבעה תושבים נוספים . עוד דווח על עוצר הנמשך בבית חנון ועל עוצר שהוטל 
בכיכר מדינה בעזה . נציג דובר צה"ל בפיקוד דרום מסר כי ברצועת עזה היו אתמול 
הפרות - סדר מקומיות , עוצר היה בבית חנון ובכיכר מדינה ולא דווח על פצועים 
שהגיעו לביה"ח . מקורות פלשתיניים דיווחו על תופעה חדשה ברצועת עזה מסתבר 
שבימים האחרונים נשלחים כרוזים ומכתבים לבתי תושבים שבני משפחתם נרצחו בחשד 
לשיתוף פעולה עם שלטונות ישראל . עד כה נשלחו מכתבים כאלה ל02 משפחות . 
על המכתב חתום : הצבא העממי פתח פלוגת החלל . מהמכתבים עולה פנייה לאותן 
משפחות ונאמר : " חקרנו בנסיבות רצח בנכם והסתבר לנו כי הוא היה מבני פלשתין . 
היה חף מפשע וכי לא עשה כלום . הרצח שלו היה לשווא . אנו דורשים ומבקשים 
מכם לבוא ולקבל פיצוי באמצעות נציג אש"ף באזורכם " . המשפחות שקיבלו את המכתבים , 
פנו לעיתונות המקומית בבקשה לפרסם את נוסח המכתב , אך העיתונות התנגדה 
לאחר שטענה כי מדובר במכתבי זיוף שהפיצו כוחות הביטחון . לעומת זאת המשפחות 
דורשות לזכותן על רצח בניהן בידי פלשתינים . 
