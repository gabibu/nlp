הסיבוב הראשון של שיחות " שתיים ועוד ארבע " , דהיינו שתי הגרמניות וארבע 
המעצמות המנצחות במלחמת העולם השניה הסתיים בבון , בהסכמה על הצורך לזרז 
את תהליך איחודה של גרמניה . בבון כבר מדברים על אפשרות שהאיחוד יהיה עוד 
השנה ולא ב1991 , כחזוי . למעשה , היו השיחות בסוף השבוע בגדר שיחות " חמש 
ועוד אחת " , כי מזרח גרמניה תחת ממשלתו החדשה של דה - מאזייר , שיקפה את 
עמדות ממשלת מערב גרמניה , איתה היא מזוהה , רעיונית ופוליטית . להבדל 
זה יש משמעות לא מבוטלת , משום שהוא משנה את נקודת ההתחלה בדיונים על השאלה 
הרגישה ביותר : השתייכות גרמניה המאוחדת אל נאט"ו . בשיחות יהיו עוד לפחות 
שלושה שלבים : בחודש הבא בברלין , כשתידון הוצאתם של 000 , 004 החיילים 
הסובייטים ממזרח גרמניה ; ביולי בפאריס , כשיתנהלו השיחות על גבולותיה 
של גרמניה המאוחדת , דהיינו על סופיותו של הגבול הגרמני - פולני באוגוסט 
ובספטמבר יהיה הסיבוב האחרון במוסקווה , כאשר יסוכם הכל וייחתמו המסמכים . 
שר החוץ הסובייטי שוורדנאדזה הכריז בבון , כי מוסקווה מתנגדת לגרמניה מאוחדת 
החברה בנאט"ו , משום שחברות כזו תפר את מאזן הכוחות באירופה . אך הוא הביע 
את אמונתו שבמרוצת השיחות , יימצא פיתרון שיתקבל על דעת כל הצדדים . במערב 
מפרשים זאת כרמז להשלמה עקרונית אם תימצא נוסחה שתטשטש את נסיגת גורבצוב 
בתחום ביטחוני רגיש זה ואם הסובייטים יקבלו פיצוי בטחוני וכלכלי נאות . על 
רקע זה מתחזקת ההרגשה , שבהמשך יהיו שיחות ה"שתיים ועוד ארבע " למו"ם בין 
גרמניה לסובייטים , כשארה"ב משמשת מעין מתווך ובריטניה וצרפת מסייעות להן . 
מניחים שתמורת הסכמה סובייטית לחברות בנאט"ו יתחייבו הגרמנים שלעולם לא 
יצטיידו בנשק גרעיני , כימי וביולוגי ושיכירו באופן חגיגי ביותר בקו אודר - 
נייסה כגבולה המזרחי של גרמניה . יהיו עוד שיחות על הרחקת טילים לטווח קצר 
מאדמת גרמניה , ועל התחייבות מערב - גרמנית לכבד את כל ההסכמים הכלכליים 
של מוסקווה , הסכמים שנחתמו עם מזרח גרמניה . כל אלה יסייעו למוסקווה להשלים 
עם מאזן הכוחות החדש באירופה . 
