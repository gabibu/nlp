מסאווה , אתיופיה ( אי - פי ) . מאמץ אדיר , שחלקו עדיין לוט בערפל , 
הסיר כנראה השנה באופן זמני את איום הרעב מעל צפון אתיופיה . אולם למרות 
שמלאך המוות הסתלק בינתיים מן הארץ מוכת המלחמות והבצורת , חרבו השלופה 
עדיין מאיימת עליה . לפני שבעה חודשים הזהיר האו"ם כי יותר מארבעה מיליון 
בני אדם עלולים לגווע ברעב בארבעת מחוזות הצפון של אתיופיה : אריטריאה , 
טיגרה , וולו וגונדר . ותיקים אמרו כי החשש הוא מפני חזרה על האסון הגדול 
של שנת 54891 , כאשר באזור זה גוועו ברעב יותר ממיליון איש . לפני שש שנים 
נראו על מרקעי הטלוויזיה בעולם תמונות זוועה של ילדים מזי רעב . התמונות 
עוררו גל אדיר , אך מאוחר מדי , של עזרה , שהצליח להקטין מעט את ממדי 
האסון . השנה באה התגובה מהר , אף כי עם פחות פרסום . ברגע שהתברר בשלהי 
9891 , כי כמות הגשם השנתית מכזיבה גם הפעם והשדות הופכים חלקות צחיחות 
נרתמו האו"ם , ממשלות שונות וסוכנויות סעד פרטיות לעזרה . בין אלה נמנים 
ארגוני חלוקת מזון המופעלים על ידי כוחות המורדים באריטריאה ובטיגרה . " המצב 
כעת טוב " , אומר פול מיצל , דובר תוכנית המזון של האו"ם שבסיסה ברומא . 
" אך אין גם מקום לשאננות " . ארגונו של מיצל מופקד על חלוקת עודפי המזון 
של מדינות המערב , למדינות מוכות בצורות ואסונות ברחבי העולם . ההערכה של 
מיצל התבססה על ביקור באריטריאה ובטיגרה , שני המחוזות שהוכו יותר מאחרים . 
המורדים בשני המחוזות מקבלים את הספקת המזון בפורט סודן שבים סוף , ומעבירים 
אותו במשאיות דרך גבול אתיופיה בנתיבים קשים ביותר , חלקם במדבר , חלקם 
בהרים קשים למעבר . בכל מחוז נקבעו עשרות נקודות חלוקת מזון , שלחלקן אפשר 
להגיע רק עם בהמות משא . ממשלת אתיופיה מתנגדת לפעילות זו שמעבר לגבול , 
אך אינה מסוגלת לעצור אותה . משאיות אספקה נעות בלילה בלבד , כדי למנוע 
הפצצה על ידי חיל האוויר של אתיופיה , החושש כי במשאיות מעבירים גם תחמושת . 
