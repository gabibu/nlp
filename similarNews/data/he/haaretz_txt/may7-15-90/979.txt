ראש עירית יבנה יהודה ברוס פנה אתמול ליו"ר השלטון המקומי , מקסים לוי , 
ותבע להקים ועדת חקירה בלתי תלויה שתחקור את השחיתויות בספורט . ברוס טוען 
שהמועצות והעיריות משקיעות משאבים רבים בקבוצות הספורט , במטרה לעודד נוער 
לעסוק בספורט למטרות חינוכיות , ולכן כדבריו " לא יתכן שיתרחשו בספורט 
מעשים לא ספורטיווים . הכספים המושקעים על ידנו צריכים להקנות חינוך טוב 
יותר לנוער . הצדק לא די שייעשה הוא חייב גם להיראות " , כותב ברוס . מנהלי 
יבנה פנו למשרד חקירות פרטי שיחקור את המישחק בין הפועל תל אביב לרמת עמידר 
מחשש שעמידר היתה מעורבת במעשים שלא ייעשו . לגבי ההתרחשויות אחרי שריקת 
הסיום טוענים היבנאים שבמהלך המישחק קינטרו אותם שחקני נתניה והגדיל לעשות 
השוער בוארון שביזבז זמן מן הפתיחה . לדבריהם הוא לא הסתפק בכך ופגע פעמיים 
בשמעון פרץ ואף התגרה בשחקנים , דבר שעורר זעם רב . לכן בסיום המישחק הופנה 
מרבית הזעם בעיקר כלפיו . ביבנה טוענים כי מנהלי הקבוצה עשו את המאכסימום 
כדי לשמור על הסדר . 001 השוטרים במיגרש היו צריכים למנוע כל ניסיון להתפרע . 
מפקד הכוח המשטרתי הודיע למנהלי יבנה שהאחריות במיגרש מוטלת רק על השוטרים 
והשוטרים עשו את העבודה כפי שהם יודעים . הקהל היבנאי מחה בסיום המישחק גם 
כלפי הבית"רים מנתניה והיתה פריקת תיסכול רב . עם קצת יותר ניסיון יכול 
היה כוח המשטרה למנוע את המהומות . 
