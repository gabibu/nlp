( ע ) . ראש עיריית כרמיאל , עדי אלדר , פנה אתמול לראש הממשלה יצחק 
שמיר וביקש ממנו לקבל החלטה בממשלה שתקבע סכום גג למחירי שכר הדירה , אותם 
משלמים העולים הנקלטים בקליטה ישירה . אלדר מציין שהמחירים בצפון הגיעו לשיאים 
שערורייתיים , המנוצלים ע"י מתווכים וספקולנטים . כדוגמה הביא את כרמיאל , 
בה ניתן היה לשכור רק לפני ארבעה חודשים דירה בת ארבעה חדרים ב051 ש"ח לחודש , 
בעוד שכיום דורשים עבור אותה דירה סכום של 007 ש"ח . אם לא תהיה הגבלה 
יעלה גם סכום זה , כי מדובר בשוק של היצע וביקוש . לדבריו יביא הדבר להשלכתם 
לרחוב של עולים שלא יוכלו לשלם את שכר הדירה הנדרש מהם , שלא לדבר על כך 
שזקנים או בודדים אינם מסוגלים לעמוד בסכומי העתק הללו , דבר שיפגע בקליטת 
העלייה בצפון . למשרדי עיריית כרמיאל כבר הגיעו עולים המבקשים עזרה , לאחר 
שהודיעו להם שאם לא ישלמו את הסכומים הנדרשים הם פשוט יסולקו מבתיהם . 
