" לא נברור הפעם בדרכי המאבק , שכן יתר אחריות תהא בעוכרנו " הזהיר אתמול 
ראש האגף לאיגוד מקצועי בהסתדרות , חיים הברפלד , בדיון של הוועדה המרכזת , 
שבו הוחלט לחדש את האיום בדבר השבתת המשק אם לא ייחתמו בקרוב הסכמי שכר 
במגזר הציבורי . הברפלד אמר כי מתקרב הרגע שבו ההסתדרות תאמר לאוצר כי אין 
לה עוד עניין במסקנות ועדת זוסמן לרפורמה במבנה השכר בשירות הציבורי . באוצר 
חוזרים ותובעים להתנות משא - ומתן על תוספות שכר לשנה הנוכחית בהתקדמות הדיון 
על יישום המלצות הוועדה . מזכ"ל ההסתדרות , ישראל קיסר , הזכיר כי ההסתדרות 
הכריזה על סכסוך עבודה כללי במשק כמתחייב בחוק , והדגיש כי סכסוך העבודה 
ימומש במועד שייקבע על - ידי מטה המאבק . כמו כן , אמר כי ההסתדרות תפעיל 
אמצעים ארגוניים אם לא יבוצע , הלכה למעשה , ההסכם בינו לבין שר האוצר 
לשעבר שמעון פרס , שנחתם ערב פיטוריו מהממשלה . היום ייפגשו מזכ"ל ההסתדרות 
וראש האגף לאיגוד מקצועי ועמם יו"ר הנהלת קופת - חולים נחום פסה עם השרים 
מרידור ואולמרט , ויתבעו מהם לבטל את הכוונה להגיש תביעה משפטית נגד קופת 
חולים בשל חריגות שכר לעובדיה . 
