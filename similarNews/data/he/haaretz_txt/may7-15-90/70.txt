יו"ר מפלגת העבודה ח"ך שמעון פרס אומר בשיחה ל"הארץ " כי יילחם בחירוף - 
נפש נגד כל משמיציו במפלגה , וכי הוא דוחה את הטענה שהוא אשם במצבה הנוכחי . 
לדבריו , עדיין לא נאמרה גם המלה האחרונה באשר למאבק על הנהגת המפלגה . 
פרס רגז אתמול מאוד על הפרסומים שבאו מדיוני ועדת החקירה המפלגתית לבירור 
כישלונותיה של מפלגת העבודה בבחירות לכנסת ולרשויות המקומיות , שבה נחקרו 
בסוף השבוע שעבר הוא ורבין . " מנסים לפעול נגדי בדרכים ושיטות מרושעות 
של דיסאינפורמציה ושקרים . על תוכן עדותי בוועדה ועל האירועים שהיו בה הודלפו 
דברים מגמתיים . לא הואשמתי ולא הותקפתי . העדות שלי נמסרה ברוח טובה , 
ואפילו חילקו לי בוועדה מחמאות על פעולות שעשיתי " , אמר פרס . לדבריו , 
התרעם על דברים שאחד ממשתתפי הוועדה טען כלפיו . " לא הסכמתי להגדרות 
של הנהגה עריצה ששלטה בעת מערכת הבחירות , שאלתי אותם אם הם רואים אותי 
כעריץ והשיבו לי בשלילה . לא שאלו אותי גם כל שאלה על חברת דסימה או על 
קופה ב . כל הדברים שנמסרו הם שקרים כדי לפגוע בי " , התריס פרס , והוסיף : 
" כל ההחלטות אצלנו התקבלו פה אחד . כל מי שהשתתף בקבלת ההחלטות שותף 
לתוצאות שלהן ונושא באחריות . מה זאת אומרת , אם המהלך היה מסתיים בהצלחה 
הרי כולם היו שותפים , ועתה שאנו נמצאים במצב קשה רק אני אשם " . עוד אמר 
פרס כי לא הליכוד יקבע מי יהיה המנהיג של מפלגת העבודה . להלן אמר : " אני 
עדיין לא רואה את תנועת ש"ס ואת המפד"ל מצטרפות לממשלת שמיר . עוד ייתכנו 
הפתעות . יש מאבק אחד והוא מאבק על השלום , ומבחינתי הוא דבר קיומי ביותר . 
יש לזכור שאת פירוק הממשלה גרם הליכוד , ולא אני " . קפידבינבמפלגת העבודה 
מתנהלת פעילות של חוגים שונים להביא תוך חודשיים - שלושה להחלטה במוסדותיה 
על אופי בחירת היו"ר והמועמד לתפקיד ראש הממשלה , כשהכוונה היא להנהיג שיטת 
" פריימריס " . אתמול נודע כי המזכ"ל ח"ך מיכה חריש החליט שהוועידה הנבחרת 
החדשה של המפלגה תתקיים במאי 1991 , ובמועד זה יתקיימו הבחירות החדשות לתפקיד 
יו"ר המפלגה . ח"ך גד יעקבי פנה אתמול לחריש ותבע שהמפלגה תקבל החלטות על 
הדרך לבחירת המועמד לראשות הממשלה על - ידי כלל חברי המפלגה , ואם זה יהיה 
בלתי - אפשרי כי אז בבחירה אישית וחשאית בוועידה , וזאת כבר בעתיד הקרוב , 
כדי ליצור בסיס למפנה במעמדה של המפלגה בציבור . מקורבי רבין ופרס ממשיכים 
בינתיים בגיוס תומכים מקרב חברי לשכת המפלגה והמרכז . אישים מרכזיים במחנה 
פרס החלו לארגן ברחבי הארץ אספות תמיכה בעדו , ונגד " הפעילות החתרנית 
של רבין " . בלשכתו של רבין בתל - אביב נפגשו אתמול מספר פעילים מרכזיים 
מחוגים שונים במפלגת העבודה , כדי לתכנן את הדרך להביא להדחתו של פרס מההנהגה . 
במפלגה הוסיפה להישמע הטענה שאם יתקיים מו"ם עם הליכוד להרכבת ממשלת אחדות , 
אסור שפרס יוביל את המהלך , בגלל חוסר האמון כלפיו בליכוד , והתפקיד חייב 
להיות בידיו של רבין , כמי שהאמין עד היום ביכולתה של ממשלת האחדות להביא 
לקידום בתהליך השלום . 
