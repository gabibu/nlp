מבקרת המדינה מרים בן - פורת חוקרת את העברת הכספים מרשויות מקומיות למוסדות 
ייחודיים . עם הגישה אתמול את דו"ח מבקר המדינה מס 04 הודיעה בן - פורת 
כי היא מנצלת את סמכותה על פי סעיף 62 לחוק מבקר המדינה , וכי תפעל בעניין 
הכספים הייחודיים כוועדת חקירה . מתוקף סעיף זה יש לה סמכות לזמן ולחקור 
עדים . המבקרת הודיעה כי אמנם " לא תהפוך למשטרה , אך תחקור את הנושא בצורה 
מדוקדקת " . היא מסרה כי חקירת העניין נמצאת בעיצומה , ולאור תוצאותיה תשקול 
את המשך דרכה בפרשה , ובכלל זה פרסום דו"ח מיוחד בנושא הכספים הייחודיים . 
מעריכים שהמבקרת תבדוק גם את נושא העברת הכספים הייחודיים למוסדות דת שאושרה 
על - ידי הכנסת . בן - פורת אמרה אתמול כי העברת הכספים הייחודיים היא " תופעה 
ההולכת ומחריפה וחוזרת על עצמה . אין זו הקופה האישית של אנשי הציבור , 
ואני ממשיכה לעקוב ביתר - שאת אחר נושא זה " . בן - פורת הטעימה ואמרה שכדי 
להגיע לאמת דרושה חקירה באמצעים יוצאי דופן ; יש לבדוק למי מועברים הכספים , 
האם הגופים אכן קיימים , ואיזה שימוש נעשה בכסף . קפידבינבהתייחסה לנושא 
המינויים הפוליטיים אמרה מבקרת המדינה כי מדובר בנגע מר בגוף החברה . " המינויים 
חייבים להיות ענייניים , ולא פוליטיים " , קבעה . היא הביעה קורת - רוח 
מהצעת החוק בדבר הגבלה של מינויים פוליטיים הנדונה כעת בכנסת . היא הדגישה 
את הצורך שלא לחרוג מסמכויות , ולשמור על כללי מנהל תקינים . בן - פורת 
ציינה כי קשה לה לומר שנגע המינויים הפוליטיים פחת , וייתכן שלאחר בדיקה 
וחקירה יתברר כי הנגע אף החריף . היא ציינה כי יש צורך בשינוי נורמות בציבור , 
וכי כלי התקשורת הם הנשק החשוב ביותר של המדינה המעכב אחר נושא המינויים 
הפוליטיים , אך אין בכך די . קפידבינהמבקרת התעכבה גם על נושא הבזבזנות 
של כספי ציבור , לעתים מתוך רשלנות והעדפה בלתי - תקינה . אין להצדיק התקדמות 
להשגת מטרות מידיות וראוותניות , קבעה . " חברות ממשלתיות אחדות נוטות 
להראות הצלחות בזמן קצר ולא להשקיע בטווח ארוך , שכן בהשקעה לטווח ארוך , 
מי שיקטוף את הפירות לא יהיה בהכרח מי שזרע . דווקא בממשלה , ואלה שעומדים 
בראש הסולם , מחויבים להתעלם משיקולים ראוותניים ולהתעלות , ולשאוף לכך 
שמה שהם עושים יביא פירות לאורך זמן . זאת גם אם צעדיהם יתקבלו באי - פופולאריות . 
לפעמים מוצאת הביקורת שההתמודדות לצרכי שעה תובעת משאבים רבים , ותיקון 
התקלה מגדיל את ההוצאה " , הטעימה מבקרת המדינה . המבקרת מסרה כי שלושה מקרים 
הנוגעים לתקלות מסוג זה העבירה לבחינת היועץ המשפטי לממשלה , כדי שיבדוק 
אם יש מקום להגיש כנגד האחראים כתב - אישום . אשר לפרסום שמות מבוקרים בדו"ח 
המבקר , טענה כי איננה בית - משפט . עם זאת , בדו"ח שפורסם אתמול הובא 
שמו של מבוקר , וכך יהיה גם בדו"ח הקרוב , בנושא ההתאחדות לכדורגל . ולעניין 
אחר , המבקרת סירבה בשלב זה להיכנס לפרטים בנושא ההסכמים הקואליציוניים 
שנערכו בין מפלגות . היא ציינה כי היא מקבלת את החלטת בג"ץ לפרסמם ברבים 
בעת הרכבת הממשלה . קפידבינמנכ"ל משרד הכלכלה והתכנון , יחזקאל הרמלך , 
אומר כי במקרים רבים אנו עדים לאדישות כלפי תיקון הליקויים . הרמלך , 
שמשרדו מופקד על מעקב אחר הליקויים המתגלים בדו"ח מבקר המדינה ויישום ההמלצות , 
אומר כי תמונה עצובה היא בחיים הציבוריים , שרק יום אחד בשנה מאיר הזרקור 
על הליקויים . הרמלך מסר כי במשרדו גובשה הצעה לפיה שר האוצר , על פי המלצת 
שר הכלכלה והתכנון , יוסמך לנקוט סנקציות תקציביות , אם נוכח לדעת כי ליקוי 
שהצביע עליו מבקר המדינה לא תוקן במידה סבירה , ואי תיקונו גורם נזק או 
פוגע ביעילות המנהל והמשק הציבוריים . הרמלך הזכיר את החלטת הממשלה משנת 
08 , על פיה מותר לכל שר לדווח , בעת הדיון על התקציב בכנסת , על הצעדים 
שננקטו לתיקון ליקויים שאותם מצא מבקר המדינה במשרדו . מהשוואת נתוני המעקב 
של אגף הפיקוח הכללי במשרד הכלכלה והתכנון לדו"חות מבקר המדינה שפורסמו בשנתיים 
האחרונות , התברר כי חל שיפור קל בקבוצת הליקויים שתיקונם הסתיים , או 
שנמצאים בתהליך מתקדם של תיקון . שיעור הליקויים בקבוצה זו עלה מ%63 לפני 
שנתיים ל%34 בדו"ח שפורסם אשתקד . באשר לליקויים שטרם הוחל בתיקונם , קיימת 
ירידה מ%55 בדו"ח שפורסם לפני שנתיים ל%54 בדו"ח שפורסם אשתקד . ועדת השרים 
לענייני תיאום ומנהל בראשות שר הכלכלה והתכנון התכנסה השנה פעמים אחדות לצורך 
קבלת החלטות ושמיעת דיווחים המתייחסים לדו"חות וביקורת . הרמלך ציין כי 
המנהלים הכלליים של משרדי הממשלה מוזמנים לוועדת השרים כדי לדווח לה על הצעדים 
הננקטים לתיקון ליקויים שתנגלו במשרדיהם . הרמלך ציין עוד כי דו"ח מבקר המדינה 
הנוכחי מביא ממצאים חמורים המתייחסים להתקשרויות בלא מכרז מצד גופים ממשלתיים . 
במשרד הכלכלה והתכנון מגבשים בימים אלה כללים שעניינם חיוב גופים ציבוריים 
במכרז . קפידבינסיעת שינוי מגישה הצעה דחופה לסדר יומה של הכנסת בנושא דו " ח 
מבקרת המדינה , וקוראת לכנסת לפעול כמוסד מחוקק לתיקון הפגמים שנחשפו . 
שינוי מביעה את הערכתה לפועלה של מבקרת המדינה , ולניסיונותיה לשפר את איכות 
החיים הפוליטיים . יו"ר סיעת שינוי , ח"ך אמנון רובינשטיין , הביע תקווה 
שוועדת החקירה בעניין הכספים הייחודיים עליה החליטה המבקרת " תשים קץ לתופעה 
מחפירה ומבישה זו " . לדעת ח"ך רובינשטיין , התרופות לחוליים שעליהם הצביעה 
המבקרת מצויות בין השאר גם בחקיקה של הכנסת , והוא מקווה כי כשם שהתקבלה 
הצעתו להגבלת התרומות למפלגות על - ידי יחידים יוזמה עליה בירכה המבקרת 
כך תתקבלנה יוזמות נוספות של סיעת שינוי , כמו איסור הקצאת כספים ייחודיים 
למפלגות ומקורביהן , הגבלה דראסטית של מינויים פוליטיים והעמדה לדין של 
שוטרים הפוגעים בעצירים . סיעת שינוי תובעת מראש הממשלה לדאוג לתיקון הפגם 
העיקרי שעליו הצביעה המבקרת , והוא העדר תכנון לטווח ארוך בנושאים חיוניים . 
תכנון כזה חשוב במיוחד עתה , כאשר ישראל עומדת בפני משימה היסטורית בעלת 
חשיבות עליונה של קליטת עלייה . 
