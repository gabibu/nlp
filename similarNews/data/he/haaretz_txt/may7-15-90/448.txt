רשת חנויות סטימצקי תחל לשווק , החל מיום ראשון הקרוב , גם את השבועון 
הכלל - אירופי החדש שאותו מוציא איל העיתונות היהודי רוברט מקסוול שגם ישמש 
כעורכו האחראי . השבועון , שיימכר בלונדון בחצי לירה שטרלינג , יימכר 
בישראל תמורת 5 . 3 שקלים . השבועון החדש , שיודפס בבריטניה מידי יום ששי , 
יופץ לכל מדינות אירופה . זאת , במסגרת יוזמתו של מקסוול לענות על דרישות 
השוק שימנה לקראת 2991 526 מיליון צרכנים וכן על רקע נפילת החומות בין מערב 
למזרח אירופה . רשת סטימצקי המשווקת מאות פרסומים זרים שבועונים , מגזינים 
ועיתונים יומיים מפיצה בישראל גם את " דיילי מירור " ו"סאנדיי טיימס " 
שבשליטת מקסוול . מנכ"ל החברה , ערי סטימצקי , אינו חושש שהפצת העיתון 
החדש תבוא על חשבון העיתונים הנוספים המופצים על ידו בשפה האנגלית בישראל . 
" יש כיום עניין אדיר בכל מה שקורה באירופה לקראת 2991 והעיתון החדש לא 
יהיה על חשבון אף עיתון אחר , ובוודאי שלא על חשבון הטיימס או הניוזוויק " . 
סטימצקי הגביר בחודשים האחרונים את מעורבותו בהפצת עיתונים זרים בישראל . 
לפני כחודשיים החל להדפיס בישראל מהדורה מתורגמת בעברית של מגזין האופנה 
" בורדה " שעד כה נמכר בישראל בשפה הגרמנית . לדברי הארי סטימצקי , מאז 
החל בשיווק המהדורה העברית של המגזין , הוכפלה תפוצתו בישראל . בעלי המגזין , 
משפחת בורדה , הנחשבים כאלי עיתונות בגרמניה ( מחזיקים % 04 מ"דר שפיגל " ) 
מגלים עניין רב בנעשה בישראל . הם מממנים את בית - הספר לתקשורת שליד האוניברסיטה 
העברית , ומשתתפים בקורס לעיתונות וטלוויזיה שמקיים חיים יבין . 
