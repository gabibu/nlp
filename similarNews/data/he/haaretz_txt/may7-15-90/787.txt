( ע ) . עד סוף הקיץ ייחתם הסכם לשיתוף פעולה מדעי בין האקדמיה הסובייטית 
למדעים לבין משרד המדע והטכנולוגיה של ישראל . על כך מסרו אתמול חברי המשלחת 
של האקדמיה הסובייטית למדעים , בביקור שערכו באוניברסיטת בן גוריון בנגב . 
פרוף איגור מאקארוב , מזכ"ל האקדמיה האקדמיה הסובייטית למדעים , והפרופסורים 
ראם פטרוב ורשיד מוחוטינוב , שוהים מזה שבוע בישראל . מאקארוב ופטרוב הם 
בדרג של שרים בברית המועצות . מאקארוב מכהן גם כסגן ראשון לנשיא בריה"ם , 
גורבצוב . במהלך ביקורם הם אמרו ששיתוף הפעולה בין שתי המדינות יכול להוביל 
לקשרים רחבים יותר בין שני העמים ולשיתוף פעולה פוליטי . ביקורם בישראל הוא 
ביקור גומלין על ביקורה בינואר של משלחת מדענים ישראלים בברית המועצות , 
בראשותו של שר המדע והטכנולוגיה דאז , ח"ך עזר וייצמן . הביקור הנוכחי 
נועד להכין את ביקורו המתוכנן בישראל של נשיא האקדמיה הסובייטית למדעים , 
הפרופסור גורי מרצוק , שיחתום כנראה על הסכם שיתוף הפעולה של האקדמיה 
עם משרד המדע . בפגישה עם אברהם טמיר , רקטור האוניברסיטה , אמר מאקארוב 
שמשלחתו מצאה בישראל " חברה שספגה תרבויות שונות . התרשמנו במיוחד מזה 
שיש כאן מסגד ליד בית כנסת ולא רחוק מהם גם כנסייה " . פרופסור מאקארוב 
אמר שבשבוע האחרון הם נפגשו עם ראשי המדינה בישראל , אך המפגשים המרגשים 
ביותר היו להם עם מדענים ובעיקר עם עמיתיהם בעבר , שעלו מברית המועצות 
לישראל . 
