ניצחון מפלגת " הקהילה הדמוקרטית הקרואטית " בסיבוב השני של הבחירות , 
שבא לאחר ניצחון " האופוזיציה הדמוקרטית המאוחדת " בסלובניה הסמוכה , 
קירב את סכנת התפוררותה של יוגוסלוויה לאורך קווי שבר לאומיים , כלכליים 
ואידאולוגיים . מבחינות רבות חדלה כבר יוגוסלוויה פדרציה של שש רפובליקות 
ושני אזורים אוטונומיים לתפקד כמדינה אחת . יחד עם זאת , קיימים עדיין 
גורמים , ביניהם חדשים , המחזיקים ביחד את הפדרציה , אך אין לדעת אם יגברו 
על הכוחות המפרידים . כ2 מיליון תושביה הקתוליים של סלובניה ושלושה מיליון 
תושבי קרואטיה השכנה , שגם הם קתולים , טוענים , ובצדק , שהממשלה הפדראלית 
מנצלת אותם למימון פיתוח " המחצית הענייה " של המדינה . הניגודים האתניים 
והחברתיים העמוקים גברו במלחמת העולם השנייה , כאשר בקרואטיה קמה מדינת - 
חסות נאצית שרצחה מאות אלפי סרבים , יהודים וצוענים . כל עוד היה המרשאל 
טיטו בחיים הוא שימש סמל לאותם הקרואטים שלחמו בנאצים , וידו החזקה ריסנה 
את כוחות הפירוד . מותו ב08 אירע בו - זמנית עם האטת הצמיחה הכלכלית המהירה 
שבעבר ריככה את הניגודים החריפים בין הרפובליקות המערביות העשירות , בעלות 
מסורת אוסטרו - הונגרית , לבין הרפובליקות המזרחיות העניות בעלות מסורת 
פראבוסלווית או מוסלמית . על רקע זה צמחו לאחרונה בסלובניה ובקרואטיה התנועות 
הליברליות הלאומניות , בעוד בסרביה קם סלובודן מילוסביץ , מנהיג לאומני 
קומוניסטי שמנסה לחזק מרות סרבית בפדרציה כולה . כך נוצרה חפיפה בין הניגודים 
הלאומיים והניגודים הפוליטיים - מפלגתיים , שבאה לידי ביטוי עתה עם ניצחון 
של הלאומנים האנטי - קומוניסטיים בסלובניה ובקרואטיה . נגד הפירוד פועלים 
עדיין הצבא ; החששות שהתעוררו לאחרונה מתחיית הפאשיזם בסלובניה ובקרואטיה ; 
והליברליזציה הכלכלית של יוגוסלוויה כולה , אותה מנסה לקדם אנטה מרקוביץ , 
קרואטי המשמש ראש ממשלתה הפדראלית של יוגוסלוויה . 
