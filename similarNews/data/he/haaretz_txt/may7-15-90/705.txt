לאחר שנכשלו המאמצים הרבים לשכנע את גורמי הביטחון בצורך לתאם את משמרת המחאה 
של שלום - עכשיו , שתיערך באלקנה ביום א , החליטה התנועה לפנות הבוקר לבג"ץ . 
בפנייה לבג"ץ תבקש שלום - עכשיו כי יורה לשר הביטחון ולאלוף פיקוד המרכז 
לא לחסום את דרכם של פעילי התנועה , בבואם למשמרת המחאה . שלום - עכשיו 
" מביעה פליאה על כך שלא נלמד הלקח מעתירתה הקודמת לצו כזה בעניין משמרת 
המחאה שקיימה התנועה בקבר - יוסף בשכם " . בעתירה בשבוע שעבר הטיל בג"ץ מגבלה 
על מספר המתנחלים שהורשו להשתתף בטקס , במסגרת הצעת פשרה שהביא לצדדים , 
וחייב את צה"ל לאפשר הבעת דעה נוגדת לזו של משתתפי הטקס , באותו מקום עצמו . 
לדברי שלום - עכשיו , מגבלה כזאת לא הופעלה מעולם על - ידי צה"ל נגד המתנחלים 
בשטחים , אלא רק נגד מפגינים בעלי דעה מנוגדת . שלום - עכשיו מוחה על כך 
שהטקס באלקנה נערך בחסות ממלכתית נשיא המדינה , חיים הרצוג , אמור להשתתף 
בו . בפניות ללשכתו של הנשיא , ניסו אנשי התנועה לשכנע את הרצוג לבטל את 
השתתפותו בטקס . בין השאר הם הביעו פליאה על כך שנשיא המדינה לא ראה לנכון 
להגיב , עד עתה , על פעילות הממשלה בבית ברובע הנוצרי בעיר העתיקה . בפנייה 
אל לשכת הרצוג הובהר , כי התנועה לא תפגין נגד הנשיא אלא תתמקד בנזק שגורמות 
ההתנחלויות לישראל . כמו כן נאמר לאנשי הלשכה , כי לא שמו ולא תפקידו של 
הנשיא יוזכרו במודעות שתפרסם שלום - עכשיו לקראת המחאה באלקנה . בתנועה מצפים 
למאות משתתפים במשמרת ביום א . בין השאר , מקווים בשלום - עכשיו להשתתפות 
של קבוצת עולים רוסים , שישאו שלטים ברוסית נגד ההתנחלויות . במכתב שנשלח 
אתמול לרמטכ"ל , דן שומרון , אומרת שלום - עכשיו כי גורמי ביטחון הבהירו 
בשנים האחרונות שבעיית הביטחון היחידה הקשורה להפגנות התנועה בשטחים נובעת 
מאלימות של מתנחלים . 
