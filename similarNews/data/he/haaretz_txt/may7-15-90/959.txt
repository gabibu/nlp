התנועה האיסלאמית זכתה במספר הקולות הרב ביותר בבחירות לוועדות האיסלאמיות 
שהתקיימו בערים המעורבות ביום שבת . בעכו וברמלה נבחרו לוועדות רק חברי 
התנועה האיסלאמית . בלוד נבחרו חמישה מועמדים החברים בתנועה האיסלאמית , 
שלושה נבחרים נוספים אינם חברים בה , אך מזוהים עם רעיונותיה , ורק מועמד 
אחד הוא עצמאי . ביפו לא זכה אף חבר מן התנועה האיסלאמית להיבחר לוועדה . 
כאן התקיימו הבחירות בפעם השנייה , ושמונת חברי המועצה הקודמת נבחרו שנית . 
מארגני הבחירות הביעו שביעות רצון משיעור ההצבעה . מנתונים שמסרו עולה כי 
בעכו הצביעו 058 , 3 מתוך כ002 , 4 מוסלמים בעלי זכות בחירה , בלוד השתתפו 
556 , 1 בוחרים מתוך כ000 , 3 , ברמלה הצביעו 028 , 1 מתוך כ005 , 2 וביפו 
052 , 1 מתוך כ000 , 2 פוטנציאליים . גורמים בממסד גורסים שהמספרים מוגזמים . 
הוועדה המארגנת את הבחירות בעכו סירבה למסור נתונים לגבי מספר הקולות בהם 
זכה כל אחד מן המועמדים . עתה יתכנסו הוועדות שנבחרו למשך שנתיים , ויבחרו 
בתוכן את יושב הראש , סגנו ובעלי תפקידים נוספים . בכוונתן לקרוא לממשלה 
להכיר בהן כגוף נבחר של הציבור הערבי , במקום ועד הנאמנים , ולדרוש העברת 
תקציבים . הוועדה האיסלאמית הקודמת בעכו היתה בקשר עם חברי כנסת מן השמאל , 
במטרה לשנות את חוק מינוי ועד הנאמנים , לחוק בחירת ועד הנאמנים . הממסד , 
במיוחד משרד הדתות , האוצר והביטוח הלאומי , מסתייג מן הגוף הנבחר . 
הוועדה האיסלאמית ביפו לא זכתה לשיתוף פעולה מצדו . בימים האחרונים אף מונה 
ועד נאמנים חדש על ענייני הוואקף האיסלאמי ביפו , המונה ארבעה יהודים ושני 
ערבים , שאינם מתגוררים ביפו . יוסף ריחן , שנבחר לוועדה האיסלאמית ביפו , 
מחה על המינוי . לדבריו מהווה החלטה זו " השפלה חמורה מאוד למוסלמים ביפו " , 
והיא נידונה מראש לכישלון , שכן הממונים לא יזכו לשיתוף פעולה מצד התושבים . 
