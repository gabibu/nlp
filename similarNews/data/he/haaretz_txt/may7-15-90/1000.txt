שר החוץ של גואטמאלה , אריאל ריוורה ארייס , הגיע אתמול לביקור רשמי בישראל 
כאורחו של שר החוץ משה ארנס . ארייס יתקבל לפגישות אצל נשיא המדינה , ראש 
הממשלה , שר החוץ ויו"ר הכנסת . עם הגיעו לארץ אמר האורח כי ארצו מוכנה 
לתרום מניסיונה בהשכנת שלום במרכז אמריקה למאמצי השלום במזרח התיכון . גורמים 
בשגרירות גואטמאלה אמרו כי בשיחותיו יעסוק ארייס רק בנושאים אזרחיים ולא 
יקיים מגעים על רכש צבאי . בסוף השנה יתקיימו בגואטמאלה בחירות כלליות . 
האורח התקבל בנמל התעופה על - ידי שר החוץ משה ארנס . ארייס עמד על חשיבות 
ביקורו כאן , הפותח דף חדש ביחסים הטובים בין שתי המדינות במטרה להדק את 
שיתוף הפעולה בתחום הכלכלי . שגריר ישראל בגואטמאלה - סיטי , זק דקל , 
שהיה בין מקבלי פניו של שר החוץ האורח , אמר שב - 03 השנים האחרונות אירחה 
ישראל 002 , 1 משתלמים מגואטמאלה , וזהו המספר הגדול ביותר מבין מדינות 
מרכז אמריקה . לדבריו , זהו סיוע חשוב עבור גואטמאלה . השר ארנס ציין שהקשרים 
הטובים עם גואטמאלה החלו עוד ב74 , וביקור זה של שר החוץ של גואטמאלה יאפשר 
התפתחות בקשרים אלה בתחומים נוספים . האורח ייפגש גם עם ראש הממשלה יצחק 
שמיר , יתקבל אצל הנשיא ויסייר במכונים למחקר חקלאי , בקיבוצים ובמושבים , 
במקומות הקדושים לנצרות , ביד - ושם ובבית התפוצות . אתו הגיעו סגן שר 
החוץ של גואטמאלה , סגן שר הכלכלה ושגרירת גואטמאלה ליד המוסדות הבין - 
לאומיים והאו"ם . 
