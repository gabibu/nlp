אוניברסיטת חיפה גיבשה בימים אלה תוכנית לימודים חדשנית , שתאפשר השכלה 
גבוהה לכל בעלי תעודות בגרות תקינות , החפצים בלימודים אקדמים . הלימודים 
יפתחו בשנת תשנ"א ( אוקטובר 0991 ) במסלולים משולבים עם האוניברסיטה הפתוחה , 
במכללות האזוריות הקשורות באוניברסיטת חיפה : במכללות תל - חי , עמק - 
יזרעאל והגליל המערבי . אוניברסיטת חיפה החליטה להנהיג את התוכנית לאור העובדה 
כי בכל שנה , נדחים כ000 , 7 סטודנטים החפצים ללמוד , ולא עוברים את מחסום 
הקבלה לאוניברסיטאות , לפי ציוני הבגרות , ולפי השגיהם במבחן הפסיכומטרי . 
פרוף עוזר שילד מאוניברסיטת חיפה ציין כי בין 52 עד 03 אחוז מכלל המועמדים 
ללימודי שנה א נדחים , ואינם מקבלים את ההזדמנות להתמודד עם הדרישות של 
לימודים אקדמיים . לדבריו , החלטת אוניברסיטת חיפה להעניק השכלה גבוהה 
לכל בעל תעודת בגרות תקינה , מעניקה תשובה לבעיה חברתית , שזכתה לאחרונה 
בתשומת לב ציבורית . עוד אמר שילד כי תואר ראשון הפך כיום לכרטיס כניסה לרוב 
המשרות המבוקשות בחברה הישראלית , ולגבי רוב הסטודנטים , תואר ראשון מקביל 
למה שהוותה תעודת הבגרות לפני 04 שנה . פתיחת המסלולים המשולבים במכללות 
האיזוריוית , תאפשר לדבריו , לכל צעיר בעל תעודת בגרות להתחיל את לימודיו 
במסלול משולב באחת המכללות , ולסיים את הלימודים באוניברסיטת חיפה , או 
באוניברסיטה הפתוחה בהתאם להשגיו בלימודים . " אנו סבורים כי מצויינות 
מוגדרת על - פי רמת היציאה מהמערכת , ולא לפי הכניסה אליה , והשגיות תיקבע 
בעצם הלימודים האקדמיים . פרוף גבי בן - דור , רקטור האוניברסיטה אמר כי 
התוכנית החדשה עונה על משימה לאומית לפזר סטודנטים ועולים חדשים ללימודים , 
לפחות במשך שנתיים , במכללות האיזוריות . " העיירות בסביבה תרתמנה ללא 
ספק לסייע בדיור לסטודנטים " , הוסיף בן - דור . " כך , בלי תוספת משאבים 
יווצרו בעתיד הלא רחוק מקומות עבודה לסגל צעיר " , הסביר . הנשיא והרקטור 
ציינו שהתוכנית זוכה לתמיכה ולהערכה מטעם המועצה להשכלה גבוהה , והוועדה 
לתכנון ולתקצוב . 
