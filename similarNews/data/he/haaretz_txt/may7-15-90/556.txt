אמריקאית ממוצא סיני נהפך לרב מכר בארצות הברית יש בו סגולות שלא יוכלו 
לבטל גם אניני - טעם . את העולם המורכב והעדין שטוותה המחברת מאכלסות ארבע 
אמהות סיניות שהיגרו לארצות הברית לאחר מלחמת העולם השנייה ובנותיהן , ילידות 
היבשת החדשה ואזרחיות אמריקאיות למהדרין . מבעד לזיכרונות הילדות ולפרטי 
היום - יום מתגלה המאבק המעיק , חוצה יבשות וזמנים , בין אם לבת . ברומאן 
של אמי טאן נאחזות הנשים הסיניות , האמהות שנעקרו משורשיהן , בכל כוחן 
בחוכמת החיים ובזהותן הישנה . ההגירה לארצות הברית , שבה נדונו לחיות בתלישות , 
מאלצת אותן לחנך את בנותיהן להפנים ערכי תרבות שהן חשות זרת ובוז כלפיה . 
וכך , מונעת בכוח התקווה עתיקת היומין כי חיי בנותיהן יהיו טובים משלהן , 
הן משדרות מסר כפול שניסוחו הפשטני הוא בערך : " התעלמי ממני , היי שונה 
ממני , קבלי את העולם החדש והצליחי בכל דרכייך , שכחי את מקורותייך " . 
ובעת ובעונה אחת גם : " זכרי לעולם כי אני חכמה ממך , כל יודעת , לעולם 
אל תתגאי בהשגייך בעולם הזה " . בארבע ואריאציות מינוריות ויפות מאוד , הבנויות 
ממונולוגים מתחלפים של אמהות ובנות , מצליחה טאן להדגים בעמקת את האמביוואלנטיות 
שבמהות יחסי אם - בת ולהיפך . אלה הם קשרים טעונים אהבה וחרון , פחד וזהירות 
בצד תלות וניסיון להשתחרר ממנה . הם מעוצבים כאן באיפוק המאפשר לקורא חוויה 
עזה מאוד לפרקים . ינג ינג סט . קליר , סינית שנישאה לאמריקאי , אומרת 
בלשונה הפשוטה על בתה שנולדה בשנת הנמר : " היא תילחם בי , כי זה טבעם 
של שני נמרים . אבל אני אנצח ואתן לה את הנשמה שלי , כי כך אוהבת אם את 
בתה " ( עם 732 ) . מעידה אחת עיקרית ישנה כאן : הסיום , שבו חוזרת 
המספרת לביקור בסין ופוגשת את אחיותיה למחצה שאבדו בעת המלחמה בין סין ליפן . 
זהו סיום שיש בו אופטימיות קיטשית ( מסתברת בחיים אך לוקה בפשטנות כשהיא 
מעוצבת בספרות ) . מלבד התיאור המוכר מאוד של אמהות שלא נותרו בידיהן ביטויים 
אחרים לאהבה אלא האוכל , נרמזת ב"חוג בנות המזל " גם פרשנות עמוקה לביטוייו 
של הקרב סביב המטבח : הבישול הוא הנשק האחרון שנותר בידי האמהות התלושות 
שאינן יכולות לבטא את ערכן אחרת . השימוש במונולוגים מאפשר למחברת להעניק 
לדמויות ממדים אחדים . כל דמות מתייחסת במונולוג שלה גם לאחרות , מאירה 
אותה בדרך מורכבת ואירונית . זו אחת הדרכים שבאמצעותן נמלטת אמי טאן ממלכודת 
הפשטנות . שפי פז , שתירגמה את הרומאן לעברית , השכילה למצוא פתרונות לשוניים 
לסגנונות דיבור אחדים ; לשון הדיבור ומבנה המשפט הם אחת הדרכים לאפיין את 
הדמות . הפער בין הדורות נחשף גם בהבדלים שביחס לשפה . אמנם אין נחמה גמורה 
בכך שמתברר שיחסי אמהות - בנות הם עניין סבוך גם בתרבויות רחוקות , אבל 
מידה מסוימת של קתרזיס הנובע מטיב המימוש הספרותי של הקונפליקטים הוא , 
אולי , ההוכחה הטובה ביותר להישגה של אמי טאן . קפתרשבוקפתרביקקפתראותוסף 
הסיפורים , פרי עטו של חתן פרס נובל לספרות ( 2691 ) , מצייר בעיקר יחסים 
בין יהודים לגויים ביוגוסלאוויה . עמדת המוצא הרגשית של אנדריץ היא אשמה 
ובושה הגורמות לו לתאר מצבים אכזריים וקשים לעתים . כך בנובלה הפותחת , 
" מסבאת טיטניק " , שבה נבנה הקונפליקט הדרמטי ממפגש בין יהודי עלוב בעל 
מסבאה לבין גוי דחוי ומושפל , עלוב עוד יותר : " בטח , את זה השאירו 
לי . זה מה שנפל בחלקי " , חושב במרירות סטייאן קוביץ , שליח האוסטשה , 
כשהיהודי שמולו אינו מממש את תדמית העלוקה שעליה סיפרו לו ( " לא כרס 
ולא שרשרת זהב . . . אין כל זכר ליהודי העשיר והמחוצף שחלם עליו ושבעצם 
הופעתו היה עשוי לגרותו ולהפיח בו אומץ " ( עם 53 ) . אז מבטא קוביץ 
את שנאתו למין האנושי במעשה רצח אכזרי . רגשי נחיתות ורצון להשתייך הם שמניעים 
גם נער מסארייבו להצטרף לעדת פורעים בנערים יהודיים . כשלונו בעיני חבריו 
מעסיק אותו ימים רבים , יותר משמטרידה אותו אי פעם מצוקת האשמה על האלימות 
כלפי חפים מפשע . באחדים מהסיפורים ישנם רגעים של עוצמה המזכירים את סיפוריו 
הקצרים של באבל . העולם היצרי הנרמז מבעד לעובדות המסופרות בפשטות לכאורה 
מעניק להם כוח שהולך ומצטבר ככל שממשיכים לקרוא . " חלום ומציאות מתחת לשיח " , 
הסיפור שהוסיפה המתרגמת לקובץ ( שערך ראדיוויה קונסטרנטינוביץ , פרופסור 
לספרות באוניברסיטת בלגראד ) , מזכיר בעלילתו את " כינורו של רוטשילד " 
של צכוב , אך נופל ממנו בעוצמתו . ההרגשה שהקורא נשאר אתה עם סיום הקובץ 
היא של מפגש עם סיפורים יפים , כתובים היטב , אך נעדרים חידוש . עוצמתם 
נופלת מיצירותיהם של סופרים גדולים שבהם נזכרים בשעת הקריאה . קפתרשבוקפתרביקקפתראותובבי 
המוסיקה קוראי עברית נאלצו עד כה להסתפק בספרו הרציני של אלברט שוויצר על 
באך . אלה יוכלו למצוא עניין רב בספרו של בויד . יותר ממאה שנה משמשים 
שלושה הכרכים של פיליף שיטה ( שלא תורגמו לעברית ) מקור וקנה מידה לפרשנות 
יצירת באך , ולכן מסביר בויד במבוא לספרו את עמדתו ואת הקושי שבהתמודדות 
עם מה שמכונה " תדמית שיטה " של באך . הוא מזכיר כי מחקרו של שיטה קבע 
ליצירות באך כרונולוגיה שהתבססה על סוגי נייר , חתימות מים וקליגראפיה , 
ומסכם כי תדמית שיטה הציגה את באך כלותרני אדוק שחייו ואמנותו הוקדשו כולם 
לשיפור המוסיקה הכנסייתית . תדמית זו מאיר בויד בספק זהיר . הוא מצהיר 
כי בכוונתו להציג בספרו " דיווח בהיר ככל האפשר על חיי באך ויצירותיו לאור 
הידע הקיים " . כך הוא מנמק את ההימנעות מהפרדה בין חיי המלחין ויצירותיו . 
את מחקרו אירגן בויד באופן שיוכיח את קיומו של קשר ייחודי בין המוסיקה של 
באך לבין הנסיבות שבהן נכתבה . שני הפרקים הראשונים בספרו הם ביוגרפיים מעיקרם 
ושני האחרונים עוסקים בפרשנות : הפרקים האחרים משלבים חומר ביוגרפי ודיון 
במוסיקה . בפרקים הביוגרפיים שלו מקדיש בויד מקום רב לתיאור המחלוקות בין 
באך לבין הכנסייה ומצייר בהיסוס מסוים את הלהט הרומנטי שהניע את הקומפוזיטור 
ליצור . והנה , במקום שיכול בויד לתת את הטעם העיקרי לספרו אינטרפרטציה 
אישית ליצירות באך הוא מסתפק בעיקר בציטוט פירושים של אחרים . את פירושיו 
שלו נועזים עד כדי אבסורד לפעמים הוא מבליע במשפט קצר , בסיומי הפרקים 
בדרך כלל . הדוגמה החריפה ביותר לדרכו הפרשנית היא הערכתו ל"מתיאוס פסיון " 
( שהמתרגם כינה אותו כאן " פסיון מתי " ) . בויד מצטט את הדיעות הרווחות 
על הפסיון , המייחסות לו שיאים דרמטיים . הוא מזכיר את דבריו של הוברט 
פארי שתיאר את היצירה כ"דוגמה העשירה והאצילה ביותר שבנמצא של מוסיקה אדוקה " 
ואז מוסיף את תרומתו שלו : " הישגו העליון של באך הוא גם יצירה בעלת אנושיות 
עמוקה , ויצירת המופת הדרמטית האדירה ביותר לפני ה - של ואגנר " . טענה זו , 
המסיימת את הפרק השמיני ( עם 451 ) אינה מובנת מאליה כלל ועיקר ובויד 
משאיר אותה ללא הסבר . מה עם האופרות של מוצרט ? תוהה הקורא המבוהל , 
שלא לדבר על כך שנקודות הדמיון בין ה"פסיון " של באך לבין קטעי " פסיון " 
שב - תובעות פירוש ופירוט . גם פרק המתאר את יחסיו של באך עם הבארוק ועם 
התקופה הקלאסית אין כאן וחסרונו בולט מאוד . מאידך גיסא , יתרונותיו הלא - 
מבוטלים של הספר הזה הם בפירוט ההסטורי , בדיון מפורט במרכזית שביצירות 
באך , בתמונות מרשימות . בויד גם מביא רשימה מלאה של כל יצירותיו של באך 
שמתבססת על קטלוג היצירות מאת ו . שמידר ( לייפציג 0591 , מהדורה שלישית 
6691 ) . קפתרשבוקפתרביקקפתראותשרים ושלושה עמודי הביבליוגרפיה המתייחסת 
לגורילות מסוג הם אחד הסימנים החיצוניים לכך שספרה המדהים של פוסי הוא לא 
רק רומאן הרפתקאות אנתרופולוגי מרתק , אלא גם מסמך מדעי לעילא ולעילא . 
שלוש - עשרה שנה בילתה דיאן פוסי בחברת גורילות ענק באפריקה המזרחית וגם 
מי שאין לו עניין ממשי בבעלי חיים יגמע את ספרה משום קסם אישיותה של המחברת 
המתגלה מבעד לחייה וליחסיה עם סביבתה . בהיצמדות למטרה טרנסצנדטאלית ובמאבק 
ללא חת להגשמת משימתה מזכירה פוסי לפעמים ענק פרומתיאי . לפני צאתה למסע 
בחברת הגורילות עברה , למשל , ניתוח מיותר של כריתת תוספתן , על פי דרישת 
ד"ר ליקי , שסייע במימון המשלחת שלה . הוא עצמו הסביר לה , במה שהיא מפרשת 
כגילוי של הומור , כי זוהי אחת מדרכיו לבחון את רצינותו של המועמד למחקר 
כזה . הדברים הללו , המסופרים כלאחר יד במבוא לספרה , מדגימים את מידת 
דבקותה במטרה . " הקבוצות של קאארה לימדו אותי דברים רבים על התנהגותן של 
הגורילות . הן לימדו אותי לקבלן לפי התנאים שלהן , ולא לדחוק בהן אל מעבר 
לגבול הסובלנות שהיו מוכנות לגלות בכל רגע נתון " ( עם 73 ) אומרת פוסי . 
רק מי שעומד מול הלהיטות שלה ( פוסי שילמה בחייה על מחקרה ) יכול להבין 
את עוצמת האיפוק שנדרשה ממנה כדי להתאים את עצמה לתנאיהם . שילוב כזה של 
התאפקות וסטואיות למול תשוקה עזה כל כך לדעת ולראות , עומד ביסוד כוחו של 
הספר המרגש הזה . את איכותו הנדירה יוצר המיזוג של מדע ואנושיות , של ביוגרפיה 
ופילוסופיה בלא הבדחנות המתחנחנת האופיינית , למשל , לדארל בכתביו האחרונים 
( כמו " עטלפים זהובים ויונים וורודות " ) וגם ללא קריצה לקהל הקוראים . 
קפתרשבוקפתרביקקפתראותחרי שמתגברים על העובדה שדווקא כתב עת לאמנות מודפס 
בצניעות , בשחור לבן , אפשר לפנות לדבר המערכת המכריז , בין האשמות כלליות 
כלפי רמת הביקורת בעיתונות הישראלית , על כך ש"אין היום בארץ מערך של כותבים , 
הרואים בביקורת ייעוד רציני ובלעדי ולא עיסוק שולי , נוסף , בין עיסוקיהם " . 
בטענה זו תומך פנחס כהן - גן בסדרת רישומים שאליהן נלוות כותרות פארודיות . 
כהן - גן מביא גם " זיכרונות ואנטי זיכרונות " מביקורת האמנות באמריקה . 
במאמרו " ביקורת כשליחות " מתאר רן שחורי את הקשיים העומדים בפני מבקרי 
האמנות המושגית וגם מצייר ( במלים , רק במלים ) קווים אחדים בהתפתחות 
ביקורת האמנות בארץ . מרים טוביה - בונה מראיינת את יצחק כץ , מבקר שפעל 
בשנות העשרים והשלושים בפלשתינה - א"י , ואילו אבישי אייל מוכיח , ברשימה 
חלקית של מבקרי האמנות בעיתונות היומית בישראל , כי הדברים הלכו והשתפרו 
דווקא מאז הימים ההם . ברשימת המבקרים שאת כישוריהם הוא מונה כאן , ישנם 
בוגרי החוגים לאמנות באוניברסיטאות מכובדות , מורים ואמנים . נאוה סמל מביאה 
ראיון ארוך עם רוברטה סמית , מבקרת האמנות של הניו יורק טיימס , המצהירה 
כי " הביקורת סובלת מכך שאנשים סבורים שכל אחד יכול להיות מבקר " . בראיון 
קצר מצליחה סמל לבטא את יחסה הרציני מאוד של סמית לאמנות בכלל ולציירים בפרט . 
גם אוסוואלדו רומברג התראיין כאן ( יגאל צלמונה מביא קטעים משיחה עם רומברג ) 
. הוא למשל , משיב לשאלה : " מה אתה חושב על ביקורת האמנות המתפרסמת 
במדיה כרגע ? " " אני לא חושב " , אומר רומברג , ואולי באמת זו התשובה 
היחידה המתבקשת . אם אמנם ראוי שכתב עת לאמנות יקדיש את מחציתו לטיבה של 
הביקורת , הרי שחוברת זו אינה מבהירה עניינים עקרוניים בשאלת ביקורת האמנות . 
בחלקו השני של " סטודיו " עוסקים מבקרים ומפרשים בתערוכות וביצירות של 
אמנים עכשוויים ומאירים את עיני הקורא בפרשנות ( בעיקר בשיטה הקלה והעמומה 
של ראיון עם היוצר ) של עבודותיה של עפרה צימבליסטה , פורטרטים של גבי 
קלזמר ורבים אחרים . מעניין במיוחד מאמרה של שלומית שקד " ציור לפני ואחרי 
החומה " שבו היא מתארת בעיקר את עבודותיו של גרהרד ריכטר . טוב היה אילו 
היו מאמרים נוספים ברמתו . 
