" רק קיבוצים ועיירות פיתוח יכולים לתת את הבסיס לקליטה אינטגרטיווית וכוללת 
של העולים ולהוציא את העולה מבידודו החברתי " , טוען פרוף צרלס טפיירו , 
מהמחלקה לסוציולוגיה באוניברסיטה העברית בירושלים . טפיירו ישא דברים 
ברוח זו בכנס ראשי עיירות הפיתוח שיתקיים בסוף השבוע בערד . פרוף טפיירו 
מביא כדוגמא את קליטתן של קבוצות עולים בשנים עברו במגדל - העמק . לדברי 
הפרופסור , התוצאה מקליטת העולים במגדל - העמק היתה תרומה הדדית עצומה , 
הן לעולה והן לעיירה . יחד עם זאת גורס החוקר , כי העלייה תביא לדעיכת 
כל הפרוייקטים החברתיים והכלכליים הקיימים במדינה , לרבות פרו יקט שיקום 
שכונות . פרוף טפיירו טוען כי מענה לבעיות המתעוררות בעיירות פיתוח והקשורות 
ביצירת תשתית תעשייתית , כלכלית וביצירת מקורות תעסוקה , תלוייה אך ורק 
ביכולת המנהיגות המקומית להתעלות , להתאחד ולהעמיד את עיירות הפיתוח כאלטרנטיווה 
עניינית ומתחרה לפיתוח תעשייתי בתל אביב ובחיפה . טפיירו מאשים את ראשי עיירות 
הפיתוח וטוען כי התמריץ היחידי לפיתוח שעודדו היה כח אדם זול יותר . " זו 
חרב פיפיות עליה משלמות העיירות כיום מחיר כפול ומכופל " . ניצול כח אדם 
ותעסוקה ורמת שכר נמוכה חיסלה את התמריץ להשקעה באמצעי ייצור מתוחכמים בערי 
הפיתוח . טפיירו מציע לראשי ערי הפיתוח להתאגד ולהקים חברות פיתוח אזוריות 
שיבטיחו אספקת שירותי מיחשוב , תקשורת , פאקס , ייעוץ ניהולי , שיווקי , 
ובמיסוי . לדעת טפיירו קיימת בעיירות הפיתוח תשתית הדרושה לצמיחה כלכלית 
אך נחוץ תיאום ואיחוד מאמצים והפתרון הוא התארגנות אזורית . בהקשר זה הוא 
גורס כי שיתוף פעולה בין קיבוצים ועיירות הפיתוח יכול לקדם במידה רבה ביסוס 
כלכלי של הפריפריה . 
