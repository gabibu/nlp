המשלחת מאנטיגואה , שהגיעה בתחילת השבוע שעבר כדי לחקור את פרשת העברת הנשק 
לסוחרי הסמים בקולומביה , סיימה את חקירתה ועזבה בסוף השבוע את הארץ . צוות 
החקירה חקר פעמיים את יאיר קליין ונפגש עם גורמים במשרד החוץ ובמשרד הביטחון . 
בשיחות לא רשמיות אמרו החוקרים כי מתגבשת אצלם עמדה כי יאיר קליין אינו 
מעורב בפרשת העברת הנשק לקולומביה , וכי משרד הביטחון הוא שהיה צריך לפקח 
יותר על כל נושא העברת הנשק , בעקבות שליחתו של הקצין הישראלי שליווה את 
משלוח הנשק לאנטיגואה . החוקרים סבורים כי משרד הביטחון לא נקט את כל הצעדים 
הדרושים למנוע הגעתו של נשק ישראלי ליעד בלתי מתוכנן ומאושר . כמו כן חקרו 
אנשי המשלחת את הקצין הישראלי , שליווה את משלוח הנשק לאנטיגואה ואחר כך 
לקולומביה . נודע כי הקצין סירב לומר איזה נשק העביר לידי הקולומביאנים 
ובכל השאלות שנשאל על ידי חוקרי ממשלת אנטיגואה , ענה תשובות שלא השביעו 
את רצונם . מקורות המקורבים ליאיר קליין אמרו כי ממשלת אנטיגואה הציעה ליאיר 
קליין חסינות , אם יהיה מוכן לבוא להעיד באנטיגואה ולמסור דו"ח מפורט בכל 
הקשור למשלוחי נשק . קליין דחה את ההצעה . החוקרים אמורים לכתוב דו"ח על 
חקירתם בישראל ולהעביר אותו לידי הממשלה . מקורות ישראליים מסרו כי הפרשה 
עדיין לא תמה וצפויות הפתעות בכל הקשור לפרשת הנשק בין ישראל , אנטיגואה 
וקולומביה . קפידבינסוכנות הביון האמריקאית , הסי - אי - איי , ידעה על 
הכוונה לפתוח בית ספר לאימונים מיוחדים באנטיגואה ולאמן שם גולים פנמים , 
כחלק מתוכנית חשאית לפלוש לפנמה ולבצע בה הפיכה . את ביה"ס אמור היה להקים 
מנכ"ל חוד החנית , סגן אלוף ( מיל . ) יאיר קליין , אשר אף עסק בסידורים 
האחרונים להקמת ביה"ס . לטענתו של קליין , הפנמים מימנו את קניית הנשק מישראל , 
נשק שהגיע לבסוף לקרטל הסמים בקולומביה . כפי שפורסם בשבוע שעבר , מי 
שיצר את הקשר עם יאיר קליין הוא ריקרדו הררה , הרמטכ"ל לשעבר של צבא פנמה 
ומי שכיהן כשגריר פנמה בישראל והודח , על פי טענתו , על ידי מייק הררי . 
קליין אמר ל"הארץ " כי נפגש כמה פעמים במיאמי עם הררה , ושם תואם על הקמת 
ביה"ס , שבו יתאמנו 005 לוחמים . בסופו של דבר העסקה לא יצאה אל הפועל . 
קפידבינהאזרח הישראלי מוריס צרפתי , אשר שמו שורבב לפרשת העברת הנשק לקולומביה , 
אינו עצור באף מדינה ולמעשה מנהל מו"ם על עסקה מסויימת באחת ממדינות האזור . 
כך נודע אמש ל"הארץ " . מוריס צרפתי , איש עסקים ישראלי בן 14 , תושב 
מיאמי , אינו עצור ואינו מבוקש באף מדינה ונמצא בקשר עם עו"ד יגאל שפירא . 
צרפתי דורש באמצעות עורך דינו , כי העיתון " ידיעות אחרונות " יתנצל ויתן 
לו פיצויים כספיים עקב פרסומים שקשרו אותו לרצח אריק אפק . בסוף השבוע שלח 
עו"ד יגאל שפירא מכתב ל"ידיעות אחרונות " ובו הוא דורש התנצלות וכן פיצויים 
כספיים בשם מרשו מוריס צרפתי . כזכור , גם יאיר קליין הגיש תביעה נגד " ידיעות 
אחרונות " והכתב רון בן ישי , בעקבות הפרסומים עליו בפרשת אימון סוחרי 
הסמים בקולומביה . ב71 בחודש זה אמור להתקיים דיון ראשון בתביעות של קליין 
נגד העיתון וכן בתביעה הנגדית של רון בן ישי נגד קליין . קפידבינבוגוטה ( 
ע"ר ) . קולומביה הודיעה ביום ששי כי היא מבטלת את הסכמי האשרות עם ישראל , 
וכי מעתה כל הישראלים הרוצים לבקר בה יהיו חייבים באשרה . מקור ממשלתי 
בבוגוטה הסביר כי הצעד בא כמחאה ממשלתית על השימוש בנשק ישראלי ובשכירי חרב 
ישראלים על - ידי סוחרי סמים קולומביאנים . 
