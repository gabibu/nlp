ארגון " קשת " מאיים לפגוע באמיר דרורי מנהל אגף העתיקות ובצבי מעוז , 
ארכיאולוג מרמת הגולן , בעקבות חפירות , הנעשות עתה ליד קיבוץ שניר ברמת 
הגולן . צבי מעוז , המתגורר בקצרין , קיבל לאחרונה מכתב איום מהארגון " בעקבות 
הידיעה שביצעת חפירות בקברי ישראל , ליד קיבוץ שניר ובזאת רצית להראות גבורה 
וניפוח שרירים . לכן , להווה ידוע לך , כי בכך הנך מפנה אליך את חיצי 
קשת להוות עבורם למטרה . ראה , הזהרנוך מבעוד מועד " . במכתב , החתום על - 
ידי קצין המבצעים של הארגון נאמר גם כי אמיר דרורי הינו האחראי הבלעדי לנעשה 
בתחום זה . צבי מעוז ועמיתיו ערכו לאחרונה חפירות ארכיאולוגיות סמוך לבניאס 
ובמהלך החפירות נתגלתה מערת קבורה במקום . פרה נפלה לתוך המערה והוצאה על 
ידי הארכיאולוגים אך החרדים טענו כי בכך טומאה קדושת הקבר ולכן סתמו אותה 
בבטון . 
