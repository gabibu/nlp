ניו יורק ( ע"ץ וע"ר ) נציגים של קרטל הסמים בקולומביה ביקרו לאחרונה בפלורידה , 
בניסיון להשיג יותר מ001 טילי - כתף " סטינגר " , מתוצרת ארה"ב ו0001 תת - 
מקלעים , כדי לבצע התנקשויות נגד נשיא קולומביה ורחיליו בארקו וחברי ממשלתו , 
מסרה אמש רשת הטלוויזיה האמריקאית אי - בי - סי . הרשת מסרה , כי סוחרי 
סמים אלה , חברי קרטל הקוקאין של מדיין , ביקשו להשתמש בטילים אלה נגד 
מסוקים ומטוסים של בארקו ושרי ממשלתו . הם הציעו כ6 מיליון דולר תמורת הסחורה , 
הוסיפה הרשת בהסתמך על מקורות שאותם לא זיהתה . פקידים אמריקאים אמרו ביום 
שני בערב , כי בשבת נעצרו שני קולומביאנים , במיאמי ובטאמפה שבפלורידה , 
לאחר שניסו לקנות קרקע - אוויר סטינגר מסוכני חרש ממשלתיים . הבולשת הפדרלית 
מסרה כי כסף או כלי נשק לא החליפו ידיים , אם כי סוכני החרש הציגו טיל 
סטינגר 1לעיני הקולומביאנים . הבולשת הפדרלית האמריקאית עצרה בסוף השבוע 
שעבר , אחד מעוזריו הקרובים של פאבלו אסקובר , הנחשב כאוייב הציבור מס 
1 בקולומביה ובארה"ב . איש זה , ששמו לא נמסר לפרסום , מואשם בניסיון 
לרכוש כלי נשק שלא כחוק . בקיץ אשתקד הורה הנשיא בארקו לפתוח במערכה קשה 
נגד סוחרי הסמים , ומקורות של רשת הטלוויזיה האמריקאית אמרו כי קנייני הנשק 
הקולומביאניים גורסים , כי על ידי רציחת הנשיא ומנהיגים אחרים , יוכלו 
ראשי הקרטל לערער את היציבות במדינה ולהגביר את שליטתם . שלושה מועמדים לנשיאות 
כבר נרצחו לאחרונה בקולומביה . אחד מהם נרצח בטיסה בקולומביה . אסקובאר 
משמש יעד למצוד נרחב מצד שלטונות קולומביה וארה"ב . מנהיג אחר של קרטל מדיין , 
רודריגז גאצה , נהרג בדצמבר אשתקד , במארב מצד משטרת קולומביה . 
