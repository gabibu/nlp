( ע ) . בית המשפט המחוזי בתל אביב הורה אתמול לעכב את יציאתם מהארץ של 
כדורסלני מכבי תל אביב , קווין מגי וקן בארלו . הצו הוצא לבקשת שלטונות 
מס הכנסה . את הבקשה לעיכוב היציאה מהארץ , הגיש לבית המשפט נציג פקיד 
שומה תל אביב 5 . בבקשה נטען , כי מגי חייב לאוצר המדינה מס הכנסה ומקדמות 
בסכום של 644 , 394 ש"ח ובארלו חייב סכום 499 , 082 ש"ח . השניים , נטען 
בבקשה , סרבו לקבל לידיהם את הודעת פקיד השומה , בה נדרשו לשלם את חובם 
או לתת ערובה . פקיד השומה הביע חשש , כי המס המגיע ממגי ומבארלו לא ייגבה , 
הואיל ומדובר באזרחי ארה"ב העובדים בישראל על פי חוזים העומדים להסתיים 
בקרוב , וכי בדעת השניים לצאת את ישראל אחרי סיום העונה . השופטת המחוזית , 
ורדה אלשיך , נעתרה לבקשה והוציאה נגד מגי ובארלו צוי עיכוב יציאה מהארץ . 
השופטת קבעה , כי הצווים יפקעו אם השניים יפקידו בקופת בית המשפט , או 
בקופת המשטרה , את הסכומים שלטענת פקיד השומה הם חייבים לאוצר המדינה . 
