בשמשון תל אביב משתדלים לשכוח את תצוגת חצי הגמר שלשום נגד הפועל פתח תקוה 
( 41 ) , ולחזור מהר למציאות מישחקי הקיום בליגה הלאומית . אך הם לא 
מצליחים . כי בשמשון מודל 0998 לא זוכרים , יעידו עשרת האוהדים שבאו לספורטק 
שעל גדות הירקון , מתי הבקיעה הקבוצה ארבעה שערים במישחק , שלב אחד לפני 
היסטוריה אפשרית גביע המדינה . השחקנים עדיין חשים את שרירי רגליהם התפוסים , 
לאחר המאמץ העצום שהשקיעו . אתמול היה מעין מיסדר חולים בפתח האימון . 
שחקן אחר שחקן מבקשים " רחמים " מצוות המאמנים , גדעון דמתי ויגאל יפת , 
אבל השניים , בחיוכים והיו הרבה כאלה אתמול מבקשים מהשחקנים להתלבש ולצאת 
לדשא . השוער אבי חדד יוצא דופן . שיחק פצוע ועכשיו רגל ימין שובתת . במקום 
להתאמן הוא פותח במרתון שש - בש לפני שהוא מאמן את הרגל תחת המישקולות ותוך 
כדי זה מציץ בעיתוני היום . אין לחדד שום בעיה להסביר את הקורה בשמשון : 
" אנחנו רק עכשיו משחררים את החבל . צורת האימון הנוכחית היא המתאימה 
לנו " . אז איך מגיעים למקום האחרון ? " פשוט , חוסר מזל " . קפספבינבכלל , 
המלה מזל נשמעת בכל הזדמנות . אבינועם עובדיה , גיבור חצי הגמר : " כל 
ההבדל בין הגביע למישחקים בליגה הוא המזל , ואולי קצת ריכוז . אנחנו טובים , 
אך לא מבקיעים שערים . נצא לירושלים וננצח את בית"ר , כי זה מה שצריכים " . 
אצל שחקן הרכש כריסטיאן גואייטה אין חוכמות . כולם משתעשעים בכדור אבל הוא 
עושה ספרינטים מצד לצד . גואייטה גוניור , בן הארבע , מנסה כוחו בבעיטות 
לשער עם בנו של ניסים ברדה שבא אחרון לאימון , ואומר : " זה שינוי של 
החודש האחרון . אולי זה בגלל פחות לחץ בגביע , אך אני מקווה שבאופן פסיכולוגי 
זה יביא ליותר בטחון וליתרון מורלי " . קפספביניפתח הלוי פורש אחרי חמש דקות 
של חימום כשידיו על גבו . " זה לא חדש שאני סוחב פציעה , רק שעכשיו זה 
יותר כואב " . אבינועם עובדיה ממהר לצאת אחריו . גם לו מתוחים השרירים . 
השחקנים הצעירים עדיין על הדשא , ואוהד אחד דואג להסביר : " גם להם כואבות 
הרגליים , אבל הם מתביישים להגיד " . . . לשמשון אוהדים מעטים מאד . כל 
הברקה של כל אחד מהם זוכה לתגובה מהירה של חבריו . אוהד אחד מישיר מבט אל 
המועדון וממלמל : " לא יכול להיות שנזכה בגביע ונרד . מה זה , אין אלוהים ? 
! " . שני מגיב : " בטוח שיש . לא ראית איך הוא בכה בבוקר על שמשון ? 
! פנחס צבי , חבר ההנהלה חוזר מוועדת המישמעת . הוא הורחק עד מארס 19 
והמנהל ליאור לויט הורחק מארבעה מישחקים . אבל מה זה לעומת גביע המדינה 
ועוד עונה בלאומית . מיותר לומר שאיגוד השופטים וחיים ליפקוביץ אינם היום 
יקירי שמשון . קפספבינמהצצה חטופה לחדר ההנהלה , בולטים שני הגביעים היחידים 
של שמשון עד היום גביעי הטוטו משנות 78 ו - 88 . אוהד שמגיע לפתע מבטיח 
לבנות מדף מיוחד לגביע שלישי , ולאף אחד אין ספק באיזה גביע מדובר , ומה 
התאריך הקובע 4 ביוני , נגד הפועל כפר סבא . עוד עשר דקות של תרגילי - 
מתיחות לשחקנים ע"י מאמן הכושר , והם פונים להתלבש . זה כנראה מספיק לאחר 
המאמץ ביום שלישי . זהו . היום אימון נוסף . צריך לזכור ששמשון עדיין במקום 
האחרון בטבלה ולפניו משימה קשה מאד בית"ר ירושלים בימק"א . חייבים לחזור 
למציאות , והמציאות בשמשון , במרתף הטבלה , שלושה מחזורים לסיום , כלל 
אינה ורודה . משפטי הסיום שייכים למאמן החירום , גדעון דמתי : " אין זמן 
לדיבורים ולמחשבות על הגביע . כל תשומת הלב עוברת לשבת . כל ההבדל בין 
לאומית לארצית הוא שער שכובשים . אנחנו משחקים טוב כל הזמן . נשתדל לעשות 
את המקסימום ולקוות " . 
