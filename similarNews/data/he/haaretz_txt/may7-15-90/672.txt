הוועד הארצי של ראשי הרשויות הערביות פנה בקריאה לנשיא המדינה חיים הרצוג 
להתערב אישית ולהפעיל את השפעתו על שרי האוצר והפנים , כדי לשים לב לסחבת 
הנמשכת זמן רב בעניין כיסוי גירעון הרשויות הערביות . מזכירות הוועד הארצי 
פנתה לשר הפנים בבקשה לקבלם לישיבה דחופה באותו עניין . כמו כן החליטה המזכירות 
לפתוח בצעדי מחאה בראשית החודש הבא , במידה שלא תיפתר עד אז בעיית ההסדר 
עם הבנקים . מהוועד נמסר אתמול , כי משרד הפנים מתעלם ממצוקתם , וכי הבנקים 
המסחריים מסרבים לאשר להם פריסת חובותיהם . לדברי מקורות בוועד , רק כשליש 
מהרשויות הערביות הצליחו להגיע לפריסת חובות בצורה המאפשרת להם לתפקד . 
