בון ( מיוחד ל"הארץ " ) . ראש ממשלת צכוסלובקיה , מאריאן צאלפה , חתם 
אתמול בבריסל על הסכם כלכלי עם השוק האירופי המשותף , ואמר כי זהו צעד ראשון 
לקראת הצטרפות ארצו לקהילה האירופית עד שנת 000 , 2 . " אנו נוכל לראות 
את עצמנו מוכנים להיות חברים מלאים בשוק האירופי המשותף עד תום המאה הנוכחית " , 
אמר צאלפה לעיתונאים . ראשי השוק האירופי ברכו אמנם על " ראשית ההתקרבות 
ההיסטורית " עם צכוסלובקיה , אך נמנעו מלהביע דעתם על הצטרפות אפשרית . 
ההסכם שנחתם אתמול מדבר על ליברליזציה מסחרית בשלבים ועל שיתוף פעולה כלכלי 
נרחב עם השוק . שיתוף פעולה זה אמור להקיף את נושא הבטיחות במיתקנים גרעיניים , 
ההגנה על איכות הסביבה , התעשיה , השירותים הפיננסיים והחקלאות . היום 
עומד השוק האירופי לחתום על הסכמים דומים עם בולגריה ומזרח - גרמניה , לאחר 
שכבר חתם עם הונגריה , פולין ובריה"ם . החלטת שרי החוץ של 21 מדינות הקהילה 
להרחיב את תכניות הסיוע למזרח - אירופה משקפת את ההכרה בכך שתהליך הדמוקרטיזציה 
במזרח - אירופה התפשט , והוא מקיף מדינות נוספות שהשתחררו מעול הקומוניזם . 
הסיוע המערב - אירופי למזרח ניתן בעיקר בצורה של השקעות בתשתית ( כמו כבישים 
ורשת תקשורת ) ובמשלוחים של עודפי מזון . שרי החוץ טרם החליטו על היקף הסיוע 
שיינתן למדינות המזרח - אירופיות . לפני קבלת החלטה כזאת הם ימתינו לחוות 
דעת של מומחים על הצרכים של המדינות השונות . קפידבינפראג ( ע"ץ ) . הטלוויזיה 
הצכית תשדר החל מה41 במאי תכנית מערבית בין - לאומית בערוץ השלישי שלה , 
שהיה מיועד עד כה לטלוויזיה הסובייטית . כך הודיעה אתמול סוכנות הידיעות 
הצכית . על פי ההחלטה ישדר הערוץ השלישי הצכי תכניות ספורט ותרבות המשודרות 
בלוויינים מצרפת , ארה"ב , בריטניה , והרשת המוסיקלית אם - טי - וי . 
הרשתות המערביות הציעו את תכניותיהן לצכים בחינם או תמורת סכום סמלי . הערוץ 
של צכיה ישדר את יומן החדשות הסובייטי בשעות הערב , אולם יבטל את שידור 
כל שאר התכניות המגיעות מבריה"ם . 
