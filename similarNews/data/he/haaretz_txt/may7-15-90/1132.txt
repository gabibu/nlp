טוקיו ( רויטרס ) . בנקים זרים וחברות השקעה במניות אינם מרוצים מקצב 
פתיחת השווקים הפיננסיים ביפאן , והנושא עלול להתפרץ שוב בשיחות בין יפאן 
לארצות - הברית שייפתחו בטוקיו בשבוע הבא . ואשינגטון מעוניינת להשיג התחייבויות 
חדשות מטוקיו , המתקדמת לדבריה באיטיות לקראת הסרת ההגבלות . הבעיות הופכות 
סבוכות יותר בגלל מעורבותם של הבנקים הזרים והברוקרים , ובעקבות ההיסטוריה 
המכאיבה של הסרת ההגבלות הפיננסיות בארה"ב . יפאן גאה בכך שבניגוד למתרחש 
בארה"ב , מעולם לא נכשל בה בנק מאז מלחמת העולם השנייה . אולם פקידים כאן 
יודעים שיש לשנות את המערכת . " כמדינה המלווה הגדולה בעולם , עומדת כיום 
יפאן בפני צורך גדול עוד יותר להגביר את הליברליזציה של שוקי הכסף וההון 
שלה , ולהפוך אותם ליותר בין - לאומיים " , כתב טומומיצו אובה , סגן שר 
האוצר לשעבר ונשיא המרכז היפאני לפיננסים בין - לאומיים ( גיי - סי - איי - 
אף ) , בסקירה המפרטת את גישותיהן של חברות זרות . משרד האוצר האמריקאי 
לוחץ על יפאן בכמה נושאים , ביניהם הסרת הפיקוח על שיעורי הפיקדונות והמיסוי 
על עסקות פיננסיות והקלת ההגבלות על עסקות מטבע , אמר פקיד ממשלתי . 
