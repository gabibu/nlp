לונדון ( רויטרס ) . יצואנים מערביים לברית - המועצות מביעים דאגה גוברת 
לגבי עיכובים בתשלומים של יבואני הסחורות בבריה"ם , אולם אינם ממהרים להטיל 
סנקציות על המפגרים בתשלומים . התלונות לגבי פיגורים בתשלומים גברו לאחרונה , 
וקיים חשש שהסחר עם בריה"ם ידרוך במקום בעקבות המחסור במטבע קשה במדינה . 
היומון הסובייטי " פראוודה " אמר בחודש שעבר כי המחסור במטבע קשה והעלייה 
בחוב החיצוני מוסיפים ללחצים לשינויים פוליטיים וכלכליים במערכת הסובייטית . 
" לרוע המזל , לעולם לא יהיה לנו מספיק מטבע קשה לרכוש את כל מה שחסר במדינה " , 
נכתב ב"פראוודה " , שהאשים את בעלי העסקים הפרטיים ואת הוצאותיה המופרזות 
של הממשלה כגורמים לפיגורים בתשלומים למערב . " על - פי הערכות של בנקאים 
במערב נפגע מעמדנו מבחינת האשראי בשבועות האחרונים של הרבעון הראשון של השנה 
יותר מאשר ב02 שנים של קשיים כלכליים גוברים " , אמר " פראוודה " . אך נראה 
כי במערב אין תמיכה גדולה בהטלת סנקציות . " אם ינסה המערב להטיל סנקציות 
ייגרם לו נזק רב " , אמר דובר בלשכת המסחר הבריטית - סובייטית בלונדון . 
" אנחנו מקווים שהבעיה היא זמנית בלבד , כיוון שכולם יפסידו אם בריה"ם 
תצטרף לשורת הסוחרים ממדינות העולם השלישי " . " הבעיות כיום הן זמניות , 
והסובייטים יתגברו עליהן " , אמרה דוברת במשרד המסחר והתעשייה בבריטניה , 
והוסיפה כי בדרך - כלל הרוסים מקפידים לשלם את חובותיהם בזמן . לדבריה , 
חברות בריטיות עשויות לקבל את התשלומים ברובלים ולא במטבעות קשים בתקווה 
שהרובל יהפוך בקרוב למטבע עובר לסוחר . כמו כן הם עשויים לצבור רובלים על 
מנת לרכוש בהם מפעלי ייצור ומכונות בבריה"ם . סוחרי זהב בציריך אמרו השבוע 
שהסובייטים הגבירו את מכירות הזהב על מנת לגייס מטבע קשה . סוחרים יפאניים 
אמרו כי חברות סובייטיות דוחות את תשלומיהן ליצואנים יפאנים , אולם הם צופים 
לקבל את הכספים המגיעים להם והבעייה לא הגיעה למצב של משבר . הם מייחסים 
את העיכובים לייבוא סובייטי גדול במיוחד של מוצרי צריכה , למחסור במטבע 
זר ולביזור במערכת סחר החוץ הסובייטית . פקיד המטפל במסחר הסובייטי בחברת 
סחר יפאנית גדולה העריך את התשלומים של בריה"ם לחברות יפאניות ביותר מ005 
מיליון דולר . פקיד במשרד החוץ בפינלנד אמר כי בריה"ם דחתה חלק גדול מהקניות 
המסורתיות שלה בפינלנד לתקופה מאוחרת יותר , ככל הנראה על מנת להימנע מתשלומי 
ריבית המתחייבים על - פי תוכנית תשלומים דו - צדדית חדשה . אולם בצרפת אמר 
פקיד במשרד האוצר כי מוסקווה מקיימת הבטחה של השלטונות הסובייטים מחודש מארס , 
לפיה תטפל בפיגורים בתשלומים המגיעים לחברות צרפתיות בסכומים העולים על 
5 . 701 מיליון דולר . 
