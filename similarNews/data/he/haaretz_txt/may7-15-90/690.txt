משלחת של תעשיינים ישראלים תצא בראשית השבוע הבא להולנד כדי לאסוף מידע וללמוד 
מקרוב את היתרונות שמעניקה ממשלת הולנד לחברות זרות , המבקשות להתבסס בהולנד 
ולארגן תשתית הפצה למוצריהם בתוך הקהילייה האירופית . המשלחת מאורגנת על 
ידי מכון היצוא בישראל ובראשה יעמוד מקס ליבנת , המישנה למנכ"ל משרד התעשייה , 
שכיהן שנים רבות כראש המינהל לסחר חוץ . מנהל ומרכז המשלחת יהיה אבנר פורטנוי 
המכהן כמנהל האגף הכלכלי וההדרכה של מכון היצוא . ליבנת סבור שעל ישראל לקיים 
מעקב לאור ההתפתחויות במזרח אירופה , פיתוח הקשרים בין מדינות אלה והקהילייה 
האירופית וההשלכות האפשריות של התהליכים הללו על היצוא של ישראל . לדבריו , 
אין ספק כי החברות הישראליות יצרכו להתמודד עם חברות אירופיות גדולות , 
חזקות ויעילות . 
