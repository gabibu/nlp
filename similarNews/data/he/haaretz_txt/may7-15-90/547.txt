ימת אחידות דעים מוחלטת בין משרד האוצר , משרד הכלכלה ובנק ישראל , זהו 
החוק לעידוד השקעות הון . כלכלני שלושת הגופים הללו כאחד , משוכנעים זה 
זמן רב , כי החוק במתכונתו הנוכחית פשט את הרגל יחד עם מספר לא מבוטל של 
מפעלים שנעזרו בו להקמתם . בטוחים בצדקת טענתם הביאו ראשי בנק ישראל , משרד 
האוצר ומשרד הכלכלה את הבשורה הזאת בפעם המי יודע כמה לממשלה . בנק ישראל 
לא הסתפק באמירת דברים נוקבים בדיון הממשלתי , אלא החליט לכתוב את הדברים 
במסגרת תוכניתו הכלכלית לקליטת עלייה : " חוק זה ( חוק עידוד השקעות הון ) 
משופע באפליות מסוגים שונים לפי ענף , לפי גודל המפעל , לפי ייעוד תפוקה , 
לפי אזור ועוד אלה גורמים לעיוותים רבים במשק . לכן מוצע לבטל את התמריצים 
הנוכחיים ולהמירם בשיטה חדשה " . אולם נראה כי האוזן השומעת בממשלה איננה 
קשורה ליד המחליטה . למרות שהממשלה מודעת לעיוותים שהחוק יוצר , היא החליטה 
לפני כמה חודשים להביא בפני הכנסת הצעת תיקון לחוק עידוד השקעות הון שעניינה 
חברות עתירות הון . הצעת החוק הזאת מעניקה הטבות מפליגות לחברות שהון המניות 
הנפרע שלהן הוא 03 מיליון דולר לפחות ובכך היא מפלה משקיעים גדולים על פני 
משקיעים קטנים . אולם העיקר הוא : ההצעה מפלה באופן ברור תושב חוץ על פני 
תושב ישראלי בכל הקשור בתשלום מס על רווחי הון ממכירת מניות החברה . בכך 
מעודד התיקון הברחת הון לחו"ל בממדים גדולים . נניח שעשרה משקיעים ישראלים 
רוצים להשקיע בארצם , סכום של כ3 מיליון דולר כל אחד . אם ישקיעו כל אחד 
סכום של 3 מיליון דולר במפעל בודד , לא ייהנו מההטבות המפליגות שמקנה התיקון 
לחוק עידוד השקעות הון . מאידך אם יחברו יחדיו , יוציאו את הונם מכאן ויחזירו 
אותו תחת מטרייה של משקיע חוץ , הם יקבלו תמורה " נאותה " להשקעתם . 
זוהי דוגמה אחת לעיוותים הנוצרים מניסיון לתקן את החוק הנוכחי טלאי על טלאי . 
הסכנה היא שדווקא עתה , נוכח תחושת הדחיפות לטפל ברפיון במשק ובעלייה הקרבה , 
תלך הממשלה בדרך הקלה ותיצמד לחוק הקיים . את הניצנים ניתן לזהות כבר עתה . 
על שולחנה של ועדת השרים לענייני כלכלה מונחת הצעה להעניק לבאר שבע מעמד 
של אזור פיתוח א נוכח האבטלה הגואה . אם תימשך מדיניות ההשקעות הנוכחית 
של הממשלה , יזכו עד מהרה כל היישובים בארץ למעמד של אזור פיתוח א . יש 
אולי מי שחושב שם שגם זאת דרך לבטל את האפליות הקיימות בחוק לעידוד השקעות 
הון . 
