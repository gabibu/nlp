חוגים משפטיים הביעו ספק בדבר תוקפם המשפטי של כתבי השיפוי שהוצאו על - ידי 
ראשי הבנקים לשעבר . אותם חוגים העריכו , כי העובדה שכתבי השיפוי הוצאו 
על - ידי ראשי הבנקים עצמם , ולא גורמים אחרים , עלולה לפגום בתקפותם . 
יש גם ספק אם הם בתוקף במקרים של תביעות פליליות . לחלק מממנהלי הבנקים 
לשעבר הוצאו כתבי שיפוי מטעם הבנקים , בגין תביעות אפשריות כנגדם בנושא 
הוויסות . המדובר באהרן מאיר שהיה מנכ"ל בנק המזרחי , מרדכי איינהורן 
שכיהן כמנכ"ל בל"ל , וארנסט יפת שהיה יו"ר דירקטוריון בל"ל . לראשי בנק 
הפועלים לשעבר , גיורא גזית , אמנון שדה ויצחק בכר , לא הוצאו כתבי שיפוי , 
אך הבנק נתן להם הבטחה כי ישופו במקרה שתוגש כנגדם תביעה בנושא הוויסות . 
נראה שגם אי - די - בי תממן את הוצאות המשפטיות של המנהלים בחברה רפאל 
רקנאטי , אלי כהן ורפאל בן - ברוך במקרה של תביעות אפשריות נגדם . בדיון 
בבג"ץ ייצג את כל הבנקים ( שגם הם נתבעו ) ואת המנהלים לשעבר , עו"ד מישאל 
חשין . שכר הטרחה של עו"ד חשין מומן בחלקים שווים על - ידי כל הבנקים . 
ראשי הבנקים לשעבר החלו בקיום התייעצויות , בדבר כדאיות הצטרפותם להליך 
המשפטי של שימוע . נודע , כי אין ביניהם אחדות דעים ביחס לכדאיות ניצולו 
של הליך זה , ונראה כי לא כולם יבקשו שימוע . החוגים המשפטיים העריכו כי 
ההוצאות המשפטיות של 02 הבנקאים ורואי - החשבון , אשר עשויים להיתבע בגין 
חלקם בוויסות המניות הבנקאיות , יכולות להגיע ל5 מיליון דולר . ההוצאות 
חושבו בהנחה שהמשפטים יתנהלו במשך כמה שנים , ובתום הדיונים בבית - המשפט 
המחוזי , אפשר שיוגשו ערעורים לבית המשפט העליון . חישוב הסכום נעשה בהנחה 
שאת הנתבעים ייצגו עורכי - דין מהשורה הראשונה , כששכר הטרחה שיגבה כל אחד 
מהם , נאמד ב052 אלף דולר . 
