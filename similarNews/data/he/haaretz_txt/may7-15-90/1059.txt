חבר הכנסת אפרים גור ( מערך ) ועוזרו הפרלמנטרי אברהם ננקשווילי , נתבעים 
בבית המשפט המחוזי בבאר - שבע לקיים הסכם שותפות הנוגע למתן שירותים לקו 
תעופה שיפעל בין ישראל לגרוזיה . בתביעה למתן פסק - דין הצהרתי טוענים שני 
התובעים זאב שחם ודוד בכר כי בסוף שנת 9891 ניהלו מו"ם עם שני הנתבעים 
בדבר הקמת השותפות בשיתוף עם גורם נוסף : מנחם לאופר , בעל חברה המתמחה 
במתן שירותי תעופה . לטענת פרקליטי שני התובעים , עורכי - הדין יוסף מולאור 
וילון הכט , השותפות הוקמה כדי לארגן טיסות שכר , שירותי קרקע ושירותי 
תיירות . לטענת התובעים תפקידם של הנתבעים , לפי ההסכם , היה ליצור קשרים 
עם גורמים שונים בגרוזיה כדי להוציא לפועל את הקשר העסקי בשותפות . התובעים 
עצמם היו אמורים ליצור את הקשר עם לאופר וכן לעסוק בצד המקצועי של השותפות . 
ח"ך גור , נאמר בתביעה , יצר את הקשרים בגרוזיה והחל להפעיל קשרים קיימים 
שבעקבותיהם ביקר בישראל שר בממשלת גרוזיה , האחראי על נושא התעופה והתיירות . 
לאחר שנחתם הסכם השותפות , נאמר בכתב התביעה , נדהמו התובעים לשמוע מפיו 
של גור כי הוא חוזר בו מההסכם והסביר שהוא עושה זאת מכיוון שההסכם הוא בעל - 
פה . במקביל , נאמר בתביעה , המשיכו גור וננקשווילי בקידום העניינים הקשורים 
לקו התעופה תוך התעלמות מהסכם השותפות . טרם הוגש כתב הגנה . 
