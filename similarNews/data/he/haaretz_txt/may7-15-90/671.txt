ואשינגטון ( ע"ר ) ארה"ב קראה לעיראק להבהיר את ההצהרות של הנשיא סדאם 
חוסיין , לפיהן העתיקה עיראק התקן אלקטרוני אמריקאי שאפשר להשתמש בו כמרעום 
לנשק גרעיני . כך מסר אתמול דובר משרד החוץ האמריקאי . " שגרירנו בבגדאד 
ביקש מממשלת עיראק הבהרה דחופה בעניין דבריו של הנשיא חוסיין " , אמר הדובר 
ריצארד באוצר . ארה"ב ובריטניה הודיעו במארס כי שלטונות המכס בנמל התעופה 
הלונדוני היתר , תפסו משלוח של מרעומים אמריקאיים סודיים ביותר , שנועדו 
לעיראק . בעצרת שנערכה ביום שלישי בבגדאד הציג הנשיא חוסיין שני התקנים מתוצרת 
עיראק , וכן התקן מקורי אמריקאי . באוצר אמר במסיבת עיתונאים , כי אי אפשר 
לקבוע על פי צילומי הטלוויזיה אם ההתקנים שהציג הנשיא הם אכן מרעומים צבאיים 
כשירים . 
