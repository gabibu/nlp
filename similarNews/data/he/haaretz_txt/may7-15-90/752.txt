פקין ( ע"ר ) . סין הודיעה אתמול כי שחררה 112 אסירים , בהם מנהיגי ההפגנות 
למען דמוקרטיה שנערכו בשנה שעברה ודוכאו באכזריות על - ידי הצבא . סוכנות 
הידיעות הסינית מסרה , כי האסירים טופלו ב"יד רכה " ושוחררו לאחר שחקירתם 
הסתיימה . אולם הם הוזהרו כי ייענשו בחומרה אם ימשיכו לעשות את " הרע " 
ולא יתחרטו על " פעילותם הנפשעת " , נאמר בהודעה . 134 מהמפגינים עדיין 
מוחזקים בידי המחלקות לביטחון הציבור בפקין , וחלקם נתונים בחקירה משפטית . 
דיפלומטים ולוחמי זכויות האדם במערב מעריכים , כי אלפים נאסרו בעקבות ההפגנות . 
כמה ממנהיגי התנועה לדמוקרטיה , כמו צאי לינג , הצליחו להימלט מסין ומצאו 
מקלט בארה"ב , צרפת ומדינות מערביות אחרות . שמו של המנהיג הבולט של תנועת 
הסטודנטים , וואנג דאן , לא הופיע ברשימת המשוחררים . על הרשימה נמנים 
עיתונאים ואינטלקטואלים חשובים , חלקם קשורים ליו"ר המפלגה הקומוניסטית 
לשעבר , הרפורמיסט זאו זיאנג , שהודח מתפקידו בזמן ההפגנות . לדעת דיפלומטים , 
שחרור האסירים נועד לפייס את מדינות המערב , ובעיקר את ארה"ב . האחרונה 
עומדת להחליט ב3 ביוני אם להסיר את הסנקציות על סין ולהחזיר לה מעמד של שותפה 
מסחרית מועדפת . 
