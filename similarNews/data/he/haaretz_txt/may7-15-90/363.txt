עד סוף החוש תוגש לפרלמנט הסובייטי הצעה לחוק הגירה חדש , שיסדיר גם את 
שאלת היתרי היציאה לאנשים בעלי מידע ביטחוני , וכן אזרחים סובייטים המשאירים 
מאחוריהם קרובי משפחה הזקוקים לתמיכה . כך הודיע ולאדימיר תומרקין , פקיד 
בכיר של הוועד המרכזי של המפלגה הקומוניסטית , בשיחה עם סיר טרבור צין , 
יו"ר המגבית המאוחדת בבריטניה . דברים אלו מתפרסמים בגיליונו האחרון של 
ה"גואיש כרוניקל " הלונדוני . העיתון מוסר גם שהארגון האנטישמי " פאמיאט " 
נרשם בלנינגרד תחת השם " המפלגה הרפובליקאית העממית של רוסיה " . זוהי המפלגה 
הלא - קומוניסטית הראשונה שנרשמה כחוק . בעקבות תקריות אנטישמיות הגישו כבר 
כרבע מתוך 000 , 071 היהודים החיים בלנינגרד בקשות להגירה , מוסר השבועות 
הלונדוני . כתב השבועון בווארשה מדווח שבעיר קילצה שבדרום - מזרח פולין , 
הזכורה בשל הפוגרום שערכו שם התושבים לאחר המלחמה בניצולי השואה , אירעה 
תקרית אנטישמית קשה רימון יד נזרק לאולם בו נערך קונצרט של מקהלה יהודית 
שביקרה בעיר . לא נמסר על נפגעים . קפידבין הכיכר האדומה תיסגר היום לצורך 
הכנות למצעד הצבאי הגדול שיתקיים מחר , ה9 במאי , יום השנה ה54 לנצחונה 
של בריה"ם על גרמניה הנאצית . לאחר הארועים חסרי התקדים שהתחוללו בככר במהלך 
הפגנת ה1 במאי , מקווים מנהיגי הקרמלין להפוך את האירוע למצעד ראוותני חגיגי . 
יחידות עילית של הצבא , הצי וחיל האוויר התאמנו בשבועות האחרונים לקראת 
האירוע . את המצעד יקבל שר ההגנה , המרשל דימיטרי יאזוב , שזכה רק לפני 
שבוע להעלאה בדרגה . הארוע בכיכר האדומה נמסר לארגונו הבלעדי של הצבא . 
יתכן כי שר ההגנה ינצל את נאומו כדי להביע את עמדת הצבא בשאלת איחוד שתי 
הגרמניות . ראשי הצבא ומנהיג האגף השמרני בפוליטבירו , איגור ליגצוב , 
הזהירו מפני הסכנות לביטחונה של בריה"ם אם יאוחדו שתי הגרמניות , עמדה הנוגדת 
את עמדתו המתונה יותר של שר החוץ אדוארד שווארדנדזה . 
