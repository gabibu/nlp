שנים למיגור הנאציזם ובזכר השואה . במעמד נשיא המדינה חיים הרצוג ינאמו יו"ר 
הכנסת דב שילנסקי , ראש הממשלה יצחק שמיר , וחברי - הכנסת שבח וייס ואברהם 
ורדיגר . מיד לאחר מכן , ימסור שר החוץ משה ארנס סקירה מדינית בשם הממשלה . 
חברי - הכנסת אברהם בורג וחגי מרום מהמערך הגישו אתמול הצעת חוק פרטית , 
לפיה תוקם מועצה חוקתית ליד נשיא המדינה , שתפקידה לבחון את ההצעות השונות 
לשינוי שיטת הממשל . הם מציעים כי מסקנות המועצה יובאו לדיון ולאישור במליאת 
הכנסת . הצעה זו מוגשת על רקע ההפגנה הגדולה הצפויה היום מטעם תנועות המחאה 
הדורשות להכניס שינויים בשיטת הממשל בישראל . לפי הצעת בורג ומרום תימנה 
המועצה 51 חברים בראשות נשיא בית - המשפט העליון . היא תבחן הצעות שונות 
לשינוי שיטת הממשל ותגיש את המלצותיה לנשיא . המלצות אלה יונחו על שולחן 
הכנסת ויובאו להצבעה שמית גלויה . עם אישור השינויים על - ידי הכנסת תתפזר 
הכנסת ויערכו בחירות בהקדם לפי השיטה החדשה . היוזמים מעריכים כי כל ההליך , 
לרבות החקיקה , יימשך כשנה . 
