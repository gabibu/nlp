קראקאס , ונצואלה ( אי - פי ) . הקהילה האירופית שיבחה את אמריקה הלטינית 
על מאמציה להגיע לכלכלת שוק חופשי , ומדינות אמריקה הלטינית והאיים הקריביים 
דיברו על הצורך בשיפור התוכניות החברתיות . הנציג האמריקאי אמר כי השינויים 
הפוליטיים והכלכליים , כאשר הדמוקרטיה באמריקה הלטינית בעלייה והממשלות 
פועלות לשים קץ לשנים של ארגון כלכלי וכספי לקוי , שינו לחלוטין את יחסיה 
של ארה"ב עם האזור . הנושא העיקרי על סדר היום ביומה השני של המשלחת הכלכלית 
לאמריקה הלטינית ולאיים הקריביים ( ארקלק ) היה כיצד להביא לשינויים בכלכלות 
באזור מבלי להטיל עומס כבד מדי על השכבות העניות . השר הממונה על התקציב 
והתכנון של מקסיקו , ארנסטו זדילו , אמר כי יש להגדיל את ההקצאה לשירותים 
חברתיים עתה , כאשר מקסיקו הגיעה להסכם עם הבנקים המלווים להפחתת החוב החיצוני 
שלה בסכום של כ08 מיליארד דולר . מקסיקו , שלה החוב השני בגודלו באזור , 
שילמה בשנים 08918891 החזר חובות בסך כ07 מיליארד דולר , אמר זידלו . 
שר הכלכלה של צילה , קרלוס אומינאמי , אמר שגם ממשלתו גמרה אומר לעודד 
את התוכניות החברתיות , ובה בעת להגן על המשק הבריא שירשה מהגנרל אוגוסטו 
פינושה , אשר העביר את השלטון בחודש מארס , לאחר 61 שנים של משטר צבאי . 
בשנות ה08 פסקה הצמיחה ברוב המדינות באזור בגלל הקשיים בהחזר החובות הכבדים . 
נציג הקהילייה האירופית , אנגל וינס , שיבח את מדיניות השוק החופשי שיושמה 
ברוב האזור , ואמר כי אמריקה הלטינית שמסוגלת לבצע פריצת דרך כלכלית חשה 
שהיא שותף חיוני לעתידה של הקהילייה האירופית . פרט למדינות אמריקה הלטינית 
והאיים הקריביים , חברות באקלק גם קנדה , ספרד , ארה"ב , בריטניה , 
צרפת , הולנד ופורטוגל . איטליה היתה לחברה מן המניין בשבוע שעבר , ופורטו 
ריקו תהיה חברה בזכויות מוגבלות במשך זמן הוועידה . 
