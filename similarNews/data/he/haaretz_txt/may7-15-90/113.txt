אחת הבדיחות הלוהטות יותר בפולין של היום היא בעצם חידה , שמפנה פולני אחד 
לרעהו . " 51 שרים של ממשלת פולין נסעו לביקור בישראל . כמה מהם ישנו 
בבתי מלון ? " התשובה היא : " אחד . כל השאר התגוררו אצל קרובי משפחה " . 
העיסוק באיתור שרידי יהדותם הממשיים או המדומים של חברי הממשלה הוא הפן המבודח 
יותר של גילויי האנטישמיות החדשים בפולין . איתור היהודים אינו מוגבל לנציגי 
השלטון בלבד . כל דמות חדשה המופיעה בטלוויזיה שחקן , קריין , פעיל סולידריות 
נחשדת מיד בזיקה ליהדות , שבזכותה הגיעה למעמדה . האנטישימיות החדשה מלווה 
בביטויים קלילים פחות . באחרונה התקיים בפולין משחק כדורגל בין שתי קבוצות 
מן הליגה הארצית . כשנסתמן בבירור ניצחונה של האחת , קמו על רגליהם כל 
אוהדיה של האחרת וצעקו : " כולם יהודים , היהודים לתנורים " . קבוצת הכדורגל , 
ממש כמו פולין כולה , אינה משופעת ביהודים . אך העובדות אינן גורעות מן 
האובססיה . לאובססיה הזו יש גם פן הפוך . חנויות הספרים הגדולות בפולין 
מציגות לראווה עשרות ספרים העוסקים ביהדות , מפילוסופיה יהודית ועד ליהודים 
בתקופת השואה . כלי התקשורת הפולניים , ובראשם הטלוויזיה , מרבים לעסוק 
ביהדות ובתרומתם של היהודים לתרבות הפולנית . הטלוויזיה הפולנית נענתה לדרישת 
הקהל והקרינה שלוש פעמים את " כנר על הגג " . " הפילושמיות היא צדו השני 
של מטבע האנטישמיות " , מסבירה עיתונאית פולניה ידועה , הטורחת להסתיר את 
שורשי יהדותה . " זהו חלק מאיזה סנוביזם חדש של יפי - נפש " . באותה נשימה 
היא מוסיפה , כי נוהגם המתנשא של כמה יהודים בולטים בשלטון ובעיתונות תרם 
את חלקו להתעוררות של רגשות העוינות . את ההסבר העיקרי לגילויי האנטישמיות 
מספקים המצב הכלכלי המידרדר והאבטלה הגואה . אבטלה גלויה , כחלק מן השיטה 
הכלכלית החדשה , היא תופעה זרה לפולנים והיא גוררת תגובות מורכבות . מצד 
אחד , מגלים הפולנים נכונות של ממש לקבל את גזירותיה של השיטה החדשה כתקופת 
מעבר הכרחית , אך התגובות הרגשיות קשות . " מדריך למובטל ולמי שעומד להיות 
כזה " , הנמכר בחנויות עיתונים לא מספק פתרונות של אמת לאלפי המצטרפים מדי 
יום למעגל האבטלה . עיתוני הנשים מוצפים דרך קבע במכתבי קוראות , הפותחים 
במלים : " כשתקבלו מכתב זה , כבר לא אהיה בין החיים " . בהמשך בא לרוב 
תיאור נסער של מצב המשפחה לאחר הפיטורין . גם אם במרבית המקרים מדובר באיום 
סרק בלבד , נמדדה כבר עלייה במספר התאבדויות הנשים . השעיר לעזאזל הוא כתמיד 
היהודי . במרחבי שלזיה , שם צופים בקרוב את התמוטטותם של המכרות , כבר 
מרוחות סיסמאות בנוסח " היהודים החוצה " . עיתונאי פולני - נוצרי , החוקר 
כמה חודשים את האנטישמיות בפולין , אמר לי כדבר מובן מאליו : " בכל מדינה 
ענייה בעולם אין אוהבים את אלו הנתפסים כשונים . הרי כל פולני ממוצע יודע , 
שהוא נופל מיהודי ממוצע " . לדבריו , כ%08 מקבוצות הפאשיסטים הצעירים מאוישות 
בבניהם של שוטרים ואנשי צבא . אל התסכול הכלכלי - חברתי המתורגם לאנטישמיות 
מתלווים גם הרגשות הלאומניים החזקים המאפיינים את הפולנים . החרדה החדשה - 
ישנה היא מהשתלטות ההון היהודי על פולין . " היהודים יקנו אותנו , ושוב 
נהיה עבדים " , היא אמירה שגורה . לפולנים עצמם הערכות סותרות באשר להתפתחות 
המגמות נגד היהודים בארצם . יש הגורסים , כי גילויים אלה הם חלק בלתי נפרד 
מתקופת מעבר , ולאחר שיתייצב המצב יחלפו גם הם . אחרים מדברים על תחושה 
של פוגרום מאיים , המתעצמת עם העלייה באבטלה , וכורכים את חישובי הקץ בתחשיבים 
על ההתפתחויות בתחומי הכלכלה והתעסוקה . אולם בעיקר בוחרים הפולנים להתעלם 
מן המצב . הרבה יותר נעים להתענג על שלט בחנות ספרים הקובע : " פולין 
בלי צנזורה " , או להצביע בסיפוק על שוטר תנועה המחייך באדיבות . ונהג 
לימוזינה אלגנטי אף מרחיק לכת : " הלוואי שהיו לנו 002 אלף יהודים שישנו 
את פני המדינה . עובדה , במדינה שלכם הצלחתם לעשות יש מאין . הלוואי שהייתם 
עושים זאת אצלנו " . 
