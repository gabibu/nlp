משרד האוצר מתכנן בימים אלה הנפקת אגרות חוב לא צמודות לתקופה של שנתיים . 
הריבית על אגרות החוב תשתנה אחת לחצי שנה , על פי התשואה על המלוות קצרי 
המועד ( מק"ם ) לתקופה של של 57 חודשים . הדיונים באוצר בנוגע להנפקה נערכים 
בשבועות האחרונים , על רקע הרצון לגוון את המכשירים הפיננסיים העומדים לרשות 
הציבור הרחב והסקטור העיסקי . סיבה נוספת להנפקה היא המדיניות התומכת בצורך 
לצמצום ההצמדות במשק . עד כה , לא קיים במשק שום מכשיר פיננסי לתקופה של 
שנתיים שאינו מעניק הצמדה . כבר לפני כשנה התחיל משרד האוצר בהנפקת אגרות 
חוב לתקופה של שש שנים , אשר אינן נושאות הצמדה בשנה הראשונה . הנפקת האיגרת 
החדשה נעשית על סמך הניסיון בנושא שצבר האוצר במשך השנה האחרונה . 
