חילוקי - דעות נתגלעו בין משרד האוצר למשרד הבריאות באשר לחיזוק הרפואה הציבורית . 
משרד הבריאות תובע להגדיל את האמצעים העומדים לרשותו , ואילו משרד האוצר 
הביע תמיכתו בהגברת ההפרטה של מערכת הבריאות בארץ . הבדלי גישות אלה התבררו 
אתמול בדיון בוועדת העבודה והרווחה . יו"ר הוועדה , ח"ך אורה נמיר ( עבודה ) 
, הביעה את דאגתה מכך שהיחס בין הצוות הרפואי למיטה בישראל עומד על מחצית 
מהמקובל בארצות המערב . לדעתה זהו האיום הגדול ביותר על רמת הרפואה בישראל . 
עוד אמרה כי ההסכם לקיצור תורים נועד להבטיח הכנסה נוספת לרופאים , ולא 
להוסיף ניתוחים . מנכ"ל משרד הבריאות , ד"ר משה משיח , אמר אף הוא כי ממוצע 
המיטות וממוצע כוח האדם למיטה בישראל הוא כמחצית מהמקובל בעולם המערבי , 
והוסיף שממוצע ימי האשפוז בארץ הוא מן הנמוכים בעולם המערבי . הוא אמר 
שהוא מייחס חשיבות למבצע קיצור התורים , שתרם לשקט תעשייתי במערכת ולהגדלת 
מספר הניתוחים . עוד אמר משיח כי בשנתיים האחרונות נוספו כ009 ניתוחי לב 
לשנה , מהם כ005 ניתוחי מעקפים . התור לצנתורים קוצר מ81 לששה חודשים . 
משיח הזהיר מפני התארכות התור באשפוז סיעודי , בעקבות העלייה הגבוהה הצפויה . 
עמדת האוצר לגבי הפרטתה של מערכת הבריאות נמסרה בישיבה , אך הדיון יתקיים 
בישיבות הבאות . 
