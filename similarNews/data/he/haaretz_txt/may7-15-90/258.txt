האם גם בארצות אחרות יש לפוליטיקאים " מקורבים " במובן הישראלי של המלה ? 
בעיתונות חוץ קראתי על " עוזרים " ו"יועצים " , אבל אינני זוכר " מקורבים " . 
למעשה , לא ברור אם קיים ביטוי לועזי המגלם את המשמעות המיוחדת שקיבלה 
המלה " מקורבים " בפוליטיקה הישראלית . אומרים כי לרבים מהמקורבים אין 
קיום עצמאי מחוץ לפוליטיקאי " שלהם " , ולעתים אינם קיימים כלל . ההתבטאויות 
המיוחסות להם משקפות באופן כה מדויק את דיעותיו ומאווויו , ואפילו את סגנונו , 
של הפוליטיקאי , שמתעורר חשד שהמקורב אינו אלא הפוליטיקאי עצמו . מתברר , 
שלעתים מתביישים או חוששים הפוליטיקאים להשמיע דעות בשמם , ומסתתרים מאחורי 
מקורב מדומה . עם זאת אין ספק , שלרוב הפוליטיקאים בעלי השם ולכל הבכירים 
חוג מקורבים אמיתיים סביבם . גודלו והרכבו תלויים בחשיבות הפוליטיקאי . 
לדגם הזוטר צמודים שניים ואולי שלושה עסקנים מסוג ג , המאמינים כי הם מהמרים 
על סוס מבטיח . לפוליטיקאי בכיר , שכבר הוכיח את עצמו , מקורבים רבים , 
רובם פוליטיקאים בעצמם , ויחד הם מהווים מחנה " . המחנה של פוליטיקאי בכיר 
עשוי לחרוג ממסגרת פעילי מפלגתו . גם בין המסתכלים מהצד יש מקורבים . אפשר 
למצוא קיביצרים - אוהדים כאלה בעיתונות , בכלכלה , באקדמיה וכו . הם אינם 
משתתפים באופן פעיל במשחק הפוליטי , אבל כל אחד בתחומו מסייע לאיש שלו , 
אם בעצה ואם ביצירת דעת קהל אוהדת . לעתים אין לדעת אם הם חסידים שוטים 
או חסידים קנויים . המקורבים לסוגיהם מגלים בדרך כלל נאמנות לפטרונם , אם 
כי לא תמיד נאמנות מוחלטת . מבחינה זו יש שוני בין הליכוד ומפלגת העבודה . 
בליכוד היו מקרים די רבים של נטישות ובגידות . מי שהיה פעם פעיל נלהב במחנה 
שרון עשוי להימצא היום במחנה לוי ומחר במחנהו של שמיר . הרכב המחנות משתנה , 
אך זה עשור ויותר מובילות אותן דמויות : שלושה - ארבעה פוליטיקאים בכירים . 
במפלגת העבודה המיליות במחנות פחותה במקצת , הנאמנויות מחזיקות מעמד זמן 
רב יותר . מי שהיה מזוהה עם מחנה רבין בעת שהלה כיהן כראש ממשלה , נשאר 
קרוב לוודאי נאמן לו גם בעידן פרס . באיזו מידה מכבידות הנאמנויות האישיות 
על חילופי משמרות בהנהגות המפלגות ? עובדה היא שנוף הצמרת במפלגות הגדולות 
לא השתנה זה עשור בקירוב בליכוד , ולמעלה מעשור וחצי בעבודה . אחת הסיבות 
העיקריות היא שהם מבוצרים במחנה גדול וחזק של נאמנים ומקורבים , המזכים 
את פטרוניהם באמון חוזר ונשנה . בחירת המנהיגים נעשית בפורום מוגבל ( המרכז ) 
, שבו הנאמנויות האישיות ממלאות תפקיד חשוב , וההתמודדות מתקיימת , אם 
בכלל , בין אותם שניים - שלושה בכירים קבועים . הסיכויים שאיש חדש יבקיע 
את מחסום הנאמנויות האישיות קטן למדי . בארצות אחרות מתרעננות הנהגות ביתר 
מהירות . מאז 7791 ( תחילת תקופת מנהיגותו של פרס בעבודה ) , סילק הלייבור 
בבריטניה את מייקל פוט לאחר שני כשלונות בבחירות ( 3891 ) , והכתיר את 
ניל קינוק . בגרמניה הבין יכן פוגל כי אחרי שמונה שנות הנהגה כושלת של המפלגה 
הסוציאל - דמוקרטית מאז 2891 , ושתי תבוסות , עליו לפנות את מקומו לקראת 
ההתמודדות השלישית עם קוהל ( לאוסקר לה - פונטיין ) . פרס מוביל את מפלגת 
העבודה זה 31 שנים , בארבע מערכות בחירות , ואפילו עתה אין ביטחון כי תומכיו 
ומקורביו יסירו ממנו את נאמנותם . ורבין מככב בצמרת עוד מ4791 ! מעוררת 
קנאה העובדה , שבארצות אחרות יש למפלגות מועמדי עתודה שייקראו למלא את מקום 
המנהיג שכשל . בימים אלה , כאשר מעמדה של מרגרט תאצר מתערער , יש למפלגה 
השמרנית בבריטניה שחקן ספסל משובח : מייקל הזלטין ( 75 ) , שפרש ב6891 
מהקבינט של תאצר עקב חילוקי דעות ענייניים ואישיים , ועשה מאז חייל בעסקים 
פרטיים . גם צעיר יחסית , גם יפה וגם מוכשר . הסיכויים להתרחשות כזאת אצלנו 
קלושים . התחרות על ההנהגה במפלגת העבודה תהיה שוב בין אותם שניים שעמדו 
זה מול זה לפני 61 שנים , בזכות מחנה התומכים והמקורבים , הנאמנים והמסורים . 
קשה לצפות , שאיזה סוס מפתיע מהדרג השלישי ( להבדיל מעסקנים בעלי יומרות 
עם כיסוי מפוקפק מהדרג השני , שכבר היכרנו היטב ) , או מישהו חדש מבחוץ , 
יבקיע דרך למרכז זירת התמודדות . שינוי שיטת הממשל והבחירות חשוב . לא 
פחות חשוב שינוי הנופים האנושיים בצמרת המפלגות . אך כל עוד לא יגלו מרכזי 
המפלגות העזה ודמיון , וחבריהם ימשיכו לקדש נאמנויות אישיות לחביביהם משכבר 
הימים , ובאין גיל פנסיה רשמי לפוליטיקאים , לא נותרה תקווה רבה לשינוי 
מהיר . על הביולוגיה לבדה אי אפשר לסמוך . 
