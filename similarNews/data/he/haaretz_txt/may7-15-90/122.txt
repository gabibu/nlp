לפני שלושה חודשים נפערה באר ישנה בעיר העתיקה בבאר - שבע ובהתמוטטות מצא 
את מותו תושב העיר שעבר במקום . ראש העירייה , יצחק רגר , הקים ועדת חקירה 
לבדיקת האסון , והוועדה הגישה לו את מסקנותיה כבר לפני חודשיים . אבל למרות 
תביעות חוזרות ונשנות מצד גורמים בעיר ומצד העיתונות המקומית לפרסם את הדו"ח , 
מעדיף ראש העירייה להשאירו " חסוי " , ולהשתיק את הפרשה . זו גישה חמורה , 
במיוחד נוכח טענתו של הארכיאולוג ד"ר פאו פיגרס מאוניברסיטת בן - גוריון , 
שלפיה קיימות מתחת לעיר עוד בארות דומות שעשויות להתמוטט גם הן . בבאר - 
שבע נפוצו שמועות שונות נגד ראש העירייה סביב הסתרת הדו"ח מידיעת הציבור . 
השמועות ניזונות מאווירת החשדנות הכלכלית בעיר כלפי ראש העירייה , שבפרק 
זמן קצר פיטר את כל הפקידות הבכירה והחליפה בחצר ביזנטית , שמטפחת פולחן 
אישיות מגוחך סביבו . טוב יעשה רגר אם יפסיק להיחבא מאחורי סוללה של יועצים 
ודוברים , יופיע בעצמו וידווח לציבור על ממצאי הדו"ח . הציבור הבאר - שבעי 
זכאי לדעת את ממצאי ועדת החקירה . באר - שבעקפמאביגהשר זבולון המר הוכיח 
שוב את אטימותו של הממשל והתעלמותו של מרכיב גדול של הציבור מנוכחותם של 
אזרחים בישראל שאינם יהודים . בדברי הפתיחה שלו לטקס חלוקת פרס ישראל תש"ן 
דיבר על מורשת ישראל , יהדות ומקומו של עם ישראל בא"י . כל זאת בשעה שהשייח 
אמין טריף יושב אל שולחן חתני הפרס ובקהל נכבדים דרוזים רבים . השר לא טרח 
להזכיר , ול במלה אחת , את חלקם ותרומתם של הדרוזים . זו התעלמות בוטה , 
שלאחריה אין לבוא אל ציבור זה , או אל כל ציבור מיעוטים אחר , בדרישה 
לנאמנות . הגיע הזמן שנראה בכל תושבי הארץ אזרחים שווים . ירושלימקפמאביגכאשר 
ברוך קימרלינג קובע ( " הקשר החונק של הציונות " , " הארץ " 5 . 1 ) 
שבדת היהודית " משעה שהיא מגדירה מישהו כיהודי , הוא ייכלל בתוך הקולקטיב , 
אף ביתר קלות מאשר בתרבויות המערביות הדמוקרטיות והפתוחות " , הוא מוכיח 
את בורותו ההלכתית . האמת היא שגר בהלכה מופלה מהיהודי מלידה בהרבה תחומים 
חשובים . למשל , חל איסור מוחלט למנותו לכל משרה שיש בה שלטון כלשהו על 
יהודים מלידה , כמו " שר עשרה " בלשון ההלכה לפי מושגינו , רב - טוראי . 
האם מכיר פרוף קימרלינג דוגמה לאפליה כזאת ( ויש רבות נוספות ) לא רק 
באחת החברות שהוא מתייחס אליהן , אלא אפילו ברוסיה הצארית שבה הגיע טרופלדור , 
בלי שהתנצר , לדרגה צבאית גבוהה יותר ? האפליה הזאת עוברת בירושה , עד 
" עשרה דורות " לפחות . עד ש"תהיה אמו של הגר מישראל " , עדיין אסור 
להשוותו ליהודי מלידה . כלומר , אילו היינו מדינת הלכה לא היה אפשר למנות 
רב - טוראי בלי בדיקה ביולוגית כזאת . מעמדה של גיורת הרבה יותר גרוע , 
כי היא נחשבת זונה ( " אין זונה אלא גיורת " היא אמרה תלמודית ידועה ) 
ולכן אסור לה להתחתן עם כוהן . איסור פחות חמור קיים גם לגבי בתה של הגיורת . 
כאשר עמרם בלוי התחתן עם גיורת שלא היה כל ספק באדיקותה , בית דין חרדי 
פסק שנישואין כאלה פסולים למנהיג יהודי כמותו , וזעמם של חסידיו וסביבתו 
היה כזה שהוא נאלץ לברוח לבני - ברק לכמה שנים . ירושלימקפמאביגהייתי סולח 
להם לו באו והיכו על חטא על כך שהטילו ספק בשלמות יהדותם של חברי הקיבוצים ; 
על כך שטענו שהם משלמים במסיהם את חובות הקיבוצים , בעוד לי עצמי , 
בשלוש חנויות בבני - ברק , כשביקשתי חשבונית מס השיבו שאין אצלם דבר כזה ; 
על כך שהם מוציאים פסקי הלכה נגד החזרת שטחים ולא שולחים את בניהם להחזיק 
בהם ; על כך שהם משתמטים מן השירות בצבא וגורמים שבני יהיו חייבים בשירות 
ממושך יותר ; על כך שחג עצמאותנו אינו חגם , דגלנו אינו דגלם , הימנוננו 
אינו הימנונם , שפתנו אינה שפתם ; על כך שהעזו פנים כלפי מוסד הנשיאות , 
ועוד חטאים שהיריעה תקצר מלפרטם . לו ביקשו מחילה על כל אלה , ולו השתכנעתי 
כי בקשתם כנה , ייתכן שהייתי סולח להם . אבל על שניים לא אסלח . האחד : 
על שלא עמדו דום עת צפרו הצופרים ביום הזיכרון לחללי מערכות ישראל . השני : 
על דבריו של הלובביצר , כי השואה משולה לניתוח שעושה רופא , הכורת איבר 
רקוב למען יחיה שאר הגוף . כלומר : היהדות המפוארת של מזרח - אירופה , 
אבותינו ואמותינו וכל קדושינו , היו איבר רקוב , והיטלר עם חבר מרעיו לא 
היו אלא רופא מנתח , בשירות הקדוש ברוך הוא . רמת - השרונקפמאביגלפני כחמש 
עשרה שנה , בסיבוב הקודם לאחרון של התפרצות תסכול ציבורי נולדה תנועת ד"ש . 
ד"ש זכתה לתמיכה רחבה בבחירות , אך נכשלה לבסוף במבחן המעשי ונעלמה מהמפה . 
היא נכשלה , בין היתר , משום שלא היו לה תוכניות מעשיות גם לאחר הצטרפותה 
לממשלה , שהיתה למעשה הצטרפות לשיטה הקיימת . בכך חוסל למשך שני עשורים 
הסיכוי להקמת מפלגה חדשה שתרצה בשינוי השיטה . הציבור , שנכזב , סובל 
מתסמונת ד"ש וקרוב לוודאי שלא ייתן את קולו להקמת מפלגה חדשה בעתיד הקרוב . 
התנועה העממית החדשה לשינוי שיטת הממשל עלולה להנחיל אכזבה חדשה . כך יקרה 
אם תנועת המחאה הנוכחית תניח לפוליטיקאים לכרסם בדרישותיה המקוריות לוועדה 
בלתי תלויה ולמשאל עם . הפוליטיקאים המשופשפים ינסו קרוב לוודאי להציע שיטת 
בחירות שתשמור על האינטרסים שלהם וגם תרגיע את הזעם הציבורי . " שינוי " 
זה לא ימנע את התופעות השליליות ויוסיף לתסכול הציבור , שייווכח שגם שינוי 
שיטת הבחירות אינו עוזר . ראשי הערים כבר ירו ירייה ראשונה בכיוון זה בהכריזם 
שהם מתנגדים למשאל עם ועל הכנסת לקבוע את שיטת הבחירות . 
