לפסק - דינו של בג"ץ חשיבות תקדימית בכמה מישורים . בראש ובראשונה הוא סוגר 
את מעגל הפסיקה בכל הנוגע להיקף הפיקוח השיפוטי על החלטות היועץ המשפטי לממשלה . 
בעבר רווחה הדעה שפיקוח זה הנו מצומצם ביותר , כך שבג"ץ יתערב רק אם היועץ 
המשפטי פעל בחוסר תום - לב . במשך השנים התהדק הפיקוח השיפוטי , תוך הרחבת 
עילותיו . בפסק - הדין הנוכחי הובהר באורח ועל דעת , שדינו של היועץ המשפטי 
כדין כל רשות שלטונית אחרת , מבחינת תחולת כללי המשפט הציבורי עליו ומבחינת 
היקף הביקורת השיפוטית . כמו כל רשות שלטונית אחרת , חייב אף היועץ המשפטי 
לפעול תוך שקילת הגורמים הרלוואנטיים לסמכות שבה מדובר בתום לב , בהגינות , 
ללא - אפליה ובסבירות . חרג היועץ המשפטי מאחד מכללים אלה תיפסל החלטתו 
בבית - המשפט , כפי שהיתה נפסלת החלטה של כל ראשות שלטונית אחרת . בלשונו 
של השופט ברק : " נמצא , כי לא מוקנית ליועץ המשפטי לממשלה כל חסינות 
מיוחדת מפני התערבותו של בית המשפט הגבוה לצדק . . . חסינות כזו , אילו 
הוכרה , היה בה כדי לפגוע בשלטון החוק " . פסק הדין מתמודד עם אחת הסמכויות 
הרגישות ביותר של היועץ המשפטי : הסמכות שלא להעמיד לדין חשוד שיש נגדו 
ראיות לכאורה שעבר עבירה , מהטעם של העדר עניין לציבור . נקודת המוצא היא , 
כי משהוגדרה עבירה בחוק הפלילי , הרי האינטרס הציבורי מחייב את העמדת החשוד 
לדין . ומבהיר השופט ברק : " קיים עניין לציבור שלא להעמיד חשוד לדין , 
רק אם תובע שוכנע , כי העמדה לדין גוררת אחריה פגיעה כה קשה באינטרסים 
ובערכים שהחברה מבקשת להגן עליהם , עד כי פגיעה זו אינה שקולה כנגד היתרון 
שיצמח לאינטרסים ולערכים שהמשפט הפלילי בא להגשימם , על - ידי העמדה לדין . 
במסגרת זו יש להתחשב בין השאר בשיקולים הבאים : חומרת המעשה , נסיבותיו 
האישיות של החשוד וקרבן העבירה , ושיקולים מוסדיים של התביעה ובית המשפט " . 
נשיא בית - המשפט העליון , השופט שמגר , מדגיש בהקשר זה , כי מדיניות 
התביעה בשאלה הנדונה חייבת לנטוע בלב הציבור אמון בכך : " ( א ) שכולם 
שווים בפני החוק , ( ב ) שהמדינה שוקדת על שירושן של תופעות עברייניות , 
( ג ) שהמדינה נותנת דעתה להגנת הפרט , שהוא קרבן העבירה , ( ד ) 
שהמדינה ערה לאמצעים הבאים , כדי למנוע תופעות עברייניות בעתיד " . לגופו 
של עניין , שוכנע בג"ץ כי היועץ המשפטי לא הושפע על - ידי " שיקולים זרים " 
בהחלטתו . לא - כן באשר לטענת האפליה שנטענה נגד היועץ : " אכן , אין 
להימנע מתחושה קשה שחשודים בעבירות קלות בהרבה , הגורמות נזקים קטנים בהרבה , 
מועמדים יום - יום לדין פלילי , ואילו הבנקים והבנקאים , שעברו עבירות 
חמורות בהרבה וגרמו נזקים שקשה לחלום כמותם , אינם מועמדים לדין " . עם 
זאת , אין בג"ץ קובע עמדה פסקנית בסוגיית האפליה . הפגם בהחלטת היועץ המשפטי 
לממשלה , המביא לפסילתה , הוא שהיא נגועה באי - סבירות מהותית , ההופכת 
אותה למופרכת מעיקרה . השופט ברק , בהסכמת עמיתיו לדין , מגיע למסקנה 
זו לאחר שהוא בוחן את שיקוליו של היועץ המשפטי אחד לאחד , ופוסל את המשקל 
שייחס להם בהחלטתו : " הנזק שנגרם ממנה לערכים ולאינטרסים שהמשפט הפלילי 
בא להגן עליהם , הוא ניכר . חשודים שביצעו עבירות חמורות בנסיבותיהן , 
אינם מובאים לדין . מבצעיה של הרפתקה שהיתה כישלון עסקי בקנה - מידה אדיר , 
אשר לפחות במציאות הישראלית קשה למצוא לו אח ורע . . . ואשר במהלכה בוצעו 
לכאורה , תחת מעטה של חשאיות , שרשרת של עבירות פליליות , אינם נושאים 
באחריות פלילית . " הלקח ההרתעתי אינו נלמד . התחושה כי הכל שווים בפני 
החוק נפגעת . כוחו של המשפט הפלילי לכוון את ההתנהגות החברתית נפגע . אמון 
הציבור ברשויות השלטון מתערער . התנהגות , שהיתה לה השפעה הרסנית על חיי 
המשק והחברה נשארת ללא תגובה עונשית הולמת . נזק זה אינו שקול כלל ועיקר 
כנגד התועלת הצומחת לאינטרס החברתי והפרטי , באי - העמדתם של בנקים ובנקאים 
לדין " . 
