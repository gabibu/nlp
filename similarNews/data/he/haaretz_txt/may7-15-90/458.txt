" רכישת שבע האוניות החדשות של צים נעשתה במועד מאוחר מדי , לאחר שנוצרה 
גאות במכירת אוניות , אם כי לא היה מנוס מחידוש הצי . אין סיכוי שהחברה 
תוכל לכסות אי - פעם את עלות האוניות , הרכישה עלולה לחסל את חברת צים " . 
דעות אלה הובעו במשאל שערך " הארץ " בקרב חוגי ספנות מקצועיים , לקראת 
טקס השקתה בארץ , מחר , של האוניה הראשונה " צים אמריקה " . כמעט כל הנשאלים 
היו מאוחדים בדעה , כי היה צורך בחידוש צי האוניות של צים כדי לעמוד בתחרות 
העולמית בתחום הספנות , אלא שרכישת האוניות התבצעה בזמן גאות במחירי השוק 
במחיר יקר מדי . לדבריהם , חברת צים היתה צריכה לחדש את צי אוניותיה כמה 
שנים קודם לכן , כששוק האוניות היה בשפל , וניתן היה להשיג אוניות חדשות 
במחיר זול . רבים בחוגים המקצועיים בענף הספנות הישראלית , מטילים ספק ביכולתה 
של החברה לכסות את עלות האוניות . " צים לעולם לא תוכל לכסות את עלות 
האוניות , כיוון שהמחיר שישולם עבורן ( 000 . 000 . 003 דולר ) יקר מדי , 
ביחס לאפשרויות הרווח " , הם אומרים . על - פי אחת הדעות , שוק הספנות 
ממצה בחודשים אלו את הגאות , ואחריה צפויה ירידה בערך מחירי האוניות . 
כבר כיום מורגשת תנודה בשוק האוניות לעבר ירידה ב%5 מערכן . יש לצפות לירידה 
שתימשך עד ששוק האוניות יהיה מוצף באוניות זולות , כמו בראשית שנות ה08 . 
השוק לא יישאר במצב גאות במשך 51 שנה השנים שבהן צריכה צים להחזיר את מחיר 
עלות האוניות . הסיכוי היחידי לכסות את עלותן הוא אם יפליגו מלאות . דעה 
אחרת גורסת , כי חידוש הצי של צים יסייע למצבה הכספי של החברה , בשל חיסכון 
עצום בדלק ובכוח אדם ; האוניות החדשות מונעות בדיזל , ויצוותו אותן שני 
שליש אנשים בהשוואה לכוח האדם באוניות ישנות יותר . 
