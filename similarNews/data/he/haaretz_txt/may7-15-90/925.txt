עדנה כהניא ( 04 ) , סגנית בכירה של פרקליטת מחוז חיפה , נפטרה אתמול 
בבית - החולים כרמל , לאחר שסבלה מדימום פנימי קשה . משטרת מרחב חיפה הזדרזה 
אתמול להודיע כי גופתה נשלחה למכון הפתולוגי , לשם ביצוע נתיחה שלאחר המוות , 
אבל בשלב זה אין המשטרה קושרת את מותה להכאתה בידי בעלה , בחודש מארס . 
בחודש מארס נעצר בעלה של הפרקליטה , צבי כהניא ( 35 ) , סוחר ציורים 
ועתיקות , בחשד שהיכה את אשתו . המעצר התבצע לאחר שהפרקליטה אושפזה בבית - 
החולים עם דימום קשה בחלל הבטן וקרעים באברים הפנימיים . בבית - החולים נותחה 
הפרקליטה , והרופאים הצליחו להוציא מגופה ארבעה ליטר דם , ולהציל את חייה . 
המשטרה עצרה את בעלה , בחשד כי הנזקים הגופניים שנגרמו לאשתו הם תוצאה 
מהמכות שהיכה אותה . צבי כהניא הכחיש אז את החשדות המיוחסות לו על - ידי 
המשטרה . לדבריו , הודות לו ניצלו חייה של אשתו , מאחר שהביא אותה לבית - 
החולים , ולחץ על הרופאים לבדוק אותה בשל מחלה קשה שממנה סבלה . לטענתו , 
אשתו כלל לא התלוננה נגדו . למרות הכחשותיו האריך בית משפט השלום בחיפה 
פעמיים את מעצרו , אך לבסוף הוא שוחרר , ואף לא הוגש נגדו כתב אישום בבית 
המשפט . לפני ימים מספר אושפזה שוב עדנה כהניא בבית החולים הכרמל בחיפה , 
לאחר שסבלה מדימום קשה בחלל הבטן . בניסיון להציל את חייה , ניתחו אותה 
שוב , ולשם כך תרמו שוטרים וחיילים מחיפה מנות דם רבות . לאחר הניתוח הועברה 
כהניא למחלקה הפנימית בבית החולים , אולם אתמול , סמוך לשעה שש בבוקר הודיע 
בית החולים למשטרת מרחב חיפה על מותה של הפרקליטה . למרות המידע שהצביע על 
מוות מסיבה רפואית , החליטו קציני המשטרה לבקש לשלוח את גופתה של כהניא 
למכון הפתולוגי באבו כביר , כדי לבצע נתיחה שלאחר הממות . משטרת מרחב חיפה 
הודיעה אתמול כי לאחר שיגיעו ממצאי הפתולוגים , היא תקבע את המשך פעולותיה , 
אולם בשלב זה אין בידה חשדות הקושרות את מותה של כהניא לאירוע פלילי . עדנה 
כהניא זכתה בתפקידה הבכיר בפרקליטות מחוז חיפה , לאחר שנים ארוכות של שירות 
לצידה של פרקליטת המחוז . אחד משפטיה המפורסמים : אונס הדוגמנית הבריטית 
על ידי חייל מצבא ארה"ב , שהגיע לחיפה במסגרת שירות בצי השישי . כהניא 
דנה את האנס לשלוש שנות מאסר . 
