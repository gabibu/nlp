לוס - אנגלס ( מיוחד ל"הארץ " ) . " ליהודי בריה"ם יהיו בזמן הקרוב בעיות 
קשות מאד . הכלכלה מתמוטטת . השיטה חדלה לתפקד . האוכלוסייה משמאל ומימין 
מלאת - זעם . גורבצוב נתון בקשיים עצומים ויאלץ לבצע העלאת מחירים דראסטית . 
ביום שבו כיכר לחם תעלה פי - שלושה מכפי שהיא עולה כעת הם יחפשו שעיר לעזאזל " . 
הערכה זו השמיע אתמול זאב ירוסלבסקי , חבר מועצת עיריית לוס - אנגלס , 
שעה קלה לאחר שובו ממוסקווה . ירוסלבסקי השמיע את אזהרותיו בישיבת ועדת 
ההיגוי של " מבצע אקסודוס " , בבניין הפדרציה היהודית , עם הגיעו משדה - 
התעופה . הוא הודה כי עד גילה סקפטיות באשר לרצון היהודים להגר לישראל אך 
שמונה ימים בבריה"ם חוללו תפנית חדה בדעותיו . " לא פגשתי יהודי אחד שאינו 
עוזב או חושב לעזוב לישראל , " אמר . מדובר כאן באנשים רגילים , שהם 
לא פעילים ציוניים . רק לפני שנים אחדות לא היה להם כל עניין להגר מבריה"ם " . 
לפי הגדרת ירוסלבסקי שוררת כיום במוסקווה תחושה של " חוסר ביטחון ואי - 
ודאות . לא הייתי קורא לזה פאניקה , " הוסיף . " אבל זה די קרוב לפאניקה . 
. בין אם בצדק או שלא בצדק ואני סבור שבצדק הם אחוזי בהלה . הפעיל היהודי 
התייחס גם לאפשרות להאיץ את תהליך ההגירה . " אסור לאף פוליטיקאי ישראלי 
לומר משהו על ישובם של יהודי בריה"ם בשטחים . זה יכול להיות הפרק האחרון 
של יהודי בריה"ם " , קבע ירוסלבסקי שהוא מועמד ודאי למשרת ראש עיריית לוס - 
אנגלס . 
