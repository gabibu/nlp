קהיר ( ער ) . אחד מראשי התנועה למען דמוקראטיה בכוויית , הנתון במעצר , 
מסרב להשיב לשאלות התביעה הודיע אתמול פרקליטו . העצור , אחמד אל - חטיב 
הוא אחד משמונה מדינאים כווייתים שנעצרו ביום שלישי על שאירגנו אסיפה בלתי 
חוקית , בה קראו להחרים את הבחירות למועצה הלאומית הזמנית ב01 ביוני . התנועה 
למען הדמוקרטיה בכוויית מונהגת על ידי שנים - שלושה צירי פרלמנט לשעבר , 
והיא הכריזה כי היא רואה את האסיפה הלאומית , העומדת להיבחר , כבלתי חוקית 
ונוגדת את החוקה . התנועה הודיעה , כי היא מחרימה את הבחירות . האסיפה 
הלאומית אמורה להחליף את המועצה האחרונה , שפוזרה באוגוסט 6891 על - ידי 
האמיר שייח גאבר אל - אחמד אל סבאח , בעיצומה של מלחמת איראנעיראק . הוא 
טען כי קיימת מזימה זרה לערער את המשטר בכוויית העשירה הנפט . חטיב , ציר 
לשעבר , ובעל נטיות שמאליות , היה ממניחי היסוד לתנועה הלאומית הערבית , 
ביחד עם גורג חבש , שלאחר מכן הקים את ארגון המחבלים " החזית העממית " . 
