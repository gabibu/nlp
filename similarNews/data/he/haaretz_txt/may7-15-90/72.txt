אבו דבי ( ע . ) ל"אל - איתיחאד " נודע , כי ערפאת יקבל הזמנה מהממשל 
האמריקאי לבקר בוושינגטון לאחר תחילת המשא ומתן בין ישראל לפלשתינאים בקהיר . 
מקורות פלשתיניים בתוניס מסרו , כי העניין נדון בכמה ערוצי תקשורת פלשתיניים - 
אמריקאיים , וכן במפגשים האחרונים בין בלעאווי ופלטרו בתוניס . התנאי שהציגה 
ארה"ב למגעים אלה היה הפסקת ההתקוממות לאחר התקדמות המשא ומתן . המקורות 
הוסיפו , כי במגעים המוקדמים הוסכם גם על הרכב המשלחת הפלשתינית למו"ם . 
במשלחת יהיו אישיות ממזרח ירושלים ופלשתינאים מהשטחים ומחוץ להם ולא יכללו 
בה חברי הוועד הפועל של אש"ף . אש"ף יכריז על הרכב המשלחת וימנה את חבריה . 
