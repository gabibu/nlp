העיר יבנה נרגשת ערב המישחק עם נתניה , שבסיומו יתברר אם יעלה מכבי יבנה 
לליגה הלאומית . מנהלי הקבוצה ופרנסי העיר , ובראשם ראש העיר יהודה ברוס , 
פנו אל האוהדים בבקשה לשמור על רוח ספורטיווית ולעודד את המכבים . השחקנים 
יצאו למחנה אימונים מחוץ ליבנה כדי להימנע מ"חיכוך " עם האוהדים . ההנהלה 
דאגה לתשלום משכורות מוקדמות לשחקנים , ואף נעזרה בסוחר מקומי אמיד , שלמה 
לוי , אשר הבטיח לכסות את החובות לשחקנים אם הם יעלו ללאומית . השקט השורר 
ביבנה הוא " שקט שלפני הסערה " . אם ינצח מכבי ויזכה בכרטיס העליה , צפוי 
פרץ שמחה אדיר וראשי העיר ידאגו לחגיגות " כמו ביום העצמאות " . קפטן יבנה 
ומלך השערים של הליגה הארצית , בני טבק , סרב להתייחס לסיכויים . " אני 
מקווה שנדע להשתחרר ראשונים מהמתח , לשחק בשקט ולנצח . לא חשוב לי אם אבקיע 
שער , העיקר שננצח ובהפרש שערים שיבטיח את שובנו ללאומית " . 
