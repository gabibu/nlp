חברי גרעין " תקווה " שבגליל המערבי , ביניהם עולים חדשים רבים , טוענים 
כי התנגדותו של שר הפנים , אריה דרעי , להתיישבותם במצפה מורשת שבגליל 
המערבי , מאלצת אותם לפנות להתיישבות מעבר לקו הירוק , בניגוד לרצונם , 
כדי לא לאבד את זכויות העולים המגיעות להם מטעם המדינה . לטענתם , נמנעה 
מהם העלייה לקרקע , בעקבות התערבותו של שר הפנים , המבקש לשמור את המקום 
למקורביו מתנועת ש"ס . זאת , למרות שיש בידיהם הבטחות וסיכומים בכתב מהסוכנות 
היהודית , האיחוד החקלאי , משרד השיכון , וגורמים ממשלתיים אחרים . לדברי 
חברי הגרעין , בשל ההבטחות לעלייה על הקרקע , הם נמנעו מלממש את זכויות 
העולים שניתנו להם מאז עלו לארץ , והם עלולים לאבד זכויות אלה , בשל הזמן 
שעבר . דבר זה מאלצם לפנות להתיישבות מעבר לקו הירוק . דוברת משרד הפנים 
אישרה אתמול כי השר דרעי אכן התערב בנושא זה , לפני זמן לא רב . לדבריה , 
מתגוררים היום במורשת " חרדים קיצונים מהסוג של ש"ס , והשר ביקש לתת לאנשי 
ש"ס אפשרות לעלות ליישוב " . גם מקורות בסוכנות היהודית ובאיחוד החקלאי אישרו 
כי השר דרעי התערב בהליכי יישובו של מצפה מורשת , וכי בעקבות התערבותו נמנעת 
עלייתם על הקרקע של אנשי גרעין " תקווה " , המונים למעלה ממאה משפחות . 
לדבריהם , מבקש השר דרעי ליישב במקום קבוצה של מקורביו מש"ס , תושבי חיפה 
והצפון . שלשום נפגשו אנשי תנועת ש"ס עם מנהל חבל הצפון בסוכנות היהודית , 
ישראל שחר , וביקשו ממנו שוב , להעביר את המצפה לידיהם . הם טענו כי 
יש בידיהם רשימות של אנשים הנמנים על תנועת ש"ס , שאמורים להתגורר במקום , 
ולזכות בהטבות הניתנות לתושבי האזור . אנשי הסוכנות היהודית אמרו כי בעקבות 
התנגדותו של השר דרעי לעלייתם על הקרקע במורשת של אנשי גרעין " תקווה " , 
מציעה להם הסוכנות אתר חליפי במקום מרוחק יותר , ליד הכפר גת , לא הרחק 
מקיבוץ כברי . יישוב מורשת שבגליל המערבי הוקם לפני כעשר שנים על ידי קבוצה 
קטנה של חרדים , שפעלה בהשראת האיחוד החקלאי , עוד לפני שהוקמה תנועת ש"ס . 
ניסיונותיהם להרחיב את היישוב נכשלו . לאחר כישלונם , התארגן לפני שנים 
אחדות גרעין " תקווה " , שאנשיו חובשי הכיפה הסרוגה הם תושבי הקריות , 
וביניהם עולים חדשים רבים . הם פנו לאיחוד החקלאי ולסוכנות , ואלה נעתרו 
לבקשתם , והקצו להם מקום להתיישבות ביישוב הקבע מורשת . לפני כמה חודשים 
התערב השר דרעי בפרשה , והעלייה על הקרקע עוכבה . במקביל , החלו אנשי 
תנועת ש"ס בחיפה לפעול להקמת היישוב במתכונתו החדשה , כך שישוכנו במקום 
רק אנשים הנמנים על תנועתם . לטענתו של יו"ר ועד גרעין " תקווה " , איתן 
שושני מקרית אתא , הסתמנה לאחרונה , לאחר עשר שנים של סחבת בירוקרטית , 
אפשרות לעלייה על הקרקע , והפיכת מורשת בשנים הקרובות ליישוב המאכלס 053 
משפחות . " אולם שר הפנים התערב בפרשה לצורך בדיקה , דבר שהיה מסווה לרצונו 
להעביר את היישוב לידי אנשיו " , אמר שושני . 
