בכפר הערבי כיפל חארס , ב92 במאי אשתקד , כפרו אתמול בכל ההאשמות המיוחסות 
להם , עם היפתח משפטם בבית המשפט המחוזי בתל אביב . הנאשמים , רפאל סלומון , 
מרצה עונש מאסר אחרי שירה על ערבים בצומת גהה ויואל אלפרד , הודיעו לבית 
המשפט שאין בכוונתם לנהל משפט זוטא ולטעון טענת אליבי . פרקליטו של אלפרד 
טען , כי מרשו נקלע באורח מקרי לחבורה שיצאה לטייל בכיפל חארס . לא היתה 
לו שום כוונה לבצע עבירה כלשהי והוא לא היה שותף בצורה כלשהי , לביצוע עבירה 
ביום האירוע . הסניגור הודיע על כוונתו לבקש מהיועץ המשפטי לעכב את ההליכים 
נגד מרשו . שני הנאשמים האחרים בפרשה זו , גד בן זמרה ויהושע שפירא , כפרו 
אף הם בהאשמות נגדם , בישיבת ביהמ"ש שהיתה לפני כחודש . בן זמרה טען , 
כי כאשר המטיילים נכנסו לכיפל חארס , הושלכו לעברם מטחי אבנים שסיכנו את 
חייהם . לדבריו , הדרך היחידה להיחלץ היתה לירות באוויר על מנת לברוח , 
והוא אכן ירה מספר כדורים באוויר . בא כוחו של בן זמרה הודיע לבית המשפט , 
כי הוא יטען במשפט , שבמהלך תקרית הירי בכפר לא נהרג איש . בשלב מאוחר 
יותר במשפט , יש בכוונתו לבקש מבית המשפט להוציא צו , שיאפשר לו לראות 
את גופתה של הילדה אבתסאם בוזיה בת ה31 , שנורתה למוות במהלך התקרית בכפר 
או לראות את מסמכי המוות או כל דבר אחר הקשור למוות . " לפחות שיגלו לנו 
היכן הקבר " , טען הסניגור . הנאשם האחר , יהושע שפירא טען , כי לא עשה 
כל שימוש בנשק , הותקף באבנים והצליח להיחלץ . התביעה מאשימה את ארבעת הנאשמים 
בעבירות של הריגה , יריות באזור מגורים , תקיפה ופציעה בנסיבות מחמירות , 
הצתה והיזק לבעלי חיים . לטענת התובעת עו"ד יהודית אמסטרדם , נכנסו הנאשמים 
לכפר כיפל חארס תוך כדי ירי , פגעו במיכלי מים , הציתו ערימת חיטים ועץ , 
השליכו אבנים וניפצו חלונות , ירו בבטנו של אחד מתושבי הכפר וירו למוות 
בילדה אבתסאם בוזיה בת ה31 . לטענת התובעת , הם תקפו והיכו ישיש בן 28 
שיצא מהמסגד בכפר , ובדרכם אל מחוץ לכפר , ירה רפי סלומון בחמור והרגו . 
ההוכחות במשפט יושמעו באוקטובר . 
