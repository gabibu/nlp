לונדון ( מיוחד ל"ספורט הארץ " ) . שלום תקוה לא יוחתם בניוקאסל . כך 
מתברר מדברי המנגר שלה גים סמית , לאחר המישחק של ניוקאסל , שלשום , בצפון 
אירלנד נגד קבוצת דרי - סיטי , שבו השתתף תקוה . הכדורגלן הישראלי של סטאנדרד 
ליאז שותף בכל 09 הדקות ואף סייע לכיבוש שער המשווה ( 11 ) , כאשר מסר 
כדור רוחב לליאם אובריאן וזה החדיר את הכדור לרשת . לאחר המישחק אמר המנגר 
סמית : " קיבלנו המלצות טובות על תקוה , לכן החלטנו לבחון אותו . הוא 
בישל שער , אבל לא סביר שיצטרף לקבוצה שלנו . יכולתו הטכנית מצויינת , 
אבל אני מסופק אם יכולתו הפיסית מתאימה לכדורגל האנגלי . בכל מקרה , הסכום 
שהבלגים דורשים תמורתו גבוה מדי " . המישחק בצפון אירלנד שימש הכנה לניוקאסל 
לפתיחת מישחקי הפליי - אוף לעליה לליגה הראשונה באנגליה . ניוקאסל תשחק 
ביום ראשון עם סנדרלנד . במישחק השני בפליי - אוף יתמודדו בלקבורן וסווינדון . 
