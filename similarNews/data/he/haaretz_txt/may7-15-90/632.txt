מבחינה חוקית ומעשית חדלה האמנה הפלשתינית להתקיים , מרגע שהמועצה הלאומית 
הפלשתינית קיבלה החלטות הסותרות אותה ברוב של למעלה משני - שלישים . כך 
אמר אתמול נביל שעת , יועצו המיוחד של ערפאת ויו"ר הוועדה הפוליטית של המועצה 
הלאומית הפלשתינית , בסמינר בנושא " השאלה הפלשתינית בשנות התשעים " , 
המתקיים בשטוקהולם . " הסעיף על ביטול הישות הציונית , המופיע באמנה , 
חדל מלהתקיים ברגע שהמועצה קיבלה בסוף 8891 החלטה המצדדת בזכות קיומן של 
שתי מדינות ישראל ופלשתין זו בצד זו " , אמר שעת . הוא הוסיף כי ארגונו 
מקבל את עקרון זכות ההגדרה העצמית לשני העמים . לדברי שעת , זכות השיבה 
תמומש רק בהסכמת ישראל : " אין מדובר בזכות אותה ניתן לממש באופן חד - 
צדדי . פיצויים הם תחליף אפשרי עליו צריכים לדון שני הצדדים . הזכות לפיצויים 
עומדת גם לכל יהודי שעלה מארץ ערבית , ונאלץ לשם כך לברוח או להשאיר את 
רכושו " . שני הדוברים מטעם אש"ף , חאלד אל - חסן ונביל שעת , הביעו בשיחות 
עם ח"ך דדי צוקר ( רץ ) חשש ממה שיתרחש במחנה הפלשתיני בשטחים ובאש"ף , 
אם הקיפאון יימשך . לדבריהם , יש לחץ למאבק מזוין , לנוכח אי - ההתקדמות 
בתחום המדיני . בסמינר נוטלים חלק נציגים מכ03 מדינות , ביניהן סין , בריה"ם , 
מערב - גרמניה ומצרים . הסמינר מאורגן על - ידי האו"ם וממשלת שוודיה , 
ומאובטח בצורה קפדנית ביותר . חאלד אל - חאסן , שהוא יו"ר הוועדה לענייני 
חוץ וביטחון באש"ף , אמר כי החלטות הארגון , המחייבות קיום שתי מדינות , 
זו בצד זו , הן סופו של תהליך ארוך שעברו הפלשתינאים , ובו שגו פעמים 
רבות , כשנהגו לומר " לא " לכל סיכוי . לדבריו , ישראל צריכה לחפש במזרח - 
התיכון ניצחון בתחום הכלכלי ולא בתחום הצבאי . " יחד עם הפלשתינאים , 
יכולים שני העמים להפוך למעצמה הכלכלית החזקה באזור " , טען אל - חאסן . 
" אש"ף רוצה בשיתוף פעולה נצחי , ארוך וטוב עם מדינת ישראל , כדי להפוך 
לכוח כלכלי " . בתגובה על כמה התבטאויות של דוברים בסמינר בנושא העלייה , 
אמר צוקר , כי התנגדות פלשתינית לזכות הטבעית של כל יהודי לשוב לארצו , 
מעמידה חומה בין הפלשתינים לבין מחנה השלום . " על הפלשתינים לצדד במפורש 
בזכות יהודים לשוב לארצם , כל עוד אין מיישבים אותם בשטחים כבושים . דבריו 
של ערפאת , במכתבו לסמינר הזה , היו מטושטשים ולא ברורים , והשאירו מקום 
להניח כאילו יש לפלשתינים התנגדות לעצם העלייה " , אמר צוקר . לדבריו , 
האינתיפאדה יצרה לא רק גישה פרגמטית יותר ומציאותית יותר אצל הישראלים והפלשתינאים , 
אלא גם הקצינה את הסרבנים בשני העמים : " התחזקות הגורמים הדתיים - לאומניים 
בישראל והתחזקותו המואצת של האיסלאם הפוליטי בשטחים , עלולות להפוך את הסכסוך 
הפוליטי לסכסוך דתי . ברגע שהסכסוך יכלול מרכיבים דתיים כפי שהיו רוצים 
דתיים יהודיים ודתיים מוסלמים בשטחים יאבד סיכוי למצוא הסדר בין שני העמים . 
