מקורות ערביים גילו אתמול לרדיו מונטה - קארלו כי ערב הסעודית מגבשת תוכנית 
לפסגה בין נשיא עיראק סדאם חוסיין לבין שליט איראן האשמי רפסנגאני . לדברי 
המקורות , מציעה עיראק תוכנית שלום כוללת למפרץ הפרסי , כדי להפשיר את 
הקיפאון שנוצר בשיחות השלום באזור . על פי ההצעה , ייפגשו שני המנהיגים 
במכה עוד לפני סוף החודש , ולפני הפסגה הערבית בבגדאד . כבר לפני שבועיים 
שלח נשיא עיראק סדאם חוסיין איגרת לשליט האיראני והציע להיפגש עמו . שלשום 
שלח חוסיין את שר החוץ העיראקי , טארק עזיז , לערב הסעודית וכתב איגרת 
למלך פאהד כי הוא מוכן למפגש עם השליט האיראני . שר החוץ של איראן , עלי 
אכבר וילאיתי , אמר אתמול לסוכנות " טאס " כי ארצו שוקלת בחיוב את ההצעות 
העיראקיות להפשרת הקיפאון בשיחות השלום . הוא אמר , כי הצעתה של בריה"ם 
בנפרד מהניסיונות הערביים להפגיש בין שני המנהיגים במוסקווה , נבחנת בכובד 
ראש במשרד החוץ האיראני . תוכנית השלום העיראקית מבוססת על קשר בין שתי המדינות 
המיוסד על כיבוד הדדי , כינון יחסי שכנות טובה אחרי שמונה שנות מלחמה , 
וכיבוד הריבונות הבין - לאומית . בנקודה זו צפויות מחלוקות קשות , שכן 
המלחמה פרצה על רקע שאלת הריבונות בנהר שאט אל - ערב , המפריד בין שתי המדינות . 
העיראקים מציעים להקים ועדות מקצועיות שיבחנו את הסכסוך על היבטיו הכלכליים , 
הפוליטיים והגאוגראפיים , ובראשן יעמדו שרי החוץ של שתי המדינות . התוכנית 
כולה על כל שלביה תהיה כפופה למזכ"ל האו"ם פרז דה - קואיאר . קפידבינאבו 
דאבי ( ע"ם ) . העיתון " אל איתיחאד " מוסר , כי לוב ואלגיריה עדיין 
עושות מאמץ משותף להבטיח את השתתפות סוריה בפסגת בגדאד . לפי מקורות לוביים 
בכירים , קדאפי מתכוון לבקר בדמשק במטרה לשכנע את אסד להשתתף בפסגה . גם 
העיתון אחבאר אל - אוסבוע " הירדני מוסר מטריפולי , כי מועמר קדאפי עשוי 
לבקר בדמשק , כדי לשכנע את אסד להשתתף בפסגה בבגדאד . כמו - כן יגיע לדמשק 
שליח עיראקי , שישא עמו את הזמנתו של סדאם חוסיין הקוראת לאסד להשתתף בה . 
