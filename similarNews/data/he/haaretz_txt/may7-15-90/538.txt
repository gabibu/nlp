אות באזור חברון מתאר קולר : " החיים של יהודי חברון הם בדרך כלל קשים 
ויותר מסוכנים מהחיים של יהודים אחרים ברחבי ישע . מבחינה ביטחונית , ההתיישבות 
בחברון נמצאת במצב הרבה יותר רגיש והרבה יותר עדין והרבה יותר מסוכן מכל 
היישובים האחרים , שאני עובד אתם בישע . . . אני באופן אישי לא מקנא 
בשום תושב , בעיקר אם הוא נוסע עם משפחתו , כשהוא צריך לצאת מחברון לבקר 
את משפחתו או לטפל או לעשות משהו בירושלים " . באשר ללוינגר אומר קולר : 
" כמה פעמים הגיעו אלי באופן רשמי התראות שיש כוונה לפגוע ברב לוינגר . 
. . לוינגר מהווה סמל ודמות של מנהיג בעיר חברון , ולפי מיטב הבנתי , 
אם מישהו יצליח לפגוע בו , כאילו פגע בכל ההתיישבות בעיר " . בא כוח המדינה , 
עו"ד נועם , שאל : " יש לערבים איזה שהיא מניעה לא לפגוע בילדים ובנשים 
בפעילות שלהם ? קולר : " לפי מיטב ידיעתי , כשהם רואים ילד או אישה הולכים 
ברחוב , הם משתדלים לא לפגוע , אבל הם לא מבחינים בנושא הזה ברגע שרכב 
נוסע ( ברכב של לוינגר היו נכדתו ובתו הקטנה ) . כשרכב נוסע , גם אם 
יהיו בפנים שמונה ילדים ונשים ואישה תנהג ברכב , הם תוקפים את הרכב הזה 
ללא שום רחמים . רק לפני כמה ימים נסע מזכל מועצת ישע , אורי אריאל , 
ברכב שלו עם ארבעת ילדיו וניפצו אותו מכל הכיוונים . . . האוטו עלה על 
מחסום אבנים , נשפך לו השמן . כל החלונות נופצו . הוא עמד במקום וקרא 
לעזרה . לא יכול לזוז לא קדימה ולא אחורה , עם הילדים במושב האחורי ואבנים 
עפות מכל הכיוונים " . קולר מתבקש על ידי התובע להתייחס גם להוראות הפתיחה 
באש החלות על אזרחים . הוא מדבר על ירי באוויר בזלזול רב : " היום לאיש 
לא אכפת מזה שיורים באוויר . אתה יכול לעמוד ולירות באוויר מחסנית שלמה 
והם ממשיכים לזרוק עליך אבנים . כי הערבים היום יודעים את הפקודות פתיחה 
באש יותר טוב מאתנו , והם מגיעים למצב שהם משחקים אתך על הגבול של הוראות 
הפתיחה באש . הם יודעים בדיוק מה מותר ומה אסור להם לעשות . היורה מרגיש 
באופן אישי אולי קצת יותר טוב . אבל אף אחד לא מתרגש מזה " . קולר , כמו 
עדים אחרים , נשאל על ידי הסניגור שאלה שהתביעה חוזרת ומתנגדת לה , אך 
השופט דוחה את ההתנגדות : " מה היית אתה עושה , אם היית נוסע כאזרח , 
עם שתי ילדות קטנות ברכב , והיו רוגמים אותך באבנים כמעט מכל הצדדים . 
אין לך אפשרות להסתלק מהמקום . לידך עומדים שני חיילים שאינם נוקטים שום 
פעולה כדי לעזור לך , ואתה צריך להגן על עצמך ? " קולר : " אני חושב 
שאני הייתי יורה על מנת לפגוע ולא באוויר , למרות שההנחיות הן לירות באוויר " . 
על אותה שאלה , בניסוח מעט שונה של השופט ברנר , משיב עד מומחה אחר , 
הרמטכ"ל לשעבר רפאל איתן : " יורה על מנת לפגוע " . איתן ממחיש בדוגמאות : 
" אני נוסע לבד בדרכים , לטקס בהר ברכה , דרך שכם . ממקום גבוה , בין 
שני בתים , אבן בגודל כדורגל , שפשפה לי את השמשה הקדמית . היה לי אקדח . 
אם הייתי רואה מהיכן זה בא , הייתי יוצא ויורה בזורק על מנת לפגוע " . דוגמה 
שנייה : " נסענו אוטובוס עם הרבה מטיילים לסבסטיה . מהכביש הראשי עד האתר 
למעלה היו מחסומי אבנים לאורך קילומטר וחצי והאוטובוס היה מלא נשים וילדים 
ומבוגרים . . . יצאנו והלכנו לפני האוטובוס עם הנשק , ופינינו את המחסומים 
עד שהגענו למעלה . שם ניגש אלינו ערבי אחד . שאלנו אותו , מדוע אתם חוסמים . 
הוא ענה : אנחנו חוסמים . מה תעשו לנו ? אמרנו לו : אם זורקים עלינו 
אבן . אנחנו ישר יורים " . השופט ברנר לרפול : אדוני מצביע על ירי ישיר ? 
איתן : ישר . ישר . על מנת לפגוע . בעת המשפט היו גם לסנגוריה וללוינגר 
קשיים . די להזכיר את הודאתו של לוינגר בשקר ואת דבריו : ולוואי והייתי 
זוכה להרוג את אותו ערבי . אולם הרגעים הקשים של התביעה , הם שעשו את העסקה . 
