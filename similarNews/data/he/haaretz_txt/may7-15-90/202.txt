ואשינגטון ( מיוחד ל"הארץ " ) . עורך דין ואשינגטוני , המייצג את ממשלת 
האי הקאריבי אנטיגה , עומד לבוא השבוע לישראל , כדי לחקור כיצד השתרבב 
האי אל עיסקת נשק מפולפלת , עיסקה שהתחילה בישראל והסתיימה במחסני הנשק 
של ברוני הקוקאין בקולומביה . כך מסר אתמול ה"ניו יורק טיימס " . העיסקה , 
שפרטיה נודעו בישראל עוד בחודש שעבר , סוכמה בנובמבר 8891 , והתבצעה במהלך 
9891 . ישראל טוענת , כי העיסקה , שכללה נשק קל ומאות אלפי קליעים , 
נעשתה לפי בקשתו של השר לביטחון לאומי בממשלת אנטיגה . אבל לאנטיגה אין 
שר כזה , וממשלתה מכחישה שהיא ביקשה את הנשק . לפי דיווח ה"טיימס " , ארה"ב 
לוחצת על ישראל לספק מידע נוסף על הפרשה . " אנשי חוק אמריקאיים " , כותב 
העיתון , " קהילת המודיעין וכן ועדת - משנה של הסנאט מוטרדים מן הראיות 
המצטברות , שסוחרי סמים קולומביאניים פונים אל ישראל בבקשות לאספקת נשק " . 
העיתון מוסיף , כי ישראל לא השיבה לפי שעה על שלוש השאלות האלה : 1 ) מפני 
מה הסתמכה לצורך העיסקה על מכתב בקשה , שכלל שמות וכתובות של חברות פיקטיוויות 
באנטיגה ? 2 ) מדוע לא המציאה תעודת משתמש לעיסקה , אף כי היא טוענת שתעודה 
כזאת הוצאה ? 3 ) מדוע לא וידאה ישראל , שאנטיגה אכן קיבלה לידיה את משלוח 
הנשק , אף כי , לדבריה , ליווה סרן בצה"ל את המיטען ? הפרשה הטילה את 
הפוליטיקה של אנטיגה לתוהו - ובוהו . האי הזערורי , 72 קמ"ר ו68 אלף תושבים , 
קיבל את עצמאותו מבריטניה ב1891 . וכמו איים קאריביים אחרים , גם הוא 
נחשב גן עדן לתיירים ולעיסקאות אפלוליות . כעת שרוייה אנטיגה במאבק על ירושת 
תפקיד ראש הממשלה , שהחזיק בו ויר קורנוול רד הזקן . ברד יחוג השנה את 
יום הולדתו ה08 , ועל כסאו נלחמים שני בניו : ויר גוניור , ולסטר . ויר 
הוא שר השיכון והעבודות הציבוריות , ויועצו של אביו לענייני ביטחון . לסטר 
הוא שר החוץ של אנטיגה . על מכתב הרכש הופיע חתימתו של ויר גוניור , אבל 
הוא מכחיש שהיתה לו יד בעניין . גילוי הנשק בקולומביה הכריח אותו להסתלק 
זמנית מתפקידיו , עד תום החקירה . אחיו שכר , ליתר ביטחון , את שירותיו 
של הפרקליט הוואשינגטוני , לורנס ארסלה , שיגיע השבוע לישראל , לדברי 
" ניו יורק טיימס " בניסיון לאסוף מסמכים ולמצוא תשובות לשאלות הלא - פתורות . 
