ביה"ד האזורי לעבודה בת"א קבע , כי במקרים מסוימים אפשר לראות במעשה התאבדות 
המתרחש בעבודה משום חבלה ומעשה חריג , על תקן של תאונת עבודה . המנוח , 
נגר עצמאי , היה ביום ההתאבדות מדוכא ועצבני מאחר שהפועלים שלו לא הגיעו 
לעבודה . הוא התלונן על כך בפני שכנו . ואמר כי אין זו הפעם הראשונה שפועליו 
אינם מגיעים לעבודה . האיש ניסה כבר בעבר להתאבד , והיה מאושפז בעבר בבית 
חולים פסיכיאטרי . השופט קבע , כי לוא היה מסתיים הלחץ שפעל על המנוח באותו 
יום באוטם שרירי הלב , הדבר היה מוכר כתאונת עבודה . באותה מידה , פסק 
השופט , הארוע היה חריג לגבי אדם בעל רקע של בעיות נפשיות , וגרם לו לחבלה 
נפשית שכתוצאה ממנה התאבד . השופט התאים כי לגבי המנוח התקיימו שני מרכיבי 
תאונת העבודה ארוע פתאומי וחבלה . השופט עמירם רבינוביץ קיבל את תביעת האלמנה 
וילדיה , וחייב את הביטוח הלאומי לשלם להם קיצבת תלויים . 
