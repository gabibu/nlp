" כימיקלים הגדולות בגרמניה באסף , באייר והוכסט ימזגו את משאביהן בחברה 
משותפת לפיתוח אסטרטגיות חדשות למחזור פלסטיק . כל אחת מהקבוצות תחזיק בשליש 
מההון ההתחלתי המוצע 2 . 7 מיליון דולר של החברה , שתיקרא אי - וו - קיי , 
אמר ביום ששי חבר במועצת המנהלים של באייר , הלמוט פייחוטה . חשיבותם של 
עסקי המחזור הולכת וגוברת הודות לעלייה בייצור מוצרים שאינם מתכלים בדרכים 
ביולוגיות , ובשל הדאגה הגוברת בציבור לאיכות הסביבה . על - פי מקורות 
תעשייתיים , רק מחצית מ21 מיליון הטונות של פלסטיק המיוצר באירופה מדי שנה 
עוברת מחזור . החברה תמחזר פלסטיק ממכוניות משומשות , מוצרי חשמל ביתיים , 
פסולת בנייה ומוצרי לוואי כימיים . גוטפריד קרמר , המנהל את יחידת הפלסטיק 
והשעווה של הוכסט , אמר כי החברה , שתעסוק במחקר ופיתוח , גם תייעץ למגזר 
הציבורי בנושא שימושים אפשריים למוצרים ממוחזרים . יהיה זה שיתוף הפעולה 
הגדול הראשון בין שלוש החברות מאז הפכו ליחידות נפרדות בעקבות פירוק המונופול 
איי - גי פארבן קמיקלס , לאחר מלחמת העולם השנייה . משרד הקרטלים הפדרלי 
של מערב גרמניה הודיע כי הוא עדיין בוחן את בקשתן של החברות , על מנת לוודא 
שחברות קטנות לא יידחקו מהשוק . אולם מקורות תעשייתיים אינם צופים קשיים 
באישור העסקה . 
