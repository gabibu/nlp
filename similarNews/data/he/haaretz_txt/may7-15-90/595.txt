ניסיון להצתת רכב נוסף נרשם בסוף השבוע בירושלים . בליל שבת הבחינה תושבת 
שכונת ארמון הנציב בשלושה רעולי פנים , השופכים דבק מגע על מכוניות חונות . 
היא פתחה בצעקות והשלושה נמלטו לכיוון הכפר גבל מוכבר . בסוף השבוע הותר 
לפרסום , כי בשבועיים האחרונים קיימה המשטרה מבצע חסר תקדים בהיקפו , במטרה 
לתפוס מציתי מכוניות בשעת מעשה . בסיכום המבצע לא נתפס אפילו חשוד אחד בניסיון 
הצתה . עם זאת אומרים במשטרה שהנוכחות המאסיווית של הכוחות , הרתיעה את 
המציתים , שכן בתקופת המבצע לא הוצתה אף מכונית במערב העיר . לעומת זאת 
נמשך גם באותה תקופה גל ההצתות במזרח ירושלים . על המבצע החליט מפכ"ל המשטרה , 
בעקבות הצתת שבע מכוניות לפני חודש , ברחוב בר - כוכבא בגבעה הצרפתית . 
במבצע השתתפו מאות שוטרים מכל המחוזות בארץ ובהם אנשי ימ"ם ויחידות סמויות 
שפרסו מדי ערב מארבים באזורים המועדים להצתות , בעיקר בשכונות התפר . במשטרה 
מדגישים כי המבצע הוכיח את הצורך הדחוף במתנדבים נוספים למשמר האזרחי ובהתארגנויות 
של ועדי בתים בשמירה על מגרשי החניה , שכן הוכח שנוכחות בשטח מרתיעה את 
המציתים . מתחילת השנה הוצתו בירושלים כ09 מכוניות , נעצרו 58 חשודים בהצתות 
ועד כה הודו יותר מ04 במעשים ואף הוחל בהליכים משפטיים נגדם . 
