בון ( ע"ץ ) . החברה המערב - גרמנית " סאלזגיטר " חשודה כי היא מעורבת 
במכירת תוכניות וציוד , ששימשו להקמת המפעל לייצור נשק כימי בראבטה שבלוב . 
כך נטען בתחקיר של השבועון הגרמני " שפיגל " . בהתאם לידיעה , גברו החשדות 
כלפי החברה בעקבות הצהרותיו של מנהל המפעל הכימי " אימהאוזן " , שנידון 
לפני שבוע לחמש שנות מאסר , בעוון סיוע להקמת המפעל . לפי העיתון , סיפקה 
אחת מחברות הבת של חברת " סאלזגיטר " תוכניות להקמת המפעל , שהוצג ע"י 
" אימהאוזן " כמפעל למוצרים רפואיים שאמור להיבנות בהונג - קונג . לפי 
חשד החוקרים , ראשי מפעל " סאלזגיטר " ידעו היטב מה היעד האמיתי של התוכניות . 
בין היתר , מדווח ה"שפיגל " על אמצעי בטיחות קפדניים במיוחד , שננקטו 
במהלך הכנת התוכניות , שאין בהם צורך , אם היתה זו הזמנה רגילה . 
