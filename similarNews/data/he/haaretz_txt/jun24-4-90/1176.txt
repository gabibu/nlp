( ע ) . בית המשפט המחוזי בתל אביב גזר אתמול חמש שנות מאסר בפועל על 
מיכאל מנדלוביץ ( 82 ) מהוד השרון שהורשע בהתעללות בחברתו בבית העלמין 
ברמות השבים . על פי כתב האישום , התפתחו בין מנדלוביץ ואשה בת 52 , גרושה 
ואם לילדה , יחסי חברות והיא אף הרתה לו . מנדלוביץ חשד בחברתו כי היא 
בוגדת בו עם אחד מעובדי החברה בה עבדה . הוא הסיע אותה לבית העלמין ברמות 
השבים ושם היכה אותה בכל חלקי גופה , מרט את שערותיה , והטיח את ראשה במספר 
מצבות . מנדלוביץ , נטען בכתב האישום , איים להרוג את חברתו ואף גרר אותה 
כברת דרך , תוך שהוא מחפש אחר קבר פתוח ומאיים לקבור אותה בתוך אחד הקברים . 
לאחר שהראתה לו חברתו מסמכים המעידים על דבר היותה בהריון , עובדה שהסתירה 
מפניו , התמקד מנדלוביץ בהכאתה בראשה בלבד . לאחר מכן , הסיע את חברתו 
לבית עלמין שבנווה הדר , שם הכריח אותה להישבע על קבר אביה , לבל תגיש 
נגדו תלונה למשטרה . בבית המשפט הביע הנאשם חרטה וטען , כי אהב את חברתו 
ועשה את המיוחס לו מתוך רגש של קנאות . השופטים , חיים שטיינברג , אדמונד 
לוי ודוד בר - אופיר הדגישו בגזר הדין , כי הנאשם נהג בחברתו ללא רחם ומן 
הדין להשיב לו כגמולו . 
