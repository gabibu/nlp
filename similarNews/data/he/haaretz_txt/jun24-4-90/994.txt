( ע ) . אברהם שמאי , העוסק בעסקי מקרקעין והיה מעורב בהקמת היישובים 
אפרת ואלקנה , העיד במשפטם של מיכאל דקל ואברהם צור , כי צור סייע לו לקבל 
מטבע זר מבנק ישראל לצורך רכישת קרקעות מעבר לקו הירוק . התובעת רחל שיבר 
טוענת בכתב האישום כי דקל וצור ביקשו מיזמים פרטיים וסוחרי קרקעות לתרום 
כספים עבור הליכוד , ובתמורה הם יפעילו את השפעתם לקידום ענייניהם בשטחים . 
שמאי העיד בבית המשפט המחוזי בת"א , כי הכחיש בתחילה בפני המשטרה את הטענה 
שלפיה העביר כספים לידיו של צור כתרומה לליכוד , עד שחוקריו השמיעו לו את 
הקלטת המפגש במשרדו בינו לבין צור וסוחר הקרקעות אחמד עודה . לדבריו , 
רק אז הסכים לשתף פעולה ואף לשמש כעד מדינה במשפטם של יועץ ראש הממשלה לענייני 
התיישבות מיכאל דקל , ועוזרו לשעבר אברהם צור , המואשמים בעבירות של קבלת 
שוחד , בקשת שוחד , הפרת אמונים וקשירת קשר . שמאי טען כי מילא אחר בקשתו 
של עודה והעביר לידי צור עשרת אלפים דולר . לדבריו , ביקש צור לקבל את 
הסכום במזומן . כן טען כי לא קיבל קבלה על הסכום הזה . לדבריו , פגישה 
זו נקבעה לבקשת צור , והוסכם בין הצדדים שהיא תישמר בסוד . שמאי אישר כי 
התרומה לליכוד היתה תרומתו של אחמד עודה , שביקש ממנו להעבירה לידיו של 
צור . הוא אישית לא תרם כספים לליכוד , טען . 
