שמונה מועמדים , שמונו בסוף חודש מארס למועצת המנהלים של חברת חשמל , אך 
לא תפקדו כחברים בה , הגישו בסוף השבוע את התפטרותם לשר האוצר , יצחק מודעי . 
השמונה מונו למועצה על - ידי ראש הממשלה , יצחק שמיר , עת כיהן בממשלת 
המעבר כשר האנרגיה וכשר האוצר . מינוים נעשה ביוזמתו של מודעי . הגשת מכתבי 
ההתפטרות נועדה להסיר את העתירה , שהוגשה לבג"ץ על ידי אחד מתוך חמישה מועמדים 
אחרים לחברות במועצה , שמונו עוד לפני השמונה , על - ידי השרים שמעון פרס 
ומשה שחל , ערב התפטרות שרי המערך מהממשלה . החמישה עתרו לבג"ץ משום שכתבי 
המינוי שלהם לא הועברו אליהם ואל חברת החשמל , על - ידי רשות החברות הממשלתיות , 
כנדרש להשלמת הליך המינוי כחוק . בינתיים , ניסה שמיר להכניס את מועמדיו 
למועצת המנהלים , והנושא כולו עבר לבירור בבג"ץ , בזמן שאף אחד מ31 המועמדים 
שכביכול כבר מונו , לא תפקד כחבר במועצה . עתה , לאחר התפטרות השמונה , 
תיפתר הבעיה ללא התערבות בג"ץ היות והחמישה , שהגישו את העתירה , יתחילו 
לכהן כחברים במועצת המנהלים . מדובר בשני נציגי האוצר , דוד נוה ויוסף 
לייט , יועץ שר האנרגיה , רם חביב , אברהם גולדווסר ויהודה המאירי . שמונה 
המועמדים של שמיר הגישו את התפטרות במסגרת מהלך שמטרתו להביא להחלפתו של 
היו"ר הנוכחי של מועצת המנהלים , הד"ר אהוד קופמן מהמערך , ביו"ר חדש שייבחר 
על - ידי שר האנרגיה , הפרוף יובל נאמן ושר האוצר , יצחק מודעי . לאחר 
קבלת מכתבי ההתפטרות ינסו ככל הנראה מודעי והפרוף נאמן , שחזר בסוף השבוע 
מחו"ל , לסכם ביניהם על מינוים של ארבעה חברים חדשים למועצת המנהלים . 
אחת ההערכות היא שעם השלמת הליך מינוי הארבעה ייווצר רוב לבחירתו של יו"ר 
חדש במקום הד"ר קופמן . על - פי החלטת מועצת המנהלים , מונה בשעתו קופמן 
לכהן כיו"ר עד 09 . 3 . 13 , מתוך כוונה למנות לאחר מכן לתפקיד את מועמדו 
של השר שחל , מנכ"ל משרדו דאז , הד"ר נתן ארד . הד"ר קופמן ממשיך עדיין 
לכהן כיו"ר על - סמך החלטת המועצה מחודש ינואר , לפיה הוא ימשיך בתפקידו 
כל עוד אין מועמד אחר לתפקיד . מועמדו הנוכחי של השר מודעי לכהונת יו"ר מועצת 
המנהלים של חברת החשמל הוא מנכ"ל משרד הכלכלה והתכנון , יחזקאל הרמלך , 
שכיהן כיו"ר חברת החשמל בראשית שנות השמונים . 
