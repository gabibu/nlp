כל מישחק כדורגל בטורינו מזכיר לי וכי איך אפשר אחרת שמדי ארבע שנים משתתפת 
גם ישראל בטורניר הגביע העולמי . אולי קצת קשה ומוזר להזכיר זאת בנשימה 
אחת עם . . . ארגנטינה ובראזיל , ששיחקו כאן אמש , אבל עובדות היסטוריות 
שייכות לנצח . שורות אלו נכתבות במרכז התקשורת החדיש של איצטדיון - האלפים 
בטורינו , המזכיר במראהו החיצוני את האיצטדיון האולימפי של מינכן בעיקר 
בגלל הכיסוי דמיו - יריעות - האהל התלויות , כאילו , בין שמיים לארץ באמצעות 
קורות - ענק . המיתקן המודרני הוקם במיוחד למונדיאל , אבל ישמש בסיומו 
את שתי קבוצות הכדורגל העירוניות , יובנטוס וטורינו , ששיחקו בו לסירוגין 
בליגה האיטלקית . האיצטדיון העירוני הישן , הסטאדיו - קמנאלה , מיועד 
להריסה . אבל עד שזה יקרה הוא הקושר אותנו לנבחרת ישראל . בשלהי 1691 הגיעה 
ישראל לשלב הביניים של הטורניר הקדם - עולמי , ומסתבר כי כבר אז לא פינקה 
אותנו פיפ"א במיוחד . אחרי סידרת ניצחונות על קפריסין ואתיופיה הוצב מחסום 
אחרון : איטליה . רבבות ראו את ישראל מובילה 20 ברמת גן , משעריהם של 
ראובן יאנג ונחום סטלמך , אך מפסידה לבסוף 42 . היתה זו תוצאה מחמיאה , 
שעשתה שירות רב לכדורגל הישראלי , אשר היה באותם הימים צנוע הרבה יותר 
אף מכפי שהוא כיום . טבעי , איפוא , שהיה עניין חריג בגומלין בטורינו , 
בשבת צלולה וקרה , מילאו 07 אלף צופים את יציעי הסטאדיו - קומונאלה . 
הם באו לראות ניצחון איטלקי שני , כדי להבטיח ל"סקוואדרה אזורה " הופעה 
בגמר העולמי של 2691 בצילה . הוותיקים שביניכם ודאי זוכרים מה קרה . לצעירים 
יותר נזכיר , כי הובסנו 60 . בהחלט לא כבוד גדול . ארבעה מן השערים כבש 
אנריקו עומאר סיבורי , כדורגלן ממוצא ארגנטיני שקיבל היתר לשחק בנבחרת איטליה 
בזכות סבתא איטלקיה . ההפסד הישראלי , בהנהגת המאמן היהודי יליד הונגריה 
גיולה מאנדי , עורר סערה כפולה . ראשית , בגלל הבושה הגדולה ; הרבה יותר 
מזה , כיוון שההופעה ביום שבת הסעירה חוגים רחבים , עד שגם רבנים , שרים 
וחברי כנסת התערבו בפרשה . היתה גם , דומני ועדת חקירה . ככלות הכל , 
היה מי ששאל בבדיחות הדעת : אנחנו שיחקנו בשבת ? אין בזה אמת . אנחנו 
רק עמנדו במיגרש . האיטלקים הם ששיחקו . שנים רבות מאד , וגם מונדיאלים 
רבים , חלפו מאז . בעצם , כמעט הגענו לכאן שנית , לולא כמה החמצות רשלניות 
נגד קולומביה ברמת גן . הנחמה היחידה , מנקודת מבט ישראלית נבעה אולי מהעובדה 
שגם קולומביה סיימה את חלקה באליפות לא כפי שביקשה . היא למדה לקח מד ושילמה 
מחיר כבד , מפני שהתירה לשוערה לשחק כל העת בקלות דעת מופקרת , שהפכה את 
רנה היגיטה לליצן האומלל של הכדורגל העולמי . לוא הייתי במקומו של המאמן 
פראנצסקו מאטוראנה , לא הייתי נותן עוד לעולם להיגיטה דריסת רגל במיגרש 
כדורגל . ולאמיתו של דבר , אין לו עוד מה לחפש בקרב כל מי שעדיין מתייחס 
ברצינות לתחרות כדורגל , שבשום פנים אינה זירת - קרקס . 
