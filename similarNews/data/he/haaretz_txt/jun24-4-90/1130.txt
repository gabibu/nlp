במערכת הביטחון מתגבשת תוכנית להחליף את כל לוחיות הרישוי של כלי הרכב בשטחי 
הגדה מצבע כחול לצבע צהוב , כמו כלי הרכב של התושבים היהודים בישראל . 
כך נודע אמש לסופר " הארץ " ממקורות במערכת הביטחון ובמנהל האזרחי . נודע 
כי בימים הקרובים אמור להתקיים דיון בין משטרת ישראל , גורמי צה"ל , מתאם 
הפעולות בשטחים וגורמים נוספים כדי לגבש תוכנית סופית להחלפת כל לוחיות הזיהוי 
של תושבי הגדה . מטרת החלפת לוחיות הזיהוי למנוע יידוי אבנים על כלי - רכב 
ישראליים , שהם בעלי לוחיות זיהוי צהובות , הנעים בכבישי יהודה ושומרון . 
כיום מזהים מיידי האבנים כלי כלי - רכב ערביים לפי לוחיות הזיהוי הכחולות 
שלהם , ונמנעים מלפעול נגדם . לכן , במערכת הביטחון הוחלט לגבש תוכנית 
המוגדרת כ"מהפכנית " לפיה כל כלי - הרכב של תושבי הגדה ישאו גם לוחיות צהובות 
וכך לא יוכלו המיידים להבחין בין ישראלים לערבים . מדובר בתהליך שעלול לקחת 
חודשים , כדוגמת הנפקת הכרטיסים המגנטיים לתושבי רצועת עזה . לפי התוכנית , 
שטרם גובשה סופית , יחויב כל בעל רכב להגיע למקומות ריכוז שייקבעו מראש 
ושם תוחלף לוחית הזיהוי שלו . עם זאת , כלי הרכב הערביים יסומנו בסימון 
מיוחד קטן שמיידי האבנים לא יוכלו להבחין בו . מקורות במערכת הביטחון ציינו 
כי בעבר התנגדה משטרת ישראל לקיים את התוכנית הזאת . הסירוב נומק בכך , 
שאם יהיה אירוע של פעילות חבלנית בתחומי הקו הירוק , שבהם מעורבים ערבים , 
יהיה קשה למשטרה להבחין במחסומים בין כלי הרכב השונים . מקורות צבאיים 
העריכו כי החלפת לוחיות הזיהוי תקטין באופן משמעותי את הפגיעות במכוניות 
ישראליות . 
