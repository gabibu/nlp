מזרח - ברלין ( ע"ר וע"ץ ) . הפרלמנט המזרח - גרמני הכיר אתמול רשמית 
בקו אודר - נייסה , שנקבע לאחר מלחמת העולם השנייה כגבול בין פולין לגרמניה , 
כגבול הסופי בין שתי המדינות . נמסר כי גם הבונדסטאג בבון יכיר באותו גבול . 
רק שישה מתוך 004 צירי הפרלמנט הצביעו נגד ההחלטה , ו81 נמנעו . הפרלמנט 
המזרח - גרמני אמור גם לאשר את האיחוד הכלכלי ואיחוד המטבע בין גרמניה המערבית 
והמזרחית . הפולקסקאמר , הפרלמנט המזרח - גרמני , אישר כגבול קבוע את הגבול 
בין גרמניה המזרחית לפולין , לאורך הנהרות אודר ונייסה . הפרלמנט הכריז 
כי גרמניה המאוחדת , לכשתקום , לא תגיש לעולם תביעות טריטוריאליות נגד 
פולין , בקשר לגבול זה . הגבול שאושר אתמול מנציח את סיפוחם של חלקים גדולים 
מגרמניה לפולין , בתום מלחמת העולם השנייה . בין היתר קיבלו הפולנים את 
שלזיה , כפיצוי על שטחי פולין שסיפחה בריה"ם בתחילת המלחמה . החלטה דומה 
אמורה היתה להתקבל אתמול בבונדסטאג , הפרלמנט המערב - גרמני . ההחלטה המשותפת 
תהיה מחווה של שתי הגרמניות , לחיזוק האמון באיחוד מחדש של גרמניה , 54 
שנים לאחר חלוקתה . פולין קידמה בברכה את החלטת הפרלמנט המזרח - גרמני על 
הכרה רשמית בגבול אודר - נייסה , אולם הודיעה כי רק חוזה חתום עם גרמניה 
המאוחדת יפתור את בעיית הגבול אחת ולתמיד . " מבחינה משפטית יש ערך שונה 
לחוזה מערכה של החלטה פרלמנטרית " , אמר דובר הממשלה בווארשה . הדובר אמר 
כי פולין מבקשת שטיוטת הסכם על הגבול , כפי שהוא קיים היום , תאושר על 
ידי שתי הגרמניות עוד לפני איחודן , והחוזה הסופי יאושר לאחר מכן על ידי 
גרמניה המאוחדת . קפידבינשלטונות גרמניה המערבית החלו לחקור חשד , לפיו 
המנהיג המזרח - גרמני לשעבר , אריך הונקר , שיבש הליכי חקירה בקשר לטרוריסטים 
שנתפסו במזרח - גרמניה . הונקר ואנשי השירות החשאי המזרח - גרמני לשעבר , 
" שטאסי " , נחקרים בחשד שמנעו מעצרים של טרוריסטים חברי ארגון הצבא האדום , 
שפעלו בגרמניה המערבית . 
