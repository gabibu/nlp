" במקום רשות שידור , המשדרת ארבע שעות ביום לכל תושבי המדינה , שזוכה 
לכינוי מונופוליסטית ולביקורת בעיתונות , קמה חברה מונופוליסטית חדשה , 
אשר אמורה לשדר בשלושה עד חמישה ערוצים ל%06 מבתי אב במדינה , באמצעות 
כבלים , במונופול שבעלי מניותיו העיקריים הם ידיעות אחרונות ומעריב . דברים 
אלה אמרה אתמול מנהלת המחלקה לתאגידים ותקשורת במשרד המשפטים , עורכת הדין 
דוידה לחמן - מסר , בדיון בנושא המונופולים בתקשורת בישראל , שהתקיים במסגרת 
ימי העיון " פלורליזם , תקשורת וחברה מפולגת " , אשר נערכו על - ידי מכון 
שפינוזה בירושלים . לחמן - מסר , שהיא חברה במועצה לשידורי כבלים , טענה 
כי למרות שהחוק לשידורי כבלים מניח ביזור באמצעי שליטה על השידורים , על - 
ידי כך שהוא לא מעניק זיכיונות לגורם אחד באזורי השידור בכבלים , הרי שכמה 
חברות , שחלקן נמצאות בבעלותם של העיתונים הגדולים , זכו בזיכיון לשידור 
עבור יותר מ%06 של בתי אב בישראל , ובניגוד לרוח החוק הקימו חברה משותפת 
שתרכוש ותפיק עבורם תוכניות . לחמן - מסר הדגישה כי היא מייצגת את עמדתה 
ולא את עמדת משרד המשפטים . לדבריה , הממונה על ההגבלים העסקיים קבע כי 
יש בהתארגנות זו קרטל , והנושא נמצא בדיון משפטי . לטענתה , גם בעת חקיקת 
חוק הערוץ השני הפעילו העיתונים לחץ , כדי להבטיח לעיתונות הכתובה שליטה 
על השידורים . היא הביעה חשש כי התארגנות כזו תביא לירידה באיכות , וכי 
ההסדר החדש , שלפיו שולטת העיתונות הכתובה על שידורי הכבלים ועל שידורי 
הערוץ השני , יוביל לאובדן עצמאות סופי של רשות השידור וגם לאובדן עצמאותה 
של העיתונות . לדבריה , יש לעיתונים אינטרסים להשתיק את הדיון בנושא . 
מנכ"ל רשות השידור , אריה מקל , סקר את קשייה של הרשות בעידן מסחור התקשורת , 
ובין היתר אמר כי קשה לדבר על העצמאות של רשות השידור , בזמן שהממשלה יכולה 
לקחת מאות מיליוני שקלים מקופת הרשות למטרותיה . לדבריו יש אנרכיה בתחום 
השידור בארץ . 
