הנהלת סיעת הליכוד הרשתה לח"ך מיכאל איתן להעלות הצעה לסדר היום , בדבר 
הצורך להקים ועדת חקירה לבדיקת אחריות הדרג המדיני לפעולות החריגות של צה"ל 
במהלך הניסיונות לדיכוי האינתיפאדה . הודעת הליכוד מעידה על תחילת מאבק ציבורי 
ביצחק רבין . נאמר בה כי ההחלטה לאפשר לח"ך איתן להגיש את ההצעה ניתנה בעקבות 
הגילויים בבתי המשפט , שעסקו בהוראות שנתן רבין למפקדי צה"ל " להכות ולשבור 
עצמות ללא אבחנה " . חוגים פרלמנטריים מעריכים כי ראש הממשלה יצחק שמיר ימנע 
הקמת ועדת חקירה כזאת , אבל האישור לדון בנושא מעיד על החרפת היחסים בין 
הליכוד לרבין . יוסי שריד ( רץ ) הזדרז אתמול להצטרף להצעת איתן מהליכוד . 
" יש לקבוע חלקו של שר הביטחון לשעבר רבין במתן פקודות בלתי חוקיות בעליל , 
במהלך דיכוי האינתיפאדה " , כתב שריד , וקרא להושיב את רבין על ספסל הנאשמים . 
קפידבינהיועץ המשפטי לממשלה יוסף חריש התבטא אתמול בועדת החוקה , כי יש 
לתקן את " ההוויה הפוליטית המולידה את הדרך בה מקציבים את הכספים הייחודיים . 
זהו נושא כאוב ביותר , ומשחית ביותר " , אמר חריש . בישיבה שהתקיימה בראשות 
אוריאל לין ( ליכוד ) ועסקה ביוזמות חקיקה של אברהם פורז ( שינוי ) ושבח 
וייס ( מערך ) , אמר חריש כי הנחה את החשב הכללי לבדוק האם יש בכלל ישות 
מאחרי המען שאליו הוא מעביר את הכספים הייחודיים . ההקצבה תימסר לפי העניין 
והתכלית , מציע חריש , ולא לבעל העניין . קפידבינאליקים העצני ( תחייה ) 
הגיש תיקון לחוק למניעת טרור , שנועד לבטל את ההיתר הנוכחי המאפשר לישראלים 
להשתתף במסיבות עיתונאים שבהן מצויים אנשי אש"ף . העצני מציע גם לאסור להניף 
או לענוד דגל של אש"ף וגם לאסור את הצגתו במצולב או במשותף עם דגל ישראל . 
