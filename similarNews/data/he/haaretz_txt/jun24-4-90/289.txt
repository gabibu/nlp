( ע"ר ) . יצרני הנשק באירופה אמרו כי עתיד תעשיית הנשק נראה קודר מאוד 
לנוכח השיפור ביחסים בין המעצמות . " תעשיית הנשק תשלם ללא ספק את מחיר 
השלום לנוכח הירידה בהזמנות , וחברות אחדות ייאלצו פשוט להיסגר , עם השיפור 
ביחסי מזרח ומערב " , אמר בסוף השבוע נשיא הכבוד של איגוד יצרני ציוד ההגנה 
של אירופה , רנה שאבה . שבה דיבר בכנס של יצרני נשק מערביים , קציני ממשל 
וקציני צבא . לדבריו , הלחץ על יצרניות הנשק במערב יעלה עם עליית תעשיית 
הנשק ביפאן , והכניסה לשוק של יצרניות נשק ממזרח - אירופה . הנציג הצרפתי 
של יצרני הנשק , העריך כי החברות המייצרות נשק לצבא היבשה ייפגעו יותר מאלה 
המייצרות נשק ימי ומטוסים . 
