אהוד לביא , חבר מועצת עיריית חיפה מטעם המערך , שהיא סיעת ראש העירייה 
אריה גוראל , מאיים להצביע נגד התקציב השנתי 0991 1991 , בשל ההחלטה לקצץ 
ב31 תקנים במחלקה לנוער וקהילה . במכתב אל סגן ראש העיר , פרוף יהודית נאות , 
המשמשת כיו"ר ועדת התקציב , טוען לביא כי החלטה זו מצטרפת לקיצוץ מתמשך 
בפעולות המחלקה לנוער וקהילה מהשנה שעברה . בסך הכל קוצצו 52 תקני כוח אדם . 
" החלטתכם זו תגרום לפגיעה מתמשכת בפעולות הנוער שנעשות על ידי עיריית חיפה , 
בעיקר באזורים שהרמה הסוציואקונומית שלהם נמוכה בלוא הכי " , טוען לביא 
במכתבו . לדבריו , ועדת התקציב , בהחלטה על הקיצוץ בתקציב הנוער , מתעלמת 
מצרכי איכות החיים בעיר , ומסכנות הפשע , הסמים והאלימות . " אני פונה 
אליך בבקשה לדחות את קבלת ההחלטה בנושא הקיצוץ בתקני המחלקה לנוער פעם נוספת , 
ולנסות לאתר חלופות , שמהן ניתן להעביר תקציבים לטיפול בנוער " מסיים 
לביא את מכתבו . לדבריו , יצביע נגד התקציב המוצע אם לא תשונה ההחלטה . 
סגן ראש העיר , פרוף יהודית נאות , יו"ר ועדת התקציב , אמרה אתמול בתגובה : 
" למר לביא אין מושג כלשהו לגבי עמדתי האישית בנושא מרכזי הנוער והתקצוב 
הדרוש להם , כמו גם לגבי התוכנית לרה - ארגון והטיפול הכוללני בנוער . 
לצערי עמדתי האישית לא התקבלה על ידי ראש סיעתו , קרי ראש העירייה " . 
