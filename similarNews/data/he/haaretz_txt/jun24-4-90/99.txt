לונדון ( ע"ם ) . משלחת פרלמנטרית בריטית עשויה לבקר בטהראן עוד לפני 
סוף החודש , כדי לקיים דיונים עם חברי הוועדה לקשרי חוץ בפרלמנט האיראני . 
בראש המשלחת יעמדו סיריל טון זנד , חבר המפלגה השמרנית ויו"ר הוועדה הפרלמנטרית 
של כל המפלגות , המטפלת ביחסי איראן ובריטניה . המשלחת קיבלה את ההזמנה 
לבקר באיראן מד"ר סעיד רגאאי חראסאני , יו"ר הוועדה לקשרי חוץ בפרלמנט האיראני . 
הפרלמנט האיראני יזם את ניתוק היחסים עם בריטניה , בעקבות פרסום פסק הדין 
של האייתולה חומייני נגד סלמאן רושדי , מחבר הספר " פסוקי השטן " . ההחלטה 
להזמין משלחת פרלמנטרית בריטית לבקר באיראן , מבטאת תפנית בעמדה האיראנית 
כלפי בריטניה . " אלדסתור מציין עוד , כי נשיא איראן , האשמי רפסנגאני , 
מצא פתרון לבעיית רושדי , ובקרוב יוכרז כי חומייני פירסם את פסק דינו ללא 
קריאת הספר . פסק הדין אינו מסתמך על הכרתו הישירה של הספר , וניתן יהיה 
להחשיבו כבלתי חוקי . 
