הנבחרת האנגלית הגיעה אתמול לנאפולי , שם תתכונן למישחק ביום ראשון עם קאמרון 
ברבע הגמר . שביעות הרצון ניכרת במחנה האנגלי אחרי הניצחון בשמינית הגמר 
על בלגיה , אולם מודאגים שם מפציעתו של הבלם דס ווקר , מהמצטיינים במישחק 
עם בלגיה . ווקר , שנפגע ברגלו , עלול להחמיץ את ההתמודדות עם קאמרון . 
קודם שיוחלט אם להכלילו בהרכב יהיה עליו לנוח שלושה ימים . הפציעה של ווקר 
לא היתה היחידה במישחק עם בלגיה . שחקנים אחרים בוצר , מרק רייט , גון 
בארנס וגארי לינקר סובלים ממתיחות בשרירים אחרי המאמץ שהשקיעו ב - 021 דקות , 
למעט בארנס שהוחלף . אחרי שעבר את המשוכה הגבוהה מתכונן בובי רובסון למישחק 
רבע הגמר . " עד אתמול , כל מה שידעתי היה על בלגיה . עכשיו אקבל דיווחים 
על קאמרון ונתכונן לפיהם למישחק עם קאמרון " . רובסון חיווה דעתו ששחקני קאמרון 
חזקים מבחינה מנטאלית ופיסית . הוא גילה , כי " המרגל " שעקב עבורו אחר 
מישחקה של קאמרון סיפר לו שמדובר בנבחרת המשחקת טוב . רובסון הוסיף , כי 
בתבוסה של קאמרון 04 לבריה"ם הקאמרונים היו בלחץ , אולם אין הוא יודע אם 
זה קרה בגלל שהראש שלהם כבר היה בשמינית הגמר . 
