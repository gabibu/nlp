המשטרה והשב"ך ממשיכים באופן אינטנסיווי בחקירת פרשת הסיקריקים , במגמה 
לבסס את החשדות ולאסוף ראיות נוספות נגד יואל אדלר מירושלים . חוקרי היחידה 
המרכזית של משטרת תל אביב וחוקרי השב"ך , המשתפים פעולה בחקירת הפרשה , 
משוכנעים גם עתה , לאחר שחרורו בערבות של אדלר , כי הוא הפעיל המרכזי 
ו"המוח " מאחורי ארגון הסיקריקים . החוקרים מנסים לעלות על עקבותיהם של 
עוד שני אנשים לפחות , שלפי החשד שיתפו פעולה עם אדלר בפעילות הסיקריקים . 
חוקרי השב"ך והיחידה המרכזית משוכנעים , כי כבר בקרוב ניתן יהיה להגיש כתב 
אישום נגד אדלר על כמה סעיפים נלווים , הנגזרים מהממצאים שנאספו נגדו עד 
כה . נראה כי אדלר יזומן לחקירות נוספות בימים הקרובים . אתמול חשפה המשטרה 
חלק מהממצאים המחשידים שנמצאו בביתו וברשותו של אדלר ביום מעצרו . גם לדעת 
שופט בית המשפט המחוזי בתל אביב אריה אבן ארי , שהורה על שחרורו בערבות 
של אדלר , מחשידים הממצאים את אדלר במעורבות " בפעילות מתסיסה " . חלק מהפריטים 
שנמצאו בביתו של אדלר , זהים או דומים לפריטים וחומרים שבהם נעשה שימוש 
על ידי הסיקריקים בפיגועים המיוחסים להם במהלך השנה האחרונה . ראיות נסיבתיות 
אחה מבססות , לדעת החוקרים , את חשדותיהם הכבדים נגד אדלר . אלה הפריטים : 
קופסאות דבק מגע ( בכמה ממקרי הצתת הדלתות של אישי ציבור , נעשה שימוש 
בדבק מגע , כמו בהצתת דלתו של הסופר והעיתונאי חיים באר ) . כובע גרב . 
שמונה בלוני סיפולוקס . בלונים מהסוג הזה שימשו את הסיקריקים בכמה פיגועים , 
להטמנת מטעני סרק . פנקסים ובהם רשימות עם שמות וכתובות של אישים מהשמאל , 
ביניהם כאלה שאוימו או נפגעו מפעולות הסיקריקים . במשטרה נוטים לראות ברשימות 
ובפנקסים מעין " יומן מבצעים " . נכללו בו גם שמות אישים , שלדעת החוקרים 
היו אמורים להיות קרבנות של הסיקריקים . כמו כן נמצא סריי בצבע שחור , 
המשמש לכתיבת כתובות נאצה ואיומים . טופס " שבועת הסיקרי " , שהודפס לפי 
החשד במכונת כתיבה שנמצאה בביתו של אדלר . מסמכים שונים , בהם כרוזי הסתה 
ואיום , הכתובים לפי החשד בכתב ידו של אדלר . שני רימוני " מילס " . רימון 
כזה הונח מתחת למכוניתה של סוניה פרס ברמת אביב . הסיקריקים נטלו את האחריות 
למעשה . נראה כי יש בידי החוקרים ראיות לכך שאדלר שהה במועדים שבהם בוצעו 
אחדות מפעולות הסיקריקים , באזור תל אביב וגוש דן , במקומות הסמוכים לאתרי 
הפיגועים . על פי רמז שעלה מדברי השופט אבן ארי בעת החלטתו לשחרר את אדלר 
ולהחזיקו במעצר לפיו הציע אדלר לחוקריו שוב ושוב עסקת חבילה שפרטיה לא הובררו 
וזאת בתמורה לשחרורו לאלתר מהמעצר מעריכים גורמים המעורים בחקירה , כי 
עשויות להיות בעתיד התפתחויות שיביאו את אדלר להסכים לעסקת טיעון . לסופר 
" הארץ " נודע , כי אדלר היה במעקב סמוי של השב"ך והמשטרה , בשבועות 
שלפני מעצרו . העוקבים היו ערים לכל פעולה שלו , וכאשר ידעו כי הראיות 
הנסיבתיות , המחשידות אותו , מצויות בביתו , החליטו לעבור לחקירה גלויה , 
לעצור את אדלר ולערוך חיפושים בביתו ובבתי קרוביו . ההחלטה התקבלה מחשש 
שאדלר יגלה את המעקב ואת חשדות המשטרה , ויעלים את הפריטים המחשידים . החוקרים 
מעריכים , כי גם אם אין בשלב זה ראיות להגשת כתב אישום נגד אדלר , הרי 
שהוא בכל זאת האיש המרכזי בארגון הסיקריקים , ומעצרו , חקירתו וחשיפתו 
יביאו לבלימת פעילותם . אך ייתכן כי סיקיריקים מתחזים ימשיכו לפעול , כדי 
לזכות בתשומת לב ציבורית . 
