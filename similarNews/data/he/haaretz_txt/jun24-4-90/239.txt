צוות של מבקר המדינה ייצא בשבוע הבא לפריז כדי לבדוק את תפקודה של השגרירות , 
בראשותו של השגריר עובדיה סופר . הבדיקה באה לאחר שבשנה שעברה נשלח המפקח 
הכללי של משרד החוץ לבדוק את סדרי העבודה בשגרירות והדו"ח שהגיש כלל ביקורת 
על חלוקת הסמכויות בין השגריר לשאר אנשי הצוות , שלא איפשרה כיסוי של כל 
התחומים החשובים שתחת אחריותה של השגרירות . לפני חודשים מספר , התלוננו 
הציר בשגרירות יצחק אבירן והדובר יהושע עמישב על יחסי העבודה המעורערים עם 
השגריר . בעקבות פרסום הפרשה , החליט שר החוץ לשעבר משה ארנס כי אבירן 
ישוב ארצה רק אחרי שיכניס לעבודה את השגריר החדש שיבוא במקום סופר . עמישב 
הועבר לשגרירות ישראל בליסבון לאחר בירור שערך עמו מפכ"ל המשרד . עם החלטת 
ראש הממשלה יצחק שמיר ושר החוץ דוד לוי להחליף את השגריר בארה"ב משה ארד 
בזלמן שובל , נותר סופר השגריר הבכיר האחרון מבין אלה המתוכננים לחזור הקיץ 
ארצה , שלא מונה לו מחליף . סופר משרת בחו"ל זו השנה התשיעית ברציפות . 
