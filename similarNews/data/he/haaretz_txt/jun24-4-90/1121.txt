מזכ"ל ההסתדרות ישראל קיסר הציע אתמול לסיעת רץ בהסתדרות , להיכנס למשא 
ומתן קואליציוני , במגמה להגיע לקואליציה המבטיחה רוב של שני שליש הדרוש 
לאשר שינויים בחקיקה . רץ עומדת להקים ועדה פנימית , שתדון בהצעה ובתביעותיה , 
בנושאים עקרוניים כמו גם ביחס למספר נציגיה בוועדה המרכזת . ככל הנראה , 
יהיה מדובר בשלושה נציגים , בנוסף ל34 חברי הוועדה המרכזת במתכונתה הנוכחית . 
ח"ך רן כהן אמר אתמול , כי רץ תתנה את כניסתה לקואליציה במספר נושאים עקרוניים : 
הפרדת חברות בקופת חולים מחברות בהסתדרות , שינויים מבניים בחברת העובדים 
ושינויים בחוקת הבחירות של ההסתדרות . הוא הוסיף ואמר , כי מה שהתרחש ברמת 
השרון מעיד יותר מכל דבר אחר , על כך שחוקת ההסתדרות כפי שהיא היום , לא 
היתה מביישת את השיטה הבולשביקית בימיה הקודרים ביותר , וכי מן ההכרח לשנות 
אותה מן היסוד , כדי להעמיק את הדמוקרטיזציה של ההסתדרות . שיחות בלתי רשמיות 
בין רץ לבין קיסר נוהלו בחודשים האחרונים , אך מפ"ם עמדה על כך שמפלגת העבודה 
תחתום תחילה על הסכם אתה ורק אחר כך תנהל משא ומתן עם רץ . בבחירות להסתדרות 
בנובמבר אשתקד קיבלה רץ % 4 מהקולות . 
