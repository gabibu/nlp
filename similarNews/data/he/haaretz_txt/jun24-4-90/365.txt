מתושבי שכונת נוה יעקב פוזרו אתמול בלילה על ידי המשטרה בגז מדמיע לאחר 
שהפגינו נגד ההתנכלויות החוזרות ונשנות לתחבורה היהודית בדרך לנווה יעקב . 
המפגינים התקהלו סמוך לתחנה הסופית של קו 52 בשטח המפריד בין נוה יעקב לכפר 
דחיית אל - בריד . הם פתחו בקריאות " מוות לערבים " ותבעו נקמה . משהתעורר 
חשש שכמה מהמפגינים ינסו לפגוע בבתים הקיצוניים של דחיית אל - בריד הפעילה 
המשטרה כוח ופיזרה את המפגינים . בשבועות האחרונים גברו מאד ידויי האבנים 
לעבר כלי רכב יהודיים העושים את דרכם לשכונה ולעבר קו 52 . כן הושלכו אבנים 
לעבר הבתים הקיצוניים של שכונת נוה יעקב . 
