הצהרתו של שר הבינוי החדש אריאל שרון , בדבר כוונתו לייבא אלפי בתים מוכנים 
מחו"ל כדי לפתור , לפחות זמנית , את מצוקת של אלפי העולים , היא עוד " שליפה 
מהמותן " שלא תביא מזור לאלפי העולים המבולבלים והמתוסכלים , המחפשים קורת 
גג במציאות של השתוללות מטורפת במחירי הדירות . יותר מכל מעידה הצעתו של 
שרון על ההערכות הלקויה לקליטת העולים . למרות ההתראות המוקדמות על בואם 
הצפוי השנה של 001051 אלף עולים מבריה"ם . למרות הזעקות של שר הקליטה הרב 
יצחק פרץ וראש מחלקת העלייה בסוכנות אורי גורדון , שתוך חודשים ספורים יאזל 
לחלוטין כל מלאי הדירות בשכירות במשק , לא נעשה מאומה למציאת פתרון דיור 
מיידי לעולים . מלכתחילה ברור היה שרק בעוד שנה ( במקרה הטוב ) או שנה 
וחצי עד שנתיים , יהיו 54 אלף הדירות , שבנייתן אושרה באחרונה על - ידי 
הממשלה , מוכנות למגורים . ומה הפתרון לגבי תקופת הביניים ? הממשלה החליטה 
לשפץ דירות ציבוריות של " עמידר " ו"עמיגור " ( תהליך שנמשך אף הוא חודשים 
ארוכים ) ולפטור את בעלי הדירות להשכרה מתשלום מס הכנסה , תוך אשליה שצעד 
זה ימתן את עליות המחירים ויגדיל את מאגר הדירות . גם לבעיות התעסוקה טרם 
נמצא פתרון רציני . אין ספק שאובייקטיווית , קיים קושי באיתור מקורות תעסוקה 
לרבבות עולים חדשים , כששיעור המובטלים במשק נאמד ב0507 אלף . הועלו רעיונות 
שונים לעודד אילי הון יהודים לבצע השקעות בארץ ( צרלס ברונפמן מתכוון להשקיע 
5 מיליון דולר בפרויקט שנועד לתמוך ביזמים שיחליטו להקים עסקים קטנים ) . 
גובשו תוכניות לביצוע הכשרה והסבה מקצועית לעולים . הממשלה גם אישרה תקציבים 
להכשרת עולים במקצועות טכנולוגיים והורתה למשרד העבודה לדאוג לביצוע השתלמויות 
מקצועיות לעולים בתקציב של 12 מליון שקלים . הוחלט להקים מאגר מידע ממוחשב 
למשרות פנויות לעולים שבפה הרוסית . פה ושם הודות ליוזמה של התאחדות התעשיינים 
וגורמים ציבוריים אחרים , נקלטו מאות עולים חדשים במפעלי תעשייה , אולם 
הממשלה לא יזמה שום תוכנית כוללת לפתרון בעיות התעסוקה של העולים . בהעדר 
תוכנית אב ממשלתית בתחומי התעסוקה והדיור , " נרתם " פרוף רענן וייץ לנושא . 
וייץ שהיה מאדריכלי ההתיישבות ההמונית בראשית שנות החמישים , החליט בחודש 
דצמבר אשתקד , יחד עם ידידו האדריכל דוד רזניק , לגבש תוכנית כוללת לקליטת 
001 אלף משפחות ( 004 אלף נפש ) מבריה"ם . וייץ מדגיש כי נקודת המוצא בתוכנית , 
היתה שבעיית התעסוקה היא הסבוכה והמורכבת ביותר בקליטת העולים . לדבריו , 
הקו המנחה של קליטת העולים בשנות החמישים היה " מוטב תעסוקה עם מעברות 
ופחונים מאשר שיכון מלא בלי תעסוקה " . הוא משוכנע שהיום , כלל זה נכון 
ותקף ביתר שאת , בשל הרמה האינטלקטואלית והמקצועית הגבוהה של העולים מבריה"ם . 
התוכנית שהושלמה בימים אלה , בתום עבודה מאומצת בת שבעה חודשים , שבה נטלו 
חלק מומחי המחלקה להתיישבות כפרית בסוכנות היהודית והמרכז ללימודי הפיתוח 
ברחובות , מתבססת על ההערכה שניתן ליצור מקורות תעסוקה נוספים בממדים הדרושים , 
אך ורק ע"י יוזמה פרטית מקומית ובעיקר בין - לאומית . יוזמי הפרויקט ממליצים 
להגדיר מחדש את היחסים בין היוזמה הפרטית והציבורית בפיתוח הלאומי ויצירת 
קשר ישיר בין פיתוח תעסוקה לבין פיתוח המגורים והשירותים . צוותי התכנון 
מציעים לבצע שלושה פרויקטים משולבים , המושתתים על תעשייה לייצוא ובנייה 
למגורים באמצעות יזמים פרטיים . המגמה היא לעניין קבוצות יזמים - משקיעים 
( מארה"ב , אירופה ויפאן ) המסוגלים לפתח תעשיות מובילות בעלות כושר יצוא , 
ובמקביל לבנות את אזורי המגורים שיקלטו עולים ובני הארץ ( בעיקר זוגות 
צעירים ומשוחררי צה"ל ) . על פי ההצעה יימסרו זכיונות ליזמים למשך 51 שנה 
לפיתוח הקרקע , כדי שהיזם יוכל לבנות את האתר המיועד למגורים ולשירותים 
כלכליים , חברתיים ומוניציפליים ולהסתייע בכך לפיתוח התעשייה , תוך קבלת 
תנאי הסיוע המוסדיים המקובלים בארץ לעידוד התעשייה והמגורים באזורי פיתוח . 
יוזמי הפרויקט מאמינים שגישה זו יכולה להיות מנוף עיקרי לחיזוק אזורי הפריפריה . 
בתוכנית הקמת שלושה פרויקטים משולבים : באזור פרוזדור ירושלים , בסמוך 
לבית שמש שיקלוט 04 אלף משפחות ; בגליל , סמוך לכרמיאל 01 אלפים משפחות 
וליד צפת 01 אלפים משפחות ; בנגב , מצפון לבארשבע 03 אלף משפחות ובסמוך 
לערד עוד 01 אלפים משפחות . העלות הכוללת של הפרויקטים : 81 מליארד דולר 
במשך עשר שנים . כשליש מסכום זה ימומן ע"י משקיעים זרים . אין ספק כי זוהי 
פריצת דרך חשובה מבחינה תכנונית ומחשבתית . בפעם הראשונה מאז החלו גלי העלייה 
מבריה"ם לזרום ארצה , קם מישהו ( הכוונה לפרוף ויץ והאדריכל רזניק ) וחושב 
בגדול . יש לקוות שהקבינט לקליטת עלייה , העומד לדון בקרוב בתוכנית המקפת 
לקליטת גלי העלייה מבריה"ם , יתייחס ברצינות ויתן דחיפה ליוזמה זו . בראש 
וראשונה משום שהגיעה העת להפסיק את שיטת האלתורים והשליפה מהמותן . שנית , 
משום שמאחוריה עומד פרוף וייץ שכבר הוכיח בעבר את כושר החיזוי התכנוני שלו , 
בעת שיזם ותיכנן את חבל לכיש והמצפים בגליל והוזעק על - ידי ממשלות סין , 
תורכיה , ציילון , ברזיל וונצואלה לסייע להם בנושא תכנון הפיתוח האזורי 
והכפרי . 
