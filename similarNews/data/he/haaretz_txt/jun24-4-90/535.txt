אחת הבעיות העיקריות בשוק ההון היא רמת הריכוזיות הגבוהה . מספר הגופים 
הפועלים בבורסה מצוצמם : 61 בנקים ו11 ברוקרים פרטיים . חבר בורסה ומנהל 
תיקים יכול להיות מקורב לנייר ערך בדרכים רבות . לעיתים מדובר בחברה הנמנית 
על הקונצרן אליו שייך הבנק או הברוקר , לעיתים מנהל הברוקר את השקעותיה 
של החברה . ברוקר יכול גם להיות מקורב לחברה במקרה שביצע עבורה פעולות שונות 
בבורסה כמו הנפקות וחיתום . במקרים רבים ניתן למצוא חברות ברוקרים , בהן 
המנהלים מעורבים בעקיפין או ישירות בניהולן של חברות בורסאיות רבות . להלן 
מספר דוגמאות : בבנק הפועלים אחראי על הפעילות בני"ע המשנה למנכ"ל אליהו 
בן עמרם . בן עמרם אחראי או מעורב בניהול קרנות הנאמנות של הבנק , קרנות 
בנק אמריקאי ישראלי וחברת פעילים לניהול תיקי השקעות . נוסף על תפקידיו 
כבנקאי וכאחראי על פעילות הבנק בבורסה , הוא מכהן גם כדירקטור בחמש חברות 
של קונצרן כלל , ובתוכן חברת האם עצמה . האם אין חשש כי בן עמרם , המכהן 
כדירקטור בכלל ישראל , כלל - תעשיות , כלל - סחר , כלל - ביטוח ואזורים 
עשוי לדעת טוב יותר על המתרחש בחברות אלה מהציבור הרחב המשקיע בניירות הערך 
של החברות ? כיצד מונע בן עמרם אפשרות שמידע הפנים שברשותו על חברות אלה 
ינוצל ע"י קרנות הנאמנות של הבנק ? בתשובה לשאלות אלו אומר בן עמרם : " קיים 
נתק מוחלט תפקידי כדירקטור בחברות לתפקידי בבנק בוועדות ההשקעות של הקרנות . 
בוועדות ההשקעה לא עוסקים אף פעם בניירות ספציפיים , וועדת ההשקעות , 
הוא מסביר , עוסקת רק בגיבוש מדיניות כללית של השקעות . " כשעולה נושא 
בו יש לי מידע - פנים לדיון , אומר בן עמרם , אני נמנע מלהתייחס אליו בוועדה " . 
בבנק דיסקונט , מתעוררת בעיה דומה . אילנות דיסקונט היא חברת בת של השקעות 
דיסקונט , ובוועדת ההשקעות של הקרנות יושבים נציגים של החברה . להשקעות 
דיסקונט , שהיא עצמה נסחרת בבורסה , שורה ארוכה של חברות מוחזקות וקשורות 
הנסחרות גם הן בבורסה . גם באילנות טוענים כי למנהלי הקרן אין כל יתרון 
על הציבור במידע שיש להן על חברות בקבוצת אי . די . בי . למרות זאת החליט 
מנכ"ל דיסקונט השקעות , דב תדמור , לפרוש מוועדת ההשקעות לפני כשנתיים . 
משנשאל תדמור מדוע פרש מוועדת ההשקעות השיב : " חשבתי שזה לא נכון , 
מעודף זהירות החלטתי לעזוב , וחוץ מזה אני עסוק מאד , ואין לי זמן לשבת 
בוועדת ההשקעות " . בוועדת ההשקעות של קרנות אילנות עדיין יושבים שני נציגים 
של דיסקונט השקעות . בבנק לאומי פחותות האפשרויות לניצול מידע פנים . הבנק 
כמעט ואינו מעורב בניהול של חברות בורסאיות . מנגד , צריך לזכור כי גם 
בבנק זה מתעורר החשש כי מידע ממחלקת האשראי על חברות זורם בדרכים לא פורמליות 
לקרנות הנאמנות . אחד מהמנהלים הבכירים בבנק לאומי אומר באותו נושא : " לא 
ייתכן שאהיה מעורב בעת ובעונה אחת בניהול הבנק או בניהול של חברות בורסאיות 
ובמקביל אשב בכמה מוועדות השקעות של הגופים הפעילים בבורסה . גם אצל הברוקרים 
הפרטיים הבעיה חמורה לא פחות . באחת מוועדות ההשקעה של בטוחה , משתתף אהרון 
ברסלר , שהוא מנהל הכספים של כלל . לקונצרן כלל 62 חברות נסחרות בבורסה , 
מרביתן חברות מובילות וגדולות . לברסלר יש ידע על תזרים המזומנים של חברות 
הקונצרן , אומר שמחה רשף מנכ"ל בטוחה : " ברסלר מודע לחוק , והוא אינו 
עוסק בוועדת ההשקעות בניירות ספציפיים ובוודאי שלא בניירות של כלל " . ברסלר 
החליף את שלמה פרייס בוועדת ההשקעות . פרייס הוא מנהל המחלקה הכלכלית של 
קונצרן כלל . רשף מסביר כי פרייס עזב את ועדת ההשקעות בגלל הידע הרב שלו 
על החברות בקונצרן הנסחרות בבורסה . לטענת רשף לברסלר אין מידע פנים על 
החברות וממילא לא עוסקת ועדת השקעות בניירות ספציפיים . חברת הברוקרים יונטרסט 
נשלטת ע"י משפחת מאיר . המשפחה מעורבת במיספר חברות בורסאיות כמו וולפסון , 
ייצוא , אלגר , אלרן ובנק ירושלים . יו"ר יוניטרסט עובד בן עוזר יושב 
בין השאר בדירקטוריון של חברת ייצוא . אומר בן עוזר : " אחרי שאני יושב 
בדירקטוריון , אם יש התפתחויות מהותיות בחברה , הרי הן ממילא מועברות לידיעת 
הציבור " . אבל , הוא מוסיף , " אין ספק שיש לי גם ידע מצטבר גדול יותר 
על החברות של הקונצרן , לכן אנחנו משתדלים לא להיות פעילים בנייר , רק 
אם לקוח מבקש לקנות או למכור " . בן עוזר אומר כי הוא נמנע מלמסור אינפורמציה 
לעובדים ולמבצעים שלו על ניירות עליהם יש לו אינפורמציה פנימית . אם זאת 
הוא מודה כי " המצב בשוק ההון הישראלי לא תקין , וייתכן כי בתת הכרה מידע 
הפנים מדריך אותי בהשקעות " . הדוגמאות למנהלים החובשים את כובע מנהל ההשקעות 
ומנהל החברה חוזרות כמעט אצל כל הגופים הפעילים בשוק ההון , אפילו בחברת 
ברוקרים קטנה כמו " נשואה " . נשואה נשלטת ע"י קונצרן החברה לישראל , השולט 
על מספר רב של חברות בורסאיות . נציגה של החברה לישראל בנשואה הוא אבי רגב , 
המשמש כמנהל בכיר בחברה לישראל . לרגב מן הסתם מידע רחב על מצבן הכספי 
של חברות בקונצרן , כמו " קירור והספקה " הנסחרות בבורסה . בנשואה אומרים : 
" דווקא בגלל זה אנחנו נזהרים כפליים במניות של קבוצת אייזנברג , ומשתדלים 
לפעול רק לפי הוראות מפורשות של לקוחות " . חברת הברוקרים אי . בי . אי . 
מנהלת את השקעותיהן של חברות גדולות . בין השאר ידוע כי תיק ההשקעות של 
חברת ים המלח מנוהל ע"י אי . בי . אי . יתרה מזאת אחד מנהל בכיר בים - המלח 
ד"ר פרידנברג יושב באחת בוועדת ההשקעות של אי . בי . אי . צבי לובצקי אומר 
כי " המידע שלי על ים המלח הוא מהעיתון . כל ספק סחורה של המפעל יודע יותר 
על החברה ממני . לגבי מניות אחרות להן קשורה אי . בי . אי , גחלת ודנבאר , 
אנחנו נזהרים מאד " . מרבית חברי הבורסה עימם שוחחנו , דחו בתוקף את הטענות 
כאילו יש חשש לשימוש במידע פנים ע"י החבר או מנהל תיקים המזוהה עם המניה . 
אולם בשיחות שלא לציטוט מודים רבם מהם כי הם עשויים להתעניין בניירות שרוכש 
אותן או מוכר אותן בכמויות חבר בורסה המזוהה או המקורב לנייר . אומר יעקב 
בכרך מנכ"ל " החברה המרכזית " : " קנייה ומכירה של חבר בורסה בנייר ששייך 
לקבוצה שלו או מזוהה איתו בדרך כלשהי , היא בעיקרון אינדיקציה שיכולה לעזור 
לך לדעת כיצד לפעול לגבי הנייר , אבל בתנאי שמדובר בכמויות גדולות . אם 
המבצעים שלי שמים לב שחבר בורסה אוסף או נפטר מסחורה בנייר כלשהו באופן שיטתי , 
אני כבר בודק מה קורה שם . אם חבר הבורסה המדובר גם מקורב לנייר , או 
שייך לאותו קונצרן , והוא למשל קונה בנייר , זה יגרה אותי להצטרף אליו 
בקניות . אני אפילו לא צריך לברר מה קורה שם בחברה " . אשר לניירות חברת 
קרדן , חברת הנסחרת בבורסה והיא גם בעלת השליטה בחברה המרכזית , אומר בכרך : 
" אנחנו לא פועלים בנייר , אלא על פי הוראה מפורשת של לקוח " . למרות שחברי 
הבורסה דוחים את הטענות לחשש ממידע פנים , הרי רובם מודים כי אם המבצעים 
שלהם מזהים חבר בורסה אחר הרוכש מניות המזוהות עם הקונצרן שלו או מזוהות 
איתו בדרך אחרת בכמויות גדולות , נידלקת אצלם נורה . והראיה שכאשר חבר 
בורסה רוכש כמויות בולטות של מנייות המזוהות איתו מצטרפים אליו לעיתים חברי 
בורסה אחרים , שכן " אם הם קונים , הם בטח יודעים " . במקרים רבים ייתכן 
שהקניות הן מקריות . אבל חבריי בורסה יודעים לספר שלא לציטוט , על מקרים 
בהם רכש חבר בורסה מניה זו או אחרת , ובסוף התברר שאכן היה מידע שלא הגיע 
לציבור . יתרה מזאת . הגישה אצל מספר חברי בורסה היא " אני לעולם לא פועל 
בניירות לפי מידע פנים שיש לי על החברות , אבל אני לא בטוח שאצלו זה הולך 
ככה . נראה לי שאצלם זה כן קורה " . 
