המועצה המדינית של התק"ם , המתכנסת בעוד כשבועיים , החליטה שלא לעסוק בכינוסה 
בהתמודדות בין פרס ורבין על ראשות מפלגת העבודה . עם זאת הוחלט לקיים את 
כינוס המועצה המדינית במועדו , על אף הסתייגויותיהם של חברים מן העיתוי , 
על רקע ההתמודדות . כינוס זה של המועצה המדינית בכפר בלום , יהיה דיון 
ראשון של התק"ם בסוגיות המדיניות , מאז שנת 58 . במשך שנים אלה , שבהן 
היתה מפלגת העבודה שותפה לממשלת האחדות , נמנעה התנועה מלקיים דיון מדיני , 
מחשש לקבל החלטות הנוגדות את מדיניות הממשלה . בעקבות הדיון הראשוני בשאלות 
המדיניות , תקיים התק"ם משאל - עם בין כל חבריה בסוגיות המדיניות העקרוניות , 
כמו שטחים תמורת שלום , עתיד ירושלים , ועוד . ניסוח השאלות למשאל - 
העם יתבסס על סקר עמדות ראשוני שייערך במושב המדיני בעוד שבועיים . עם קבלת 
התשובות למשאל , בתוך כשלושה חודשים , יקיים התק"ם מושב נוסף בנושא זה . 
ראש הוועדה המכינה של המועצה המדינית , יגאל צחור , אמר כי ניסוח השאלות 
שיועמדו במשאל - העם יופקד בידי שלושה אנשים שאינם נמנים על הפוליטיקאים 
של היום . סוגיות אחרות שיידונו בכנס המועצה המדינית יעסקו בהשלכות המצב 
המדיני על החינוך . בין השאריתקיים דיון ראשון בהיקף כזה בשאלת סרבנות השירות 
בשטחים ומוסר השירות הצבאי בשטחים . שאלה אחרת שתידון תהיה הזיקה בין חברי 
הקיבוצים והתנועה , לבין המערכת המפלגתית - פוליטית . 
