האמן גרשון קניספל גילה כי חלק מהתבליט שיצר , שהיה תלוי על גשר פז בחיפה , 
נעלם . רק לפני מספר חודשים נגנבו חלקים אחרים של התבליט . לטענת קניספל , 
מזה תקופה ממושכת נעלמות יצירות אמנות שלו ושל אמנים ידועים ממקום הצבתן 
בחיפה , מחוסר שמירה . לדבריו , באחרונה הוא גילה כי פסל בנושא שחרור 
חיפה , שהוא הציב בגן הזיכרון בהדר הכרמל , נעלם , והיונה שעיטרה אותו 
נופצה . כמו כן , נחבל פסלו של תומרקין שהוצב בבית אבא חושי , ונגנבה 
סירת מצילים דנית מימי מלחמת העולם השנייה . קניספל פנה אתמול במכתב , באמצעות 
בא כוחו עורך הדין יוסף נחשון , לראש עיריית חיפה , אריה גוראל , שבו 
הוא תובע לקבע מיד את שרידי היצירה בגשר פז , ולשחזרה בהקדם . " כפי שידוע 
לך הוזמן שולחי על ידי העירייה להציב תבליטים אמנותיים , פרי יצירתו , 
בגשר פז , במבואות המזרחיים של העיר . למותר לציין , שלשולחי יש זכויות 
יוצרים ביצירה זו , ובחובתה של העיריה , כמי שהזמינה את היצירה וביקשה 
את הצבתה במקום ציבורי , לשמרה ולמנוע פגיעה בה " , נאמר במכתב . בפנייה 
קודמת לעירייה מתאריך ה98 . 21 . 21 , הסב קניספל את תשומת לבו של ראש העירייה 
לנזקים שנגרמים ליצירה עקב גנבות . הפנייה לא זכתה למענה . עו"ד נחשון 
מאשים את גוראל בהזנחה שגרמה לגנבתו של חלק עיקרי וחשוב של היצירה . " מעבר 
לנזק שנגרם ליצירה , הרי הפגיעה בשמו הטוב של שולחי כאמן היתה חמורה במיוחד , 
שכן הזלזול שמפגינה העירייה כלפי היצירה מנקר עיניהם של אלפי עוברי אורח , 
העוברים במקום מדי יום , ומצביע על יחסה של העירייה ליצירה " , כתב עו"ד 
נחשון . בסיום מכתבו הוא מאיים בהגשת תביעה לבית המשפט , אם פנייתו לא תיענה 
תוך עשרה ימים . 
