( סט"א ) . איראן הסכימה אתמול לקבל תרומה התחלתית קטנה מארגון יהודי 
אמריקאי , כסיוע לנפגעי רעידת האדמה . נציגים של בני ברית העבירו המחאה 
בסך 000 , 1 דולר למחלקת האינטרסים האיראניים , בשגרירות אלגיריה שבוואשינגטון . 
בני ברית ו"השירות היהודי האמריקאי העולמי " פתחו חשבונות בנק מיוחדים 
עבור שיגור תרומות לנפגעי הרעש . עמיר זאמאני , המזכיר הראשון במשלחת איראן 
באו"ם , אמר כי הסיוע שאותו מציעים ארגונים יהודיים אמריקאים יתקבל בברכה , 
" כל עוד הוא הומניטרי , לא פוליטי " . הוא הדגיש , כי איראן לא תסכים 
לקבל סיוע ישראלי ממשלתי . שר החוץ , דוד לוי , הציע לאיראנים ידע ישראלי 
בסיוע לנפגעי הרעש . נמסר כי הוא העביר את הצעת הסיוע באמצעות הצלב האדום 
הבין - לאומי והסהר האדום . דוברים ישראלים אמרו כי האיראנים לא דחו רשמית 
את העזרה דרך צינורות אלה , אך זאמאני אישר ידיעות שפורסמו בעיתונים , 
ממקורות של משרד החוץ האיראני , שבהן נאמר כי איראן לא תסכים לקבל סיוע 
מישראל או מדרום אפריקה . כאשר נשאל זאמאני מדוע איראן איננה רוצה לנצל 
את ניסיונם של אנשי רפואה ישראלים , השיב , " איראן הודיעה כי אין מחסור 
בכוח אדם במרכזי החירום שלה . אין צורך באנשי רפואה נוספים , ובוודאי שלא 
רופאים ישראלים " . עם זאת אמר , כי נמסר לו שיהודים איראנים נטלו חלק במאמצי 
הסיוע בארצו . ההמחאה של בני ברית הוגשה לנציג איראני , שרצה בעילום שם , 
ע"י ד"ר מיכאל ניידיץ , מראשי בני ברית , והרב שמעון קוברינץ , חבר בוועדת 
השירותים המתנדבים של ארגון זה . קפידבינסאדק , ילד בן שש , ניצל בנס מרעש 
האדמה שפקד את איראן . לאחר ארבעה ימים וחמישה לילות , הוא נמצא חי בתוך 
מקרר , תחת טונות של עפר . בלילה שבין יום רביעי לחמישי , כשהחל רעש האדמה , 
ישן סאדק עם שמונת אחיו ואחיותיו בבית בוויה , כפר קטן על יד קלישאם . 
מעוצמת הרעש נעקרה דלת המקרר מציריה וסאדק הועף אל תוך המקרר . " תוך 
כדי פינוי גופתו של הסב , ביום שני בבוקר , שמענו זעקה של ילד : הוציאו 
אותי " , סיפר אחד המצילים . 
