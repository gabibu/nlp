סגן יו"ר הכנסת , ח"ך שבח וייס , יפנה הבוקר בשאילתא לשר הביטחון , משה 
ארנס , בנושא שמועות על שחרור מוקדם של חיילים סדירים בצה"ל , האמורים 
להשתחרר בחודש אוקטובר . לפי השמועות ישוחררו החיילים שבועיים לפני הזמן , 
כדי לחסוך העלאה של דמי השחרור . בשאילתא לארנס טוען וייס כי פנו אליו הורים 
וחיילים רבים בטענה , שבצה"ל פשטה ידיעה , כאילו חיילים האמורים להשתחרר 
בחודש אוקטובר 0991 , ישוחררו בסוף ספטמבר , לעתים שבועיים בטרם המועד 
שנקבע . המתלוננים טוענים כי בראשון לאוקטובר אמור צה"ל להעלות באופן משמעותי 
את דמי השחרור שמקבלים חיילי סדיר משתחררים . לצד שמחת השחרור המוקדם , 
הביעו המתלוננים חשש שהשיקול שמניע את צה"ל הוא שיקול של חיסכון , אך חיסכון 
זה יפגע בהם כי מדובר בהפרש של כאלף שקל לחייל . " אינני מעלה על דעתי שאכן 
פועלים שיקולים כאלה בקרב קברניטי צה"ל " , אמר וייס , וביקש משר הביטחון 
לבדוק את הנושא . 
