אוטאווה ( ע"ר ) . ראש ממשלת קנדה , בריאן מאלרוני , אמר כי המדינה 
חייבת לרפא את פצעיה ולחפש דרכים חדשות לאחדות , לאחר שנכשלו תכניותיו לפייס 
בין דוברי הצרפתית ודוברי האנגלית בקנדה . בנאום טלוויזיה קודר אמר מאלרוני : 
" יש להרהר רבות בטרם ננסה שוב להכניס שינויים בחוקה " . מאלרוני , שנבחר 
ב4891 לאחר שהבטיח להביא להתפייסות לאומית , לא גילה תקווה רבה בדבר חידוש 
קרוב של השיחות החוקתיות . " קנדה איננה מדינה של תבוסתנים וזו איננה ממשלה 
המוכנה לנטוש את משימתה " , אמר מאלרוני , בדחותו את דרישות האופוזיציה 
להתפטרותו . " אנו ניזום תכניות כדי ללכד את הקנדים " , אמר . נאומו של 
מאלרוני בא לאחר שנכשלו מאמציו להביא לאישור " הסכם אגם מיץ " המעניק למחוז 
קוויבק מעמד חוקתי מיוחד של " חברה נפרדת " , עקב היותה של קוויבק החברה 
הצרפתית היחידה בצפון - אמריקה . ההסכם התקבל ב7891 והוקצבו שלוש שנים לאישורו 
על - ידי כל עשרת מחוזות קנדה . המועד האחרון לאישור ההסכם היה בשבת , 
אולם שני מחוזות מאניטובה וניו - פאונדלנד לא הצביעו על אישור ההסכם . 
בעקבות זאת פרץ בקנדה משבר חוקתי מן החמורים שידעה המדינה . 
