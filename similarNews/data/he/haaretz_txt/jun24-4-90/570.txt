אן פולארד עומדת להגיע תוך שבוע לישראל לטיפול רפואי . היא תאושפז בבית - 
חולים במרכז הארץ ואשפוזה ימומן על - ידי גופים שונים הפועלים למען הזוג 
בארץ ובארה"ב . הוועד למען הזוג פולארד , שדולת הכנסת למען פולארד ומשקם 
האסירים חרות לפיד , עסקו בחודשים האחרונים בהבאת אן לישראל . עדיין לא 
ברור אם היא תיפגש עם אישיות בכירה כלשהי , בניסיונותיה להשפיע על ישראל 
שתנסה לעשות בארצות הברית למען בעלה . פולארד הודיעה לאנשי הוועדים השונים 
כי היא מבקשת לשמור על פרופיל נמוך בעת ביקורה בארץ . היא כבר הודיעה כי 
לא תתייחס לפרשות הריגול שלה ושל בעלה . נמסר , כי חלה הידרדרות רצינית 
במצבה הגופני , בעיקר בעיות בדרכי העיכול , וכן היא סובלת ממשבר נפשי . 
במקביל ממשיכים ראשי הוועדים למען פולארד לנסות ולשכנע גורמים שונים שיפעלו 
כדי להקל על תנאי מאסרו של גונתן פולארד ואולי אף להביא לידי שחרורו . 
