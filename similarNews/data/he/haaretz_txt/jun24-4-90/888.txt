. 81 ) בפירנצה הוא המסקרן ביותר . הוא טומן בחובו שפע של ניגודים , 
וגנוזות בו כל כך הרבה אפשרויות והתפתחויות , שאסור להחמיצו בשום פנים 
ואופן אפילו כרוך הדבר בנסיעה של 604 ק"ם ברכבת מטורינו לפירנצה , בכיוון 
אחד , הנמשכת כחמש שעות . בתנאי , כמובן , שלא תוכרז לפתע בשבת בבוקר , 
כמו תמיד באיטליה , שביתה של עובדי הרכבת . מצד אחד ארגנטינה , עדיין 
אלופת העולם , גם אם הכתר מתנדנד על ראשה ודייגו מראדונה סחב אותה כמעט 
לבדו " על רגל אחת " . היא התקווה האחרונה של יבשת גדולה ומאוכזבת , והקפטן 
הקטן והאמיץ שלה מבטיח : בפירנצה לא אייצג רק את ארגנטינה אלא אלחם למען 
כבוד דרום אמריקה כולה . מן העבר השני יוגוסלוויה , מדינה שהפיקה הרבה 
מאוד כדורגלנים מפורסמים , אך העלתה עד כה חרס במונדיאלים . מקום שלישי 
ב0391 באורוגוואי ; מקום רביעי ב2691 בצילה , ומאז חלפו 82 שנים של אשליות 
בלתי פוסקות . מחר היא מקווה לשים קץ למסכת ארוכה של אכזבות . טבילת - האש 
של שתיהן במונדיאל זה היתה בזיונית . ארגנטינה נכנעה 01 לקאמרון ויוגוסלוויה 
הובסה 14 על ידי גרמניה . אלופת העולם התאוששה עם 20 על בריה"ם , הסתפקה 
ב - 11 עם רומניה וטרפה את כל הקלפים בניצחון הבלתי נשכח על בראזיל ( 10 ) 
, שהחזיר אותה מהכפור . יוגוסלוויה עשתה דרך ארוכה מן ה - 10 על קולומביה , 
אל ה - 41 על נבחרת האמירויות , עד שחיסלה את ספרד 21 בהארכה . מי שכבש 
לזכותה את שני השערים האחרונים , דראגן סטויקוביץ בן ה52 , גא על הכינוי 
המחמיא " מראדונה של הבלקנים " . הוא נהנה מתדמית של נער שעשועים , וחבריו 
הדביקו לו גם את שם - החיבה " דיקסי - פיקסי " בגלל נטייתו המופרזת לסרטונים 
מצוירים על מיקי - מאוס וטום וגרי . בניגוד לחבריו , המלאים יראת כבוד לאלופי 
העולם , דראגן הוא אולי היחיד שאינו מסתיר את כוונתו ליטול את הכתר ממראדונה . 
הוא גם אינו חושש לעקוץ בגלוי את דייגו ולהזכיר לו , כי ארגנטינה כבר הפסידה 
כאן לקאמרון ואינה מפחידה את היוגוסלווים . הכדורגלן המלהיב , ששיחק עד 
לשנה האחרונה במדי הכוכב האדום בלגראד , שואב כמובן ביטחון רב מהעובדה שהמועדון 
הצרפתי מארסיי החתים אותו על חוזה לארבע שנים תמורת 8 מיליון דולר . יודעי 
דבר אומרים , כי חלקו של דראגן בעסקה יהיה מיליון דולר . מלבד זה יקבל 
חווילת - פאר לחוף הים , מכונית מרצדס חדישה , מענקים ודמי כיס . הוא 
גא גם בעובדה שנשיא מארסיי , ברנאר טאפי , העדיף אותו על פני מראדונה , 
ומכל מקום משוכנע סטויקוביץ כי הוא הכדורגלן מספר 2 בעולם אחרי דייגו . 
הוא כנראה גם עשיר די הצורך כדי שיוכל להצהיר : " הכסף לא חשוב . העיקר 
להבקיע שערים " . במחנה הארגנטיני יודעים היטב , שכדי לבלום את תנופת יוגוסלוויה 
צריך , קודם כל , למצוא את הדרך לעצור את סטויקוביץ . הוא שחקן רב - גוני 
חצוף , המדיר שינה מעיני המאמן קארלוס בילארדו , דווקא משום שהוא מנסה 
לגנוב את ההצגה ולעשות הכל לבדו בדיוק כמו מראדונה המקורי . לוא היתה ארגנטינה 
חזקה , יציבה ומגובשת יותר במונדיאל הזה , היתה יוגוסלוויה משמשת לה יריבה 
נוחה למדי . אבל אלופי העולם אינם במיטבם , ואם כי חל שיפור במצב קרסולו 
של דייגו והוא מנסה לגבש סביבו צוות יעיל , תוך ניצול תכונותיהם של קאניגה , 
בורוצאגה וכושר הלחימה של האחרים אין בילארדו מקל ראש ביריב . הוא מקווה 
כי גם השופט השווייצי קורט רותליסברגר , ככל קודמיו , יתן כבוד ועדיפות 
מסוימת לאלופת העולם ולדייגו . בילארדו גם יודע כי הפרס למנצח תהיה הופעה 
בחצי הגמר בנאפולי , ביתו - מבצרו של מראדונה , גם אם הוא עשוי לפגוש שם 
את איטליה ב3 ביולי . ליוגוסלוויה יש כמובן תוכניות משלה , והן מנוגדות 
לחלוטין לאלו של ארגנטינה . היא נשענת על מאגר אדיר של כשרונות בלתי מנוצלים , 
ומזכירה מבחינה זו גם בגלל סגנונה ואופן הטיפול של שחקניה הטכניים בכדור 
את בראזיל , במידה פחותה של עוצמה וירטואוזית . אלא שכמו בראזיל של לאזארוני , 
יש גם ליוגוסלוויה בעיה : המאמן איוויצה אוסים בן ה94 , שהיה קשר בינלאומי 
קלאסי בקבוצה זלזניצר , חושש מהפסדים . הוא חסיד מובהק של האסכולה הגרמנית , 
המבוססת על כוח גופני , פריצה ותנופה , ומסיבה זו הוא מתנגד למישחק משוחרר 
הבנוי על כישרון טבעי . מה שהספיק נגד ספרד לא יספיק נגד ארגנטינה בלי קצב 
מהיר יותר , בלי קצת יותר מעוף והעזה , עם סגירה טובה יותר בעורף ושמירה 
אזורית על מארדונה . אוסים מעדיף לסמוך על הוותיקים , ששניים מהם משחקים 
בצרפת סוסיץ בן ה53 והאדזיבציץ בן ה33 וחושש להמר על דור העתיד , כמו למשל 
רוברט פרוסינצקי , קשר בן 12 מבלגראד , שהיה כוכב אליפות העולם לנוער בצילה . 
הוא שיחק 53 דקות נגד גרמניה ורק 21 נגד האמירויות . סאוויצביץ בן ה32 
מנוצל בדרך כלל כמחליף , וכישרונות אחרים מחממים את הספסל . נקודת תורפה 
בולטת אצל יוגוסלוויה : חוסר יציבות , עליות ונפילות ; ביטחון מופרז לעתים 
בעת גילוי יתרון , אבל מנגד אובדן עשתונות ברגעי מצוקה . הניסיון שרכש 
השוער איבקוביץ במדי ספורטינג ליסבון לא שיפר את יכולתו ; דאבור יוזיץ ודארקו 
פאנצב " נעלמו " אחרי שהבקיעו שני שערים כל אחד ; הקפטן זלאטקו וויוביץ 
( סן זרמן פאריס ) , עם 56 הופעות בינארציות , מוסיף מהירות להתקפה אך 
לא תמיד מצוי בשיאו . בניגוד לכמה נבחרות אחרות , מוסיפה ארגנטינה לנדוד 
ותגיע היום מרומא לפירנצה , כדי לערוך אימון היכרות באיצטדיון קומונאלה 
המקומי , בו עדיין לא שיחקה במונדיאל . לפני כן הופיעה במילאנו , פעמיים 
בנאפולי ובטורינו . בילארדו , כמו אוסים , אינו ממהר לפרסם את ההרכב , 
שייקבע ככל הנראה רק במהלך היום , או אולי רק בשבת בבוקר . סביר להניח 
כי לא שינוי זה או אחר הם שיחרצו את גורל העולה לחצי הגמר . אולי שוב איזו 
הברקה גאונית של מראדונה וקאניגה ואולי , לשם שינוי , שער מכריע מהאוסף 
האישי הנדיר של סטויקוביץ . 
