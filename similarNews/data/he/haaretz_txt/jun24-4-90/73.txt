האו"ם , זאן - קלוד איימה , שהגיע אתמול לישראל , מביע המזכ"ל , פרז 
דה - קווייאר , את דאגתו העמוקה מ"הידרדרות האווירה המדינית במזרח - התיכון " 
ומדגיש את החשיבות שהוא מייחס למציאת דרך לקידום תהליך השלום . בפגישה עם 
ממלא - מקום שגריר ישראל באו"ם , יוחנן ביין , ערב צאתו לאזור , סיפר 
איימה כי המזכיר הפקיד בידיו איגרת לשמיר , שבה הוא מבקש לאפשר לשליחו לבדוק 
יחד עם ממשלת ישראל צעדים " לשיפור המצב בשטחים הכבושים " . מזכיר האו"ם 
פונה לשמיר בבקשה לסייע גם במציאת דרכים לדיאלוג , " הנחוץ במיוחד בשעה 
זו " . איימה הגיע אתמול לישראל מזנווה , אך יחל את שליחותו המיוחדת לבדיקת 
המצב בשטחים רק ביום שני הבא . עד אז יקיים פגישות עם פקידי מטה האו"ם בירושלים . 
איימה יבקר גם בירדן ובמצרים . לפי דרישתה של ישראל תוגדר שליחותו כ"ביקור 
באזור " . ההחלטה לדחות את תחילת השליחות לשבוע הבא נועדה לאפשר פגישה בין 
איימה לשר החוץ , דוד לוי , האמור להשתחרר מחר מבית - החולים ומיום ראשון 
לעבוד חלקית מבית - מלון בירושלים . איימה ייפגש גם עם ראש הממשלה יצחק 
שמיר , עם שר הביטחון משה ארנס , ועם גורמים בכירים במערכת הביטחון , 
שילוו אותו במהלך סיוריו בשטחים . בנמל - התעופה בן - גוריון אמר איימה : 
" באתי הנה בהוראת מזכ"ל האו"ם , לדון במצב בשטחים הכבושים " . איימה 
התקבל על - ידי נציגי האו"ם בירושלים ונציג צה"ל . מנכ"ל משרד החוץ לשעבר , 
דוד קמחי , בא לקבל את פניו כידיד אישי . המשלחות הערביות באו"ם החליטו 
להמתין לסיום שליחותו של איימה , ולהחליט אז אם לבקש כינוס מיוחד של עצרת 
האו"ם לדיון במצב בשטחים . תת - מזכיר האו"ם לעניינים מדיניים מיוחדים ויועץ 
המזכ"ל לענייני המזרח - התיכון , זאן - קלוד איימה , הוא בין הדיפלומטים 
הבודדים בארגון הבין - לאומי , שאין להם שונאים רבים . הדיפלומט בן ה55 , 
יליד האיטי , נמנה על ותיקי צמרת האו"ם מאז 2691 , כשהצטרף למזכירות הארגון , 
ומילא שורה ארוכה של שליחויות ותפקידים , בעיקר במדינות המזרח - התיכון 
וצפון - אפריקה . איימה , בוגר אוניברסיטאות הארווארד ופנסילווניה , מקובל 
גם מחוץ לאו"ם כאחד המומחים החשובים למזרח - התיכון . דיפלומט ותיק במרכז 
האו"ם אמר עליו , כי מעטים הדיפלומטים המכירים את ישראל ואת מדינות ערב 
ומעורים במתרחש במדינות אלה , באותה מידה כמו זאן - קלוד איימה . דעה דומה 
השמיעו גם דיפלומטים ישראלים . במסגרת תפקידיו מטעם קרן הסיוע של האו"ם התגורר 
איימה שנים רבות במדינות האזור , וקשר קשרים הדוקים עם מנהיגיו . בין השאר , 
כיהן כנציג - תושב של קרן הסיוע בירדן , והוא ידוע כידידו האישי של יורש 
העצר הירדני , הנסיך חסן . בשנת 8791 הוצב בראש - הנקרה כאחראי לכוח יוניפי"ל , 
ובין השנים 97912891 התגורר בירושלים כיועץ בכיר לענייני המזרח - התיכון . 
בתקופה זו טיפח קשרי ידידות אמיצים עם אישים ומנהיגים ישראלים . 
