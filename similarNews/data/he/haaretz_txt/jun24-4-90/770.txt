קיבוץ צרעה פיתח מכשיר הנעת עזר לכיסא גלגלים ( בוסטר ) שמאפשר לשפר את 
ניידות הנכה בשיפועים , בדרך לא סלולה , או על דשא . כן מאפשר הפיתוח 
עלייה וירידה למדרכה בגובה 71 ס"ם ללא סכנת התהפכות , הודות לגלגל חמישי . 
במסיבת עיתונאים בתל אביב מסר אתמול מנהל המפעל , מתי ברקאי , כי פיתוח 
המכשיר נעשה בשותפות עם צוות ישראלי מחברת " ברופל " , ובמסגרת הפעילות 
של המפעל לייצור רהיטים ואביזרי עזר לנכים . בפיתוח המכשיר הושקעו מיליון 
שקלים . המכשיר , שמשקלו הכולל הוא 01 ק"ג , ניתן להרכבה והסרה לפי הצורך 
באופן עצמאי על ידי המשתמש . הרכבתו לא פוגעת במבנה ובתפקוד הכיסא . משקל 
החלקים הנשארים באופן קבוע על הכיסא הוא 8 . 1 ק"ג . מנהל הפרויקט , בועז 
קרני , ציין כי השיווק של המוצר יתחיל באופן שוטף ב1991 אולם כבר היום יש 
למפעל התקשרויות עם חברות גדולות העוסקות בייצור ושיווק ציוד לנכים באנגליה , 
שווייץ ונורווגיה . מתקיים מו"ם עם חברות בגרמניה , ספרד , איטליה וצרפת . 
התקשרויות אלו הם לצורך הקמת סוכנויות של המפעל בארצות אלו . גם בארה"ב 
עומדים לקראת סיכום עם חברה גדולה שמתמחה בציוד לשיקום נכים . הוא הוסיף 
כי הייצור של המכשיר ייעשה בארץ , מאחר שהמפעל קיבל , לצורך פיתוח המוצר , 
תמיכה של המדען הראשי במשרד התעשייה . 
