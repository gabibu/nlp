עיריית תל - אביב תקציב 03 אלף דולר לסייע לחסידת אומות עולם , המתגוררת 
בשכונה בדרום העיר , לרכוש דירה במרכז העיר . האשה נימקה את בקשתה לסיוע 
בטענה שבשכונה שבה היא גרה כיום , בתל - כביר שבנווה - עופר , היא " מרוחקת 
מכל פעילות תרבותית " , והמעבר למרכז העיר יאפשר לה ליהנות מהפעילות התרבותית 
התוססת שהאזור מציע בהשוואה לשכונות הדרומיות . עוד טענה כי לא הסתגלה לאזור 
מגוריה הנוכחי , והיא מתקשה ליצור קשר עם שכניה . האשה היא כבת 06 . היא 
הוכרה כחסידת אומות עולם לאחר שהצילה את מי שמאוחר יותר היה לבעלה . הוא 
נפטר זה לא מכבר והיא נותרה בגפה בדירה בשכונת נווה - עופר . בדיון בהנהלת 
העירייה אתמול שקדם לאישור הסיוע לאשה , התנגדו שני חברי סיעת הליכוד איתן 
סולמי ובן - ציון מורדוב . מורדוב אמר כי אם אכן דרום העיר סובל ממחסור 
במופעי תרבות , מן הדין שהסכום שאותו מבקשת העירייה להקצות כסיוע לאשה לעקור 
מהמקום , יופנה לפיתוח פעילות תרבותית בשכונות הדרום . לפי ההסדר שאושר , 
הכסף יועמד לאשה חלקו כסיוע וחלקו כהלוואה בתנאי החזר נוחים . לגבי הדירה 
שתרכוש תירשם הערת אזהרה בטאבו מטעם העירייה לפיה בעת פטירה או מכירה תוחזר 
יתרת ההלוואה הלא - מסולקת לעירייה . ברוב של שמונה חברי הנהלת העירייה 
ובהתנגדות שניים אושר ההסדר . 
