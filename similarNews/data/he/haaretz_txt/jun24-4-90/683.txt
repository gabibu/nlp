מבקרת המדינה , מרים בן פורת , סבורה כי אופי היחסים עם יוגוסלוויה ראוי 
שייבחן בדרג הממשלתי , ולא די בקבלת החלטות בדרג פקידותי . המבקרת אמרה 
אתמול דברים אלו בדיון שקיימה הוועדה לביקורת המדינה , בנושא ממצאי דו"ח 
המבקר על הפעילות הישראלית במזרח אירופה . בן פורת התריעה על כך שבשנתיים 
האחרונות נסעו שרים רבים למזרח אירופה , מבלי שהתייעצו מראש עם משרד החוץ 
וללא תיאום עמו . על נסיעת ראש הממשלה , יצחק שמיר , להונגריה באפריל 
9891 , נודע למשרד החוץ במקרה מפי עיתונאי . למחלקת מזרח אירופה הגיעו 
דיווחים חלקיים על פגישותיו של ממלא מקום ראש הממשלה , שמעון פרס , על 
שיחותיו עם שרי החוץ של ברית המועצות , פולין והונגריה . יוסף גוברין , 
סמנכ"ל משרד החוץ ומנהל אגף מזרח אירופה , אמר כי יש שיפור ניכר בתיאומים 
בשנה האחרונה , אך עדיין אין לשרים נטייה להתייעץ מראש עם המשרד , על חיוניות 
או כדאיות נסיעתם . יו"ר הוועדה , ח"ך דוד ליבאי , דיווח על ביקורו השבוע 
ביוגוסלוויה , ביחד עם פרקליטת המדינה דורית בייניש , שם נפגשו בין השאר 
עם סגן הנשיא של מדינת סרביה , דושאן מיכאלוביץ , והתובע הכללי מילומיר 
יעקובלביץ , ביום בו נשיא סרביה מילושוביץ הציג באספה הלאומית תיקון לחוקה 
המבטל את מעמד המפלגה הקומוניסטית והמרשה קיומן של מפלגות נוספות והתמודדות 
ביניהן . ד"ר גוברין , מנהל אגף אירופה , אמר ששר החוץ של יוגוסלוויה לא 
נתן שום סיכוי לחידוש היחסים הדיפלומטיים בקרוב , והשיחה האחרונה של השר 
ארנס אתו היתה " צוננת וקרה " . עם זאת , משרד החוץ מבחין במשקלה הגדל 
של סרביה , והזמין את נשיא סרביה לביקור בארץ , שיתקיים בתחילת חודש ספטמבר . 
ח"ך אברהם בורג ( מערך ) אמר כי לאחרונה יש תחרות פרועה בין שרי ישראל 
מי מהם יגיע ראשון למזרח אירופה וזאת תוך התעלמות ממשרד החוץ , שהפך בעיניהם 
למטרד החוץ . ח"ך בורג הגדיר את משרד החוץ כ"אי תרבות המערב בנוף הפוליטי 
לבנטיני שלנו " . ח"ך אליקים העצני ( תחייה ) הוקיע את ממדי הפוליטיזציה 
במשרד החוץ . הוא אמר כי אין אמון בין השר לבין הצמרת שהשאיר השר הקודם , 
ואין לשר הנוכחי אמון בשגרירים שלא הוא מינה , ובמקום שירות חוץ מקצועי , 
יש לכל שר - חוץ לשכה של מומחים ועוזרים פרטיים משלו . 
