במפלגות הגדולות ובכנסת מתחבטים כיצד לחשב את סכום ההחזר לקופת המדינה , 
בגין הגדלת מימון המפלגות , בהתאם לפסיקת בג"ץ משלשום . אנשי הכספים 
במפלגות מתחבטים במספר שאלות : האם על המפלגות להחזיר לקופת המדינה את סכום 
מימון הבחירות , שקיבלו כתשלום חד פעמי לאחר הבחירות , או גם חלק מהמימון 
השוטף החודשי , שהוגדל בעקבות הגדלת יחידת המימון . שאלה נוספת שהועלתה 
היא האם על המפלגות להחזיר את התשלומים הצמודים למדד בתוספת ריבית . על פי 
חישובי חשב הכנסת על כל המפלגות להחזיר לקופת המדינה 73 מיליון ש"ח . נתון 
זה מתייחס לסכומים המוגדלים שקיבלו הסיעות בכנסת , בגין מימון המפלגות , 
תוך הצמדתם מיום קבלתם . ואולם סכום זה אינו כולל תוספת ריבית בשיעור של 
% 4 לשנה , שיצטרכו ככל הנראה הסיעות להוסיף לסכומים . גורמים בכנסת טענו 
כי על הסיעות יהיה להחזיר את הסכומים בתוספת ריבית זו , היות וזה שיעורה 
של ריבית הנקבעת על ידי החשב הכללי , בעת שהמדינה מחזירה תשלומים לאזרח . 
עניין אחר המעורר אי בהירות הוא נושא חריגותיהן הכספיות של המפלגות בעת מערכת 
הבחירות . כזכור , הגדילו המפלגות את מימון המפלגות , לאחר הבחירות , 
בעקבות הגירעונות שצברו בזמן מערכת הבחירות . עתה , עם קביעת בג"ץ כי 
הגדלת המימון לא היתה חוקית , הרי שהתקרה שאליה היו אמורות הסיעות להגיע 
קטנה . יוצא אפוא שהסיעות חרגו בהוצאותיהן , ובגין כך עליהן לשלם קנס . 
אשתקד קנסה מבקרת המדינה סיעות שחרגו בהוצאותיהם . המערך והליכוד דנים בעניין 
אישור מחדש של החלטת הכנסת בדבר הגדלת יחידת המימון למפלגות . אתמול פנה 
גזבר הליכוד , מנחם עצמון , אל גזבר המערך , משה כהן , והציע לו ששתי 
המפלגות יפעלו במשותף להגדלת המימון . עצמון הבהיר כי הליכוד לא יפעל ללא 
המערך לאישור מחודש של ההחלטה על הגדלת המימון . גורמים במערך אמרו אמש באופן 
בלתי רשמי כי הסיעה עשויה לתמוך באישור חוזר של החלטת הכנסת להגדיל את יחידת 
המימון מ702 אלף ש"ח ל023 אלף ש"ח . כזכור , קבע בג"ץ כי ההחלטה על הגדלה 
זו לא היתה חוקית . ואולם , גורמים במערך מתנגדים להגדלה נוספת המוצעת 
עתה על ידי הליכוד , ולפיה תעמוד יחידת המימון השנתית לכל ח"ך על 007 אלף 
ש"ח . סיעת המערך הודיעה אתמול כי תתנגד לכל תוספת בחוק מימון המפלגות , 
ותצביע נגדו כפי שהצביעה בעבר . בעקבות הבג"ץ אתמול , קבעה הנהלת הסיעה 
לחזור ולדון בנושא עם מזכ"ל המפלגה ח"ך מיכה חריש . הסיעה תדון בשאלה האם 
המפלגה תוכל להחזיר את הכסף כפי שקבע הבג"ץ מבלי להביא לפשיטת רגל . חברי 
הכנסת אמנון רובינשטיין ( שינוי ) ורן כהן ( רץ ) נועדו אתמול עם יו"ר 
ועדת הכספים ח"ך אברהם שוחט ( מערך ) . הם תבעו ממנו לזרז את התיקון לחוק 
מימון מפלגות שיזמו שניהם . לפי התיקון , שעבר בקריאה טרומית , תופקע 
הסמכות לקביעת גובה יחידת המימון מוועדת הכספים ותצטרך חקיקה מלאה בת ארבע 
קריאות של מליאת הכנסת . כהן ורובינשטיין הבהירו לשוחט כי מטרת החקיקה היא 
לטהר את האווירה המזוהמת שנוצרה עקב גילויים של סחטנות מפלגתית שלמעשה היתה 
יוזמת גזברי המפלגות . שוחט הודיע על תמיכתו ביוזמה , אבל הבהיר שעליו 
להיוועץ בצמרת מפלגתו . 
