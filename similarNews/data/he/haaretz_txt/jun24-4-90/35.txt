קס הייסטינגס שלח לי את ספרו החדש . שמחתי מאוד : בדיוק הייתי במצב - רוח 
של מותחן - ריגול . הייסטינגס מוכר את מותחניו בעשרות אלפים ובמאות אלפים 
ויש אחד שמכר בחצי - מיליון עותקים . זה הולך טוב מאוד גם ביפאנית , סיפר 
לי השבוע , ועוד בחצי - תריסר שפות אחרות . בעברית , מקס הייסטינגס נקרא 
מיכאל ברק ויש מכירים אותו גם כמיכאל בר - זוהר , המדינאי . את הייסטינגס 
דרשו המו"לים שלו , בניו - יורק , סיפר לי חבר - הכנסת בר - זוהר , כי 
בר - זוהר זה שם בלתי - אפשרי למחבר מותחנים , וגם ברק קצת אקזוטי מדי . 
מותחן ריגול צריך לשדר סמייליות נינוחה ומאובקת בטוויד ושוקולד " אפטר 
אייט " : מקס הייסטינגס עושה את זה טוב מאוד . היתה אכזבה : " מול המראה 
האכזרית " ( הוצאת " ידיעות אחרונות " ) אינו מותחן כי אם רק מעין אוטוביוגרפיה 
פוליטית , האמורה להציג את פרשת חייו ואת הפילוסופיה המדינית של ראש הממשלה 
הבא . מה שקוראים במפלגתו " דה נקסט פריים מיניסטר " . כלומר , בר - זוהר 
יקבל את דין התנועה . הוא חושב שצריך לדלג על משה שחל ועל מרדכי גור ועל 
מה שמו , גד יעקובי : כל הדור הטוען עכשיו לירושתם של יצחק רבין ושמעון 
פרס . רבין בן 86 , פרס בן 76 , גור בן 06 , שחל בן 65 , יעקובי בן 
55 . בר - זוהר הוא בן 25 . בדיוק עמדתי לשאול בן כמה חיים רמון , כשאמר 
בר - זוהר שאין המדובר רק בגיל אלא בשכבת מנהיגות , ורמון בשכבה שלו . 
גם עוזי ברעם . הם צריכים עכשיו להנהיג את מפלגתם . והוא רואה עצמו מועמד 
להתייצב בראשם . בספרו החדש יש ציטוט משיר של נתן אלתרמן לביסוס תביעתו . 
הספר נכתב על - פי הזמנת המו"ל שלו , באמריקה . האמריקאים דרשו ממנו לכתוב 
אותו בגוף ראשון . הוא , בר - זוהר , היה נבוך מאוד , סיפר לי . אין 
הוא אוהב לכתוב ב"אני " . אבל המו"לים לחצו והוא נענה . התוצאה היא ספר 
על מיכאל בר - זוהר ויתר גדולי האומה . " חיי האישיים שזורים במאורעות 
הדרמטיים של אותן שנות סערה " , הוא כותב : " איני יכול להביט על אותם 
פרקים בחיי בלי להידרש לתולדותיו האלימות של אזורנו " . כי הוא עלה מבולגריה 
ושירת בצה"ל וגם היה זמן - מה הדובר של משה דיין . ממלחמת יום - הכיפורים 
הביא את סיפורו של הישראלי היפה שנשקו טהור כנשמתו , ועל כן אינו מסוגל 
לרצוח שבויים , בניגוד ליהודון הגלותי ההוא : " בואו נגמור עם הבני - 
זונות ונסתלק מפה , אמר הרומני הקטן " , מצטט אותו הבולגרי הגדול בר - זוהר : 
אבל היה שם גם " צנחן תמיר , אדום שיער " , והוא אמר שהוא פשוט לא יכול 
לעשות את זה . בר - זוהר : " על שום כך כה אהבתי את אותם הנערים המגושמים 
והלא - מהוקצעים ואת הארץ שהצמיחה אותם . התאוויתי לחבק את הנער שדיבר ראשון , 
אלא שבחושך נראו כולם אותו דבר " . ממלחמת לבנון הביא בר - זוהר גם את הסצינה 
הזאת : " כדורים תועים זימזמו מעל ראשי כצרעות נרגזות . לפתע שמעתי קול 
נשי , רך , ופניתי לאחור . נערה לבנונית הביטה בי מחלון פתוח . היא היתה 
נוצריה , כנראה . היא לבשה חולצת משי לבנה וליטפה בעדנה את שערה השחור 
שגלש על כתפה . היא קראה בונזור בצרפתית וחייכה . שפתיה היו אדומות ולחות " . 
חבר - הכנסת בר - זוהר הצביע בעד הפלישה ללבנון אך כותב : " האם לא הבינו 
( בגין ושרון ) שכאשר צבאנו חצה את הגבול בין ישראל ללבנון הוא חצה את 
הגבול בין מלחמה צודקת להרפתקה צבאית אכזרית ? הנערים שלנו הם היו הנפגעים 
העיקריים של המלחמה הזו " . כי הם היו צריכים לעשות דברים כל - כך איומים 
לערבים , כמובן . האינתיפאדה חילצה מבר - זוהר את ההערכה : " אני יודע 
שאם אשווה את הכיבוש הישראלי עם כל כיבוש אחר במהלך המאה הזאת , תוצב ישראל 
בראש הרשימה כהוגנת ואנושית ביותר " . זה יביא לו , אני מנחש , אי - אלו 
הזמנות לדינרס בניו יורק . הוא חיבר ביוגרפיה מצוינת על דוד בן - גוריון 
וחושב שיש דמיון בין ב"ג ליאסר ערפאת : שניהם ניסו לכבוש את הארץ בשלבים . 
" הדמיון בין תורת - השלבים של הפלשתינאים ובין זו שלנו הוא מצמרר " , 
הוא כותב : כי אלפי המחבלים הפלשתינאים החיים בגלות לא חולמים על כפרי הגדה : 
הם חולמים על תל - אביב , כן כן : היתה לו פגישה חשאית עם מנהיג באש"ף . 
הוא משתמש בביטוי " נערי ערפאת " : זה כמו " נערי פרס " , כמובן . יש 
לו חשבון ארוך עם פרס . פרס רימה אותו , הוא טוען : בניגוד להבטחתו , 
הוא לא נתן לו מקום ריאלי ברשימה . אחר - כך הבטיח לו פרס בסוד שבכוונתו 
לרמות גם את שמיר ולא לקיים את הרוטציה כפי שהתחייב , אך לימים הפיר גם 
הבטחה זו ובכל זאת , לא רימה את שמיר . איך אפשר להאמין לאיש כזה . בר - 
זוהר דרש ממנו להפיר את הסכם הרוטציה וכשסירב פרס חיסל למעשה את הקריירה 
שלו . הוא לא מדינאי מרחיק - ראות , קובע בר - זוהר בשמץ מיאוס ומתנקם 
בו על - פי דרכה של מפלגתו : הוא כותב דברים טובים על רבין . פה ושם שזר 
בספרו סודות - מדינה קטנים , מעין אלה שאנשים לוחשים זה על אוזנו של זה 
במזנון הכנסת . איך פרס נפגש עם חוסיין , כמנהגו , בביתו של הרופא ההוא , 
בלונדון וכיוצא באלה אנקדוטות . אהבתי ביניהן את הסיפור על חבר - הכנסת 
בנימין בן - אליעזר שהכל קוראים לו , כפי שקראו לו בילדותו בעיראק : פואד . 
פעם היה בחפ"ק שהוקם בבנגקוק כשמחבלים פלשתינאים השתלטו שם על שגרירות ישראל . 
פתאום צילצלה גולדה מאיר מירושלים . " מי זה ? " שאלה . " פואד " , 
אמר פואד . " אלוהים ! " זעקה מאיר : " המחבלים השתלטו על החפ"ק " . 
ועוד דברים כאלה , נחמדים , לא - כל - כך רציניים . במפלגת העבודה מקובל 
לומר עליו שגם הוא כזה . אם יעבור השלטון לבני דורו , הוא מבטיח , תוכל 
ישראל לשוב ולהתמודד עם האתגר של עם סגולה ואור לגויים . 
