אנואר סאדאת , בנובמבר 7791 , הזכיר ראש הממשלה הישראלי כי מסביבו יושבים 
אחדים מטובי הלוחמים בצה"ל . הוא התכוון לרמטכ"לים - לשעבר ולאלופים ( 
מיל ) יגאל ידין , משה דיין , עזר ויצמן , אריק שרון ומאיר עמית שהיו 
שרים בממשלתו . לכאורה , הזכיר אותם בגין לנשיא המצרי כדי לומר שחבורת 
גנרלים זו היא היועצת לו בענייני ביטחון וממילא היא המנחה אותו במשא והמתן 
על גבולות הוויתורים האפשריים מנקודת - ראותה של ישראל . למעשה , בדברים 
היה איתות מאיים , שלדעת בגין נועד להשפיע על עמדות הנשיא המצרי : זכור - 
נא איזו ממשלה נצית עומדת מולך . בעיני בגין , צירופם של לוחמים ידועי - 
שם לממשלתו נועד לשדר בשורה מוגדרת לשכנות הערביות : דעו עם מי יש לכן עסק 
והיזהרו . עד היום , לא ברור אם לא היתה חבויה כאן תחושת חרדה של בגין 
עצמו מפני ראשות הממשלה ואם הרכב זה של ממשלתו לא נועד לחזק את ביטחונו העצמי 
לא - פחות מאשר להרתיע את מנהיגי ערב . מכל מקום , הפטנט פעל לשני כיוונים 
הפוכים : הוא אכן הניע את סאדאת להגיע לירושלים , אבל הוא גם לכד את בגין 
בתוך רשת של אנשים שבניגוד לכוונתו המקורית , היו היונים המובהקות בממשלתו 
( יוצא מן הכלל היה אריאל שרון ) . אין סימנים שדבר דומה יקרה ליצחק שמיר , 
אבל ההתחלה מזכירה בהחלט את ימיה הראשונים של ממשלת בגין הראשונה : לממשלה 
החדשה של שמיר דימוי קשוח ומאיים היוצר גלי הדף עצבניים במדינות ערב ובמעצמות . 
התגובה עזה כל - כך שאפשרות התפרצותה של מלחמה חדשה במזרח התיכון מזנקת 
אל כותרות העיתונים ואל עיסוקיהן של ממשלות , ומן הדין לבחון את סבירותה . 
על - סמך איסוף מזורז של מידע והערכות בקרב חברי ממשלה ופוליטיקאים מנוסים , 
בהם מהאופוזיציה , אפשר לומר בוודאות גבוהה שלממשלת ישראל החדשה אין לא 
עניין ולא כוונה ליזום מהלך מלחמתי . יצחק שמיר הרי המציא את הסטטוס - קוו 
והוא יודע שאין גורם ישיר יותר להפוך סדרי עולם מאשר מלחמה . מטרת מלחמה 
אחת ויחידה יכולה להיות לישראל , והיא לנצל את ערפל הקרב לביצוע טרנספר . 
אבל גם שרי הממשלה החדשה מבינים שזה רעיון עוועים שרק מוח קודח יהגה בו 
כאפשרות מעשית . הממשלה וצה"ל יודעים בדיוק מה מספר ימי המלחמה שישראל מסוגלת 
לעמוד בהם ; ידועים להם יחסי - השחיקה הצפויים בינינו לבין צבאות ערב במקרה 
של מלחמה בתסריטים שונים ; ידועים להם מערכי המגננה הסוריים בצפון והמחיר 
הכרוך בצליחתם ; ידועה גם ההנחה שלאחר כך - וכך ימי לחימה , תפנה ישראל 
לארצות - הברית בבקשה לקבל סיוע בציוד ובנשק . פנייה כזו לא תיענה על רקע 
של טרנספר , שלא לדבר על ההשפעה ההרסנית האפשרית על מורל הלחימה בצה"ל ועל 
לכידות השורות במקרה של מבצע גירוש המוני . ממשלתה החדשה של ישראל אינה מעוניינת 
איפוא במלחמה ואינה מתכוונת ליזום אותה . ובכל זאת , התריע השבוע נשיא 
מצרים , חוסני מובארק , ברצינות גמורה , באוזני הממשל האמריקאי , על 
ריכוזים צבאיים של ישראל שלא היו ולא נבראו ; ושליטי עיראק ולוב ציחצחו 
את חרבות לשונם . אווירת הבהלה והאיום שחוללו השבוע מנהיגים ערבים גרמה 
לשרים בכירים בישראל להעיר כי הממשלה תפעל על - סמך הנחה שלא תמיד היריב 
הערבי רציונלי . ישראל יודעת שירדן אינה מעוניינת במלחמה , אבל ישראל יודעת 
גם פרטים על טיבו והיקפו של שיתוף - הפעולה הצבאי בין רבת - עמון ודמשק . 
הממשלה החדשה מביאה בחשבון אפשרות של התפתחות שירדן נגררת בה למלחמה , 
בעל - כורחה . גם מי שמשוכנע כי הממשלה החדשה אינה ששה לקרב יותר מקודמותיה , 
אינו רשאי להתעלם משתי סכנות המועדות להצית את התבערה : המשך הסטטוס קוו , 
ופעולת - חבלה חריגה , אם כלפי פלשתינאים ואם כלפי יהודים . קיפאון במצב 
מוליד מלחמות בין ישראל לשכנותיה כך מלמד ניסיון של 24 שנה . לערבים יש 
מטרות - מלחמה ברורות ( סוריה כלפי רמת הגולן ; עיראק לתת כיסוי להכרזותיה 
וליומרותיה ; הפלשתינאים להשתחרר מהכיבוש הישראלי ) . גם יתכן שהאזור 
מתקרב למצב שבו לשתי המעצמות לא יהיה כל - כך אכפת אם בין ישראל לשכנותיה 
יתחולל עוד סיבוב - דמים . נתונים אלה שזורים בפתיל הקצר העלול לפוצץ את 
האזור , אם יימשך השיתוק המדיני הנוכחי . ומנגד , אותם מרכיבים עצמם עלולים 
להתפרץ ברעם אדיר במקרה של פיגוע חבלני חריג בהיקפו , או במקרה של התנכלות 
יהודית חמורה במיוחד לפלשתינאים . ישנן די דוגמאות המלמדות כי מלחמות במזרח 
התיכון פרצו עקב אי - הבנות . אף יש תקדימים לרטוריקה נלהבת שהעלתה מנהיגים 
באזור לעצים גבוהים כל - כך שהפכו להם לעמודי - תלייה . המלל המתלהם של 
קדאפי וסדאם חוסיין והחששות המאיימים של המלך חוסיין וחוסני מובארק יוצרים 
אווירה חמורה סביב הממשלה החדשה . יושבים בתוכה אנשים שאינם מקלים ראש במתרחש 
ורואים בדאגה את דפוס האיום , החוזר ונשנה בימים האחרונים , מן המדינות 
השכנות . איש מרכזי בירושלים אמר שלשום כי לפי - שעה אין תזוזת כוחות , 
רק תזוזת מלים . אבל דברים אלה עצמם מעידים כי בימים האחרונים נמצאות ישראל 
והמדינות הסובבות אותה במדרון של הסלמה . אין זו תעמולה של השמאל ; זו 
התממשות הפרנויה של הימין . קפמאבנזחמכבר מגיעים רחשים ראשונים לחריקות הצפויות 
בין המטכ"ל לממשלה החדשה . לפי - שעה , נקלטים קולות אי - הנחת במערכת 
הפוליטית ונבלמים בה , אך מן - הסתם לא ירחק היום והרעשים יגיעו לכל קצווי 
הארץ . בהיותו שר הביטחון , חווה זאת אריאל שרון : מטכ"ל שלא כולו שותף 
לדעתו של שר הביטחון ; קצונה בכירה ביותר שצמחה בעולם הערכים של תנועת העבודה 
ושומרת על קשר עם מנהיגיה ; מפקדי אוגדות וחטיבות שיש להם השגות על הוראות 
שר הביטחון כפי שהוצגו בפניהם . יחסי הממשלה החדשה וצה"ל לא יהיו פשוטים : 
מכבר חושד הימין הקיצוני שצה"ל , בהנהגתו של רב - אלוף דן שומרון , אינו 
מדכא את האינתיפאדה ביודעין ומתוך שיקול ציני , משום שהוא חותר להניע את 
הממשלה להגיע להסדר מדיני עם הפלשתינאים . עתה נמצאים חשדנים אלה בתוך הממשלה 
ובחגורת - ההצלה הפרלמנטרית הצרה , המבטיחה לה רוב בכנסת . מצד שני , 
השלימו החיילים והקצינים עם המדיניות שהתוותה הממשלה הקודמת כלפי האינתיפאדה 
מפני שהיא נשענה על קונסנזוס שהתגלם בדמותו של יצחק רבין , שר הביטחון . 
איזון זה הופר עתה : הוסרה מראית - העין של הסכמה לאומית ושל מתינות , 
כפי שייצג יצחק רבין , וסולק הקיר שחצץ בין המטכ"ל לקיצוני הימין בממשלה . 
חברי - כנסת מן השמאל הביעו השבוע חשש אמיתי מפני התפשטותה של סרבנות בקרב 
חיילים מעצם כינונה של ממשלה ימנית ; ומכל שכן , אם תורה ממשלה זו להקשיח 
את הטיפול באינתיפאדה . חברים בוועדת החוץ והביטחון תהו עד כמה יצליחו המטכ"ל 
והממשלה לנהל ביניהם דיאלוג בריא , משוחרר מתסביכים . עד כמה יוכל אמ"ן 
להשמיע הערכות - מצב בלי לחשוש שחברי הממשלה המאזינים לו ייחסו לו הטיות 
אידיאולוגיות או פוליטיות . עד כמה יצליחו הממונים על הטיפול במרי הפלשתיני 
להציג לדרג המדיני תמונת - מצב והמלצות לפעולה בלי להיות חשודים בכוונות 
נסתרות . זה מצב מסובך מפני שהוא נוגע בתחום הבלתי - מוגדר של לגיטימית ורוח 
צוות וכימיה אישית . כולם , ממשלה ומטך " ל , מבינים שעל - פי כללי המשחק 
הדמוקרטיים הפורמליים , חיכוכים כאלה אינם במקומם : קמה ממשלה וצה"ל מציית 
לה , יהיה צבעה הרעיוני אשר יהיה . אבל מי שאינו מרובע , יודע שיחסים 
אנושיים ומוסדיים נבנים גם , שלא לומר בעיקר , בנקודות - המפגש של אמון 
וסימפתיה הדדיים . לכן , כאשר מול מטכ"ל המאמין שאי - אפשר להדביר בכוח 
את האינתיפאדה ושיש לחפש מוצא מדיני לסכסוך הישראלי - הפלשתיני , ניצבת 
קבוצה של שרים הגורסת בדיוק להיפך ; וכאשר לרוח הנושבת במטכ"ל אין תהודה 
של ממש באולם הדיונים של הממשלה צפויות להתעורר בעיות . קפמאבנזחמהשבוע 
הודו שרים ופקידים בכירים בפשלה מודיעינית : לא היה לממשלה מושג ירוק על 
כוונתו של גיימס בייקר להתנפל על ישראל , אגב עדותו בגבעת הקפיטול . מאז 
ומתמיד מתפארת ישראל בטיב המודיעין המדיני והביטחוני שלה . כל דור חדש של 
שרים מתרשם מכושר האיסוף המודיעיני ומיכולתה של ישראל להתחקות אחר הזירות 
שבהן משחקים בגורלה . מקומה של ואשינגטון אינו נפקד : בדרך כלל , מגיע 
לירושלים מידע שוטף ומעודכן על כוונות הממשל כלפיה . והנה , בשבוע שעבר 
הנחית בייקר את החבטה בפרצופה של ישראל בלי שמישהו הזהירה מראש . הופעתו 
הבוטה בוועדת החוץ של בית - הנבחרים , צירוף המלים שבחר , הזעם המתוכנן 
שליווה את דבריו והלהטוט הקליט על מספר הטלפון של הבית הלבן כל אלה לא היו 
ידועים מראש לירושלים . זו היתה מהלומה לרשת האיסוף המדיני של ישראל , 
בעיקר מפני שעד כה התפארו ראשי הליכוד שדיווחי הרשת השפיעו במידה רבה על 
סירובם להשיב בחיוב לשאלותיו של בייקר . מנהיגי הליכוד טוענים היום כי אחת 
הסיבות להחלטת שמיר , שלא לומר כן למזכיר המדינה , היתה מידע שהגיע לירושלים 
על תיאום עמדות וקירבה גדולה בין ואשינגטון לקהיר . אצל שמיר הצטבר רושם 
כי ההליכה לוועידה בקהיר תהיה כניסה ללולאת חנק , במידה רבה בגלל קואליציה 
סמויה שנוצרה בין ארצות - הברית , אשף , מצרים ( ולפי חשדות ראש הממשלה , 
גם מפלגת העבודה בראשותו של שמעון פרס היתה עשויה לתת לה יד ) . ההנחה 
כי לישראל שליטה טובה על זרם המידע המדיני המתנהל בתוך ואשינגטון , ובינה 
לבין בירות אחרות , הופרכה הפעם והיא העצימה את הזעם בירושלים . הממשלה 
החדשה נפגעה מבייקר : הוא לא מצא לנכון להמתין אפילו שתי יממות עד שהשתלח 
בה ; הוא לא נהג בישראל כבידידה של ממש : ארצות - הברית לא היתה מעזה לדבר 
בנימה כזאת אל שום מדינה ערבית , בוודאי לא אל מדינה שהוגדרה כבעלת - ברית . 
לבד ממחאה פומבית על דברי מזכיר המדינה , שיגרה אליו ירושלים מסרים גם 
בערוצים אחרים ובהם הביעה את מורת - רוחה מדבריו . ההתדיינות הישראלית - 
האמריקאית גלשה לדרג בוש - שמיר . שלשום נראה ששתי המדינות נמצאות במסלול 
של עימות מדיני . מגמה זו עומדת בעינה גם לאחר הודעת הנשיא בוש על השעיית 
השיחות עם אש"ף . הממשל האמריקאי הבהיר כי הוא ממתין לתשובה חיובית לשתי 
השאלות של בייקר ( בעניין צירוף מגורשים וירושלמים למשלחת הפלשתינית למשא 
והמתן על בחירות בשטחים ) , כאילו לא נפלה ממשלה בישראל בשל עניין זה . 
הממשלה החדשה גורסת ( אם כי היא נזהרת מלומר זאת בגלוי ) כי תסכולו האישי 
של בייקר אינו סיבה מספקת שתוותר על עקרונותיה . תוכנית השלום של שמיר - 
רבין לא כללה צירוף של מגורשים פלשתינאים או של תושבי ירושלים המזרחית ואין 
הממשלה החדשה מוכנה לוותר בעניין זה . יש בירושלים פקידים מנוסים שכבר עברו 
מכבש - לחצים אמריקאי . הם טוענים שאינם מתרגשים במיוחד ממהלכיהם של בוש 
ובייקר . הם מאמינים כי אפשר להעביר לדעת - הקהל האמריקאית את עמדות ישראל 
ולהיאבק באמצעותה בגישת הממשל . התדמית הדמונית שמייחסת התקשורת האמריקאית 
ליצחק שמיר מזכירה להם את התנהגותה כלפי מנחם בגין בעת שנתקע המשא והמתן 
לשלום עם מצרים . בשני המקרים , אומרים בירושלים , הופעלו העיתונות והטלוויזיה 
האמריקאיים על - ידי הממשל . פקידים ושרים מעריכים כי הלחץ האמריקאי הבוטה 
על הממשלה החדשה עשוי להתברר כתכסיס בלבד : הממשל עתיד לחזור בו ולקבל את 
עמדת ישראל . זה מחייב להזכיר כי בצד השבחים לכושר האיסוף המודיעיני של 
ישראל , רווחת בדרגים הבכירים של המערכת הפוליטית , קואליציה ואופוזיציה 
כאחת , הכרה מפוכחת על כושר - ההערכה הלקוי של מערכת המודיעין . זרועות 
ההערכה המדינית והביטחונית מעולם לא העריכו נכון מצבים ולא חזו נכון התפתחויות 
מרכזיות . חשוב לזכור זאת כאשר שומעים הערכות על שינויים אפשריים בעמדה 
האמריקאית . נוטים לשכוח כאן שיש לבייקר ולבוש סיבות טובות לכעוס על שמיר 
וללחוץ על הממשלה להמשיך בנקודה שבה נקטע המשא והמתן הקודם . ואשינגטון 
מחזיקה כנראה באמונה שנכון להחיל על המנהיגות הישראלית את הכלל שהיא עצמה 
הפעילה בעבר כלפי שכנותיה : הערבים ( מעתה : הישראלים ) מבינים רק שפה 
אחת , את שפת הכוח . קפמאבנזחמהנה תרומה לקליטת העלייה : בגיליון האחרון 
של הביטאון האמריקאי " סאיינס " , מתפרסם מאמר על גורלם של מדענים יהודים 
מברית - המועצות שהיגרו לארצות - הברית . התמונה המצטיירת מהתיאור תגרום 
לכל עולה אקדמאי מברית - המועצות שהגיע לארץ לזנוח מיד את תוכניותיו להמשיך 
מכאן לארץ ההיא . האפשרויות שם מוגבלות מאוד . על - פי הכתבה ב"סאיינס " , 
נתונים המדענים הסובייטיים שהיגרו לארצות - הברית במצוקת - אבטלה חמורה 
מאוד . אין הם מוצאים עבודות במקצועותיהם , לא בשכר וגם לא כאשר הם מתנדבים 
לעבוד ללא תמורה ובלבד שיימצאו במסגרת מדעית . פרופסורים ומהנדסים עובדים 
כנהגי מוניות , מלווי - כלבים ושוערים כדי להביא לחם לבתיהם . מהנדסים , 
פרופסורים לגנטיקה , מומחים למתכות , שבשמותיהם נוקב המאמר , שהיו שם - 
דבר בברית - המועצות ומאמריהם המקצועיים התפרסמו גם בכתבי - עת מערביים , 
מילאו מאות בקשות לקבלת עבודה בכל רחבי ארצות - הברית ונותרו מובטלים . 
המהגרים מתלוננים כי התרבות של שוק - העבודה האמריקאי זרה להם . אין הם 
מבינים את צופן ההתנהגות המקובל בחברה זו ( " אל תצלצל אלינו , אנחנו 
נצלצל אליך " ) . הם נרתעים מלפאר את עצמם במסמכים שבהם הם מציגים לפני 
המעסיקים את תולדות - חייהם ואת כישוריהם . בקיצור , הם אינם רגילים להתחרות 
על מקומות - עבודה . אף שהם צעירים ( בני 53 ו04 ) , משיבים המעסיקים 
את פניהם ריקם בנימוק שהם מבוגרים מדי . בשוק - העבודה האמריקאי אין מכירים 
היטב את דקויות התארים האקדמאיים המקובלים בברית - המועצות ולכן נקלעים המדענים 
המהגרים למלכוד : אין מציעים להם עבודות מפני שקשה להעריך את כישוריהם , 
ומצד שני , אין נותנים להם הזדמנות לפתח את כישוריהם . כמה מדענים אמריקאים , 
שבעצמם היגרו לארצות - הברית בשנים עברו , נוקטים יוזמה פרטית כדי לנסות 
ולשלב את המדענים העולים במקצועותיהם . הם טוענים כי המצב הנוכחי הוא " שואה 
אינטלקטואלית " ובזבוז משווע של כוח - אדם אקדמי משובח , אבל מאמצים אלה 
אינם מביאים הקלה של ממש במצוקת האבטלה . הגירת המדענים מברית - המועצות 
עושה משהו גם לארץ - המוצא : על - פי בעל המאמר , מתמוטטות שם מערכות ייצור 
ומחקר בגלל בריחת המוחות למערב ולישראל . אילו אני הרב פרץ , הייתי מתרגם 
מיד לרוסית את המאמר ב"סאיינס " . 
