( ע ) . יוסף מוסקוביץ ( 96 ) , אחד משלושת השותפים בחברת " יפנאוטו " , 
יבואנית מכוניות " סובארו " , נעצר ביום ששי לשבעה ימים בפקודת בית משפט 
השלום בתל אביב , כחשוד במלכוד מכונית שותפו , משה ברנובסקי . ב41 ביוני 
הונח מטען חומר נפץ מתחת למכוניתו של ברנובסקי , בעת שחנתה סמוך לביתו ברמת - 
גן . בגלל תקלה , התפוצץ המטען מוקדם מכפי שתוכנן , אך גרם נזק למכונית . 
שני חיילי גולני , ירון אמסטט ואופיר מועלם , שנעצרו כחשודים בביצוע המעשה 
לאחר שבמכונית שבה נסעו התגלו חמרי חבלה , שוחררו בסוף השבוע לאחר שהוברר 
כי אינם מעורבים בפרשה . מוסקוביץ נעצר בסוף השבוע לחקירה , והובא ביום 
ששי לבית המשפט . בתשובה לשאלות סניגורו , עו"ד יהודה רסלר , אמר בא כוח 
המשטרה , פקד שמעון ישי , כי החשוד מסר גרסה , לפיה היה ביום האירוע בחופשת 
הבראה , ולמחרתו זומן לחקירה במשטרה . החוקר מסר מידע חסוי לשופט , וסירב 
למסור פרטים נוספים אודות החקירה . הוא אמר , כי אינו יכול לפרט אם ידועים 
למשטרה שמותיהם של מניחי מטען החבלה . פקד ישי טען , כי נמסר לו שמוסקוביץ 
וברנובסקי חתמו לפני ששה חודשים על הסכם שיתוף פעולה , במטרה להשתלט על 
יפנאוטו , אולם לא ידוע לו אם הם השתלטו על החברה . עו"ד רסלר ציין , כי 
סוכנות סובארו הינה מהגדולות בארץ ליבוא רכב . לדבריו , זה כשנתיים מנהלים 
שלושת השותפים ביפנאוטו משא ומתן לרכישת חלקו של מוסקוביץ בחברה , כאשר 
תנאיו התקבלו , ועל כן אין זה הגיוני שמרשו מעורב בפיצוץ מכונית שותפו . 
עו"ד רסלר אמר , כי המניע של " פרוטקשן " , כפי שפורסם בעיתון , סביר 
יותר . השופט ראובן זיו הדגיש , כי המידע החסוי אינו חד משמעי , ולא מצביע 
בוודאות על האפשרות שדווקא החשוד מעורב בפיצוץ ובעל עניין בו . אולם מידע 
זה מחייב את המשך החקירה , בלי שהחשוד יוכל לחבל בה . הוא הורה לעצרו לשבעה 
ימים . 
