" לא נחזור למכבי אם לא נקבל הצעה לה אנו מחכים " כך אמרה אתמול עורכת 
הדין של דורון גמצי אחותו רונית . מתברר , כי המגעים בין דורון למכבי עלו 
על שרטון וכל צד דורש מהצד השני להציע הצעה כספית קונקרטית . " לא קיבלנו 
הצעה עניינית ממכבי ואם נקבל הצעה לה אנו מצפים מחו"ל , נחתום ללא היסוס " . 
לדורון גמצי כמה הצעות מקבוצות איטלקיות וגם מקבוצה בצרפת . היום מסתיים 
מועד ההעברות באיטליה ומעתה יפתח שוק הזרים . הסוכן של דורון באיטליה מצפה 
עתה להצעות כספיות גבוהות מקבוצות הזקוקות לקלע ברמתו . במכבי תל אביב מצהירים , 
כי רק כאשר יוודע אם גמצי ישאר או לא , יוחלט לגבי שחקן ישראלי נוסף ולגבי 
הזרים . בינתיים לא עושים דבר בעניין דורון , פרט לשיחות שכנוע כמו זו 
שהיתה לו השבוע עם המאמן צבי שרף . אפשר שמצפים לתשובה מנדב הנפלד . תשובה 
חיובית מנדב , שתלווה בהצעה כספית מפתה , עלולה להוריד מהפרק את הישארותו 
של גמצי . תח6הכדורסל קיבלה החלטות לגבי רישום זרים ומתאזרחים , שיכנסו 
לתוקף לקראת עונת 291991 . שחקנים זרים יוכלו לעבור מקבוצה לקבוצה בהסכמת 
שתי הקבוצות . קבוצה בליגה הלאומית , גברים , תוכל לרשום בשורותיה שני 
זרים ומתאזרח אחד ( שחקן שהיה בהגדרה כזו בעת החלטת הבורר ) . קבוצה שעלתה 
לליגה הלאומית , תוכל לרשום בשורותיה שלושה שחקנים ישראלים בעונתה הראשונה . 
