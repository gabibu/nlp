כל גורמי הסיכון לטרשת עורקים ( כולסטרול , שומנים לא רווים וכו ) מופיעים 
עם רמת אינסולין גבוהה בדם ( היפר אינסולינמיה ) . כך מצאו מנהלת היחידה 
לביומטריה במחלקה לאפידמיולוגיה מרכז הרפואי " שיבא " ובית הספר לרפואה 
ע"ש סאקלר באוניברסיטת תל - אביב , פרוף מיכאלה מודן , ומנהל מחלקה פנימית 
במרכז הרפואי " שיבא " , פרוף הלל הלקין . המחקר , שמטרתו היתה למצוא את 
הגורמים למחלת טרשת העורקים , התמקד בהפרעות הסוכר בגוף , המתבטאות בירידה 
ביכולת הרקמות להיעזר בהורמון אינסולין בקליטת הסוכר . בעבר הוכח , כי יתר 
לחץ - דם מלוה ברמת אינסולין גבוהה ( היפר אינסולינמיה ) בקרב אנשים שמנים . 
במחקר נמצא , כי יתר לחץ - דם , שהוא אחד מגורמי הסיכון לטרשת עורקים , 
מלווה ברמת אינסולין גבוהה בדם גם אצל חולים לא - שמנים . קשר חשוב נוסף 
שנמצא במחקר הוא בין רמת אינסולין גבוהה ובין חילוף החומרים של השומנים . 
כאשר רמת האינסולין בדם גבוהה , מוצאים כולסטרול וטריגליצרידים ברמה גבוהה . 
עדיין אין הוכחות סופיות לקשר שבין רמת גבוהה של אינסולין לבין טרשת עורקים . 
עם זאת סבורים החוקרים , פרוף מיכאלה מודן ופרוף הלל הלקין , כי טרשת העורקים 
נגרמת בעיקר על - ידי ערעור חילוף החומרים של השומנים . השערה זו מבוססת 
על הממצא , כי כאשר מעלים בבעלי חיים את רמת האינסולין , הכבד מתחיל לייצר 
עודפי טריליצרידים וכולסטרול . החוקרים טוענים כי רמת אינסולין גבוהה בדם 
נגרמת כנראה על - ידי שילוב של גורמים גנטיים ושל גורמים סביבתיים , שהם 
היעדר פעילות גופנית ותזונה לא מאוזנת ( עודף קלוריות , שומנים רוויים , 
פחמימות פשוטות וסוכרים ומיעוט סיבים ) . 
