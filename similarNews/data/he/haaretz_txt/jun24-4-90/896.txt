( ע ) . בית המשפט העליון הקל אתמול בעונשו של מיכאל ורשבסקי , מנהל 
" המרכז לאינפורמציה אלטרנטיווית " במזרח ירושלים , שהורשע בהדפסה והחזקת 
חומר עבור פעילי החזית העממית לשחרור פלשתין בשטחים . השופטים דחו את הערעור 
על הרשעתו , אך החליטו עם זאת להפחית את עונשו מ02 חודשי מאסר בפועל ל8 
חודשים . הקנס בסך 000 , 01 ש"ח שהוטל על המכון אותו ניהל נשאר בעינו . 
ורשבסקי יחל את ריצוי מאסרו ביום א הקרוב . הוא הביע שמחה על הפחתת המאסר , 
אך טען כי גם העונש הנוכחי חמור בהשוואה לעונשים המוטלים על תושבי השטחים 
בשל עבירות דומות . לדעתו , נועד הדבר " להרתיע מפני שיתוף פעולה של ישראלים 
עם פלשתינים בשטחים " . ורשבסקי והמכון שעמד בראשו נאשמו כי בצד פעילות לגיטימית 
של איסוף ופרסום מידע , עסקו גם בפעולות בלתי חוקיות בכוונה לסייע להפצת 
חומר מסית לפעילויות שונות נגד המדינה . בין השאר יוחסה לנאשמים הדפסתה 
והפקתה של חוברת הדרכה לפעילי החזית העממית לשחרור פלשתין . החוברת נועדה 
להדריך את חברי החזית כיצד לעמוד במעצר ולהתמודד עם חקירות שירותי הביטחון . 
ורשבסקי סירב למסור לחוקריו את זהות האיש שהביא לו את החומר להדפסה . עוד 
הואשמו ורשבסקי והמרכז בראשו עמד במתן שירותי הדפסה לעיתונים אסורים שהם 
שופר של החזית העממית ובאחזקה והדפסה של כרוזי הסתה ופרסומים חתרניים . 
הם הועמדו לדין באשמת ביצוע פעילויות אסורות לפי תקנות ההגנה ותמיכה בארגון 
טרוריסטי . בית המשפט המחוזי בירושלים זיכה אותם לפני כשמונה חודשים מכל 
האישומים , פרט לזה המתייחס לחוברת ההדרכה . השופטים ציינו כי היו קרובים 
להרשעת הנאשמים במתן שירות לארגון טרוריסטי , אך זיכו אותם בשל חוסר ראיות 
לגבי ידיעתם על הקשר בין החזית העממית לאחד העיתונים . בשל הדפסת והחזקת 
חוברת ההדרכה הורשעו ורשבסקי והמרכז בשני סעיפי תקנות ההגנה מתן שירותי 
הדפסה ואחזקת חומר עבור התאחדות בלתי מוכרת . דעת רוב השופטים היתה שוורשבסקי 
" עצם את עיניו " במכוון מלדעת על מהות החוברת וזהות בעלי כתב היד שממנו 
הודפסה . בערעור בבית המשפט העליון טען הסניגור , עו"ד אביגדור פלדמן , 
כי ורשבסקי טעה או הוטעה ביחס למהות חוברת ההדרכה , ולכן אין בסיס פלילי 
להרשעתו . לחילופין , ביקש הפרקליט להקל בעונש , שחרג לטענתו מהנורמות 
המקובלות בעבירות מסוג זה . כמו כן הוא ביקש להתחשב בעברו הנקי ובפגיעה 
שנגרמה לפרנסתו . השופטים , נשיא בית המשפט העליון מאיר שמגר , ומשה בייסקי 
וגבריאל בך , ציינו בפסק דינם , שנכתב על ידי השופט בייסקי , כי הבעת 
דעה קיצונית , ככל שתהיה , הדפסתה ופרסומה , אינן בלתי חוקיות ולא בנות - 
ענישה , כל עוד הדעה לגיטימית ואינה מתנגשת עם החוק . אולם במקרה זה מדובר 
בהפרת תקנות ההגנה , על ידי מתן שירותי דפוס ואחזקת חומר עבור התאחדות בלתי 
מוכרת . לכך אין כל קשר לחופש הביטוי או לסוג החומר המודפס . שכן האיסור 
בחוק מתמקד על הארגון הבלתי חוקי ולא על תוכן החומר . 
