מנך " ל תדיראן , גורי מלצר , ומנכ"ל קבוצת הקשר , משה קליינמן , יצאו 
אמש לארה"ב לעמוד מקרוב על ההתקדמות בפרויקט הסינקגארס לאספקת מכשירי קשר 
לצבא ארה"ב . תדיראן שלחה בזמנו עובדים לארה"ב להקים את מפעל החברה הבת שלה , 
" טאלה - קום " , שהוקמה כמתחייב מהזכייה במכרז , הקובע כי מכשירי הקשר 
שיסופקו לצבא האמריקאי ייוצרו בארצות הברית . באחרונה התברר , כי מכשירי 
הקשר שיסופקו לצבא האמריקאי יימכרו במחירי הפסד ואלה יכבידו על הפסדיה הכבדים 
של החברה , המצוייה בקשיים . מנכ"ל תדיראן ומנהל קבוצת הקשר ייוועדו עם 
נציגי חברת הענק האמריקאית , גנרל דיינמיקס , השותפה עמם בפרויקט . ההנהלה 
הורתה לעשרה מבין 61 אנשיה , העוסקים בהקמת מפעל החברה בטאלאהאסי שבפלורידה , 
לחזור לישראל . חברת תדיראן השקיעה עד כה 91 מיליון דולר במפעל והיא אמורה 
להשקיע בשנתיים הקרובות 21 מיליון דולר נוספים . בתדיראן מעריכים , כי מכירת 
מכשירי הקשר הצפויה בחודשים הקרובים במחירי הפסד , תביא להגדלת ההפסד החזוי 
לקבוצת הקשר ב09 , שהוערך ב02 מיליון דולר , ל03 מיליון דולר . באחרונה 
דובר בתדיראן על השלכותיו של פרויקט הסינקגראס . אולם רק עתה , משהושג 
ההסדר ופורסם מאזן החברה ל98 , הוחלט על יציאתם של מלצר וקליינמן לארה"ב . 
גורם בכיר בהנהלת תדיראן אמר אמש ל"הארץ " , כי ככל הידוע אין כל כוונה לסגור 
את מפעל קבוצת הקשר של החברה בחולון כדי לבצע את השינויים הארגוניים הנדרשים 
להבראת הקבוצה . לדברי אותו גורם , אין בסגירת המפעל לקדם את יישום תוכנית 
ההבראה לקבוצת הקשר , שהיא הגורם העיקרי להפסדי החברה . בעקבות השמועות 
על כוונת הנהלת החברה לסגור את המפעל לביצוע שינויים ארגוניים , מסר ועד 
העובדים בקבוצת הקשר כי הוועד ינהג באיפוק ובאחריות כדי להבטיח את עתידה 
של הקבוצה . לדברי חבר הוועד , עמי שכטמן , מצוי בידי הקבוצה צבר הזמנות 
בהיקף גדול לשנתיים הקרובות , ויש בסגירת המפעל לפגוע ביכולתה של הקבוצה 
לעמוד באספקת המוצרים . לדברי שכטמן , ייתכן שהשמועות על סגירת המפעל הופצו 
על - ידי הנהלת תדיראן על מנת לעורר חששות בקרב העובדים . מהנהלת תדיראן 
נמסר , כי עובדי קבוצת הקשר בחברה חידשו בסוף השבוע את העיצומים , למרות 
צו - מניעה שניתן לפני כשבועיים על - ידי בית הדין לעבודה . יו"ר ועד העובדים 
נכנס לאולם שבו מבוצעות הלחמות וניתק את זרם החשמל באולם כדי לשבש את העבודה 
הסדירה . כמו כן , העובדים אף אינם עובדים שעות נוספות ומונעים מקבלנים 
חיצוניים מלהכנס לשטח המפעל בחולון . 
