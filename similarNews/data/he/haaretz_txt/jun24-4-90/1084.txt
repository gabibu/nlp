משרד הקליטה שיפר החל מאתמול את הליכי הסיוע לעולים חדשים הבוחרים במסלול 
הקליטה הישירה . על פי השיטה החדשה , מקבלת כל משפחת עולים המגיעה לנמל 
התעופה בן גוריון , % 82 מכלל הסיוע השנתי המגיע לה עבור שנת השהייה הראשונה 
בארץ . משפחת עולים בת שלוש נפשות , מקבלת 057 שקלים במזומן , וכן 005 , 
4 שקלים , בהמחאה בנקאית על שמו של ראש המשפחה . הנוהג החדש מבטל את הצורך 
שהיה קיים עד כה , ואשר חייב כל משפחת עולים להציג חוזים של הדירה ששכרו 
וקבלות על התשלומים ששילמו . כן לא יידרשו מעתה העולים , למלא טפסים שיפרטו 
כל הוצאה שביצעו . שר הקליטה אמר אתמול כי הפעלת סל הקליטה במתכונת החדשה , 
יצמצם את התורים הארוכים שבהם נאלצו העולים להמתין עד כה . משרד הקליטה 
ניהל מערכה ממושכת למימוש סל הקליטה במתכונת החדשה . 
