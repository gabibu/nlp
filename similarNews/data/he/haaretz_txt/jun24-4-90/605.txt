המוסד לתאום , המושתף לממשלה ולסוכנות , החליט אתמול לאשר תוכנית מפורטת 
לקליטת 054 אלף עולים בשלוש השנים הקרובות . על פי התוכנית , המתבססת על 
כך שמדי שנה יגיעו לישראל 051 אלף עולים , יוקצו השנה על ידי הממשלה והסוכנות 
לקליטת גל העליה , 3 . 2 מיליארד דולר . התוכנית קובעת , כי לאור העובדה 
שמספרי העולים לישראל נמצאים בתהליך דינמי , יעודכנו התוכניות באורח שוטף 
מדי חצי שנה ( לא יאוחר מסוף חודש אוגוסט וסוף חודש פברואר ) , וזאת , 
בהתאם למספרי העולים בפועל והתחזיות . על פי ההחלטה שהתקבלה בישיבה , בה 
השתתפו ראש הממשלה יצחק שמיר והשרים אריאל שרון ( יו"ר ועדת השרים לקליטת 
עליה ) , שר האוצר יצחק מודעי , שר הקליטה הרב יצחק פרץ , וראשי הסוכנות 
היהודית מנדל קפלן , שמחה דיניץ אורי גורדון וכן ראשי המגביות , תגבש הממשלה 
עד מחצית חודש יולי , כלומר תוך 3 שבועות , את תוכניותיה בתחום פתרונות 
דיור מידיים , לרבות בתים מוכנים מייצור מקומי ומייבוא ותעסוקה לעולים . 
על פי התוכנית יוחל כבר השנה בבניית 54 אלף יחידות דיור חדשות ( בנוסף ל0006 
יחידות דיור שתוקצבו אשתקד ובנייתן כבר החלה , ובנוסף לשיפוצן של 0004 יחידות 
דיור של " עמידר " ו"עמיגור " , הנמצאות בשלבי ביצוע . עלות בנייתן של 
54 אלף יחידות הדיור , היא 004 מליון דולר . כן יוקצו כ590 . 1 מליארד 
דולר על ידי הממשלה , כהתחייבות לרכישת דירות מקבלנים . החלטת המוסד לתאום 
קובעת , כי " הממשלה תעשה כל הניתן להכנת דיור קבע לעולים החדשים . במקרה 
של עיכובים בנייה , תמצא הממשלה פתרון לדיור זמני לכל עולה , עד להשתלמת 
הבנייה " . כן תקציב הממשלה למשכנתאות לעולים , 026 מיליון דולר לשנה . 
בד בבד , דנה אתמול ועדת השרים לקליטת עליה בראשות השר שרון , במציאת פתרונות 
מידיים לדיור לעולים . הוועדה החליטה לרכוש לאלתר מהארץ או מחו"ל , 0003 
בתים טרומיים . כן הוחלט להוזיל את הקרקע לבנייה לעולים ולזוגות צעירים , 
ולהפשיר לאלתר קרקעות לבניית 54 אלף יחידות דיור . בישיבת ועדת השרים התגלעה 
מחלוקת בעניין הצעה להתקין תקנות לשעת חרום , על מנת לעקוף את חוקי התכנון 
והבניה , במגמה לזרז את הבנייה . זאת , משום ששר הפנים הרב אריה דרעי , 
התנגד לכך וגם היועץ המשפטי לממשלה יוסף חריש , שלל את ההצעה שיזם משרד 
השיכון . בישיבת המוסד לתאום אמר שרון , כי החל מחודש דצמבר השנה , יהיה 
צורך ב0007 דירות חדשות מדי חודש . לדבריו , בכוונת משרדו לרכוש 04 אלף 
בתים טרומיים , בנוסף ל0003 שכבר הוזמנו . שרון תקף את הקבלנים והאשים 
אותם , כי למרות התמריצים והתחייבויות הרכישה של הממשלה , הם אינם מוכנים 
ליטול על עצמם סיכונים ולהתחיל מיד בבנייה . הוא ביקש מראשי הסוכנות לסייע 
לו בהבאת חברות קבלניות מחו"ל , להשתלב בפרויקט הבנייה . בהופעתו בעצרת 
הסוכנות אמר שרון כי " לא נבנה מעברות או משכנות עוני . נבנה בערים קיימות , 
עם תשתית קבועה . נבנה לא רק לעולים , אלא גם לזוגות צעירים . אותם תנאים 
שינתנו לעולים יינתנו גם לזוגות צעירים " . שר האוצר יצחק מודעי אמר בישיבת 
המוסד לתאום , כי ההצלחה במציאת תעסוקה לעולים מותנית ביציבות המשק ויכולת 
הצמיחה שלו . הוא הבטיח לפשט את ההליכים הכרוכים באישורי השקעות מחו"ל . 
גם שר הפנים הרב אריה דרעי , הבטיח שההליכים הכרוכים באישורי הבניה יפושטו , 
כדי לזרז את התחלות הבניה . בתחום התעסוקה אישר המוסד לתאום הקצאת 03 מיליון 
דולר להסבה מקצועית של העולים למקצועות הדרושים למשק ולעידוד יצירת מקומות 
תעסוקה חדשים . כן הוחלט שהסוכנות והממשלה יקצו 21 מליון דולר להסבה מקצועית 
ותמיכה באמנים , רופאים , רופאי שינים , מדענים , מורים וספורטאים מצטיינים . 
משרד הפנים יציג היום בפני משרד השיכון תוכניות מוכנות לאישור להקמת 000 , 
54 דירות באזורים שונים ברחבי הארץ . משרד הפנים ינקוט בצעד זה בתגובה להצעתו 
של שר השיכון , אריאל שרון , להקנות לו סמכות , במסגרת צווים לשעת חירום , 
להתקין תקנות בנושא הפקעת קרקעות וקיצור הליכים לשם זירוז הבנייה . הצעה 
זו , שהועלתה שלשום בקבינט לעלייה ולקליטה , נתקבלה בהתנגדות נמרצת של 
שרי הפנים והמשפטים . שר הפנים התריע כי מהלך זה יפגע בתכנון הבנייה ויהיה 
בכיה לדורות . לטענת שר הפנים משרדו נערך לקיצור הליכים וקיימות תוכניות 
להקמת 000 , 54 יחידות דיור שניתן לאשרן בתוך כחודש ימים . השר יציג בקבינט 
מפה המפרטת את המקומות שבהן קיימות תוכניות בנייה זמינות שעברו כבר את תהליכי 
התכנון ואשר ניתן לאשרן בפרק זמן קצר . 
