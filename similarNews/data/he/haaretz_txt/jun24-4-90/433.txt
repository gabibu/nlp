התביעה במשפטו של אלוף משנה יעקב שדה הודיעה כי בשלב זה החליטה להמשיך את 
משפטו המתנהל בבית הדין הצבאי המיוחד . שדה , שהיה מפקד כוחות צה"ל ברצועה , 
נאשם בגרימת מוות ברשלנות של מחמוד יאסין ( 51 ) ממחנה הפליטים אל בורייג . 
חוות דעת שהוגשה לבית הדין על ידי הפתולוג ד"ר ב . לוי מהמכון לרפואה משפטית 
קובעת כי הנער מת ממכות 51 דקות לפני בדיקתו על ידי רופא בית החולים בעזה . 
על פי חוות דעת זו , הנער קיבל מספר רב של מכות מחפץ קשה , ולא נמצאו 
בגופתו סימנים אופייניים לפציעה מקליע מסוג כלשהו . לאור חוות הדעת פנה עורך 
הדין של שדה לתביעה בבקשה לשקול את סגירת התיק . התביעה הצבאית הודיעה כי 
היא תבחן את הנושא , ועתה הודיעה כי לעת עתה יימשך המשפט . מקורות בתביעה 
הצבאית אמרו אמש כי ההחלטה על המשך ההליכים המשפטיים תמוהה בעיניהם . משפטו 
של שדה יימשך היום בעדותו ובעדויות של קציניים נוספים . בינתיים נודע כי 
הפרקליט הצבאי הראשי עדיין לא נתן את החלטתו האם לפתוח בחקירה נגד שני אלופי 
משנה נוספים שפרטים על התנהגותם התבררו במהלך משפטי גבעתי א וב . המדובר 
בקרן מירון ובאפי איתם , מפקד חטיבת גבעתי לשעבר . 
