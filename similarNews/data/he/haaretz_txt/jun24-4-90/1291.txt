לבד מקבלת פנים נלהבת , כיאה לגיבורים , לה יזכו שחקני קאמרון עם שובם 
ליאנדה הבירה , יהנו הכדורגלנים גם מבונוסים כספיים ומתנות אחרות , עליהם 
הודיעו אנשי עסקים מקאמרון ואחרים מאפריקה . גם התאחדות הכדורגל של קאמרון 
תעניק לשחקנים מענקים מיוחדים שיתבטאו באלפי דולרים לכל שחקן . אחדים מן 
השחקנים מצפים לקבל בתים עבור ההצגה שלהם במונדיאל , שהסתיימה בהפסד 23 
בהארכה דרמטית לאנגליה , ברבע הגמר . שום נבחרת אפריקאית אחרת לא הצליחה 
בעבר מעולם להתקדם כל כך בגביע העולם . רבים משחקני קאמרון ניצלו את היום 
שאחרי המישחק עם אנגליה , למנוחה ולעיון בקאטלוגים של רהיטים אותם יזמינו 
לבתיהם בקאמרון . נבחרת קאמרון היתה אמורה לחזור אתמול לקאמרון , וביאונדה 
כבר מתכוננים לחגיגות . 
