( ע ) . ראיון רדיופוני ישראלי ראשון נערך בסוף השבוע עם אדם השוהה בערב 
הסעודית . איש גלי צהל עדי טלמור ראיין בטלפון עולה רגל ערבי - ישראלי השוהה 
במכה שבסעודיה . הקשר הטלפוני בין תל - אביב למכה נוצר בעזרת מרכז התקשורת 
הבין - לאומי של חברת סולן - תקשורת , והראיון שודר בשבת בתוכנית " במצב 
הנוכחי " . עולה הרגל , חסן עבד אל - עדי , מהכפר מוקאבלי ליד עפולה , 
סיפר בראיון כי אלפי עולי הרגל מישראל זוכים ליחס טוב מצד שלטונות סעודיה 
כשאר עולי הרגל , וכי אין מפלים את הישראלים לרעה או לטובה . הוא ציין 
כי הערבים מישראל זכו ליחס טוב גם מצד שלטונות ירדן בדרכם למכה , דרך שארכה 
כמה ימים באוטובוסים . חסן עבד אל - עדי אמר כי כמעט שאין קשר בין עולי הרגל 
מישראל לשאר עולי הרגל במכה , וכי גם השנה אין רואים שם עולי רגל מאיראן . 
" גם מי שיודע שאנחנו מישראל , מתייחס אלינו בסדר . אין שום בעיות " , 
אמר . עולה הרגל שיבח את הסעודים וציין כי ישראלים אחרים , שהיו בעבר בסעודיה , 
חשים שיפור ניכר בארגון לעומת שנים עברו . " אבל " , אמר , " נורא חם , 
יותר מ04 מעלות . כל עשרה מטרים אתה רוצה לשתות מים , בקושי אתה הולך 
למסגד . מתעייפים הרבה " . 
