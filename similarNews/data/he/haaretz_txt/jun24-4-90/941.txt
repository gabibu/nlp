אדיס - אבבה ( ע"ץ ) . ממשלת אתיופיה הודיעה , כי היא מוכנה לדון בהפסקת 
אש עם המורדים , בתנאי שאלה " יפסיקו לאיים על שלמותה הטריטוריאלית של 
אתיופיה " . דובר מטעם הממשלה הודיע , כי היא מוכנה לבחון את הצעת " החזית 
העממית לשחרור חבל טיגריס " להפסקת אש , אם זו תימנע מלפגוע בשלמות הטריטוריאלית 
של המדינה ותוכיח , מעבר לכל ספק , את מחויבותה לשלמות אתיופיה . בהודעת 
הממשלה נאמר גם , כי היא מוכנה להסכים לפעילות פוליטית של כל מפלגה , שתכיר 
בשלמות המדינה . נראה , כי אחת ממטרות ההודעה היא לגרום לפילוג בין " החזית 
העממית לשחרור טיגריס " לבין " החזית לשחרור אריתריאה " , הדוגלת בניתוק 
אריתריאה מאתיופיה . 
