" שר הביטחון משה ארנס אישר הפעלת אמצעי ענישה חדש המאפשר גירוש על תנאי 
של מנהיגי האינתיפאדה . לפי אמצעי הענישה החדש יוגלו מנהיגי ההתקוממות מאזור 
מגוריהם ללא משפחתם , למקום אחר בשטחים לתקופה קצובה . אתמול פורסם לראשונה 
ב"הארץ " כי מערכת הביטחון הורתה לפרקליט הצבאי הראשי תא"ל אמנון סטרשנוב 
לבחון את ההיבטים המשפטיים של אמצעי הענישה חדש . מקורות ביטחוניים בכירים 
מסרו אמש ל"הארץ " כי אכן שר הביטחון נתן אור ירוק להפעלת אמצעי ענישה זה . 
לדברי המקורות , תינתן למפקדים הבכירים בשטחים ולשב"ך לבוא להציג רשימה 
של מנהיגים שאותם הם מבקשים להגלות ממקום יישוב אחד למשנהו . המקורות הביטחוניים 
הסבירו כי השיטה החדשה נועדה לחסוך את הגירוש של מנהיגים מחוץ לגבולות המדינה , 
ובכך לחסוך את הפנייה לבג"ץ . הנושא כנראה ייבחן בבג"ץ כאשר יופעל לראשונה . 
