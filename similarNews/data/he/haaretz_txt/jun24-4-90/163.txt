לוס אנגלס ( מיוחד ל"הארץ " ) " כפו עליכם בורות ושתיקה , בניגוד לרצונכם 
ובאמצעות דיסאינפורמציה . כשאתם תומכים בישראל לטוב ולרע אינכם עושים 
לעצמכם טובה . אתם לא תומכים בקונסנסוס אלא בדעת מיעוט שנכפתה על ידי מקח 
וממכר שאתם בעצמכם מאד לא מאושרים ממנו " . כך אמרה שלשום חברת מרכז מפלגת 
העבודה , יעל דיין , בהופעה משותפת עם פייסל חוסייני שנערכה בבניין הפדרציה 
היהודית בלוס אנגלס . דיין , שדיברה בפני כמאה איש באירוע צנוע שאורגן על 
ידי הקונגרס היהודי אמריקאי וידידי שלום עכשיו בארה"ב , התריסה נגד ה"בולשביזם " 
של יהודי ארה"ב , וקראה להם שלא לגלות תמיכה בישראל מבלי למחות או לשאול 
שאלות . " בשום דרך אינכם יכולים להזדהות עם הממשלה הזאת ועם המצע הזה " , 
אמרה . " אתם לא מסוגלים לתמוך בגזענות " . לדבריה אין כל סיבה לחגוג , 
יחד עם כל סיעות הטרור , את השעיית הדיאלוג בין מחלקת המדינה האמריקאית 
לבין אש " ף . " הכדור נמצא כעת במגרש שלנו . באופן עקיף מופעל כעת על 
ישראל לחץ מרבי . כעת אין עוד תירוצים . אם לא נתרום לתהליך השלום נהיה 
אחראיים למלחמה " . בתשובה לשאלה על עמדתו בנושא הגירת יהודי ברה"ם לישראל , 
אמר פייסל חוסייני , כי " אזורי הגדה המערבית , רצועת עזה ומזרח ירושליים 
אמורים לפתור בעתיד את בעיית הפליטים הפלשתינאים , לא את בעיית יהודי בריה"ם " . 
הוא הוסיף : " אנו חיים על אותו אגן מים וזקוקים למים לפליטים שלנו . 
איני מאמין שיש לישראל זכות להשתמש באדמה הזאת ובמים שלנו , ולפתור את 
בעיית יהודי בריה"ם על חשבון הפליטים הפלשתינאים " . הוא גם הביע דאגה מכך 
שקליטת יהודי בריה"ם בתחומי ישראל תתבצע על חשבון " אותם הפלשתינאים שהם 
חלק מהחברה הישראלית " . בהתייחסו לגורל ירושלים במו"ם עתידי עם ישראל , 
הציע חוסייני " לאחד את העיר באמצעות שתי בירות המזרחית למדינה פלשתינאית , 
המערבית למדינה הישראלית עם גבולות פתוחים , עירייה אחת ומשטרה אחת " . 
על כך אמרה דיין , " איבדנו את ירושלים . החיים אינם דה - יורה אלא דה - 
פאקטו " . 
