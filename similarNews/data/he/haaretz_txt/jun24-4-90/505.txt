עסקים טובים בתחום המחשבים מתחילים מזיהוי שוק . בדרך - כלל , אומרים מומחים , 
עדיף למצוא תחום רדום , שמאחוריו הרבה כסף , עם פוטנציאל גידול עסקי מהיר . 
חברות כאלה יהיו מוכנות לפתוח בלב קל יותר את פנקסי ההמחאות לטובת איש המכירות 
חומרה או תוכנה . במשק הישראלי , שעה שהכל כמעט רדום , מנצנץ עתה תחום 
הבנייה כמגדלור בודד ומרכז אליו תשומת לב . ב8791 הקימו שני שותפים בית 
תוכנה שנקרא אז " א . ד . ניהול " . ה"א " ייצג את שמו של אהרן רוזנצוייג 
ז"ל וה"ד " שייכת לדוד צנעני , המשמש כיום ראש צוות הפיתוח ב"דיל מחשבים " . 
שתים עשרה שנים הן היסטוריה בענף המחשבים , ובתחום מחשב הבנייה זו היסטוריה 
רבתתהפוכות . המחשב המסחרי השליט באותה תקופה היה יבם 43 . כאשר החליטה 
א . ד . ניהול לתקוף את תחום הבנייה היו רוב החברות הגדולות קשורות ללשכות 
שירות , בעיקר בתחום הניהול החשבונאי והשכר . חברת השיכון הגדולה הראשונה 
ששיתפה פעולה עם רוזנצוייג וצנעני היתה " רסקו " , אז ענק הסתדרותי . 
צנעני ורוזנצוייג פיתחו חבילת תוכנה שתשרת את הפונקציות העיקריות של החברה , 
ובעיקר ניהול מכירת הדירות . כעבור זמן נרכשה החבילה , בכמה שינויים , 
על - ידי החברות רובינשטיין , אשטרום , עפר וסלע ושיכון ופיתוח . ראה 
מנהל המיכון של רסקו , שאול שור , כי עסקיה של א . ד . ניהול פורחים , 
והציע את עצמו כשותף . ב0891 הוקמה חברה - בת , " טכנודטה " , שהיתה 
אמורה להתמקד בתחום הבנייה בלבד . על גרעינה של התוכנה שפותחה לרסקו המשיכה 
טכנודטה למכור חבילות לחברות הבנייה האחרות . מספר צנעני : " ככל שהדבר 
יישמע מוזר , אותה חבילה ששימשה את א . ד . ניהול ואת טכנודטה היא היא 
חבילת התוכנה הקיימת , הפועלת גם היום במוטציות שונות " . ב1891 פורקה חברת 
א . ד . ניהול . רוזנצוייג עזב ראשון ואחריו עזב שור . שניהם קיבלו את 
זכויות התוכנה ושני לקוחות עיקריים . אשטרום היתה אחד מהם . שור הצליח 
לשכנע את אשטרום להשתתף עמו בהקמת בית תוכנה שיתמחה בענף . הוקמה אשרז , 
אשר במשך שבע שנים ארוכות היתה הגורם המרכזי במחשוב תחום הבנייה בישראל , 
בסביבת מערכות 63 ו83 . בא . ד . ניהול ההיסטורית היו עובדים ושותפים זוטרים 
נוספים . גם אלו רצו נתח מן העוגה . אביחי מלנזון , מהנדס , הקים את 
החברה - הבת " אמן מבנים " , שהחלה את פעולתה סביב פרויקט מחשוב בודד 
ב"ברנוביץ " . זאב לביא , שותף אחר , נותר בא . ד . ניהול וזו הפכה , 
ברבות הימים , ל"אורגד מחשבים " . הניסיון להתחקות אחר המוטציות הנוספות 
של התוכנה המקורית שפיתחו צנעני ורוזנצוייג משעשע . צנעני מסביר , כי 
אותה תוכנה בסיסית שהסתובבה בין החברות השונות שופרה ושונתה . היא היתה 
בנויה היטב , ולזמנה היתה זו תוכנה מתוחכמת ביותר , אך במושגי התוכנה 
של היום היא משנית ופרימיטיווית . נחזור לסיפורה של אשרז . זו נעזבה על - 
ידי רוזנצוייג ולאחר מכן גם על - ידי שור , שהקים בית תוכנה שנקרא על שמו . 
אשרז נותרה ככלי ריק ונקלעה להפסדים גדולים . בניסיון נואש צורף לחברה 
יעקב קול , מבכירי יבם לשעבר . הניסיון נכשל . שור חזר ורכש את אשרז , 
לפני כשנתיים . לשמו של שור נקשר מקרה משפטי מעניין : עובד חברתו , יגאל 
וייצמן , נטש את החברה ומכר את עצמו ואת התוכנה של שור למפעל אקרשטיין . 
שור לא ויתר , תבע את אקרשטיין על זכויותיו בתוכנה , ולבסוף הכל הסתיים 
בפשרה מחוץ לבית - המשפט . בתחום יבם קיימים עדיין שלושה גורמים עיקריים 
במחשוב הבנייה , ושניים מהם מנצלים את גרעינה הישן של תוכנת א . ד . ניהול . 
הראשון הוא שור , הממשיך לתפקד בסביבת 63 , עם אותה תוכנה ותיקה . גורם 
ותיק אחר הוא מלנזון , המנצל אף הוא תוכניות קוד מקור ישנות , בשיתוף 
פעולה עם " אמן מחשבים " , בית תוכנה לחבילות פיננסיות המנוהל על - ידי 
עמיר פסטרנק . כיום , שנתיים לאחר הכרזתו של האי - אס 004 , פעיל בארכיטקטורה 
החדשה רק בית תוכנה אחד , שהחליט לבנות את חבילות התוכנה לענף מן היסוד . 
זהו דיל מחשבים , בניהולו של יעקב הכהן . צנעני הוא , כאמור , מבכירי 
בית התוכנה והוא הממונה על יצירתן של שתי החבילות העיקריות שמפתחת " דיל 
מחשבים " : חבילת תוכנה לחברות משכנות וחבילת תוכנה לניהול שוטף של נכסי 
דלא ניידי . הכהן יודע כי הוא נמצא על גל מצוין . הקיפאון בפיתוח תוכנות 
לענף פגע בחברות המשכנות . אלו מפעילות כיום תוכנה ישנה ובלתי - מעודכנת , 
בחומרה מיושנת לא פחות . השותפות שהקים עם תאגיד הנדל"ן הצרפתי " פאלאג " 
מסייעת במימון הפיתוח של חבילות התוכנה . שותף אחר לפרויקט הוא המדען הראשי 
במשרד התעשייה והמסחר . יבם ישראל , המחפשת כבר שנתיים שותף לתחום , החליטה 
לשתף פעולה עם דיל מחשבים . באחרונה קוים יום עיון ראשון לענף , ובפני 
כ51 נציגי החברות שהשתתפו הוצגה החבילה לניהול חברות משכנות . החבילה השנייה , 
לניהול נכסי נדל"ן , מפותחת על - פי דרישותיה של פאלאג בצרפת , והיא 
אמורה להיות חבילת הניהול העיקרית של התאגיד , המחזיק בבעלות מלאה או חלקית 
על עשרות חברות לניהול נכסים באירופה ועל יותר מ002 אלף נכסים . לפני כחודשיים 
גילה " הארץ " כי הכהן לוטש עין לעבר אשרז . בינתיים הניסיון לרכוש את 
חבילת הלקוחות של אשרז תקוע . שור אינו מוותר על המאחז . אולם גם יבם 
ודיל אינן מוותרות . הן פונות במישרין ללקוחותיו הוותיקים של שור ומציעות 
להם , בתנאים מצוינים , להחליף את המחשב והתוכנה שברשותם במערכת חדשה 
מבוססת אי - אס 004 , תוך כדי העברה מסודרת של הנתונים ההיסטוריים לתוכנה 
החדשה . מאז הוחל בשיווקה המעשי של התוכנה החדשה היא הוזמנה לפחות על - ידי 
שלוש חברות , מן הידועות והגדולות בענף . רבים נוספים מגלים בה עניין . 
יבם אינה בודדה במגרש המשחקים של חברות הבניה . המאחז שלה עדיין כמעט מוחלט . 
אולם בסביבת דיגיטל ויוניסיס קיימת פעילות מסוימת . המדובר בתוכנת ניהול 
כבדה שפיתחה " ניקוב " ואשר החלה את דרכה כפרויקט פיתוח בשביל " אזורים " 
מקבוצת כלל . בתחום המחשבים האישיים יש תוכנה ותיקה נוספת , " בן ארי " . 
אולם זו אינה מטפלת בניהול החברה וניהול מכירת הדירות , אלא במקטע מסוים 
של הפעילות הקבלנית : ניהול כתבי כמויות . באמצעות מחוללי יישומים פותחו 
כמה יישומי בנייה נוספים , כפרויקטים עצמיים . 
