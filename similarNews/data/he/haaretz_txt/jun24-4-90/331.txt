ככל שעולה רמת ההשכלה של ההורים , כך הם נוטים להטיל יותר הגבלות על כמות 
הזמן של צפיית ילדיהם בטלוויזיה . כך עולה ממחקר חדש שנערך על ידי מכון 
גוטמן למחקר חברתי שימושי על פי הזמנת הטלוויזיה החינוכית . במחקר השתתפו 
735 הורים לילדים בני שנתיים עד שמונה . מהמחקר התברר כי % 75 מההורים נוטים 
להטיל על ילדיהם מגבלות כלשהן בנושא הצפייה בטלוויזיה , % 24 כלל לא נוהגים 
להטיל מגבלות . % 25 מן ההורים מטילים את ההגבלה על סוג התוכניות ומרביתם 
( % 17 ) , נוהגים להגביל את צפיית ילדיהם בשעות מסוימות . נתון נוסף עליו 
מצביע המחקר הוא שהורים שברשותם מכשיר וידאו בבית נוטים יותר להגביל את ילדיהם 
בצפייה , לעומת הורים שאינם בעלי מכשיר זה . במחקר התברר שכבר בגיל שנתיים , 
כמחצית מהילדים ( % 55 ) , אינם עוסקים בפעילות אחרת בשעת הצפייה והחל 
מגיל ארבע ומעלה רוב הצופים הצעירים נוהגים לשמור על ריכוז מלא לאורך כל 
התוכנית ולא עוסקים בפעילויות אחרות . 
