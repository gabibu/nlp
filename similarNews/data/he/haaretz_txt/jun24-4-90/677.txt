( ע ) . דיפלומט טורקי קשיש , שפעל להצלת 24 משפחות יהודים באי רודוס 
במלחמת העולם השנייה , הגיע אמש לישראל , כדי לקבל את תואר " חסיד אומות 
העולם " ב"יד ושם " . סלאחטין אולקימן , 67 , מי שהיה הקונסול הטורקי ברודוס 
ב4491 , יהיה האזרח הטורקי והמוסלמי הראשון שיקבל את התואר , וישתול עץ 
בשדרות אומות העולם ביד ושם בירושלים . אולמקין , שהגיע לארץ על פי הזמנת 
" יד ושם " וארגוני עולים יוצאי טורקיה , התקבל על ידי מיופה הכוח בנציגות 
הדיפלומטית הטורקית בארץ , אקרם גובנדירן . אולמקין סיפר , כי עד היום 
הוא מקיים קשר מכתבים עם משפחות הניצולים שרבים מהם מתגוררים בארץ , וכעת 
הוא ייפגש עמם . " הייתי הקונסול הטורקי ברודוס , כאשר הגסטפו עצרה את 
כל היהודים והחלה לגרש אותם ולשולחם , כנראה להשמדה . ל24 מהמשפחות היו 
דרכונים טורקיים , ולכן פניתי למפקד הגרמני ולראש הגאסאפו באי , ודרשתי 
ממנו לשחרר את האזרחים הטורקים , כי על פי החוק הטורקי אין הבדל בין בני 
דתות שונות , יהודים , מוסלמים או נוצרים , ואין אנו מפלים בין צבע או 
אמונה וכולם שווים בפני החוק " . הוא הוסיף " היה ויכוח קשה מאד , אך לבסוף 
הסכימו ראשי הגאסטפו והיהודים שוחררו . זמן קצר לאחר מכן הם ברחו בסירות 
קטנות מהאי לטורקיה , ושם ניצלו . הדיפלומט הקשיש ששיכל את אשתו בהפצצה 
גרמנית על האי , זמן קצר לאחר מכן , נעצר על ידי הגרמנים בפברואר 5491 , 
לאחר שטורקיה הכריזה מלחמה על גרמניה ויפאן לקראת סוף המלחמה . הוא נשלח 
לאתונה , שם נכלא , ואחר כך שוחרר במסגרת חילופי דיפלומטים טורקים בדיפלומטים 
גרמנים שנעצרו בטורקיה . 
