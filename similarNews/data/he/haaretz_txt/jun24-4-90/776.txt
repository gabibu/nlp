" הקנסות הנמוכים המוטלים על הנתפסים בהברחה של תוצרת חקלאית טרייה מהשטחים 
לישראל ובתוך הארץ , מעודדים את תופעת ההברחות . מעצר רכב לחקירה אינו 
מהווה גורם מרתיע " , קובע מסמך פנימי של הרשות לפיקוח חקלאי שהגיע לידי 
" הארץ " . במסמך , החתום על ידי חי בניימיני , מנכ"ל הרשות לפיקוח חקלאי , 
נאמר שההרתעה הקיימת הגדילה את מספר עבירות הזיוף של תעודות משלוח . עקב 
חששם של המבריחים להחרמת הסחורה ולעצירת כלי הרכב לחקירה , רבו המקרים בהם 
נעשה שימוש בלתי חוקי בתעודות משלוח וכרטיסי מגדל וכן מסירת תלושי מכירה 
למבריחים תוך תיאום עם סיטונאים . התגלה מקרה שבו מבריח הדפיס תלושי מכירה 
בבית דפוס . בכל ענף נעשית ההברחה בשיטות שונות , אך השימוש בתעודות משלוח 
מזויפות נפוץ , לפי המסמך , בעיקר בענף הלול , שכן בגלל המחיר היקר יחסית 
של הסחורה , הסוחרים מעדיפים שלא להסתכן בהחרמות . על פי המסמך , בחמשת 
החודשים הראשונים של שנת 09 נתפסו 860 , 1 כלי רכב שהובילו 481 , 2 טונות 
של ירקות מוברחים , 201 כלי רכב שהובילו 7 . 21 טונות פירות מוברחים , 
344 כלי רכב שהובילו 271 , 1 טונות הדרים מוברחים וכן 222 כלי רכב שהובילו 
522 , 835 בעלי כנף ו071 , 806 ביצים מוברחות . נזקי ההברחות בענף הירקות 
בלבד מוערכים על ידי גורמים בענף במאות מיליוני ש"ח בחודש . 
