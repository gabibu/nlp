לוסאקה ( ע"ץ ) . המהומות הקשות שזעזעו את בירת זאמביה , לוסאקה , התפשטו 
לעיר קאבווה , העיר הראשית במחוז המרכזי , שם פתחה המשטרה באש על קבוצה 
של צעירים שביקשו להרוס טחנת קמח . שלושה מהם נהרגו במקום , אישר מפקד משטרת 
קאבווה . התקריות החלו כאשר קבוצה של צעירים בזזה חנות ממשלתית , ותוך זמן 
קצר הצטרפו אליהם אנשים רבים , מסר מפקד המשטרה . הוא הוסיף כי חמש מכוניות 
הושמדו לחלוטין במהומות ונגרם נזק רב לבניינים . עוד אמר כי המשטרה הצליחה 
לבלום את המתפרעים , אך המצב נשאר מתוח . המהומות החלו בתחילת השבוע לאחר 
שהממשלה הודיעה על הכפלת מחיר קמח התירס מזונם הבסיסי של תושבי זאמביה . 
