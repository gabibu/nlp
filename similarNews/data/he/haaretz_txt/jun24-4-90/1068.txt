מצטייר כעשיית צדק היסטורי . בעוד המערב גרמנים ניסו לכפר על פשעיהם ופשעי 
הוריהם בחרטה , בשילומים ובפיצויים לשרידי הקרבנות , המזרח גרמנים נענשו 
על העבר ב04 שנות רודנות . ספק אם יש תקדים בהיסטוריה שעם שלם וגדול , אשר 
עד לפני פחות משנה היה בין המשועבדים שבעמי העולם , זוכה לפתע לא רק לחירות 
מלאה אלא גם עובר מצרכנות מצוקה לקהילת הלקוחות המפונקים והמחוזרים ביותר 
באירופה . שערי השפע נפתחו בפני 71 מיליון גרמנים , ולמרות שקיים שם החשש 
מפני אבטלה , וייתכן שיהיו אכזבות אישיות רבות , קשה לתאר את הגישה הפתאומית 
אל קרן השפע . ליתר עמי אירופה ולישראל יש , כמובן , ראייה שונה . למרות 
כל הדמוקרטיזציה ברפובליקה הפדראלית , קיים פחד אינסטינקטיווי מהענק הגרמני 
שקם לתחייה בפעם השלישית . בשביל הישראלי , מעורר איחוד גרמניה שאלות רבות . 
כבר בעבר היה צורך להסתגל למחשבה שיורשי הנאצים במערב גרמניה הצליחו לבנות 
לעצמם שוב את המדינה העשירה והחזקה באירופה ; אך העם המערב - גרמני גילה 
מידה משכנעת של חרטה . בתמיכתו בניצולי השואה ובמדינת ישראל ביקש להשיג 
לפחות כפרה חלקית על פשעי העבר . אך מזרח גרמניה , בלוליינות הרמייה הקומוניסטית , 
לא ערכה דה - נאציפיקציה אמיתית ומעולם לא הכירה באחריותה על העבר , והיתה 
בראש המסייעים לטרור . עתה , ללא חשבון נפש או חרטה משמעותית , זוכה מזרח 
גרמניה להצטרף אל מערב גרמניה המקובלת וכל זה בזכות השתייכותם ללאום הגרמני 
שהיה הערך העליון בפילוסופיה הנאצית . 
