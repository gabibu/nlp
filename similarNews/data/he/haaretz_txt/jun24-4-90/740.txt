מזרח - ברלין ( ע"ר ) . שר החוץ הסובייטי , אדוארד שוורדנאדזה , אמר 
כי בריה"ם מוכנה לפשרה על מעמדה של גרמניה המאוחדת . בראיון שפורסם אתמול 
בעיתון " נויס דויטשלנד " המזרח - גרמני , אמר שוורדנאדזה כי המסמך הסובייטי 
שהוגש ביום ששי שעבר על נסיגת הכוחות משתי הגמניות " לא היה האמת המוחלטת 
והסופית " . " זאת טיוטה , ואנו מוכנים לפשרות ולשינויים " , אמר השר הסובייטי . 
שוורדנאדזה קרא להקמת ועידה מייעצת לנאט"ו ולברית - וארשה , " כדי לנהל 
דו - שיח על מבנה אירופה העתידית " . לדבריו , בריה"ם מוכנה לנקוט בצעדים 
רדיקאליים כדי להתגבר על הסכנות בעימות מזוין באירופה . הוא הוסיף כי בריה"ם 
רוצה שכל הבעיות החיצוניות של איחוד גרמניה ייפטרו עד לפגישה של ועידת מדינות 
אירופה לענייני ביטחון , שתתכנס בחודש נובמבר . ממשלת מזרח - גרמניה הודיעה 
אתמול כי תבטל את כל נקודות ביקורת הגבולות עם מערב - גרמניה החל מיום ראשון , 
היום בו ייכנס לתוקפו האיחוד המוניטארי בין שתי המדינות . דובר הממשלה , 
מתיאס גלר , אמר במסיבת עיתונאים כי גרמנים יורשו לחצות את הגבול , בכל 
עת שירצו , לאחר 04 שנים של גבול מבוצר וממוקש שהפריד בין מזרח גרמניה ומערבה . 
" גם זרים יוכלו לעבור גבול זה בחופש מלא אם בידיהם המסמכים המתאימים . 
החל מן ה1 ביולי 0991 כל הביקורת על תנועת אנשים וכלי רכב תבוטל בגבול הפנים - 
גרמני " , אמר גלר , שקרא מצו ממשלתי בעניין זה . בתחילת החודש הודיעה ממשלת 
מזרח - גרמניה כי תבטל את ביקורת הגבולות והפיקוח סביב מערב - ברלין , מובלעת 
בתוך שטחה של מזרח - גרמניה מאז סוף מלחמת העולם השנייה . 
