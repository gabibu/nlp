שר הבינוי והשיכון , אריאל שרון , יבקש היום מהממשלה להוציא צווי חירום 
לצורך זירוז הבנייה לעולים החדשים . בשבוע שעבר אישרה ועדת השרים לענייני 
עלייה הוצאת צווי חירום להקמת 000 , 3 יחידות דיור בלבד . ההחלטה טעונה 
אישור הממשלה . שר הפנים אריה דרעי מתכוון להתנגד להוצאת צווי החירום . 
בקשתו של שרון לדון בצווי חירום הוגשה למזכירות הממשלה ביום ו אחר הצהריים , 
ומעריכים כי יתכן והיקפה רחב מזו שאושרה על - ידי ועדת השרים לעלייה . בלשכת 
היועץ המשפטי לממשלה , יוסף חריש , התקיים שלשום דיון ממושך בעניין דרישתו 
של שרון לאשר את התקנות לשעת חירום . שר בכיר אמר אמש ל"הארץ " כי על - 
פי נוסח הפשרה שגובש על רקע ההצעה , לא תהיה הפקעה של קרקעות , וינתן פירוט 
מדוייק של שמות האתרים והעיירות שבהם עומדים להקים את הדירות לעולים . השר 
שרון , הזוכה בעניין הצווים לתמיכת השרים יצחק מודעי , יצחק פרץ ואבנר 
שאקי , ינסה לשכנע היום את מליאת הממשלה בחיוניות הפעלת הצווים , לאור 
המחסור החמור בדירות והפיגור שנוצר בבנייה . שרון יטען כי מחודש דצמבר נזדקק 
ל000 , 7 יחידות דיור מדי חודש , אם העלייה תימשך בקצב הנוכחי . לדעת שרון 
עומדת ישראל בפני משימה קשה מאין כמותה , ובשיטות הרגילות לא ניתן יהיה 
להתגבר עליה . שרון יטען כי אין כל כוונה במסגרת התקנות לשעת חרום להפקיע 
קרקע פרטית ואין כוונה לפגוע באתרים לאומיים , שמורות טבע וגנים לאומיים . 
היועץ המשפטי לממשלה יוסף חריש אמר אמש כי הכין נייר עמדה לקראת הדיון בממשלה 
בנושא הצווים . לדבריו , יש לעמוד על כך שהתקנות יופעלו רק אם יוברר מעל 
לכל ספק שאי - אפשר להסדיר את ההליכים הקשורים לבנייה בדרך של חקיקה רגילה . 
חריש ציין כי יביע את דעתו רק אחרי שישמע את הצעתו ונימוקיו של שרון . במשרד 
הפנים טוענים כי אין צורך בתקנות לשעת חירום וכי התקנתן מיותרת ומזיקה . 
שר הפנים הרב אריה דרעי יטען בישיבת הממשלה כי למשרדו יש תוכנית לבניית 
כ05 אלף יחידות דיור , שקיבלו את אישורן של ועדות התכנון וניתן להתחיל בהן 
בבנייה מיידית . סופר " הארץ " מציין כי היועץ המשפטי לממשלה לשעבר , 
פרוף יצחק זמיר , קבע ב5891 בהנחיות מפורטות שפירסם בנושא תקנות לשעת חירום , 
כי " דווקא משום שסמכות זו היא רחבה וקיצונית כל - כך , היא מחייבת ריסון 
עצמי " . המשרד לאיכות הסביבה מתנגד בכל תוקף לתוכנית התקנות לשעת חירום . 
מנכ"ל המשרד , הד"ר אורי מרינוב , אמר כי עד היום אנחנו סובלים מהמשגים 
שנעשו בשנות החמישים והששים כתוצאה מפיתוח מהיר ובלתי מבוקר . 
