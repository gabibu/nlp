קבוצה של פעילי כך , בראשם נועם פדרמן ומיכאל בן - חורין , ניסו לפוצץ 
אתמול כנס פנימי של תנועת " נשים בשחור " שהתקיים בבית כנסת רפורמי בשכונת 
בקעה . סמוך למועד ההתכנסות , בה השתתפו כמה עשרות נשים שבאו לדון בהמשך 
פעולתן , הגיעה למקום קבוצה קטנה של פעילי כך , מלווים בצלם . זאת על 
אף שהכנס הפנימי לא זכה לכל פרסום בציבור . פעילי כך השתוללו במקום , הניפו 
כרזות , עלו על הכיסאות וקראו קריאות גנאי לעבר המתכנסות . כוח משטרה שהוזעק 
למקום הגיע רק לאחר כחצי שעה ופיזר את המתפרעים . הבוקר יגישו הנשים תלונה 
במשטרה . 
