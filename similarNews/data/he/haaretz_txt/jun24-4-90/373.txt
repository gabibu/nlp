" יחידות המשמר האזרחי שיוקמו ביישובים היהודיים בגדה עלולים לגרום לפוגרומים 
ביישובי הערבים . אין להקמתן שום קשר לבעיות ביטחון וסיבת הקמתן היחידה 
היא פוליטית " . דברים אלה אומר דודי ברמן ם " ף חי"ר שחזר לאחרונה משירות 
מילואים כמפקד גזרה באזור חברון וקרית ארבע . ברמן טוען כי במהלך שירות פלוגתו 
באזור , חלק ניכר מהמאמץ של היחידה הוקדש לבלימת ניסיונות תושבים מקרית 
ארבע לפגוע ביישובי ערבים , למרות שלא היו פגיעות בתוך קרית ארבע גופא . 
" לפני כחודש וחצי אחרי שהותקף כוח של צה"ל ביריות מן המארב ליד חלחול , 
יצאו עשרות מתושבי קרית ארבע לחלחול ושברו דלתות , חלונות ומכוניות . 
האוכלוסיה הגיבה בפחד נורא ואנחנו היינו צריכים להקים במשך יומיים מחסומים 
כדי למנוע יציאת יהודים מקרית ארבע " , אומר ברמן . לדבריו , הציתו למחרת 
מתנחלים שירדו מאוטובוס אגד משאית ערבית עם חבילות קש . " הגעתי לשם ראשון , 
ראיתי את כל תושבי בית אומר יוצאים החוצה ושמעתי מהנהג את הסיפור . תצפיות 
שלנו באזור אישרו את גירסתו . למרות שנהג האוטובוס נלקח לחקירה במשטרה לא 
הובילה החקירה לשום מקום ואני מבטיח לך שגם לא ייצא ממנה שום דבר " . " אפשר 
לבדוק את יומני המבצעים ולהווכח שהפגיעות של הערבים הם בצירים ולא בתוך היישובים " , 
טוען ברמן . " על הביטחון בצירים מופקד הצבא אבל התושבים יוצאים לכבישים 
ומנסים לעשות את העבודה של צה"ל . מתנחלים שיורדים מאוטובוס ויורים באויר 
לפעמים פוגעים בתושבים ולפעמים לא זו תופעה יום - יומית . המנדט שהם 
קיבלו עכשיו הוא לשמור בתוך היישובים אבל בקרוב נראה אותם עולים על הניידות 
שיקבלו ויוצאים לסיורים בכבישים על תקן של שריפים מקומיים " . ברמן משמש כיו"ר 
הועדה המדינית של המשמרת הצעירה במפלגת העבודה . אתמול שיגרה המשמרת מכתב 
לשר הביטחון ודרשה ממנו לחזור בו מההחלטה להקים משמר אזרחי ביישובי הגדה . 
" זה מיותר ומזיק ואינו נובע משיקולי ביטחון , אלא משיקולים פוליטיים " , 
נאמר במכתב לארנס . חברי הכנסת יוסי שריד ודדי צוקר ( רץ ) תובעים משר 
הביטחון משה ארנס לחזור בו מהחלטתו לפעול להקמתו של משמר אזרחי בקרית - ארבע 
ובאריאל . לטענתם זו החלטה אומללה שתביא להסלמה באלימות באזור . שריד וצוקר 
מזכירים לשר כי צה"ל התנגד בעבר להקמת משמר אזרחי והוא יודע למה . בקרב 
המתנחלים בגדה הובע אתמול סיפוק רב מהחלטת השר ארנס בקשר להקמת המשא"ז , 
הרחבת צירי התנועה ושיפור הביטחון בדרכים . יחד עם זאת , אומרים המתנחלים , 
צעדיו של ארנס באו מאוחר מדי והם אינם מספקים . המתנחלים עצמם כבר הביעו 
אתמול ספק אם פעילות השמירה של המשא"ז תהיה רק בתוככי היישוב , ולדברי אחדים 
מהם אין ספק כי ברגע שיופעל המשא"ז בשטחים הוא יחרוג מתחומי היישובים , 
" הכל בהתאם לצרכים הביטחוניים " . מלשכתו של שר המשפטים דן מרידור נמסר 
כי השר טרם נתן את דעתו לשינוי הדרוש בחקיקה שתביא להקמת המשמר האזרחי בשטחים . 
קפידבינאש"ף הודיע אתמול כי יילחם באנשי המשמר האזרחי שיוקם בשטחים . בסאם 
אבו - שריף , יועצו המדיני של ערפאת , הודיע במסיבת עיתונאים בתוניס , 
" נילחם נגד כל מתיישב השודד את ארצנו " . אבו - שריף הסביר : " ההחלטה 
הישראלית להתיר למתנחלים לשאת נשק ולהרוג פלשתינים באמתלה של הגנה על יישובים 
שהוקמו בכוח על אדמות שנשדדו מהפלשתינים , פירושה שישראל החליטה להגביר 
את רצח הפלשתינים " . 
