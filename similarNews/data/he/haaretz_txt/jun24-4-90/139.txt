חברות סונול ודלק החלו לשווק השבוע בתחנות הדלק את הבנזין עם התוספים , 
מבלי שלבנזין החדש המשווק בוצעה תקינה במכון התקנים . על פי הערכות מומחים , 
הבנזין עם התוספים בתוכו , מהווה למעשה סוג חדש של בנזין . במכון התקנים 
אומרים כי דלק וסונול חייבים לבצע תקינה לגבי הבנזין החדש המשווק , ועד 
אז , אין לשווק בנזין זה . נודע , כי גם מנהל הדלק שמשרד האנרגיה אינו 
מרוצה משיווקו של הבנזין המועשר בתוספים על ידי חברות דלק וסונול , מבלי 
שלבנזין זה תהיה תקינה . לפי ההערכות , יפעל מנהל הדלק בקרוב להפסקת השיווק 
של בנזין זה , עד לביצועה של התקינה . מחברת סונול נמסר בתגובה כי אין צורך 
בביצוע תקינה לבנזין החדש , מכיוון , ששיווקו אושר על ידי מיטב המומחים , 
ובכלל זה מומחים של הטכניון . סונול הוסיפה , כי חוות דעת משפטיות מאששות 
את דעתם . 
