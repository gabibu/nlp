המצב הנוכחי של משק המים מצריך צעדי חירום על מנת לשמר , עד כמה שאפשר , 
את מה שיש בידינו . אך אני טוען , שלא די בשמירה על הקיים , ולמען העתיד 
יש צורך גם בפיתוח מקורות חדשים . אין לי צל של ספק , שמקורות כאלו אמנם 
קיימים וניתן לפתח אותם , אף שהפיתוח הזה אינו פשוט ודורש מידה רבה של תחכום 
ושל חדשנות . התוכנית של תה"ל להתמודדות עם המצב דלה ברעיונות ובגישות 
חדשות ובעיקרה אינה אלא דו"ח של מנהלי חשבונות , במקום שתהיה תוכנית פיתוח . 
על מנת שלא יאשימו אותי בהפרחת סיסמאות , אני מוכן להסתכן בהעלאת רעיונות 
הנדסיים שעברו רק בדיקה ראשונית , ולהצביע כאן על כמה עקרונות שצריכים 
להנחות את פיתוח משאבי המים של ישראל לעתיד . אני צופה שלושה תחומים ראשיים , 
שבהם אנחנו עדיין יכולים להתקדם ולהתפתח ולהוסיף כמויות מים ניכרות למשאבי - 
המים שלנו . התחום הראשון הוא שיטות הפיתוח של מי - תהום . כיום הבעיה שלנו 
היא , שאנחנו צריכים לתפוס מים מתוקים שזורמים על - פני גופי מים מלוחים , 
בלא לערב בין גופי המים הללו . הכמויות שמדובר בהן הן בסביבות 002 מיליון 
מטרים מעוקבים לשנה ( מלמק"ש ) , שעדיין מתבזבזים , אם כשפיעה של מעיינות 
מליחים ואם כזרימה של מי - תהום לים או מעבר לגבולות המדינה . אחת הדרכים 
לתפיסת המים האלה היא על - ידי מנהרות . בארצות רבות פותחו כבר השיטות 
של מנהרות תת - קרקעיות , כעין נקזי ענק לתפיסת המים . בארץ , עדיין חוששים 
מהשקעות אלו , על אף שבניתוח ראשוני ניתן לראות , שעלות המים ( 03 סנט 
למטר מעוקב בערך ) תהיה זולה מכל פתרון חלופי אחר . הכיוון השני , שכלול 
גם בהמלצת תה"ל , הוא פיתוח נוסף של מקורות המים השוליים מי ביוב ומי שיטפונות . 
בנושא הזה עשתה ישראל רבות ויש להשלים את המלאכה . גם כאן מדובר בתוספת 
של 002 מלמק"ש בערך . המקור השלישי הוא ניצול משאבי - המים החד - פעמיים 
( הפוסילים ) , שנתגלו מתחת לאדמות הנגב והערבה ושהכמות שלהם , אם ינוצל 
משאב זה באופן מתוכנן , ניתנת לחלוקה על פני מאות שנים . המדובר ברזרווה 
חד - פעמית של כמה עשרות מיליארד מטרים מעוקבים , שניתן לנצל מהם 002 - 
003 מיליון לשנה . כשליש ממים אלו ינוצלו בערבה , ואת השאר ניתן להעביר 
בצינור לצפון הנגב . מפעל מים כזה פחות מסובך , וקצר יותר , ממפעל המים 
הארצי . חישובים ראשונים מראים , שהעלות של מטר מעוקב מים במליחות של פי 
שלושה מאלו של המפעל הארצי ( כלומר , כ006 מ"ג כלור ) באזור באר - שבע , 
תהיה כ02 סנט למטר מעוקב . מים אלו כשירים לרוב סוגי החקלאות שמכרים לנו 
באזור צפון הנגב . ניתן גם להוריד את מליחותם בשני כיוונים : ראשית , 
על ידי ערבובם במי הביוב , במי המפעל הארצי ובמקורות מים מקומיים ביחסים 
שונים ; ושנית , בהמתקה חקלאית על - ידי אוסמוזה הפוכה . חישוב ראשוני 
מראה , שהבאתם לאיכות של מי שתיה תעלה ב51 סנט נוספים . אם נצרף את כל המקורות 
הללו , נזכה לתוספת בשיעור של כחצי מיליארד מטרים מעוקבים מים לשנה . ההשקעה , 
בעיקר במפעל הדרומי , יכולה להיעשות בהדרגה , ועל כל פנים היא מחויבת 
המציאות , הן בגלל הצורך בסילוק מי הביוב ממרכז הארץ ומחופי הים והן בגלל 
הצורך לבנות קו מים אזורי לאורך הערבה . קו זה יאפשר את הניצול המלא של 
חממה טבעית זו . כל הצעדים הללו אינם סותרים את העיקרון הראשי והוא , שיש 
צורך בחיסכון מרבי של מים . חיסכון זה יכול להיעשות רק על ידי מדיניות 
מחירי מים חדשה . השיקולים בקביעת המחירים צריכים להיות מבוססים על האינטרס 
הכלכלי המיידי , כלומר חיסכון במים , אך גם על שיקולים לטווח ארוך , כגון 
שיקולים של מדיניות התיישבות באזורים שונים של הארץ . כאן יש להוסיף היבט 
חשוב , שבהקשר רחב עונה גם על השאלה של הבאת מים מטורקיה . ידוע כיום , 
שהתועלת הכלכלית העיקרית שצמחה להולנד ממפעל ייבוש הים היתה התועלת העקיפה : 
מעל ומעבר לתועלת הכלכלית הישירה , מהגידולים החקלאיים שנוצרו באזור המיובש , 
הרוויחה הולנד מכל אותם המפעלים שהוקמו בעקבות מפעל הייבוש ומהידע הטכנולוגי 
העצום שנרכש בהקמתו . עלינו לזכור את הלקח הזה כאשר אנחנו מסתכלים על 
שטחי הארץ הדרומיים . חשיבותם הלאומית של השטחים הללו נמדדת לא רק ברווח 
המיידי מהיבולים , אלא בעיקר מכל אותן שיטות השקיה מתוחכמות , שיטות עיבוד , 
כלים חקלאיים , מכשירים חקלאיים , מחשבים , שפותחו עקב הצורך להתמודד 
עם בעיות המים מצד אחד ועם האקלים מצד שני . המאפיין של ארצות מתפתחות הוא , 
שהן תלויות תמיד ביבוא של רעיונות , של מכשירים ושל משאבים מהארצות המפותחות . 
אם ברצוננו לחזור לעולם השלישי , במקום להשליך את יהבנו על התושייה והטכנולוגיה 
הישראלית אפשר להתחיל לייבא מים מטורקיה , בעזרת טכנולוגיה קנדית . 
