אי אפשר שהמערכת תפעל באפס תקלות , והשאלה היא אם שיעור התקלות בזיהום מי 
השתייה הוא ברמה מקובלת , או מעבר לכך . אני רחוק מלהימנות על אוהדיה של 
מקורות , אבל אין ספק שהיא מקיימת , בעלות גבוהה אמנם , איכות מעולה של 
המים . יש לה אמצעי בקרה מאוד משוכללים . חייבים לזכור , שבגוש דן יש 
רשת צפופה וענפה של מערכות מים וביוב מצטלבות , ומי יודע אם לא היתה דליפה 
של מי ביוב מאחד הצינורות . אי אפשר לדרוש שהכינרת תהיה אתר נופש עם מים , 
כמעט יחיד בארץ , ומאידך לחשוב שלא יהיו תקלות במי השתייה . בזבל פרות , 
העושות את צרכיהן , יש חידקי קולי ; כשבאה להקת ציפורים לאתר מים פתוח , 
היא מזהמת אותו ; כשנחלים זורמים אליו הם גורפים חומר אורגאני , שגורם 
לדליפת חידקים לתוכו . החומר האורגאני יוצר מסתור לבקטריות , ומחייב הרחבת 
השימוש בכלור , אבל גם שימוש רב בכלור יוצר סכנה , הגם שהיא שולית . לא 
כל תקלה היא סימן לתחזוקה לא טובה . אם מישהו חושב כך , זה קשקוש . אבל 
אלה הרוצים להתפרסם מתקלות , מנסים לנצל אותן כדי לצבור הון פוליטי . צריך 
להיות ברור שאם האוכלוסיה בגוש דן אוכלת , שותה ועושה את צרכיה , היא גורם 
מזהם ממדרגה ראשונה . אבל כשמדברים על הגדלת ההשקעות לשיפור מערכות הביוב , 
הציבור לא רוצה לשמוע על כך . הוא מעדיף שיקימו עוד היכל - תרבות ויוסיפו 
עוד בתי - חולים , למרות שכל אדם בביתו דואג להתקין בית - שימוש , לפני 
שהוא רוכש ריהוט לסלון . אין ספק שיצטרכו להגדיל בעתיד את המשאבים לאיכות 
הסביבה , אחרת תקלות זיהום המים ילכו ויתכפו , ככל שהאוכלוסיה תגדל ותעלה 
רמת החיים . בנושא איכות המים , ישראל היא מדינה מפונקת בהשוואה למדינות 
אחרות בעולם . זאת משום שחלק ניכר מהמים שלנו נשאבים ממאגרים תת - קרקעיים , 
בעוד שבמרבית המדינות האחרות , המים מקורם עילי . באופן טבעי , לקרקע 
יש תכונות סינון , ובעיקרון מצבנו טוב . 
