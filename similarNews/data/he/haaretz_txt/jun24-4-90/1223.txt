בצה"ל הוחלט להעביר את כל הטיפול בעולים מאגף כוח האדם לאגף התכנון בצה"ל . 
מקורות צבאיים מסרו אמש כי הוחלט שכל הטיפול בנושא העלייה יועבר מסגן ראש 
אכ"א , שהופקד על התחום הזה עד כה , לאגף התכנון , ולנושא מונה קצין בדרגת 
אל"ם . לאחרונה אישר הרמטכ"ל רא"ל דן שומרון תוכנית כוללת של צה"ל להיערכות 
לגל העלייה . התוכנית מתמקדת בהתארגנות המערכת הצבאית לקליטת העולים כחיילים 
בצה"ל , ובסיוע לעולים מבחינה חברתית מתוך כוונה לשלבם במהירות בחברה הישראלית . 
הקצין שיטפל עתה בעלייה ירכז את עבודת המטה ויעמוד בראש צוות ההיגוי , שיעסוק 
בהיערכות הצבא לקליטת העולים . לצורך הטיפול בעולים הונהג לאחרונה בצבא תפקיד 
חדש מש"קיות עלייה . החיילות יוכשרו לנושא בקורס מיוחד . 
