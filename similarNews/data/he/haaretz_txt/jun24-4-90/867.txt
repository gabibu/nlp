ילד בן 31 שהתלונן כי הוכה במשפחתו האומנת ותלונה על כך הועברה למועצה לשלום 
הילד , הוצא מהמשפחה האומנת . לקראת שנת הלימודים הבאה יועבר הילד למוסד 
פנימייתי בקיבוץ , ועד אז ישהה אצל משפחה אחרת . בירור שערך " הארץ " 
מגלה כי קיימת בעיה של העדר פיקוח על משפחות אומנות . חוק האימוץ אינו קובע 
כלים מחייבים מבחינה חוקית לפיקוח והדרכה על המשפחות הללו . עד לאחרונה 
פעלו 03 עובדים סוציאליים בכל רחבי הארץ במסגרת אס"י עמותה משותפת למשרד 
העבודה והרווחה ולגוינט , בפרויקט תגבור מיוחד לנושא , אך פעילותם הופסקה 
כעבור שנה והעובדים פוטרו . לפיכך נותרו משפחות רבות ללא פיקוח או ייעוץ . 
" יש מהמשפחות שמאמצות ילדים בלב חם , אך חלקן עושות זאת אך ורק בשביל 
הכסף " אמרו חלק מהעובדים הסוציאליים . ד"ר יצחק קדמן , מנכ"ל המועצה 
לשלום הילד , טוען כי בנושא האומנה ישנן שאלות לא ברורות , כגון הזיקה 
של הילד למשפחתו הביולוגית , מול סמכויות משפחת האומנה . לדוגמה , כאשר 
ילד זקוק לניתוח דחוף ונדרשת חתימה של הוריו , נשאלת השאלה מי מוסמך לחתום 
על האישור , הוריו הביולוגיים או המשפחה האומנת ? חיים פוזנר , מנהל האגף 
לשירותים חברתיים ואישיים במשרד העבודה והרווחה , אישר שפרויקט אס"י הסתיים 
בהצלחה , אך לא ניתן היה להמשיכו , כי העמותה שהפעילה אותו הפכה למתווכת 
להעברת כספים בין הרשויות המקומיות ומשרד העבודה . לפיכך הוחלט שתקציב 
הפרויקט יועבר ישירות לרשויות המקומיות , בכוונה שהפיקוח ייעשה באמצעותן . 
אלי בן - גרא , מזכ"ל איגוד העובדים הסוציאליים , אמר כי בפועל פוטרו חלק 
מאותם עובדים סוציאליים שעסקו בפיקוח על משפחות אומנה . 
