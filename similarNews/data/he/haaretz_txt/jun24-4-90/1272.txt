הגירעון העצום של ישראל בסחר עם מדינות השוק המשותף הוא תוצאה של מדיניות 
שמנעה יבוא ממקורות זולים . כך עולה מבדיקה של כלכלני איגוד לשכות המסחר . 
מהבדיקה עולה , כי ישראל הגיעה עם מדינות אלה , כגון יפן והונג - קונג , 
לעודף בסחר , בעוד שמדינות אחרות ריכזו שם קניות וצמצמו אותן ממקורות אחרים , 
יקרים יותר . כתוצאה ממדיניות זו , טוענים בלשכות המסחר , נגרמו לישראל 
הפסד מט"ח אדירים , וב4 השנים האחרונות גדל הגירעון המסחרי של ישראל עם 
ארצות השוק המשותף ב5 . 1 מיליארד דולר . גירעון זה הסתכם בסוף 98 ב3 . 
3 מיליארד דולר . בלשכות המסחר טוענים , כי בגלל המדיניות נמנעה מהיבואנים 
בישראל האפשרות לייבא תוצרת זולה ממדינות המזרח הרחוק , והם נאלצו לייבא 
את אותם המוצרים ממדינות השוק המשותף , בהן המחירים גבוהים בהרבה דבר שגרם 
לגידול ניכר בהוצאות במטבע חוץ ולהחמרה בגירעון הסחרי . כלכלני איגוד לשכות 
המסחר מציינים , כי בשל מדיניות זו הפכה ישראל לאחת מהמדינות הבודדות בעולם 
שיש לה עודף גדול בסחר עם יפן . להוציא את יצואניות הנפט הערביות , נמצאת 
ישראל בחבורה אחת עם מדינות כמו גאנה , מאוריטניה , מרוקו , זמביה , 
אינדונזיה וצילי . 
