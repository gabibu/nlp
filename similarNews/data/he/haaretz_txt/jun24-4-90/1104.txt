ניו - יורק ( ע"ר ) . מחלקת המשפטים האמריקאית מתכננת שורה של תקנות חדשות 
שנועדו להקל על זרים לקבל מקלט בארה"ב כך דיווח אתמול " ניו - יורק טיימס " . 
על - פי התקנות החדשות , שסוכמו לאחר שנים של דיונים , תקים ארה"ב מרכז 
מידע על מצב זכויות האדם ברחבי העולם . פקידים מיוחדים ינצלו מידע זה כדי 
לוודא האם מבקשי המקלט אכן צפויים לרדיפה במולדתם . המבקשים לא יצטרכו עוד 
להוכיח כי הם , אישית , עתידים להיות נרדפים בארץ ממנה באו , אם אכן קיים 
דפוס ברור של דיכוי הקבוצה אליה הם משתייכים . מטרת התקנות החדשות היא לצמצם 
את הקשר בין מתן זכות המקלט בארה"ב לבין שאלות של מדיניות חוץ או עדיפות 
של שירותי ההגירה . על פי התקנות החדשות , יוכל מבקש מקלט שבקשתו נדחתה , 
להגישה מחדש לפני שופט מיוחד לענייני הגירה , וכן יוכל להנות משירותי עורך - 
דין ולעבוד באופן חוקי בעודו ממתין לתשובה . מקבלי האישור יוכלו להביא את 
נשותיהם וילדיהם . בשנה שעברה קיבלו 922 , 9 איש מקלט בארה"ב . 745 , 13 
בקשות נדחו , ו77 אלף בקשות אחרות עדיין ממתינות לבדיקה . 
