" צריך לעשות צעדים מעשיים , כדי למנוע תחרות בין עולים לזוגות צעירים 
ומשוחררי צה"ל " . יש לפתור את בעיות הדיור והתעסוקה של הוותיקים ולעזור 
להם כפי שעוזרים לעולים " כך הצהיר אתמול מיכאל צלנוב , יו"ר ארגון הגג 
של הארגונים היהודיים בבריה"ם ( 012 ארגונים ) המבקר בימים אלה בישראל . 
צלנוב אמר את הדברים במהלך פגישה שקיים אתמול עם ראש עיריית ירושלים טדי 
קולק פגישה שהיתה פתוחה לעיתונאים . " התחרות המתפתחת בין העולים לזוגות 
הצעירים , היא דבר מסוכן מאוד " , אמר צלנוב . " העלייה צריכה לתרום לחברה 
בישראל ולא לעורר בה מתחים . צריכים לפתור את בעיית האבטלה , לא רק אצל 
העולים אלא אצל כל הישראלים וצריכים לפתור את בעיית הדיור לא רק של העולים 
אלא של כל אוכלסיית ישראל ובפרט הזוגות הצעירים " . ראש עיריית ירושלים טדי 
קולק קידם בברכה את דבריו של צלנוב . לדבריו , ההרגשה של הזוגות הצעירים 
קשה , אך מובנת ויש אכן להשוות בין הסיוע הניתן לעולים לסיוע הניתן לזוגות 
צעירים ולחיילים משוחררים . צלנוב גם העביר לקולק מסר מראש עיריית מוסקווה 
גבריאל פופוב , בדבר רצונו של האחרון לפתח קשרי תרבות , חינוך וספורט עם 
עיריית ירושלים , ועל רצונו לבקר בישראל ובירושלים . 
