קופנהאגן ( מיוחד ל"הארץ " ) . ממשלת פינלנד תתכנס מחר להחליט בשאלת היתר 
המעבר ליהודים מבריה"ם דרך פינלנד לישראל . כל הסימנים מעידים כי צפויה 
החלטה חיובית . הרשות לתעופה אזרחית קיבלה אתמול החלטה לגבי בקשת ישראל להתיר 
למטוסים ישראליים טיסות " מיוחדות " לשדה התעופה " ווילמא - סטראנד " 
הסמוך לגבול הסובייטי . ההחלטה נמסרה לממשלה , וקודם לישיבה אמר יו"ר הרשות 
כי הוא מתייחס בחיוב לבקשת ישראל . רדיו הלסינקי דיווח אתמול באריכות בנושא 
הטסת יהודי בריה"ם . מנהל שדה התעופה " ווילמא סטראנד " רואיין ומסר כי 
הושלמו כל ההכנות להטסה לישראל . לדבריו , תתתקיים מדי יום טיסה במטוס ישראלי 
בעל 091002 מושבים . העולים מאזור לנינגראד יגיעו לשדה התעופה באוטובוס . 
הנסיעה מלנינגראד תארך 23 שעות , אם לא יחול עיכוב במכס הסובייטי . עוד 
אמר כי באזור שדה התעופה הוכשרו שני בתי - ספר כדי לקלוט את העולים מבריה"ם , 
למקרה של איחור בהגעת המטוס מישראל . בתי הספר ריקים כיום לרגל פגרת הקיץ . 
ייתכן כי ההחלטה החיובית של ממשלת פינלנד תהיה כרוכה בבקשה לישראל שלא ליישב 
את המהגרים מבריה"ם בשטחים . את ממשלת פינלנד מנחה העקרון שהתקבל בשנת 57 
בוועידת הלסינקי , בדבר זכות כל אדם למעבר חופשי בין גבולות . 
