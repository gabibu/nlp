פרנקפורט ( רויטרס ) . הנס הכלכלי , שהוקם על חורבות המלחמה , יוצא 
לדרך במטרה לשקם גם את מזרח - גרמניה . פקידים וכלכלנים מאמינים שהמדינה 
נמצאת במצב שתוכל להפוך את המיזוג הכלכלי שלה עם מזרח גרמניה לסיפור הצלחה . 
" המצב הכלכלי לא יכול היה להיות מוצלח יותר כדי לממש את האתגרים הכלכליים 
והיוזמות האדירות שעורר האיחוד " , הודיעה הפדרציה של התעשיינים במערב - 
גרמניה , שלה השפעה רבה , בדו"ח שפירסמה בשבוע שעבר . המשק המערב - גרמני , 
שכבר כיום הוא החזק ביותר באירופה , הוא גם אחד המשקים בעלי הצמיחה המהירה 
ביותר במערב המתועש . המחירים נמצאים בשליטה והגירעון התקציבי נמוך . התעשייה 
המערב - גרמנית זכתה בשוק חדש ליצוא בדיוק ברגע שבו המדינות בשאר העולם המתועש 
מראות סימני רגיעה . פולקסוואגן , לדוגמה , מייצרת כבר את מכוניות הפולו 
שלה במזרח - גרמניה , והן יחליפו את הטרבנטים והווארטבורגים שזיהמו בעבר 
את האוויר במדינה . אולם איש אינו ממעיט בחשיבותם של הסיכונים במעבר החד 
ממשק בפיקוח מרכזי אל משק של שוק חפשי אירוע חד פעמי בהיסטוריה של הכלכלה 
העולמית . הלמוט שלזינגר , סגן נשיא הבנק המרכזי המערב - גרמני , הבונדסבנק , 
הזהיר את הפוליטיקאים לבל ימעיטו בחשיבותן של הבעיות שיבואו בעקבות האיחוד 
הכלכלי . נשיא הבנק , קרל אוטו פוהל , אמר שהסיכון הגדול ביותר טמון בשאלה 
האם יוכלו החברות במזרח - גרמניה להתמודד עם תחרות . שוקי הכספים בעולם 
חששו מכך שהאיחוד יגביר את האינפלציה במערב - גרמניה , ושתוכניותיה של בון 
לממן את הרפורמות על ידי העברות מזומנים בנפח עצום תפגע בתקציב המערב - גרמני . 
כוחות השוק העלו כבר את שיעורי הריבית המקומית מאז תחילת השנה , בציפייה 
לצמצום באשראי על ידי הבנק המרכזי . התשואה הממוצעת על האג"ח הממשלתיות שתנפיק 
בון למימון האיחוד עלתה בתחילת 0991 עלייה חדה מ%5 . 7 ל%9 . אולם הבונדסבנק 
נראה רגוע . חברי מועצת המנהלים גינתר סטורץ , הממונה על העברת 51 מיליארד 
דולר אל הבנקים של מזרח גרמניה לקראת האיחוד , אומר שאין כל סימנים להיסטריה 
של צרכנים שנצפתה רק לפני שבועות מעטים . סטורץ אמר כי רק שליש מהמזרח - 
גרמנים הממירים את חשבונות הבנקים שלהם למארקים מערב - גרמניים הגישו בקשות 
למשוך מטבע מערב - גרמני בתחילת האיחוד . פוהל אומר שהסיכונים האינפלציוניים 
הנובעים מהמיזוג הם מוגבלים , וכלכלנים מציינים שהעליה הנוכחית ברמת המחירים , 
% 3 . 2 בשנה , היא אחת הנמוכות במערב המתועש . 
