ואשינגטון ( מיוחד ל"הארץ " ) . הממשל האמריקאי אינו מעדד מתוכן מכתבו 
של ראש הממשלה יצחק שמיר לנשיא גורג בוש , אך אינו רואה בו סוף פסוק ליוזמת 
השלום ולקידום הדיאלוג הישראלי - פלשתיני . הממשל סבור כי נותרו עדיין שוליים 
צרים של סיכוי להשיג התקדמות , על סמך המרווח שהותירה תשובת שמיר , שהתקבלה 
אתמול בבוקר בוואשינגטון . דברים אלה עולים מתגובתו הרשמית הראשונית של הממשל 
למכתב , ומהתבטאויות , שלא לציטוט , של דיפלומטים אמריקאים וישראלים בכירים 
בבירת ארה"ב . ראשי הממשל הבהירו בימים האחרונים לממשלת ישראל בכמה ערוצים , 
כי הם אינם מוכנים לסגת בתהליך המדיני , המבוסס על יוזמת הממשלה הקודמת , 
וכי לפי שעה הם יותירו את הדלת פתוחה לכל סוג של התקדמות , אף אם תהיה 
איטית . התגובה הרשמית היחידה שנשמעה אתמול בוואשינגטון באה מפיו של מזכיר 
המדינה , גיימס בייקר , ונימתה היתה מסויגת וזהירה . במסיבת - עיתונאים 
בבית הלבן אמר בייקר כי המכתב ארוך ומפורט , וכי הממשל לומד עכשיו את תוכנו . 
כאשר נשאל אם המכתב חד - משמעי לחלוטין בכל הנוגע להתנגדות ממשלת ישראל 
לשיתוף מגורשים ותושבי מזרח - ירושלים במשלחת הפלשתינית , אמר בייקר : 
" אילו המכתב היה חד - משמעי לחלוטין ( בדחייה של שני העקרונות האלה ) 
, הרי לא היה צורך ללמוד אותו בקפדנות ובעניין רב , כפי שאנו עושים " . 
בייקר הסביר כי המכתב מקיף מכלול נרחב של נושאים וסוגיות , וכי הממשל זקוק 
למעט יותר זמן כדי ללמוד אותו . לעיתונאים שהתעקשו לקבל תשובה ספציפית יותר , 
אמר בייקר : " זה לא פשוט זה לא עניין פשוט של שחור ולבן " . בתשובה 
לשאלה אם המכתב מעורר אופטימיות , אמר בייקר : " איני רוצה לאפיין ( 
את המכתב ) , משום שיש בו אלמנטים משני צדי המשוואה הזו " . נקודת אור אחת 
שהממשל רואה במכתבו של שמיר , היא האמירה שממשלת ישראל תהיה מוכנה לשאת 
ולתת עם כל תושב השטחים שלא עסק בטרור , ובתנאי שיהיה תושב השטחים ולא אדם 
מבחוץ . דיפלומטים ישראלים בוואשינגטון מסרו כי הניסוח של החלק הזה במכתב 
מרמז על כך שתהיה נכונות לשקול השתתפות של מגורשים , שיוחזרו להתגורר בשטחים 
באישור מערכת הביטחון . המקורות הישראליים מסרו כי בסוגיית השתתפותם של 
תושבי מזרח - ירושלים , תשובתו של שמיר היתה ברורה ונחרצה יותר , ועלה 
ממנה שהממשלה תתנגד להשתתפות כזו . עם זאת לא נאמר " לאו " מוחלט ומפורש . 
דיפלומטים ישראלים ואמריקאים מאוחדים בדעה כי מכתבו של שמיר אינו פותח אופקים 
חדשים לקידום התהליך , אך גם אינו דוחה לחלוטין את ההצעות שהועלו בידי בייקר 
לשם קידומו . קפידבינהממשל האמריקאי עשה בשבועיים האחרונים סדרה של ניסיונות 
לשלוח מסרים לממשלת ישראל בהם נאמר כי הוא מצפה לשמוע תשובה חיובית על שאלות 
בייקר ביחס לשיתוף פלשתינים מגורשים ותושבי מזרח - ירושלים במשלחת הפלשתינית 
לשיחות עם ישראל . מסרים אחדים נשלחו באמצעות חברי קונגרס , הידועים כתומכים 
מובהקים של ישראל . בשיחה עם חבר קונגרס מרכזי , שיצא לו שם של תומך נלהב 
בישראל , ביקש ממנו בייקר להעביר מסר ברור לראש הממשלה שמיר , כי הממשל 
מוכן לשמוע תשובה ברוח של " כן , אבל " , ובלבד שיעלה ממנה ניסיון כן של 
ממשלת ישראל להתקדם , ולא " גרירת רגליים " לשמה . מכל מקום , הבהיר 
בייקר , הממשל יהיה מאוד מאוכזב אם התשובה תהיה " לאו " . דרך אחרת של משלוח 
המסר הזה לממשלת ישראל היתה תדרוך של ראשי אחד הארגונים היהודיים הגדולים 
עם כמה פקידים בכירים במחלקת המדינה , העוסקים בזירה המזרח - תיכונית . 
הפקידים הללו פרשו לפני בני שיחם את קווי המדיניות העיקריים שלהם ביחס לעתיד 
התהליך המדיני . השאלה העיקרית שהועלתה מצד ראשי הארגון היהודי , שיזמו 
את הפגישה , היתה , מה תהיה תגובת הממשל לטווח ארוך , אם תשובת ממשלת 
ישראל לשאלות בייקר תהיה שלילית . תשובת הפקידים במחלקת המדינה היתה כי 
במקרה כזה יעמדו בפני הממשל כמה אופציות , והן : האשמה פומבית של ישראל 
בהכשלת יוזמת השלום שלה עצמה , במסגרת נאום פומבי של הנשיא או של מזכיר 
המדינה ; השעיה זמנית של תהליך השלום באזור , תוך נקיטת צעדים מפורשים 
של הבעת רוגז כלפי ישראל , כגון אי שימוש בזכות הווטו נגד הצעות אנטי - 
ישראליות במועצת הביטחון , ייזום הצעות - חוק הגורסות פגיעה פינאנסית בישראל 
וכו ; אופציה נוספת היא הסטת הדרך לפתרון הסכסוך במזרח התיכון מן הכיוון 
הנוכחי של חסות אמריקאית , אל הכיוון שעד כה נדחה בידי הממשל האמריקאי 
חסות בין - לאומית . קפידבינפעילים פרו - ישראליים בוואשינגטון מסרו אמש , 
כי גורמים בממשל האמריקאי כבר גילו להם , שלנוכח העובדה שמכתבו של שמיר 
לבוש אינו גורס " לאו " מוחלט , בכוונת הממשל לשגר הזמנה לראש הממשלה 
או לשר החוץ שלו , דוד לוי , לבוא לוואשינגטון בקרוב , כדי לדון באפשרויות 
לקדם את תהליך השלום . אמש אי - אפשר היה לקבל אישור או הכחשה לדברים אלה 
ממחלקת המדינה האמריקאית . דיפלומט ישראלי בוואשינגטון אמר אתמול , כי לאחר 
שהובהר שהן ממשלת ישראל והן הממשל האמריקאי לא הפנו עורף לתהליך המדיני , 
הרי שהממשל יוכל לומר בלב שלם ובכנות מלאה כי הוא מיצה את כל הסיכויים להחייאת 
התהליך רק אם יידבר ישירות עם ראש הממשלה או עם שר החוץ ; רק הידברות כזו 
יכולה לאפשר לממשל למצות את כל מאמציו לעודד את ממשלת ישראל לקדם את תהליך 
השלום , או מאידך , להאשים את הממשלה בהכשלת התהליך , אם לא תושג הסכמה 
בשיחות . 
