" מאנהיים ( אי - פי ) . בית משפט במאנהיים שבמערב - גרמניה הרשיע את 
התעשיין הגרמני יורגן היפנשטיל - אימהאוזן בסיוע לבניית המפעל בלוב ששימש 
לייצור גז רעיל . האיש נידון לחמש שנות מאסר לאחר שהורשע בהפרת חוקי היצוא 
ובהעלמות מס בקשר לעסקיו עם המפעל הלובי בראבטה , מדרום לטריפולי . לוב 
הכחישה דיווחים מערביים כי המתקן בראבטה שימש לייצור נשק כימי , וטענה כי 
המפעל הוקם לייצור תרופות . היפנשטיל הודה במהלך המשפט כי סייע לבנות את 
המפעל . 
