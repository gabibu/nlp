צה"ל וזרועות הביטחון חשפו לאחרונה התארגנות חבלנית של הפתח שפעלה באזור 
יריחו והגיפטליק . חברי ההתארגנות חשודים בין השאר בהברחת כלי נשק מירדן 
שהוסתרו בכלי רכב שחצו את גשרי הירדן . כלי הנשק היו אמורים להימסר למגויסים 
של הפתח שפעלו באזור לצורך ביצוע פיגועים . מקורות צבאיים מסרו כי אחד מחברי 
החוליה הנו נהג אוטובוס שהסיע נוסעים משני צדי גשר דאמיה . לפני שמונה 
חודשים גויס האיש לפתח בעת ששהה בירדן . בנוסף להעברת הנשק חשוד הנהג גם 
בהעברת מסרים וחומר כתוב בין תושבים מהגדה לבין משרד אש"ף בעמאן . במהלך 
החקירה התברר כי לחוליה סייע נהג אוטובוס ירדני העובד בתחנת הגבול בגשר דאמיה . 
