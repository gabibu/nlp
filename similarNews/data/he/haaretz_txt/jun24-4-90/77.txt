קופנהאגן ( מיוחד ל"הארץ " ) . שר החוץ הפיני , פאטריו פאסיו , ייצא 
בסוף השבוע לביקור של שבוע ימים בסוריה , ירדן וישראל . הנושא המרכזי , 
שיידון בשיחותיו בירושלים , יהיה שאלת הסכמתה של ממשלת הלסינקי להתיר ליהודים 
מבריה"ם לעבור דרך פינלנד בדרכם לישראל . נשיא פינלנד , מאונו קויוויסטו , 
אמר כי ההחלטה בדבר מעבר יהודים מבריה"ם דרך פינלנד לישראל תפול לאחר פגישותיו 
של שר החוץ הפיני בירושלים . הנשיא הבהיר , כי פינלנד עדיין ממתינה לתשובה 
רשמית של ממשלת ישראל , שבה יובטח אי - יישובם של עולים מבריה"ם בשטחים . 
רדיו פינלנד דיווח , כי לפני שבועות אחדים הוחלט להתיר מעבר יהודים מבריה"ם 
דרך פינלנד החל מסוף חודש מאי , אולם בסופו של דבר נדחתה ההחלטה הסופית 
עד שובו של שר החוץ הפיני מביקורו בישראל . השר הפיני יגיע לירושלים ביום 
רביעי הבא . שגריר ישראל בהלסינקי , אשר נעים , נפגש אתמול עם פקיד בכיר 
במשרד החוץ הפיני , וקבל על כך שפינלנד היא המדינה היחידה , שהציגה תנאים 
פוליטיים להסכמתה להתיר מעבר לעולים מבריה"ם בדרכם לישראל . השגריר אמר , 
כי עמדה זו גורמת לדאגה רבה בקרב יהודי לנינגרד , וציין כי אפילו בריה"ם 
אינה מתנה את הגירת היהודים ממנה בהתחייבות פוליטית . השגריר הזכיר גם את 
הדרישה הפינית , שלפיה כל יהודי , המבקש לקבל אשרת מעבר דרך פינלנד חייב 
להציג כרטיס טיסה או סכום בערך של 007 דולרים , ואמר כי תביעה זו נוגדת 
את החוק הסובייטי , שאינו מתיר לאזרחי בריה"ם להוציא כסף במטבע - חוץ מגבולות 
המדינה . 
