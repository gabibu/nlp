כוחות הביטחון ברצועת עזה חשפו חוליית מחבלים ממחנה הפליטים נוסיירת . מקורות 
צבאיים מסרו כי אחד מחברי החוליה ירה בנשק חם לעבר כוח של חיילי גבעתי ב22 
במאי , והוא חשוד גם בניסיון ירי נוסף . עוד מסרו המקורות , כי חברי החוליה 
חשודים בהכאת תושבים מקומיים , שנחשדו על ידם בסיוע לשלטונות . ברשותם 
נמצאו תת מקלע מסוג קארל - גוסטב ורימון . מקורות פלשתיניים מוסרים כי ארבעה 
תושבים נפצעו אתמול ברצועת עזה , במהלך עימותים עם כוחות צה"ל . המקורות 
דיווחו על תקריות במחנות הפליטים גבאליה ושאטי , וכן במחנות הפליטים שברפיח 
וחאן - יונס . לדברי המקורות התחוללו התנגשויות גם ברחוב הראשי בעזה , 
עומר אל - מוכתר . נציג דובר צה"ל בפיקוד דרום דיווח על הפרות סדר מעטות . 
לדבריו לא נרשמו פצועים ברצועה , ולא התרחשו אירועים חריגים . קפידבינמקורות 
פלשתיניים מוסרים כי בתקרית בבית הספר התיכון בעיירה טובס נפצעו אתמול שלושה 
תושבים . אנואר אבו מוחסן ( 12 ) נפגע מכדור פלסטיק באשכיו , עומר דרארמה 
( 14 ) נפגע מכדור גומי בראשו , ועיאד סובח נפגע מקליע ברגלו . בכפר בית 
איבא , סמוך לשכם , תקפו רעולי פנים שוטר מקומי . שמונה רעולי פנים הקיפו 
את ביתו של השוטר אבראהים סמאענה ( 03 ) , וקראו לו במגברי קול לצאת אליהם 
ולמסור להם את נשקו . השוטר ירה לעברם מספר יריות מאקדחו , ואחר כך נפוצו 
שמועות כי אחד התוקפים נפצע . השוטר הצליח לברוח לכביש הראשי ולהזעיק עזרה 
של צה"ל . חיילים , שהגיעו לכפר , ירו באוויר והשתמשו בגז מדמיע ובפצצות 
תאורה . על הכפר הוטל עוצר שהוסר עוד בשעות הבוקר . צה"ל והמשטרה מסרו 
שלא התקבל שום דיווח על פצועים בתקרית . בכפר סילת א - חרתיה , באזור גנין , 
התנהל אתמול מבצע גביית מיסים מקיף , שבמהלכו עוקלו כמה מכוניות , נקנס 
תושב כפר שעל קירות ביתו צוירו סיסמאות לאומניות ושני תושבים קיבלו הודעה 
כי בתיהם ייהרסו בגלל שהוקמו ללא רשיון . בקסבה של שכם צעדה אתמול תהלוכת 
תלמידים ותלמידות במפגן תמיכה בפת"ח ובערפאת . בתהלוכה השתתפו 21 רעולי 
פנים , שגינו את אנשי החמאס על תקיפת אנשי פת"ח בשבוע שעבר בשכם . מאוחר 
יותר הופיעה במקום קבוצה של חמישה רעולי פנים מהגיהאד האיסלאמי , שחילקו 
כרוז האומר כי המלחמה בישראל תהיה מלחמת תרבות " עד סוף הימים " , וכי הדרך 
היחידה היא לערוך מאבק מזוין ולא לוותר על סנטימטר מאדמת פלשתין . בכפר נבי 
אליאס , ליד טול כרם , נהרג אתמול ילד בן 8 , כאשר העגלה הרתומה לסוס , 
בה נסע עם סבו וסבתו התהפכה ומחצה אותו . 
