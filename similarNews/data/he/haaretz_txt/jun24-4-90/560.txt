לוסאקה ( ע"ץ ) . המהומות שפרצו שלשום במרכז עיר הבירה לוסאקה , התפשטו 
אתמול לעיר כולה , ותקריות אירעו גם באזור " רצועת הנחושת " . הממשלה ממשיכה 
לקרוא לאוכלוסייה לשמור על השקט . נשיא זמביה , קנת קאונדה , הפסיק אתמול 
את חופשתו כדי לשוב בדחיפות ללוסאקה בשל המהומות החמורות . קאונדה יצא מלוסאקה 
שלשום , שעות מספר לפני תחילת המהומות , כדי לבלות שבוע של נופש בשמורת 
מפובה . לפי אומדנים שלא אושרו רשמית , נהרגו במהומות שמונה אנשים ונפצעו 
03 מאז יום שני . לאחר ערב שקט ביום שני , התחדשו אתמול בבוקר ההתנגשויות 
בלוסאקה בין מפגינים ושוטרים . בוזזים תקפו אזורי מגורים , שבהם לא נגעו 
יום קודם לכן , והמונים תקפו תחנות משטרה למרות נוכחות צבאית מוגברת . העיתון 
הממשלתי " דיילי מייל " מסר אתמול , כי תקריות , מעשי ביזה , וקטטות , 
אירעו גם בנדולה , קיטווה וצינגולה ערים באזור הנחושת שמצפון ללוסאקה . 
בעיר הבירה נבזזו יותר מ07 חנויות , ולפחות 002 איש נעצרו בעקבות התקריות 
שלשום . בהודעה ממשלתית , שהוקראה אתמול מדי שעה ברדיו , נאמר כי " היו 
תקריות מסוימות בלוסאקה , אך אנו קוראים לאוכלוסייה לשמור על השקט ולא להיבהל , 
שכן אנו שולטים במצב . אך אנו מזהירים כי כל אלה שאינם מכבדים את החוק , 
יזכו לטיפול בהתאם , ואנו דורשים מכולם לחדש את העבודה " . בקמפוס של אוניברסיטת 
זמביה שרר שקט , לאחר שרוב הסטודנטים עזבו . הקמפוס היה מוקד המהומות שלשום , 
לאחר שהממשלה הודיעה כי היא עומדת להכפיל את מחירו של קמח התירס מזון היסוד 
של אזרחי זמביה . בעקבות המהומות סיירו אתמול בלוסאקה שוטרים וחיילים וירו 
באוויר כדי לפזר את ההמון הזועם , אך המתפרעים תקפו לפחות שתי תחנות משטרה , 
העלו באש כלי רכב צבאיים ובזזו חנויות . מרכז לוסאקה , שנחסם על - ידי 
כוחות משטרה , נשאר נטוש . " זו הפעם הראשונה שאני רואה אלימות כזו בלוסאקה " , 
אמר השר לשעבר ורנון מוואנגה . אחד מאנשי העסקים אמר כי " זהו סימן ברור 
שצפויים לנו דברים גרועים יותר " . 
