אתונה ( ע"ץ ) . ממשלת יוון מתכוונת לנקוט שורה של צעדים למניעת גניבה 
ובזבוז של מים , על מנת להיאבק במחסור הנובע מעצירת הגשמים במדינה . מצוקת 
המים בולטת במיוחד באזור אתונה . בהודעה של מנהל המים הלאומי הוצע כי הצעדים 
הדרושים יובאו במסגרת הצעת חוק שתוגש לפרלמנט בשבוע הבא . על פי הצעת החוק 
יוטלו עונשים של שלושה חודשי מאסר וקנסות בשיעור של עד 000 , 001 דראכמות 
( 526 דולר ) על אנשים אשר יקחו מים , באורח בלתי חוקי , מן התעלות וממאגרי 
המים המספקים מים לאתונה . המנהל גם אירגן סיורים של שומרים חמושים , אשר 
יסיירו בכל שעות היממה לאורך תעלת מורנוס המספקת מים לאזור אתונה . אם אכן 
יוכרז מצב חירום , תיאסר שטיפת מכוניות , שטיפת מדרכות ומילוי בריכות שחייה . 
העוברים על הוראות אלה צפויים לקנסות . מנהל המים חושש כי מלאי המים של 
אתונה ייאזל עד תחילת חודש נובמבר , אם תימשך עצירת הגשמים , לכן נקראים 
התושבים לחסוך ככל האפשר בשימוש במים . ממשלת יוון החליטה עוד בחודש מאי 
השנה לשלש את מחיר המים באזור אתונה בתקווה לצמצם את הצריכה . 
