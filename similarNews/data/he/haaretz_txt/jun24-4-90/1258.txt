הנספחים המסחריים של ישראל בגרמניה התבקשו להעביר המלצות והערכות לגבי היערכות 
ישראל לקראת השינויים בשווקים בגרמניה , ולבדוק כיצד ניתן לנצל את האפשרויות 
השיווקיות שנפתחו עם הסרת גבולות המכס בגרמניה . יחד עם זאת , ייבדק באיזו 
מידה תהווה מזרח גרמניה בעייה תחרותית ליצוא הישראלי . זוהר פרי , ראש המינהל 
לסחר חוץ , ציין כי יש להיערך לכך שהשוק הגרמני יהיה יותר ויותר מרכזי מבחינתנו . 
לדבריו , במינהל לסחר חוץ בודקים את ההסדרים שנקבעו , על - מנת לברר מה 
הם הנוהלים שיקבעו את מעמדן של סחורות יבוא ממדיניות שלישיות . מאחר שמזרח - 
גרמניה אינה מצטרפת באופן פורמלי לקהילה האירופית , אין השינוי מקנה לה 
מעמד של חברה באזור סחר חופשי עם ישראל . מבחינה זאת , לא ישתנה בשלב זה 
מעמדה של מזרח - גרמניה באשר למשטר היבוא לישראל . עם זאת , ציין כי יש 
להניח כי בשלב מאוחר יותר יתקבלו הבהרות משלטונות גרמניה או השוק המשותף 
בעניין זה . פרי הוסיף ואמר , כי יש להביא בחשבון שהשוק הגרמני שהוא השוק 
העיקרי של ישראל באירופה יהיה עוד יותר מרכזי מבחינתנו . המדובר בשוק שעומד 
להתפתח בקצב מהיר מבחינת הצריכה של סחורות המגיעות מהשוק המערב - גרמני . 
עם האיחוד המוניטרי מצטרפים לשוק הגרמני 81 מיליון צרכנים חדשים , ויש לצפות 
לגידול מהיר של רמת הצריכה שלהם . ישראל מספקת למערב - גרמניה מוצרים בהיקף 
של יותר מחצי מיליארד דולר . יש להניח , שסחורות ישראליות רבות יוכלו לעבור 
באמצעות פעילות זו למזרח - גרמניה . מזרח - גרמניה תעסוק במאמץ לפיתוח ועדכון 
התעשייה שלה לרמות מערביות , ובשיפור התשתית החקלאית שלה . בנושאים אלו 
מתפתח ביקוש רב בכל מזרח אירופה למוצרים ישראליים , ויש לצפות שבשלב מאוחר 
יותר יהיה ניתן לממש פוטנציאל זה ביתר קלות , בהשוואה לארצות מזרח אירופה , 
שהן בינתיים בעייתיות וקשות יותר מבחינות רבות . במשרד התעשייה והמסחר מצפים 
כי ישראל תוכל להשתלב בתהליכים המתפתחים בגרמניה . 
