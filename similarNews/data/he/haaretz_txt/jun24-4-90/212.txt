" קשה מאוד להיות שותף לדבר מהסוג הזה , ולהיות במקום שזה קורה , זה בלתי 
אפשרי מבחינתי , קשה יותר מאשר לפתוח באש " כך אמר אל"ם יהודה מאיר , 
ביומה השני של עדותו במשפטו , בבית הדין הצבאי המיוחד בקריה . מאיר התייחס 
בעדותו להכאת התושבים בכפרים ביתא וחווארה , עליה הובא לדין . מאיר סיפר , 
שנתן לסגן אלדד את ההוראה להכות עצורים בכפר ביתא , ואמר שזו היתה המדיניות 
המקובלת באותו זמן . " הצבא החל להתנהל כעדר חוליגאנים " , אמר מאיר , 
" ההבדל בין מצב זה למצב של פלאנגות הפך לאפס . אבדו כל אמות מידה אנושיות 
ומוסריות מקובלות " . הוא טען , שהתריע בפני מפקדיו על כך שההיתר להכות 
מסיתים יתגלגל לפריקת עול כללית של החיילים על תושבים תמימים . מאיר אמר 
שמפקדיו , תא"ל זאב לבנה ואלוף הפיקוד עמרם מצנע , ידעו על ההכאות ותמכו 
בהן . הוא סתר את עדותו של תא"ל לבנה , שהעיד כי לא ידע על ההכאות בביתא 
באותו יום , ואמר שדיווח על האירוע ללבנה , שכלל לא התרגש . לדברי מאיר , 
לבנה תמך בהכאות . " הוא היה שואל אותי בסוף כל יום מה המצב ? , כמה 
אנשים נשברו להם היום ידיים ? " , סיפר מאיר . במהלך עדותו פרץ מאיר בבכי , 
ובית הדין יצא להפסקה עד שנרגע . כשחזר להעיד , פרץ שוב בבכי , ועדותו 
נקטעה פעם נוספת . מאיר מתח ביקורת קשה על מפקדיו ועל שר הביטחון הקודם , 
יצחק רבין , שלדבריו התכחשו לפקודות ההכאה שנתנו , והפקירו אותו לתקשורת 
ולבית הדין . במהלך עדותו סיפר מאיר על מושג שהיה שגור בצה"ל בראשית האינתיפאדה , 
ולא פורסם עד כה : " תצפית המכות של גידי " . היה זה בית של שלוש קומות 
בשכם , עליו נבנתה עמדת תצפית ואליה היו מעלים ערבים ומכים אותם . מאיר 
אמר שפנה למצנע בעניין זה . מקורות צבאיים רשמיים אישרו , כי אכן היתה תצפית 
כזו , אליה הובאו ערבים להכאה . אותם מקורות מסרו , כי חיילים מיחידתו 
של אל"ם גידי העלו לשם ערבים וצפו בהכאות , ולכן נקרא המקום " התצפית של 
גידי " . קפידבינמאיר סיפר , כי " ב02 בינואר 88 התקבל דיווח על אירוע בכפר 
ביתא , שריפת אוטובוס פועלים שהתפתחה להפגנה של מאות אנשים . " מבצעים 
אוגדה שלח לאירוע את הפלוגה של גדוד הנח"ל המוצנח , בפיקודו של אלדד , 
ואת גידי , שהיה אז מפקד גזרת שכם . הגעתי לשטח , והוחלט שניכנס ונשליט 
סדר , נטיל עוצר . זה בוצע . " הטלנו עוצר והוחלט לבצע שיחה לגברים בכפר , 
תוך ריכוזם בבית - הספר . דובר באופן כללי על התנהגות הכפר ביתא , על 
זה שהגדישו את הסאה , ובמשך תקופה ארוכה הכפר מתפרע ומשבש את החיים הסדירים . 
לאחר שיחת המוטיבציה יצאנו מן הכפר , מטרת הפעילות בוצעה ויושמה . " בצהרים 
התקבל דיווח שיש אירוע קשה בביתא . נשלחה לשם הפלוגה של סגן אלדד . כשהגעתי 
לשטח , התמונה של הבוקר חזרה על עצמה עם כמות אדירה של מתפרעים . כל הכפר 
היה על הכביש . הונפו דגלים , הוקמו מחסומים , הובערו צמיגים , קיללו 
וצעקו . נזרקו גם בקבוקי תבערה . " קיימנו התייעצות והחלטנו שצריך להרגיע 
את הכפר . . . פעילות יזומה כוללת כניסה לכפר , ניתוק הרמקולים של המסגד , 
הטלת עוצר , הוצאת גברים לפי רשימות שב"ך , כשהכוונה שאלו יהיו המסיתים 
הראשיים , או אלו שביצעו את הפעילות החבלנית , ניקוי הכפר , הורדת דגלים 
מעמודי חשמל . " הפעילות היזומה דווחה ותואמה . סא"ל אמנון נסע לשב"ך , 
והביא משם רשימות של מסיתים . . . לפי הבנתי את הדברים , אין כל אפשרות 
לנסות להשפיע על הכפר או להרגיע את המצב , מבלי לטפל במסיתים הראשיים . 
אני מתכוון להכות אותם , כאשר אני אומר לטפל במסיתים הראשיים . " נכנסתי 
עם הפלוגה , חילקתי אותה לשלושה כוחות . הכוח המרכזי , של אלדד , היה 
בפיקודי . הצלחנו להשתלט ולהטיל עוצר על הכפר " . כאן מודה מאיר לראשונה , 
כי הורה להכות : " באותו זמן הייתי בצומת , מחוץ לכפר . ההנחיה לסגן 
אלדד היתה לבצע את המעצרים , לעצור אותם לפי הרשימות , ובסוף הפעילות להכות 
אותם ולשחרר אותם . אני נתתי את ההוראה הזו לאלדד . אני אמרתי לו שאת האנשים 
שברשימה , בגמר המעצר , להכות אותם בגפיים ולשחרר אותם . התחום הטכני 
הוא לא ברמה שלי , אלא ברמת מ"ף . אני לא נכנס להגדרות כיצד לבצע " . מאיר 
אמר , שלא נכח באירוע עצמו . בהמשך התייחס מאיר לדיווח שלו לתא"ל לבנה : 
" באותו ערב שוחחתי עם לבנה . סיפרתי לו את כל סיפור ביתא , החל מהבוקר . 
אמרתי לו שבסוף הפעילות , על - פי רשימות שהביאו מהשב"ך ועל פי הנחיה שלי , 
אני מבין שאלדד היכה ששה אנשים . אני מקווה שהכפר לא יחזור לסורו . לא 
היה בזה שום דבר מיוחד . זה היה חלק מהנורמה . לבנה לא היה צריך להזדעזע 
מזה . " בביקורים עם לבנה בגזרות השונות , בפגישות עם מג"דים , היו הרבה 
מקרים שנושא המכות לענישה הועלה . המפקדים מדרג שר הביטחון והדרגים מתחתיו , 
זה מה שהם דיברו . זה היה חלק מהנורמה שהיתה בתקופה הזו . בשיחה עם לבנה 
באותו יום לא הבחנתי בשום הסתייגות שלו . זאב העביר את הנחיות השר ואת הנחיות 
האלוף " . לבנה אמר בעדותו בבית הדין , כי לא ידע באותו יום על האירועים 
בביתא . לטענת מאיר , היה גם האלוף מצנע מעורב בכל מה שאירע בשטח , בדיווחים 
שוטפים וביקורים . מצנע , אליו הובאו כל מקרי ההכאה , לא התרגש לשמעם , 
מלבד ההכאה שצולמה על ידי צוות סי - בי - אס , והחשש לפרסום הדבר באמצעי 
התקשורת . בהתייחסו לאירוע בכפר חווארה , אמר מאיר : " חווארה דווחה ככפר 
בעייתי , והוחלט לעשות סדר בכפרים . אמרו שעומדת להתקים ב12 בינואר פעילות 
יזומה בחווארה . אמרו שהפלוגה של סגן אלדד תבצע את זה . ביקשתי שיקראו 
לאלדד . הוא הגיע אלי . אינני זוכר אם היה לבד . התקיימה שיחה של כרבע 
שעה , על מה בעצם הוא הולך לעשות בחווארה . " הבנתי מאלדד , שקשה לו מאוד 
לחיות עם המדיניות הזו . אני מכיר את אלדד . הוא מפקד מעולה . היתה בינינו 
שפה משותפת " . מאיר אמר , כי לא היה שותף להכנסת הכוחות לחווארה . בתשובה 
לשאלת סניגורו , עו"ד אמנון גולדנברג , על תחושתו לאחר ששמע את עדויות 
מפקדיו , אמר מאיר : " אני מרגיש שנטשו אותי וזרקו אותי לכלבים " . בקטע 
זה של עדותו , פרץ מאיר פעמיים בבכי . 
