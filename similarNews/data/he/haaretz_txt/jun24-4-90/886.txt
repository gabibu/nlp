צווי מניעה , האוסרים על חברות הטלוויזיה בכבלים להעביר שידורי משחקים מאליפות 
העולם בכדורגל , הוצאו אתמול בבית המשפט המחוזי בתל - אביב . נשיא בית המשפט 
המחוזי , השופט אליהו וינוגרד , הוציא את הצווים לבקשת רשות השידור , 
שיוצגה על - ידי עו"ד רנאטו יאראק . הרשות טוענת , כי חברות הכבלים משדרות 
את משחקי המונדיאל באמצעות העברת שידורי לוויינים מחו"ל ללא אישור , בעוד 
שהיא רכשה את הזכויות המלאות והבלעדיות לשידור המשחקים בארץ . 
