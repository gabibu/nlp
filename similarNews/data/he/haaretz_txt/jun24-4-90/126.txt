ועדה המשותפת למשרד האוצר ולמשרד האנרגיה תגבש הצעה למבנה פעילות חדש של 
חברת החשמל , קודם למכירת מניותיה בבורסה . על הקמת הוועדה החדשה הוחלט 
שלשום , בפגישה בין סילבן שלום , מנכ"ל משרד האנרגיה ודוד בועז , הממונה 
על התקציבים באוצר . האוצר ומשרד האנרגיה מבקשים להנפיק את מניות החברה 
בבורסה , אבל התנאי המקדמי לכך הוא קביעת רמת רווחיות נאותה , שתסתמך על 
נוסחת תעריפים ידועה ( בדומה לנוסחה בחברת בזק ) . על פי ההערכות , יעמדו 
בראש הוועדה איש ציבור , ובין חבריה יהיו משה אטיאס מהאוצר ודוד אוזן ממשרד 
האנרגיה . הוועדה החדשה תציע נוסחה חדשה לעדכון שוטף של תעריפי החשמל . 
נוסחת עדכון התעריפים תהיה אוטומטית , ותתחשב בכיסוי עלויות רכישת הדלק , 
הוצאות המימון ושכר העבודה . הנוסחה אמורה להחליף את " נוסחת ליפשיץ " , 
שעל פיה מעודכנים התעריפים כיום , ותעודד את חברת החשמל להתייעלות , באמצעות 
הוזלת הוצאות המימון ( בין השאר באמצעות השתתפות במכרזי בנק ישראל ) . 
על פי ההערכות , יוצע כי שכר עובדי חברת החשמל יעודכן בהתאם למקובל בתעשייה , 
וכי חברת החשמל תתבקש לגבש מדיניות רכש דלקים יעילה יותר , שתתחשב בפערי 
מחירים עונתיים . החלטת בית המשפט העליון משלשום , להקפיא ל03 יום נוספים 
את המבנה הנוכחי של דירקטוריון החברה , מעוררת בעיות . שר האנרגיה החדש 
יובל נאמן , מבקש להכניס חברים מטעמו לדירקטוריון , אבל אינו יכול לעשות 
זאת . מצד שני , בזמן הקרוב אמורים לפרוש מהדירקטוריון שלושה חברים ( 
כמאל מנצור , אריה אבני ורות לוונטל ) , ואי - אפשר למנות דירקטורים במקומם . 
