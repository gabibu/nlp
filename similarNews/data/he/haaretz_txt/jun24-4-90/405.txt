פרקליטות מחוז ירושלים עומדת להגיש בימים הקרובים כתב תביעה נגד משה מן , 
המנכ"ל לשעבר של בנק טפחות . כתב התביעה , שנכתב על - ידי עורכת - הדין 
דלית גילה , ואשר הגשתו אושרה על - ידי עו"ד עוזי חסון , פרקליט מחוז ירושלים , 
יוגש עם השלמת פרט טכני הקשור לתביעה . עוזי חסון , פרקליט מחוז ירושלים 
אישר בתגובה את הכוונה להגשת כתב התביעה , והעריך כי הוא יוגש עוד לפני 
פגרת בתי המשפט ( האמורה להתחיל באמצע יולי ) . בכתב האישום יפורטו ההאשמות 
המיוחסות למן , בעת שכיהן כמנכ"ל בנק טפחות ( עד לפני שלוש שנים ) . 
עיקרן , חשדות לניצול לרעה של מעמדו כמנכ"ל הבנק , וביצוע פעולות לא חוקיות 
שנועדו לקדם אינטרסים שלו ושל בני משפחתו . מן מואשם בכך שבתפקידו כמנכ"ל 
טפחות , התנהג בצורה שאינה הולמת את מעמדו כעובד ציבור . הכנת כתב התביעה 
נגד מן נמשכת יותר משנתיים , והיא באה בתום חקירה משטרתית ממושכת . במהלך 
החקירה הועבר התיק לפרקליטות , ומשם הוחזר למשטרה להשלמת פרטים . התיק 
הועבר סופית לפרקליטות מחוז ירושלים לפני שבועות מספר , ועתה שוקדת עו"ד 
גילה על הכנת כתב התביעה . משה מן הכחיש בעבר את כל ההאשמות המיוחסות לו . 
קפידבינתיק החקירה נגד אלקנה לבקוביץ , מחזיק תיק עובדי הבנק בהסתדרות הפקידים , 
נמשך גם הוא . תיק זה החל כספח מחקירתו של מן . התיק הועבר למשטרה להשלמת 
פרטים , ועתה הוחזר לפרקליטות . לבקוביץ חשוד בקבלת טובות הנאה מהנהלת בנק 
טפחות בתקופת כהונתו של מן . 
