בודפשט ( מיוחד ל"הארץ " ) . " נציל - נא את הקומוניזם ! " , בקריאה 
זו פנה מנהיג האגף השמרני בצמרת הסובייטית , יגור ליגצוב , אל אזרחי בריה"ם 
באמצעות " פראוודה " . ליגצוב קרא הפעם תיגר בגלוי על מנהיגותו של גורבצוב 
והאשים אותו שהוא מתעלם מעיקרון הקולקטיביות והדמוקרטיה בהנהגה . הוא מתח 
ביקורת על שילוב תפקיד המזכיר הכללי ונשיא בריה"ם . לדבריו , ההחלטות בדבר 
הנהגת " כלכלת שוק מווסתת " והעמדה כלפי ההתפתחויות במזרח אירופה ואיחוד 
גרמניה נתקבלו אגב עקיפת הוועד המרכזי והפוליטביורו של המפלגה הקומוניסטית 
של הפדרציה הרוסית ( שנוסדה על - פי החלטת רוב צירי הוועידה במוסקווה והמאגדת 
בתוכה % 85 של כלל חברי המפלגה בבריה"ם ) . בהתקפה נטלו חלק אנשי מנגנון 
המפלגה , ובהם מזכיר אזור קראסנודאר איבאן פולוזקוב , שהאשים את ההנהגה 
בראשות גורבצוב , בוויתורים עקרוניים ובחוסר עקביות , וכן השתתפו בהתקפה 
אנשי צבא בכירים מה שהדאיג את תומכי גורבצוב במיוחד הבולט ביניהם היה הגנרל 
מאקאשוב , מפקד האזור הצבאי של אוראל . לדבריו , הרפורמות הכלכליות והחברתיות 
בתקופת גורבצוב " הותירו את המדינה ללא הגנה " . בדברו בגנות פינוי הכוחות 
הסובייטיים מהונגריה ומצכוסלובקיה , הכריז כי " ללא קרב מגרשים אותנו ממדינות , 
שאבותינו שיחררו אותן " . פרשנים סובייטים ממחנה גורבצוב אומרים , כי לא 
התקפות השמרנים הם הגורם המדאיג , אלא העובדה שמעל במת הוועידה לא ניתנה 
עליהן תשובה נאותה . בהתקרב מועד ועידת המפלגה הקומוניסטית של בריה"ם ( 
להבדיל מוועידת המפלגה בפדרציה הרוסית , הנערכת עתה ) , מתרבות ההערכות 
כי צפוי פילוג בוועידה , אולי אף פילוג כפול . המזכיר הראשון של הארגון 
המוסקוואי של המפלגה , יורי פרוקופייב , אמר לעיתונאים כי אם בוועידה תהיה 
ידם של " הכוחות הפונדמנטליסטיים " על העליונה , יהיה הפילוג עובדה קרובה 
לוודאי . הוא הביע עם זאת תקווה , כי יחסי הכוחות בוועידה יבטיחו לגורבצוב 
את בחירתו להמשך תפקידו , אפילו אם מולו יתייצב מועמד אלטרנטיבי ( דבר 
שאין לו תקדים ב07 השנים שחלפו ) . המשקיפים המזרח - אירופיים פחות אופטימיים 
ואחד מהם העריך , כי רק כ001 מ0074 צירי הוועידה , הם מתומכי " המצע הדמוקרטי " , 
אם כי תומכיו בקרב כלל חברי המפלגה עשוי להגיע אף ל%04 . האש המרוכזת ניתכת 
על גורבצוב דווקא כאשר נדמה , כי מדיניותו בעניין הארצות הבלטיות , מתחילה 
לשאת פרי . 
