מטוס גמבו של אל - על שיצא אתמול בדרכו לקנדה וארה"ב , נאלץ לשוב ולנחות 
נחיתת - חירום בנמל התעופה בן גוריון בלוד , לאחר שאחד מגלגליו התפוצץ בשעת 
ההמראה . 082 נוסעים היו במטוס , והם הועברו לבתי מלון בתל - אביב . הנזק 
שנגרם לחברה נאמד בעשרות אלפי דולר . דובר אל - על אמר אתמול בתשובה ל"הארץ " , 
כי לוח הטיסות הסדיר של החברה לא שובש . הנוסעים היו צפויים להמריא באיחור 
של כשמונה שעות אחר כך , במטוס גמבו אחר . מטוס הבואינג מדגם 747 , בטיסה 
מספר 700 לטורונטו וניו - יורק , המריא אתמול לראשונה סמוך לשעה 03 . 30 
לפנות בוקר מנמל בן גוריון . בזמן ההמראה נשמע קול נפץ , והתברר שאחד מתוך 
61 גלגליו התפוצץ . המטוס המשיך בדרכו , אולם כעבור כשעה באוויר , הוחלט 
בשיתוף עם מרכז תיאום של החברה להפסיק את הטיסה ולהחזיר את המטוס ארצה . 
לדברי דובר החברה , נפלה ההחלטה להשיב את המטוס לישראל , משום שלא היה 
ברור אם ומה הנזק שנגרם לגוף כתוצאה מהתפוצצות הגלגל . לדברי נחמן קליימן , 
שיקול נוסף היה , חוסר הוודאות לגבי הימצאות חלקי חילוף מתאימים בטורונטו , 
במידה שיתברר כי גוף המטוס נפגע . מפאת השעה , לא ניתן היה לדבריו לברר 
את הנושא עם קנדה . מטוס הגמבו שב ונחת בשעה 03 . 60 לפנות בוקר בנמל בן 
גוריון . לדברי דובר החברה , לא היה מדובר בנחיתת אונס , למרות " שהבלמים 
הופעלו בצורה אחרת " , כהגדרתו . לדבריו , קיבלו הנוסעים ארוחת בוקר והועברו 
לבתי מלון . לדברי קליימן , יוטסו הנוסעים במטוס גמבו אחר שהגיע מארה"ב 
והיה מתוכנן לחנות על הקרקע במשך יום אתמול . 
