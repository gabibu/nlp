אני סבור שבהחלטה הזו יש סיכונים רבים . שברגע שאתה מאפשר לכל אחד מהמתיישבים 
להתנדב למשמר האזרחי , אתה נותן להם סמכויות של שוטרים , ולשוטרים יש עפ"י 
החוק סמכויות רבות ; לעצור אנשים , לחייבם להתלוות אליהם לתחנת המשטרה , 
לעשות חיפוש בבגדיהם ובכליהם וכו . אני מאוד חושש שיהיו כאלה שיעשו בסמכות 
כזו שימוש לרעה . ההבדל הוא משמעותי מאוד . אזרח המחזיק נשק ברשיון , צריך 
להיות הרבה יותר זהיר במעשיו , ועליו לשקול עשר פעמים לפני שהוא לוחץ על 
ההדק , כי לאחר מעשה הוא עלול להיחשף לחקירה ולעתים למשפט , מבלי שיש לו 
גיבוי של המשטרה . לעומת זאת לשוטר יש חסינות וסמכויות רחבות יותר משל אזרח . 
אנחנו נהגנו להעניק למצטרפים למשמר האזרחי את הסמכויות הללו , אחרי מיון 
קפדני והכשרה . אני מאוד חושש , שבמתחים השוררים כיום בשטחים , מתן תג 
של שוטר מתנדב למתיישבים היהודים , ינוצל בסיטונות ע"י המתיישבים ואז גם 
יהיה קשה הרבה יותר לבדוק כל מקרה לגופו . בהחלט . בדקתי את הנושא הזה כמה 
פעמים , ועפ"י מיטב זכרוני לא המלצתי המלצה חיובית . חשוב להדגיש שבשטחים 
מתרחשים לעתים עימותים בין אזרחים יהודים וערבים . המשטרה והצבא הם הגורמים 
שתפקידם למנוע מאנשים מפירי חוק לפעול . עכשיו אם יעניקו למתיישבים היהודים 
מעמד של שוטרים , חלקם עלולים לקחת את החוק לידיים . ההבדל הוא שבעת שמגלים 
ששוטר סרח , אפשר להעמיד אותו לדין משמעתי , להטיל עליו קנס ואף לסלק אותו 
משורות המשטרה . אילו סנקציות יש לך נגד מתנדבים שיעשו שימוש לרעה בסמכותם ? 
אינך יכול לפגוע בשכרם , כי הם אינם מקבלים משכורת . מה תעשה , תרתק 
אותם למחנה ? אני חושש שהדבר גם עלול לגרום נזק למשטרה ולתדמיתה . בעבר , 
כשגילינו מקרים חריגים של מתנדבי המשמר האזרחי שעשו שימוש לרעה בסמכותם , 
לחמנו בתופעה בכל כוחנו , אבל הדבר פגע בתדמית המשמר האזרחי . לכן הגברנו 
את הסלקציה בבחירת האנשים והטלנו מגבלות רבות . אבל בשטחים , אם כל מתיישב 
יוכל לקבל תקן של שוטר , ללא הכשרה , זה עלול להיות מסוכן מאוד . גם אם 
יחליטו לממש את ההחלטה , חייבים להקפיד מאוד במיון ובסינון של האנשים . 
תאר לך שאנשי כהנא יהיו פתאום שוטרים במשמר האזרחי ? 
