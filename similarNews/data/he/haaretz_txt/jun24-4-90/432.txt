בפנייה ישירה ליאסר ערפאת , הציעו אתמול נטורי קרתא למנהיג אש"ף לנתק את 
יחסיו עם ארה"ב . במכתב מלווה נאצות חריפות כלפי הציונות ומדינת ישראל , 
ל"כבוד נשיא מדינת פלשתין " , אומרים אנשי העדה הזעירה ממאה שערים ( כ001 
משפחות ) , המגדירים את עצמם כיהודים - פלשתינים - אורתודוקסים , כי הלובי 
הציוני באמריקה הצליח להשתלט על ממשל בוש ולהשריש בו את שגעונותיו . " אחרי 
שיקול - דעת עמוק והתייעצויות , הגענו למסקנה כי חובה עלינו להזהיר אותך , 
כבוד הנשיא , ואת ארגונך , מלהמשיך לקיים קשר כלשהו עם הממשל האמריקאי 
שהציע לתווך במו"ם בין הפלשתינים והציונים " , אומרים נטורי קרתא . " מאמציך 
הכנים והאציליים להגיע לפיוס עם אויביך , אשר גזלו את אדמותיכם , לא נשאו 
פירות " . לגרסת אנשי העדה , ידיהם של האמריקאים קשורות ע"י קבוצות הלחץ 
הציוניות הכופות את השפעתן על המדיניות האמריקאית . " אברהם לינקולן שחרר 
את העבדים , אבל לא את הממשל האמריקאי " , הוסיפו . לדבריהם , הממשל לא 
יכול לפעול כדי להיות מתווך הוגן בתהליך השלום , ולכן עליו לנטוש את התפקיד 
הדומינאנטי שהוא ממלא באזור , ולהתיר לקהילה הבין - לאומית לחזור ולהפעיל 
את השפעתה בפלשתין , כדי להפסיק את שפיכות הדמים . " רק כאשר יצליחו להביא 
את הקיצונים הציונים לשולחן המו"ם הם יוכלו להשתתף בתהליך . אבל עד אז שמור 
מרחק מהם ומכוונותיהם הטובות , מציעים אנשי נטורי קרתא . בסיום מכתבם הזכירו 
את התנגדותם המסורתית לקיומה של מדינת ישראל ואת תקוותם לשלום באזור ללא 
האמריקאים והציונים לטובת כל המין האנושי . המכתב שמנוסח באנגלית מסתיים 
ב"אינשאללה " . 
