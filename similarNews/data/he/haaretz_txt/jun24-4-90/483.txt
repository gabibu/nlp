סאן פרנסיסקו ( ע"ר ) . תרועות חצוצרה ושריקות של פעילים מנעו שלשום מלואיס 
סאליוואן , מזכיר המדינה לבריאות ושירותים הומאניים , לשאת את נאום הנעילה 
של הוועידה ה6 על האיידס . מחוץ לאולם הוועידה צעדו למעלה מ003 אלף איש . 
היתה זו הצעדה השנתית החופשית של לסביות והומוסקסואלים הגדולה בהיסטוריה . 
את הצעדה השנתית הובילו אלף לסביות מעל גבי אופנועים רבי - עצמה . עשר דקות 
ארכו השריקות , הצפצופים וצעקות הבוז שהפריעו לסאליוואן לשאת את נאומו . 
הוא המשיך לדבר , למרות שאי אפשר היה לשמוע את קולו . על פי עותקים של 
נאומו של סאליוואן שהופצו קודם לכן , הוא קרא לחוקרים את מחלת האיידס ולפעילים 
לפעול יחד כדי להתגבר על המחלה ולהציל חיי אדם . " בחיפוש אחר תומכים ומתנגדים , 
הבה לא נהפוך את התסכול שלנו לתיאטרון " , אמר סאליוואן . הוא לא התייחס 
כלל לנושא החם ביותר בוועידה השנה ההגבלות שהטיל הממשל האמריקאי על כניסת 
זרים הנגועים בווירוס האיידס לארה"ב . כ001 ארגונים החרימו את הוועידה 
בסאן פרנסיסקו בגלל ההגבלות האמריקאיות , בטענה שהן מיותרות ומפלות . במהלך 
הוועידה נערכו הפגנות מדי יום בדרישה לפתח בבמהירות תרופה למחלה , ולהגדיל 
את התקציב לנושא זה . הוועידה בה השתתפו 21 אלף נציגים מ121 מדינות , הסתיימה 
ללא פריצת דרך , אולם חוקרים צפו כי יימצאו תרופה או חיסון למחלה , ותוך 
שנתיים עד ארבע שנים אפשר יהיה להתחיל לחסן נגד המחלה . 
