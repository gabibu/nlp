ראנגון ( ע"ר וע"ץ ) . השלטון הצבאי בבורמה עיכב אתמול את פירסום התוצאות 
הרשמיות של הבחירות שנערכו שם בחודש שעבר ואשר בהן , לפי כל הדיווחים , 
זכתה האופוזיציה בניצחון מכריע . הליגה הלאומית לדמוקרטיה , שהתמודדה בבחירות 
אלה על השלטון , תוך שהתגברה על הגבלות קשות , לרבות מעצר כמה ממנהיגיה , 
זכתה לפי כל הדיווחים לניצחון גדול בבחירות לאסיפה הלאומית שהתקיימו ב72 
במאי . השלטונות הודיעו כי " מזג אוויר קשה מנע את קבלת התוצאות מחמישה 
מחוזות בחירה , מתוך 584 שבהם נערכו הבחירות ברחבי בורמה " . הליגה למען 
דמוקרטיה , שלפי דיווחים לא רשמיים קיבלה % 08 מן הקולות , קראה לשיחות 
מידיות עם הצבא והודיעה כי איננה מעוניינת בהתמודדות . הצבא הופתע מן הניצחון 
המכריע של הליגה למען הדמוקרטיה והוא רוצה להרוויח זמן בכל דרך שהיא . דיפלומטים 
בראנגון אמרו , כי ההודעה האחרונה על עיכוב נוסף של התוצאות אינה אלא התכסיס 
הישן שבו נקט הצבא גם קודם לכן . המועצה הצבאית השלטת , שנאלצה לקיים בחירות 
לאחר שתי שנות משטר דיכוי , טרם הודיעה כיצד תמסור את השלטון למפלגה המנצחת , 
אולם היא הבהירה כי דבר לא ישתנה עד שיפורסמו ברבים התוצאות הרשמיות . שליחים 
המעבירים את תוצאות הבחירות באזור ההררי המרוחק קאצין ובאזור הבחירות סאגיאנג , 
לא הגיעו לראנגון בגלל מפולות אדמה ושטפונות , טען אתמול העיתון הרשמי 
" העם העובד " . ועדת הבחירות הרשמית מסרה קודם לכן כי יעברו שלושה שבועות 
מיום הבחירות עד שיושלם סיכום התוצאות . 
