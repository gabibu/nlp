יואל אדלר הוא דמות מוכרת למדי בירושלים , עקב נטייתו הגלויה לחשיפה תקשורתית . 
כמעט בכל אירוע בעל משמעויות פוליטיות שהתרחש בירושלים בעשור האחרון ניתן 
היה להבחין בו : דמות גוצה ומקריחה , נוטה לעצבנות , שמחפשת קרבתם של 
עיתונאים . בהפגנות הקבועות של " נשים בשחור " בימי ששי בכיכר פאריס הוא 
חילק עד לאחרונה קונטרסים של " מולדת " . במבצע הנחת אבן הפינה לבניין בית 
המקדש הוא הופיע כאיש " נאמני הר הבית " . הוא נבחר כאחד מ006 צירי ועידת 
" התחייה " בחברון , מה שלא הפריע לו להציג את עצמו בהמשך כדובר התנועה , 
לטפח שאיפות להיבחר כחבר - כנסת וכראש עיריית ירושלים מטעמה , ולשחרר הצהרות 
שאילצו גם את גאולה כהן ויובל נאמן לנער את חוצנם מעליו . אדלר נודע כפנאט 
מסור , אך גם בין חבריו לדעה יש שדוחים אותו ומלגלגים עליו . למעשה הוא 
סולק כבר מכל מפלגות הימין ( הליכוד , התחייה , מולדת ) , וגם מכל הארגונים 
החוץ - פרלמנטאריים שבהם ניסה לפעול . יש שרואים בו דמות פאתטית , תמהונית , 
שאינה מסוגלת להשתלב במסגרת כלשהי . נטייתו העיקשת למצוא שחיתות בכל מקום 
הביאה אותו ל"חשיפת " פרשיות שחיתות אמיתיות ומדומות באגד , שם עבד 21 
שנה , בבית החולים משגב - לדך בירושלים , משם פוטרה אשתו , ובכל התנועות 
הפוליטיות שעמן בא במגע . לפני שנים רבות הצטרף לתנועת החירות והציע , 
לא פחות , לסלק את מנחם בגין , שהיה לדבריו מיותר ומזיק , " כתנאי ראשון 
להפיכתה לתנועה דמוקרטית , בריאה " . כשהיה בתחייה האשים את ראשי התנועה 
בשחיתות ובסחר סוסים , התפרע בוועידת המפלגה בת"א , תלש שלטים והפריע לנואמים . 
קפידבינפעילותו הערנית של אדלר התאפשרה הודות למצב כלכלי איתן , שמקורו 
בירושה משפחתית . אדלר , בן 64 , נולד בפתח - תקוה למשפחת פעילי לח"י 
שהצליחו להימלט מגרמניה ב8391 . בראיון ל"כל העיר " טען כי בית הקפה אדלר 
בברלין , שהיה שייך לסבתו , נגזל על - ידי אחיו של היטלר מצד אביו , אלביס . 
כבר מגיל צעיר לימדה אותו אמו , שהיתה קלעית מצטיינת , לאחוז בנשק . 
הוא עצמו זכה , לטענתו , במדליית זהב באליפות הגדנ"ע . כצעיר בן 62 הפגין 
לראשונה נגד רולף פאולוס , השגריר הגרמני הראשון בישראל , ומאז הפך למפגין 
קבוע כמעט נגד כל דבר . חיבתו לחשיפה תקשורתית , ותסכולו מהעדרה , הביאו 
אותו להתקפי - זעם נגד התקשורת ולהפרחת ההצהרה כי לעיתונאים השמאלנים צריך 
לעשות מה שעשו לראשי הערים בגדה , כלומר , " לכרות להם את הרגליים " . 
איש ששוחח פעם עם אדלר העיד כי הוא אולי מוזר וחריג , אך אינטליגנט למדי , 
ומגלה התמצאות ניכרת בהיסטוריה ובספרות . ההיסטוריה האישית שלו מעידה על 
היזקקות חריפה לתשומת - לב , ויש להניח כי דווקא מעצרו הממושך , שנחשף 
אתמול , היה מבחינתו יומו הגדול . " כל העיר " ידע לפני זמן - מה לספר 
את הפרטים הבאים : אדלר הוא חילוני לגמרי , אך התחבר בעבר לגוש - אמונים . 
בעת שהסתפח לנאמני הר - הבית , קרא תיגר על מנהיגותו של הרב גרשון סלומון , 
הועף משם , והוחזר לפעילות בהפגנות ובהדבקת כרזות . הוא נמנה עם הראשונים 
שדיברו על הצורך להקים את עמותת מדינת - יהודה , אך בהמשך לא התבלט בין 
פעיליה . אדלר נוהג להגיש תלונות ובג"צים בלתי - נלאים נגד אנשי שמאל . 
מאבק רצוף ניהל נגד ענידת סמלים שבהם מופיעים במשותף דגלי אש"ף וישראל . 
הוא הגיש תלונות על כך במשטרה , וכאשר זו החליטה , לאחר התלבטות , שמותר 
לענוד סמלים כאלה , האשים את הפרקליטות בשמאלנות . אדלר גם שופע הצעות 
ויוזמות : איך לפתח את הנגב , איך לפתח את צפון הארץ ( להציף את עמק החולה 
ולהקים בו מאגר מים , ספארי ובית - מלון ) , ועוד . אדלר , נשוי ואב 
לשלוש בנות , מתגורר בשכונת גבעת - מרדכי , שם מינה את עצמו ליו"ר ועד 
השכונה . 
