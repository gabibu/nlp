קופנהאגן ( מיוחד ל"הארץ " ) . שר החוץ הפיני , פרטי פאסיו , ששב אתמול 
לפינלנד לאחר ביקור בסוריה , ירדן וישראל , אמר טרם יציאתו מישראל לכתב 
סוכנות הידיעות הפינית , כי בשיחות שניהל בישראל התגלעו חילוקי דעות מהותיים 
בשאלת ההתנחלויות והיחס לפלשתינאים . השר אמר כי פינלנד רואה במזרח - ירושלים 
כשטח כבוש , וכי היא מותחת ביקורת על היחס לפלשתינאים . לדבריו , אין 
הסכמה לגבי פיתרון הסכסוך הפוליטי . בנושא מעבר יהודים מבריה"ם דרך פינלנד , 
אמר השר כי אין הסכמה בשאלות מעשיות . לדוגמא הזכיר את תביעת פינלנד להתיר 
ליהודים לבחור את ארץ הגירתם ולא לחייבם להגר לישראל . השר אישר כי הזמין 
את עמיתו , השר דוד לוי , לבקר בפינלנד . בפולמוס המתנהל בשוודיה לגבי 
בקשת 051 יהודים מבריה"ם לקבל מעמד של " יהודי פליט פוליטי " , התערבה בראשונה 
גם שגרירות ישראל בשטוקהולם . יועץ השגרירות , יגאל כספי , אמר לעיתון 
" דאגנס ניהדר " , כי ישראל אינה מכירה ב"יהודי פליט " מאחר שלפני כל יהודי 
פתוחה הדרך להגר לישראל . תת השר לעניני הגירה בממשלת שוודיה חזר על הטענה : 
" יהודי המסרב להגר לישראל אינו יהודי אמיתי " . שוודיה מנסה בדרך זו להטיל 
ספק ביהדותם של המבקשים לקבל מעמד של " פליט פוליטי " . 
