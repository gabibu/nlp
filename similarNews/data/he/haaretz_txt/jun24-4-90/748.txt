כוחות המשטרה ומשמר הגבול לא היו ערוכים בחג השבועות באזורי החוף בארץ , 
בהיקף הכוחות הנדרש ובהתאם לפקודות הקיימות . נהלי התגבור בחופים על - 
ידי כוחות המשטרה לא קוימו במלואם , על אף שהיתה התרעה כללית על אפשרות 
נחיתת מחבלים בחופי הארץ , כבר בערב חג השבועות . אלו חלק מהממצאים החסויים 
של התחקיר הפנימי שנערך במשטרת ישראל , בעקבות חדירת המחבלים בחג השבועות . 
בין הליקויים שנחשפו במשטרה בעקבות האירועים , היתה העובדה שלמפכ"ל המשטרה 
אין למעשה רכב מבצעי המצויד באמצעי שליטה וקשר יעילים , כמו לצה"ל . התחקיר 
המשטרתי העלה עוד , כי בחוף ניצנים שררה אנדרלמוסיה , לאחר נחיתת המחבלים 
בו . פיקוד המשטרה הבכיר היה שרוי בחוסר מידע כמעט מוחלט . בעקבות התחקיר 
הופקה שורה של לקחים ומסקנות , בהם תגבור חדר המבצעים במטה הארצי על - ידי 
קצין בכיר . 
