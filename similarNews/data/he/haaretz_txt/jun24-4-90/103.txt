כדורגלני נבחרת צכיה זכו בימים האחרונים לתראפיה משפחתית עם נשותיהם , כפרס 
על שהצליחו לעבור לסיבוב השני של הגביע העולמי . חידוש זה , שאותו קיבלו 
השחקנים בהתלהבות , היה תוצאה נוספת של קץ הקומוניזם בצכוסלובקיה . זו 
הפעם הראשונה שניתנה רשות לאיחוד משפחות לשחקני הנבחרת , במהלך תחרויות 
בין לאומיות . השחקנים התאחדו עם נשותיהם מיד לאחר שצכוסלובקיה נוצחה 02 
על ידי איטליה ביום שלישי בערב , ונשארו עימן במחנה האימונים שמחוץ לעיר , 
עד יום רביעי אחר הצהריים . המאמן יוזף ונגלוס הגן על צעדו מפני שאלות עויינות 
מפי עיתונאים צכים במחנה האימונים בבנמי , בגבעות שבקרבת רומא . " זה 
רגע חשוב של רגיעה עבורנו . הבחורים זכו להזדמנות לנוח ולהשתחרר מהמתח של 
הימים האחרונים " , אמר המאמן והוסיף : " לאחר ביקור זה שוב יסגר מחנה 
האימונים בפני כל הגורמים העלולים לפגוע בריכוזם . שחקני הנבחרת יחשבו 
רק על אתגרי העתיד " . 
