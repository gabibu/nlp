שגריר ישראל במצרים , פרוף שמעון שמיר , צפוי להגיש היום את התפטרותו לשר 
החוץ , דוד לוי . ההחלטה להתפטר גמלה בלבו של פרוף שמיר לאחר שהתברר כי 
ממשלת האחדות הלאומית סיימה את דרכה ואת מקומה תתפוס ממשלת ימין . השגריר 
שמיר סירב אמש להשיב לשאלות " הארץ " , אך בשיחות עם מקורביו הסביר , כי 
לא יוכל לייצג את מדיניותה של הממשלה הנוכחית . באחרונה נתגלעו חילוקי - 
דעות חריפים בין הדרג המקצועי במשרד החוץ , ובראשו השגריר שמיר , לבין 
מנכ"ל משרד ראש הממשלה , יוסי בן - אהרן , סביב ניסוח איגרתו של ראש הממשלה 
לנשיא מובארק . השגריר פעל יחד עם צמרת משרד החוצתח61שמפכיתובלעצור את האיגרת 
ולפעול לריכוך הנוסח הנוקשה שבו השתמש בן - אהרן . לדברי מקורבים , אין 
ההחלטה נובעת מן הצעדים המדיניים האחרונים . השגריר שמיר השתתף אתמול בדיון 
עם השר לוי בהשתתפות השגריר בארה"ב , משה ארד , וראש הנציגות הדיפלומטית 
במוסקווה , אריה לוין . יועצת שר החוץ לתקשורת , עליזה גורן , מסרה כי 
לא נמסר לשר דבר על כוונתו של השגריר שמיר להתפטר . במשרד החוץ מובעת הערכה 
רבה למערכת היחסים שהצליח השגריר שמיר לבנות עם צמרת השלטון במצרים , ולתרומתו 
לקידום תהליך השלום . פקידים בכירים אמרו , כי התפטרותו של פרוף שמיר עלולה 
להיות ציון - דרך נוסף בנסיגה המדינית של ממשלת הימין . המועמדים להחליף 
את שמיר מקרב עובדי משרד החוץ יהיו ככל הנראה מנהל אגף המזרח התיכון , דוד 
סולטן , מנהל המרכז למחקר מדיני , דוד אפק , ששימש ציר בקהיר , ואפרים 
דובק , ששימש אף הוא באותו תפקיד . 
