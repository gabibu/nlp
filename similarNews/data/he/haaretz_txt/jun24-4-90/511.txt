לפני ימים אחדים אישרה הכנסת בקריאה ראשונה תיקון לחוק הבחירות , שיאפשר 
לעובדי מדינה המשרתים בחו"ל להצביע לכנסת בנציגויות דיפלומטיות או קונסולריות 
של ישראל . החוק המוצע נותן תשובה חלקית לפגם בשיטת הבחירות שבגללו נשללת 
מבעלי זכות בחירה היכולת לממשה . זכות הבחירה מובטחת בסעיף 5 לחוק - יסוד 
הכנסת : " כל אזרח ישראלי בן שמונה - עשרה ומעלה זכאי לבחור לכנסת אם בית - 
משפט לא שלל ממנו זכות זו על פי חוק . . . " . והנה בא חוק הבחירות לכנסת 
וקובע , בסעיף 7 , את ה"ריתוק לקלפי " : " כל בוחר רשאי להצביע רק בקלפי 
אשר רשימת הבוחרים הקשורה אליה כוללת את שמו " . ובכפוף לחריגים שיוזכרו 
בהמשך " לא תהיה הצבעה אלא בתחום היבשה של ישראל ובכלי שיט ישראלי " ( 
סעיף 6 ) . " שיטת הריתוק " הקבועה בחוק הבחירות מסייגת את הזכות לבחור 
הקבועה בחוק יסוד הכנסת , תוך פגיעה בזכות הבסיסית ביותר במשטר דמוקרטי : 
הזכות לבחור את בית הנבחרים . מי שמסיבות אובייקטיוויות אינו יכול להגיע 
לאזור הקלפי שלו , נשללת ממנו זכות הבחירה . זה דינם , למשל , של חולים 
הרתוקים למיטת חוליים ; וזה דינם של אזרחים ישראלים הנמצאים ביום הבחירות 
בחול " . מקורה של " שיטת הריתוק " בבחירות למוסדות היישוב בתקופה של טרם - 
מדינה . בהעדר כלים מדינתיים להבטחת טוהר הבחירות ולמניעת הצבעה כפולה היתה 
לשיטה זו הצדקה אז . לאחר הקמת המדינה הונצחה השיטה . בלחצם של ארגוני 
הימאים תוקן החוק ב8691 , כך שיורדי הים זכאים להצביע בכלי שיט ישראלי . 
הבטחות שניתנו על - ידי משרד הפנים ( ושבאו לידי ביטוי בהצעות חוק שהניח 
על שולחן הכנסת ) , לאפשר גם לעובדי מדינה בחו"ל להצביע בנציגויות דיפלומטיות 
וקונסולריות שלנו במקום מגוריהם לא מומשו . לאחר מלחמת ששת הימים תוקן החוק 
כך שיאפשר לישאלים בשטחים להצביע במקום מגוריהם , ובאותה מידה מוכרת זכותם 
של חיילים , שוטרים וסוהרים להצביע מחוץ לאזור הקלפי שלהם . בעקבות סדרה 
של בג"צים ורמז של השופטים שלא יכירו בשלילת זכות הבחירה של אסירים , נקבע 
ב6891 הסדר המאפשר להצביע בכלא . באשר לקבוצה הגדולה ביותר של " משוללי 
הזכות " הישראלים השוהים ביום הבחירות בחו"ל הצליח משרד הפנים בהתנגדותו 
העיקשת להכשיל את כל הצעות החוק הפרטיות , שנועדו להסדיר את הבעיה . מעבר 
לשיקולים פוליטיים שבלטו בחלק מהדיונים בנושא ולאטימות באשר לחשיבות זכות 
הבחירה , ניתנים שני נימוקים מרכזיים להנצחת ההסדר הקיים : קשיים טכניים 
בהפעלת הסדר חדש ומניעת " יורדים " מהשתתפות בהצבעה . אל הנימוק הראשון 
אין להתייחס ברצינות בעולם הממוחשב והמתוחכם של ימינו . מדינות , שזכות 
הבחירה של אזרחיהן יקרה להן , ידעו להתמודד עם הנושא עוד לפני עשרות שנים . 
זאת בין בדרך של הצבעה בנציגויותיהן הדיפלומטיות והקונסולריות ( כמקובל , 
למשל , בצרפת ) , בין בדרך של הצבעה בדואר ( כמקובל , למשל , בחלק 
ממדינות ארצות - הברית ) ובין באמצעות מיופה - כח ( כמקובל למשל באנגליה ) 
. לפי הצעתו המצומצמת של משרד הפנים , ההצבעה תהא בנציגויותינו בחו"ל . 
עובדיה הרשמיים של המדינה בנציגויות אלה ידעו למנוע זיופים לא פחות מחברי 
ועדות הקלפי בקלפיות בארץ ולא פחות מאשר בכלי שיט ישראלים . בהערכות מתאימה 
ניתן יהיה להתמודד גם עם מספר גדול של מצביעים במקומות " עתירי " ישראלים 
כמו ניו - יורק . ממשי יותר הוא הנימוק השני שבמוקדו החשש מהצבעתם של יורדים , 
שניתקו עצמם מהמדינה . אך גם לחשש זה אפשר לתת תשובה הולמת על - ידי קביעת 
קריטריונים , שיבטיחו זיקה בין המדינה לבין אזרחיה המצביעים בחו"ל . קריטריון 
אחד ( מבין קריטריונים חלופיים ) כזה בא לביטוי בהצעת החוק הנוכחית ( 
למרבה הצער , כקריטריון בלעדי ) : היותו של המצביע עובד מדינה " שמקום 
עבודתו הרגיל נמצא במדינת חוץ " , שאז יוכלו להצביע עמו גם בני משפחתו . 
למסגרת קריטריון זה יש להוסיף שליחי מוסדות רשמיים נוספים של המדינה ( 
כמו עובדים שנשלחו מהארץ מטעם הסוכנות , הקרן הקיימת וכד ) . לגבי מי 
שאינו נכנס למסגרת זו יש להבטיח את זכותו להצביע אם ברשותו דרכון בר - תוקף 
( ובכך הראה את זיקתו לארץ ) , ששהייתו הרצופה בחו"ל אינה עולה על מספר 
שנים שייקבע בחוק ( למשל , ארבע או חמש שנים בלי שהות ממשית בארץ ) . 
אכן , לפי כל קריטריון שייקבע יימצאו מי שניתקו עצמם מהמדינה ובכל - זאת 
יצליחו לבחור . ניתן להבטיח שמספרם יהא זעום . בגלל אלה אין לשלול לחלוטין 
את זכותם של הרבים עובדי מדינה ואחרים שלא איבדו זיקתם למדינה , ושחטאם 
היחיד הוא שביום הבחירות הם בחו"ל . 
