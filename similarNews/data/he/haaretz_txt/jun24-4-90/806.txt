מודעה של " רמות משפט " שבישרה אתמול בעיתונים על פתיחת בית ספר פרטי ללימודי 
משפטים בקמפוס אוניברסיטת ת"א , עוררה סערה בקרב אנשי אקדמיה ובקרב סטודנטים 
מן המניין בפקולטה למשפטים , שהכריזו כי יתנגדו בכל האמצעים האפשריים במסגרת 
החוק לפתיחת בית הספר . טענתם היא כי הפקולטה מציעה מקומות לימוד נוספים 
במחיר 000 , 8 ש"ח לשנה , בלי שהרחיבה את הפקולטה הקיימת . " זה יהיה 
מכון לבני עשירים , " אמר אחד מאנשי האקדמיה . חבר המרצים של " רמות משפט " 
יהיה בנוי על טהרת אנשי הסגל של הפקולטה למשפטים באוניברסיטת ת"א , לרבות 
דיקן הפקולטה , פרוף רות בן ישראל . תלמידי " רמות משפט " לא יהיו זכאים 
לתואר אקדמי בסיום לימודיהם , אולם יוכלו להירשם להתמחות בעריכת - דין , 
שבסופה יהיו זכאים לגשת לבחינות לשכת עורכי הדין . במודעה שפירסם אתמול 
" רמות משפט " נאמר כי החברה שומרת לעצמה את הזכות שלא לפתוח בשנת הלימודים 
הקרובה את בית הספר ובמקרה זה יוחזרו דמי ההרשמה לנרשם . נראה כי הדבר נעוץ 
בכך שהמודעה התפרסמה שלא על דעת הנהלת האוניברסיטה , שטרם נתנה את אישורה 
להקמת בית הספר . יו"ר הוועדה לתכנון ותקצוב שבמועצה להשכלה גבוהה ( ות"ת ) 
, פרוף יעקב זיו , אמר כי יש טעם לפגם בכך שהפקולטה אינה עושה מאמץ להגדיל 
את מספר המקומות לתלמידים ובה בעת מקימה בית ספר למשפטים . נשיא האוניברסיטה 
פרוף משה מני , אמר בתגובה כי הנהלת האוניברסיטה היתה שמחה להרחיב את הפקולטה , 
אך כסף לכך לא הגיע , לא באמצעות ההקצבות הממשלתיות ולא באמצעות שכר הלימוד . 
החוק שנחקק באחרונה בכנסת , שנבע לדבריו ממשב רוח פופוליסטי , הוא שאיפשר 
לאוניברסיטה להחליט על פתיחת המכון שנועדה לאוקטובר 1991 . לא האוניברסיטה , 
הדגיש , נתנה רשות או הכרה להקמתו , אלא הוועד המנהל שיתכנס ב12 ביולי 
עשוי לתת את הסכמתו להתארגנות , ולכך שבית הספר יקבל הכרה מלשכת עורכי הדין . 
כ004 איש הגיעו אתמול למשרדי המכללה למנהל , שפתחה אתמול את ההרשמה לביה"ס 
למשפטים . שכר הלימוד יהיה 004 , 6 ש בשנה . פתיחת ביה"ס למשפטים במכללה 
התאפשרה לאחר שלשכת עוה"ד הסירה בשבוע שעבר את התנגדותה להקמתו . 
