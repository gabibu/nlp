נגיד בנק ישראל , מיכאל ברונו , מינה צוות בבנק ישראל , שנועד למצוא פתרונות 
לבעיית המחסור במקורות מימון במערכת הבנקאית , לצורך קליטת העלייה . על - 
פי ההערכות בבנק ישראל , תחוייב המערכת הבנקאית להשיג בשנים הקרובות , 
למימון קליטת העלייה , 01 מיליארד דולר , ועוד 3 מיליארד דולר בערבויות . 
הצוות יתבקש לבדוק מה הם האפיקים האופטימליים שבהם הבנקים יכולים לגייס מקורות 
נוספים , בלי לחולל זעזועים מקרו - כלכליים . בפני הצוות יעמדו חלופות 
להגדלת מקורות המימון של הבנקים , שלא באמצעות שוק ההון , או ממקורות בחו"ל . 
שניים מאלה הם הפחתה נוספת בשיעורי הנזילות על פקדונות בנקאיים , ושחרור 
כספים מפקדונות תושבי חוץ . מבדיקה שנערכה בפיקוח על הבנקים עולה , כי המערכת 
הבנקאית אינה מוגבלת מבחינת הוראות הפיקוח למימון קליטת העלייה . הבדיקה 
נעשתה בהנחה , שבכל אחת משלוש השנים הקרובות , יגיעו ארצה 001 אלף עולים . 
אין כיום מגבלה למתן אשראי נוסף מבחינת הוראות לווה בודד , ומבחינת האיסור 
לתת לששת הלווים הגדולים בבנק יותר מ%001 מהונו העצמי . כמו כן , מגבלת 
הלימות ההון ( המחייבת שיחס ההון העצמי לנכסי סיכון יעמוד לפחות על % 8 ) 
, אינה רלוונטית בכל הבנקים . על מנת למנוע אפשרות שבתחרות על העולים ינהגו 
הבנקים שלא על - פי שיקולים עסקיים , הוחלט בפיקוח על הקמת צוות פנימי , 
שיעקוב מקרוב אחר הפעילות הבנקאית בנושא מימון ענף הבנייה , ויוודא שהמימון 
נעשה אך ורק על - פי שיקולים עסקיים , ושהבנקים לא מצפים ש"בעת פקודה , 
יהיה מי שיחלצם מהצרות " . ד"ר אמנון גולדשמידט , המפקח על הבנקים , מסר 
ל"הארץ " , כי הוא דוחה את הלחצים של משרדי הממשלה השונים , להפחית את מספר 
הערבים , כצעד להקלת בעיית המימון . לדבריו , הבנקים חייבים לנהוג בנושא 
העלייה אך ורק על - פי שיקולים עסקיים , אך מכיוון שהנושא לאומי , יש למצוא 
לו פתרונות ברמה הלאומית . לדבריו , איש אינו מעלה על הדעת שהבנקים יפנו 
מדירותיהם רבבות עולים שלא ישלמו במועד את המשכנתא . 
