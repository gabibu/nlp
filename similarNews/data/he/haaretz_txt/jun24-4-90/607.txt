לונדון , ( מיוחד ל"הארץ " ) . ראשי תריסר מדינות הקהילה האירופית , 
שהתכנסו אתמול בדבלין , פרסמו הצהרה בת 11 סעיפים , הקוראת לישראל להגן 
על זכויות האדם בשטחים , להימנע בכל מחיר מהתנחלויות בשטחים וללכת ללא דיחוי 
לוועידה בין - לאומית בשיתוף אש"ף . הנשיאים וראשי הממשלה קידמו אמנם בברכה 
את מברקו של יצחק שמיר אליהם , בו הוא התחייב להמשיך במאמצי השלום , אולם 
הם הביעו תקווה , כי מלים אלה תהיינה מלוות במעשים והדגישו כי על ישראל 
להתחיל בדו - שיח עם העם הפלשתיני , בהקדם האפשרי . קפידבינמדינות השוק 
הכריזו עם סיום פסגתן בבירה האנגלית כי אסור להתיר את פעילותם של גורמים 
המעוניינים לפתור את הסכסוך באזור בדרכים אלימות . בכך יש התייחסות לניסיון 
הפיגוע בחופי הארץ בחג השבועות , מבלי להזכיר את זהות האחראים לכך . ברמז 
לסאדם חוסיין , הזהירו 21 המנהיגים , כי האיומים בשימוש בנשק לחיסול המוני 
רק מגבירים את המתח במרחב ודחקו בכל הצדדים לשמור על איפוק וריסון מירביים . 
בלשון גינוי חריפה השתמשה הקהילה גם כלפי ההתנחוליות בשטחים שהוגדרו על ידה 
כ"מכשול לשלום " . המנהיגים כרכו בעניין זה את הגדה המערבית עם ירושלים המזרחית , 
תוך ציון העובדה שההתנחלויות אינן חוקיות מבחינת החוק הבין - לאומי . קפידבינחברות 
השוק גם טענו כי ישראל אינה עושה די כדי להגן על זכויות האדם בשטחים כמתחייב 
מאמנת זנווה עליה היא חתומה . הם הביעו מחוייבות לנקוט בכל האמצעים הדרושים , 
כדי להכריח את ישראל לנהוג כיאות , והצביעו על כך ש"בכמה תחומים חשובים 
נכשלה ישראל במשימתה " . מנהיגי היבשת ציינו בסיפוק את היקפו של הייצור החקלאי 
הנוכחי של תושבי השטחים וסיימו את הרכזתם הארוכה בהחלטה להחיש את תוכנית 
הפיתוח של הקהילה בשטחים . לשם מילוי כל אותם סעיפים הם ישגרו גם שליח מיוחד 
לשטחים בהקדם האפשרי . המנהיגים נמנעו מלהמליץ המלצה כלשהי לארה"ב בדבר חידוש 
המגעים עם אש"ף , אשר נותקו אחרי נסיון הפיגוע בחופי ישראל . בהודעה המסכמת 
גם הביעה ועידת הפיסגה סלידה נוכח ריבוי מעשי האנטישמיות והגזענות , ובייחוד 
חילול קברים . דובר משרד החוץ בירושלים דחה את הביקורת הנוקבת של מנהיגי 
21 מדינות הקהיליה האירופית נגד התנהגות ישראל בשטחים ואת רעיונות הקהיליה 
לקידום תהליך השלום : ועידה בין - לאומית בהשתתפות אש"ף . הדובר ציין כי 
ישראל תמשיך לשתף פעולה עם נציגות הקהיליה בארץ ועם מי שיתמנה לעסוק מטעמה 
בשיפור תנאי החיים של הפלשתינים בשטחים . ישראל קידמה בברכה כל הגדלה של 
הסיוע האירופי למטרה זו . בתגובתו להחלטת פיסגת דבלין קובע דובר משרד החוץ 
כי הביקורת בנושא זכויות האדם בשטחים היא בלתי מאוזנת ומוסיף " איננו רואים 
שהקהיליה קוראת בגלוי לפלשתינים להימנע מאלימות ברוטאלית ולתרום את תרומתם 
להשגת פיתרון . ישראל שוללת בתכלית את ההנחה שהיא פוגעת באמנת זנווה והיא 
תוסיף למלא את אחריותה לאבטחת השקט והביטחון תוך שמירה על חיי אדם יהודים 
וערבים כאחד . הדובר מציין , כי עמדותיה של הקהיליה בזכות ועידה בין - 
לאומית בשיתוף אש"ף , כמו עמדותיה של ישראל בנושא זה ידועות ואין צורך לחזור 
על כך . הוא קורא למשא ומתן ישיר ומצהיר , כי ישראל מחוייבת להמשיך את 
תהליך השלום ומציין כי בתקופה שבה משתנה העולם ובאירופה נופלות חומות של 
עויינות , ראוי לצפות שהקהיליה תעלה תרומתה לנפילת חומות האיבה בין מדינות 
ערב לישראל . ישראל שותפה לדאגת הקהיליה ביחס לאיום העיראקי ומקווה שדאגה 
זו תתורגם במניעת סיוע להמשך ייצור נשק השמדה המוני באיזור . 
