המשטרה המליצה להעמיד לדין , באשמת גרימת נזק , נהג משאית מנוף גדולה שהניף 
באוויר במנופו מכונית פרטית , והעבירה למקום חניה אחר , ללא רשות הבעלים 
ותוך גרימת נזק . המכונית שהונפה אל על , חנתה במקום חניה מותר , אך לדעת 
נהג המשאית הפריעה לו בנסיעה . הנפת המכונית אירעה לפני כששה שבועות בהוד 
השרון , ליד בית החולים לחולי נפש שלוותה . בימים אלה הסתיימה חקירת המשטרה , 
לאחר איתורו של נהג משאית המנוף , העובד בשירות חברת הובלה גדולה , והומלץ 
על העמדתו לדין . ש . ב . ( השם שמור במערכת ) , עובדת בית החולים שלוותה , 
החנתה את מכוניתה הישנה , מסוג " שברולט שבט " בצמוד למדרכה , סמוך 
למקום עבודתה . " כשיצאתי בצהרים לחזור הביתה , הופתעתי " , סיפרה " ראיתי 
את המכונית חונה במקום אחר , באלכסון על המדרכה . שתי הדלתות האחוריות 
שלה היו מחוצות ומכופפות פנימה באותו מקום . לא הבנתי איך המכונית שלי שינתה 
מקום חניה " . הנהגת שאלה אנשים שהיו במקום , והם סיפרו לה כי בשעות הבוקר 
הגיעה למקום חנייתה משאית סמיטריילר גדולה , שהובילה בלוקים . " נהג המשאית , 
שהגיע למקום בטעות וביקש לחזור על עקבותיו , החליט לפנות מהשטח את מכוניתי , 
שלדעתו הפריעה לו בתמרון . הוא הפעיל את המנוף , לפת את המכונית משני 
צדדיה והעביר אותה למקום אחר , לעיני אנשים שהיו בסביבה " , אמרה ש . ב . 
. עוברי האורח סיפרו לה , לדבריה , " שזה נראה כמו קטע מהסרטים " . הנזק 
שנגרם למכונית השברולט הוערך ב005 , 2 שקלים . ש . ב . ערכה חקירה משלה . 
לאחר כשבועיים גילתה כי המשאית הגדולה שייכת לחברת הובלה מלוד , שהובילה 
בלוקים למרכזיה של בזק המוקמת באזור . היא איתרה את הנהג , והגישה תלונה 
נגדו במשטרת כפר סבא , שפתחה בחקירה . 
