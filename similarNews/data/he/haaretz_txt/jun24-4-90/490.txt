מונרוביה ( ע"ר וע"ץ ) . כוחות המורדים בליבריה השתלטו ביום ראשון על 
קאמפוס אוניברסיטת פנדל , ויחידותיהם הקדמיות ביותר מצויות כעת במרחק של 
כ02 ק"ם בלבד מהבירה מונרוביה . כך מסרו עדי ראייה , שנמלטו מאזורי הקרבות . 
המורדים תקפו את הקאמפוס ביום ראשון , והדפו משם את חיילי הממשלה , לאחר 
חצי שעה של קרבות . המרצים באוניברסיטה , שעד כה נשארו על משמרתם , נמלטו 
במהלך הקרבות אל היער הסמוך . אנשי הצבא , השולטים עדיין בחלק מהאזור , 
מנעו ניסיונות לפנות את המרצים . המורדים הודיעו כי לא ישתתפו בשיחות השלום 
שאמורות היו להתחדש אתמול בסיירה - ליאון , והם יכבשו בכוח את מונרוביה . 
" אין בכוונתנו לבזבז כספים וזמן בהרפתקאות סרק " , אמר דובר המורדים בראיון 
לבי - בי - סי . " אנו עומדים לכבוש את מונרוביה " . הוא אמר כי משלחתו , 
המייצגת את " החזית הפטריוטית הלאומית של ליבריה " , תישקול את חידוש המו"ם 
רק אם יסכים דו לעזוב מיד את ליבריה . המורדים , בהנהגתו של צארלס טיילור , 
החלו בהתקפתם לפני כחצי שנה בצפון - מזרח המדינה והמרד התפשט במהירות לכיוון 
הבירה . 
