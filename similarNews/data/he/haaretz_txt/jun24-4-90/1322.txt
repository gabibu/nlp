צו המניעה הזמני שהוציאה רשות השידור נגד חברות הכבלים על שידור משחקי המונדיאל , 
בוטל אתמול על ידי נשיא בית המשפט המחוזי בתל אביב , השופט אליהו וינוגרד . 
צו זה אסר על חברות הכבלים להעביר את משחקי המונדיאל המשודרים באמצעות לוויין 
ממדינות שונות . בדיון הודיעו נציגי הכבלים כי הם מתחייבים לא להקליט את 
שידורי המונדיאל מכל מקור שהוא , אלא להעבירם בשידור ישיר בלבד . על בסיס 
ההסכמה שאליה הגיעו הצדדים הסיר השופט וינוגרד את צווי המניעה הזמניים . 
את חברות הכבלים ייצגו במשפט עו"ד אמנון גולדנברג ועו"ד ראובן בכר . עו"ד 
גולדנברג טען בפני השופט שניסיון רשות השידור למנוע את העברת שידורי המונדיאל 
מחו"ל פוגע בעיקר בעולים החדשים המנויים על הטלוויזיה בכבלים וצופים במשחקים 
בליווי קריינות בשפתם . הדיון העקרוני , האם יש בשידור מלוויינים משום הפרה 
של זכויות , נדחה לחודש ספטמבר . 
