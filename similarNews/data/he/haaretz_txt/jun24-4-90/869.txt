ועדת הכספים הביעה אתמול תמיכה בהצעתו של שר האוצר יצחק מודעי , לבדוק האם 
ניתן להעביר 07 מיליון ש"ח לרשויות המקומיות , מרזרבה בשיעור של 057 מיליון 
ש"ח , שנצברה במשרד הפנים . מודעי , ציין כי הוא מוכן להעניק סיוע של 07 
מיליון ש"ח לכיסוי גירעונותיהן של הרשויות שנקלעו למצוקה . עם זאת הוא הביע 
התנגדות כי הדבר ייעשה באמצעות העברה תקציבית ממשרד האוצר . הוא ציין כי 
ניתן לבצע את ההעברה מתקציב המיועד לכך במשרד הפנים . מודעי הבהיר לוועדה 
כי בידי משרד הפנים תקציב של 057 מיליון ש"ח , המשמש כמענקים לרשויות . 
משרד הפנים אחראי לבדו על חלוקת סכום זה , ואין עוד משרד ממשלתי שיש בידו 
סכום כה גדול לחלוקה על ידי שר אחד . הצעתו זו של שר האוצר זכתה לתמיכת מרבית 
חברי ועדת הכספים . השר מודעי סירב להופיע בפני הוועדה ביחד עם השר דרעי , 
שגם הוא הוזמן לוועדה . חרף מחאות חברי הוועדה , התקבלה דרישתו של מודעי , 
ושני השרים הופיעו בנפרד בפני הוועדה , כאשר בעוד האחד נמצא בוועדה , 
המתין השר השני מחוץ לאולם הישיבות , לתורו להופיע בפני הוועדה . בישיבת 
הוועדה הסתמן בתחילה רוב בעד הצעת החלטה המצדדת בעמדתו של שר האוצר , אולם 
בהתערבותו של יו"ר מרכז השלטון המקומי , מקסים לוי , התכנסה סיעת הליכוד 
בוועדה , ולאחר שמיעת הסבריו של לוי על מצוקת הרשויות , התכנסה שוב הוועדה 
וקיבלה החלטה לפיה יש לסייע ל06 הרשויות הנתונות בגירעון , אולם הוועדה 
נמנעה בהחלטתה לקבוע מהיכן ילקחו 07 מיליון הש"ח . שר הפנים אמר כי שר האוצר 
מעוות את העובדות בהציגו את המענק הכללי שהוקצב למשרד הפנים , דהיינו 057 
מיליון השקל , כ"רזרווה כספית " של משרד הפנים . הוא חזר והטעים כי מדובר 
בתקציב השנתי של משרד הפנים , שנועד לאיזון תקציבי של למעלה מ002 רשויות 
מקומיות . הוא הזהיר כי באם משרד האוצר לא יעמיד את הסכום הדרוש , כפי 
שהתחייבו שרי האוצר הקודמים , צפויה התמוטטות השירותים , בעיקר בעיירות 
פיתוח וביישובי עולים . מודעי ציין בפני הוועדה כי בשנים 6898 עלה תקציב 
השירותים הציבוריים והקהילתיים ב%21 , וכוח האדם ברשויות המקומיות עלה ב%8 , 
בעוד כוח האדם בשירות הממשלתי צומצם . הוא אמר כי ההוצאה לשירותי רווחה 
על ידי הרשויות , עלתה ב%56 . בישיבת הממשלה ביום ראשון יביא שר הפנים את 
המחלוקת עם שר האוצר להכרעת מליאת הממשלה . ראש הממשלה , יצחק שמיר , 
הודיע לשר הפנים כי ינסה ליישב את הסכסוך לפני כינוס ישיבת הממשלה . 
