המבורג ( ע"ר ) . תושבי מזרח - אירופה , ובמיוחד מזרח גרמניה , נחשפים 
עתה לאיום של התפשטות האיידס לאחר שמדינות אלה נפתחו למערב כך הזהיר ראש 
ארגון הבריאות העולמי . " אנו חוששים כי האיידס יתחיל להתפשט במדינות מזרח 
אירופה בעקבות המספר ההולך וגדל של תיירים מן המערב " , אמר ראש הארגון , 
הירושי נאקאגימה . " הסכנה המידית ביותר צפויה למזרח גרמניה " . נאקאגימה 
אמר כי תושבי מזרח - אירופה יודעים מעט מאד על האיידס . הוא קרא לתושבים 
לנקוט אמצעי זהירות מירביים במגעים עם תיירים מן המערב . לדבריו , מתפשט 
עתה האיידס בקצב מהיר יותר בכל העולם , בייחוד בקרב השכבות העניות . 
