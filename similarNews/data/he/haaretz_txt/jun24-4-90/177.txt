אוטאווה ( ע"ץ ) . לאחר חודשים ארוכים של דיונים חוקתיים קדחתניים , 
נאלצה ממשלת קנדה להודות כי בלתי אפשרי עוד לאשר את הסכם אגם מיש , המעניק 
מעמד מיוחד למחוז קוויבק . " זה יום עצוב לקנדה " , הצהיר שלשום ראש הממשלה 
הקנאדי בריאן מאלרוני . למרות מאמצי ראש הממשלה , הוא לא הצליח לשכנע את 
כל החברות בפדרציה של קנדה לאשר את הסכם אגם מיש , המעניק לקוויבק מעמד 
מיוחד . שני מחוזות , מאניטובה וניו פאונדלנד , סירבו לאשר את התיקון 
המוצע לחוקה . מאניטובה השהתה את תהליך האישור , בעוד שניו - פאונדלנד 
סירבה להעמידו להצבעה . ניסיון אחרון של הממשלה לדחות את המועד האחרון לאישור 
התיקון , נכשל עקב התנגדותה של ניו - פאונדלנד . בקנדה חוששים כעת כי כישלון 
זה יביא להחשת תהליך פרידתה של קוויבק מקנדה . 
