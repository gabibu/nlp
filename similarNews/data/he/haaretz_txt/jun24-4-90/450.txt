שר הבינוי והשיכון אריאל שרון מבקש להתקין תקנות לשעת חירום לצורך זירוז 
הבנייה לעולים . שרון יניח הצעה ברוח זו בפני קבינט השרים לעלייה , בראשותו . 
הקבינט יתכנס היום לישיבתו הראשונה מאז שמונה . בקבינט לעלייה חברים השרים 
סגן רה"ם משה נסים , שר האוצר יצחק מודעי , שר הקליטה יצחק פרץ , שר הפנים 
אריה דרעי וסגנית שר המדע ח"ך גאולה כהן . שרון מבקש את אישור הקבינט להתקין 
תקנות שעת חירום שיאפשרו את זירוז הבנייה . כמו כן מבקש שרון לייבא 000 , 
3 יחידות דיור מחו"ל ובמקביל לתכנן 04 אלף יחידות דיור לעולים . שרון דורש 
עוד שיבוא או ייצור מקומי של בתים , יהיו פטורים מכל מס , אגרה , היטל , 
מע"ם , או תשלום אחר . הצעות החלטה נוספות שיובאו לאישור : העסקת פועלים 
זרים , הפקעת קרקעות פרטיות באתרי הבנייה בסמכות שר האוצר וחוק רישום קבלנים 
לא יחול על בנייה לעולים . במשרד הבינוי והשיכון מבקשים להגדיל השנה את הבנייה 
ל58 אלף יחידות דיור , כאשר 52 אלף מתוכן ייבנו על ידי הסקטור הפרטי ומספר 
דומה של יחידות דיור ייובאו מחו"ל . שרון גם הנחה בימים האחרונים את חברת 
עמידר להתחיל בשיפוצן של 000 , 4 דירות שברשותה ולהוציאן למכירה . מבדיקה 
שנערכה על ידי אגף מס ההכנסה ומס רכוש עולה כי עשרות אלפי דונמים של קרקעות 
עירוניות , המסווגות כקרקעות חקלאיות , מהוות רזרווה לבניית דירות למגורים . 
ע " ף אותם נתונים , יש ברחבי הארץ עשרות אלפי דונמים קרקעות רזרוויות , 
אשר עקב ההתפתחות האורבנית משך שנים רבות , הפכו להיות רזרווה קרקעית 
לבנייה ביישובים עירוניים . הסימן המובהק לקרקע בעלת פוטנציאל לפיתוח ולבנייה 
הוא ערכה הגבוה בשוק החופשי , למרות שעדיין היא מסווגת כקרקע חקלאית . ( 
עש"ת ) . יו"ר מטה התעסוקה בהסתדרות עליזה תמיר , פנתה אתמול אל שר הבינוי 
והשיכון אריאל שרון וביקשה ממנו לזמן דיון בהשתתפות נציגי רסקו , מועצת 
שדרות וההסתדרות כדי לאפשר את הפעלתו מחדש של מפעל מבט לייצור בתים מתועשים 
ובכך למנוע יבוא . תמיר ציינה במכתבה אל השר כי בימים אלה מתנהל מו"ם למכירת 
רסקו ומבט לקבלן יונה מרדכי . לדבריה ניתן להפעיל מחדש את מבט תוך גיוס 
העובדים שפוטרו . עליזה תמיר הזכירה כי בעבר פנתה פעמים אחדות אל שר הבינוי 
והשיכון והסבה את תשומת לבו לעובדה ששלושה מפעלים לבתים מתועשים בארץ מושבתים . 
הכוונה למבט בשדרות , יובל - גד באשקלון ומודול - בטון בכרמיאל . 
