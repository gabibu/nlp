( ע ) . ערעורו של גון איוואן דמיאניוק על הרשעתו כ"איוואן האיום " ועל 
גזר - דין המוות שהוטל עליו , הסתיים אתמול , לאחר 63 ימי דיונים . " אני 
מבקש לנקות את המערער מכל אשמה , ולחילופין לנקותו מחוסר ראיות ומחמת הספק " , 
סיכם הסנגור , עו"ד יורם שפטל , את טיעוניו . הוא ביקש מבית המשפט לדחות 
את מתן גזר הדין לחצי שנה , כדי לאפשר לו הגשת ראיות נוספות . בישיבת הסיכום 
טען שפטל , כי אין ראיות של ממש , מהן ניתן לקבוע שדמיאניוק הוא " איוואן 
האיום " , מפעיל תאי הגזים מטרבלינקה . לדבריו , " איוואן האיום " הוא 
איוואן מרצנקו , ומרשו רק דומה לו במקצת , דבר שגרם לבלבול בזיהויו על - 
ידי הניצולים , בהסתמך על תמונה שאיננה תמונתו של דמיאניוק . הוא חזר על 
טענתו העיקרית , כי תעודת טראווניקי מזויפת . שפטל שב והציג את הראיות , 
שהגיעו לידיו מתוכנית הטלוויזיה האמריקאית " 06 דקות " , בה רואיינה אשה 
פולניה מהכפר הסמוך למחנה ההשמדה טרבלינקה . האשה , מריה דודק , סיפרה 
למראייניה כי אדם בשם איוואן מרצנקו , שזוהה על - ידי ידיד בעלה כ"איוואן 
האיום " , נהג לקיים אתה יחסי מין בתקופה הנידונה . שפטל שב וטען גם , כי 
טענת האליבי של המערער לא הופרכה . לטענתו , דמיאניוק הוחזק במחנה השבויים 
חלם בפולין ומעולם לא היה בטרבלינקה , סוביבור , או טראווניקי . " המערער 
שכח להזכיר בעדותו כי שהה בחלם , אך אין זה מוכיח שהאליבי שלו הופרך " , 
אמר שפטל . על - כך שאל השופט מנחם אלון כיצד ייתכן ששכח את חלם , בה 
שהה 81 חודש ועבד עבודות פרך , בשעה שזכר את מחנה רובנו , למרות ששהה שם 
רק מספר שבועות . בהתייחסו לגזר - דין המוות , אמר שפטל , כי יש לאמץ את 
הנוהג האמריקאי לפיו אם קיים ספק ספק כלשהו אין להטיל עונש מוות על המערער . 
שפטל ביקש מבית המשפט לדחות את הכרעת הדין בחצי שנה , עד האחד בינואר 19 , 
שכן הוא מבקש להביא לידיעת השופטים ראיות נוספות . השופטים הבטיחו לענות 
על הבקשה בשבוע הבא . גזר הדין בערעור אמור להינתן אם לא ייענו השופטים 
לבקשת שפטל בעוד כשלושה חודשים . 
