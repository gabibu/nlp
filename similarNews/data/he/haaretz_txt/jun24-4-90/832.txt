יום שהכרתי לראשונה את יואל אדלר , לפני כעשר שנים ואולי יותר , אני משתדל 
לעבור למדרכה שמנגד כשהוא מופיע מולי : אדלר הוא טרדן בלתי - נלאה . רק 
ערבים הוא מתעב יותר מעיתונאים שמאלנים , אך לעולם הוא מוכן לתפוס כל אחד 
מהם בכפתור חולצתו ולהמציא למענם עוד ועוד גימיקים שאחת תכליתם להכניס את 
שמו לעיתון . על כן התפלאתי לשמוע שהוא אמור להיות הסיקריקים : אני שואל 
את עצמי איך התאפק כל הזמן הזה ולא גילה לאיש שזה הוא : אולי זה לא הוא . 
בשלב זה , צריך לומר , כרגיל : האיש רק בבחינת חשוד . כל הידוע , וכל 
המותר לפרסום , לפי - שעה , בא מהמשטרה והשב"ך . למרבה הצער , זה לא 
המקור המהימן ביותר . השלטונות הפעילו את החוק כדי להעלים לא רק את עצם מעצרו 
של האיש , אלא גם את פרטי החקירה : נראה שהסיפור לא סגור . האפשרות החוקית 
להעלים אדם בבית - מעצר בלי שהציבור יידע על כך , הוכחה כבר בעבר כבעייתית 
מאוד ; בימים הראשונים לא הורשה אדלר לראות עורך - דין ; גם זה חוקי וגם 
זה בעייתי מאוד . המעשים המיוחסים לו נחשבים לעבירות ביטחוניות . מדוע , 
בעצם : הרי לא כל פשע הנעשה על רקע פוליטי הוא גם " ביטחוני " . יותר מכל 
תמוה בעיני מדוע נזקקו החוקרים לשנה וחצי כדי להגיע אליו : אדלר היה ראוי 
להיות החשוד הראשון . לכל המאוחר , בעת ההצתה השנייה היה צריך לעצור אותו , 
אם זה הוא . אך " הסיקריקים " הוסיפו לשרוף דלתות , אדלר עשה בינתיים 
כמיטב יכולתו להתבלט בעירו ומעת לעת אף התגרה במשטרה . כן , אולי עשה זאת 
כדי להטעות את החוקרים ; ואולי לא . וכך לא נותר אלא להשתאות שוב לפשר 
כוחה המאגי של העיר ירושלים למשוך אליה ולהוציא מתוכה בכל עת קהל כה גדול 
של אדלרים מכל מין וכל גיל וכל דת . הטירוף הירושלמי הוא תופעה אינטלקטואלית 
מיוחדת במינה . בספרו החדש , שיצא לפי - שעה רק באנגלית , מתאר עמוס אילון 
את הביוגרפיה של העיר הזאת כרצף של פסיכוזות פוליטיות ודתיות , רובן עקובות 
מדם כל - כולן יצרים . בתל - אביב היה אפשר לומר על יואל אדלר שהוא המצאה 
של מקומון ; ירושלים שקקה אדלרים כמעט מיום שהופיעה על המפה . אכיש מלך 
גת קבל על תופעה זו עוד בימי התנ"ך . " הנה תראו איש משתגע , למה תביאו 
אותו אלי " , נזף המלך בעבדיו כשהביאו לפניו את דוד , ושאל : " חסר משוגעים 
אני כי הבאתם את זה להשתגע עלי ? " גם הסיקריקים המקוריים , בימי בית 
שני , אנשים ירושלמים כל - כך , היו על - פי דרכם מעין אדלרים . אני נוטה 
לחשוב עליו , אולי ברומנטיות מופלגת , במושגים של שנות החמישים . מלכיאל 
גרינוואלד , הישיש ההוא שהצית את פרשת קסטנר , היה איש כזה ; הד"ר ישראל 
שייב ( אלדד ) היה ובמידה רבה עודנו איש כזה , כמוהו כישעיהו לייבוביץ . 
כמה מאנשי " איחוד " ו"ברית שלום " שייכים אל הסיפור הזה המתכרבל אל 
מרכז ירושלים באינטנסיוויות גדולה ובאינטימיות רבה וגיבוריו הם פילוסופים 
ונביאים ומשוררים , מתקני - עולם ומשוגעים : כולם מכירים אלה את אלה , 
יושבים באותם בתי - קפה , הוגים תורות ומייסדים תנועות ביורה רותחת של 
הזיה וקנאות , גאונות ותמהונות . כי בירושלים מושלות המלים וכוחן גדול : 
" הבריונים " , " הכנענים " , " הקנאים " , " הפנתרים השחורים " כולם 
מאבני ירושלים וכמוהם " גוש אמונים " והמחתרת בשטחים . גם כהנא שייך לזה 
במידה רבה . יואל אדלר הוא סטריאוטיף כהניסטי המגשים את עצמו : איש מכוער 
המנבל את פיו . איכשהו הכל חוזר אל השואה : מוצאו במשפחה ייקית . ירון 
אביטוב , האדלרולוג של השבועון הירושלמי " כל העיר " , תיאר אותו פעם כאליקים 
העצני לעניים . אדלר אמר שהוא גא להיות במחנה אחד עם העצני . העצני כמשה 
לוינגר , שניהם ייקים , אכן נושאים בתוכם אותה אדלריות ירושלמית כל - כך . 
העצני התחיל את חייו הציבוריים בקבוצה שנקראה אז " שורת המתנדבים " , גילוי 
ירושלמי מובהק : הם חיפשו את השחיתות במנגנון הממשלה . היועץ המשפטי לממשלה , 
חיים כהן , נעזר בהם . גם כהן עלה מתוך הפנאטיות הייקית הירושלמית ההיא . 
בשנות החמישים נוצרו מסגרות רבות שהיו יכולות לקלוט בתוכן את אדלר : כל 
מיני התארגנויות שאיסר הראל נוטה לתארן עד היום כ"מחתרות מסוכנות " ובמבט 
לאחור הן נראות רק כקוריוז של זמנן . אדלר התחיל , כרבים מסוגו בדואר . 
החל בשנות השבעים הוא מחבר מכתבים ארוכים , פרטניים עד יגיעה ותובעניים 
בסגנונם , ושולח אותם לראש העיר ולשרי הממשלה ולחברי - כנסת וליועץ המשפטי 
לממשלה ולמבקר - המדינה ; הוא היה לקוח קבוע בבג"ץ ותמיד - תמיד להוט לשתף 
את העיתונות בכל מעשיו . חמדת הפרסום בעיתונים היתה מאז ומתמיד מוטיב מרכזי 
בסיפורם של אדלרי העיר . אדלר , בן 64 , נשוי ואב לשלוש , נולד בפתח - 
תקוה ועקר לירושלים אחרי מלחמת ששת הימים . הוא עבד ב"אגד " , אחר - כך 
עסק בכל מיני דברים : " כל העיר " כתב שיש לו הכנסות מרכוש משפחתי . 
במלחמת יום - הכיפורים לקה בהלם - קרב ומאז הוא נכה צה"ל . בתחילה התעניין 
בעיקר בשכונתו , גבעת מרדכי . היה איזה עניין סביב גן ציבורי שהוא דרש 
להקים , או אולי רק רצה אותו במקום אחר משתוכנן , והיתה בעיה בפינוי האשפה 
דברים כאלה , לא בלתי - סבירים . אחר - כך רקח במוחו כל מיני תוכניות 
בתחום האנרגיה והפיתוח : אילו שמעו לו , עמק החולה היה חוזר להיות אגם . 
מעורבותו בפוליטיקה העמיקה ככל שהמצב הפוליטי נעשה מטורף יותר . אכן , 
היה משהו מטורף בהחלטה להרוס את העיר ימית : אדלר דרש ממפלגתו , " חרות " , 
להעניש את האחראים : אילו שמעו לו היו מסלקים את בגין מהמפלגה . אחר - 
כך היה בין מייסדי " התחיה " : היו שם גם יובל נאמן ורפאל איתן . גאולה 
כהן הצטיירה ביניהם כהתגלמות השפיות . אדלר דרש את המועמדות לראשות העיר 
ירושלים ומקום טוב ברשימה לכנסת : גם זה לא בלתי - סביר במפלגתו : העצני 
נכנס . גם " נאמני הר הבית " אדלרים אחד - אחד , קיבלו אותו בזרועות 
פתוחות . באחרונה ראו אותו מפיץ בעיר חוברות של " מולדת " . השבוע כולם 
הסתייגו ממנו : " התחיה " ו"נאמני הר הבית " ו"מולדת " ויצאו מגדרם 
להזכיר שהם ניסו להיפטר ממנו מזמן . זה נכון : הוא עשה להם הרבה צרות . 
וכולם העמידו פנים שהם לא אדלרים כלל : גאולה כהן , שהציעה לגרש כפרים 
שלמים ( רק לתקופת הקציר ) וגם דוברי " מולדת " המציעים לגרש אותם לתמיד . 
ל"מולדת " יש עיתון . לא מזמן הופיע שם מאמר מאת חן רזניק . ליד שמו הדפיס 
העיתון את המלה " ירושלים " , וזה אכן מסביר אולי את השורות האלו , שעניינן 
הצעה להוציא את שלום - עכשיו אל מחוץ לחוק : " אין ספק כי מהלכים חכמים 
ופשוטים אלה ימנעו בעתיד כל אפשרות להתקבצות הרעל הנגיפי והארס הבקטריאלי 
במקום אחד ולא תיווצר עוד מורסה מוגלתית חמורה שעלולה להדליק את כל הגוף " . 
איפה האדלר שינסח זאת טוב יותר . מפזרכותש שנים נהגו עסקני הסוכנות היהודית 
לקחת לידיהם את העיתון " גרוסלם פוסט " ברעדה : הבוסים שלהם יושבים בארצות - 
הברית וצארלס הופמן , כתב העיתון לענייני הסוכנות , לא הסתיר מפניהם דבר . 
כשקיבל עליו את תחום הסיקור הזה , מצא מנגנון שהדולצינים למיניהם עוד נהגו 
לתארו אז כ"מוסדות לאומיים " ובו כ000 , 4 עובדים , רובם פקידים שהוציאו 
כל שנה כ005 מיליון דולר בלי שמישהו ישאל אותם לאן הולך הכסף . הופמן שאל 
כל הזמן . חלק מהכתבות שלו עוררו מהומה לא - קטנה בשלולית הציונית . בשנים 
האחרונות פיטרה הסוכנות כאלפיים מעובדיה והשמים לא נפלו ; הופמן פיטר את 
עצמו מה"פוסט " וכתב ספר . שמעתי שבאי העצרת השנתית של הסוכנות , שהתכנסה 
השבוע בירושלים , העזו לקרוא אותו רק מתחת לשמיכה , לאור פנס - כיס , 
אך הופמן גילה להם , בעצם , רק מה שידעו מן הסתם תמיד , גם אם לא נטו 
להודות בכך : הסוכנות היהודית לא רימתה אותם ; הם רימו את עצמם . מאז הקמת 
המדינה , תרמו יהודי ארצות - הברית לישראל יותר מחמישה מיליארדי דולר . 
קשה להעריך אם זה הרבה או מעט . לדעת הופמן , מה שחשוב הוא שרק אחד מכל 
שני בתי - אב יהודיים בארצות - הברית בכלל נותן משהו : סימן שפוטנציאל התורמים 
עוד לא מוצה . ערכן היחסי של התרומות היהודיות הלך ופחת עם השנים , ככל 
שכלכלת המדינה התחזקה וככל שעלו סכומי הסיוע שנותנת ממשלת ארצות - הברית . 
אך הופמן איתר זיקה ישירה בין נדבנות היהודים לגובה הסיוע : בוואשינגטון 
נוהגים לראות בתרומות היהודים ברומטר למעמדה של ישראל ולהשפעתה : ככל שהיא 
מצליחה להשיג תרומות רבות יותר נוטה גם הממשל האמריקאי לתת לה יותר . הספר 
" מסך העשן " ( באנגלית , בהוצאת אשל , ואשינגטון ) , מתאר כיצד ניצלה 
ישראל את נטייתם של יהודי ארצות - הברית להפוך את פולחן ההתרמה והתרומה לאחד 
המקורות העיקריים שממנו הם שואבים את זהותם כיהודים : זה מסביר בין השאר 
את נטייתם לזהות את מדינת ישראל עם ממשלת ישראל ולהימנע מכל ביקורת על מדיניותה : 
אינך מתווכח עם יסודות זהותך . זה מסביר גם מדוע לא התעניינו מעולם מה 
קורה לכספם : הם הניחו שלא יפיקו קורת - רוח ממה שיגלו , אם יתחילו לשאול . 
מוטב איפוא לא לשאול . למרבה הפרדוקס , בישראל התחזקה הסוכנות במידה שדימויה 
הציבורי הידרדר : כי ככל שיצא שמה כדינוזאור מסואב , מאובק ומושחת פחת 
העניין שגילו המפלגות וגם העיתונים במה שקורה שם בעצם . ככל שהציבור מיעט 
להתעניין וככל שהמפלגות הסתפקו במכסת השליחים והעסקנים המעופפים שלהן יכלה 
הביורוקרטיה הציונית לעשות כמעט ככל העולה על רוחה : כולם רק הפיקו מזה 
תועלת ורווח . גם ראשי הציבור היהודי מרוויחים מזה : בערך מחצית הכסף שהם 
מגייסים בשם ישראל נשארת באמריקה , למימון צורכי הקהילות שם . ההנחה היא 
שלא היו מצליחים לגייס כל - כך הרבה כסף אילולא השתמשו בשמה של ישראל . 
בסך הכל , מגייסים כיום כל שנה כ057 מיליון דולר המתחלקים כמעט שווה בשווה 
בין היהודים לישראל . הופמן , יליד טקסס , 02 שנה בארץ , לפנים מרצה 
לסוציולוגיה באוניברסיטה העברית , מותח ביקורת על נטייתם של ישראלים רבים , 
ורוב העיתונאים בתוכם , לזלזל בממסד היהודי האמריקאי בכלל ובעסקנות ההתרמה 
בפרט ; אך בסופו של דבר , אני חושב שספרו מוכיח כי מדובר , אכן , בתופעה 
מאוסה ונלעגת : הבזבוז גובל בשחיתות , " מסך - העשן " הדו - כיווני מבוסס 
על פיקציות מוסכמות עם פולחן קבוע של דינרס בחליפות - ערב , ונאום שמנוני 
של סגן - השר נתניהו , נניח , שבסופו כולם מוציאים פנקסי צקים ומשלמים 
את מחיר יהדותם , ועוד מאה דולר תמורת הארוחה . ישנה למשל הפיקציה הידועה 
שהסוכנות היהודית אינה מוציאה אף דולר אחד בשטחים , כדי שלא לעבור על חוקי 
ארצות - הברית . מדובר בדולרים שהיא מקבלת מאמריקה . ניתוח התקציב מלמד 
שהסוכנות נותנת כסף לממשלה והממשלה נותנת כסף לסוכנות ורק את הכסף הממשלתי 
הזה מוציאים בשטחים , הא הא . בתקציב שהופמן ניתח לדוגמה נדדו כך לשטחים 
33 מיליון דולר . הופמן מתייחס אליהם ברצינות ורואה סימנים שיכולתה של התרומה 
לספק לתורמים את התחליף לזהותם כיהודים הולכת וממצה את עצמה ; כן פוחתת 
כנראה נכונותם לממן את הדולצינים החדשים , הם הדיניצים . רבים מחפשים אפיקים 
חדשים לסיוע , תוך מעורבות רבה יותר . הופמן מזכיר בהקשר זה את הקרן החדשה 
לישראל , המממנת בין השאר את האגודה לזכויות האזרח ושורה של פרויקטים קהילתיים , 
כגון מעונות לנשים מוכות , תנועות להתקרבות יהודית - ערבית וכדומה . הופמן 
מאמין גם בכוחן של התנועה הקונסרווטיווית והרפורמית לתת משמעות חדשה לקשר 
בין יהודי ארצות - הברית וישראל . לפי - שעה , זה רק מתחיל לקרות . המשתתפים 
בדיונים של עצרת הסוכנות ידעו כמובן שהיא פועלת כיום בעיקר כמשרד נסיעות , 
המסדיר את טיסות היהודים מברית - המועצות ואת הובלת מטענם . יותר ויותר 
מהם דורשים שזה ייעשה ביעילות מסחרית . אך לפחות אחד מהם יצא מניו יורק 
בכוונה להעלות הצעת - החלטה שתאסור על כל מחלקות הסוכנות , לרבות מחלקת 
ההתיישבות , לפעול מעבר לקו הירוק . במטוס , סיפר לי האיש הטוב , הוא 
קרא את ספרו של הופמן והבין מיד מדוע אין לו שום סיכוי לקבל את רשות הדיבור . 
מפזרכותש בירושלים אגודה ושמה נוה שלום . כפעם בפעם באה שליחה מטעמה , 
דופקת על הדלת ומבקשת תרומה . קורא אחד , נדיב לב , נתן לה חמישה שקלים 
ושלח לי את הקבלה . הכל נראה בסדר : שם העמותה ( בעברית ובאנגלית ) ומספרה , 
כתובתה , מספר הטלפון שלה וגם ברכה : " זכות מצוה תגן עליך ועל בני ביתך , 
אמן " . גם מטרת האגודה צוינה בקבלה . בעברית כתוב : " עזרה למשפחות 
ברוכות ילדים במצוקה ולצורכי ציבור " . באנגלית כתוב רק " עזרה למשפחות 
עניות " . הקורא ששלח לי את הקבלה , חייג תחילה את מספר הטלפון המצוין על 
גביה . ענתה הגברת פנחסי . היא רעייתו של הרב אליהו פנחסי . כן , השיבה 
הרבנית , הכסף משמש למטרות טובות . העמותה עוסקת בין השאר בהקמת בית - 
הכנסת החדש בשכונת רמות שבצפון ירושלים . לא משהו הנוגד את החוק , צריך 
לומר : חוק העמותות , כידוע , מרשה להן לעשות כמעט הכל , ועל הקבלה כתוב 
בפירוש : " לצורכי ציבור " . בכל זאת , חשבתי : אגש לבדוק , מה יכול 
להיות : הרי זה מסוג הדברים שלא בודקים אף פעם . נותנים חמישה שקלים ואותו 
יום שוב לא צריכים לסייע לזקנה לעבור את הכביש . רשם העמותות יושב בקומה 
הרביעית של בית - משרדים במרכז ירושלים . מזהים אותו בקלות על - פי האנשים 
המתגודדים בפרוזדור , איש - איש ותיק - קרטון בידו . רובם חרדים : הם 
מעלעלים בתיקים ומעתיקים מתוכם שמות ומספרים . אני מנחש שהם מתעניינים במתחרים . 
השירות לקהל קורקטי : ממלאים טופס ואחרי כמה דקות מקבלים את התיק . יש 
אפשרות לקבל תצלומים . למדתי שאגודת נוה שלום , ירושלים , קמה ב3891 ואלו 
מטרותיה : ארגון בית - הכנסת ; עזרה לזולת ; קופה לגמילות חסדים ; מסיבות 
ראש חודש ; כינוסים ומסיבות לגיל הזהב . בין שלושת היהודים הטובים שייסדו 
את האגודה היה , איזו הפתעה , אחד מכלוף אריה דרעי . כעבור שנתיים , 
נרשם בתיק שדרעי הנ"ל פרש מהאגודה . לפני חודשים אחדים תויק אצל רשם העמותות 
הדו"ח הכספי של האגודה . במשך השנה הקודמת ( תשמ"ט ) , כתוב בדו"ח , 
נכנסו תרומות בסך קצת יותר מ12 אלף שקל ועוד 005 , 2 דולר . את הסכום הגבוה 
ביותר שהוציאה האגודה , היא השקיעה בקניית ניירות - ערך ( קצת יותר מ007 , 
4 שקל ) . שאר סעיפי ההוצאה , בסדר יורד : רבנים ; ניקיון ואחזקה ; 
חזנים ; אדריכל לבית - הכנסת החדש ; כיבודים למאורעות ; משלוח מנות ; 
ספרים ודברי - דפוס ; ביטוח ; עמלות בנק . ב13 באוגוסט של השנה שעברה , 
עמדה יתרתה בבנק על 952 שקל וזה אכן לא הרבה , כסיוע למשפחות ברוכות - 
ילדים במצוקה . הכל בסדר . רק התעניינתי פעם . מפזרכותמא אחת היושבת בניו 
יורק , הביאה לבנה היושב בירושלים מתנה משעשעת מאוד שתשמח גם את כל טהרני 
הלשון העברית . הם נוהגים כידוע להתרעם על מלים אנגליות החודרות אל לשוננו 
ומשחיתות אותה עד לבלי - הכר . המילון החדש של אייזק אלחנן מוזסון יוכיח 
להם שאין יסוד לדאגתם : השפעתה של העברית על האנגלית גדולה יותר . מוזסון , 
מרצה לאנגלית ב"ישיבה יוניוורסיטי " , ניו יורק , בן 93 , איתר לפחות 
000 , 3 מלים אנגליות שמקורן בעברית התנ"כית . אשר על כן , לפחות חלק מהאנגליציזמים 
המציקים כל - כך לטהרני העברית , אינם זרים ללשוננו . להיפך : הם חוזרים 
הביתה . ולא רק מהאנגלית . הנה כתוב בספר שמואל ( כ"ד , י"ד ) " אחרי 
מי אתה רודף , אחרי כלב מת , אחרי פרעוש אחד " . מוזסון רדף אחר הפרעוש 
ההוא על פני תבל כולה ומצא את מקורה העברי של המלה , באותו מובן , באיטלקית , 
אנגלית , גרמנית , הונגרית , הולנדית , טורקית , יוונית , יידיש , 
סוואהילי , ספרדית , ערבית , פולנית , פורטוגלית , פינית , צכית , 
צרפתית , רומנית ורוסית : אותו פרעוש עצמו . זה ספר למדני מאוד , בפורמט 
מילוני . כדי לאתר את מקורה התנכ"י של השפה האנגלית , יש להביא בחשבון 
שאותיות מסוימות נוטות להשתנות בדרך , על - פי כללים מסוימים ולפעמים על - 
פי כללים אחרים . הריש , למשל , הופכת ללמד ויש פא רפויה שנעשית פא דגושה 
או בית , ויש מלים אנגליות שאפשר לזהות את מקורן העברי רק אם קוראים אותן 
מימין לשמאל ועוד להטוטים אחרים וגם אז לא כל מה שאומר המלומד האמריקאי 
ברצינות גמורה , כנראה , מתרומם מעל לדילוג הפרעוש . אבל כמתנה לקיץ 
זה בהחלט רעיון . דוגמאות : עבירה ( ) יגון אשם בובה חלל מסכה וכיוצא 
באלה עוד כמה אלפים , שמכולם אהבתי את התיאוריה על מקורה של המלה אמריקה : 
המלה העברית עמל . הכל חושבים שאמריקה נקראת על שם אמריג וסצי , וזה נכון , 
אבל הפירוש האמיתי של שמו הוא עמל . הלמד , כאמור , נהפכת לא - פעם לריש , 
ולהיפך . וזה לא הכל , קובע המרומד האמליקאי : צריך רק לשנות את סדר - 
האותיות התנ"כיות וכבר מקבלים שפירושו לעבוד , בווייטנאמית , כמובן . פעם , 
מספר מוזסון , הציע מישהו בקונגרס האמריקאי להנהיג את העברית כשפה רשמית 
בארצות - הברית והיתה הצבעה על זה . לא הושג רוב . שם הספר ( הוצאת שפולסקי ) 
ומחירו 59 . 92 דולר , אבל מי שיודע איפה לקנות , יקבל את זה גם ב52 , 
ובעברית : טוונטי פייב . אני חייב התנצלות לשני הייסטינגסים : מיכאל בר - 
זוהר , חבר - הכנסת , מחבר מותחני הריגול הנמכרים כה היטב בלשונות כה רבות , 
מפרסם אותם עכשיו תחת השם מייקל הייסטינגס ולא תחת השם מקס הייסטינגס , 
כפי שכתבתי בבורותי . מקס הייסטינגס הוא היסטוריון אחר . 
