מתנחלים מהיישוב העירוני אפרת שבגוש עציון נפגשים בסדירות , זה ארבעה חודשים , 
עם קבוצת פלשתינאים . בין שני הצדדים מתנהלות שיחות בנושאים פוליטיים אקטואליים . 
מן הצד הפלשתינאי משתתפים בשיחות מרצה מאוניברסיטת בית לחם , סטודנט מהאוניברסיטה 
העברית , המתגורר באחד מכפרי הסביבה , ראש אגודה דתית ואחדים מהכפר נחלין , 
ממחנה הפליטים דהיישה , ממחנה הפליטים עיידה ומהעיר העתיקה בירושלים . 
הישראלים תושבי אפרת הנוטלים חלק במפגשים הם אפרים זורוף ( חוקר פשעי הנאצים 
ואיש יד ושם ) ובן מולוב ( עיתונאי לשעבר , האחראי על הפרסומים במכון 
מילטון לחינוך יהודי בתפוצות ) . אחד מרבני אפרת משתתף אף הוא בשיחות . 
עד כה התקיימו שבעה מפגשים : באפרת , בירושלים ובמנזר טנטור שבדרך לבית 
לחם . המשתתפים משני הצדדים מדגישים כי הם נפגשים בראש ובראשונה כבני אדם , 
וכי אין הם מייצגים כל ארגון , גוף , תנועה או ישוב , אלא את עצמם בלבד . 
המפגשים החלו במארס . תחילה נפגשו אנשי אפרת לסדרת שיחות עם אנשי שמאל ו"שלום 
עכשיו " . אפרים זורוף סיפר , כי אנשים מיישובו שמעו מאנשי השמאל שוב ושוב 
את טענות הצד הפלשתינאי , עד שבשלב מסוים החליטו אנשי אפרת כי ראוי לשמוע 
את הפלשתינאים עצמם באופן ישיר . איש הקשר שתיווך בין אנשי אפרת לקבוצת הפלשתינאים 
היה הלל ברדין , עובד סוציאלי במקצועו , העוסק זה שנים בדו - שיח בין ישראלים 
לפלשתינאים . קפידבינתחילה התקיימו שתי פגישות מצומצמות , שבהן נטלו חלק 
בודדים בלבד , ולאחר מכן התרחב מעגל המשתתפים . בפגישה האחרונה , שעסקה 
בנושא " פלשתינאים ויהודים פחדים " , השתתפו כ02 איש , עשרה ישראלים ועשרה 
פלשתינאים . המשתתפים מהצד הפלשתיני תיארו בהרחבה שורה של פחדים , שאותם 
הם חווים בחיי היום יום , הן ברמה האישית והן ברמה הלאומית ; ואילו הישראלים 
תיארו חששותיהם מפני פגיעות וטרור במהלך האינתיפאדה . במהלך פגישה זו העמידו 
אנשי אפרת את בני שיחם על העובדה כי הסכסוך אינו מתמקד דווקא בין הפלשתינאים 
לבין ישראל , אלא בין רוב העולם הערבי לבין ישראל . אחד המשתתפים בפגישה 
מהצד הפלשתיני אמר , כי המטרה היא להיפגש כשכנים וכבני אדם כדי להשתחרר 
מסטריאוטיפים . " לדבר עם שלום עכשיו ועם הקיבוצים זה לא קונץ . אלה כבר 
משוכנעים . צריך לבוא ולדבר עם הציבור בישראל , שאינו מסכים עם התביעות 
שלנו " . משתתף אחר , יהודי , אמר כי דווקא על הימין מוטלת החובה להידבר 
עם ערבים תושבי השטחים , ובייחוד על היהודים המתגוררים בשטחים . " השמאל 
רוצה להיפטר מהערבים האלה , להפריד בין שתי האוכלוסיות , ואילו עלינו , 
שמבקשים להמשיך לחיות כאן , מוטלת החובה לדבר עם שכנינו , שיישארו שכנינו " . 
בן מולוב , תושב אפרת אמר ל " הארץ " : " הם באו למפגשים עם סטריאוטיף 
ברור של מהו מתנחל : פנאט , דתי ועם נשק . לאחר כמה פגישות הם נוכחו לדעת 
שאנו אנשים רציונאליים , ולפחות הסטריאוטיף נמחק . כמובן שיש ויכוחים 
לא קלים , בין השאר על ההסטוריה ועל האלימות . המפגשים הראשונים היו יותר 
מתוחים ובאחרונים כבר נוצרו היכרויות ומדברים יותר חופשי ופחות בלחץ . 
יש כאן שתי קבוצות של שכנים , ובמישור הזה אנו משוחחים , סיפר . במהלך 
אחד המפגשים , שנושאו היה המדינה הפלשתינית , הסבירו הישראלים את חששותיהם 
מפני הקמת מדינה כזו , ואילו אחדים מהמשתתפים בצד הפלשתיני אמרו , כי 
אם אכן יגיע שלום ותקום מדינה פלשתינאית , לא תהיה להם התנגדות שהיהודים 
החיים כיום באפרת ובהתנחלויות ישארו במקומותיהם . 
