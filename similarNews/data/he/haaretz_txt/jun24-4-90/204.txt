ח"ך יאיר צבן ( מפ"ם ) תבע אתמול מראש הממשלה , יצחק שמיר , לנזוף בראש 
לשכתו יוסי אחימאיר בגלל דברים שפורסמו שלשום מפיו במאמרו של גדעון לוי ב"הארץ " , 
לפיהם יש לישראל עניין רק במניעת השמדת העם היהודי ולא לטפל בהשמדת העם 
הארמני . במאמר על פסילת הסרט אודות רצח העם הארמני להקרנה בטלוויזיה מובאים 
דברי אחימאיר המסביר את עמדת ראש הממשלה בנושא . אחימאיר הסביר כי שמיר 
תומך בפסילה בגלל דאגה ליהודי טורקיה . אחימאיר הוסיף : " אותנו לא מעניינים 
האסקימוסים ולא הארמנים אלא אך ורק היהודים " . ח"ך צבן אומר , כי דיבורים 
מחליאים מסוג זה מוציאים שם רע לישראל בעמים , ויוצקים דלק על השנאה לישראל 
וליהודים . " עצם הסירוב להקרין את הסרט הארמני , כשהוא מלווה בהכרזות 
מקוממות כאלה , מסייעים ביצירת הרושם שהמנהיגים הנוכחיים של מדינת היהודים 
מוקיעים רצח עם רק כאשר מדובר בעם היהודי וגורמים לכך , שישראלים ויהודים 
רבים בארץ ובעולם אינם יכולים לשאת פניהם מרוב בושה וכלימה " , אמר צבן . 
