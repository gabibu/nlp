יו"ר ועדת המשנה לענייני חינוך בצה"ל , חגי מירום , וח"ך מיכה גולדמן מהמערך 
יוזמים דיון על החלטת מערכת הביטחון להפסיק את תפעולם של הבתי - ספר - שדה 
של החברה להגנת הטבע על - ידי חיילות . לפי גרסת מירום קיבלה החברה להגנת 
הטבע הודעה מקצינת חיל - נשים ראשית , תא"ל חדווה אלמוג , כי החל מהשנה 
הבאה לא ישוגרו עוד חיילות לבתי - ספר - שדה . לפי גרסת גולדמן , יקוצץ 
מספר החיילות ב%05 . שניהם חוששים כי צעד זה יפגע במפעל חינוכי - לאומי 
חשוב . כפי שהוסבר למירום , חוששת מערכת הביטחון כי פעילותן של חיילות אלה 
במסגרת החברה להגנת הטבע אינה עולה בקנה אחד עם חוק שירות ביטחון . לדעת 
מירום , אין זו סיבה מספקת על - מנת להפסיק פעילות הנמשכת כבר שנים רבות 
לשביעות רצונם של כל הגורמים . ועדת המשנה של הכנסת תדון בנושא בתוך שבועיים . 
