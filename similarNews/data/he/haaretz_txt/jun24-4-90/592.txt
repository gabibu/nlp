דחתה אתמול את ערעור התאחדות הכדורגל המערב גרמנית על הרחקתו של רדי פלר 
במישחק שמינית הגמר עם הולנד ( 21 למערב גרמניה ) ועל הכרטיס הצהוב שקיבל 
לותאר מתיאוס . קצין העתונות של פיפ"א , גידו טוניוני , אמר כי אין לייחס 
את שני העונשים לשגיאות טכניות של השופט הארגנטיני לוסטאו . ההחלטה לא להיענות 
לדרישת הגרמנים נתקבלה ע"י מזכ"ל פיפ"א , יוזף בלאטר , לאחר שבדק את דו"ח 
המישחק , וכן את דו"ח מפקח השופטים , וכן את הדו"ח של נציג פיפ"א . פירוש 
ההחלטה היא , שפלר מושעה למישחק אחד . הוא יחמיץ את רבע הגמר עם צכיה שיהיה 
ביום ראשון . טוניוני הסביר , שמחאות אפשר להגיש רק נגד החלטות טכניות שגויות 
מצד השופט . " עניין עובדתי אינו יכול לשמש נושא למחאה . במקרה זה לא 
שגה השופט מבחינה טכנית , והמחאות נדחות " , אמר טוניניו אשר הוסיף , כי 
פיפ"א לא עיינה בסרט הטלוויזיה על התקריות , וביססה את החלטתה על דו"ח השופט 
לוסטאו . פלר הורחק יחד עם ההולנדי פראנק רייקארד , אחרי עימות ביניהם במחצית 
הראשונה . 
