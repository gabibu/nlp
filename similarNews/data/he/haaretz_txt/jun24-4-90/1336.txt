ניקוסיה ( ע"ר ) . כמעט שנתיים לאחר סיומה של מלחמת המפרץ , נפגשו אתמול 
שרי החוץ של עירק ושל איראן בזנווה , לחצו ידיים , ופתחו בשיחה ישירה 
ראשונה מאז נכנסה הפסקת האש בין מדינותיהן לתוקפה באוגוסט 8891 . " לדעתי 
זו פריצת דרך " , אמר מזכ"ל האו"ם , חוויר פרז דה קוויאר , אשר יזם וארגן 
את הפגישה בין שר החוץ האיראני עלי אכבר וליאטי , ובין עמיתו העירקי , 
טאריק עזיז . בפעם הקודמת , כשנמצאו שני שרי החוץ באותו חדר , הם נמנעו 
משיחה ישירה וניהלו את הדיון באמצעות מזכ"ל האו"ם . חילוקי דעות מעמיקים 
חוצצים עדיין בין איראן ועירק , אשר במלחמה ביניהם בשנים 08918891 נהרגו 
או נפצעו כמיליון בני אדם . אולם נראה , כי שני הצדדים הגיעו למסקנה כי 
חתימת ההסכם תהיה לטובת שניהם , ולכן חלה בחודשים האחרונים התקרבות ביניהם . 
טהרן הגיבה בחיוב על מכתב מאת נשיא עירק סדאם חוסיין , אשר הציע להיפגש 
לפסגת שלום עם נשיא איראן , עלי אכבר האשמי ראפסנגאני . עם זאת הדגישה 
טהרן כי דרושות עדיין הכנות מרובות לפני שפגישת פסגה מעין זו תוכל להיערך . 
ראיה נוספת לגישה הפייסנית החדשה בין שתי המדינות ראו משקיפים בכך , שטהרן 
הסכימה בשבוע שעבר לקבל מעירק משלוח של חומרי סיוע , בעקבות רעידת האדמה 
הקטלנית שגרמה למותם של 000 , 04 אלף בני - אדם . 
