פרצות בנהלים ובפיקוח על שחרור מכוניות המיובאות לארץ ביבוא אישי איפשרו 
את פעילותה של כנופיה מאורגנת היטב , שהבריחה בשנה וחצי האחרונות לארץ מכוניות 
ללא תשלום מסים . כך עולה מחקירה שמנהלת היחידה הארצית לחקירות פשעים של 
המשטרה , בפיקודו של תנ"ץ סנדו מזור . לפי חשד המשטרה , ייבאו חברי הכנופיה 
לארץ עשרות מכוניות מפוארות ויוקרתיות משנות ייצור אחרונות מאירופה , רובן 
מסוג " מרצדס " , אותן מכרו בשוק המכוניות בארץ , בלי ששולמו עליהן המסים 
הנדרשים , המסתכמים בכ001 אלף שקל לכל מכונית . פעילות הכנופיה נעשתה , 
לפי החשד , בשיטות מתוחכמות ומגוונות , תוך ביצוע מעשי מרמה וזיוף ובסיוע 
כמה בעלי תפקידים העוסקים בנושא שחרור מכוניות מיובאות במכס ובמשרד הרישוי . 
אתמול הוארך בבית המשפט בפתח תקווה מעצרם של תשעה חשודים בפרשה זו . אחד 
החשודים , שמעצרו הוארך ב01 ימים , הוא אלי לוי , מעריך מכס בכיר , העובד 
במשרדי המכס בחיפה . הוא חשוד שסייע בחתימתו ובחותמת שהעביר לחברי הכנופיה , 
בשחרור מכוניות מהמכס ללא מסים . חשוד נוסף , שמעצרו הוארך ב01 ימים , 
הוא גרשון קנדינוף , עובד לשעבר במשרד הרישוי מטעם חברה פרטית , שעסק 
ברישום וברישוי מכוניות מיובאות . המשטרה ושלטונות המכס , המשתפים פעולה 
בחקירה , מעריכים כי חברי הכנופיה הונו את אוצר המדינה בסכומים של מיליוני 
שקלים . במהלך החקירה הוברר כי חברי הקבוצה השתמשו ב521 טפסים המיועדים 
לשחרור רכב מהמכס וקבלת מספרי רישוי אזרחיים , שנגנבו ממשרד הביטחון . עד 
כה לכדו חוקרי היחידה הארצית לחקירות פשעים כ02 מכוניות . לגבי תשע מהן 
כבר הוברר בוודאות כי לא שולמו עליהן מסים , והן נמכרו בשוק כמכוניות כשרות 
ששולמו עליהן המסים . עוד מכוניות רבות ייבדקו בימים הקרובים ובעליהן ייחקרו 
על ידי צוותים משותפים של המשטרה והמכס . משטרת ישראל מתכוונת לשתף פעולה 
עם משטרות וגורמים בחו"ל , כדי לברר מקורן של מכוניות שיובאו לארץ בדרך 
זו . אחדים מהחשודים שנעצרו משתפים פעולה עם המשטרה , ונראה כי בעקבות 
עדויותיהם תסתעף החקירה לכיוונים נוספים ולמכוניות רבות נוספות . החצר הפנימית 
של תחנת המשטרה בפתח תקווה , שבה ממוקם מטה היחידה הארצית לחקירות פשעים 
של המשטרה , נראה אתמול אחרי הצהרים כמגרש יוקרתי למכירת מכוניות חדישות 
ומפוארות . 02 מכוניות יוקרה , רובן " מרצדסים " מצוחצחות ומבריקות וגם 
" וולבו 047 " , " ביואיק " ו"ב . ם . וו " ניצבו בשורה מסודרת . המכוניות 
היוקרתיות שנרכשו באירופה , בעיקר בגרמניה , במחירים נמוכים יחסית , הובאו 
לישראל בדרך הים והוחסנו במגרשי ערובה בנמלים . 
