האפיפיור יוחנן פאולוס השני עדיין לא ראה בטלוויזיה שידור מישחק מהמונדיאל . 
מזכיר מדינת הוואתיקן , קארדינל אגוסטינו קאסארולי , ביקר אתמול במרכז 
השידורים ברומא וסיפר , כי הספיק לצפות בטלוויזיה בכמה מישחקים , אולם 
הוא אינו חושב שהדבר התאפשר לאפיפיור . " לא מתפקידי להשגיח אל האפיפיור , 
אבל ככל שאני יודע , ואם הוא לא עשה זאת בסוד , הוא עדיין לא ראה השנה 
מישחק . הוא עסוק מדי " , אמר הקארדינל . 
