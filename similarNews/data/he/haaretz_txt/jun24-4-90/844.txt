יש לחשוש שבעתיד הלא - רחוק יצטרכו שליטנו להמציא נוסחה חדשה . ראש הממשלה 
נהג להגדיר את חילוקי - הדעות בין ישראל וארה"ב כחילוקי - דעות בין ידידים . 
על - פי מה שנאמר באחרונה , נשארו חילוקי הדעות ; אשר לידידות , הספקות 
גוברים על הוודאויות . כבר נאמר במקום זה , כי אין שחר להחשדתו של שר החוץ 
החדש , דוד לוי , במתינות . השבוע , בצאתו מבית - החולים , לא ברר לו 
השר לוי מלים של אדיבות , בהאשימו את ארה"ב באימוץ נוסחאות של אש " ף . 
כך הוא מעורר עליו שתי הערות : האחת , שבעובדה הוא טועה ; והאחרת , 
שרק מדינאי אשר מת ממש להיקרא " בכיר " , אך חסר את הציוד לכך , יניף דגל 
לבן כבר בתחילת המערכה שהוא עומד בראשה . ואין חשיבות לדבר אם התמליל נסח 
בסגנון היהודי הגא האומר " קפוץ לי ! " לגוי המתיימר . גם מי שהאלים 
היכוהו בסנוורים , שואף להיראות חד - עין . בהתאם לכך , מבקש יצחק שמיר 
להלביש כסות כמו - רציונלית למאמצי ההרס הבלתי - נלאים שהוא משקיע ביחסי 
ישראל עם ארה"ב . צפויה כך הוא אומר וכך אומרת מקהלת - העיוורים הנוהה 
אחריו סכנה קיומית לישראל , אם תפנה את האזורים ביהודה , שומרון ועזה , 
המיושבים בצפיפות בערבים . אבל מהות הסכנה לא פורטה עדיין ולא צוינו הנסיבות 
הפוליטיות והצבאיות שבהן היא תתרגש . ובדין לא נעשה פירוט כזה . שכן , 
אילו נעשה ניסיון להציג את חזון - האימים , היה מתברר שמדובר בדחליל . 
לא המרחק בין הירדן והקו הירוק יושיע את ישראל . היא תיוושע אם שמיר ושות 
לא יהרסו את הסיכויים תודות לצה"ל , לשותפות ההדוקה והנראית הדוקה עם ארה"ב , 
ולכושר ההרתעה האסטרטגי . כל השאר , לרבות השטחים , אינו אלא קישוט בעוגה . 
אפשר שזו הגזמה , אך לא - פעם מתקבל הרושם ששמיר מפרק את הזיקה האמריקאית 
חסידיו עשויים להודות כי למזער הוא מסכן אותה רק כדי שתהיה לו יד חופשית 
בהתקוטטות עם ערביי הגדה והרצועה האומללים , בהיותם נשחקים בין תוניסיה , 
המתנחלים , צה"ל המתון - יחסית וממשלת ישראל , ואין להבינו כהבעת אהדה 
כלפיהם . אפשר שבעיני המתקראים " המחנה הלאומי " , התענוג שבדיכוי בני 
ישמעאל שווה כל מחיר , לרבות הינתקות מארה"ב והעמקת הקרע עם אירופה . ייתכן , 
אם כי להוותנו אין זה בטוח , שאילו הודו אישי המחנה הנ"ל בפומבי , כי 
זה המניע שלהם , היו מגרשים אותם ממשרותיהם . על כן , וליתר ביטחון , 
באות המעשיות בדבר הערך האסטרטגי , רחמנא לצלן , של הגדה . מגמת המדיניות 
האמריקאית יציבה יותר משנראה במבט ראשון . בוש הוא המשך של קארטר , ללא 
רגעי החסד של המימוש הגלום בביקורו של סאדאת בירושלים . ( אגב כך , יש 
לזכור כי לקארטר הדמוקרט היו מחויבויות כלפי בוחריו , מה שאין כן בוש ) 
. כלומר , לא בוש הוא החריג , אלא האינטרמצו של רייגן - הייג - שולץ . 
ייחודית לממשל הנוכחי הזרות האישית לגמרי של הנשיא , שעוד הועמקה נוכח 
מה שנראה בעיניו כניסיונותיו החוזרים של ראש הממשלה שמיר להונות אותו . 
אם לומר את הדברים בעברית של זמננו זה מה יש : בוש ( עם בייקר ) כמו 
שהוא ; ושמיר ( עם לוי ) כמו שהוא . ימים יגידו מה משקלו של הגורם האישי , 
אך מוטב להיזהר מאופטימיות יתרה . הדברים נאמרים לא רק מתוך היכרות עם הנפשות - 
הפועלות הראשיות . מי שהזדמן לו לקרוא ולשמוע את הנכתב והנאמר בתקשורת האמריקאית , 
ימצא בדברים נימה קנטרנית עד עוינת כלפי ישראל ; פה ושם הם נענים בנימה 
דומה גם אצלנו . המנהיגים קוראים ושומעים גם הם , וזה עוד מחזק מניעים 
ונימות דיבור המובילים לניתוק . אבא אבן מלין במאמרו ב"הארץ " ( מיום 
ד השבוע ) , על החמצת הזדמנות להגיע להסדר עם הערבים . תהיה הדעה אשר 
תהיה על מהותו של ההסדר וערכו , לא ייתכנו חילוקי - דעות על מהותה ואופיה 
של הזיקה האמריקאית : למענה , כדאי לישראל להיות או לפחות להיראות נחמדה 
כלפי שכניה . צריך לקוות כי הזיקה הזאת בעלת ערך קיומי : אם לשמיר וללוי 
קשה להבין אמת זו ולנהוג על - פיה , מוטב שיוחלפו עוד בטרם יגרמו לנשיא 
בוש לנהוג על - פי נטיותיו האישיות . 
