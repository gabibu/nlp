הממשלה אישרה אתמול התקנת תקנות לשעת חירום , למשך שלושה חודשים , לצורך 
הקמת 000 , 3 יחידות דיור מוכנות לעולים החדשים . יחידות הדיור יוקמו בשבעה 
אתרים מוגדרים . על פי ההחלטה יוקמו הבתים המיובאים על קרקע שבניהול מנהל 
מקרקעי ישראל באופקים , באר שבע , כרמיאל , נצרת , עלית , נתיבות , 
ערד , צפת , קריית גת ושדרות . למתנגדים להקמת הבתים ינתן פרק זמן של 
שבוע לצורך השמעת התנגדותם בוועדות המחוזיות . בעד ההצעה להתקנת התקנות הצביעו 
51 שרים , שניים התנגדו : שר הפנים אריה דרעי ושר התקשורת רפאל פנחסי . 
שר המשפטים דן מרידור נמנע . השר דרעי מסר כי אין צורך בתקנות לשעת חירום , 
מאחר והציג לממשלה רשימה של אתרים , ותוכניות מפורטות שבהן יכולה הבנייה 
להתחיל באופן מידי . הוא אינו סבור שיש לממשלה סמכות להתקין תקנות לשעת 
חירום , כי ה"טרקטורים יכולים להתחיל מיד בעבודה " . היועץ המשפטי לממשלה , 
יוסף חריש , העלה את השאלה המשפטית : האם לממשלה יש סמכות או לא להתקין 
תקנות לשעת חירום , בעת שיש אלטרנטיווה בחוק ללא צורך בתקנות לשעת חירום . 
הוא ציין כי לא השתכנע בחיוניות לצווי החירום אך גם לא בעובדה שניתן לבצע 
זירוז הבנייה בדרכים הרגילות . ח"ך אברהם פורז ( שינוי ) הודיע על כוונתו 
לפנות לבג"ץ כדי שיורה על ביטול התקנת התקנות לשעת חירום . פורז פנה אל 
מזכיר הממשלה בבקשה לקבל את נוסח התקנות לשעת חירום , כדי לבחון את משמעותן . 
פורז הוסיף כי ההנחה הרווחת בין משפטנים היא שמן הראוי להתקין תקנות לשעת 
חירום רק כאשר אין אפשרות לפעול לפי החוק הקיים , או כשפעולה על פי החוק 
עלולה לגרום לנזקים בלתי הפיכים . מרכז השלטון המקומי שוקל גם הוא עתירה 
לבג"ץ כנגד הממשלה על מנת לנסות ולמנוע התקנת תקנות החירום . יו"ר המרכז , 
מקסים לוי , אמר אתמול כי בהתייעצות עם משפטנים ההוברר שהחלטת הממשלה להסמיך 
את שר השיכון לתקן את התקנות אינן מסמכותה . חריש הודיע כי יגן על ההחלטה 
בבג"ץ , למרות שאינו שלם עמה . קפידבינשר הפנים , אריה דרעי , יבקש היום 
במליאת הכנסת לאשר בקריאה ראשונה את הצעת החוק לזירוז הליכי הבנייה וקיצורם . 
יו"ר ועדת הפנים ח"ך יהושע מצא יפתח מחר בסדרת דיונים מרתוניים של ועדתו , 
כדי להכין במהרה את החוק לקריאה שנייה ושלישית . מצא אמר כי המדובר בהליכי 
בנייה לא מסורבלים , ובלא בירוקרטיה . החוק החדש יאפשר זירוז הקמת 001 
אלף יחידות דיור חדשות , לעולים החדשים , לזוגות צעירים ולחיילים משוחררים . 
הצעת חוק שנייה שתועלה השבוע בכנסת , היא הצעה שיזם מרכז השלטון המקומי . 
את ההצעה יעלו חברי הכנסת משדולת ראשי הרשויות המקומיות , בראשות ח"ך עובדיה 
עלי , ראש עיריית עפולה . גם כאן מדובר בחוק הליכי תכנון במתכונת של הוראת 
שעה . ההצעה מבוססת על הרעיון כי את תכנון החירום למגורים יש למסור לא למוסד 
חדש ( כפי שמוצע בהצעת החוק של הממשלה ) , אלא לוועדה המקומית שיצורפו 
אליה שלושה נציגים של הוועדה המחוזית , כאשר זכות וטו תוקנה לנציגי הוועדה 
המחוזית , באם שניים מנציגיה יצביעו נגד תכנית ובכך תובטח לממשלה דעה מכרעת 
בביקורת על תכנון בנייה . מנכ"ל משרד הפנים , דב קהת , נפגש אתמול עם נשיא 
התאחדות הקבלנים , מרדכי יונה , לדיון בזירוז הליכי הבנייה . השניים סיכמו 
על הקמת מנגנון משותף שיטפל בשחרור " צווארי בקבוק " בפרויקטים הנמצאים 
בשלב של גמר תכנון ובתחילת ביצוע . 
