מונרוביה ( ע"ר ) . מונרוביה נותקה ממקורות החשמל והמים ביום שבת , עקב 
התקדמות המורדים לעבר עיר הבירה . כוחות הממשלה נעו צפונה , בכיוון אזורים 
שהותקפו בידי המורדים ביום ששי , אולם לא נמסר על קרבות חדשים . הרשויות 
איבדו את הקשר עם תחנת החשמל ההידרו - אלקטרית המספקת את עיקר המים והחשמל 
לעיר , והחשמל נותק ביום ששי בלילה . תחנת הכוח הפועלת בדלק לא נוצלה כדי 
לפצות על אבדן האנרגיה , ופקידים רשמיים אומרים כי בתחנה יש דלק לעוד ששה 
ימים בלבד . דיפלומטים מעריכים כי המורדים לא השתלטו על התחנה , וכי צוות 
העובדים פשוט נמלט . נראה כי המורדים מתכננים להטיל מצור על הבירה במטרה 
לאלץ את הנשיא דו לצאת מהמדינה . 
