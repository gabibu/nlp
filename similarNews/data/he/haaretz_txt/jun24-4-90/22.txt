זה חודשים אחדים מתנהל ויכוח פנימי ברשות שמורות הטבע על עבודות - פיתוח 
נרחבות - יחסית שביצעה במרחבי שמורת הטבע הייחודית של מכתש רמון . נסללו 
דרכים מחודשות , על בסיס דרכים קיימות ; כמה מדרכי העפר הראשיות המתמשכות 
במזרח המכתש , הורחבו לשבעה ושמונה מטרים ; הוכשרו מגרשי - חנייה גדולים , 
תוך כדי פגיעה בנוף - הקדומים של המכתש , הייחודי גם באמות - מידה עולמיות . 
העבודות נעשות במסגרת תוכנית שעובדה בראשית שנות השמונים , כדי לנצל את 
משאב הטבע העיקרי של מצפה רמון הנופים המדבריים ואתרי - הטבע הייחודיים 
של האזור ולעשותו מוקד תיירותי . מנחם מרקוס עומד בראש המבקרים את מה שכבר 
נעשה בתוך המכתש . מרקוס , הממונה על הסקרים ברשות , נחשב לאחד הטיילים 
ואנשי - השטח הבולטים בארץ . את עמדתה של הנהלת הרשות הציג המנכ"ל , אורי 
ביידץ , המשמש בתפקיד זה יותר משמונה שנים . במשך השנים האלו רבו שמורות 
הטבע המוכרזות בארץ מכ003 ל093 והשטח שהן מקיפות גדל מכ009 אלף דונם לכשלושה 
מיליוני דונם . בתקופת תפקידו של ביידץ נשמרה עצמאותה של רשות שמורות הטבע 
כגוף א - פוליטי שידע לעמוד בפני תביעות פוליטיות שנגדו את צורכי שמירת הטבע . 
משהגיעו מים עד נפש , התייצב ביידץ גם נגד השרים הממונים עליו . בגופים 
אחרים מקובל שמחלוקות מסוג מכתש רמון מיושבות בבית . כאן ייצגו מנכ"ל הרשות 
ואחד מעובדיה הבכירים בשטח את הוויכוח הפנימי . אפשר לראות בזה אות יוצא - 
דופן לבגרות . ירדנו מהמצפה אל תוך המכתש , לראות הכצעקתה . אתר " הנגריה " 
הוא נקודת - הביקור הממפורסמת ביותר במכתש . זה היה המפגש הראשון שלנו עם 
פעולות הפיתוח שנעשו פה : כ008 מטרים של דרך , שרוחבה מגיע לשמונה ועשרה 
מטרים . דרך סלולה וכבושה במצעים של חומר ואדי , שאיננו החומר המקומי אלא 
זר לו . מוגזם . בעת ביצוע הדרך , היו סטיות של כלים כבדים שחדרו משום - 
מה לצדי הדרך וגרמו שם עוד צלקות . המראה חמור יותר במגרש החנייה . כאן 
החליט מי שהחליט לשפוך כמות גדולה מאוד של חומר ואדי גירני , הבולט בלבנוניותו 
על רקע התשתית הטבעית החומה - האדמדמה של השטח . את המגרש מקיפות קוביות 
אבן גדולות , כמו במגרש מסדרים צבאי . זר ומנוכר . כפי שזכור לי מלפני 
העבודות במקום , היתה פה דרך - עפר לא רעה , ומכשול אחד באמצע . זה הותיר 
למטייל כ003 מטרים הליכה עד לגבעת " הנגריה " . עם זאת , נראה לנו כי מעשה - 
הפיתוח עד לרגלי אתר " הנגריה " הוא הרע במיעוטו , בעיקר בשל קרבתו היחסית 
לכביש האספלט החוצה את המכתש , ומפני ש"הנגריה " היא האתר המבוקש ביותר 
לכל מי שמגיע למצפה רמון . מ"הנגריה " חזרנו לכביש מצפה - רמונאילת . לאחר 
כמה קילומטרים , שלט אדום , גדול מאוד , שמתחתיו נשאר השלט הקודם הקטן 
והצנוע יותר בצבעי חום המשתלבים בנוף . השלט מפנה אל ה"אוטוסטרדה " שנסללה 
לאורך נחל אפור ורוחבה כשבעה מטרים . גם כאן בעיות של ניכור חלקי מהשטח . 
במקומות שהדרך הכבושה עוברת בתוך שטח בגוני שחור - אפור , בולטת מאוד זרותו 
של החומר הלבן שהובא לכאן לסלילת הדרך . מדוע לא טרחו לשפוך כאן חומר - 
מצע בגוון דומה לאדמת המקום ? ומדוע ברוחב כזה ? במקומות אחרים שעוברת 
בהם הדרך על גבי תשתית גבס , היא נבלעת בגוני הסביבה . כעבור כשלושה קילומטרים 
שוב נכנסת הדרך לתחום השטחים האדמדמים ושוב בולט הניכור . לאחר חציית נחל 
רמון לעבר רמת סהרונים , מגיע הניכור לרמה המזכירה פעולות פיתוח בסגנון 
רשות הגנים הלאומיים והקק"ל , גופים העוסקים בשטחים שונים בייחודם ופחות 
רגישים משטחיה של רשות שמורות הטבע . כאן בולט החומר הלבן על רקע רמת סהרונים 
האדומה , שעל צלעה מטפסת הדרך . בשל גובהה ומרכזיותה , נצפית רמה זו ממקומות 
רבים במכתש . שיאו של מעשה הפיתוח הוא מגרש החנייה שהוכשר במקום ומזכיר , 
דרך - גוזמה , את אצטדיון בלומפילד , ולא מגרש - חנייה בלב מכתש רמון 
הבראשיתי , המהווה , למי ששכח , שמורת טבע . בעבר היה כאן משטח - חנייה 
טבעי . במקומו , שפכו כאן מתוך חוסר כל רגישות ליופי הטבעי של הסביבה , 
כמות אדירה של חומר לבנבן , כדי להגביה את המגרש מעל לפני השטח הטבעי . 
התוצאה היא הבלטה מכוערת של מגרש החנייה , הנתחם בקוביות אבן . גם אם 
יגיעו לכאן כמה פעמים בשנה די כלי - רכב למלא את המגרש הלוואי ! אין זה 
מצדיק את הממדים ובעיקר לא את צורת המוצר הסופי שהתקבל . האתר השלישי שנסענו 
אליו הוא עין סהרונים , לפנים אחת מפינות החמד בלב המכתש . הוא סמוך ל"שער 
רמון " ובקרבת החאן הנבטי . גם פה התמונה דומה . אך הנזק החזותי מוצנע 
הרבה יותר , בשל הנתונים הטופוגרפיים של השטח . אלה מעשי הפיתוח העיקריים 
שבדקנו . אומר מנחם מרקוס : אני מתקומם נגד עבודות פיתוח שנעשו ומשנות את 
כל האטמוספירה של הפעילות במכתש . תפקידה של רשות שמורות הטבע הוא בראש 
וראשונה שמירת טבע . זה לא עומד בסתירה להבאת אנשים לטבע , כל עוד הדבר 
עולה בקנה אחד עם שמירת הטבע והנוף . כאשר הדבר עומד בסתירה לשמירת הטבע , 
אין הרשות צריכה לעשות להבאת אנשים לטבע . במכתש רמון ביצעו עבודות פיתוח 
מלאכותיות הפוגעות בנוף . מדובר בדרכים שיוצרות צלקות , במגרשי - חנייה 
תמהוניים , בשלטים ובתמרורים שהוצבו לאורך הדרכים . יש צפי , הנראה לא - 
סביר , בדבר אוכלוסיות המבקרים העתידיות של המכתש כשלוש מאות אלף איש בשנה . 
על - פי צפי זה תוכננו הדרכים והתשתיות . זה מספר לא - ריאלי ולכן לא היה 
צריך מלכתחילה לבצע מה שנעשה בממדים אלה . יש כאן גם פגיעה בייחוד של מכתש 
רמון כאזור טיולים . אנחנו מחטיאים בהפיכת המכתש לאזור של תיירות עממית , 
של נסיעה בפרטיות עד לסלע ולאתר . אם יבנה דייוויד לואיס את המלון שלו על 
שפת המכתש ויסיע את תייריו במכתש על מערכת הדרכים החדשה יחמיץ את ייחודו 
של האזור . מוטב להחזיק עדר גמלים וכמה גיפים , ובהם יטיילו במכתש הגדול 
והבראשיתי . את הפינוק , שייתן לואיס לתייריו בחדרי - המלון שמעל למכתש . 
הרבה מן הטעם של הבילוי בחיק הטבע וזה טעמו של מכתש רמון הולך לאיבוד 
משנוצרת מערכת - הדרכים הזאת . ומוסיף מרקוס : אני רוצה להזכיר שהרשות עמדה 
על רגליה האחוריות ב0891 נגד הצבא שרצה לפרוץ כאן דרכים . היה מדהים לראות 
באיזו נחישות מנעה הרשות כל סטייה וחריגה ממה שנקבע . עבדו בפינצטה . אותי 
זה מאוד הרשים ויש לי תחושה שפה הדברים התהפכו לצד שני : ממלחמה עיקשת על 
שמירת טבע , עד לפריצת דרכים ברמה הפופוליסטית ביותר . יופיו של הטבע באזור 
ערוד ( שם עבד הצבא ) פחות בהרבה מהטבע במזרח הרמון . מלכתחילה , הכל 
היה מיותר . אפילו אני , הנחשב בן - בית במכתש , גיליתי את הדבר באקראי , 
כשהדרכתי כאן השתלמות . נדמה לי שאם כאיש - שדה הייתי מקבל במועד נכון 
את הזכות לומר את דברי , יתכן שהיתה לכך השפעה . היו מתיחסים ומתחשבים 
יותר בשטח . התחושה שלי שהיה כאן ביצוע קצת חפוז ועכשיו מכים על חטא . 
לא היה צריך לבצע את כל מה שבוצע ומה שנעשה אפשר היה לעשות בסטנדרט אחר . 
אני חייב לציין שניתנה לי דלת רחבה מאד להגיד כל מה שיש לי לומר בהנהלת 
הרשות . אומר מנכ"ל הרשות , אורי ביידץ : במישור התפישתי , ייעודה של 
הרשות לשמר את הטבע במהותו . החוק גם קבע שהרשות צריכה לתכנן , לפתח ולבנות 
מערכת תשתית לביקורי קהל . האדם הוא חלק מהטבע . להשתלב ולחיות בלי לפגוע 
זה חלק ממערכת הסברה ענפה שלקחנו עלינו . יש לנו 7 . 1 מיליון מבקרים בשמורות - 
טבע מוסדרות , שבהן אנו גובים תשלום , ויותר מארבעה מיליוני מבקרים בכלל 
שמורות הטבע בארץ . איננו רואים את הביקור בשמורות - טבע כבידור או כשטחי - 
מנגלים , בניגוד לגופים אחרים . אנו רואים את הביקור עם מתן שירותים מתאימים , 
כדי שהמשקע החיובי , בעיקר הקשר לארץ , יישאר עם המבקר . לדעתי , זה 
חלק מהשליחות של הרשות . באזור הנגב יש כארבעה מיליוני דונם של שמורות טבע 
שמתוכן בחרה הרשות לפתח את שמורת הרמון , שגודלה כ2 . 1 מיליון דונם . 
אורכו של המכתש כ04 קילומטר . אותה רשות שמנעה מהצבא לעבוד במעבר ערוד היא 
שהחליטה שקטע של 21 קילומטרים יפותח כפי שהדבר נעשה , כדי לאפשר לציבור 
הרחב לבוא ולבקר וללמוד וליהנות מהאתרים הייחודיים של האזור . הדרכים שנסללו 
מובילות לראש שטח , שממנו מתחילים ללכת ברגל : שעה , יום או יותר . לא 
ייתכן שהרשות תפקיע מהציבור את האפשרות לבוא ולהתרשם . זה תואם בהחלט את 
הייעוד והמנדט של הרשות . בכך שסללתי את הדרכים המשופרות על תוואי קיים 
והכשרתי ותחמתי מגרשי - חנייה , אני רוצה למנוע את הפירטיות של נסיעות כלי - 
רכב בכל השטח . היום אוכל לאכוף את החוק . המהפיכה החיובית שהדרכים הסלולות 
מביאה היא שציבור רחב ומגוון , שקודם - לכן לא יכול להגיע אל האתרים האלה , 
יכול עתה להגיע אליהם . לקחנו רק תא - שטח אחד ובו הכשרנו ושיפרנו דרכים 
באורך של 21 קילומטר בלבד . " הדרך תוכננה על - ידי מתכנן נוף ובוצעה בהתאם . 
אין היא פוגעת במערכות חיים . הבעיה המרכזית היא בהיבט הנופי . ישנם קטעים 
שאינם ממלאים אחר קריטריונים אלה של השתלבות בנוף . במשך העבודות עמדנו 
על כך וקיבלנו החלטות לתקנן . זה לא מצב שאין לו תקנה . אם יירד כאן גשם 
בחורף הבא , הסחף יפתור חלק מהבעיה . בחלק אחר נצטרך לפזר חומר טבעי או 
לרסס . אני יכול לומר כמעט בוודאות שתוך שנתיים - שלוש , מהבחינה הנופית , 
יהיה מצב של לא נודע כי בא אל קרבו . 
