חמבתחילת החודש פשטו בלשי היחידה המרכזית של משטרת תל - אביב על ביתו בירושלים 
של איש הימין הקיצוני , יואל אדלר . אדלר חשוד כי הוא הפעיל המרכזי בארגון 
הסיקריקים . למעצרו הובילו חקירה סמויה ומעקבים צמודים שהעלו חשדות כבדים 
נגדו . בחיפושים שנערכו בביתו ובמקומות אחרים שבהם נהג לפעול , גילו הבלשים 
ממצאים מחשידים רבים , בהם נוסח שבועת הסיקרי , רשימות אישים שהסיקריקים 
פעלו נגדם , כרוזים וחפצים אסורים באחזקה בידי אזרחים . בעת כתיבת שורות 
אלה עדיין אסור לפרט , על - פי צו בית משפט , את הפריטים וממצאים אחרים 
שנמצאו . אולם , די לציין שבמקומות הקשורים ליואל אדלר , נמצאו פריטים 
רבים , יותר מעשרה , בכלל זה מסמכים , שלדעת החוקרים קושרים אותו באופן 
ברור לפעילות ארגון הסיקריקים . בדיקת תנועותיו של אדלר העלתה , במקרים 
מסוימים , חפיפה בין המקומות שבהם פעלו הסיקריקים לבין האזורים שבהם שהה 
אדלר באותה עת , מחוץ לירושלים . כל אלה הביאו את חוקרי המשטרה למסקנה 
חד - משמעית , כי יואל אדלר , שבעבר התפרסם בפעולותיו יוצאות הדופן , 
הוא הסיקריקי האמיתי . גם גורמים משפטיים , שעיינו בשבועיים האחרונים בחומר 
הראיות , שבשלב זה הוא נסיבתי בלבד , סבורים כי יש בסיס איתן לחשדות נגד 
אדלר . אבל הדרך לכתב אישום נגד אדלר עדיין ארוכה . אדלר מכחיש בתוקף את 
כל החשדות המיוחסים לו . חודש של חקירה נמרצת על - ידי חוקרי היחידה המרכזית 
וטובי חוקרי השב"ך לא הביאו לשבירתו . נטל ההוכחה , הוא איפוא על הראיות 
העצמאיות ( " אובייקטיוויות " ) שיוכלו להשיג החוקרים . במשטרה לא מוציאים 
מכלל אפשרות כי גורמים מסוימים ינסו לפעול , בקרוב , בשם " הסיקריקים " , 
כדי להוכיח שהארגון קיים וממשיך להפגין נוכחות . זאת , לאחר שנודע דבר 
מעצרו של אדלר . בנוסף לכך , החוקרים עדיין מחפשים אדם אחד , או שניים , 
שלפי החשד סייעו לחשוד לבצע את פעולות הסיקריקים . עם זאת , מציינים החוקרים 
כי בחודש שבו היה עצור אדלר בחשאי במשטרה , לא נעשתה אף לא פעולה אחת של 
הסיקריקים , אף שהיו באותה עת התפתחויות פוליטיות , אירועים והתבטאויות 
רבות של אותם גורמים שנגדם פעלו הסיקריקים . דווקא לאחר שנחשף בפומבי דבר 
מעצרו של אדלר , הגבירה המשטרה את פעילותה הגלויה והסמויה . זאת , בניסיון 
ללכוד את שותפיו של אדלר , אם ישנם כאלה , או אחרים שעשויים לפעול בשיטות 
דומות . במשטרה מעריכים כי בחוגי הימין הקיצוני ישנם כמה עשרות קיצונים 
היכולים להצמיח " סיקריקים " חדשים . סביב הגרעין הזה של השוליים הקיצוניים 
של הימין , התרכזו חוקרי המשטרה והשב"ך בשנה וחצי האחרונות . ניתוחים הצביעו 
שארגון הסיקריקים הוא למעשה ארגון של אדם מרכזי אחד או שניים , הנמנים עם 
פלג קיצוני מאוד של הימין . החוקרים התמקדו באנשי תנועת " כך " ופעילים 
אחרים בימין הפנאטי . רשימת החשודים מנתה כמה עשרות שהושמו , במשך חודשים 
ארוכים , תחת מעקב סמוי של אנשי השב"ך והמשטרה . בתחילת השנה שעברה , 
לאחר שהוצתו דלתות בתיהם של עורכת הסקרים ד"ר מינה צמח , העיתונאי דן מרגלית , 
קרובי משפחתו של ח"ך יאיר צבן ומכוניתו של הפזמונאי דן אלמגור , החליטה 
המשטרה לפעול באופן מרוכז לחשיפת ארגון הסיקריקים שנטל על עצמו את האחריות 
להצתות . החקירה הוטלה על היחידה המרכזית של משטרת תל - אביב , שהתמחתה 
בלכידת עבריינים מסוכנים כמו " אנסים סדרתיים " ובפיצוח כנופיות פשע מאורגנות 
והתארגנויות דוגמת זו של הארגון החרדי הקיצוני קשת " שהניח מטעני חבלה ליד 
חנויותיהם של מוכרי עיתונים בבני ברק . לרשות היחידה עומדים כוח אדם מיומן 
וכלי רכב מוסווים . יש בה יחידות עיקוב סמוי , האזנות וציוד טכני משוכלל 
וכן מחלקי חקירות ובילוש . צוות החקירה , בפיקודו של פקד מוטי אבידן , 
החל לרכז את החומר , שהגיע מכל הארץ . כבר מהשלבים הראשונים היה ברור 
כי מדובר בפעולה של בודדים בלבד . החוקרים גיבשו רשימה של חשודים בכוח , 
כמה עשרות אנשים , שהושמו תחת מעקב . כן נערכו תצפיות על מקורבי החשודים 
ועל אתרים שיש להם זיקה אליהם . המשטרה נמנעה מלבצע מעצרים , או לחשוף 
את התעניינותה , והחקירות נעשו בחשאי . כשהיה צורך לעצור ולחקור אחדים מהחשודים 
ולערוך חיפושים בבתיהם , השתמשו החוקרים בחקירות אחרות , גלויות , שנערכו 
בקשר לחשודים . כך היה , למשל , כשנעצרו בשנה שעברה הפעילים המרכזיים 
של " מדינת יהודה " , שנחקרו בחשד של המרדה והתאגדות אסורה . חוקרי היחידה 
המרכזית התעניינו בממצאי החקירה ובחיפושים בבתיהם של העצורים . זאת , משום 
שאחדים מפעילי " מדינת יהודה " נכללו ברשימת חשודי הסיקריקים . גם כאשר 
נעצרו אחדים מפעילי " מדינת יהודה " , לפני כחצי שנה , כחשודים בהצתת דפוס 
גרפוליט בתל - אביב , לא שוחררו לפני שנחקרו על השתייכותם לסיקריקים . 
בכמה מקרים , כאשר המשטרה היתה ערוכה היטב באופן סמוי ובאמצעי מודיעין 
מתוחכמים סביב חשודים , והיה צורך לדרבנם לפעול ולהסתבך , נקטו חוקרי היחידה 
המרכזית בשיטות חקירה גלויה . החקירה אמורה היתה לשמש זרז , לגרום לזעזועים 
ולאי - ודאות ולהביא את החשודים לפעול ולדבר בצורה לא מבוקרת , גם בינם 
לבין עצמם . חוקרי המשטרה קיוו שבדרך זאת יגיע לידיהם מידע חשוב . כך , 
למשל , זומנו בחודש מאי בשנה שעברה כעשרה פעילים מרכזיים מתנועת " כך " 
לחקירה במטה היחידה המרכזית בתל - אביב . הם זומנו באופן שיטתי , במשך 
כמה ימים , נחקרו על חשד במעורבות בפעילות הסיקריקים והתבקשו למסור אליבי 
לגבי המועדים שבהם בוצעו פיגועים על - ידי הסיקריקים . הם אף התבקשו להסכים 
להיבדק בפוליגראף , אך סירבו . כל הנחקרים הכחישו כל קשר לפעילות הסיקריקים . 
הם שוחררו בערבות לאחר שנלקחו מהם טביעות אצבעות . רובם לא שמעו יותר מחוקרי 
המשטרה . עד היום לא ברור אם צעד זה , שלא היה מקרי , השיג תוצאות כלשהן . 
במקביל , הוכנו במשטרה רשימות של קורבנות פוטנציאליים לפעילות הסיקריקים 
בקרב אנשי הרוח , הבידור ואישי הציבור והתקשורת . היתה זו משימה קשה . 
מאות , ואף אלפי שמות , נכללו ברשימות , שעודכנו כמעט מדי שבוע . במשך 
לילות רבים שכבו אנשי היחידה המרכזית , בפיקודו של ניצב - משנה אבי דותן , 
במארבים ליד בתיהם של קורבנות אפשריים . היו לילות שעשרות מארבים היו פרוסים 
ליד בתיהם של אישים ברחבי המדינה . רוב בלשי היחידה השתתפו במארבים . 
בלילות מסוימים , כמעט שלא היה אפשר למצוא ניידת בילוש פנויה בתל - אביב . 
כולם רותקו למרדף אחרי הסיקריקים . באחד הלילות , לפני שנה , שכבו הבלשים 
במארב ליד ביתה של אישיות ידועה בתל - אביב . הסיקריקים פעלו אותו לילה 
באזור , אולם בקצהו האחר של הרחוב , אצל אישיות אחרת שאותו לילה לא הוצב 
מארב ליד ביתה . כך הצליחו לחמוק מידי השוטרים האורבים . היו גם תוצאות 
לוואי לחקירת המשטרה . במהלך הפעילות הסמויה , אספו חוקרי היחידה המרכזית 
ראיות חד - משמעיות נגד אנשים שונים מטרידים מקצועיים שהתחזו לסיקריקים , 
התקשרו למשטרה ולמערכות העיתונים וייחסו לארגון פעולות ופיגועים שונים שעליהם 
שמעו בכלי התקשורת . אף כי הוברר כי אין להם כל קשר לארגון , נמנעה המשטרה 
מלעוצרם , כדי שלא לחשוף את המידע שבידה ואת שיטות עבודתה . יתכן שעתה , 
עם חשיפת החקירה והמעצר של החשוד העיקרי , תעשה המשטרה גם שימוש בחומר 
שנאסף על המטרידים הטלפוניים ותפעל נגדם . 
