המדע והאנרגיה , יובל נאמן , יקיים בשבוע הבא ביקור ממלכתי אצל הרב לוינגר 
בכלא אייל . נאמן מסר על כך לראשי המתנחלים בחברון ובקרית ארבע , שם קיים 
אתמול ביקור ראשון של שר , מאז כינונה של הממשלה החדשה . נאמן סיפר , כי 
בשבוע שעבר ביקר אצל לוינגר כאזרח פרטי , אולם בשבוע הבא הוא מתכוון לערוך 
ביקור ממלכתי . בהגיבו על טענות בענייני ביטחון שהעלו בפניו המתיישבים , 
אמר נאמן כי " על פי האווירה בדיוני הממשלה הנוכחית , הוא משוכנע כי הממשלה 
יכולה , וגם יש לה המנדאט , לפתור מן היסוד את בעיות הביטחון בארץ וביש"ע " . 
קטעים נרחבים מדברי המתנחלים במהלך הביקור , התייחסו לתפקודו של צה"ל . 
הם טענו , כי תגבור כוחות הצבא לא יתרום לביטחון מכיוון " שחיילים שידיהם 
קשורות אינם מוסיפים לביטחון . לא תגבור , אלא שינוי מדיניות שיאפשר לצבא 
לבצע את משימותיו הוא שיגביר את הביטחון " . בין השאר תבעו לשחרר את החיילים 
מאימת המשפטים והעמדות לדין ולאפשר להם להגן ולהתגונן . נאמן ציין , כי 
בחר בחברון כמקום ראשון לבקר בו בתפקידו החדש " מכיוון שזו הראשית ומכאן 
החל הכל " . 
