שני אנשים בוואשינגטון למדו השבוע את מגבלות הפופולריות שלהם : דייר הקבע 
גורג בוש , ואורחו , נלסון מנדלה . הדמיון בין השניים מקרי בהחלט , נניח 
כמו הדמיון בין בהרות הגיראף לאלה של חתול גינגי . אבל שניהם , בדרכם ובטמפרמנט 
שלהם , עמדו לפני שבוע בפסגת הסולם של סקרי דעת הקהל ; ושניהם התחילו השבוע 
את גלישתם האטית והבטוחה במדרון . בוש רכש לעצמו את הפופולריות מפני ששיחק 
לו מזלו , והוא הושבע לנשיא בשנת התמוטטות הקומוניזם ; ומפני שנמנע בהתמדה 
מלקבל החלטות ( אין דבר המאיים יותר על פופולריות של פוליטיקאי מן הצורך 
לקבל החלטות ) . מנדלה רכש לעצמו ב72 שנות ייסורים את עמדת הענק המוסרי 
של דורנו . הוא חדל להיות בשר - ודם , ונעשה מושג אבסטרקטי : משל על מלחמת 
הטוב והרע , ועל ניצחון הרוח האנושית . בוש ירש את הבית הלבן בשעה של משבר 
כלכלי עצום ממדים , אשר השאננות המפתיעה של ימי רייגן העליזים העלימה מעיניהם 
של רוב האמריקאים . לא הועילו למפלגה הדמוקרטית שנים ארוכות של נבואות זעם , 
על חוב לאומי ש"ילדינו ונכדינו " יצטרכו לפרוע . בימי רייגן היה מצב הרוח 
הלאומי מצוין , הנשיא היה מצופה טפלן ; ובוש ניצח בזכות שבועת אמונים לדגל , 
ובזכות סיסמת הבחירות הקשקשנית : " קיראו את שפתיי לא יהיו מסים חדשים " . 
במאה ה02 לא היתה עוד שנה של חדשות כל כך אופוריות כמו שנתו הראשונה של בוש : 
הטוב ניצח את הרע באירופה המזרחית , באמריקה המרכזית ובאפריקה הדרומית . 
מדי לילה , כאשר עלה הנשיא על יצועו , הוא היה מאזין למשק כנפי השכינה 
מעל לבית הלבן . אבל באגף המינהל והתקציבים מרטו פקידים את שערותיהם מול 
מסופי המחשב שלהם . בפרוס שנתו השנייה של בוש , כבר היה ברור שאם לא יבלע 
הנשיא את המלים האלקטורליות שלו , לא תוכל ארה"ב לגמור את חודש אוקטובר , 
שבו מתחילה שנת הכספים הבאה . השבוע קיבל הנשיא את ההחלקפתמונה1 , 61פטה . 
עם גירעון תקציבי של 061 מיליארד דולר , ועם חוק המכתיב את צמצומו עד 06 
מיליארד בשנה הבאה , הוא כינס את מנהיגי הקונגרס , ושפתיו לחשו : יהיו 
מסים חדשים . עד יום ד בשעות הלילה , עדיין לא נערכו סקרי דעת קהל ארציים , 
כדי לבחון מה קרה לפופולריות של בוש . אבל כל רשתות הטלוויזיה שלפו בשמחה 
גלויה לאיד את סרטי הארכיון שלהם , והקרינו את רגע ההתחייבות החגיגית של 
גורג בוש מאוגוסט 8891 , " לא יהיו מסים חדשים " . הטבלואיד הניו - יורקי 
הצרחני " ניו - יורק פוסט " מרח לכל רוחב עמודו הראשון , באותיות ענקיות , 
את המלים : " קיראו את שפתיי שיקרתי " . השבוע , ביום ג בבוקר , התחילה 
המערכה השנייה בנשיאות גורג בוש . לזכותו צריך להגיד שהוא קיבל החלטה הכרחית , 
בהנחה שהיא אמנם תצא אל הפועל , ושהוא לא נמנע ממנה , למרות שבחודש נובמבר 
יהיו בארה"ב בחירות של אמצע קדנציה , שבהן הרפובליקאים קיוו לחזור ולכבוש 
את הסנאט . אם בוש רבץ בצל כנפי השכינה , הנה מנדלה היה בעיני אמריקה כנפי 
השכינה בכבודן ובעצמן : לא רק לוחם מהולל שהזדקן באי השדים של דרום אפריקה , 
ויצא מן הכלא באגרוף קמוץ , לא רק האיש שהקריב את חירותו , וכמעט את חייו , 
על מזבח העניין הצודק ביותר , אלא גם גנטלמן אבירי , החס על כבוד זולתו . 
איש ללא דופי מוסרי ודמוקרט בכל רמ"ח אבריו . הוא עדיין ראוי לרוב האיפיונים 
האלה , והוא עדיין זכאי להערצה . עדיין הוא נהנה ממעמד מוסרי , שמעטים 
מבני המאה הזו ראויים לו . אבל הוא עכשיו איש קונטרוברסאלי , וכך ראוי 
לו . לא מפני שחיבק את יאסר ערפאת , אלא מפני שבסגנון יהיר , סרקסטי ונטול 
אבירות , הוא פיתח למדרגה של דוקטרינה צדקנית את הסטנדרטים הכפולים . הוא 
יצא למסע חובק יבשות , כדי להזכיר לממשלות מערביות , שעדיין לא פרעו את 
חוב הדמים שלהן לרוב השחור המדוכא בארצו . הוא הוציא אל הרחובות ואל כיכרות 
הערים מיליונים שהסכימו אתו , כי אין להסיר את הסנקציות מעל דרום אפריקה . 
ובאותה השעה הוא העז לומר שמצב זכויות האדם בקובה ובלוב הוא " עניינם הפנימי " 
של קסטרו ושל קדאפי . מאבקו על זכויות האדם בדרום אפריקה לא נפגע , ולא 
נעשה צודק פחות . אבל הוא בגד באוניוורסליות של ערכים , שבשמה יצאו המיליונים 
לרחובות . אמנם כן , קסטרו וקדאפי עזרו לו , כאשר אמריקה ובריטניה ואחרות 
ינקו מבור השומן של האפרטהייד . אבל עזרתם אינה אבן - הבוחן היחידה , שמנהיג 
לאומי ומוסרי יכול להעמיד לפניו . שום עזרה מקסטרו אינה יכולה להצדיק את 
משפט האיוולת , " יש דבר אחד שבו הארץ ההיא ( קובה ) עומדת משכמה ומעלה 
מעל כל השאר אהבתה לזכויות אדם ולחירות " . מלבד הקנאים העקשנים ביותר , 
יתקשה מנדלה למצוא אפילו בשמאל העולמי אנשים שימחאו כפיים לשמע המלים האלה . 
מזרח אסיה העניקה למטבח המערבי את הטף , גבינת הסויה עשירת החלבונים , 
הסופגת את טעמו של כל מרק שהיא מושלכת אליו . מנדלה התפתח בחודשים האחרונים 
למדרגה של טופו . השבוע התברר שלמרק שלו יש טעם עצמאי בהחלט . 
