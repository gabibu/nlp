לא צריך להתרגש יתר על המידה משפע הצעדים והאמצעים שהציג אתמול יצחק מודעי . 
שר האוצר פשוט ניצל את ההזדמנות של מלאת חמש שנים לתוכנית הכלכלית של יולי 
58 , כדי להודיע לעם ישראל כמה הודעות . ראשית , שהוא אבי התוכנית . שנית , 
שהוא הצליח לבצע רק את שלב א שלה , והיה מי שמנע ממנו ( שמעון פרס ) 
את ביצוע שלב ב , שזה התוכנית הגדולה לשינוי פני המשק . מנעו ממנו גם את 
ביצוע שלב ג , הוא שלב הצמיחה לכן אנו מדשדשים בבוץ של אינפלציה ואבטלה 
מאז ועד עצם היום הזה לפי מודעי . באותה הזדמנות מנה מודעי חלקים מאותה 
תוכנית גדולה , המכילה 32 רפורמות . אך אין לראות ברשימה המרשימה תוכנית 
פעולה למחר , אלא מעין פרוגרמה לטווח הארוך , ממנה ינסה לבצע חלקים בשנתיים 
וחצי הבאות תקופת כהונתו כשר האוצר . למה כן יש לצפות ? לא לדברים שאמר 
אתמול , אלא לתוכניות קטנות יותר , המתגבשות בחדרי חדרים באוצר , תוכניות 
הבאות לפתור את הבעיה המרכזית שלנו : תעסוקה לעולים ולבני הארץ . צעדיו 
הצפויים של מודעי בתחום קריטי זה יהיו מתן עידוד לעסקים קטנים ; השתתפות 
הממשלה בסיכון הכרוך בהשקעות היי - טק ; מסלול נוסף בחוק עידוד השקעות הון , 
שיעודד לקיחת עובדים חדשים ; שחרור ידע ביטחוני לתעשיות אזרחיות ; מכירת 
חברות ממשלתיות והשקעות בתשתית . 
