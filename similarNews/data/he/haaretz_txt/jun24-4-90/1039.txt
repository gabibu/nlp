אלף דונם עלו באש באחת משריפות הענק הגדולות ביותר בתולדות דרום קליפורניה , 
שהשתוללה באמצע השבוע החולף בסנטה ברברה . הנזק הכולל בהרים שממזרח לעיירת 
החוף הנאה נאמד בשלב זה בכחצי מיליון דולר . נראה כי המדובר בהצתה . שריפה 
זו היתה אחת מארבע שריפות - ענק , ומכתריסר שריפות קטנות , שהעלו בסוף 
השבוע באש מאות בתים בכל רחבי דרום קליפורניה . השריפות התחוללו בעיצומו 
של גל חום כבד שפקד את האזור , ולוה ברוחות מדבר לוהטות . בשריפת ענק שהתחוללה 
בעיירה גלנדל , צפונית מזרחית ללוס אנגלס , עלו באש כ04 בתים והנזק הכספי 
נאמד בכ03 מיליון דולר . בדומה לשריפות אחרות נגרמה גם זו במזיד . מצית 
יד דולק ו"נעול " הושלך על אחת מגבעות הקוצים היבשות . עדי ראייה מסרו , 
כי בסנטה ברברה נראו ההרים מתפוצצים כאילו מעצמם . שיחים יבשים , גאיות 
ושדרות דקלים הפכו בתוך דקות אחדות לאפר . השריפות , שהשתוללו מסנטה ברברה 
בצפון עד סאן דייגו בדרום , קטעו את עורק התחבורה המרכזי של קליפורניה 
101 , וניתקו את מסילת הברזל המקשרת בין דרום המדינה לצפונה . מושל קליפורניה 
כבר הספיק להכריז על סנטה ברברה כאזור אסון והבטיח פרס בן 05 אלף דולר לכל 
מי שיביא להסגרת המציתים . השריפה הנוכחית נחשבת להרסנית במיוחד . במהלך 
השנה שעברה נהרסו בכל שריפות הענק שהתחוללו בדרום קליפורניה 631 בתים בלבד . 
