בביה"ד הצבאי המיוחד נשמעו אתמול עדויות מטעם ההגנה , במשפטו של אלוף משנה 
יעקב ( שאשה ) שדה , סגן מפקד כוחות צה"ל ברצועת עזה , הנאשם בגרימת 
מותו של נער ערבי ממחנה הפליטים אל בורייג שברצועת עזה . כזכור פורסם אתמול , 
כי התביעה הצבאית החליטה להמשיך בהליכים המשפטיים נגד אל"ם שדה , ולפיכך 
החל אתמול שלב עדויות מטעם ההגנה . העד הראשון היה קצין מהמנהל האזרחי ברצועת 
עזה , סגן אלוף ן . לדבריו , מהימנות הדיווחים של נפגעים מצד תושבים ערבים 
בעזה ומצד בתי החולים אינה משביעה רצון ואינה משקפת את המציאות בשטח . 
לדבריו מידע רב מוסתר והתושבים חוששים , כי אם יגיעו פצועים לבתי חולים , 
יגיע הצבא ויעצור אותם . סא"ל ן . אמר כי יש מקרים שבהם התושבים בודים 
שמות ומציגים תושב חולה , כפצוע האינתיפאדה , על מנת לקבל כספים ופיצויים 
מאש"ף . לדבריו הדרך הטובה ביותר להתחמק ממידע , היא לפנות למרפאה של אונרוו"א 
שם לא מדווחים לצה"ל על פצועים המגיעים אליהם . סא"ל ן . סיפר כי כך גם 
קרה במקרהו של הנער , מחמוד סראג , שאל"ם שדה מואשם במותו . לדבריו , 
ביה"ח אל אהלי , לשם הובא הנער הפצוע , הוא בית חולים עויין , מסתירים 
שם שמות של נפגעים , בתוך ביה"ח תלויים דגלי אש"ף ותמונות של יאסר ערפאת . 
שני עדים נוספים שהעידו אתמול בביה"ד , היו שני אנשי משמר הגבול המשרתים 
ברצועת עזה ולדבריהם באירוע כזה , שבו היה מעורב אל"ם שדה , יש לפעול באופן 
שונה להיכנס למחנה עם שני צוותים של משמר הגבול ולבצע נוהל אחר מזה שבוצע . 
אחד מאנשי משמר הגבול אמר כי באותו יום שבו נהרג הנער , ההתפרעות הרצינית 
היתה במחנה הפליטים בחאן יונס . אל"ם יעקב שדה , בן 24 , משמש כסגן מפקד 
כוחות צה"ל ברצועת עזה ועומד לדין באשמת גרימת מוות ברשלנות של נער בן 51 , 
מחמוד סארג , ב98 . 7 . 13 במחנה הפליטים אל בורייג . נודע כי בכוונת 
ההגנה , להביא קציני צה"ל המשרתים בשירות פעיל בעזה , על מנת להעיד על 
האירועים באותו חודש ברצועה . 
