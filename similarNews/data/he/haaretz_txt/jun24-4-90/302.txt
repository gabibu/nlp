( ע ) . יוסף מוסקוביץ ( 96 ) , אחד משלושת השותפים בחברת " יפנאוטו " , 
יבואנית מכוניות " סובארו " , שנעצר בחשד שמלכד את מכוניתו של שותפו , 
משה ברנובסקי , הגיש ערר על מעצרו לבית המשפט המחוזי בתל - אביב . בית 
המשפט ידון היום בבקשה לשחרורו מהמעצר . סניגורו של מוסקוביץ , עו"ד יהודה 
רסלר , טען בבקשת הערר שהגיש לבית המשפט , כי " מוסקוביץ וברנובסקי השתלטו 
על החברה לפני כחצי שנה , ומוסקוביץ הגיע לידי הבנה עם השותף השלישי למכירת 
חלקו בחברה , ולכן אין ולא יכול להיות מניע למעשה הפיצוץ המיוחס לחשוד " . 
מעצרו של מוסקוביץ הוארך ביום ששי בבית משפט השלום בתל אביב לשבעה ימים . 
ב41 ביוני הונח מטען חומר נפץ מתחת למכוניתו של ברנובסקי , בעת שחנתה סמוך 
לביתו ברמת - גן . בגלל תקלה , התפוצץ המטען מוקדם מכפי שתוכנן , וגרם 
נזק למכונית . שני חיילי גולני , שנעצרו כחשודים במעשה , שוחררו בסוף 
השבוע שעבר בערבות לאחר שהתברר כי אין קשר בינם לניסיון המלכוד . עו"ד רסלר 
טען , כי שופט השלום ראובן זיו טעה בהחלטתו לעצור את מוסקוביץ . לדבריו 
הוא לא התייחס לכך שדבר האירוע פורסם בעיתונות כשבוע ימים לפני מעצרו של 
מוסקוביץ , שזומן לחקירה , נחקר ושוחרר . רסלר טוען , כי אין כל ממש בנימוקי 
בקשת המעצר של המשטרה , ובידי החוקרים אין כל ראיה , הקושרת את מרשו למעשה . 
הוא הדגיש , כי דווקא מוסקוביץ וברנובסקי השתלטו על החברה , ומוסקוביץ 
הגיע להבנה עם השותף השלישי ביפנאוטו למכירת חלקו בסוכנות . 
