צה"ל כבר החל ליישם את ההחלטות האחרונות של שר הביטחון , משה ארנס , שמטרתן 
המוגדרת היא הורדת רמת האלימות והקטנת מימדי זריקות האבנים בכבישים . לאורך 
הצירים העיקריים בגדה ניכרה אתמול תכונה מוגברת ונוכחות גבוהה מהרגיל של 
חיילים . מפקד באזור רמאללה אמר אתמול , כי בין הצעדים שכבר ננקטו הגברת 
כמות הסיורים הרגליים והרכובים , הגדלת מספר התצפיות ואמצעים נוספים שאותם 
סירב לפרט . אתמול היתה בשטחים שביתה כללית , על - פי קריאת המפקדה המאוחדת , 
לרגל יום השנה לסיפוח ירושלים בידי ישראל . תנועת מכוניות של תושבים פלשתינאים 
היתה דלילה , ועל רקע זה בלטה הנוכחות המוגברת של החיילים . כפי שנמסר , 
מתבטא תגבור הכוחות בגדה בכמה פלוגות סדירות שהוצבו בכבישים בין חברון ובית - 
לחם , ובין רמאללה ושכם . מקורות פלשתיניים דיווחו אתמול על פצוע אחד בשכם , 
איאד אל - חאג ( 31 ) , שנפגע מכדור גומי ברגלו . בקלקיליה זוהתה אתמול 
גופת האשה שנרצחה השבוע בעינויים קשים . האשה זוהתה כנדואה שרים ( 03 ) 
, תושבת קלקיליה . בתחילת השבוע הוציאו אותה רעולי פנים מביתה , והרגו 
אותה בעזרת מכשירים חדים ולאחר עינויים , שכללו את עקירת צפורני ידיה ורגליה . 
היא הואשמה על - ידם בסיוע לשלטונות . חיילים , שגילו שלשום כמה כאפיות 
ותרסיסי צבע , שהוחבאו על - ידי פעילי ההתקוממות בתוך מערה באזור גבל א - 
שימאלי בשכם , השתמשו בתרסיסים וציירו בערבית סיסמאות נאצה על מסגד עוקבה 
בן - נאפע בעיר . כך טוענים מקורות פלשתיניים . הפרשה הועברה לבדיקת צה"ל . 
מפקד גזרה ברצועת עזה , קצין בדרגת אל"ם , הורה להעביר לחקירת מצ"ח את 
פרשת הכאתו של רופא , ד"ר סעיד מחמוד מביה"ח שיפא בעזה . מקורות צבאיים 
רשמיים מסרו , כי במהלך חיפושים אחר אחיו של הרופא , שנחשד בהסתה , נכנסו 
חיילים ביום ב בלילה לבית הרופא במחנה הפליטים שאטי . החיילים ביקשו מהרופא 
למסור פרטים , אך הוא סירב ולפיכך הוכה על - ידי קצין צה"ל בדרגת סג"ם . 
מתחקיר ראשוני שנערך על - ידי מפקד הגזרה , הוחלט להעביר את הנושא לטיפול 
מצ"ח . מקורות פלשתיניים דיווחו על תקריות בכמה מוקדים ברצועת עזה , שבהם 
נפצעו חמישה תושבים . נציג דובר צה"ל בפיקוד דרום מסר על תקריות מעטות ותושב 
ערבי אחד פצוע באורח קל . 
