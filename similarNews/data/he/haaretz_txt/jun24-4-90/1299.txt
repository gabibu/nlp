וחיון ( 91 ) , שגופתו התגלתה בשבת באתר בנייה בקריה , הובא אתמול לבית 
המשפט לשם הארכת מעצרו . ראש צוות החקירה המיוחד העוסק בפרשה זו , מפקח 
בנימין דוד חי , גילה לבית המשפט כי בידי המשטרה יש ראיה חסויה , שלפיה 
ניתן להעלות חשד לכאורה , שדוד אטיאס מעורב בפרשת הרצח . בא כוח המשטרה 
סירב לחשוף בפני החשוד וסניגורו את הראיה החדשה בנימוק שגילויה עלול להפריע 
להמשך החקירה . לאחר עיון בראיה הביע שופט השלום החיפאי , רפאל חרסונסקי , 
את תמיכתו בנימוק זה . בהליך הארכת המעצר נודע כי מממצאי המכון לרפואה משפטית 
באבו - כביר , שבו בוצעה נתיחת הגופה , עולה כי אוחיון נורה למוות . עם 
זאת , בא כוח המשטרה סירב לגלות באיזה כלי נשק השתמש היורה . סניגורו של 
החשוד , עורך הדין ירון בר - דיין , קבל בבית המשפט על בידודו של החשוד 
במעצר . לטענתו יש חשש כי מרשו עלול להתאבד בשל הלחצים המופעלים עליו על - 
ידי חוקריו . הסניגור גם התלונן על כך שהחוקרים מבקשים לדעת פרטים משיחותיו 
עם מרשו . השופט המליץ למשטרה להפגיש את החשוד עם רופא , והדגיש כי אסור 
למשטרה לחקור את החשוד בדבר פרטים על שיחותיו עם סניגורו , שכן הדבר פוגע 
בזכות החיסיון שלו . הוא ציווה להאריך את מעצרו של החשוד בתשעה ימים , 
לשם המשך החקירה . 
