ניקוסיה ( ע"ר ) . אלפי עולי רגל מוסלמים במכה נלכדו בבהלה בתוך אחת המנהרות 
המובילות לאתרים הקדושים בעיר . במהומה שפרצה נהרגו עשרות אנשים , מסרו 
עדי - ראייה . " המהומה החלה בעקבות הפסקת חשמל ששיתקה את מערכת האוורור " , 
מסר עולה רגל מצרי בשיחה לכתב רויטר בניקוסיה . הוא סיפר כי שלטונות מכה 
פינו במהירות את המנהרה שרוחבה 02 מטר , המשמשת למעבר כלי רכב והולכי רגל , 
ועשרות אמבולנסים הוזעקו למקום . " נמנעה טראגדיה גדולה , למרות שהמנהרה 
הפכה לכבשן והחום היה בלתי נסבל " , אמר . דובר של משרד הפנים הסעודי מסר 
קודם לכן , כי אלפים נמצאו באותה עת במנהרת אל - מועצם כאשר אירע האסון 
שחל ביום חג הקרבן . לדבריו רק אנשים ספורים נהרגו ואחרים התעלפו . אולם 
עדי - ראייה מסרו כי עשרות אנשים נרמסו כאשר ההמונים רצו החוצה בניסיון לשאוף 
אוויר . סוכנות הידיעות של ערב הסעודית מסרה כי התאונה אירעה בשל צפיפות 
יתר במנהרה , המובילה לעמק - מינא , בקרבת הר - ערפאת , שם השמיע הנביא 
מוחמד את דרשתו האחרונה . במקום היו באותה עת כ5 . 1 מיליון מוסלמים , 
כמחציתם אזרחים זרים , בחום שהגיע ל34 מעלות . 
