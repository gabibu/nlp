רודי פלר , חלוץ נבחרת מערב גרמניה , רוצה לשוב להרכב נבחרתו אם זו תגיע 
לחצי הגמר . פלר לא ישחק ביום ראשון עם צכיה אחרי שהורחק במישחק שמינית 
הגמר עם הולנד ( 21 ) . פלר , הבטוח שנבחרתו תשחק ב8 ביולי בגמר , אמר : 
" אני רוצה לשחק עוד פעמיים בגביע העולם חצי הגמר והגמר . אני מצטער 
על שאחמיץ את המישחק ביום ראשון , אבל יהיו עוד שני מישחקים ואני רוצה לשחק 
בשניהם " . המנהל המערב גרמני פרנץ בקנבאואר החליט שקארל היינץ רידלה יחליף 
את פלר , שהבקיע במונדיאל הנוכחי שלושה שערים . רידלה יוצב בחוד יחד עם 
יורגן קלינסמאן . פלר : " אני מאחל לרידלה הצלחה . אני בטוח שהוא יהיה 
טוב במישחק . ההבנה שלו עם קלינסמן טובה . בכל מקרה אני רוצה לחזור להרכב " . 
פלר עדיין מאוכזב מהכרטיס האדום שקיבל במישחק עם הולנד . לדבריו היה זה 
עונש לא הוגן . " לא עשיתי דבר כדי לקבל כרטיס אדום " . פלר הורחק בצוותא 
עם פראנק רייקארד ההולנדי . רידלה קיבל בשמחה את העובדה שישחק מול יוגוסלוויה . 
" אהיה עם מוטיווציה גבוהה , מפני שאני רוצה להרשים את האוהדים האיטלקים " . 
רידלה ישחק בעונה הבאה בלאציו מהליגה הראשונה באיטליה . הוא הוסיף , כי 
הוא מצטער על הרחקתו של פלר , אבל שמח לקבל את ההזדמנות לפתוח במישחק בגביע 
העולם . " קל יותר להיכנס למישחק כמחליף מאשר לפתוח בין ה11 . אני מרגיש 
שאוכל להחליף את פלר בצורה טובה מאוד " . קלינסמן שישתף פעולה עם רידלה בחוד , 
הביע גם הוא את צערו על הרחקתו של פלר , אבל ציין כי ההבנה שלו עם רידלה 
בזמן המישחק טובה , וכי הוא מאמין שיוכלו לשחק טוב ביחד . 
