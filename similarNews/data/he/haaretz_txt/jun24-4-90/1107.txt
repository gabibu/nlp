( ע ) . מכתב ששיגרה תלמידה בת 31 למנהלת בית ספרה , הביא לחשיפתה של 
פרשייה מזעזעת , תקיפות מיניות ואונס הילדה שנמשכו חמש שנים מצדו של דודה , 
בן ה32 . אתמול גזר שופט בית המשפט המחוזי בתל אביב , אדמונד לוי , על 
הדוד , עונש של שבע שנות מאסר בפועל . התביעה טענה , כי החל משנת 58 ועד 
ליום מעצרו , בפברואר 09 , נהג הנאשם להזמין לחדרו את בת אחיו בת ה31 ולתקוף 
אותה מינית . מנהלת בית הספר בו למדה הילדה , הבחינה בהתנהגות חריגה מצדה , 
שלותה בהפרות משמעת , בריחה מלימודים , ואף גילויי אלימות כלפי ילדים 
חלשים ממנה . המנהלת והעובדת הסוציאלית של בית הספר הניחו , כי הגורם להתנהגות 
זו נעוץ בעובדה שהילדה מוכה על ידי הוריה , הנחה שזכתה לאישור מפי אביה 
של הילדה , אולם גם לאחר מכן , לא חל שינוי לטובה בהתנהגותה של הילדה . 
באחד הימים שיגרה הילדה מכתב למנהלת בית הספר ובו כתבה : " אתמול בלילה , 
הורי נסעו למקום מסוים , וקרה לי משהו שלא קרה לשום ילדה בבית הספר , 
ובגלל זה , באתי לבית הספר בלי מצב רוח . אסור לי לגלות מה קרה לי , כי 
כבר מגיל 7 זה קורה לי , ובגלל זה אני בדיכאון ואפילו ההורים שלי לא יודעים 
מזה , ואסור שהם יידעו " . המנהלת ניסתה לדובב את הילדה , ולאחר ניסיונות 
חוזרים וכושלים , היא הזמינה אותה לשיחה בחדרה ובמהלכה התעורר חשדה והמשטרה 
הוכנסה לתמונה תוך חשיפת הפרשה המזעזעת . בבית המשפט התמיד הנאשם בהכחשת 
ההאשמות המיוחסות לו והצהיר , כי יהיה מוכן לפצות את הילדה . השופט אדמונד 
לוי הביע תמיהה על הצעה זו בהדגישו , כי שום פיצוי , אין בו כדי לגמול 
לילדה על הנזק הנורא שנגרם לחייה . השופט אדמונד לוי ציין בגזר הדין , כי 
התופעה של תקיפת קטינים וניצול תמימותם , לסיפוק יצריו של אדם מבוגר , 
אינה חריגה , ובתי המשפט מצווים לתרום את חלקם על מנת לבטא את סלידת החברה 
ממעשים שכאלה , וכן כדי שיהיה נהיר לכל מי שחוטא בכך , כי אחת דינו למאסר 
ממושך . 
