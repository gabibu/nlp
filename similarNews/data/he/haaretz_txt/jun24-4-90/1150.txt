ברלין ( מיוחד ל"הארץ " ) . עם הישמע קול פעמוני חצות , במוצאי שבת , 
מיהרו עשרות אנשים לעבר ראש - עיריית מערב - ברלין , ואלטר מומפר , בבקשה 
שישרבט את חתימתו על שטרות מזרח - גרמנים חסרי - ערך . זיקוקים נורו ליד 
נקודת הגבול " צק פוינט צארלי " , שם ניסו בעבר שומרים מזרח - גרמנים למנוע 
באש חיה ניסיונות לברוח למערב . שומרי הגבול האחרונים שעדיין מוצבים במקום 
חגגו אף הם את האירוע , תוך שהם מצטלמים מול שלט האומר " אתם נכנסים לאזור 
האמריקאי " . אחדים מהם אף חילקו אוטוגראפים לסקרנים . במקומות אחרים התקיימו 
מסיבות עד לשעות הקטנות של הלילה . ה"דויטשה בנק " , הבנק המערב - גרמני 
הגדול ביותר , החל בחלוקת המארקים המערביים אור ליום אתמול . האזרח המזרח - 
גרמני הראשון שקיבל את הכסף המערבי , הנס - יואכים גארסולי , המתין שמונה 
שעות בכיכר אלכסנדר שבמרכז ברלין כדי " לעשות היסטוריה " , ולהירשם כמי 
שחנך את האיחוד המוניטארי בין שתי הגרמניות . בתור ארוך מאחוריו עמדו עוד 
כ000 , 01 מזרח - גרמנים אחרים , שגם הם רצו להיות בין הראשונים שיקבלו 
לידיהם את המטבע המערבי הנכסף . תוך כדי עמידה בתור בלילה הברלינאי הקר שתו 
הממתינים משקאות שתמורתם עדיין שולמה במטבע מזרח - גרמני . אבל החל מחצות 
הלילה , כאשר האיחוד המוניטארי נכנס לתוקפו , גבו מלצרים ובעלי דוכנים 
את התמורה לשירותיהם במטבע מערבי . אירנה לימליך נופפה בשטרות המערביים 
שבידיה והתפרצה בצעקות שמחה : " איזו הרגשה נהדרת . סוף - סוף יש לנו 
כסף בעל ערך , המבוקש בכל מקום בעולם " . במקומות אחדים בברלין חזרו על עצמן 
אתמול , אם כי בקנה מידה מצומצם , התמונות המוכרות מן הלילה שבו נפתחה 
לראשונה החומה בחודש נובמבר אשתקד . גרמנים משני חלקי העיר נתנו ביטוי לשמחתם 
בדפיקות על גגות של מכוניות ובהנפת דגלים . ההתקהלויות ההמוניות נמשכו עד 
שעות הבוקר , כאשר נפתחו כל סניפי הבנקים ברחבי מזרח - גרמניה לצורך ביצוע 
החלפת המטבע . דובר של הבונדסבנק , הבנק המרכזי המערב - גרמני , אמר אמש 
שתושבי מזרח - גרמניה משכו אתמול מחשבונותיהם סכומים קטנים יותר מכפי שהמומחים 
הניחו . בכך ניתן חיזוק לדיעה , כי תושבי מזרח - גרמניה ינהגו בזהירות במטבע 
החדש שברשותם , ולא יתפתו למבול של צריכה . הבונדסבנק הזהיר , כי במקרה 
כזה הוא ייאלץ להעלות את שער הריבית , כדי לבלום מגמות אינפלאציוניות ולשמור 
על יציבותו של המארק . עם זאת ברור כבר עתה , שמיליונים מתושבי מזרח - גרמניה 
ינצלו את המארק המערבי שברשותם כדי לצאת כבר בשבועות הקרובים לחופשות בחוץ 
לארץ דבר שנמנע מהם במשך עשרות שנים של רודנות קומוניסטית . היעדים הפופולאריים 
ביותר הם המדינות האירופיות באגן הים התיכון , אך סוכנויות נסיעות דיווחו 
אתמול על מכירות של חבילות תיור גם לתוניס , לקניה ולתאילנד . קפידבינאתמול 
חתמו שרי הפנים של מערב ומזרח גרמניה על הסכם המבטל את בדיקות הדרכונים בגבול 
שביניהן . עוד לפני כן , אור ליום אתמול , הפסיקו שומרי הגבול המזרח - 
גרמנים את הבדיקות , ונעלו את הביתנים ששימשו כתחנות מעבר . נהגים נרגשים , 
חלקם שתויים , דהרו דרך מעברי הגבולות במהירויות שהגיעו ל051 קילומטרים 
לשעה , ובכך נתנו ביטוי לשמחתם על הסרת המכשול הפיסי בין שני חלקי גרמניה . 
בברלין הופעלו אתמול קווים אחדים של רכבות חשמליות שקישרו בעבר את שני חלקי 
העיר , אך היו מנותקים מאז בניית החומה לפני יותר מ82 שנים . יחד עם ביטול 
בדיקות הדרכונים היה זה ביטוי נוסף לכך , שברלין שבה והפכה לעיר אחת , 
עם חופש תנועה מלא בשני הכיוונים . בינתיים נמשכות העבודות להריסת חומת 
ברלין , ומעריכים שהן יסתיימו רק בתוך שנתיים או שלוש . בבתי המסחר הגדולים 
במזרח גרמניה עבדו אמש הזבנים שעות נוספות כדי לסמן את המוצרים בתגי מחירים 
הנושאים את האותיות די - אם ( ראשי תיבות של המארק המערב גרמני ) . אתמול 
היה יום מנוחה , ורק היום יתברר כיצד יגיבו הצרכנים המזרח - גרמנים על החופש 
החדש שממנו הם נהנים קנייה במטבע מערבי " קשה " . כבר כיום , כשלושה רבעים 
מן המוצרים המוצעים בבתי המסחר במזרח - גרמניה מקורם במערב , ומנהלי רשתות 
השיווק מתאוננים על העדר עניין בתוצרת מקומית , המסמלת בעיני רבים את השיטה 
הקומוניסטית הנכשלת . יחד עם החדרת המארק המערבי לארצם יתחילו בימים אלה 
המזרח - גרמנים בשינוי מבנה הבעלות על המפעלים הכלכליים החשובים . ממשלת 
מזרח - גרמניה גייסה מומחה מערב - גרמני כדי לייעץ לה כיצד להעביר לידיים 
פרטיות את התשלובות התעשייתיות הגדולות , שכונו עד כה בשם " קומבינאטים " . 
תהליך העברת הבעלות יהיה כרוך בשינוי מבנה ה"קומבינאטים " , שפעלו לעתים 
קרובות כמערכות ענק אוטארקיות ובלתי - יעילות , שניסו לספק לעצמן את כל 
החלקים הנדרשים כדי לעמוד במיכסות הייצור שהוטלו עליהם . קפידבינההנהגה הקומוניסטית 
לשעבר של מזרח - גרמניה זייפה מארקים מערב - גרמנים כך כותב השבועון המערב - 
גרמני " דר שפיגל " בגיליונו האחרון . על פי מידע שהגיע לשבועון , זייפה 
ההנהגה המזרח - גרמנית אלפי שטרות של 5 ו01 מארקים , שהודפסו בלייפציג והופצו 
במערב - גרמניה . השבועון אומר כי הזיופים ההמוניים , יכלו להתבצע רק בידיעת 
ההנהגה הקומוניסטית , או לפחות המשטרה לביטחון פנים . התביעה המערב - גרמנית 
חוקרת בפרשה . בתוך כך מסר משרד הפנים של מזרח - גרמניה כי במדינה החמירה 
הפשיעה מאז נפילת חומת ברלין והתחלת תהליך האיחוד . לפי דו"ח פנימי של המשרד , 
מזה 41 שנה לא היה כה גבוה מספר הפשעים שלא נפתרו במזרח - גרמניה % 8 . 
47 . מעשי שוד מזוין וסחיטה הוכפלו לעומת התקופה המקבילה אשתקד , והיבוא 
של כלי נשק ותחמושת עלה במידה ניכרת מאז ה1 בינואר . המשטרה גם מסרה במספר 
דו " חות , כי הפשיעה הקשורה בסחר בסמים נמצאת בעלייה מהירה , אולם לא 
נמסרה סטטיסטיקה בנידון . 
