חמהרמן ווק אינו מעניק ראיונות לעיתונות . כל בקשותי להיפגש עם הסופר היהודי 
הנודע נדחות בתקיפות אדיבה . הגישושים המורכבים אינם מובילים לשום מקום . 
אני מטכס עצה עם אחד ממנהיגי הקהילה היהודית בלוס אנגלס . " הדרך הטובה 
ביותר " , הוא אומר לי , " היא לבוא בשבת , בתשע וחצי בבוקר , לבית חב"ד 
בפאלם ספרינגס . הוא יהיה שם " . בשעה האמורה אני מתייצב בבית - הכנסת הצנוע , 
השוכן באחד הרחובות הצדדיים של עיירת המדבר : חדר גדול , ארון - תורה 
פשוט , כמה שורות של כיסאות מתקפלים , תריסר מתפללים , וחם . האיש שכתב 
את " המרד על הקיין " וריתק עשרות מיליוני אמריקאים לאחת מסדרות הטלוויזיה 
המשובחות ביותר של רשת אי - בי - סי , מגיש לי סידור . אני מכיר אותו מיד : 
בן 57 , גבה - קומה , צנום , ממושקף , טלית על כתפיו . " אחרי התפילה " , 
הוא לוחש בהפתעה מוטרדת לשמע בקשתי , ושב למקומו בשורה הראשונה , ליד 
החלון . בנסיבות אלו אני מוצא את עצמי עטוף טלית בפאלם ספרינגס , מודה 
ומשתחווה לאלוהי על ידיעת השפה הקדומה המאפשרת לי לעקוב אחר שלבי הפולחן , 
לעלות לתורה ולקרוא פרק בעברית צחה ובמבטא נכון . שידעו להם . ווק שוקע 
עתה במלמול תפילה ליד הארון . שום סופר אחר לא הטביע בעשור האחרון דימויים 
פרו - יהודיים עזים כל - כך בתודעתם המשותפת של מיליוני צופי - טלוויזיה 
אמריקאים . " מלחמה וזיכרון " היה הארוך והיקר במשדרי הטלוויזיה שהופקו 
אי - פעם בארה"ב : 03 שעות , 401 מיליון דולר . וק כפה על רשת התקשורת 
לא לקטוע את רצף העלילה הרצינית במבזקי פרסום לתכשירי ניקוי ולהיגיינה אישית . 
הוא גם לא אישר להם לפרסם תוכניות אחרות במשך המשדר . אי - בי - סי נכנעה 
לתכתיביו . עשרה ימים , בסתיו 88 , דיברה כל אמריקה על " מלחמה וזיכרון " 
כמו שחמש שנים קודם - לכן דיברה על " רוחות מלחמה " . השבוע יעניק מרכז " יד 
ושם " להרמן ווק את פרס קצטניק לספרות השואה . האיש שבשלב מוקדם בחייו 
בא לכלל מסקנה , כי יהדותו " אינה תאונה מטרידה או פרט חסר - חשיבות " , 
אלא הדבר הטוב ביותר שקרה לו בחיים , שוקד עתה כך טוענות השמועות על 
סיפור תקומתו של עם ישראל במדינתו ההיסטורית . הסאגה הולכת ונכתבת בבית 
שהיה לפנים ביתה של כוכבת הקולנוע המתה נטלי ווד , בפאלם ספרינגס . יוסקה 
גבע , אחד מרעיו של הסופר האמריקאי , אמר לו פעם , כי אם ברצונו לתאר 
באמת את סיפור תקומתה ומלחמותיה של מדינת ישראל , אסור שיתמקד במלחמת 37 
ולא יתחיל ב8491 , אלא עליו לחשוב על אירועי מאה השנים האחרונות . האומנם 
עמס על כתפיו את משימת - הענק הספרותית ? ווק אינו מאשר ואינו מכחיש . בתום 
התפילה אני מנהל עמו משא ומתן מורכב בנוכחות רב העדה הצעיר והמזוקן . " לא 
ראיון " , הוא מדגיש פעמים אחדות , " כבר עשרים שנה לא הענקתי ראיון לעיתונות . 
מה שיש לי לומר , אני אומר בספרי " . הוא מספר , שפעם ביקש ממנו עורך 
" ניו יורק טיימס " לכתוב משהו על ישראל , לעמוד המאמרים של העיתון . 
" לא יודע איך לעשות את זה בפחות מרבע מיליון מלים " , השיב לו . כל ניסיונות - 
השכנוע שלי עולים בתוהו . אפילו העובדה שאני זוכר כמתוך מחזור - חיים קודם 
חבורה של ילדים ישראלים שיכלו לצטט קטעים נבחרים מתוך הגרסה העברית של " המרד 
על הקיין " אינה מרככת את לבו . בעת שאנו נפרדים והסופר עומד לשוב לביתו , 
שמונה דקות הליכה מבית - הכנסת , הוא מבטיח לי : " אם הספר שאומרים שאני 
כותב על ישראל ייצא לאור אי - פעם , נוכל לדבר אז " . רב העדה , הרב יונתן 
דעננביים , מזמין אותי לסעוד ארוחת צהריים לשולחנו ושנינו הולכים אל ביתו . 
קפמאפרקחמהרב דעננביים , בן 43 , במגבעת וזקן ארוך , נולד בסאן פרנסיסקו 
למשפחת בנקאים מסורתית , היה הכבשה השחורה במשפחתו שהיגרה לארה"ב עוד במאה 
שעברה . היה פעיל בליגה להגנה יהודית , למד בישיבה , עבר לברוקלין , 
הוכה בסנוורים בחצרו של הרבי מלובאוויץ והגיע לפאלם ספרינגס עם רעייתו , 
בת טנסי . הוא רואה בעבודתו פה שליחות . שמונה ילדים וילדות יפים בוהים 
בי בחשד , וכרסה של האשה שוב בין שיניה . הוא פורס חלה ומוזג יין . אנחנו 
אוכלים גפילטע פיש והוא מספר לי על קהילתו הקטנה . " אין הם רבים " , הוא 
מודה . " אתמול נאלצנו להתפלל בלי מניין . אבל בחורף בית - הכנסת דחוס 
עד אפס מקום . כמעט מאה איש " . כל יהודי דתי המוצא עצמו במרחק הליכה מבית 
חב"ד , מתפלל אצלו בשבת . כמה מהם אנשים חשובים ורבי - השפעה : האחים 
רייכמן , הרב מארווין הייר . בהכרח גולשת השיחה אל אחד החשובים שבהם , 
הרמן ווק , יהודי שגדל בברונקס וסבו , מנדל לייב לוין , היה רב במינסק , 
בניו יורק ובתל - אביב . " הוא חושב על הנצח " , מסביר לי הרב . " הוא 
חושב כיצד יקראו את דבריו בעוד מאה שנה " . דיוקנו המזוקן של הרב מנחם מנדל 
שניאורסון נשקף אלינו מאחד הקירות . השיחה עוברת אל דמותו השנויה במחלוקת . 
דעננביים מבטיח לי כי הוא איש בעל שיעור - קומה שחוכמתו ובקיאותו אינן נופלות 
מאלו של מנהיגי שלום - עכשיו . " באו אליו בטענות שהוא מתערב בעניניה הפנימיים 
של ישראל " , מסנגר הרב הצעיר על מנהיגו . " אסור לו לחוות את דעתו על 
החזרת השטחים ? לשלום - עכשיו מותר להציב שלט ענק בלב לוס אנגלס , הקורא 
להחזיר את השטחים ולנהל משא ומתן עם האויב ולו אסור ? תוך כדי השיחה , 
אני מגיע למסקנה , שכוונות השלום של הערבים אינן מגיעות לפאלם ספרינגס . 
משום - מה , איש לא שמע עליהן פה . קפמאפרקחמפאלם ספרינגס היא אחת משמונה 
עיירות - המדבר התקועות כמקסם - שווא בעמק הקוצלה , 051 קילומטר מדרום - 
מזרח ללוס אנגלס . התושבים הקדומים של האזור ייחסו סגולות מרפא למי התהום 
המינרליים הבוקעים מקרקעית האגן . אנשי הממון וכוכבי תעשיית הסרטים שנהגו 
לנפוש כאן הפיצו בשנות ה04 את שמועת מעיינות המרפא , האוויר הנקי ושלוות 
החיים במקום . אילת במהדורה קליפורנית . בשנות ה08 נעשתה פאלם ספרינגס אחת 
הערימקפמאליד4חמהידועות ונחשקות הדימוי באמריקה . רונלד וננסי רייגן עדיין 
באים מדי שנה בדצמבר לראנצו מיראז הסמוכה , אחוזת הענק של המו"ל - לשעבר 
וולטר אננברג ורעייתו לינור , וחוגגים את ראש השנה האזרחית במסיבה צנועה 
ואקסלוסיווית . הנדבן , בן 28 , תרם לפני חודשים אחדים 05 מיליון דולר 
למכללה שחורה ו51 מיליון דולר למבצע " אקסודוס " , לקליטת העולים מברית - 
המועצות . בחדרי המגורים של " סאנילנדס " מתארחים שליטים זרים , סנאטורים , 
מושלים ואלי תעשייה ומקרקעין . את הכתלים מפארות כמה מיצירות האמנות היקרות 
ביותר בעולם . גם גרלד פורד , פרנק סינטרה ובוב הוף חיים כאן בחודשי החורף . 
כשהעמק מתחיל לפרוח , מסלולי הגולף הומים והמסעדות מתמלאות עד אפס מקום . 
בתחילת האביב מתחוללת הפלישה העונתית . את העיר גודשים רבבות בני נוער , 
תלמידי תיכון ומכללות . לפני כשלוש שנים פשטו כ05 אלף מהם על שני הרחובות 
הראשיים , שתו לשוכרה , נסעו עירומים - למחצה במכוניות יקרות , השתחצו 
והתקוטטו כל סוף - השבוע בהילולה של חשיפה עצמית . תגבורת של כוחות משטרה 
הוזעקה מכל רחבי האזור ו006 נערים נאסרו . השנה השתולל קרנבל הנעורים שלושה 
סופי - שבוע רצופים . בתום החופשה נעלמו הסטודנטים , עד האביב הבא . אז 
נעשה חם באמת . בקיץ , מידות החום מגיעות פה ל04 מעלות ויותר . פאלם ספרינגס 
מתרוקנת ונסגרת . הפעילות היחידה מתרחשת במשרדים ובדירות הממוזגות . איש 
מתושבי המקום אינו מעלה בדעתו לצאת ולקנות משהו בחנות שאינה מספקת חנייה 
תת - קרקעית או מוצלת : שאם לא כן , הסוללה מתרוקנת וידית הדלת הלוהטת 
אינה מאפשרת לשוב ולהיכנס למכונית . בחודשי הקיץ מתעוררת העיר לחיים רק 
בסופי - השבוע , בעת שאלפים מתושבי לוס אנגלס נוהרים לנפוש בבתי - המלון 
היקרים ולרבוץ ליד בריכות - המים הצוננות . עשרות שנים נשאר הפולחן כמעט 
ללא שינוי . בשעות הערב , כשהשמש השוקעת עוטה את שרשרת הרי סאן האסינטו 
בשלל גוני אפור , נגדשים הרחובות והמסעדות באלפי אורחים . אבל בסוף השבוע 
שבו שהיתי בעיר , החלה לנשוב לפתע רוח - מדבר צוננת , הבריחה את המבקרים 
לבתי המלון והותירה את הרחובות ריקים , חשוכים - למחצה ועגומים . קפמאפרקחמאחד 
הטיפוסים הססגוניים האמורים לקדם את עסקי התיירות של פאלם ספרינגס הוא ראש 
העיר , בן 55 , סלוואדור פיליף בונו . " סאני " בונו , למי ששכח , 
היה לפני כעשרים שנה בעלה ושותפה של הזמרת שר . בשנות ה06 הפיק הצמד " סוני 
ושר " כמה להיטים קליטים וכיכב במשדר טלוויזיה פופולרי . עם התמוטטות הנישואים , 
דרך כוכבה של שר , שנעשתה כוכבת קולנוע עטורת פרסים . כוכבו של הבעל דעך 
במהירות . סאני פתח וסגר מסעדה איטלקית כושלת , הפסיד בעסקים אחרים ומשהגיעו 
מים עד נפש , עקר לפאלם ספרינגס והשתקע בה עם רעייתו הרביעית , מרי , 
בת 82 , ובתו הקטנה . לפני כשלוש שנים החליט סאני להתמודד על משרת ראש 
העיר . הקרב היה קצר . הוא נשבע לסלק את כל הפרוטקציונרים , לשקם את המרכז 
המסחרי , להשיב את הילת הזוהר המתפוגגת של עיירת - המדבר ולהחזיר אליה את 
אלפי התיירים שערקו לאזורי - קיט אחרים . הוא ניצח . תוסס מהתלהבות וחדור 
אופטימיות במשכורת חלקית של 51 אלף דולר לשנה שכר חברת - פרסום יקרה , 
הקציב 005 , 4 דולר לצילומי דיוקן והפיק פסטיבל סרטים בין - לאומי ומירוץ 
מכוניות ברחוב הראשי . כן ניסה להחיות את הקריירה הדועכת שלו בתחום הבידור 
והשתתף במבזקי פרסום ובמשדרי טלוויזיה . לרוע מזלו , השתמט סאני מהפגנת 
תמיכה בנפגעי האיידס , פיטר ברעש שלושה עובדים והתעקש לטוס לניו יורק במחלקה 
הראשונה , עם האישה , הבת והמטפלת . רבים מבוחריו זעמו . 71 חודש לאחר 
בחירתו , כבר רצו להדיחו . לא כולם אוהבים פה את סאני . הוא לבוש בקלילות 
מדברית מדי אף לטעמם של רבים מאוהדיו : חולצה קצרת שרוולים , מכנסי גינס , 
מגפיים מהוהות . הוא מאחר לפגישות . " שחקן ששכח את הטקסט שלו " , קוטלים 
אותו מבקריו . אך רב הקהילה היהודית במקום מחבב אותו : " הוא בחור פשוט , 
לא יומרני וטוב " , אומר עליו גו הורוביץ . " כשיצאנו במצעד לזכר השואה , 
הוא הפגין יחד אתנו . רעייתו למדה בשיעורים מיוחדים באוניברסיטה של דרום - 
קליפורניה כדי להבין מה קרה ליהודים במלחמת - העולם השנייה . היא מתעניינת 
בזה מאוד " . קפמאפרקחמהרב גו הורוביץ זוכר את פאלם ספרינגס ככפר קטן . 
בתחילת שנות ה05 , כשהחל לבקר כאן כסטודנט צעיר , לא היה הרחוב הראשי , 
אינדיאן אווניו , אלא שביל - עפר . " טניס קלאב " היה בית - מלון אנטישמי , 
שסירב לארח יהודים , ובכניסה לאכסניית " אינגלסייד אין " התנוסס השלט : 
" הכניסה ליהודים ולכלבים אסורה " . הורוביץ , גבה - קומה ועמוק - קול , 
נשוי לירושלמית יפהפיה , רינה אלישר , בתו של מנשה אלישר , נשיא לשכת 
המסחר בבירה . אבות אבותיה של המשפחה הספרדית הענפה השתקעו בירושלים ב5841 . 
רינה עצמה הלכה אחר בעלה למדבר הקליפורני ועברה לגור בפאלם ספרינגס . בשנת 
85 מונה הורוביץ לרב הקהילה . הוא זוכר עדה קטנה ונפולת - רוח , שנהגה 
לגייס כספים בלילות שבת ולא דאגה לפתוח בית - קברות יהודי או לספק מזון כשר . 
תוך שנה סייע הרב הצעיר להעניק גוון מסורתי יותר לפעילות המקומית . משנדחתה 
בקשתו להצטרף לארגון " רוטרי " , בשל יהדותו , החליט לשנות כמה דברים בסיסיים 
באזור . סופו שהיה לנשיא היהודי הראשון של הארגון . את הירידה התלולה ברמת 
האנטישמיות הגלויה אין הוא זוקף לזכות פעילותו בלבד . פרנק סינטרה הגדול 
הוא שהכתיב את הסטנדרטים , בעת שסייע לגייס כספים להקמת הקאנטרי - קלאב 
היהודי הראשון " תמריסק " . הטאבו נשבר . לאחר פתיחת המועדון היקר , החלה 
גם אצולת הממון היהודית לנהור לעיר . לפני ארבע שנים הקים הורוביץ את אחד 
מבתי - הכנסת המרהיבים ביותר במערב ארה"ב . " גואיש קומיוניטי סנטר טמפל 
ישעיהו " בנוי לרגלי הרי השחם החומים - האפורים . חלון ענק מקיר אל קיר 
כמסך סינמסקוף , מאפשר לצוקים הקדמוניים לפרוץ אל תוך אולם התפילה המרכזי . 
מאז מעמד סיני לא התפללה אף קהילה יהודית אחרת בנוף כה מדהים . " כן " , 
אומר הורוביץ ביובש , " ההרים עלו לנו עשרה מיליוני דולר " . מספרם המדויק 
של היהודים בעמק הקוצלה אינו ידוע לאיש . הרב עתיר - הקשרים סבור כי מדובר 
בכ51 אלף איש . יהודים רבים באים לנפוש במדבר רק בסופי - השבועות . אחרים 
חיים כאן אחר שפרשו לגמלאות ומעדיפים לא להיות מעורבים . העשירים באמת שוהים 
בפאלם ספרינגס מתחילת נובמבר עד אחרי הפסח . בחודשי החורף עשוי מספר היהודים 
להגיע אפילו ל05 אלף . אבל רק כחמישים יהודים עוסקים בפעילות תכופה ונמרצת 
כל השנה . קפמאפרקחמסטיב שאגן הוא סופר יהודי פורה , שהיה פעם אחד התסריטאים 
המבוקשים ביותר בהוליבוד . לפני חודשים אחדים מכר את ביתו בבוורלי הילס 
תמורת סכום בן שבע ספרות ועבר לשהיית - ביניים קצרה בפאלם ספרינגס . החיים 
בעיירת המדבר זולים בהרבה מאשר בכרך הסואן . לשאגן היתה בעייה עם שכניו 
האיראנים . " ארבע מאות אלף איראנים , רובם יהודים , השתלטו בשקט גמור 
על לוס אנגלס " , הוא מספר לי . " הם לא באו כמהגרים אלא ככובשים . סוחרי 
השטיחים הדתיים האלה הם עשירים ותוקפנים . הם אינם נוהגים שום כבוד בתרבות 
המקומית " . אנחנו שותים שמפניה לרגלי ההרים . השמש שוקעת . רוח חמה נושבת . 
" המטורפים מברוקלין " , אומר שאגן , " רוצים להפוך את חלום שיבת ציון 
לשטעטל מזרח - אירופי בסגנון המאה ה21 . באשוויס זינגר , כנר על הגג . 
יידאלאך . אין לזה שום קשר לתנ"ך , למיתוס , לחזון של הרצל . זעם ? 
לוא הייתי ישראלי , לא הייתי שולח אתבני לצבא כדי שאיזה בחור - ישיבה יוכל 
להתנדנד ולהתפלל ליד הכותל " . מנקודת - תצפיתו , שום תהליך שלום מבטיח אינו 
מבשיל אי - שם באופק . " אף פעם לא היה תהליך שלום " , הוא אומר . " במקום 
לשגות באשליות , על ישראל להקשיב בתשומת - לב לסדאם חוסיין . האיש הזה 
מסוכן מאוד ואני מאמין לדברים שהוא אומר . אני מציע להתחייס אליו ברצינות . 
הצרה עם ישראל היא שאין לה איזה מנהיג רהוט , מישהו שופע סמכות היכול להתייצב 
לפני כל העולם המערבי , לא רק אמריקה , מישהו היכול להסביר את המצב בחוכמה 
ובשנינות ולהוביל אחריו את המדינה למאה ה12 " . מכאן גולשת השיחה לתעשיית 
הקולנוע . קיץ של סרטים שכל אחד מהם עלה כ05 מיליון דולר . אולפני פאראמונט 
לבדם חייבים לגרוף הקיץ כחצי מיליארד דולר רק כדי להחזיר את השקעתם . " הוליווד 
אינה חושבת על ישראל " , הוא מסביר לי בלאות גוברת . " היא חושבת רק על 
כסף . חזונה של הוליווד הוא למקם את ישבני הצופים על גבי המושבים . תחת 
על כל כיסא . זו אינה אמנות . זה עסק . וישראל היא עסק רע . היא משעממת 
ולאנשים נמאס " . שאגן סיים לא - כבר את הגרסה הטלוויזיונית לספרו האחרון 
ומנסה עתה את ידו בכתיבת מחזה . לפני שבועות אחדים היתה קריאה ראשונה . 
אחת הדמויות מרפרפת בחברת בתה על חדשות העיתון : % 43 מתלמידי מכללה אמריקאית 
סבורים שמנואל נורייגה הוא ראש להקת ממבו . ידיעה אחרת : מקרה ראשון של 
איידס התגלה באנטארקטיקה . הסנטור רוברט דול הטיל את האשמה על מדינת ישראל . 
" כשגק למון קרא את זה " , אומר שאגן , " אנשים נכנסו להיסטריה של צחוק . 
חצי - דקה אף אחד לא היה מסוגל לדבר " . קפמאפרקחמהאוורד מרגוליס הוא אחד 
מסיפורי ההצלחה המרשימים ביותר בעמק הקוצלה . הוא חולש על חברת - ענק לגידול , 
אריזה ושיווק של פירות וירקות . כמאה זנים שונים של אפרסקים , שזיפים , 
ענבים , משמיש , תמרים , עגבניות , אבטיחים ופרי הדר . עשרה בתי - 
אריזה בכל רחבי קליפורניה . מחזור המכירות של " סאן וורלד " הגיע בשנת 
98 לכ522 מיליון דולר . אחד מלהיטיה המסקרנים ביותר של החברה הוא פלפל אדום , 
ארוך ומתוק ושמו לה רז רויאל " : שלושה מיליוני תיבות ומחזור של 03 מיליון 
דולר לשנה . רב - מכר . בסופרמרקטים של בוורלי הילס נמכר הרויאל האדום 
במחיר מלכותי מאוד : כשני דולרים הפלפל . הזן המיוחד פותח במשותף על - ידי 
מכון וולקני וחברת - הזרע בישראל . את הרווחים גורפת כנראה החברה הקליפורנית , 
המגדלת את הפלפל . ב0891 התייצב במשרדו של מרגוליס אחד מנציגי " הזרע " 
ובידו חצי קילוגרם של זרעים , שמספרם הסידורי 5001 . " יש לנו כאן פלפל 
העשוי , לדעתנו , למצוא חן בעיני הצרכנים האמריקאים " , אמר האיש . מרגוליס , 
המתמקד בפיתוח מוצרי - איכות מיוחדים , הקשיב בתשומת - לב , התעלם מכישלון 
השיווק בישראל והחליט לנסות . הוא גידל את הפלפל בעמק הקוצלה ובמחוז אורנג , 
בקרבת החוף , וירא כי טוב . במשך שלוש שנים השקיע כ5 . 4 מיליון דולר 
במסע לקידום המכירות של המוצר החדש . " הצרכנים היו רגילים לפלפלים קטנים 
וירוקים וזה לא התקבל טוב , הוא אומר . " בגלל הצורה , הגודל , הטעם 
והצבע בגלל הכל היו לנו קשיים . נדרשו לנו שלוש שנים והוצאנו הון על פרסום 
ברדיו ובעיתונים . זה היה קשה מאוד ויקר מאוד . נאלצנו להמציא מחדש את 
הגלגל . אבל בסופו - של - דבר הרגלנו את קהל הצרכנים לאפיונים של הפלפל 
הזה " . כעבור ארבע שנים נעשה " לה רוז רויאל " להצלחה כל - אמריקאית . 
הביקוש הגובר איפשר ל"סאן וורלד " לשלוח לשוק כשלושה מיליוני תיבות לשנה . 
תווית גאה של החברה מתנוססת על הפלפל בעל הצבע התוסס הממוקם לצד זן זהה , 
בצהוב . האיכות המקורית מאפשרת לגבות מחיר גבוה במיוחד . מתחת לפני השטח 
פורצות לפרקים מחלוקות בין החברה האמריקאית , בעלת הזכויות על גידול המוצר 
ושיווקו , לבין ספקית הזרעים מישראל . אף שזרעי " לה רוז רויאל " הם 
כנראה אחד ממוצרי היצוא הרווחיים ביותר של החברה הישראלית , סבורים מנהליה 
כי הם גובים מחיר נמוך מדי . מרגוליס רגיש מאוד לבעיה . כך הוא מציג את 
הדברים : " הם חושבים שאנחנו מנצלים אותם וזה לא נכון . בעיתונות הישראלית 
נכתב שמחזור המכירות של הרויאל היה 003 מיליון דולר לשנה . איש לא בדק את 
זה אתנו . מחזור המכירות היה בסך הכל 82 מיליון דולר לשנה . הם רוצים יותר 
כסף ואנחנו נותנים להם יותר כסף . הבעיה היא שאנחנו נותנים להם סנטימטר 
והם , בגלל כל מה שהם קוראים בעיתונים , רוצים שני מטרים " . את חברת - 
השיווק החקלאית , " האגבלד מרגוליס קומפני , שבסיסה בסאן פרנסיסקו , 
ירש האוורד מרגוליס מאביו , גוזף . הוא עצמו סיים בשנת 75 את לימודיו בכלכלה 
חקלאית באוניברסיטת קליפורניה והשתלב בעסק המשפחתי . לאחר - מכן מכר את 
החברה לתאגיד - הענק " טאנקו " . חמש שנים שימש נשיא המ"ט " האגבלד מרגוליס 
טאנקו " . בשנת 67 פרש והקים את " סאן וורלד " , אחת מחברות - השיווק הגדולות 
בעולם לפרי הדר , תמרים , ענבי מאכל ואבטיחים נטולי - חרצנים . החברה 
רואה עצמה בחוד - החנית של מהפיכת החקלאות המתחוללת עתה בארה"ב . בעוד העניין 
המסורתי ביבולים שופעים הולך ודועך , גובר העניין בטעם , בצבע , במרקם 
ובאיכות - המוצר הכוללת . חקלאות יאפית . " סאן וורלד " מגדלת את מוצריה 
המוגנים בשם בלעדי , לצרכן מתוחכם ואנין מבעבר . " במקום להוריד מחירים 
אנחנו משפרים את הזנים , מדגישים את האיכויות והאפיונים המיוחדים , ממקדים 
תשומת - לב למוצר ומרחיבים את השוק " , אומר דייוויד מרגוליס , הבכור בארבעת 
הילדים , המשמש עתה דובר החברה וסגן נשיא לענייני שיווק ויחסי - ציבור . 
זו המגמה השלטת בשוק . לצרכן האמריקאי מוצעים כיום כ522 זנים שונים של 
פירות וירקות טריים , פי - שלושה מההיצע לפני כעשר שנים . הקשר עם מכוני 
המחקר הישראליים חשוב מאוד למרגוליס . ב8791 פיתח זן של ענבי - מאכל אדומים , 
חסרי חרצנים , בשיתוף עם מדענים משלוחת דייויס של אוניברסיטת קליפורניה . 
אחרי שלוש שנים ושלושה מיליוני דולר , נהפך ה"רד פלאם " להבה אדומה 
לזן הפופולרי ביותר בארה"ב . המלכוד : מאחר שפותח באוניברסיטה של המדינה , 
הוא מסווג כ"רכוש הציבור " וכל אחד מאיכרי ארה"ב רשאי לגדלו ולשווקו . 
מרגוליס , החותר לזכות בשליטה בלעדית על פטנטים וזנים מקוריים משלו , 
קנה לפני שישה חודשים חברה ושמה " סופיריור פארמינג " . בנוסף לזנים מיוחדים , 
כרמימופרדסים , כללו נכסי החברה גם את הגדולה שבמעבדות לפיתוח פירות בעולם 
כולו . המעבדה , השוכנת בקרבת העיירה בייקרספילד שבדרום - קליפורניה , 
מתמקדת במחקר ובפיתוח של זני פירות חדשים בתקציב שנתי של 5 . 1 מיליון דולר . 
בסגנון דומה ובתקציב של כמיליון דולר לשנה מממן מרגוליס מחקרים גם במכון 
וולקני בישראל : ענבי מאכל , פרחי נוי , מנגו , אבטיחים נטולי - חרצנים 
ותותי - שדה המבשילים בחורף . " כשנהיה מוכנים להפצה מסחרית " , הוא אומר , 
" נעבד שיטת תמלוגים . עד כה לא קיבלנו שום תוצאות " . האקלים בעמק הקוצלה 
דומה לאקלים הערבה ומאפשר לנצל את הידע הישראלי המצוין בענפי חקלאות רבים . 
גסי קוביץ , מומחה ישראלי לפירות גלעין , ענבי מאכל , תאנים ומנגו , 
מגיע הנה לשלושה שבועות שלוש פעמים בשנה . חנוך פאליק , מומחה לגידול 
מנגו באקלים מדברי , משמש אף הוא כיועץ . מומחים אחרים הם חובב ווקסלר , 
גדעון כהן , אלי אביאלי , שמואל שחר ויוסף אסא . גם הקשר עם גדול החוואים 
העצמאים בישראל , אריאל שרון , הדוק . לפני כשנתיים סייר שרון בחווה שבעמק 
הקוצלה . בינואר שעבר ביקר מרגוליס בחוות השקמים שבנגב . " לא דיברנו על 
פוליטיקה אף באחד מהביקורים " , הוא מדגיש . " דיברנו רק על חקלאות וכיצד 
נוכל להביא לשיתוף פעולה בין שתי המדינות . הוא מגדל סלרי , מילוני דבש 
וכמה זנים של פרי הדר . חווה מודרנית מאוד . התרשמתי מאוד מכישרונו החקלאי 
של שרון " . קפמאפרקחם " אין לך מושג איזו תחרות סמויה בין אנשים יש כאן " , 
אומר לי עופר גבריאל , בן 72 , הישראלי המפורסם ביותר בפאלם ספרינגס . 
" רמת - החיים פה קלאסית . כולם פה אנשים עם מעמד . כולם רוצים להיראות 
טוב . הנושא הכי חשוב להם הוא עיצוב הגוף " . מאמן הכושר השרירי מייצג מושבה 
קטנה של משקולנים ובעלי - גוף מישראל , שמצאו במדבר הקליפורני כר פורה לכישוריהם . 
גבריאל משמש עתה מדריך אימון אישי " אחד על אחד " לכמה מתושבי המקום 
ומתכונן לפתוח בקיץ , יחד עם מי שהיה מר ישראל בהרמת משקולות , עופר לופוביץ , 
מכון משלו בשם " או . גי . פיזקל פיטנס " . לפני כשלוש שנים הפגין גבריאל 
את שריריו לצד כוכבת הטלוויזיה הקשישה פילס דילר , על עמוד השער של " פאלם 
ספרינגס לייף " . בן - לילה דרך כוכבו . הוא עבד " אחד על אחד " אפילו 
עם סילווסטר סטאלון וארנולד שוורצנגר . " הם באים הנה כל הזמן " , הוא 
אומר לי . " מתים על מקום הזה . הרי האימונים הם החיים שלהם . זה מה 
שהם עושים כל היום וכל הלילה . זה הדימוי שלהם . וזה גם מה שחשוב לכל שחקני 
הגולף והטניס . בשבילם לנצח זה מספר אחד . בשבילם להיות יותר חזקים מהיריב 
זה הכי חשוב . אין להם מה לעשות . מה הם עושים ? כולם פרשו . לכולם 
יש כסף . מה שהם עושים זה ספורט . ואם הם הוסיפו אינץ לשריר הזרוע או הורידו 
קצת שומן ונראים יותר טוב מהחברים שלהם הם הוכיחו משהו לעצמם . מה יש 
להם כל הכסף בעולם . זוהי פאלם ספרינגס " . גבריאל מעריך את מספר הישראלים 
החיים בעמק הקוצלה בכארבעים . יצא להם שם טוב בענף השרירים והכושר . " למדנו 
מהאמריקאים ותראה מה עשינו " , הוא אומר . " אין להם כוח רצון . אין דחף . 
כולם על סטרואידים והראש לא עובד . לא יודעים איך לעשות שום דבר . אנחנו 
עושים הכל טבעי וזהו זה . חיינו בארץ וכך אנחנו ממשיכים פה . אנחנו דוחפים " . 
