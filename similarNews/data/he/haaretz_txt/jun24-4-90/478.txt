אינני יודע מדוע , אבל כל הזמן היתה לי הרגשה שהבונקר של אורוגוואי נגד 
מדינת - ההגנה ייפרץ לבסוף . זה קרה , וטוב שקרה , כי לא קל לסבול עוד 
הדחה של נבחרת טובה , במיוחד זו הנחשבת פייבוריטית , ואשר על פי משאל בקרב 
עיתונאים היא עתידה לשחק בגמר עם מערב גרמניה . אורוגוואי נבחרת חלשה מאיטליה . 
זה ברור כשמש . אולי משום כך נערכה בצורה הגנתית , ללא שני חלוציה פאז 
וסוסה . אבל לא רק השיטה ההגנתית הקהתה את העוקץ של הנבחרת האיטלקית המצויינת , 
אלא גם מישחק מנדנד ושופע עבירות . שחקני אורוגוואי ניסו להרגיז את האיטלקים 
חמי - המזג , שאכן לא ידעו ברוב שלבי המישחק כיצד לנהוג מול קבוצה שניסתה 
להשהות כמה שיותר את הכדור ולהרוויח זמן . אילו היה החלוץ העולה סאלוואטורה 
סקילאצי מצליח להבקיע את השער כבר בדקות הראשונות של המישחק , אין ספק שאיטליה 
היתה מביסה את אורוגוואי , שהיא נבחרת לא טובה וגם לא סימפטית . עובדה , 
אחרי השער הנבון של סקילאצי בדקה ה - 66 , נזכרה אורוגוואי שצריך גם להתקיף , 
אבל היא לא ידעה איך . השער השני של אלדו סרנה היה הקינוח , וגם הבטיח 
את המישחק ביום שבת מול אייר , גיבורת מישחקי אתמול . נבחרת איטליה , שהיתה 
איטית במחצית הראשונה , כשלה בנסיונותיה לחדור את ההגנה הצפופה של אורוגוואי . 
שחקני הקישור הצליחו להשתלט על מרכז המיגרש , אולם היו לא מדוייקים במסירותיהם 
לעבר החוד . איטליה תקפה אולם נותרה חסרת אונים , ואילמלא השער שפרץ את 
הסכר האורוגוואי עלולה היתה להיות הפתעה בלתי - צודקת , אשר היתה מותירה 
את 000 , 37 הצופים באיצטדיון ברומא המומים , כמו גם מאות מיליונים של צופי 
טלוויזיה ברחבי העולם . אחרי שסקילאצי הפך משחקן ספסל לחלוץ רב - תכליתי , 
הכניס אמש המאמן אזליו ויציני את סרנה במקום ברטי . היה זה בדקה ה - 55 
למישחק . 11 דקות מאוחר יותר פרע סרנה שטר ראשון . הוא מסר את הכדור לסקילאצי 
שבעט ם - 02 מטרים מעל ידיו של השוער אלווז . 10 לאיטליה . השער הכניס תנופה 
למישחק . אורוגוואי ניסתה להשוות , ואיטליה חיפשה שער שני , שהגיע בדקה 
ה - 38 . גאניני הגביה עונשין , וסרנה התמקם מצויין ונגח פנימה 20 . עכשיו 
איטליה כבר בשיכרון חושים . אפשר להבין אותה . 
