נציגי המועצה הישראלית לצרכנות אספו אתמול כ51 דגימות של מים מגוש דן , 
והעבירו אותן לבדיקה במכון למיקרוביולוגיה של מזון בחיפה , שהוא מעבדה מוכרת 
לבדיקת מים על ידי משרד הבריאות . תוצאות ראשונות של הדגימות , שנלקחו 
מברזים בדירות בתל - אביב , רמת - גן וחולון , ייוודעו היום בצהריים . 
דגימות נוספות נלקחו מנקודות חיבור של קווי " מקורות " לרשת המים העירונית 
של תל - אביב . מנהלת המכון למיקרוביולוגיה של מזון , ד"ר שושנה וייסמן , 
הסבירה כי בדיקות מים חייבות להיעשות במהירות רבה , כדי שבמידת הצורך יוכלו 
להזהיר את הציבור בהקדם האפשרי . כיוון שחידקים פתוגניים ( מחוללי מחלות ) 
ניתן לגלות במעבדה רק אחרי מספר ימים , נקבע על פי מודל בין - לאומי , 
כי הימצאותם במים של קוליפורמים וקוליפורמים צואתיים , אותם ניתן לגלות 
תוך 0242 שעות , תשמש מדד המתריע מפני סכנה של זיהום בחיידקי מעיים פתוגניים . 
קוליפורמים צואתיים אינם מצויים בטבע , ומקורם בצואת אדם או של יונקים 
אחרים , ולכן נקבעו כמדד התרעה . היום בצהריים תמסור ד"ר וייסמן את תוצאות 
הבדיקות שלה לגבי קוליפורמים , קוליפורמים צואתיים וסטרפטוקוקים צואתיים , 
ובימים הקרובים יהיו תוצאות לגבי חיידקים פתוגניים סלמונלה וחיידק מעיים 
נוסף , העלול לגרום שלשולים . 
