ארצות הברית סבורה שיש תועלת במשא ומתן עם אש"ף ובעשותה כן היא מכבידה על 
ערבים מתונים בשטחים , לנהל משא ומתן עם ישראל . ארה"ב יכולה לעודד את 
מדינות ערב לכונן שלום עם ישראל , אך במקום זאת היא מדגישה יחד עם מדינות 
אירופה את מרכזיותו של אש"ף . לדעת ראש הממשלה יצחק שמיר , שאמר דברים 
אלה בוועדת החוץ והביטחון , אין להיבהל מהיסטריית המלחמה שמבקשים ללבות 
סביב ישראל . למעצמות - העל יש עניין להימנע ממלחמה במזרח התיכון . שמיר 
סיפר כי % 06 מהעולים עוברים בתחנת המעבר בבודפשט . פולין מסייעת ונמשך 
המו"ם על מעבר עולים דרך הלסינקי וסופיה . ראש הממשלה חזר ואמר כי אין כוונה 
להפנות את העולים לשטחים , דווקא וציין כי זו היתה עמדתו , עוד לפני שהשר 
אריאל שרון נתן לה פומבי . שמיר הדגיש כי עקרון זה לא חל על ירושלים המאוחדת . 
הוא סבור כי ברית המועצות עדיין נוקטת לשון עויינת כלפי ישראל . הדיון עם 
ראש הממשלה לווה בסערת רוחות , שפרצה פעם אחת כאשר גאולה כהן ( תחייה ) 
אמרה כי יש להרחיק כפרים שלמים ליריחו , אם עקבות מציתי שדות יובילו אליהם . 
נציגי השמאל הגדירו את הצעתה כטראנספר ואילו יוסי שריד אמר : " זוהי פקודה 
בלתי חוקית בעליל , אם צה"ל יבצעה זה סופו של הצבא " . כהן הסבירה כי יש 
מצבים בהם ענישה קולקטיבית מוצדקת . כאשר יו"ר ועדת חוץ וביטחון אליהו בן 
אלישר ( ליכוד ) העיר כי אנשי השמאל מגינים על מציתי שדות , סערו הרוחות 
שנית ואברהם בורג וחגי מירום התלוננו נגדו בוועדת האתיקה . ח"ך פנחס גולדשטיין 
( ליכוד ) אמר כי הוא מצדד בתגובה תקיפה על דברי נציגי שלום עכשיו , המבקרים 
את הממשלה בהיותם בחו"ל . עמיר פרץ ( מערך ) הזהיר מפני אסון , אם לא 
תחודש היזמה המדינית . שריד אמר לשמיר : " אתה מחזק את הטרוריסטים והם 
מחזקים אותך " . יאיר צבן ( מפ"ם ) : " אתה , שמיר , משדר לעולם מסר 
לא אמין וחסר תקווה " . צבן סבור כי ראש הממשלה יודע כי בלי אור ירוק מאש"ף 
אין הליך מדיני . בנימין בן אליעזר ( מערך ) חושש כי האמריקאים הוכיחו 
את אמינותם בהשעיית השיחות עם אש"ף , ועתה יתבעו מישראל מחווה מדינית שתכביד 
על ממשלת שמיר . חגי מירום ( מערך ) הופתע מקריאת שמיר לנשיא סוריה חאפז 
אל אסאד לבוא אל שולחן המו"ם ושאל מדוע הוא מעדיפו על יאסר ערפאת ? רחבעם 
זאבי ( מולדת ) , תמה אם הזמנת אסאד לירושלים נקשרת בעובדה שהממשלה לא 
הזכירה בקווי היסוד את נושא רמת הגולן . שרה דורון ( ליכוד ) הביעה אתמול 
תמיכה בהחלטת שר הביטחון משה ארנס , לאפשר למתנחלים להקים משמר אזרחי בשטחים . 
אריאל וינשטיין יזם דיון פנימי מיוחד בסיעת הליכוד , על הצעדים החדשים 
שיינקטו למלחמה באינתיפאדה . קפידבינהממשלה אישרה תכנית לבניית 45 אלף יחידות 
דיור ובמגזר הפרטי ייבנו כנראה עוד 25 אלף יחידות דיור , אבל צפוי פיגור 
של שנה בגמר בניית דירות אלו . כך מסר אתמול לוועדת הקליטה , בראשות מיכאל 
קליינר ( ליכוד ) , מנהל המנהל לתכנון במשרד השיכון אורי שושנה . קליינר 
ויואש צידון ( צומת ) הודיעו כי הם מצדדים ביבוא רבבות יחידות דיור מוכנות 
מחו"ל . גרשון שפט ( תחייה ) ויגאל הורביץ ( ליכוד ) הביעו חשש מזעזוע 
חברתי . חנן פורת ( מפד"ל ) אמר כי הוא מצדד בחקיקה , שתקבע גג לגובה 
שכר הדירה . בוועדת החינוך סיכם היו"ר מיכאל בר זוהר ( מערך ) , כי עקב 
גל העלייה הגואה , יישארו אלפי סטודנטים ללא דיור . פרופסור שלמה יהודה 
מאוניברסיטת בר אילן , הציע לבנות מעונות לסטודנטים ולהקים קרן מלגות לעזרה 
בתשלום שכר דירה . קפידבינהצעת חוק של יצחק לוי ( מפד"ל ) , הקובעת כי 
סיעה שתתנגד לעלייה יהודית לא תוכל להתמודד בבחירות לכנסת , מעוררת מחלוקת 
בקואליציה . ח"ך שרה דורון סבורה כי מדינה שיש לה חוק שבות , אינה זקוקה 
לחיזוקים . אריאל ויינשטיין ( ליכוד ) הזהיר מפני בעיות פוליטיות , שכן 
יש הרואים בכמה משותפי הקואליציה גורמים לא ציוניים . אברהם רביץ ( דגל 
התורה ) הזהיר מהסכנה לדמוקרטיה . גם יוסף עזרן ( ש"ס ) , אינו מצדד 
ביוזמה . בהנהלת סיעת הליכוד נמתחה ביקורת מפי חיים קורפו ויהושע מצא על 
מעורבותו הפעילה של חברם , יו"ר ועדת החוקה אוריאל לין , ביוזמות לשינוי 
שיטת הממשל . לדעת קורפו היוזמות של אמנון רובינשטיין ( שינוי ) , יואש 
צידון ( צומת ) , דוד ליבאי ( מערך ) ולין עצמו יגרמו לכך שבעתיד לא 
יהיה אפילו שר אחד מן הליכוד . כן נבדקת יוזמת ש"ס לקבוע כללי התנהגות ולבוש 
צנוע ליד הכותל המערבי . ועדה בראשות יהושע מצא , תבחן אם אין בהצעה זו 
משום שינוי הסטאטוס קוו . קפידבינש"ס הודיעה אתמול כי הוא תומכת בהעברת מנהל 
מקרקעי ישראל למשרד השיכון ובמינוי חברה יוסף עזרן לתפקיד שר האוצר . בהחלטת 
ש"ס נאמר כי היא תבקש שהמינוי יבוצע עוד השבוע . קפידבינתלמידי בית הספר 
הממלכתי - דתי גינוגלי , שהניחו קליעי רובה בתיבת הדואר של רן כהן ( רץ ) 
, הוזמנו אתמול לסימפוזיון בכנסת בהשתתפות בנימין בן אליעזר ( מערך ) 
ועובדיה עלי ( ליכוד ) , שהונחה על ידי כתב קול ישראל זאב כהן . התלמידים 
קיבלו שיעור כיצד יש לנהל ויכוח פוליטי בדמוקרטיה . קפידבינח"ך אמנון רובינשטיין 
( שינוי ) קיבל גיבוי מהח"כים חיים אורון ( מפ"ם ) ושבח וייס ( מערך ) 
, בהצעת חוק המבקשת להגביל את הפרסום המסחרי למוצרי טבק . רובינשטיין 
הדגיש כי אין הוא מציע לאסור לחלוטין את הפרסום לטבק , אלא להגביל השתתפותם 
של אישים מפורסמים בפרסומת לטבק . כמו כן מבקש רובינשטיין להגדיל את שטח 
הטקסט המצורף לכל מודעה לטבק , המזהיר מפני עישון . 
