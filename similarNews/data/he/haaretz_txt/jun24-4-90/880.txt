בודפשט ( מיוחד ל"הארץ ) . הביטול הזמני של המעמד האוטונומי של מחוז קוסובו 
" נועד לשים קץ לאשליה , כי זה אינו אזור אוטונומי , כי אם מדינה בתוך 
מדינה " . כך אמר ראש ממשלת סרביה , אלכסנדר פרייה , במסיבת עיתונאים בבודפשט . 
המדינאי הסרבי דן בהונגריה ביחסי מדינה זו עם סרביה . הוא הטעים , כי אין 
בדעת הסרבים לפגוע בזכויותיו ובמעמדו של המיעוט ההונגרי בסרביה . החלטת הפרלמנט 
הסרבי להשעות את האוטונומיה של מחוז קוסובו נומקה ב"נסיבות החריגות " שנוצרו , 
לטענת הסרבים , במחוז זה . בהחלטה על השעית האוטונומיה נאמר , כי בקוסובו 
( שכ%08 מתושביו הם אלבנים ) " השתררה אנרכיה , השלטונות המקומיים אינם 
מסוגלים להשליט סדר וחוק , ובמחוז מתנהלת פעילות , המסכנת את שלמותה הטריטוריאלית 
של סרביה " . הצירים הסרבים אישרו פה - אחד את השעית האוטונומיה . הצירים 
האלבנים יצאו מן האולם באופן הפגנתי , מאחר שלדעתם ההחלטה נוגדת את החוקה 
הסרבית , את חוק היסוד של מחוז קוסובו וכן את החוקה היוגוסלאווית . 
