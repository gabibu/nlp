שר האוצר יצחק מודעי הביע בסוף השבוע שביעות רצון מדרך תפקודו של נציב מס 
ההכנסה , משה גביש , ובשיחה אישית ביניהם הכחיש שמועות על הכוונה להחליפו . 
גם יועץ התקשורת של השר , אוריאל בן חנן , טלפן לגביש והכחיש את השמועות . 
בסוף השבוע נפוצו באמצעי התקשורת שמועות ששר האוצר מתכוון להדיח את גביש 
ולחדש את מינויו של הנציב הקודם , יאיר רבינוביץ . מקור השמועות , מתברר , 
באירוע משפחתי של עו"ד משה דרוקר , בו נכח גם מודעי . באותו אירוע שאל 
מודעי את רבינוביץ כבדרך אגב , " מתי רואים אותך שוב באוצר בתפקיד ביצועי ? 
חוגים באוצר הביעו תמיהה מהשמועות . כיצד אפשר , שאלו , לפרש הערת אגב 
כזאת כהצהרת כוונות מחייבת . הועלתה האפשרות שהשמועות יכולות לקדם את עסקיו 
הפרטיים של רבינוביץ במשרד רואי החשבון " בבלי מילנר " . רבינוביץ סירב להגיב 
על הידיעה . 
