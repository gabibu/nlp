לדעתי שגריר ישראלי שאינו שלם עם עצמו חייב להתפטר , משום שאחרת לא זו בלבד 
שהוא יעשה שקר בנפשו , אלא הוא לא יוכל למלא את תפקידו ביעילות ובנאמנות . 
מבחינה זו לא רק שאני מגלה הבנה לצעדו של פרוף שמיר , אלא יש לי הערכה 
להחלטתו , המעידה על יושר אינטלקטואלי . נבחרתי ב1891 לכהן כשגריר ישראל 
במצרים , ע"י ראש הממשלה דאז מנחם בגין ושר החוץ שמיר . הם ידעו שאני חבר 
מפלגת העבודה , אולם כנראה שהיו להם שיקולים משלהם להחלטתם זו . טרם צאתי 
למצרים , נאמר לי שבגין רוצה לבחור כשגריר באדם שיוכל לקדם את היחסים עם 
מצרים . בשיחה שקיימתי אתו לפני נסיעתי לקהיר אמרתי לו שאשמח לצאת לשליחות , 
למרות שאינני חבר מפלגתו , רק אם הוא יראה בכל חוות דעת שאעביר ארצה , 
הערכות של אדם מקצועי שהשלום עם מצרים יקר לו . בגין השיב לי : " אילו 
לא חשבתי שאתה איש כזה , לא הייתי מציע לך לצאת לשליחות חשובה זו " . אני 
מאד מחשיב את התפקיד הזה של שגריר ישראל במצרים . לדעתי שתי הנציגויות הדיפלומטיות 
החשובות ביותר של ישראל הן בקהיר ובוואשינגטון . שגריר ישראלי במצרים חייב 
להיות בעל שני מאפיינים עיקריים . עליו להיות אדם בעל מעמד , שיוכל להשפיע 
ולשכנע את הממשלה המצרית לקבל את עמדותיה של ישראל , ובד בבד בעל יכולת 
לשכנע גם את הממשלה הישראלית לקבל את המלצותיו . כמובן שרצוי שיידע היטב 
את השפה הערבית ויכיר את התרבות המצרית , אולם תכונות אלו הן בחשיבות משנית . 
לדעתי לא , משום שהאיש אשר ימונה ע"י הממשלה להחליף את פרוף שמיר יהיה בעיני 
המצרים אדם שהוא בר - שיח ובר - סמכא . כלומר אדם השלם עם עצמו , שיוכל 
לייצג את הקו המדיני של הממשלה . יתרה מזו , אני חושב שהשגריר הבא בקהיר 
שימונה ע"י הממשלה , יוכל לייצג את עמדותיה של הממשלה הנוכחית ולתרום בכך 
לקידום מערכת היחסים בין ישראל למצרים . 
