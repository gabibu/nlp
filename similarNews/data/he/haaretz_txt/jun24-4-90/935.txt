ראשית לא מדובר בפיצויים אלא במענק חד פעמי . לפי החוק על המינהל לא חלה 
שום חובה משפטית לפצות את תושבי השטחים על מקרה כזה . המשפחות יכולות לתבוע 
את מי שפגע בהן בתביעת נזיקין אישית בבית המשפט . אבל במקרה הטרגי המיוחד 
הזה , החלטנו לפעול לפנים משורת - הדין ולתת את המענק למשפחות , בעיקר 
מטעמים הומניים . הסיוע הוא בנוסף לכיסוי הוצאות הטיפול הרפואי , למרות 
שמבחינת החוק אין מוטלת עלינו גם חובה זו . אי אפשר למדוד חיי אדם , על 
פי ערך כספי . אנשי המקצוע שלנו בדקו מקרים דומים בעבר ומלבד זאת היינו 
צריכים להתחשב במגבלות התקציביות . אין זה אומר שהמשפחות לא היו זכאיות 
לסכום גבוה יותר . אם אלה היו מקרים " רגילים " , באובדן חיי אדם , שהם 
חמורים לכשעצמם , אבל לא מקרים חריגים כמו הרצח בראשל"ץ , לא נרגיש חובה 
לשלם את המענק , אלא אם כן החוק יחייב אותנו לעשות זאת . אין זה אומר שאין 
אנו מושיטים עזרה למשפחות שנפגעו בעבר בשטחים מפעולות של אזרחים ישראליים . 
כשמדובר במשפחות שנפגעו על ידי חיילי צה"ל , פתוחה בפניהן הדרך לתבוע את 
המדינה ומשפחות רבות ניצלו זכותן ואף זכו לפיצויים . כידוע אין תשלומי 
הביטוח הלאומי הניתנים לנפגעי טרור חל על השטחים , ולכן הגדרתי את הטיפול 
שלנו במקרה הזה כלפנים משורת הדין . זהו נושא משפטי - פוליטי , שגם אם 
ארצה להתייחס אליו אני מנוע מלעשות זאת . 
