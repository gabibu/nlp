השבוע עמדתי בפני דילמה אם לשטוף את התאנים שהתכוונתי לאכול במי - ברז ולהסתכן 
בכולירה ובדיזנטריה , או לאכול אותן בלתי רחוצות ולהסתכן בדיזנטריה ובכולירה . 
יכולתי לשטוף את הפרי במים מינרליים כמובן . אך מי רייה " נפסלו על הסף 
עקב החומר המסרטן שנתגלה בהם . מים מקומיים , הסבירה לנו מודעה של מפעל 
למטהרי מים , יקרים יותר מבנזין 69 אוקטן ! לוקסוס גדול מדי לשטיפת פירות . 
בערב התיישבתי עם כל ישראל מול המרקע . אך תחת מבט לחדשות קיבלתי משחק 
כדורגל . " מסך אישי " הוקדם בשלוש שעות והסרט העלילתי עבר אי - שם לשעות 
הקטנות של הלילה . גם תוכניתנו לרכוש רכב שובשה , כמי הברז ולוח המשדרים , 
בגלל הידיעות הסותרות על הורדת המיסוי לרכב . לקנות ? או להמתין להורדת 
המיסוי ? ונניח שהמיסוי יירד , מה יהיה על הכסף ששמנו בצד אם יהיה הפיחות 
שאומרים שיהיה ? האם הרכב יהיה יותר זול או יותר יקר ? אלה הם ימים של אי - 
ודאות בכל תחומי החיים . מהמדרכה כחול - לבן שהופכת ן לילה לאדום - לבן 
אסורה לחניה ועד לחידה היכן יימצאו יחסי ישראל - ארה"ב בחודש הבא . מסימני 
השאלה שהוצבו על ענקים כמו כור , המפסידה מיליון דולר ליום , ועד לסוגיית 
יציבותם של הממשלה , המערך , ראשיהם , פעיליהם , שלא ברור מה יילד להם 
יום . בשבוע שעבר דיווחו העיתונים כי שר האוצר החדש הורה לראשי משרדו להכין 
תוכנית מחץ עם גזירות , פיחות ומסים . איך שהוא הרגילונו שכל פעם שבא שר 
אוצר חדש , מחובתו להפליק לנו שתי סטירות מתוך הנחה , לפי הפתגם הערבי , 
שאם הוא לא יודע למה , אנו בטח יודעים . כעבור שבוע מופיעות ידיעות הפוכות . 
לא מחץ ולא גזירות . האם האוצר לפחות יודע ? העלייה הגדולה עצמה מלאה מיסתורין . 
יהיו מאה , מאתיים , חמש מאות אלף עולים ? הקצב גובר ? הקצב יורד ? 
מדי יום מסמנים מטרה לאומית חדשה . פעם השלום העיקר . פעם ביסוס המשק 
המשימה הראשונה . ופעם אומרים שקליטת העלייה בראש מעייננו . אך ארנס רץ 
קודם כל למתנחלים זו הבעיה הראשית ? בעוד רוב מפלגות הקואליציה עדיין שקועות 
במינויי סגני - שרים ובמחטפי משרות ושטחי מרעה בעוגת המדינה . אי - הוודאות 
מאפיינת הן את הממשלה והן את האופוזיציה . בממשלה לא רק הרבה נעלמים למשל 
האם יש אמת בשמועה העיקשת שקיים הסכם סודי בין הליכוד לתחיה על תנופה בהתנחלות 
אלא גם הרבה גורמים ואנשים בלתי צפויים . איך ישפיעו יחסי האיבה העמוקים 
בין נסים למודעי או חוסר העניין של שמיר בנושא הכלכלי על תפקודו של שר האוצר ? 
האם הוא ייהנה מגיבוי ראש הממשלה ? או יעדיפו לחהתחשבן עמו על שסחט מהם 
את התפקיד באיום לעבור לממשלת פרס ? האם זו ממשלה שיכולה לקבל החלטות כלשהן 
בתחום הכלכלי ? ואיך יתפקד לוי ? האם יקחו אותו ברצינות או שיהיה נושא 
להלצות ? בקולוארים הפוליטיים החלו כבר הבדיחות . למשל : אחרי ביקורו 
הראשון בארה"ב מתגאה לוי שהתייחסו אליו בכבוד רב . בכבוד כה גדול , " שבעת 
שהוזמנתי לאגם הברבורים , כל הרקדנים רקדו על קצות אצבעותיהם " . איך ישפיעו 
יחסי שמיר - לוי על מדיניות החוץ ? והאם תוסיף הפאסיוויות הנוקשה להעמיק 
את הקרע עם ארה"ב ? ורפול ? שותק , שותק , אך האם יקום פתאום בעוד שלושה 
חודשים ויאמר : לא שיניתם את שיטת הבחירות כפי שהבטחתם ואני עוזב ? הממשלה 
תתפרק בסוף השנה ? תחזיק כל הקדנציה ? תפתיע ? תכבה את האורות ? מפלגת 
העבודה , לא ברור אם פניה להתפרקות , להיעלמות או לחיים חדשים . פרס אומר 
שאילו ראה מישהו המתאים לעמוד בראש המפלגה , היה מפנה מקומו ( ! ) . 
למה על אויביה של העבודה להלעיז עליה שיש בה ואקום מנהיגותי כשפרס עושה זאת 
בעצמו ? הכל מניחים בטעות כי אחרי ההתמודדות יסתדרו הדברים במפלגה . ולא 
כן הוא : אם פרס יפסיד , עדיין יחזיק בידו " מחנה " של כ04 אחוז מהמרכז . 
ולפי המסורת הקלוקלת שבה נעשה המפסיד אוטומטית " מספר שתיים " , נידון 
רבין לקבל את פרס כשר ביטחון . והמפלגה תמשיך לחיות בצל המאבק האישי , 
משותקת כאופוזיציה ואבודה כאלטרנטיווה . בימים אלה של אי - ודאות שאין בה 
התקדמות לשום כיוון , חוץ מאשר התקדמות האינתיפאדה לתוך ישראל והליכה לאחור 
לימים של סכנת מלחמה חדשה , אי אפשר אפילו לסמוך על מזג האוויר . עם ימים 
כה קרירים במאי וביוני , בניגוד לתזיות על גלי חום מי יודע ? אולי מחר 
יירד גשם ? 
