( ע ) . בקריאה לסוכנות להפנות את מרבית שליחיה הפזורים כיום ברחבי תבל 
לבריה"ם , כדי לספק אינפורמציה על ישראל לעולים המתעתדים לעלות ארצה , 
ובייחוד לאלה המתגוררים מחוץ לערים הגדולות , יצא אתמול עדי אלדר , ראש 
עיריית כרמיאל . הוא דיבר במסיבת עיתונאים שנערכה בכרמיאל , לרגל שובה 
מבריה"ם של משלחת ראשי יישובים מהצפון ואשר הוא היה אחד מחבריה . אלדר מסר 
עוד , כי קריאתו לרכז את ההסברה על ידי שליחים שייצאו לבריה"ם , נובעת 
מכך שנוכח לדעת כי קיימת כיום דיסאינפורמציה באשר למצב בישראל . רבים מהעולים 
בכוח אינם יודעים בדיוק מה נעשה בארץ ואת המצפה להם כאן . לדבריו , רק 
שליחים מיומנים מסוגלים לסייע להם . אלדר הוסיף , שההרגשה בקרב היהודים 
עמם נפגש היא שרק הזמן , בו יורשו לעלות ארצה הוא קצוב ובכל רגע יכולה להתקבל 
החלטה על - ידי השלטונות הסובייטים בדבר הפסקתה . הוא אמר , כי היהודים 
שנפגשו עמם ביקשו מהמשלחת לעשות ככל שאפשר , להשפיע על רשויות השלטון בישראל , 
כדי למנוע שליחת עולים לשטחים . זאת , על מנת שלשלטונות הסובייטיים לא 
תהיה עילה להפסיק את העלייה . 
