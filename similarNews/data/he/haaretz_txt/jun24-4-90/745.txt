בביה"ד הצבאי המיוחד התחדש אתמול משפטו של אל"ם יהודה מאיר , שכיהן כמפקד 
מרחב שכם ומואשם עתה במספר סעיפים של גרימת חבלה ואחריות למתן פקודות לחיילים 
להכות תושבים ערביים בכפרים ביתא וחווארה . אתמול , בהסכמת התביעה הצבאית 
והסנגוריה , הועלה לדוכן העדים אחד מתושבי כפר ביתא שהוכה ע"י חיילים . 
האיש , מחמוד עבדאללה בני מופלח , הובא לביה"ד הצבאי לאחר שהוצא נגדו 
צו הבאה והוא נאלץ להגיע לביה"ד כשהוא מלווה ע"י נציג של האגודה לזכויות 
האזרח . מופלח העיד כשהוא נראה מפוחד במשך כשעתיים , על האירועים בכפר 
ביתא . הוא סיפר כי בחודש ינואר 8891 , הגיעו לביתו חיילים עם המוכתר של 
הכפר והודיעו לו שהוא מבוקש . זה היה לאחר שחזר מהתפילה במסגד . לשאלת 
סניגורו של אל"ם מאיר , עו"ד ד"ר אמנון גולדנברג , איך ידע כי הוא מבוקש ? 
ענה מופלח : " לפי רשימות " . הוא סיפר עוד כי החיילים קשרו את ידיו מאחור 
והעלו אותו לאוטובוס , שם היו תושבים נוספים , בערך 2131 תושבים ערביים . 
באוטובוס היו גם חיילים רבים . לדבריו , הם הגיעו לצומת הסמוכה לכפר , 
שם נעצר האוטובוס , בשעות הערב . החיילים הורידו אותם למטה , והפרידו 
כל אחד בנפרד . בתחילה חשב כי רוצים לקשור אותם לעץ , ואז " החיילים החלו 
להכות אותנו מכות קשות , באלות ובמקלות בכל חלקי הגוף , בראש , בידיים 
וברגליים . אני נפגעתי בראש , נגרמו לי חתכים בראש , ירד לי דם על הפנים 
ואיבדתי את ההכרה " . העד התכופף והציג לבית הדין חבלות שעדיין נשארו על רגליו 
והראה לשופטים צלקת שעדיין נותרה . עוד המשיך לספר כי על כל אחד מן העצירים , 
שמרו כשמונה חיילים , והחלו להכות אותם . לאחר שאיבד את ההכרה הוא נלקח , 
ככל הנראה ברכב לכפר ושם התעורר . משם הועבר לביה"ח ואושפז שלושה ימים . 
בחקירתו הנגדית של העד נתגלו סתירות לגבי עדותו במשטרה הצבאית . הוא טען 
במשטרה הצבאית כי לקחו אותו בעת שהלך ברחוב ואתמול בביה"ד סיפר כי הוציאו 
אותו מביתו . כמו כן התגלו סתירות לגבי האירועים בכפר ביתא באותו יום . 
לדבריו של העד היה שקט בכפר ביתא , לעומת עדויות של קציני צה"ל שהעידו 
כי היו אירועים קשים ואלימים בכפר . קפידבינאתמול המשיך והעיד גם אל"ם יהודה 
מאיר בחקירה נגדית . הוא נחקר ע"י התובע הצבאי . התובע שאל את אל"ם מאיר 
אם יש ברשותו יומני מבצעים מהתקופה שבה שירת כמפקד האזור , בין התאריכים 
7102 לינואר 88 , הימים הרלבנטיים למשפט זה . אל"ם מאיר אישר כי בביתו 
נמצאים יומני מבצעים מאותה תקופה . התביעה הודיעה כי היא לא מצאה את היומנים 
האלו . התובע הצבאי הציג בפני אל"ם מאיר עדויות של מפקד הגדוד ומפקד הפלוגה 
ולפיהן הפקודות באותה תקופה היו ברורות , לפיהן מותר להכות תושבים במהלך 
הפגנה , אך לאחר מעצרם אין להכותם . אל"ם מאיר ענה : " לאלוף מצנע היתה 
בעיה להגדיר מהו התחום האפור " . לדבריו של מאיר , היתה פנקסנות כפולה . 
מפקדי הפלוגות והמחלקות לא היו עם הרמטכ"ל , האלוף ושר הביטחון בשטח . 
בישיבות בפורום האלוף , בהן השתתפו אנשים מיחידת דובר צה"ל , נאמרו דברים 
מסוימים , בעוד שבשטח ניתנו הנחיות אחרות . אל"ם מאיר טען בעדותו : " הייתי 
שותף לחלק בלתי נפרד לאותה שיטה , אך התנגדתי לה " . כמפקד השתתף לדבריו 
בדיונים , אך התנגד לפנקסנות הכפולה . מאיר הדגיש בביה"ד : " כאן נולדה 
החוליגאניות " וטען כי תמיד היו הנחיות נוספות . אל"ם יהודה מאיר מחזיק 
בידו מסמכים רבים הקשורים למהלך עבודתו כמפקד אזור שכם . הוא ימשיך בעדותו 
היום . 
