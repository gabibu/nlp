החודש נרשם שיא חסר תקדים בשיעור העולים מברית - המועצות . במהלך חודש יוני 
הגיעו כעשרת אלפים עולים לישראל . יו"ר הנהלת הסוכנות , שמחה דיניץ , 
שמסר על - כך אתמול בישיבת עצרת הסוכנות , העריך , כי עד סוף החודש יגיעו 
עוד כאלף עולים לפחות . מאז ראשית השנה עלו לישראל כ05 אלף עולים מבריה"ם 
וכ51 אלף עולים נוספים ממדינות אחרות . דיניץ גילה , כי נוכח הסירוב הסובייטי 
לאפשר טיסות ישירות לישראל , נעשים מאמצים למצוא נתיבי יציאה חדשים ובלתי - 
ישירים לישראל . הוא לא פירט באילו תחנות מעבר מדובר , אולם הדגיש , כי 
המאמצים הללו נתקלים בתעמולת הסתה , הפחדה ואיומים מצד הערבים כלפי המדינות 
המסייעות לעליה . דיניץ קיבל בברכה את הצהרת שרי הממשלה , לפיה לא יופנו 
העולים החדשים לשטחים . לדבריו , החלטה זו התקבלה כדי לא לסכן את המשך 
העלייה . הוא מסר , כי מתוך 56 אלף עולים חדשים , שהגיעו ארצה בחודשים 
האחרונים , פנו לשטחים רק 512 בלבד . לראשונה מאז ייסודה של עצרת הסוכנות 
השנתית , משתתפת בה השנה משלחת של חמישה חברים , המייצגים את יהודי בריה"ם . 
הם הגיעו בשם " ועד הארגונים והקהילות היהודיים בבריה"ם " , שהוקם בדצמבר 
אשתקד במוסקווה . ה"וועד " מאגד יותר מ002 קהילות וארגונים יהודיים ברחבי 
ברית - המועצות . יוסף זיסלס , חבר ה"וועד " , אמר כי " אין אנו רוצים 
שהעלייה תהווה גורם לסכסוכים ומתחים בתוך החברה הישראלית " . דבריו עוררו 
התרגשות רבה בין הצירים . זיסלס קרא למשתתפי העצרת להעמיד את נושא העלייה 
והקליטה מעל ומעבר לחילוקי הדעות הפנימיים , על - מנת לסייע במאמצים הלאומיים 
להתגבר על הקשיים והפיגורים בקליטת העולים . לדבריו , למרות האזהרות המוקדמות , 
ישראל לא היתה ערוכה לקליטת העלייה ההמונית . הוא הטעים , כי הליכי הקליטה 
מעוררים ביקורת ותלונות אצל העולים , בעיקר בעלי המקצוע . זיסלס הביע חשש , 
שאמצעי ההובלה העומדים לרשות העולים , לא יספיקו כדי להעלות את מאות אלפי 
היהודים המעוניינים לעלות לישראל וקיימת סכנה שרבים מהם ייאלצו להמתין כמה 
שנים לעלייתם . זיסלס מסר על פעולות הוועד , לארגונם של יהודי בריה"ם והכנתם 
לעלייה לישראל . הוא סיפר על הכמיהה העמוקה של מאות אלפי יהודים לישראל , 
וביניהם גם כאלה שחיים בכפרים נידחים בסיביר ובמרכז אסיה , אשר היו מנותקים 
עד לאחרונה מיהדותם ורבים מהם התבוללו . יו"ר מועצת ארגוני העולים , נתן 
שצרנסקי , הזהיר מפני אופטימיות מופרזת בקליטת העלייה . לדבריו , אבדו 
שנתיים בתהליך קליטת העלייה . השנה הראשונה בגלל סרוב ישראל להאמין שהעלייה 
תתגשם , והשנה השנייה כיוון שהממשלה לא קיבלה החלטות מתאימות . " אסור 
לנו לאבד אפילו יום אחד נוסף " , אמר שצרנסקי . 
