חמבאחד מחלונות הכנסייה , במשכן הנשיא , לא הרחק מרייקיאוויק , קבוע פסיפס 
צבעוני , המראה את המסע המתועד הראשון אל חופי איסלנד . הוא היה בשנת 984 , 
כאשר יצא ברנדאן הקדוש בראש משלחת של נזירים אירים להפיץ את האמת . לרוע 
מזלו החליטה איסלנד בדיוק באותו זמן לחמוד לה לצון גיאולוגי . לעיניהם הנדהמות 
של השליחים האפוסטוליים , הגיח מן האוקיינוס האטלנטי אי חדש , בהתפרצות 
ולקאנית מרהיבה . " אדוננו ישו הנוצרי " , מילמל ברנדאן אל תוך זקנו , 
" הוצא אותנו מן האי הזה " . לשונות האש גדלו והלכו , ופתיתי לבה בוערים 
קיפצו מכל העברים . " אחי המאמינים " , רעם קולו של ברנדאן , " עמדו 
איתנים באמונתכם . אנחנו בשערי גיהינום " . כריסטופר קולומבוס , כעבור 3001 
שנה , היה נוהג כנראה אחרת . שכיר - המפרשים של המלכה איזבלה היה תוקע 
מיד את דגל ספרד בראש האי ומטיל עליו מסים . אבל זה ההבדל בין הרפתקנים 
דרום - אירופיים ובין נזירים קלטיים , וזה אולי הטעם ששום אירי לא גילה 
עולמות חדשים . עד 0571 האמינו איסלנדים רבים , כי בארצם אמנם ישנו השער 
לגיהינום , בלועו של הר הגעש המפורסם , הקלה . אותה שנה העפילו שני סטודנטים 
איסלנדים אל פסגת הקלה , וחזרו בשלום . איני בטוח שהיסטוריונים איסלנדים 
יחשבו את ההעפלה ההיא לשוות - ערך איסלנדית של גילוי אמריקה , אבל אז באיסלנד 
הזמן החדש . אגב אמריקה , איסלנדים יחרקו שיניים בעוד שנתיים , כאשר אמריקה 
תחוג 005 שנה לגילויה על - ידי קולומבוס . איסלנדי , לייפר אריקסון , 
נחת בחופי קנדה 005 שנה לפניו , סביב שנת 0001 . לחבל הקנדי המכונה כיום 
נובה סקוטיה נתן לייפור את השם האקזוטי הרבה יותר " ארץ הגפן " . איסלנדי 
אחר אף התיישב בה אחר - כך . אבל הקולוניאליסטים האיסלנדים התעייפו ממאבקי 
המערב הפרוע שלהם עם אסקימואים ועם אינדיאנים , וחזרו הביתה . יון הייאלמרסון , 
מחנך איסלנדי , שחיבר היסטוריה קצרה של ארצו לתועלת אותו חלק של העולם 
שאינו קורא איסלנדית , העיר בשולי האפיזודה ההיא , אולי רק בחצי בדיחות - 
הדעת : " אנחנו יכולים להשתעשע במחשבה שאילולא היו האיסלנדים מעטים כל - 
כך , והילידים רבים כל - כך , היינו יכולים לטייל כיום ברחבי היבשת הצפון - 
אמריקאית ולדבר רק איסלנדית עם כל אדם , מן החוף האטלנטי עד חוף האוקיינוס 
השקט " . לרוע המזל , לא קמה באמריקה הצפונית ציוויליזציה ויקינגית , אף 
כי האיסלנדים יכולים להתנחם ולהתגאות בהצלחתם לשמר ציוויליזציה כזאת , 
נגד איתני הטבע ונגד גחמות ההיסטוריה , באי שלהם , כשתי חמישיות משטח 
בריטניה . בקיץ הם יכולים אפילו להתפאר שבציוויליזציה שלהם , הרפובליקה 
הקרובה ביותר לקוטב הצפוני , אין השמש שוקעת לעולם . בחורף גם אין היא 
זורחת . האורח הזר מוזמן להרהר בכל האנקדוטות ההיסטוריות הידועות לו , כאשר 
הוא משתרך לאטו בדרך העולה מנמל - התעופה על שם לייפור אריקסון , שבנתה 
ארה"ב של אמריקה , אל עיר הבירה רייקיאוויק . בדרך זו מותר לנהוג במהירות 
07 קמ"ש לכל המרובה . האיסלנדים שומרי חוק . המכונית היחידה השוברת את 
מחסום הקול במהירות 08 קמ"ש , נהוגה בידי תייר המנסה ללא הצלחה לכבות את 
אורותיה . באיסלנד הכרח לנסוע באורות מלאים , גם באמצע הקיץ , כאשר האי 
הוויקינגי כמעט אינו נפרד מן השמש , האורות במכונית נדלקים אוטומטית עם 
ההתנעה . הדרך הדו - מסלולית מתוחה כסרגל שחור על פני ערבה אין - סופית . 
אין עצים ( כי באיסלנד אין עצים צומחים אלא אם הממשלה טורחת בנטיעתם ) 
, אין צמחייה , אין שום סימן - חיים . נהיגה במרחבים השוממים , הענקיים 
של איסלנד היא לפעמים חוויה קשה . כך ייראה העולם 05 שנה אחרי השואה הגרעינית . 
כך נראו פני הירח , אחרי שפונו על - ידי המתיישבים מן המאדים . מכל הטעמים 
האלה , מובן בהחלט מדוע לבי פועם בחוזקה כאשר אני חוזר אל איסלנד מקץ שמונה 
שנות היעדרות , להתרפק על חוסר - הרלוונטיות שלה לתהליך השלום במזרח התיכון 
או בכל מקום אחר . אני מברך את מזלי שכיום מחוברת איסלנד אל העולם החיצון 
תודות לחברת - תעופה דינמית להפליא , הטסה יום - יום אל לוקסמבורג , וממשיכה 
משם אל החוף המזרחי של ארה"ב . אלף שנה לפני , מספרת האגדה הוויקינגית , 
היה סאיימנדר סיגפסן צריך לרכוב על גב לווייתן , כאשר היה הסטודנט הצפוני 
הראשון באוניברסיטת פאריס . בימי סאיימונדור כבר ידעו רוב האיסלנדים קרוא 
וכתוב . באירופה עסקו בתחביבים כאלה רק נזירים , ואפילו קרל הגדול היה 
צריך לחתום באגודלו . מאה שנה ויותר לפני סאיימונדור , הקימו האיסלנדים 
את הפרלמנט הדמוקרטי הראשון בעולם והעניקו לעצמם חוקה , שמפני הנוחיות אפשר 
לכנותה " רפובליקאית " . אבות האומה היו עורכי - דין , והאיסלנדים היו 
עסוקים בכתיבה כל - כך שאין להם אפילו טרום - היסטוריה . זו האומה היחידה 
בעולם , כנראה , שכל תולדותיה מתועדות בקפידה . האיסלנדים יכולים לשרטט 
ללא קושי את שושלות - היוחסין שלהם . בנגמין דיזראלי אמר פעם ליריבים אנטישמיים , 
שהזכירו את מוצאו היהודי : " כאשר ישבו אבותיכם על העצים , היו אבות 
אבותיי כוהנים במקדש שלמה " . איסלנדי ממוצע יכול להגיד לאירופי ממוצע : 
" אבות אבותיי כתבו את הסאגות של הצפון , כאשר אבותיכם פחדו מאחד בינואר 
של שנת 0001 " . איסלנד היא חגיגה לטהרנות לשונית ותרבותית . ילדיה בניגוד 
לילדי נורווגיה , דנמרק ושוודיה יכולים לקרוא את הסאגות הוויקינגיות במקור , 
באשר לשונם המודרנית צומחת במישרים מן הגזע הוויקינגי . בלשן איסלנדי הסביר 
לי באריכות כיצד מצאה האקדמיה האיסלנדית בכתבי המאה ה11 תחליפים הולמים למלים 
כמו " רדיו " , " טלפון " ו"טלוויזיה " . בחנויות הספרים של רייקיאוויק 
אפשר למצוא תרגומים לאיסלנדית של כל ספר חשוב שחובר בלשון מערבית . תעודת 
הביטוח התרבותית והפיסית של איסלנד היא האוקיינוס האטלנטי . בזכות האטלנטי , 
נדרשו למגיפה השחורה באירופה 45 שנה עד שהגיעה אליה . גם שמה מקפיא - העצמות 
לא עודד גלי הגירה . מהגרים - בכוח נטו להסכים עם ברנדאן הקדוש , שאמר 
( עוד לפני ההתפרצות הוולקאנית ) : " אחי , האי ההוא מעורר בי אי - 
נוחות " . אבל בהתקרב שנת האחדות האירופית , 2991 , מדברים גם האיסלנדים 
על התקרבות טרנס - אטלנטית . אם הם ייכנסו להסכמים כלכליים עם הקהילה האירופית , 
או אף יהיו יום לא רחוק אחד חלק ממנה , לא יהיו פקידי ההגירה בנמל לייפור 
אריקסון רשאים לשאול אירופאים מדוע הם באים ולכמה זמן . הם לא יהיו רשאים 
להגביל את זכות העבודה של אירופאים . ארץ ללא מהגרים , ללא " פועלים אורחים " 
וללא מיעוטים אתניים תיפרץ לרווחה . שר איסלנדי ראה באחרונה צורך להניח 
את דעת בוחריו . אל דאגה , הוא אמר , איסלנד לא תהיה אבן שואבת למהגרים . 
אנשים יירתעו מפני האקלים שלנו , מפני לשוננו הקשה ומפני מנהגינו . אחד 
המנהגים המשונים של איסלנד מזדקר ממדריך הטלפונים שלה . חפש אדם לפי שם 
משפחתו , ולא תמצא . הסיבה הפרוזאית היא שבאיסלנד אין שמות משפחה . היא 
אמנם נכנעה למציאות הפוליטית של המאה ה11 וקיבלה עליה בחירוק שיניים את היצוא 
הלטיני העיקרי של הזמן ההוא , הדת הנוצרית , אבל מעולם לא קיבלה עליה את 
ההמצאה הלטינית המבורכת של שמות משפחה . בסוף המאה ה02 , כבימי לייפור 
אריקסון , אנשים מזוהים בפשטות על פי שם אביהם . אם אולאפור הוא בנו של 
יוהן , הוא יהיה ידוע כאולאפור יוהנסון . אם אודני היא בתו של ארני , 
היא תהיה ידועה כאודני ארנאדוטיר . גם היא תינשא לאולאפור יוהנסון לא ישתנה 
שם משפחתה , שהרי אמרנו : באיסלנד אין שמות משפחה . ילדיהם של אודני ואולאפור 
יצרפו אל שמם את זיקת האב , ויהיו אולאפורסון ואולאפאדוטיר . מי שיקרא 
להם " מר אולאפורסון " ו"גברת אולאפאדוטיר " יעיד על עצמו שהוא זר , 
שהלכות איסלנד אינן ידועות לו . לאיסלנדים , מחוץ לכמה יוצאים מן הכלל , 
יש שם אחד בלבד . עכשיו מתכוון הפרלמנט העתיק של איסלנד להחמיר עוד יותר 
את חוק השמות . משעה שיאמץ חוק חדש , שהונח באחרונה על סדר יומו , יוטלו 
הגבלות קשות על חופש הבחירה של השמות . הפרלמנט ינסה לאכוף תקנה משנת 5291 , 
האוסרת על איסלנדים לתת לילדיהם שמות שאינם לקוחים מאוצר - השמות הקיים , 
או אינם מיוסדים על מלים קיימות בלשון האיסלנדית . כוהני דת נתבעים שלא 
להטביל ילדים אם השמות המוצעים להם חורגים מן הנורמות . על - פי החוק החדש , 
הורים שיהיו אקסצנטריים דיים להעניש את ילדיהם בשמות לא - איסלנדיים , 
ייתבעו להתייצב לפני ועדה מיוחדת , ולנמק באריכות . יש באיסלנד כמה משפחות 
המחזיקות בשמות - משפחה ממש . בדרך כלל , אלו משפחות שעברו תהליך של דניפיקציה , 
בימי השלטון הדני הממושך , שהגיע אל קצו רק ב8191 . הן יורשו להוסיף ולהחזיק 
בשמות ולהורישם לילדיהן , אולי מאותה סיבה מוזרה שדנית מוסיפה להיות הלשון 
הזרה הראשונה בכל בתי - הספר באיסלנד . אבל אם קוראי רשימה זו מתכוונים להגר 
לאיסלנד , מוטב להם לדעת כי הם אמנם יורשו להחזיק בשם המשפחה שלהם , אבל 
יוכרחו לאמץ להם גם שם איסלנדי למהדרין , וילדיהם יצטרכו להיפרד משם המשפחה 
ולאמץ את זיקת - האב . ההנחה היחידה שיעניק החוק החדש : ילדים שבהגיעם לגיל 
בגרות לא יהיו מאושרים מהשם שהעניקו להם הוריהם , יורשו להתייצב לפני ועדה 
ולבקש שם חדש . עד כה לא היתה פריווילגיה כזאת באיסלנד . במאה העשירית היו 
באיסלנד בין 06 ל08 אלף תושב . במאה ה81 היו בה 43 אלף תושבים . בתחילת 
המאה ה91 עדיין היו בה פחות ממה שהיו במאה העשירית . במאה העשרים גדול מספר 
תושביה פי - שלושה בלבד ממה שהיה במאה העשירית . זה בוודאי אחד משיעורי 
הגידול הנמוכים בעולם . בפאתי צפון משתדלת איסלנד להבטיח לעצמה כי תוסיף 
להיות קטנה ויקינגית , וכל ברנדאן פוטנציאלי יתרחק באי - נוחות מחופיה . 
ואף כי ברייקיאוויק יש כבר " הארד רוק קפה " , ממש כמו בניו - יורק ובלונדון , 
היא המקום הלא - רלוואנטי המקסים הקרוב ביותר אל מרכז העולם . 
