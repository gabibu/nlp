ח"ך שמעון פרס הגיש אתמול הצעת החלטה ללשכה ולמרכז של מפלגת העבודה , לפיה 
יו"ר המפלגה ומועמדה לכנסת ייבחר רק בעוד למעלה משנה . הצעה זו עומדת מול 
הצעתו של ח"ך יצחק רבין להחליט על התמודדות מידית . ח"ך משה שחל , התומך 
כיום בפרס , קרא להדיח את מזכ"ל המפלגה , ח"ך מיכה חריש , מתפקידו . ועדת 
החוקה של מפלגת העבודה תגיש הבוקר את מסקנותיה למזכ"ל המפלגה לקראת כינוס 
הלשכה מחרתיים . בשעת מסירת הידיעה , סמוך לחצות , טרם הסתיימה ישיבתה 
של ועדת החוקה , שהתבקשה להכריע האם דרישתו של רבין לבחירה מידית להנהגת 
המפלגה היא בבחינת הדחתו של שמעון פרס מתפקידו . במטהו של רבין ממתינים להחלטת 
ועדת החוקה כדי לפתוח מיד במסע החתמה לכינוס מידי של המרכז כדי שיקבל הכרעה . 
מטהו של שמעון פרס , בראשותו של נסים זווילי , התכנס אתמול בראשונה . 
רק חמישה ח"כים מבין חברי סיעת המערך בכנסת השתתפו בישיבת המטה : אברהם 
כץ - עוז , חיים בר - לב , יוסי ביילין , אלי דיין ואברהם בורג . סוכם 
על הקמתם של צוותי עבודה : צוות הסברה , צוות ארגוני וצוות משפטי . כמו - 
כן הוחלט להגיש באמצעות אברהם כץ - עוז הצעת החלטה ללשכת המפלגה מול דרישתו 
של רבין לבחירה מידית של מועמד המפלגה לראשות הממשלה . בהצעתו של כץ - עוז 
5 סעיפים : 1 . יו"ר המפלגה ייבחר על - ידי הוועידה או על - ידי המרכז מיד 
לאחר ועידת המפלגה , שתתכנס ביוני 1991 . 2 . מועמד המפלגה לראשות הרשימה 
לכנסת ה31 ייבחר בנובמבר 1991 , שנה לפי הבחירות . 3 . הוועידה תחליט על 
שיטת הבחירות לתפקיד זה . בין האפשרויות : ועידה , מרכז , או פריימריס . 
4 . אם יוקדמו הבחירות לכנסת ה31 , תיערך בחירתו של המועמד לעמוד בראש 
הרשימה והמועמד לראשות הממשלה במועד אישור הקריאה הראשונה בכנסת , קרי כחמישה 
חודשים לפני הבחירות . 5 . יבוטל הסעיף החוקתי , המסמיך את ראש הרשימה 
לחלק מינויים נוספים מטעמו . כל חברי הכנסת ייבחרו באותה צורה ובאותו מועד 
למעט המועמד לראשות הרשימה . להצעתו צירף אברהם כץ - עוז מכתב לחברי הלשכה 
והמרכז של מפלגת העבודה ובו הוא מאשים את רבין בהרס תנועת העבודה . " אני 
מסתכל בעיניים פקוחות איך הורסים תנועה ומפלגה , מתוך תאוות שררה ; איך 
רוצחים על - מנת לזכות בירושה . אני חי בחרדה שאלו ימיה האחרונים של המפלגה 
כתנועה אחת , ואני עושה כל מאמץ כדי להפסיק את הטירוף " . בישיבת מטה פרס 
הועלה חשש כי אם תתקיים התמודדות ורבין יזכה בה , עשויים הפעילים התומכים 
בפרס , בעיקר חברי הכנסת , להינזק קשות . לפיכך סוכם כי תומכי פרס יסייעו 
איש לרעהו בעת ההתמודדות , כדי שלא יינתן למחקם מהמפה הפוליטית . במטה רבין 
טענו , כי פרס כבר מקים לעצמו מחנה במפלגת העבודה כדי לבוא בתביעות ובדרישות 
אם יובס בהתמודדות על ראשות המפלגה . עוד נאמר , כי אם תהיה התמודדות ופרס 
ייכשל , לא יהיה כל רחמים בקבוצה שתמכה בפרס , שתיאלץ לשלם את המחיר הפוליטי . 
