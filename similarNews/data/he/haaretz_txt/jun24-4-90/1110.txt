אקו"ם מאיימת על ערוץ 2 בפנייה לבג"ץ , שכן לטענתה מהווים שידורי ערוץ זה 
הפרה חמורה של חוק זכויות היוצרים . אקו"ם טוענת , כי ערוץ 2 נהנה עד כה 
מהיותו כפוף לרשות השידור , ולכן לא נדרש לשלם תמלוגים בנפרד . מאז הוכר 
ערוץ 2 כערוץ נפרד לכל דבר , הוא חייב , על פי החוק , לשלם תמלוגים עבור 
זכויות יוצרים . מנכ"ל אקו"ם , רן קידר , אומר כי חרף פניות אל מנהלת ההקמה 
של הערוץ השני , לא התקבלו תשובות בנושא זה . מנהל המנהלת , אורן טוקטלי , 
אישר אתמול את קבלת הפנייה מאקו"ם . הוא הוסיף , כי ערוץ 2 אינו כופר , 
עקרונית , בתביעת האגודה . " כללנו את המשמעות הכספית של תביעת אקו"ם 
בהצעת התקציב שהגשנו לאגף התקציבים במשרד האוצר כבר לפני חודשים אחדים , 
אולם מסגרת התקציב שנקבעה על ידי האוצר לערוץ 2 , הועמדה על 008 אלף ש"ח 
בלבד ועוד הכנסות מתשדירי שרות וחסות . " סכום נמוך זה אינו מאפשר לנו , 
כרגע , להיענות לתביעה של אקו"ם . למרות זאת , אני מקווה שכבר בימים 
הקרובים ניפגש שוב עם ראשי אקו"ם , כדי לטכס עצה כיצד לצאת מהסבך למרות 
הנסיבות הקשות שבהן אנו פועלים " , אמר טוקטלי . 
