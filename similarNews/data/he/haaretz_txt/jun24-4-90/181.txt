לא נראים סיכויים רבים לתפנית במצבו של הקולונל מנגיסטו , למרות קריאתו 
בפרלמנט בסוף - השבוע להתגייסות עממית למניעת התמוטטות המדינה האתיופית מול 
המרד האריתריאי והטיגרני . אמנם הידיעות על נפילת מנגיסטו הפכו כבר לשגרה , 
ורודנים נוהגים לזהות את קיום משטרם עם קיום המדינה אך במקרה האתיופי יש 
ממש בשני חלקי הקריאה . ההתקוממות נגד מנגיסטו היא משולשת : אישית , רעיונית 
ולאומנית , מעבר להתנגדות לשלטונו הטוטליטרי ולמשטר המקרסיסטי הנוקשה ( 
שאותו הוא מבקש לשנות לאחרונה ) , לתנועת המרד הטיגרנית יש גם יסודות רעיוניים : 
בעיני רבים ממייסדי " חזית השחרור העממית הטיגרנית " לא היה מנגיסטו קומוניסט 
כשר , זמן רב לפני שהתחיל להתרחק מהמרקסיזם - לניניזם כדי להתקרב אל המערב . 
הטיגרנים לא רוצים לפרק את המדינה האתיופית אלא לשלוט בה , או לפחות להיות 
שותפים לשלטון . " חזית השחרור העממית האריתריאית " , לעומת זאת , נלחמת 
על עצמאות החבל שלחופי ים סוף , כמעט מאז שוחרר משלטון קולניאלי איטלקי 
וסופח של אטיופיה . כל עוד האריתריאים היו היחידים שניהלו מאבק מזוין נגד 
אדיס אבבה בימי הקיסר ואחר - כך בימי מנגיסטו יכלו האתיופים לבלום את ההתקפות . 
אך כאשר פרץ גם מרד הטיגרנים קרוב יותר אל הבירה , נחלו הכוחות האתיופיים 
מפלות קשות . החלטת מוסקווה להפסיק את הסיוע הכלכלי והצבאי הנדיב למנגיסטו 
נבעה , ביסודה , מהקו החדש של גורבצוב : אך חוסר יכולתו של מנגיסטו למגר 
את שתי המרידות הפך את אתיופיה לבור ללא תחתית וזירז בוודאי את ההחלטה לנתק 
את משלוחי הנשק ולהחזיר את המומחים הסובייטים . בשל קץ המלחמה הקרה , גם 
האמריקאים לא רואים חשיבות אסטרטגית עליונה באתיופיה ולכן לא קפצו על המציאה 
ואינם מנסים לחזור לשמש הפטרון של אדיס אבבה , כפי שהיו בימי הקיסר . ברוב 
מחוזות אתיופיה קיימים רגשי אחדות , אך נוצר מעגל קסמים : כל עוד מצליח 
המרד הטיגרני , אין סיכויים להצלחת שיחות השלום ; אך כשהצבא האתיופי במצור 
והוא מוכה באריתריאה , אין למנגיסטו סיכוי לגבור על הטיגרנים או לשכנע אותם 
לקבל את מרותו . 
