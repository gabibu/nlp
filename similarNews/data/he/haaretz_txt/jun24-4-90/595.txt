שר האוצר יצחק מודעי העריך אתמול , כי בשנים הקרובות ייקלטו בארץ שני מיליון 
עולים מבריה"ם . מודעי שדיבר בדיוני עצרת הסוכנות , אמר " עד כה דיברנו 
על העלייה ולא האמנו כי תבוא ואכן העלייה תפסה אותנו בלתי מוכנים " . לדבריו 
משום כך , נצטרך עתה לעמול קשה כדי לסגור את הפיגור שנוצר . מודעי הדגיש , 
כי למרות שכמחצית מתקציב המדינה משועבד לכיסוי חובות , הוגדל התקציב ב%21 
לצורכי קליטת העולים . " מניין ניקח תוספת זו ? , יש לנו כתובת אחת והיא 
יהדות העולם . זהו הידיד היחיד והשותף הנאמן של המדינה " . שר האוצר קרא 
לראשי הסוכנות והמגבית להגביר את המאמצים לגיוס הכספים לקליטת העולים " אם 
הייתם נקראים לצום במשך שלושה ימים למען עם ישראל , בוודאי הייתם עושים 
זאת . אינכם מתבקשים לצום , אלא לגייס סכומים גדולים יותר למען העלייה " . 
הוא גם קרא לראשי הסוכנות לחלק בצורה שונה את כספי המגבית , כלומר להפריש 
חלק ניכר יותר לישראל ולצמצם את החלק המיועד לצרכים המקומיים של הקהילות 
בחו"ל . ברחבי הארץ מצויות רזרווות קרקע המספיקות לבניית מאות אלפי דירות . 
כך גילה אתמול מנכ"ל מינהל מקרקעי ישראל גדעון ויתקון , בהופיעו בפני עצרת 
הסוכנות בירושלים . ויתקון ציין כי במינהל מקרקעי ישראל עוסקים בימים אלה 
בהכפלת פוטנציאל הקרקע לבנייה מ002 אלף ל004 אלף דירות . לדבריו כ%54 מהקרקעות 
במרכז הארץ הן בבעלות המנהל , בעוד בפריפריה מרבית הקרקעות הן בבעלות המנהל . 
ויתקון ציין , כי שר השיכון אריאל שרון , מגבש הצעה לתת קרקע בחכירה ללא 
תמורה ל94 שנים למתיישבים באזורי פיתוח . לדבריו במרכז הארץ עלות הקרקע 
היא כ%03%54 ממחיר הדירה . נשיא ארגון הקבלנים מרדכי יונה , אמר כי ענף 
הבנייה בארץ מסוגל לספק את כל דרישות הדיור לזוגות צעירים ועולים חדשים . 
לדבריו " מישהו בארץ מנסה ליצור פאניקה כאילו קיים מחסור בדירות , כדי 
לגרום ליבוא דירות מוכנות מחו"ל . הוא ציין כי ב5 השנים הבאות נזדקק ל003 
אלף יחידות דיור והקבלנים בארץ מסוגלים לבצע בנייה זו . עם זאת הטעים , 
כי בניית אלפי דירות חדשות , מותנית בקיצור הליכי התכנון , הנמשכים כיום 
שנים ארוכות . בהתייחסו להתייקרות מחירי הדירות , אמר יונה כי מחיר דירה 
ממוצעת בארץ , הוא כ08 אלף דולר , בגלל המיסים הכבדים " אם הממשלה והרשויות 
המקומיות יוותרו על חלקם , יוזל מחיר הדירה במחצית ויגיע ל04 אלף דולר בלבד . 
