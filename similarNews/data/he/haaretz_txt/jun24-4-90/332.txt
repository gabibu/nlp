ביירות ( ע"ם ) . זהות אינטרסים עשויה להוביל להסכם משולש בין עיראק , 
איראן , ואש"ף לגבי לבנון כך מוסר העיתון הלבנוני " אל - קומי אל - ערבי " . 
העיתון מציין כי למרות ההבטחות וההצהרות האיראניות על כוונתה של הנהגת איראן 
לשמור על הברית האסטרטגית עם סוריה הנתונים מצביעים על מצב הפוך לחלוטין , 
ולמעשה קיימת זהות אינטרסים בין העיראקים לאיראנים בזירה הלבנונית . עיראק 
דבקה בעמדתה , שמטרתה להביך את סוריה ולהתיש את כוחותיה הנמצאים במדינה 
זו . כדי להגשים זאת , תעשה עיראק כל מאמץ לפגוע בסוריה , כגון התמיכה 
הכספית והצבאית הגדולה שהיא נותנת לצדדים במאבק במזרח ביירות . באיראן חלה 
התקדמות רבה בהתוויית התסריט המשותף לשליטה על אזור הדרום הלבנוני כולו , 
וזאת על - ידי השגת הסכם עקיף עם ראש אש"ף , יאסר ערפאת , כדי להפקיע 
את השליטה בדרום מידי תנועת אמל . המנהיגים האיראנים סבורים , כי המישור 
הלבנוני הוא החלון שדרכו ניתן להרחיב את השליטה במזרח התיכון , לכן הם מנסים 
לבסס את נוכחותם המדינית בלבנון באמצעות הקבוצות האיסלאמיות הפונדמנטליסטיות 
הנוטות לכיוון טהראן . העיתון כותב כי זו הסיבה העיקרית לכשלונו של ראש צוות 
המשקיפים הסוריים בלבנון , ראזי כנעאן , להביא לפיוס בין אמל וחיזבאללה . 
תנועת אמל הגבירה את אמצעי הביטחון שלה במחנות הפליטים באזור צור , הנמצאים 
תחת שליטתה , במטרה למנוע את חידוש הקרבות בין הכוחות הפלשתינים . הארגון 
הקים מחסומים בכניסות למחנות הפליטים בורג א - שאמאלי וקאסימיה , שבאזור 
צור , ואנשי אמל מפטרלים באופן קבוע במחנות . אמצעים אלה ננקטו , לטענת 
המשטרה המקומית , בעקבות בקשת " ועדות עממיות " של תושבי המחנות , החוששים 
מחידוש הקרבות בין תומכי אבו - נידאל ואש"ף . שני אנשי אמל נהרגו ושלושה 
אחרים נפצעו במארב שהוטמן להם ביום ראשון בבוקר ליד צידון בידי אלמונים . 
כך מסרו מקורות ביטחון באזור . משקיפים בצידון צופים שאנשי פתח יסלקו את 
אנשי אבו - נידאל ממחנות עין אל - חילווה ומיה מיה בצידון כפי שאירע במחנה 
אל - ראשידיה . מקורות פלשתיניים בביירות מסרו לעיתון " אל - אנבא " כי 
ערפאת פירסם החלטות הכוללות בחינה מחודשת של מבנה ההנהגות בלבנון . 
