" ג - ב אומר כי הארגון לא השתנה , וכי ניסה בזמן האחרון לפגוע בבוריס 
ילצין ובראש הממשלה ריזקוב . לדברי הבכיר , מיור גנרל בדימוס אולג קאלוגין , 
ניסה הארגון לקשר בין עסקה שנחשפה לפני כשנה למכירת טנקים רוסיים למערב , 
ובין ראש - הממשלה ריזקוב . קאלוגין אמר כי אולץ לפרוש מהאירגון בגיל 55 , 
לאחר סכסוך עם מפקדיו , ולא ברור אם דבריו באים מצורך לנקמה אישית , 
או כחלק ממאבק המתנהל בצמרת הסובייטית . קאלוגין , שדיבר בראיון ל"פראוודה " , 
לא מסר פרטים על הניסיון , אולם אמר כי הק - ג - ב סייע בתחילה לחברה שייצרה 
את הטנקים , ולאחר מכן חשף את העסקה . ידוע כי ריזקוב איים לפני כשלושה 
חודשים להתפטר , לאחר שנטען כי חתימתו נמצאה על רישיון היצוא של החברה . 
קאלוגין אמר עוד כי הק - ג - ב יצא בשנה שעברה במערכת הכפשה כנגד בוריס ילצין 
וכנגד טאלמן גדליאן , תובע כללי לשעבר , שטען כי חשף רשת של שחיתות בצמרת 
הסובייטית . הגנרל לשעבר אמר כי ההחלטה לצאת למאבק התקבלה בישיבה סגורה 
של צמרת הק - ג - ב , שהתקיימה לפני הכנס הראשון של קונגרס נציגי העם , 
במאי 9891 . לדבריו , היחס לילצין וגדליאן היה כאל " אויבי העם " , למרות 
ששניהם היו באותה תקופה קומוניסטים . " במקרה כזה משתמשים בכל מה שקיים " , 
אמר קאלוגין . " כל מה שיכול לפגוע באנשים שלא התנהגו כפי שרצינו " . גדליאן 
היה אחד משני התובעים שחקרו את פרשת השחיתות בצמרת הסובייטית , שבה היה 
מעורב גם חתנו של ברזנייב , ולדבריהם הם התכוונו לחקור את ראש - הממשלה 
ריזקוב , אלא שפוטרו קודם שסיימו את חקירתם . נגד השניים נפתחה לאחר מכן 
חקירה , בטענה שחרגו מסמכויותיהם והשתמשו בשיטות חקירה בלתי כשרות , אולם 
הפרלמנט הסובייטי סירב להסיר את חסינותם . קאלוגין אמר כי הק - ג - ב קיבל 
הוראה לחבל בחקירה , וכי יש הוראה קבועה להשמיד כל חומר מרשיע היכול להזיק 
לבכירים בצמרת . הוא הוסיף כי הארגון מקבל את הוראותיו באופן ישיר מהוועד 
המרכזי של המפלגה הקומוניסטית , אולם לפעמים ההוראות סותרות אחת את השנייה , 
עקב חילוקי דעות בצמרת הסובייטית . 
