מנהל התעופה האזרחית במשרד התחבורה חזר בו מאישור בנייה לגובה שהעניק למלון 
רויאל ביץ באילת , בשל מגבלות טיסה לנמל האוויר בעיר . המדובר במלון חדש 
ברמה של חמישה כוכבים השייך לאיש העסקים היהודי דייוויד לואיס מבריטניה ולרשת 
ישרוטל . הדבר עורר תרעומת קשה בחברת ניהול הבנייה של הפרויקט , שההשקעה 
המתוכננת בו היא 06 מיליון דולר . במקור נתנה המפקחת על הנושא במנהל התעופה 
האזרחית במשרד התחבורה , רות שפריר , אישור לבנייה לגובה של 85 מטר , 
אולם מיד אחר - כך הגיע לחברת הניהול מכתב , שביטל את האישור . מנכ"ל חברת 
הניהול , אורי ענבר , התלונן כי הסחבת שמגלים משרדי הממשלה השונים בטיפול 
באישורים הנדרשים פוגעת בתנופת הבנייה של בית - המלון . לדברי ענבר , נדרש 
בית - המלון לקצץ כבר קודם לכן ארבע קומות מהתכנון המקורי בשל מגבלות הקשורות 
לגובה הטיסה לשדה התעופה באילת , למרות שהמלון המתוכנן מרוחק מנמל האוויר 
ואינו יכול לסכן את תנועת המטוסים במקום . הוא הוסיף , כי ישכור את שירותיה 
של חברה מארה"ב כדי שתכין סקר שבאמצעותו יוכח כי בגובה הבנייה הנדרש 56 
מטר בתוספת גובה המנוף לעבודה , אין כל סיכון לתנועה האווירית . דובר משרד 
התחבורה אמר אתמול בתגובה , כי באישור המקורי שניתן נפלה טעות . לאחר בדיקה 
נוספת התברר , שתקן מגבלות הבנייה לבטיחות טיסה מגביל את גובה הבנייה עד 
ל55 מטר . הוא הוסיף כי הדרישה לקיצוץ ארבע קומות מבניין המלון אינה מעניינו 
של מנהל התעופה האזרחית אלא של הוועדה המחוזית לתכנון ולבנייה , והיא קשורה 
לאישורים הכרוכים באחוזי בנייה . 
