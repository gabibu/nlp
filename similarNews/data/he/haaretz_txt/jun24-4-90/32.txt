חממה כבר יכולים הממשלה החדשה ושר הביטחון , משה ארנס , לעשות בגדה המערבית 
וברצועת עזה , ולא נעשה עד כה ? מעט מאוד , כמעט לא - כלום . אפשר כמובן 
לייעל את עבודת צה"ל ולהוריד את מה שמכונה " רמת האלימות " . זו שאלה של 
כסף וכוח - אדם . יוסיפו עוד נקודות - תצפית לאיתור מיידי - אבנים , ישתמשו 
יותר במסוקים , יכניסו עוד יחידות מובחרות שיפעלו ללכידת צעירי " ועדות 
ההלם " . כל זה יעזור משהו , אבל ברור לכל שלא יפסיק את יידוי האבנים והשלכת 
בקבוקי - התבערה . קצין בכיר בשטחים הביא השבוע לדוגמה התנחלות בשומרון ובה 
03 משפחות . פה ושם זורקים אבנים על מכוניות מההתנחלות , אבל רק פעם ביום 
אבן אחת פוגעת . במשך חודש לא נשארת משפחה בהתנחלות שמכוניתה לא נפגעה ואולי 
מישהו מבניה נחבל . בנקודה אחת בדרך להתנחלות , הקימו תצפית קבועה של חיילים . 
במקום אחר עקרו שורות עצים בפרדס . אבל יש יותר ממאה התנחלויות והן פזורות 
בכל מקום . אי - אפשר לבנות לכולן כבישים עוקפים ואי - אפשר להביא את כל 
צה"ל לשטחים . ואפילו תופסים את מיידי האבנים , במה עוד אפשר להענישם ? 
יותר מרבבת עצורים יושבים עתה במתקני - כליאה של צה"ל ועוד אלפים בבתי - 
סוהר רגילים . וגם אם יצליח צה"ל , בניצוחו של השר החדש , להוריד את 
רמת האלימות ( וזה קורה ממילא בין התפרצות להתפרצות ) הרי האינתיפאדה , 
כאורח - חיים , כוללת עוד צדדים רבים , שאינם אלימים . ואולי הם קובעים 
יותר את המציאות שנוצרה בשטחים . בשל טבעם המיוחד של אמצעי - התקשורת אין 
מדווחים עליהם בעמודי החדשות , ובמהדורת " מבט " בטלוויזיה שומעים עליהם 
פעם בשנה . אין שוטרים ערבים בשטחים . כלומר , המשטרה משותקת . מערכת 
הלימודים שהיתה סגורה במשך שנתיים , צולעת מאוד . בתי - המשפט כמעט אינם 
פועלים . חרם המסים נמשך וכמוהו החרם על תוצרת ישראלית . פקידים ערבים 
שהתפטרו מהממשל הישראלי שיתקו חלק מהמערכת האזרחית בשטחים . ערבים אינם 
פונים לבקש רשיונות לבניית בתים ולא אישורים לעסקים , כנדרש בחוק . הם 
בונים בתים ומקימים תעשייה זעירה ללא אישורים . במקרים רבים באו פעילי האינתיפאדה 
במקום המערכת הרשמית . עבד אבו - דיאב , למשל , לשעבר יו"ר ועד - העובדים 
של חברת - החשמל הערבית בירושלים , משמש זה כבר בורר בסכסוכי עבודה . במקום 
לפנות לבית - המשפט , פונים אליו . איך יכול הממשל הישראלי להיאבק בתופעות 
כאלו ? האם אפשר לאלץ שוטרים וגובי מסים לחזור לעבודתם ? איך אפשר לדחוק 
בערבים לשוב ולעשן " טיים " במקום " אימפריאל ? אי - אפשר . לא הממשלה 
הנוכחית ולא ממשלה ישראלית אחרת אינן יכולות לדכא צדדים אלה של האינתיפאדה , 
שבחיי האוכלוסיה הערבית משמעותם רבה אולי יותר מצדדיה האלימים של ההתקוממות . 
ארנס ושרים אחרים , ואפילו ראש הממשלה שמיר , יכולים כמובן להתחיל או 
לחדש דו - שיח ופגישות עם מנהיגים מהשטחים . לכאורה , אין דבר טבעי מזה . 
לשם מה צריך תיווך אמריקאי ולמה לנסוע לקהיר , כדי לפגוש שם אנשים מבית - 
לחם , חברון ועזה ? ממילא אין הממשלה נכונה לשאת ולתת עם נציגי אשף מחו"ל 
ולא עם מגורשים . עשו זאת פעמים רבות בעבר וככל שאפשר להבין מרמזים , הדלפות 
ודברים של השרים ארנס ומרידור והמנכ"ל בן - אהרן , הם מתכוונים לעשות זאת 
שוב . הצרה היא שמפגישות כאלו לא יצא כמעט כלום בעבר ודי ברור שלא ייצא 
מהן מאומה גם בעתיד . לאישים מהשטחים לא נוח , בלשון המעטה , לפגוש ישראלים . 
הם עושים זאת בשנים האחרונות בשני תנאים : או שהפגישות יהיו חשאיות לחלוטין 
או שהמושל הצבאי יאלצם בפקודה לבוא לפגישה כזאת . מי שבא לפגישה עם אישים 
ישראלים בגלוי אפילו הוא אוהד אש"ף נחשב משרת המדיניות הישראלית המבקשת 
להדגיש כי תושבי הגדה ועזה הם ציבור נפרד ושונה מהפלשתינאים בחו"ל ומפעילי 
אש"ף . התיאוריה הישראלית על אש"ף - ירושלים ואש"ף - תוניס פופולרית אולי 
אצלנו אבל שנואה ודחויה אצל הערבים . סגן - השר נתניהו ואחרים המציאו את 
ההסבר ( המושמע בעיקר בארה"ב ) שרצח משתפי - הפעולה אינו אלא פעולות - 
חיסול שעושים אנשי אש"ף נגד אויביהם הפוליטיים בשטחים . לרוע המזל , אין 
זה כך . הלוואי שהיה גוף פוליטי בשטחים האוהד את השלטון הישראלי ופעולותיו 
עד כדי - כך שפעילי האינתיפאדה היו נאלצים לצאת נגדו . האמת היא שהנרצחים 
ברובם חשודים כמלשינים וביניהם אנשי שוליים , מתווכים וסרסורים למיניהם 
שאין להם שום קשר למחלוקות פוליטיות . אש"ף דווקא מנסה בכל כוחו ( בשידורים , 
כרוזים ופניות ) לעצור את גל הרציחות המוציא שם רע לאינתיפאדה ואיננו 
מצליח . אם ארנס ושמיר ירצו לפגוש אישים מהשטחים , יהיה עליהם להשתמש באותן 
שיטות ששימשו בעבר : למשוך למשל את הערבים לפגישות באמצעי - הטעיה . את 
גמיל טריפי מאל - בירה הזמינו לפגישה במלון הילטון בירושלים עם מתאם - הפעולות 
בשטחים , איש משרד הביטחון . ואז התברר לפתע לטריפי ששניהם הולכים לראות 
את ראש הממשלה . היו עוד מקרים כאלה . אחר - כך ירדו רבים בשטחים לחייו 
של טריפי . שאלו אותו : את מי הוא חושב שהוא מייצג ומה בדיוק אמר . לבסוף 
הודיע טריפי שאם שוב יעשו לו תרגיל כזה , לא ייכנס לחדרו של ראש הממשלה . 
למשה ארנס היו סיבות טובות שלא לרצות בתיק הביטחון . לשינויים של ממש במאבק 
הצבאי באינתיפאדה אין לו מה לצפות . יוזמות לפגישות מדיניות מאולצות עם 
ערבים מועודת לכישלון . שר הביטחון החדש יודע טוב מאחרים כיצד היה אפשר 
לקדם את ענייני הגדה ועזה ואת הבחירות בהם . הרי הוא היה השותף הישראלי 
לגיבוש ההצעות של מזכיר - המדינה גיימס בייקר . תשובה שלילית של ממשלת ישראל 
להצעות האמריקאיות היא בסופו - של - דבר גם תשובה שלילית לארנס , בעניין 
הצעות - הפעולה בשטחים . 
