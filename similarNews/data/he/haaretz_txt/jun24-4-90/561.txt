דינות השוק המשותף , שנערכו ביומיים האחרונים בדבלין , מחזקת את הרושם 
שלמרות נבואות השחור תצליח הקהילה האירופית להכין עד סוף השנה הבאה את ההסכמים 
והתקנות הדרושים להקמת " השוק האחיד " . קהילהכיוון שמתברר יותר ויותר , 
שאת האיחוד הכלכלי חייבת ללוות הגברת האיחוד במדיניות הפוליטית , מוקדשת 
תשומת - לב גוברת לנושאים שבמשך שנים עסקו בהם רק כשהיו מחלוקות גדולות בנושאים 
כלכליים , כך יכלו להפגין אחדות על חשבונם של אחרים ישראל למשל . עתה 
יש שאלות כלכליות - פוליטיות , שכופות את עצמן על השוק ודורשות החלטות מהירות . 
בשתיים מהן עסקה הפסגה השבוע : מרגרט תאצר בלמה את תוכניתו של הקנצלר קוהל 
לפתוח מיד בסיוע רב - שנתי של 51 מיליארד דולר לבריה"ם . תאצר טענה , שעם 
כל ההתחשבות בצורך להציל את מעמד גורבצוב , סיוע מאסיווי לפני ( או בלי ) 
ביצוע הרפורמות הבסיסיות בכלכלה הסובייטית , יהיה בזבוז כסף ללא תוצאות 
ארוכות טווח . תאצר גם הצליחה להשפיע על עמיתיה בנושא המשך הסנקציות הכלכליות 
על דרום - אפריקה . מתברר , שיש נכונות אצל רוב מדינות השוק לדון באפשרות 
להקלה הדרגתית של הסנקציות , אם יימשכו השינויים במשטר בדרום - אפריקה . 
מצד שני ריככה תאצר את סירובה בשאלת הסמכויות הריבוניות של הקהילה . היא 
עדיין מתנגדת נמרצות להקמת מעין ממשלת - על של מדינות השוק , אך מוכנה לדבר 
על האצלה של מרכיבי ריבונות מסוימים על המוסדות המשותפים של הקהילה . השינוי 
הבולט ביותר חל בימים אלה בעמדה הבריטית כלפי הנהגת מטבע אחיד בשוק המשותף . 
לצד ההתנגדות המוחלטת לוויתור על מטבע לאומי , הציע עתה שר האוצר הבריטי 
" פתרון מקביל " : כל המדינות ישמרו על המטבע שלהן , שישמש כהלך - חוקי 
בסחר פנימי , אך יונפק גם מטבע משותף שישמש כאמצעי תשלום לתיירים ובעסקות 
בין חברות הקהילה . צעדים אלה חייבים להזכיר גם לממשלה ולאנשי - העסקים 
בישראל , ששנת 2991 מתקרבת . 
