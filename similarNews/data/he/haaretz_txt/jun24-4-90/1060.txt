בירושלים מצפים כי מחרתיים ייחתם בקופנהאגן הסכם בראשי - תיבות , לכינון 
יחסים דיפלומטיים בין ישראל למזרח - גרמניה . היום תצא לקופנהאגן משלחת 
ישראלית בדרג בכיר , כדי לקיים שם במשך היומיים הבאים שיחות עם משלחת מקבילה 
ממשרד החוץ המזרח - גרמני . ההסכם , שעקרונותיו נקבעו במהלך שיחות קודמות 
בין ישראל למזרח - גרמניה , יכלול גם הסכם מסגרת בדבר הסדר שילומים של ממשלת 
מזרח - ברלין לישראל . עם כינון היחסים ייפתחו השיחות בעניין השילומים , 
בד - בבד עם משא - ומתן שתקיים מזרח - גרמניה עם נציגות של ועידת הארגונים 
היהודיים לפיצויים לקורבנות הנאצים . בירושלים מבקשים לזרז את ההסכם עם 
מזרח - גרמניה , כדי שזה יחייב מבחינה משפטית וציבורית את ממשלת גרמניה 
המאוחדת . בראש משלחת ישראל לשיחות עומד סמנכ"ל משרד החוץ במזרח - אירופה , 
יוסף גוברין . לצדו יהיו גם היועץ המשפטי של משרד החוץ , רובי פייבל , 
ויועץ שר החוץ בתפוצות , מיכאל שילה . 
