ועדת החוקה של מפלגת העבודה תכריע רק מחר אם תתכנס לשכת מפלגת העבודה ביום 
חמישי להחליט על בחירות מוקדמות להנהגת המפלגה כדרישתו של ח"ך יצחק רבין . 
אתמול הופיע בפניה יו"ר המפלגה , ח"ך שמעון פרס , מלווה בסוללה של שלושה 
עורכי דין וניסה לשכנע כי מהלכו של רבין מנוגד לחוקת המפלגה והוא בבחינת 
הדחתו לפני תום תקופת הכהונה אליה נבחר . חוג משוב במפלגה שזוהה כל השנים 
עם שמעון פרס , התקשה אתמול לקבל החלטה התומכת בו , וההחלטה אותה ביקש 
להעביר ח"ך יוסי ביילין , התקבלה רק ברוב של שלושה קולות . חוג למרחב בראשותה 
של ח"ך שושנה ארבלי המונה כמאה חברי מרכז החליט לתמוך בדרישת ההתמודדות של 
יצחק רבין , וגם חוג " כיוון חדש " בניהולו של ח"ך שמעון שטרית , החליט 
לדרוש התמודדות לאלתר . עד סמוך לחצות נועדו אמש חברי ועדת החוקה בראשותו 
של ח"ך דוד ליבאי בניסיון להגיע למסקנות בעקבות עדותו של פרס , טיעוניו 
של יצחק רבין ו03 השאלות שהציג בפני הוועדה מזכ"ל המפלגה ח"ך מיכה חריש . 
שני הצדדים גייסו לצורך השמעת הטיעונים בוועדה עורכי דין ידועים . פרס 
הגיע מלווה בעו"ד מיכה כספי , ואת טענות רבין השמיע עו"ד יגאל ארנון . 
היום אין באפשרות הוועדה להתכנס , ורק מחר יכנס ליבאי את הוועדה פעם נוספת 
בניסיון להגיע למסקנות . השאלה העיקרית המוצבת בפני חברי הוועדה היא האם 
המהלך שמבקש רבין לבצע הוא אכן מהלך של הדחה , והאם בחירתו כיום תכלול גם 
את ראשות המפלגה ומועמדה לראשות הממשלה גם לגבי הבחירות העתידות להיערך ב29 . 
מקורבי פרס רמזו אתמול כי אם ועדת החוקה תפסוק בניגוד לדעתם , הם עשויים 
לערער על החלטה זו בפני מרכז המפלגה , שיידרש לדון בעניין עוד לפני כינוס 
הלשכה ביום חמישי . ממטהו של פרס נרמז כי נשקלת גם פנייה לבית המשפט המחוזי . 
שאלה נוספת האמורה להיות מוכרעת במטה היא האם יפנה פרס בבקשה להצבעת אמון 
בו במרכז . מטהו של פרס יתכנס היום . גם מטהו של יצחק רבין יכונס היום לפני 
הצהרים , והשאלה שתוכרע שם היא האם לפתוח בגיוס חתימות של חברי המרכז , 
לכינוס מרכז מיוחד בו יוחלט על הקדמת ההתמודדות . פרס אמר לחברי הוועדה 
כי הוא מבקש לדעת היכן הוא עומד . " אם יהיה תהליך של הדחה שיהיה . 
אני רק רוצה לדעת איפה אני עומד " . פרס הבהיר כי אם ההתמודדות אותה מבקש 
רבין לערוך כיום תהיה לשתי קדנציות , קרי גם לתקופת האופוזיציה וגם לתקופת 
29 , הוא מתנגד לכך ; וכי אם ישתמשו נגדו בסעיף ההדחה יש לקבל רוב של 
שני שלישים מחברי המרכז . עוד הדגיש פרס בדבריו כי התמודדות עתה אינה טובה 
ואינה מועילה למפלגת העבודה . לדבריו המפלגה חייבת לעבור קודם מפקד חברים 
וועידה רעיונית , ורק לאחר מכן לצאת להתמודדות . הוא ציין כי אם יוחלט 
על התמודדות , יש לאפשר גם לאחרים להתרגן למהלך שכזה , ולא לקיימה רק בינו 
ובין רבין . עוד אמר פרס כי נדמה לו שהאופוזיציה שהתגבשה נגדו חזקה יותר 
וגדולה יותר מהאופוזיציה שהיתה צריכה להיות נגד ממשלת שמיר . לאחר דבריו 
של פרס אמר עורך דינו עו"ד מיכה כספי , כי אין סמכות למפלגה להחליף את ראש 
הרשימה מאחר והוא נבחר גם בקולותיהם של 086 אלף מצביעים . הוא הדגיש כי 
הסעיף הראשון בהצעתו של רבין אינו תקף , ופרס חייב להשלים את הקדנציה אליה 
נבחר , כלומר בין ועידה לוועידה , או בין כנסת לכנסת . עו"ד סולומון שייצג 
גם הוא את פרס אמר כי המהלך של רבין הוא בבחינת הדחה , והדבר חמור במיוחד . 
עו"ד שלום פדידה , ראש מועצת בית שמש שעמד בראש צוות עורכי הדין לצדו של 
פרס , קבע כי על מחנה רבין לקחת חזרה את הצעתם , או שיבקשו למלא אחר סעיף 
ההדחה בתקנון המפלגה . " האינטרס המרכזי של ועדת חוקה הוא טובת מפלגה . 
אם חלילה יצא מכאן עוול או עיוות עלול להתפתח כדור שלג . עיתוי הדחה בא 
בעקבות כישלון ניסיון להרכיב ממשלה וזהו צעד ענישתי . אם כך יש עוד הרבה 
שותפים לעניין " , אמר שלום פדידה . הפרקליט שייצג את יצחק רבין , עו"ד 
יגאל ארנון , אמר כי חוקת מפלגה תפקידה בראש ובראשנה הוא לסייע למפלגה להצליח , 
ולנצח בבחירות ולאו דווקא לסייע לבעל תפקיד זה או אחר להמשיך ולהחזיק בתפקידו . 
עו"ד חנן מלצר שסייע לעו"ד ארנון הדגיש כי הבעיה המרכזית היא כיום הגדרת 
זמן לקדנציה , ודבר זה אינו קיים בחוקה . " הירידה לאופוזיציה , היא 
המועד המתאים ביותר לבחירה מחודשת של העומד בראש המפלגה " , אמר עו"ד מלצר . 
