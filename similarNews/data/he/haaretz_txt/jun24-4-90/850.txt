לפי שעה , זו אפשרות תיאורטית בלבד . אבל מי שנוהג לחשב מראש כמה מהלכים 
קדימה כמו שחקני שחמט או , להבדיל , אנשי ביטחון יש לו בהחלט כמה וכמה 
סיבות טובות לחשוש מן ה4 ביולי . באותו יום צפוי באיצטדיון של טורינו אחד 
משני מישחקי חצי הגמר של אליפות העולם , וזה מקור הדאגה . רק ביום ראשון 
יוברר סופית מי יגיע לטורינו , כלומר מי יהיו שתי הנבחרות שינצחו ברבע הגמר , 
בנאפולי ( אנגליה קאמרון ) ובמילאנו ( גרמניה צכיה ) . לכאורה , 
לא קשה לנחש לצד מי נוטים הסיכויים , ואם תתאמת התחזית שככלות הכל יהיו 
אלו אנגליה וגרמניה , כי אז צפויים לנו כמה " ימים עליזים " בצפון איטליה . 
החשש הגובר אינו נובע רק מהעובדה , שאנגליה וגרמניה נחשבות יריבות מושבעות , 
בעלות דעות מוגדרות מאוד לגבי הצורך בחיסול חשבונות . במיגרש יזכרו מן 
הסתם את הניצחון האנגלי 42 בגמר של 6691 בלונדון , ואת הגמול הגרמני כעבור 
ארבע שנים במקסיקו : 32 אחרי הארכה ברבע הגמר . מה שמדאיג הוא מה שיקרה 
מחוץ לאיצטדיון . בגלל תדמיתם השלילית , אין אוהדי אנגליה אורחים רצויים 
במקומות רבים בעולם , ובטורינו עוד הרבה פחות מזה . לא רק אוהדי קבוצת 
יובנטוס המקומית , אלא כל חובב כדורגל מטורינו לא ישכח לעולם את הגמר האירופי 
לאלופות , במאי 5891 באיצטדיון הייסל בבריסל . התפרעות אנגלית הותירה ביציעים 
93 קרבנות , כולם אנשי יובנטוס , שליוו את קבוצתם האהודה והוחזרו בארונות - 
עץ . בבתים רבים בטורינו עדיין מתאבלים על המתים , שהותירו הורים שכולים , 
אלמנות ויתומים . מה הפלא , איפוא , שכל משטרת איטליה הועמדה במצב הכן 
למקרה שנבחרת אנגליה אמנם תשחק בטורינו . הגם שאין מדברים בגלוי על התגרויות 
של אוהדי יובנטוס , או על התפרצויות זעם צפויות , אין נוטים להקל ראש באפשרות 
כזו . " מה לעשות , זיכרון העבר אינו מרפה מרבים שאיבדו את יקיריהם " , 
אמר לי קצין משטרה איטלקי בטורינו , כמנסה להצטדק . חלפו חמש שנים , 
אך הפצע טרם הגליד והצלקת מכאיבה . העובדה שאולי יבואו לכאן , אם תשחק אנגליה 
בטורינו , גם אחדים משחקני ליוורפול אינה בעלת משמעות . לאוהדי יובנטוס 
אין טינה מיוחדת לגון בארנס , פיטר בירדסלי או סטיב מקמהון שלושת נציגי 
ליוורפול בנבחרת ; הם פשוט סולדים מכל מה שמזכיר להם את אסון הייסל . גם 
מי שאינו נמנה עם אוהדי יובנטוס , ויש רבים כאלה בטורינו , אינו רוחש כמובן 
חיבה יתרה לאנגלים . התקריות האלימות והעקובות מדם בקאליארי , ובאחרונה 
גם ברימיני , הגדישו את הסאה ומוסיפות לעורר זעם , ואם כל זה לא הספיק , 
הוברר שגם הגרמנים אינם טלית שכולה תכלת . הם היו מעורבים בכמה התפרעויות 
במילאנו , אחרי שהשתכרו , רגמו שוטרים , הרסו מכוניות וניפצו חלונות ראווה . 
השילוב הבריוני הזה , של אנגלים וגרמנים חמומי מוח ומשולחי רסן בעיר אחת , 
עלול לגרום אסון כבד . שהרי מלבד קריאות הגנאי ושריקות הבוז לעבר האנגלים 
השנואים , אין אוהבים בטורינו גרמנים ולא רק על שום שמתיאוס , ברהמה וקלינסמן 
משחקים בליגה האיטלקית במדי אינטר מילאנו , שכל מה שמזוהה עימה הוא כאן 
שיקוץ ותועבה . 
