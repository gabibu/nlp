בקרוב צפוי ביטול ההיטל של % 5 . 7 על רכישת מטבע חוץ , כך הודיע אתמול עודד 
חצרוני , המפקח על מטבע חוץ בבנק ישראל . חצרוני , שדיבר בפגישה עם תא 
הכתבים לענייני כלכלה בתל - אביב , הסביר כי בנק ישראל תומך בביטול מיידי 
של ההיטל , ובאוצר גברה ההכרה בכך שביטולו לא יביא לירידה בהכנסות . המפקח 
על מטבע חוץ הסביר כי כבר כיום ההיטל אינו בתוקף לגבי ייבוא שירותים עסקיים , 
ומתחילת יוני בוטל ההיטל לגבי כספים המגויסים לצורך השקעות בחו"ל . המפקח 
על מטבע חוץ גילה , כי קיימת כוונה לאחד את רובם של 61 סוגי חשבונות פת"ם 
הקיימים כיום , ולהשאיר אך ורק את פת"ם הפיצויים וחשבון מרכזי אחד . עוד 
אמר חצרוני , כי למרות צעדי ההפשרה השונים שנעשו בתחום המטבע , הפיקוח 
על המטבע אצלנו עדיין די חמור . לדבריו , לא ניתן לבטל כעת את הפיקוח על 
המטבע , בעיקר בגלל הדאגה לרזרבות . המפקח על המטבע הסביר כי קיימות בעיות 
נוספות המונעות ליברליזציה מוחלטת , ובהן , פערי אינפלציה בין ישראל לחו"ל , 
הבדל שערי ריבית , חוב פנימי וחיצוני גדול ומדיניות שער החליפין . " ניתן 
לבצע את הפשרת הפיקוח בתחום המטבע בקצב יותר מהיר , אך יש אחרים החושבים 
כי צריך להאט את הקצב " הסביר חצרוני . לדבריו , הסיבה העיקרית לאיטיות 
בביצוע הליברליציה , היא בעיות הקשורות למדיניות המוניטרית . 
