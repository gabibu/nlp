מחר יתקיים דיון משפטי בבקשתו של משרד הפנים לאסור על קיבוץ געש לקיים מירוצי 
סוסים בשטחו , משום שמדובר בקרקע חקלאית . לטענת משרד הפנים , לקיבוץ 
ולמארגני המירוץ אין אישור לשימוש חריג בקרקע . משרד הפנים הגיש את הבקשה 
ביום ששי בבוקר במטרה למנוע את קיום המירוץ בשבת . אולם שופט בית המשפט 
השלום ברמלה , אברהם וייזר , דחה את הדיון בנושא למחר , והמירוץ התקיים 
אתמול כמתוכנן . דוד מגן , האחראי על תיק העבודה והרווחה , אמר בראיון 
לרדיו ביום ששי , כי בקיום המירוץ יש משום עבירה על החוק , האוסר העסקת 
עובדים בשבת , וכי למארגני המירוץ אין היתר מיוחד לכך . עוד אמר השר מגן , 
כי אם המארגנים יפנו באופן מסודר ברגע האחרון , הוא יהיה מוכן לכנס את 
הגורמים המקצועיים ולבחון את הנושא כך שלא ייפגעו החוק והציבור הדתי . זמן 
קצר לאחר מכן נדונה בקשת משרד הפנים בבית המשפט , במעמד משרד הפנים בלבד , 
והשופט הורה לדחות את הדיון ולזמן גם את מארגני המירוץ . הוא אמר כי דבר 
האירוע פורסם באמצעי התקשורת , וכי משרד הפנים יכול היה לפנות לבית המשפט 
במועד מוקדם יותר . כמו - כן אמר כי כל ההכנות לקראת המירוץ כבר בוצעו , 
ולקרקע החקלאית לא ייגרם נזק אם המירוץ יתקיים כמתוכנן . ל"מירוץ הגדול " 
הגיעו אתמול כ02 אלף איש . רפי רפאלי , מארגן האירוע , אמר כי ציפה למספר 
כפול של אנשים . לדבריו , לציבור לא היה ברור בסופו של דבר שהאירוע אכן 
מתקיים . המירוץ גרם לפקקי תנועה גדולים בכביש החוף , והמשטרה הודיעה כי 
לא תתיר קיומו של אירוע נוסף בסדר גודל כזה אם לא יותקנו חמש כניסות למקום . 
" המירוץ הגדול " התקיים אתמול לראשונה והשתתפו בו כ001 סוסי מירוץ גזעיים 
מרחבי העולם . בניגוד למקובל במדינות אחרות , לא התקיימו הימורים סביב 
המירוץ . רפאלי מסר שהמירוץ הבא יתקיים בעוד שלושה שבועות . בקיבוץ געש החליטו 
לא להגיב בשלב זה . 
