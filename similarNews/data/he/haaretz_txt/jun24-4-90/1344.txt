לונדון ( מיוחד ל"הארץ " ) . זמר הפוף לשעבר קט סטיבנס , הידוע בשמו המוסלמי 
יוסוף איסלם , מאשים את ישראל כי גירשה אותו מתחומה לאחר " שללא רחם קרעה 
את מזוודותי לגזרים וצילמה ברנטגן כל דבר שהיה עלי , מן הסנדלים ועד ספר 
הקוראן שהיה בכיסי " . לאחר שובו מלונדון שאליה גורש בשדה התעופה בלוד , 
יחד עם בנו מוחמד בן החמש , אמר איסלם בתצהיר ל"הארץ " כי הישראלים מנעו 
ממנו לממש את זכותו ככל מוסלמי מאמין להתפלל במסגד אל אקצה בירושלים . לדבריו , 
ההוראה לגירושו יצאה מטעמו של שר הפנים והוא תיאר את אשר עבר עליו כחוויה 
קשה ביותר . לטענתו האשימו אותו הישראלים במתן תמיכה כספית לארגון חאמס , 
משום שב8891 הוא חילק כספים בגדה וברצועה לנשים , לילדים ולמשפחות עניות . 
הוא עשה זאת בשמו של ארגון צדקה הקרוי " עזרה מוסלמית " שהוא הקים . סיבה 
נוספת לגירושו היתה שרבוב שמו במשפטו של שייח אחמד יאסין , המנהיג הרוחני 
של החאמס . איסלם הצהיר : " נראה כי הישראלים יוצרים גיהנום עבור כל אחד 
המגלה דאגה הומניטארית לגורלו של העם הפלשתיני . קשה להאמין כיצד דבר שכזה 
יכול להתרחש בארץ הקודש . נראה לי , כי אם אפילו ישו היה חוזר לשם כדי 
לסייע לעניים , הוא היה מואשם על ידי היהודים בתמיכה באינתיפאדה " . 
