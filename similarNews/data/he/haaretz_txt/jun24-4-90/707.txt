ניו יורק ( מיוחד ל"הארץ " ) . הרב וולף קלמן , מראשי התנועה הקונסרווטיווית 
ומהאישים הבולטים ביהדות ארה"ב , נפטר שלשום ממחלת סרטן , בבית חולים במנהטן , 
בגיל 66 . וולף קלמן כיהן כ04 שנה כראש כנסת הרבנים של התנועה הקונסרווטיווית , 
המוסד העליון של התנועה , המסמיך רבנים . כאשר נתמנה לתפקיד זה בשנת 1591 , 
היה מספר רבני התנועה בארצות הברית 003 . כאשר פרש לפני שנה , הגיע מספרם 
ל002 , 1 . קלמן שמר על קשר הדוק עם הרבנים ושימש להם יועץ ומדריך . הוא 
נודע בכינוי " רב הרבנים " . וולף קלמן נולד בווינה למשפחת רבנים ידועה שהיגרה 
לקנדה . במלחמת העולם השנייה כיהן כרב צבאי בחיל האוויר המלכותי הקנדי . 
נחשב לאחד הרבנים רבי ההשפעה בארה"ב והיה מנהיג האגף הליברלי בתנועה הקונסרווטיווית . 
שנים רבות ניהל מאבק להענקת סמיכה לרבנות לנשים , שלבסוף הוכתר בהצלחה . 
לעתים קרובות השמיע דעות ביקורתיות כלפי ממסד הרבנים האורתודוקסי בישראל 
וקבל על כך שרבנים קונסרווטיוויים בישראל מופלים לרעה על ידי הרבנות הראשית . 
היה פעיל בארגונים יהודים , וכיהן כיושב ראש השלוחה האמריקאית של הקונגרס 
היהודי העולמי . אחת משתי בנותיו ובנו עלו ארצה ומתגוררים בירושלים . 
