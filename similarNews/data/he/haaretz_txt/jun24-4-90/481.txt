בנגקוק ( ע"ר ) . חודש לאחר שהעם בבורמה בחר ברוב מוחץ באופוזיציה , 
מתברר יותר ויותר כי הצבא אינו שש לוותר על השלטון . כך אמרו אתמול מקורות 
דיפלומטיים בראנגון . לדבריהם , הכרזת הצבא ביום ששי , כי הוא מתכוון לפתוח 
בשיחות עם האופוזיציה , לא הצליחה להרגיע את החששות , כי הצבא אינו מתכוון 
לוותר על השפעתו על הממשל והפרלמנט . " האנשים מודאגים . הם יותר ויותר 
עצבנים " , אמר דיפלומט אחד . " מאז ההצהרה שפורסמה מיד לאחר הבחירות , 
כי הצבא לא יתערב בהקמת ממשלה חדשה , הצבא לא עשה דבר מלבד הצבת תנאים 
מוקדמים , אמר דיפלומט מערבי . מנהיגי הצבא ומאמרי מערכת בעיתון הממשלה , 
טענו כי יש צורך במשאל עם ובחוקה חדשה לפני הקמת ממשלה חדשה . אנשי הליגה 
הדמוקרטית , שזכתה בבחירות , אמרו כי הם אינם מחפשים עימות עם הצבא . 
רק בשבוע שעבר , ביום חמישי , הם שברו את שתיקתם בת החודש , וקראו לשיחות 
עם הצבא על תנאים מוקדמים להעברת השלטון . מועצת הצבא לא הודתה כי קיבלה 
את הבקשה , אולם אמרה שהיא תנהל שיחות עם הצדדים שניצחו בבחירות " בזמן 
הנכון " . 
