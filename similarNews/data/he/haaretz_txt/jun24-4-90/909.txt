מערכת הביטחון באמצעות יחידת הקישור הישראלית - מצרית , יזמה ביקור של משלחת 
מצרית רמת - דרג , בראשות קצין מצרי שדרגתו מקבילה לדרגת אלוף , באזור 
תל - סולטן , שם אמורים התושבים הפלשתינאים מהצד המצרי להתגורר בעת שיסיימו 
את בניית בתיהם . מקורות צבאיים בכירים מסרו כי המשלחת המצרית שהגיעה לפני 
מספר ימים , מנתה ארבעה קצינים מיחידת הקישור המצרית . בראש המשלחת עמד 
קצין בדרגת אלוף , המשמש כיו"ר המשלחת המצרית . בצוות הישראלי שליווה את 
המשלחת המצרית , היו תא"ל יפרח המשמש כראש המשלחת הישראלית ביחידת הקישור 
ותא"ל פרדי זך סגן מתאם הפעולות בשטחים . ל"הארץ " נודע כי אנשי המשלחת 
המצרית הביעו בעבר טענות קשות , על כך שישראל מעכבת את העברת הפליטים ממחנה 
קנדה שבצד המצרי , לתל - סולטן שבשליטת ישראל . על מנת להזים את הטענות , 
הוחלט לזמן את המשלחת המצרית . המשלחת המצרית הגיעה לתל - סולטן וראתה כי 
כל נושא העברת הפליטים , מתעכב שלא באשמת ישראל , אלא מכיוון שהפליטים 
שלא סיימו לבנות את ביתם . מקורות ישראלים ציינו כי המצרים היו שבעי רצון 
מהסיור ואף הודיעו כי יעבירו את התרשמותם לממשלת מצרים . אחת הבעיות שנוצרו 
בהעברת הפליטים מהצד המצרי לצד הישראלי , היתה בכך ש53 ראשי משפחות שעברו 
עד כה לשטח ישראל , לא סיימו את בניית ביתם ולפיכך הפסיקה ישראל את העברת 
הפליטים . ההסכם אומר כי כל ראש משפחה אשר יסיים את בניית ביתו , יהיה 
רשאי להכניס את משפחתו לתל - סולטן . המשפחות אשר קיבלו מממשלת מצרים 000 , 
8 דולר לבניית ביתם , לא הצליחו לסיים את בניית הבתים מאחר וכספם אזל . 
לפיכך הוחלט לעכב את המשך העברת הפליטים לתל - סולטן . העיכוב גרם להפצת 
הטענות , שישראל מעכבת את העברת הפליטים . אמש נודע , כי שתי המשפחות הראשונות 
יגיעו ביום א ממחנה קנדה המצרי לתל - סולטן , על מנת להתגורר באורח קבע 
בבתים וזאת לאחר שראשי המשפחות סיימו את בניית בתיהם . יצויין כי אלו הן 
שתי המשפחות הראשונות מתוך 884 משפחות המונות כ000 , 5 נפש , אשר יעברו 
מהצד המצרי לצד הישראלי ויממשו את זכות השיבה , זאת על פי סיכום בין ישראל 
ומצרים בהסכמי קמף דיוויד . עוד נודע כי משפחות נוספות אמורות אף הן לסיים 
את בניית בתיהם ולעבור לתל - סולטן . נבדקת אפשרות להגדיל את הפיצויים שיקבלו 
המשפחות וזאת לאחר התערבותו של ראש עיריית רפיח , שפנה לגורמים מצרים . 
