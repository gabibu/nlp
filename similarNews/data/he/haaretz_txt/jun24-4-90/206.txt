נציגי כל תנועות המחאה של עדות המזרח יפגינו היום , בפתיחת כינוס עצרת הסוכנות 
בירושלים . בהפגנה ליד תיאטרון ירושלים , יטלו חלק כל הגופים המאוגדים 
ב"מועצת גדולי השכונות " , בראשות ח"ך צרלי ביטון , פעילי " המזרח אל השלום " , 
" הפורום לצדק חברתי " ועוד . אליהם יצטרפו גם אנשי קבוצת ץ - ח - ד 
צעירים חסרי דיור , המפגינים בכל רחבי הארץ על מצבם הקשה עקב גלי העלייה . 
פעילי התנועה אומרים , כי דחיפות הפעולה באה , כאשר ראו את התוכנית של 
עצרת הסוכנות , שכולה " קוקטיילים ועיסוק בעלייה " . לדבריהם , באה ההפגנה 
היום לדרוש שלא לדחוק את הבעיות החברתיות המחמירות , בשל העיסוק בעלייה 
בלבד . צרלי ביטון אמר ל"הארץ " , כי קביעה " העלייה על חשבון השכונות " 
אינה עוד אמירה סתמית , אלא עובדה בשטח שהוציאה כבר עשרות זוגות לחיות באוהלים 
ברחוב . " לא ייתכן שוותיקים במצוקה יהפכו לאזרחים סוג ד , כאשר כל המדינה 
אחוזה פאניקה עם עולים חדשים , שברובם באו לכאן אפילו לא מתוך בחירה " . 
כל תנועות המחאה המזרחיות מתארגנות למאבק על חלוקת המשאבים המופנים עתה לעלייה 
בלבד . 
