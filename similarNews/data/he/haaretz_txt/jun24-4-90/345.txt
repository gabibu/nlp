( ע ) . שר הבריאות אהוד אולמרט , הציג בפני הממשלה תוכנית רב - שנתית 
" לקידום אוכלוסיית המיעוטים בישראל " . השר הביא את תוכניתו לראש הממשלה 
ואמר כי שמיר הבטיח להניח אותה על שולחן הממשלה בקרוב . אולמרט , אשר שימש 
כשנה וחצי , כשר הממונה על הטיפול בערביי ישראל , הציע להתמקד בנושאים הכאובים 
המטרידים את ערביי ישראל . הוא הדגיש כי תוכניתו אינה תשובה לבעיות מדיניות 
אלא באה לפתור מצוקה אובייקטיווית המחייבת התייחסות . השר הציע להקציב 058 
מיליון שקל לתקופה של עשר שנים לטיפול בכמה בעיות עיקריות וביניהם , ביוב , 
כיתות לימוד , הסדר קרקעות לבדואים , קידום יישובים וכיוצא באלה . 
" לראשונה מציבה התוכנית הזו אור בקצה המנהרה החשוכה " , אמר השר . אולמרט 
הוסיף כי אין תוכניתו צריכה לבוא על חשבון תוכניות לאומיות אחרות . תוכנית 
אולמרט התקבלה בסיפוק רב אצל אנשי הציבור הערביים ובעיקר עקב ההכרה הפומבית 
של השר במחסור וההזנחה שנהגה הממשלה בשירותים של המגזר הערבי . ח"ך חגי מרום 
( מערך ) שיגר אתמול מברק שבו הציע לראש הממשלה למנות שר אחראי למגזר הערבי . 
מרום אמר כי מניסיון השנים האחרונות הגיע למסקנה כי הטלת הטיפול על שר יכולה 
לתרום לקידום הטיפול בשאלת יחסי היהודים והערבים במדינה , ובצרכי המיעוט 
הערבי . 
