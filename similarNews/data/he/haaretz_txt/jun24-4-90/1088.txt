ל אני תוהה ללא הרף כיצד הוא מצליח , דייגו מראדונה , עם קומץ שחקנים לא 
מרשימים , לעשות זאת בכל פעם מחדש . אבל עם עובדות קשה מאד להתווכח : 
ארגנטינה עדיין אלופות העולם ; היא בחצי הגמר , וכדי לנשל אותה מהכתר צריך 
קודם כל לסלקה מהדרך . רבים ניסו ונכשלו . זה כנראה הרבה יותר מסובך מכפי 
שנראים הדברים על פני השטח , מפני שהמאמן קארלוס בילארדו בעל תואר דוקטור 
לרפואה יודע להפיק מחבורה זו הרבה יותר מכפי שניתן לצפות מנבחרת אפורה למדי . 
בכבשן הלוהט של פירנצה , שלשום בלילה , נחלצה ארגנטינה ממצוקה נוספת 
אולי הגדולה ביותר שאליה נקלעה במהלך הטורניר העולמי ובמקום לשוב לבואנוס 
איירס בידיים ריקות , מתחילים יותר ויותר משקיפים להאמין שמישחקה הבא נגד 
איטליה , מחר בנאפולי , יסתיים גם הוא בניגוד לתחזית המקובלת . וכך , 
אחרי שגם היוגוסלווים הכישרונים אך הלא יעילים החמיצו את ההזדמנות שלהם , 
ינסו האיטלקים להצליח במה שנכשלו כל האחרים עד כה . איטליה היתה מעדיפה , 
מן הסתם , יריבה אחרת בחצי הגמר מאשר דווקא ארגנטינה בנאפולי , שם נחשב 
דייגו מראדונה לנערץ מכל בגלל שתי אליפויות הליגה שהיקנה לקבוצה המקומית . 
קשה לקבוע בוודאות כיצד יתייחסו הנאפוליטנים ליתר חבריו של האליל המקומי , 
אבל מותר להניח , כי לא יראו בעין יפה את נסיונה של " הסקוואדרה אזורה " 
להשכיב את דייגו על הקרשים . התגובה הבלתי נמנעת , שתבוא במוקדם או במאוחר , 
מעוררת מדרך הטבע סקרנות גוברת . שעות אחדות לאחר ניצחונה הדרמטי של ארגנטינה 
על יוגוסלוויה בדו - קרב מהנקודה הלבנה , במסעדה דחוסה במרכז פירנצה , 
נשמעה לפתע מהשולחן הסמוך הערה בעברית , שני צעירים ושתי צעירות הציגו את 
עצמם כחברי תנועת נוער בבואנוס איירס . הם מלווים את נבחרת ארגנטינה ברחבי 
איטליה ו"הסבירו " לנו מדוע הם משוכנעים , כי תשוב הביתה עם הגביע העולמי . 
גם ליד כמה שולחנות אחרים הסבו ארגנטינים , החליפו חוויות קולניות והפגינו 
נוכחות . לא הכל הסכימו עימם , ודאי לא האיטלקים החוגגים לאחר הניצחון 
על האירים ברומא שחלפו בשיירה עליזה , עם צופרים ודגלים . הקריאות הקצובות 
שלהם לא הותירו מקום לספקות לגבי מה שהם מתכוננים לעשות לדייגו מראדונה בנאפולי ; 
אבל מטעמים מובנים אני מעדיף שלא לצטט את מישאלות ליבם . לדייגו , אמן - 
כדורגל ייחודי ובעל כושר הישרדות ראוי להוקרה , היו דקות לא נעימות בפירנצה . 
נגד עשרה יוגוסלויים התקשו אלופי העולם לממש את יתרונם , נחלצו מדי פעם 
בנס מעמדות פיגור והחמיצו מן העבר השני . בדקה ה - 771 היה מראדונה עצמו 
על סף כיבוש שער יתרון , אבל אולי מחמת חוסר ריכוז , או בגלל עייפות מובנת , 
לא ניצל מצב שבדרך כלל אינו נכשל בו . הוא בעט כדור חלש לידי השוער איווקוביץ , 
ולמרבה הפלא גם לא נראה כי הוא מתרגש מזה במיוחד . נדמה , כי גם מאוחר 
יותר , בעת שהעולם כולו עקב בהתרגשות חסרת תקדים אחרי סידרת בעיטות ה - 
11 , לא יצא מראדונה מגדרו אחרי ההחטאה המרגיזה שלו . לכאורה נשאר שליו 
ומכונס בעצמו גם אחרי ההחמצה של הבא אחריו , טרוליו , בבעיטה הרביעית , 
במצב שהותיר את ארגנטינה כמעט כלאחר ייאוש . אבל הסוף היה טוב גם הפעם , 
וכאשר ראיתי את מארדונה בן ה - 92 מפזז עם חבריו בחצי גו עירום מול האוהדים 
ביציע , שר בקול ומניף ידיים כתלמיד גימנסיה נרגש חשתי , כי הוא שותף 
לשמחתה המתפרצת של אומה גדולה וגאה . סוד הקסם של מראדונה אינו נעוץ באישיותו ; 
גם לא בכמה תכונות אחרות שלו , שאינן תמיד לרוחם של מעריציו או אוהדיו . 
העוצמה שהוא מקרין על המיגרש ומחוצה לו ; הילת הזוהר בה הקיף את עצמו , 
וכמובן הסגולה הנדירה לעשות עם הכדור , על שטח של מטר רבוע , מה שכל האחרים 
אינם מסוגלים לעשות ברחבי המיגרש כולו זה מה שעשה אותו לכדורגלן הגדול בדורו . 
אגדות רבות מהלכות על מעשיו וביצועיו . וגם אם המונדיאל האיטלקי לא היה 
הדיוק הזירה בה הפגין את סגולותיו , הוא היה ונשאר דמות נערצת גם מחוץ 
למיגרש הכדורגל . מספרים עליו , כי הלך פעם בצוותא אם המאמן בילארדו למחזמר 
אוויטה . בקטע מסויים ניצבו על הבמה , בשורה חזיתית מול הקהל , חמישה 
קצינים ארגנטינים . בחומה הזו היה אדם אחד פחות מכפי שמקובל בעת בעיטות 
עונשין בכדורגל . בילארדו חייך לעברו ושאל : מאיזה צד אתה מתכוון להכניס 
את הכדור לשער ? העולם כולו עדיין מחכה לראות , אם כמה כדורים כאלה מהסוג 
האהוב כל כך על הגאון הקטן מארגנטינה יספיקו לאלופי העולם להגנה על הכתר . 
