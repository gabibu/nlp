( ע ) . שר החוץ , דוד לוי , יעשה את השבת בבית החולים . החלטה זו 
התקבלה אתמול לאחר שהרופאים הגיעו למסקנה כי עדיף להשאיר את השר לוי לצורך 
ביקורת והמשך השגחה עד ליום ראשון ואז להחליט על מועד שחרורו . לאחר שאובחן 
אצל השר לוי התקף לב קל , הודיע סגן מנהל בית החולים העמק בעפולה , הד"ר 
אהוד קנטור , כי בכוונת רופאיו להשאיר אותו למשך שבוע ימים לפחות כדי לבדוק 
השלכות שונות של התקף הלב הקל . השר לוי חש בטוב ולעתים הוא עסוק ועובד יותר 
מכפי שממליצים רופאיו . בבית החולים " העמק " הוקם מעין חדר עבודה קטן 
המאפשר לשר לוי ולעוזריו להמשיך בקבלת מידע והעברתו חזרה לירושלים , וזאת 
על מנת להמשיך ולהתעדכן בנעשה במשרד החוץ . 
