קופנהאגן ( מיוחד ל"הארץ " ) . פרשת 051 יהודים מבריה"ם , שהגיעו לשוודיה 
בחודשים האחרונים והגישו בקשות לקבלת מעמד של " פליט פוליטי " , בנימוק 
כי נמלטו מבריה"ם בגלל סכנת האנטישמיות , כובשת הבוקר את הכותרת הראשית 
של הנפוץ בעיתוני שוודיה , " דאגנס ניהדר " . לאחר שפורסם , כי יהודיה 
בשם אירנה ייברינובה ירדה למחתרת , כדי למנוע את גירושה משוודיה , ראיין 
העיתון השוודי את מנהלת הרשות השוודית לעניני מהגרים , מאריאנה ברונפלד , 
הדוחה את הנימוק כי ליהודים בבריה"ם צפויה סכנה בשל אנטישמיות , ולפיכך 
הם זכאים לקבלת מקלט פוליטי . ברונפלד מציינת , כי " יהודי המסרב להגר 
לישראל אינו יהודי אמיתי " . מטרת ההכרזה , היא לעורר פקפוק ביהדותם של 
הפליטים . פרקליטה של אירנה ייברינובה המסתתרת , עו"ד בו טוראן , הביע 
הסתייגות מעמדת הרשות השוודית למהגרים ואמר , כי " הרשות מאלצת פליטים 
מבריה"ם להגר לארץ , שאינם רוצים לחיות בה " . הקהילה היהודית בשטוקהולם 
לא נקטה עמדה בפרשה , הגורמת למבוכה בקרב יהודי שוודיה . רות קולברג , 
פקידה בכירה בקהילה , אמרה כי עד לחודש אוקטובר 9891 זכה כל יהודי שבא 
מבריה"ם למעמד של " פליט פוליטי " . לקהילה לא ידוע מה מספר היהודים הרוסים 
השוהים כיום בשוודיה , מעבר ל051 היהודים שבקשותיהם נמצאות כיום בדיון . 
ההחלטה לדחות את בקשתה של ייברינובה ולגרשה משוודיה עשויה להיות תקדים . 
