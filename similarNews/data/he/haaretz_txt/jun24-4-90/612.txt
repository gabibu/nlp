עומס שיא בהגשת בקשות לאשרות כניסה לארה"ב , באמצעות משרדי הנסיעות , יצרו 
בקונסוליה האמריקאית בתל - אביב פיגור של עד שבועיים בהנפקתן . סוכני נסיעות 
ותיירות מתלוננים כי הם נאלצים להמתין כשבועיים להחזרת דרכונים של לקוחות , 
שהוגש לקונסוליה . הדבר מקשה על תהליך עבודתם לקראת שיא עונת תיירות הקיץ . 
המצב חמור במיוחד , כאשר מדובר באנשי עסקים שצריכים לצאת לחו"ל בהתראת 
זמן קצרה . הסדר מיוחד שהיה קיים לגבי ציבור זה , לזירוז התהליך , בוטל 
מאז שנחשף בשנה האחרונה זיוף אשרות כניסה לארה"ב . דובר שגרירות ארה"ב בת"א , 
דון קאופמן , אמר בתגובה , כי הצפה לא - רגילה של בקשות לאשרות כניסה 
לארה"ב , יצרה עומס חריג על הקונסוליה בת"א . הוא קרא לציבור הנוסעים לא 
להמתין לרגע האחרון בהגשת בקשה לאשרה . לדבריו , נוסעים המגיעים באופן עצמאי 
לקונסוליה לקבלת אשרה , מטופלים ומקבלים תשובה בו - ביום . קאופמן דחה את 
הטענות בדבר יציאתם לכאורה של עובדי קונסוליה לחופשות , לפני שיא עונת תיירת 
הקיץ . לדבריו , מודעת הקונסוליה ללוחות זמני היציאות לחו"ל ותכננה בהתאם 
את מצבת כוח - האדם של עובדיה , לרבות יציאה מסודרת לחופשות . 
