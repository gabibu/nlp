מונרוביה ( ע"ר ) המורדים המבקשים להדיח את הנשיא סמואל דו תקפו אתמול 
את עיר הבירה מונרוביה בשני צירים , וניתקו את דרכי הגישה היבשתיים העיקריים 
אליה . אש תותחים נשמעה בשכונות המזרחיות והמערביות של העיר , ותושבים רבים 
נמלטו בעוד המורדים התקרבו לעיר . הנשיא דו , הנשמר על - ידי יחידות עלית 
באחוזתו המבוצרת במונרוביה , הציע להקים ממשלת אחדות לאומית , שתכלול את 
" החזית הפטריוטית הלאומית " של המורדים וכל יתר המפלגות הפוליטיות אך 
מנהיג המורדים צארלס טיילור דחה את ההצעה . דיפלומט מערבי מסר כי " אין 
מערך הגנה בפאתי העיר , וברגע שהמורדים יגיעו לאחוזת הנשיא , ייתקלו בהתנגדות 
מסוימת , והכל יסתיים תוך זמן קצר " . עדי - ראייה מסרו כי יותר מ001 מורדים 
הגיעו דרך הכביש הראשי מכפר מאונט בארקלאי לפרבר המזרחי , פייסנוויל , 
מרחק 61 ק"ם ממרכז העיר . שגריר ישראל במונרוביה , משה איטן , חזר לפני 
כחודש ארצה לחופשת מולדת , עוד לפני החמרת המצב בליבריה , ונשאר בינתיים 
בארץ . שני הדיפלומטים הישראליים האחרים שעבדו בשגרירות עברו לפני שבועיים 
לחוף השנהב השכנה . כך מסר אמש דובר משרד החוץ בירושלים , יוסף עמיהוד . 
הדובר מסר , כי לפי שעה שגרירות ישראל במונרוביה תהיה סגורה . לדבריו , 
מספר מומחים ישראליים היו עד לפני זמן קצר באזור שקט בליבריה , שלא היו 
בו קרבות , ועבדו שם בפרויקט ייעור של הבנק העולמי . מומחים אלה פעלו בקרבת 
גבול חוף השנהב , ויכלו בכל רגע לעבור למדינה זו . 
