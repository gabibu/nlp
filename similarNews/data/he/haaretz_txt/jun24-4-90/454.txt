יהודים מברית המועצות מגיעים למזרח גרמניה כתיירים ומבקשים מקלט פוליטי שיאפשר 
להם להישאר במזרח גרמניה . ה"ניו יורק טיימס " מסר אתמול כי קרוב ל002 
יהודים סובייטים שוהים בבית הארחה ממשלתי במזרח ברלין וממתינים לאישורים 
מטעם השלטונות כי הם פליטים וזכאים להתגורר במזרח גרמניה . לדברי העיתון , 
התחילו יהודים סובייטיים להגיע למזרח גרמניה באפריל ואחרים מגיעים מדי יום 
בעקבותיהם . רובם ממדינות רוסיה האירופית והם בעלי מקצועות חופשיים . בראיונות 
עם כתב ה"ניו יורק טיימס " הסבירו היהודים , כי עזבו את ברית המועצות בגין 
החשש להתגברות האנטישמיות . הם בחרו במזרח גרמניה , לאחר שראש הממשלה לותר 
דה מאזייר הצהיר על מחויבות מיוחדת כלפי יהודים . מזרח גרמניה היא המדינה 
היחידה שיהודי המחזיק באזרחות סובייטית יכול לנסוע אליה כתייר , בלי לבקש 
אשרת יציאה . כתב העיתון מוסר , כי אחדים מהיהודים שראיין סיפרו כי היו 
קרבנות להתנפלויות והצקות אנטישמיות . היהודים הסובייטיים שביקשו מקלט במזרח 
גרמניה מודעים לפרדוקס שהם נמלטים מברית המועצות ומבקשים מקלט בגרמניה המזרחית . 
אחד היהודים בבית ההארחה אמר , " רמת האנטישמיות במזרח גרמניה היא נמוכה 
יותר מזו שבברית המועצות " . 
