גם בצפון איטליה יוקדת לפעמים השמש בצהרי היום ביוני . מאמן נבחרת בראזיל 
סבסטיאו לאזארוני סיים אימון מתיש במיגרש הקטן של העיר אסטי , והיה בדרכו 
בצעדים נמרצים לעבר מסיבת העיתונאים המסורתית במרכז התקשורת המאולתר שהוקם 
בסמוך . הוא אינו עוצר בדרך כלל בדרכו לאירועים שיגרתיים כאלה אלא אם כן 
הוא פוגש בגבר מקריח , חייכן ושמנמן , העונה לשם זאיימה מאיר . האיש משמש 
כיום נציג התאחדות הכדורגל של בראזיל בוונצואלה , אבל הוא מכיר את " כל 
העולם " , לא רק בבראזיל אלא בכל דרום אמריקה . הוא דובר עברית צחה , יהודי 
גאה , שאם לא ניחשתם שמו , בעצם , חיים מאיר . אם נזדמן לכם להכירו , 
כמוני למשל , אין דבר העומד בפניכם אצל הבראזילים . הוא מחליט מי מדבר 
עם מי , ומתי . גם לאזארוני אינו מעיז לסרב לו . אנו מסתודדים כמה דקות , 
ואז אני מגלה , כי מאמן נבחרת בראזיל לא רק מבין ושומע אנגלית , אלא גם 
משיב בשפה זו אחרי היסוס קל , פה ושם . הוא מודע , קודם כל , לביקורת 
הנוקבת ומחייך כשמנסים לדובב אותו בעניין השיטה , המערך , הסגנון . " ב2891 
וב6891 החמיאו לנו , כי שיחקנו יפה , ומה נשאר לנו מזה ? עידן זה , של 
כדורגל לשמו , מישחק ראוותני למען היציע , חלף מן העולם . עכשיו זה עימות 
תחרותי ללא פשרות , ואנו חייבים להסתגל למציאות החדשה " , אומר לאזארוני , 
תוך שהוא חבוק עם זאיימה , כמו היו תאומי - סיאם . " המציאות החדשה נכפתה 
לא רק על בראזיל , אלא על כל אחת מ32 הנבחרות האחרות במונדיאל הזה . מה 
בעצם רוצים ממני ? האם הרסתי משהו ? שיחקנו שלושה מישחקים צברנו 6 נקודות . 
לא מקבלים על כך 9 נקודות " . סבסטיאו , שזוף ורגוע , לפחות בדקות מעטות 
אלו , נראה שבע רצון מן ההגדרה הקולעת . והמאמן בן ה93 , שהוליך אשתקד 
את נבחרתו לזכיה ראשונה בקה אמריקה ( גביע דרום אמריקה ) אחרי 04 שנה , 
מאמין בדרכו ונאמן לה . מה יהיה נגד ארגנטינה ? " נעשה כמיטב יכולתנו " , 
הוא אומר , ומיד מתקן את עצמו , באנגלית רהוטה : " נשתדל לעשות כמיטב 
יכולתנו " . לאזארוני יודע , כמובן , מה המשמעות האמיתית של המישחק נגד 
ארגנטינה לשתי הנבחרות . הוא מדבר כללית על הטאקטיקה , מנתח את הסיכויים , 
מגלה אפילו שכבר קבע את שמות שבעה השחקנים שעליהם יוטל לבעוט את כדורי ה11 , 
אם לא תהיה הכרעה בתום 021 דקות . " נכשלנו בזה נגד צרפת ברבע הגמר לפני 
ארבע שנים , בגלל החמצות מהנקודה הלבנה , והודחנו . נכשלנו לפני שמונה 
שנים בברצלונה , בגלל שני משגים בהגנה נגד איטליה . הפעם אסור לקחת צאנסים " . 
במוקדם או במאוחר , מגיעים גם למראדונה . האם אתם חוששים מפניו ? אני 
שואל . לאזארוני מחייך : לא חוששים , אבל מכבדים . הוא מקבל תמיד טיפול 
מיוחד ומחייב פיקוח צמוד " . רגע של שתיקה , ומיד בא ההמשך : " מראדונה 
גאון , בעיני הכדורגלן הגדול בעולם . היחיד המסוגל לכל . אצל גאונים , 
לעולם אין לדעת מה הם מכינים לך . הם בעצם אינם יודעים למה הם מסוגלים . 
לך ותדע כיצד למנוע זאת מהם " . ראיתי שלאזארוני ממהר . התקשורת העולמית 
מחכה לו . זאיימה " משחרר " אותו . כעבור שעה קלה יאמר מאמן בראזיל כל 
מה שאולי תקראו היום בעיתון , או תשמעו ברדיו . בין היתר , ישיב גם על 
שאלתו של עיתונאי מהמזרח הרחוק : אנחנו לומדים מסרטי וידאו על גדולי הכדורגלנים 
של בראזיל . מה נוכל להציג כיום בפני ילדינו , וכיצד נלמד את השחקנים הצעירים 
של אסיה לשחק כדורגל ? ולאזארוני השיב לו : ספרו להם מה עשו קארקה , אלמאו 
ובראנקו במונדיאל של 0991 באיטליה . כל הדורות הבאים יתחנכו על כך . קפספבינמריו 
לובו זאגאלו הוא , כמדומני , הכדורגלן היחיד בהיסטוריה שהיה שותף לשתי 
אליפויות עולם ( 8591 , 2691 ) והוביל את ארצו כמאמן לאומי לזכיה שלישית 
( 0791 ) , בפעם האחרונה שעשתה זאת בראזיל לפני 02 שנה . גם הוא בא אתמול 
לאסטי , כדי לעודד את הנבחרת לפני המבחן הגדול . בן 85 בלבד , אבל הלבין 
כולו . כיום הוא פרשן טלוויזיה . האם עוברת בראזיל מהפך ? מה קרה לאסכולה 
המפורסמת , שאתה דגלת בה ? זאגאלו , כמו חיכה לשאלות , שוודאי נשאל לא 
פעם , משיב : " פעם היו התנאים שונים , וגם המציאות אחרת . כיום לאזארוני 
צודק . הוא ניסה מערך הגנתי עם ליברו כבר לפני שנה , וזכה בבכורה בקופה - 
אמריקה . אין הוא יכול ליטול סיכונים . בראזיל טובה יותר , וחייבת לנצח 
את ארגנטינה " . האם תהיה בגמר ? " קודם כל תן לנו להגיע לחצי הגמר נגד 
איטליה בנאפולי " . מהצד , אני קולט בזווית העין את זאירזיניו , מן השמות 
המפורסמים ביותר שידעה בראזיל . בגיל 54 הוא מגדל רעמת שיער שחורה , מכנסי 
גינס הדוקים , טי - שירט לבן עם כתובת סינית . האם נכון יהיה לומר אני 
שואל כי בראזיל איבדה את הכדורגל המסוגנן והייחודי , שהיה הסמל המסחרי 
שלה ? " 0991 שונה מ0791 בגישה , בטקטיקה , בכושר הגופני שמכתיבה המציאות 
החדשה . באליפויות האחרונות הוכח כי אמני הכדור מפסידים והסגנון החדש מנצח . 
פעם היו פלה , זאגאלו , גארינצה ואני . היום מייצרת בראזיל שחקנים כמו 
בית חרושת " . זאירזיניו , ששיחק בבוטאפוגו , בוונצואלה ובבוליוויה , ואימן 
בסעודיה , לא מתקשה להשיב מתי היה משוכנע ב0791 כי בראזיל אלופת עולם : 
" זה היה אחרי השער השלישי שכבשתי . פלה וגרסון הבקיעו את שני הראשונים , 
וקארלוס אלברטו את הרביעי , בניצחון 41 על איטליה " . היתה זו חוויה מרטיטה 
לראות אתמול שוב את הדמות הבלתי נשכחת , שלאחר אותו שער שלישי רץ לעבר האוהדים , 
כרע ברך והצטלב . 02 שנה חלפו מאז . דומה כאילו היה זה רק אתמול . 
