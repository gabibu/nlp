האגודה הישראלית לתכנון המשפחה פנתה ליו"ר ועדת העבודה והרווחה , אורה נמיר , 
לשתפה בדיונים על תיקון חוק ההפלות , כדי למנוע את הגדלת מצוקת האשה בעקבות 
תיקון החוק . לפי התיקון יבוטלו ועדות בבתי - חולים פרטיים , שתפקידן לאשר 
ביצוע הפסקת הריון . יו"ר האגודה , ד"ר יוסף פקטור , ציין כי הגבלת הוועדות 
להפסקות הריון לבתי - חולים ממשלתיים בלבד פירושה עומס רב על עבודת הוועדות . 
" יש בהחלטה זו נסיגה והרעה משמעותית ביותר בשירותים הניתנים לאזרחי המדינה " , 
אמר פקטור . " פרק הזמן הנדרש להופיע בפני הוועדה יתארך . מרבית הנשים 
ייאלצו לפנות תחילה לבית - חולים ממשלתי לקבלת אישור , ואחר - כך לבית - 
חולים אחר לביצוע . פירוש הדבר העמדת מחסומים בירוקרטיים והארכת פרק הזמן 
בין קביעת ההריון הלא רצוי לבין הפסקתו בפועל " . ד"ר פקטור הוסיף ואמר , 
כי העברת ההחלטה לגבי הפעלת ועדות בבתי - חולים לא ממשלתיים לשר הבריאות 
הופכת את חוק ההפלות מנושא בריאותי לנושא פוליטי . האגודה פועלת בשיתוף ארגונים 
אחרים המתנגדים לשינוי בחוק , אך גם בשיתוף עם אפרת , האגודה לעידוד הילודה 
בעם היהודי , התומכת בתיקון בכל הקשור בצורך להעמקת ההסברה בנושא הפסקת 
הריון . 
