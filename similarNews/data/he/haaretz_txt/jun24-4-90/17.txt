חברת הביטוח מגדל , שבשליטת בנק לאומי , הגיעה להסכם לרכישתה של חברת הביטוח 
שמשון , שבבעלות קרן ההשקעות של חברת העובדים . מגדל התחייבה לשלם עבור 
שמשון 43 מיליון שקל . העסקה , על בסיס מזומן , סוכמה ביום שלישי בלילה , 
כאשר את חברת מגדל ייצג עורך - הדין ד"ר אמנון רפאל . התשלום יתבצע לאחר 
שהמפקח על הביטוח במשרד האוצר , גד ארבל , יאשר את העסקה . גם הממונה 
על ההגבלים העסקיים במשרד התעשייה , זאב גלמור , צריך לתת את אישורו . 
חברת שמשון מתמחה בביטוח חיים ובעקבות העסקה יגדל עוד יותר חלקה של מגדל , 
שהינה כבר כעת הגדולה בענף ביטוח חיים , בתחום זה . שלמה גרופמן , יו"ר 
מועצת המנהלים של מגדל , ועוזי לוי , מנכ"ל החברה , מסרו ל"הארץ " כי 
ההחלטה לרכוש את שמשון נובעת ממדיניות החברה להרחיב את פעילותה בענף ביטוח 
החיים . להערכתם צפוי הרשיון מטעם המפקח על הביטוח להתקבל תוך ימים מספר . 
חברת שמשון נשלטה בעבר על - ידי קבוצת הביטוח הההסתדרותית הסנה . בניסיון 
לחלץ את הסנה מקשייה רכשה קרן ההשקעות של חברת העובדים את החברה , שנוהלה 
על - ידי צוות בראשותו של אליהו בן עמרם , מבכירי בנק הפועלים . בן עמרם 
עמד למכור את החברה כבר לפני כמה חודשים לחברת מגדל , לאחר שזו הציעה את 
המחיר הטוב ביותר עבורה . הצעותיהן של קבוצת כלל והפניקס לרכישת שמשון היו 
נמוכות יותר . מהלך המכירה נעצר , לאחר שהתברר כי ישנה קבוצה של משקיעים 
מארה"ב , בראשות אלברט גייקוב , שביקשה לרכוש שלוש חברות ביטוח : שמשון , 
בידרמן והחברה לביטוח משנה . הקבוצה אף הגיעה להסכם בעניין זה , אך המפקח 
על הביטוח במשרד האוצר סירב לאפשר לקבוצה זו לרכוש את שמשון . המפקח על 
הביטוח סירב להתייחס לגורמים שבגללם לא אישר את המכירה , אך בענף הביטוח 
רווחו שמועות כי העדר אמצעים מספיקים מנע את המכירה למשקיעים הזרים . ההון 
העצמי של שמשון מגיע לתשעה מיליון שקל . לחברה קרן לסיכונים יוצאים מהכלל , 
בסכום של 21 מיליון שקל . הפרמיות הגיעו ב9891 ל85 מיליון שקל והעתודות 
ל891 מיליון שקל . חברה זו נשלטת על - ידי מגדל , שנהנית מהון של 621 מיליון 
שקל וקרן לסיכונים יוצאים מהכלל של 94 מיליון שקל . הפרמיות של מגדל הגיעו 
ב9891 ל256 מיליון שקל ועתודות הביטוח שלה מגיעות ל1 . 2 מיליארד שקל . 
