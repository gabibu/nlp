כוחות צה"ל בגדה המערבית נפרשו אתמול על - פי סדר עדיפויות חדש , שהכתיב 
שר הביטחון החדש , משה ארנס . מעתה מושם הדגש על הגנה על ארבעה צירים ראשיים , 
שבהם מרבים התושבים היהודים בגדה לנוע . במצב , שבו נתונים כוחות צה"ל 
כיום , ברור כי הדבר יבוא על חשבון משימות אחרות בשטח ואימון היחידות . 
מאמצי צה"ל יתמקדו בשלב זה בהגנה על כביש חוצה שומרון , כביש בית - אלחברון , 
כביש מעלה - אדומימירושלים , והכביש העולה ממערב לכיוון רמאללה ( בית - 
חורונגבעת - זאב ) . בצירים אלה יוגברו הפטרולים ויוקמו מאחזים נוספים , 
לפי הצורך . בצמרת צה"ל אמרו אתמול : " הפיקוד הבכיר לא החכים לפתע , 
עם הופעתו של שר ביטחון חדש " . כל מה שעומדים לעשות בימים אלה בשטחים , 
עשה כבר צה"ל במידה זו או אחרת בעבר , כולל הקמת מאחזים לאורך צירים מסוימים . 
השאלה היא מה תהיה כמות הכוחות , שיעמדו לרשות הפיקודים המרחביים . הפיקוד 
הבכיר הבהיר לשר הביטחון , כי השמיכה קצרה וכאשר מושכים אותה לכיוון אחד 
נחשף חלק אחר של הגוף . הפניית הכוחות לצירים תבוא קודם כל על חשבון אימונים , 
שאינם קשורים לאינתיפאדה . באשר לפעילות בשטחים , הרי שבחודשים האחרונים 
הושם דגש על כניסה קבועה למרבית הכפרים . אמנם , לא אחת הביא הדבר להתנגשויות 
ולנפגעים , אך בצה"ל הוחלט שלא לוותר על נוכחות צבאית לפרקים בכפרים . 
ספק אם ניתן יהיה להמשיך בפעילות זו כבעבר . בצה"ל מצפים , כי הממשלה החדשה 
תדרוש גם לשפר את התשתית מסביב להתנחלויות , אך הקצונה הבכירה מדגישה , 
כי התקציבים לכך צריכים להימצא במשרדים אחרים , וכי אין להעמיס אותם על 
תקציב הביטחון , לאחר שהצבא כבר נאלץ לקצץ בתוכניות ההתעצמות שלו . דרישה 
אחרת , שהעלו המתנחלים כבר מזמן , היא להחמיר את הענישה בשטחים . מדובר 
גם בענישה על - סמך ידיעות מודיעיניות , ולא על בסיס הוכחות משפטיות בדוקות , 
שיטה שתעורר ודאי ביקורת משפטית בארץ ובחו"ל . 
