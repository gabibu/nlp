משטרת ירושלים פיענחה בימים האחרונים שורה של הצתות כלי - רכב בצפון ירושלים , 
וכן את ניפוץ 77 המצבות בבית העלמין היהודי על הר הזיתים לפני כשבוע . 
פרשת ניפוץ הקברים פוענחה רק אתמול . צוות החקירה העוסק באירוע זה , בראשות 
מפקח חיים גז , הגיע אתמול לשכונת ראס אל - עמוד , הסמוכה לבית הקברות 
היהודי שעל הר הזיתים . במהלך שהותו בכפר נתפש ילד בן 01 שהשליך אבנים על 
מכוניות ישראליות . הילד תוחקר על ידי אנשי הצוות , ומסר פרטים ושמות של 
חשודים בניפוץ המצבות . בעקבות עדות הילד נעצרו שלושה נערים משכונת ראס אל - 
עמוד , שניים מהם אחים בני 51 ו21 וחצי . כל השלושה הודו בחשדות המיוחסים 
להם , ואף שיחזרו את ניפוץ המצבות . מסתבר , שהנערים פעלו במשך כשעה וחצי 
בשעת לילה מאוחרת בבית הקברות , תוך שימוש בפטישים . לדבריהם הם תיכננו 
את המעשה במשך כשבועיים , כנקמה על ש"חיילים עשו בלגן במסגד בעזרייה " . 
פרשה אחרת שפוענחה , היא הצתת תשע מכוניות בשבת , במוסך דיזל באזור התעשיה 
עטרות שבצפון ירושלים . שני עובדים במוסך , השומר סאלח מאהר בן 23 תושב 
העיר העתיקה וחאלף תסוס בן 02 , מכונאי העובד במוסך , הודו בביצוע המעשה . 
צוות ממחלק המיעוטים של משטרת ירושלים , בראשותו של רב פקד מאיר שמעון , 
הגיע למוסך עוד בשבת בבוקר והחל לחקור את השומר . יחד עמו נחקר גם המכונאי . 
גרסת השניים לא נשמעה משכנעת לחוקרים . החקירה התמשכה עד השעות המאוחרות 
של הלילה ואז הודו השניים כי הם שהציתו את כלי הרכב בעזרת סולר ששאבו מאחד 
המיכלים במקום , כדי להצית את שאר כלי הרכב . השניים גם הודו בניפוץ חלונות 
של 21 כלי רכב באותו מוסך , לפני כשבועיים . החוקרים קושרים את החשודים 
לעוד מספר הצתות שהיו באזור בחודשים האחרונים . מעצרם הוארך אתמול בבית 
משפט השלום בירושלים ב51 יום . מקרה נוסף שחקירתו מתקדמת , הוא של הצתת 
שתי מכוניות במוצאי שבת , ליד מסעדת שולחן דוד על הר ציון . צעיר ממזרח 
ירושלים נעצר סמוך למקום האירוע כששערו חרוך . הוא מכחיש כל קשר למעשה . 
מעצרו הוארך אתמול בתשעה ימים . 
