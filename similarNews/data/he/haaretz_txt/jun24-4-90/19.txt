שר האוצר , יצחק מודעי , החליט על הקמת " חדר מצב " למעקב אחר תהליכי 
קליטת העולים במשק . חדר המצב יוקם בצמוד ללשכתו של שר האוצר על - מנת לאפשר 
לו לעקוב בזמן אמיתי אחר הנתונים . הקמת חדר מצב מעוררת תרעומת במשרד הקליטה . 
גורמים כלכליים טענו כי הדבר יפגע בשר הקליטה , הרב יצחק פרץ , ובראש 
הקבינט לעלייה ושר השיכון , אריאל שרון . הם טענו כי כל אחד מהמשרדים הללו 
עורך פעולות שונות ולעתים אף חופפות בנושא , ומוטב שיוחלט על חלוקת עבודה 
ברורה . עוד הוסיפו כי אין תיאום ושיתוף - פעולה מספיקים בין משרדי הממשלה 
בנושא העלייה . השר מודעי אמר אתמול לראשי משרדו כי הנושא העיקרי שהוא רואה 
לנגד עיניו בתקופה הקרובה הוא תהליך קליטתם של העולים במשק , תוך הבטחת 
רמת תעסוקה נאותה לעולים ולוותיקים . 
