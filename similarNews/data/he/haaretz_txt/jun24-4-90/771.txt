איגוד חברות הביטוח החליט בישיבתו אתמול על הקמת ועדה לבדיקת ההצעה לשינוי 
מבנה התעריף לביטוח רכב . בוועדה יישבו מומחים שתפקידם יהיה לקבוע את המודל 
הרצוי לקביעת מבנה התעריפים החדש . המבנה החדש אמור יהיה לשקף את " טיב " 
הנהג , ואת אזורי הנהיגה שלו . עם סיום עבודת הוועדה , יתקיים דיון בהצעה , 
והיא תועבר לעיונו של גד ארבל , המפקח על הביטוח . לא כל חברי איגוד חברות 
הביטוח היו אתמול תמימי דעים ביחס לצורך לשינוי מבנה התעריפים . חברי האיגוד 
שבו והביעו התנגדות לרעיון שהבנקים יעסקו בביטוח . לדעתם , אפשרות זאת 
תביא לריכוזיות גדולה עוד יותר במערכת הבנקאית , וגרום לצמצום התחרות . 
עמדת איגוד חברות הביטוח נסמכת על ממצאיה של ועדה פנימית שבדקה את הנושא . 
הוועדה , בראשות רמי טייבר , מנכ"ל ציון , הגיעה למסקנה כי אין לגזור 
גזירה שבה בין המצב במערכת הביטוח בארץ , לבין המצב בארה"ב . חברי הוועדה 
נפגשו עם גד ארבל , שהבטיח ללמוד את הממצאים . 
