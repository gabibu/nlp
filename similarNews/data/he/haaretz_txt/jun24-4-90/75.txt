ניו - יורק ( ע"ר וע"ץ ) . נלסון מנדלה , המבקר בארה"ב , קרא אתמול 
להמשיך במאבק נגד האפרטהייד בדרום - אפריקה . בטקס חגיגי , שבו קיבל את 
מפתח העיר ניו - יורק , הכריז מנדלה : " דינו של האפרטהייד נחרץ . דרום - 
אפריקה תהיה חופשית . המאבק נמשך ויימשך " . שעות אחדות קודם לכן זכה מנדלה 
להתקבל כגיבור על - ידי תושבי ניו - יורק . משטרת העיר דיווחה , כי כ054 
אלף איש נאספו בברודדווי להריע לו , וכי 053 אלף נוספים עמדו והריעו לו 
בעת שעשה את דרכו בין נמל התעופה למנהטן . מנדלה עתיד להיפגש עם הנשיא בוש 
ביום שני הבא . שלשום חלק בוש שבחים לנשיא דרום - אפריקה , פרדריק וילם 
דה - קלרק , על ההתקדמות בסוגיית זכויות האדם בארצו , אולם אמר כי הממשל 
אינו שוקל בינתיים להסיר את הסנקציות הכלכליות , שהטיל על פרטוריה . לפני 
כן נמסר , כי ארה"ב עשויה להגיש סיוע כספי לקונגרס הלאומי האפריקאי . הקונגרס 
בוואשינגטון הקצה באחרונה עשרה מיליון דולר ל"עידוד בדרכי שלום של המעבר 
לקראת דמוקרטיה לא - גזענית " . דובר במחלקת המדינה אמר שלשום , כי אם יוכח 
שהקונגרס הלאומי האפריקאי עונה על דרישות אלה , אזי הוא עשוי להיות אחת 
הקבוצות , שייהנו מן הסיוע . 
