מומחי המחלקה להשתלת מח עצם במרכז הרפואי " הדסה " החליטו לנסות להציל 
את חיי מוטי לוי , שנפגע מחשיפה לקרני גמא , על - ידי השתלת מח עצם מתרומת 
אחיו . ההחלטה התקבלה למרות הסיכוי הקלוש להצלחת השתל , בשל אי - ההתאמה 
של התורם בהעדר טיפול אלטרנטיווי אחר , כדי להציל את חייו . ההשתלה הזו 
היא ניסיון זמני לשקם את מח העצם של לוי , שנהרס לפני שלושה ימים בחשיפה 
לקרינה של קרני גאמה בכמות קטלנית , במרכז למחקר גרעיני בנחל שורק . מצבו 
הקשה של הנפגע אינו מאפשר להמשיך ולחכות לתורם מתאים מאחר שגם אברים אחרים 
עלולים להיפגע מהרס תאי רקמת מח העצם . במקביל לניסיון ההשתלה ממשיך בית - 
החולים לאתר תורים בעזרת מרכזי מידע בחו"ל . 
