( ע ) . בית המשפט המחוזי בתל - אביב הורה אתמול לשחרר ממעצרו את יוסף 
מוסקוביץ ( 96 ) , אחד משלושת השותפים בחברת " יפנאוטו " , יבואנית " סובארו " 
לארץ . מוסקוביץ נעצר ביום ששי שעבר לשבעה ימים , בפקודת בית משפט השלום 
בתל - אביב , כחשוד במלכוד מכוניתו של שותפו לחברה , משה ברנובסקי , ב41 
ביוני . הוא הגיש ערר על מעצרו לבית המשפט המחוזי וטען , כי לא היה לו 
כל מניע לפיצוץ המיוחס לו . לדבריו , לפני כחצי שנה , עת השתלטו הוא וברנובסקי 
על החברה , הגיעו לידי הבנה עם השותף השלישי , למכירת חלקו בחברה . פרקליטו 
של מוסקוביץ , עו"ד יהודה רסלר , ציין כי מרשו נחקר למחרת הפיצוץ ושוחרר 
בתום חקירתו . לו היה מעוניין לשבש את הליכי החקירה , היה יכול לעשות זאת 
אז , אמר הפרקליט . בהחלטה לקבלת הערר , הדגישה השופטת המחוזית , שושנה 
ברמן , כי לא ניתן להסיק מחומר הראיות , ששחרורו של מוסקוביץ עלול לחבל 
בהמשך החקירה , מאחר והראיות נגדו אינן חד - משמעיות . 
