חברת הדלק סונול רכשה בסוף השבוע שעבר את חלקה של משפחת לויאן , שותפתה 
בחברת ספרינט מוטורס , יבואנית מכוניות אלפא - רומיאו , תמורת סכום של 
כ1 מיליון ש"ח . בקביעת התמורה שתקבל משפחת לויאן , נלקחו בחשבון הלוואות 
שנתנה המשפחה , וכן הון חוזר שהוזרם על ידה לספרינט מוטורס . משפחת לויאן , 
שהינה בעלת סלון טוקיו , החזיקה ב%05 ממניות החברה , וסונול החזיקה ב%05 
הנותרים . בעקבות רכישה זו תחזיק סונול את מלוא הבעלות בחברת ספרינט מוטורס . 
ביצוע העסקה נעשה , מכיוון שמשפחת לויאן הביעה אכזבה מהיקף המכירות של 
מכוניות אלפא - רומיאו . סונול ומשפחת לויאן רכשו לפני כשנה , כחלקים שווים , 
את הזיכיון לייבוא מכוניות אלפא - רומיאו . קודם לרכישת הזיכיון , רכשה 
סונול מכונס הנכסים של האחים אילין ( הבעלים הקודמים של הסוכנות ) , את 
מגרש החברה והחלקים האחרים של הסוכנות . ספרינט מוטורס קלטה לתוכה % 15 מחלקה 
של סונול בנכסים אלה . עם הפיכת סונול לבעלת השליטה הבלעדית , היא תקבל 
על עצמה את ניהול הסוכנות . נודע , כי כבר בשלב הראשון , יוחלף המנכ"ל 
יצחק דנה , ואת מקומו ימלא דוד דוהן . בסונול מקווים , כי לאורך זמן תוכיח 
את עצמה רכישת מלוא הבעלות על סוכנות אלפא - רומיאו כעסקה משתלמת מבחינת 
כלכלית . 
