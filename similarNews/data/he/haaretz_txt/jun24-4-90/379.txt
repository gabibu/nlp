גרמניה המערבית היתה עד כה מקור לא אכזב של מימון בקהיליה האירופית . היא 
ממנה את המדיניות החקלאית , את המדיניות הרגיונלית סיוע לאזורים פחות מפותחים 
באירופה , את המדיניות התעשייתית והטכנולוגית סיוע לארצות שלישיות . היא 
תמשיך לממן פרויקטים שונים , עליהם תחליט הקהיליה גם להבא , אך בסדר קדימויות 
שונה . בעתיד , העדיפות הראשונה תהיה לגרמניה המזרחית , בסכום של כ05 מיליארד 
מרק בשנה ; לאחר מכן , למדינות מזרח - אירופה פולין , צכוסלובקיה ואף 
בריה"ם , שיתבעו תשלום תמורת הסכמתן לאיחוד גרמניה . לא רק הקהיליה האירופית 
תסייע כלכלית למדינות מזרח - אירופה . מתברר , ששבע המדינות המתועשות , 
לרבות ארה"ב , יפאן וקנדה החליטו לתעל את הסיוע הכספי למדינות מזרח - אירופה 
באמצעות מוסדות הקהיליה האירופית . העתיד מצטייר בצורת רשת של הסכמים כלכליים , 
כשהקהיליה במרכז וסביבה מעגלים של הסכמי התקשרות כלכליים . המעגל הראשון 
הגרעין הקשה של המדינות החברות בקהיליה . למעגל השני , שבמרכזו מדינות 
אפט"א , יהיו מוסדות משותפים עם הקהיליה , אך לא ישתתפו בתהליך קבלת ההחלטות . 
במרוצת הזמן יהיה בין אפט"א והקהיליה מעבר חופשי של אנשים , הון , סחורות 
ושירותים . במעגל השלישי יהיו כמה מדינות מזרח - אירופה , מלבד בריה"ם 
ומזרח - גרמניה . להם יהיו הסכמים ספציפיים בתחום הכלכלי עם המעגל הראשון 
והשני . למעגל השלישי יצטרפו גם מדינות ים התיכון הצפוני תורכיה , מלטה 
וקפריסין . נציבות השוק דנה באפשרות של שיפור ההסכמים עם הים - תיכוניות . 
לנו אין הרבה מה לצפות מכך , פרט אולי לגבי כמה מוצרים חקלאיים . צרכי 
התעשייה מחייבים , לעומת זאת , צעדים לשיפור שיתוף הפעולה התעשייתי , 
מו"ף משותף , שיתוף בפרויקטים של קרנות מחקר אירופי , ועוד . אנו המדינה 
היחידה שהגשימה התקשרות בשני כיוונים עם הקהיליה , על בסיס הדדיות . התוצאה 
היא גרעון מסחרי גדל והולך . שום מדינה לא יכולה לאורך זמן לעמוד בנטל גרעון 
בגודל זה . המסקנה המתבקשת היא , שאנו חייבים להגיע לשינויים בהסכם עם 
השוק המשותף . יצירת המרחב הכלכלי האירופי יחייב גם העמקת הקשרים הכלכליים 
שלנו עם מדינות אפט"א , שבאחרונה החליטו לבדוק את האפשרות של חתימת ההסכם 
עם ישראל . מטרתנו היא כריתת הסכם אזור סחר חופשי עם אפט"א . המסקנה המתבקשת 
מיצירת שלושת המעגלים , שלישראל עדיף מכל הבחינות להיכלל במעגל השני דהיינו , 
להיצמד לאפט"א . עד כה עסקנו בחתימת הסכמים " מסורתיים " לסחר ושיתוף - 
פעולה עם אותן מדינות מזרח - אירופה שכבר חידשו את הקשרים הדיפלומטיים אתנו . 
אך עלינו לנצל את האווירה החיובית ולפעול בהקדם לחתימת " הסכמי סחר מורחבים 
עם מדינות מזרח - אירופה , במטרה לכרות הסכם נרחב לסחר וש"ף , דומה באופיו 
להסכמי אסוציאציה שכרתה הקהיליה האירופית עם כמה מדינות המעגל השלישי , 
אותם היא מציעה כעת למדינות מזרח - אירופה . הכוונה בשלב הראשון לנהל מו"ם 
לכריתת הסכמים בילאטראליים עם צכוסלובקיה והונגריה . על ידי הצטרפותנו לבנק 
האירופי ( ) עשינו צעד ראשון להשתלבותנו במערכות הפיננסיות הקשורות במדינות 
מזרח - אירופה . יש לבדוק אם אין מקום ואפשרות להקים סניפים של בנקים ישראלים 
במדינות אלה . כריתת הסכמים בין ישראל לכמה מהמדינות מהמעגל השני והשלישי 
תסייע לה להשתלב במרוצת הזמן במרחב כלכלי אירופי בעתיד . ירידת המתח הבין - 
גושי משמעו שיחסי חוץ הופכים במרבית המדינות ליחסי חוץ כלכליים . במדינות 
רבות האגף הכלכלי במשרד החוץ , גדול כבר היום מכל האגפים המדיניים גם יחד . 
המצב במזה"ת שונה לגמרי מזה שבאזורים אחרים . עם זאת , עלינו לנסות וללכת 
בכיוון בו הולכות מדינות שגודלן כגודלנו באירופה . פירושו של דבר , שימת 
דגש במשרד החוץ שלנו על הרכיב הכלכלי ביחסי חוץ , לא רק במישור הצהרתי אלא 
הלכה למעשה , כולל הערכות והתארגנות מתאימים . 
