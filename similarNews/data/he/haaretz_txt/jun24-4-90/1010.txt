מנהל היחידה האזורית לאיכות הסביבה המשותפת לכפר - סבא , רעננה והוד השרון , 
יהודה אולנדר , הודיע לחברת הריסוס כימאוויר כי אנשיו ינקטו נגד החברה 
את כל האמצעים החוקיים הקיימים , אם תישנה התופעה שריסוסים המתבצעים מהאוויר 
פוגעים בשטח העירוני המאוכלס . במכתב ששיגר מנהל היחידה לכימאוויר נאמר כי 
" לעתים תכופות מגיעות אלינו תלונות תושבים על סבל הנגרם להם מריסוס שהחברה 
מבצעת מהאוויר בשטחים שבלב ערים מיושבות . " האירוע האחרון , ב5 . 41 בשעות 
הבוקר בשכונות המזרחיות של כפר - סבא , היה חמור במיוחד . דוח ליחידה הסביבתית 
על פגיעה באנשים שנסעו בכבישים , פניקה רבה ונזק ברכוש . חוות - דעת שקיבלנו 
על חומר הדישון ממומחי המשרד לאיכות הסביבה , מעלות חשד לאפשרות לגרימת 
נזק בריאותי לאוכלוסייה . בסיום פנייתו תבע אולנדר מהחברה להקפיד בפעולתה 
במרחב עירוני המאוכלס בצפיפות ולהימנע מריסוס אם קיים חשש לפגיעה באדם או 
ברכוש . 
