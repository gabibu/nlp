צוות של בית החולים " וולפסון " בראשות קצין הביטחון , מנע אתמול ניסיון 
חטיפה של תינוק מהתינוקיה בבית החולים , על ידי כתבת " העולם הזה " יאירה 
יסמין - אורין . אתמול בין השעות 00 . 31 ל00 . 41 נכנסה הכתבת לתינוקיה 
כשהיא לבושה בפיגמה של בית החולים , בעת שהצוות הרפואי טיפל בשני תינוקות . 
היא ניגשה לאחת העריסות והוציאה את התינוק ויצאה עמו אל המסדרון . בעודה 
מהלכת והילוד בידיה , הבחינה בה אחת האחיות ושמה לב כי יולדת זו אינה מוכרת 
לה . האחות הזעיקה את המשטרה ובמקביל החלה לברר פרטים אצל הכתבת . הכתבת 
אמרה כי היא רוצה להוציא את התינוק שלה לצרכי צילום . הדבר עורר את חשדן 
של האחיות , הן עצרו בעדה והזעיקו את קצין הביטחון . המשטרה שהוזמנה למקום , 
עצרה את אוריאן , בת 73 , מתל - אביב . לחוקריה הציגה אישור מעורך העיתון 
רפי גינת , שהיא פועלת בשליחותו . היא ציינה כי הדבר נעשה כדי להוכיח שסידורי 
הביטחון לקויים בבית החולים . בצהריים נעצרו גם הצלם דין צפריר , שהיה עימה , 
וסגן עורך השבועון עופר טלר , שלפי החשד היה הוגה הרעיון . לשלושה נפתח 
תיק על הסגת גבול וניסיון לחטיפה והם שוחררו בתום חקירתם . עם זאת יהיה 
עליהם להתייצב ביום ו בבוקר בבית משפט השלום בת"א , כדי להשתחרר בערבות . 
עורך העולם הזה רפי גינת , ייחקר בימים הקרובים במשטרה בקשר לאירועים בביה"ח 
וולפסון . המשטרה מתכוונת להגיש בתוך זמן קצר ובהליך מזורז , כתב אישום 
נגד אנשי השבועון המעורבים בפרשה . במשרד הבריאות רואים בחומרה רבה את ניסיון 
החטיפה , בין אם הוא קשור לכניסתו של עורך חדש לעיתון ובין אם לאו , וזאת 
לאור התנאים המיוחדים השוררים בנושא הביטחון במדינה . היועץ המשפטי של המשרד 
יגיש תלונה במשטרה כנגד הנהלת העיתון והכתבת ובמקביל תוגש תלונה למועצת העיתונות . 
מנהל בית החולים ד"ר יהושע וייסבורט , אמר כי רק מוח מעוות יכול להעלות 
על הדעת להשתמש בתינוק , כדי להשיג סקוף עיתונאי . בתגובה אמר עורך " העולם 
הזה " , רפי גינת , כי " העיתונאית יאירה אוריין - יסמין והצלם דין צפריר 
נשלחו למשימה עיתונאית לגיטימית , בעקבות מידע שהגיע למערכת על סדרי עבודה 
לקויים במחלקת יולדות במספר בתי חולים . " משימתה של הכתבת היתה לבדוק האם 
אפשר לקבל תינוק בלי שתוברר זהותה של האם . לא היתה כוונה להוציא את התינוק 
מבית החולים , אלא לצלמו בזרועות הכתבת ולהחזירו מיד . אם יש אי סדרים 
צריך לחשוף אותם ולהביא לתיקונם וזו היתה המטרה " , אמר גינת . הוא הוסיף 
כי " ההודעה ההסטרית של משרד הבריאות , על ניסיון חטיפה , היתה יותר מאבסורד . 
עיתון לא חוטף תינוקות , אלא חושף את מה שצריך לחשוף " הדגיש גינת . כתבת 
" העולם הזה " , הצלם וסגן עורך " העולם הזה " , שוחררו אמש בערבות לאחר 
שנחקרו במשטרה וזומנו להתייצב הבוקר בבית המשפט בתל אביב , לדיון בעניינם . 
