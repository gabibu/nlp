סגנו של ראש אש"ף , סלאח חלף המכונה אבו איאד , מסר אתמול כי לאחר הפצרות 
מדינות ידידותיות , הארגון הביע את נכונותו לפרסם הצהרה המגנה כל פעולה 
צבאית נגד אזרחים . כמו כן הביע הארגון את נכונותו לבדוק את תחומי האחריות 
בהקשר ל"פעולת החוף " של אבו אל - עבאס ( בחג השבועות ) . עם זאת חזר 
אבו איאד והדגיש , כי אש"ף אינו מתכוון להיענות לתביעותיה של ארה"ב , שאם 
כן היה עושה זאת בזמנו . דבריו של אבו איאד נאמרו ערב כינוס החירום של שרי 
החוץ הערביים בתוניס על פי תביעת אש"ף . אולם מקורות ערביים מסרו אמש בתוניס 
כי מרבית השרים הערביים אינם מתכוונים להיענות להזמנת אש"ף , וכי בסופו 
של דבר יהיה זה כינוס רגיל של הנציגים הזוטרים בליגה הערבית . בכינוס ידונו 
בהחלטת הממשל האמריקאי להשעות את הדו - שיח עם אש"ף . חלף אמר בעניין זה 
כי לארגון הצעות מעשיות ל"צעדים בין - ערביים אפקטיוויים " . 
