טהראן ( ע"ר וע"ץ ) . חבר פרלמנט איראני , מוחמד - חוסיין אפטחארי , 
ומספר אנשי סיוע , נהרגו אתמול בהתרסק מסוק צבאי במשימת - סיוע באזור רעידת 
האדמה באיראן . כך מסרה סוכנות הידיעות האיראנית . הסוכנות מסרה , כי 
במסוק היו כ03 איש . לא נמסר כמה אנשים נהרגו , ומאילו מדינות . האסון 
אירע באזור מאנגיל , בדרום מחוז גילאן , בעת שנשבו רוחות עזות מאוד . קודם 
לכן מסר הקולונל ברנאר מונורי , מפקד היחידה של ההגנה האזרחית הצרפתית , 
כי שלושה אנשים נפצעו קשה בתאונת מסוק של הצבא האיראני , בקרבת מאנגיל , 
בשעה שהשתתף בפעולות סיוע באזור הרעש . שלשום ערך מסוק ובו 07 עיתונאים 
נחיתת חירום , לאחר שצלל 03 מטר בעקבות תקלה במנוע . לא נמסר על פצועים . 
דובר הסהר האדום האיראני הודיע אתמול , כי עד עתה נספרו 04 אלף גופות 
תוצאות הרעש . מבין ההריסות וחורבות הבתים הוצאו קרוב ל63 אלף גופות עד 
עתה . הרוגים נוספים נאספו ממקומות אחרים , נאמר בהודעה . הדובר אמר , 
כי הסיכום של 04 אלף איננו סופי , וכי יימצאו קרבנות נוספים של הרעש . 
לטענתו , 06 אלף איש נפגעו ברעידת האדמה הראשונה ו001 אלף משפחות נותרו 
ללא קורת גג . הדובר הוסיף , כי אזור האסון עדיין סובל מרעידות אדמה חוזרות . 
המרכז הגאופיסי באוניברסיטת טהראן מסר כי 3 מתוך 05 רעשים שנרשמו מאז יום 
שלישי שעבר היו בעצמה של למעלה מ4 בסולם ריכטר . תדמיתה השלילית של איראן 
מונעת מאנשים רבים במערב לתרום למען נפגעי הרעש , בניגוד לסיוע הנדיב של 
ממשלות המערב . דובר מטעם ארגון אונר"ו , ארגון הסיוע של האו"ם לענייני 
אסונות , אמר כי עד כה הגיע לאיראן סיוע בשווי 21 מיליון דולר מ08 מדינות 
שונות , בהשוואה ל071 מיליון דולר שהגיעו לארמניה לאחר הרעש שאירע שם לפני 
שנתיים . יוצאים מן הכלל היו השוודים . תרומותיהם לאיראן עולות על התרומות 
שהגיעו לארמניה , ומגיעות כבר למיליון דולר . 
