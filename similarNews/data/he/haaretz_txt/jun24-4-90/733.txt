בודפשט ( מיוחד ל"הארץ " ) . שר הפנים ההונגרי , באלאז הורוואט , הורה 
לפרקליט המדינה , על מי מבין מנהיגי המדינה הקודמים מוטלת האחריות למתן 
מקלט לטרוריסט המכונה " קארלוס " , ולטרוריסטים אחרים בשלהי שנות ה07 ובראשית 
שנות ה08 . במסיבת עיתונאים , הציג אתמול הורוואט מסמכים המעידים כי " קארלוס " 
וחבריו שהו בהונגריה בידיעתם של ראשי השלטון , ביניהם גם מנהיג המדינה והמפלגה 
יאנוש קאדאר , שמת לפני כשנה . בין היתר , הוצג מכתב בכתב ידו של " קארלוס " , 
המיועד לקאדאר ולשר המשפטים דאז , מיהאי קורום , שבו שלח להם את " ברכתו 
המהפכנית " . הטרוריסטים הוחזקו במחנה האימונים צופאק שבדרום - הונגריה , 
ושהו שם כשנה . הם נכללו , כנראה , בתוך קבוצה של אנשי ריגול נגדי , 
שאפפה אותה חשאיות כה רבה , עד שאפילו מפקד המחנה לא קיבל לידיו רשימה 
שמית שלהם . העיתונות ההונגרית עסקה אתמול בהרחבה בפרשה , ש"פוצץ " שר 
הפנים בישיבת הפרלמנט שלשום . לדברי הורוואט , נודע לו על הפרשה " כמעט 
באקראי " , מפי גורם הונגרי , שמיהר לחשוף אותה , כנראה מחשש שאחרים יחשפוה 
לפניו , והוא יהיה בין החשודים . על - פי מקורות יודעי דבר , היו בין הטרוריסטים 
שקיבלו מקלט בהונגריה גם אנשי אבו נידאל . העיתון " ניפסאבאדשאג " , המקורב 
למפלגה הסוציאליסטית שהיתה בשלטון , דיווח כי במתן מקלט לטרוריסטים " עסק 
חוג צר ביותר של אנשי צמרת " ובאבטחתם עסקה משטרת הביטחון . לדברי העיתון , 
שהו הטרוריסטים בהונגריה " לצורך מנוחה והכנת פעולות חדשות " , ולרשותם 
עמד מעון - קיט מפואר על שפת אגם באלאטון . בתשובה לשאלה , אם גם היום שוהים 
טרוריסטים על אדמת הונגריה , השיב שר הפנים : " ככל שידוע לי לא , אבל 
אין זו הוכחה , שכן ייתכן שהם שוהים כאן בלי ידיעתי . אם הם אמנם נמצאים 
בהונגריה , הרי שאין זה בהסכמתו של השלטון הנוכחי " . מתן מקלט לטרוריסטים 
נחשב בהונגריה לעבירה פלילית , גם אם מעשי הטרור לא בוצעו בהונגריה . 
