כתבי יד מקוריים של הרמב"ם , הגאון מווילנה , אלברט איינשטיין , מארטין 
בובר ושלום עליכם , יוצגו לציבור מטעם המחלקה לכתבי - יד בבית הספרים הלאומי 
שבאוניברסיטה העברית . התצוגה תיפתח ביום ב הקרוב לרגל הכנס הבין - לאומי 
של ספרנים מספריות ומרכזי - מידע יהודיים וישראליים . הכנס נועד ליצירת קשרים 
בין העוסקים בספרנות ובמידע . יוצגו בו מאגרי מידע של פרסומים מדעיים ומחקרים 
במדעי החברה , שאותם הקים מכון סאלד . במכון הוקם גם מאגר מידע על תוכניות 
המתבצעות במערכת החינוך והרווחה בגיל הרך , בחינוך נוער , ובתחום המשפחה 
ואוכלוסיית הקשישים . מארגני הכנס הם חברת דן כנסים . 
