פרוף מרווין סוסמן מאוניברסיטת דלוור שבארה"ב מציע ליצור קבוצות דמויות משפחה 
עבור אוכלוסייה ערירית , ולנסח חוזים משפחתיים , שלפיהם בן המשפחה אשר 
יקדיש מאמצים רבים יותר מאחרים לטיפול בזקן , יקבל חלק גדול יותר מהירושה . 
ההצעה הועלתה ביום עיון בנושא " טיפול המשפחה בזקן " , שנערך באוניברסיטת 
חיפה . מרכזת המרכז לחקר ולימוד הזקנה באוניברסיטת חיפה , ד"ר אריאלה לבנשטיין , 
סיפרה כי החוק לתיקון דיני המשפחה ( מזונות ) בארץ מתשי"ט ( 9591 ) , 
מחיל את האחריות לטיפול בזקן בראש ובראשונה על הבנים , ואחר כך על הבנות , 
או שנקבעת אחריות משותפת של הילדים בהתאם ליכולת הכלכלית של כל אחד מהם . 
לטענתה , החוק מאפשר הבאה למשפט ונקיטת אמצעי ענישה נגד מפיריו , אולם 
בפועל כמעט ואין הדבר מתבצע , ומשתדלים להשיג לזקן את התמיכה הכספית בדרך 
אחרת . ד"ר לבנשטיין אמרה כי התפיסה שלפיה המשפחה היא האחראית לזקן , משחררת 
למעשה את המדינה ממחויבות , אך עם זאת , האחריות לזקן חייבת להתבטא ביחסי 
גומלין בין המשפחה לבין מערכות השירותים של המדינה . מנהל המרכז לחקר ולימוד 
המשפחה , פרוף שלמה שרלין , דן בגידול המואץ באוכלוסייה הקשישה של בני 
57 ומעלה , ובמעורבות הגוברת של בני המשפחה בטיפול בזקן . הוא הדגיש את 
הצורך בעזרה אצל משפחות רב - דוריות , שבהן זוג מבוגר חייב לטפל בהוריו 
הקשישים . לדבריו , הגידול המואץ של האוכלוסייה הקשישה מחייב התמודדות 
עם הטיפול בזקן גם בקרב הקהילה , ולא רק על - ידי פיתרונות מוסדיים . הכנס 
נערך מטעם בית הספר לעבודה סוציאלית בשיתוף עם המרכז לחקר הזיקנה והאגודה 
הישראלית לגרונטולוגיה . 
