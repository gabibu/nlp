( ע ) . התנועה המסורתית ( הקונסרווטיווית ) החליטה להקים לראשונה בישראל 
מכון ובית - דין לגיור בירושלים . רבני התנועה מסרו על החלטתם במסיבת עיתונאים 
שערכו אתמול בבית אגרון בירושלים . מזכ"ל התנועה , פנחס ספקטור , הסביר 
כי באחרונה גבר זרם הפניות אליהם מתושבים ומעולים חדשים שביקשו לעבור את 
תהליך הגיור ברוח התנועה המסורתית . מזכיר בית הדין , הרב פסח שינדלר , 
אמר בתשובה לשאלה , כי בית הדין יסביר לכל מועמד , כי לא בטוח שגיורו 
ייחשב למוכר על ידי הרבנות האורתודוקסית . עם זאת , הוסיף שינדלר " על 
נושא זה נלך וניאבק בבית המשפט " . הוא הזכיר את פסיקת בג"ץ מלפני שנתיים , 
שגיורים קונסרווטיוויים הנעשים בחו"ל , יירשמו בישראל כיהודים לכל דבר . 
" אין מניעה חוקית לעריכתם של גיורים מסורתיים , והמדינה תצטרך להכיר בגיורים , 
בנישואים ובגירושין של גר שהתגייר אצלנו " . את מסיבת העיתונאים סיכמה מורין 
מקארתי ( 82 ) , עולה חדשה מארה"ב שעוברת תהליך גיור מסורתי : " אני 
מודעת לקשיים ולבעיות שאולי לא יכירו בגיור שלי , אבל חיפשתי גיור שייעשה 
בדרכי נועם , באווירה של כבוד לפרט ופתיחות לשאלות נוקבות . דרישתה של 
התנועה הקונסרווטיווית כפי שהצלחתי להבין מבקשת ממדינת ישראל לקיים את 
היהדות כפי שהיא מבינה אותה והיהדות הרי כוללת גם את הגיור , הלא כן ? יצוין , 
כי מלבד מורין , ישנם כיום עשרה אנשים נוספים , עולים חדשים מאירופה וארה"ב , 
שפנו לתנועה המסורתית בבקשה להתגייר . התנועה גם מתכוונת לפנות לעולים 
חדשים מבריה"ם ולהציע להם לעבור גיור מסורתי . הגיור וההכשרה עצמה ייעשו 
בחינם וללא תשלום שכר לימוד . בתגובה על החלטת התנועה הקונסרווטיווית להקים 
בית דין מיוחד לגיור , פירסמה הרבנות הראשית לישראל הודעה , השוללת רעיון 
זה מכל וכל . " הקמת בתי דין פרטיים לגיור שלא במסגרת החוק , מטעה את 
הציבור , ועלולה לגרום לתקלות ובעיות חמורות ביותר " . עוד כותבת הרבנות 
הראשית בתגובתה : " ספק אם מדובר בערכאות דאיסורא " או " בשלושה רועי 
בקר שהתאספו " , אך ברור שמדובר " בבתי דין של ליצנים " ולא במי שהוסמכו 
ועמדו בקריטריונים מקצועיים שנדרשים מדיין " . 
