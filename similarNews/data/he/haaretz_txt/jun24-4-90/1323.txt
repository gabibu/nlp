באולמות האבירים בעכו התגלו סדקים והתמוטטויות , המסכנים את המשך פעילותו 
של האתר כמקום ביקור מרכזי של ענף התיירות בעיר . החברה הממשלתית לתיירות 
עומדת לבצע חפירות ניסיון , על מנת לבדוק את אופי התיקונים הנדרשים . ממסמך 
עבודה שהוגש לשר התיירות , גדעון פת , ע"י מנכ"ל החברה הממשלתית לתיירות , 
אפרים רונן , עלה כי תקציב בסך כ007 אלף ש"ח , נדרש לצורך ביצוע העבודות . 
התקציב יגויס ממקורות נוספים , כמו ממשרד הפנים , מנהל מקרקעי ישראל ומערך 
התיירות בעכו . בכוונת החברה הממשלתית לתיירות להיעזר בשירותי כוח האדם המובטל 
של עכו ( פועלי " הבטחת הכנסה " ) , כדי לפתור ולו חלקית את בעיית נושא 
האחזקה ושימור חומות העיר העתיקה של עכו . החומות , בהתאם למסמך העבודה 
שהוגש לשר התיירות , לא טופלו טיפול אחזקתי מונע שנים רבות , ונוצרו בהן 
מגרעות וסדקים הגורמים להתפוררות . החברה הממשלתית לתיירות מיקדה בשנים האחרונות 
את פעילותה בשני מוקדי תיירות מרכזיים בעכו : חאן אל עומדן ואזור המרינה 
ואולמות האבירים , לרבות מדרחוב אל גזאר , חניון תיירותי וטיפול במאגר 
המים התת קרקעי . בשנתיים האחרונות הועתק מוקד הפעילות של החברה הממשלתית 
לתיירות לחוף המגדלור במערב . עד כה הושלמה טיילת החוף והיום נמצא בשלב 
ביצוע מתקדם חניון , שעלותו הכוללת כ5 . 1 מיליון ש"ח ויהווה את הבסיס לפיתוח 
הכלכלי העתידי של האזור . 
