בהשלמת בנין " בצלאל " החדש בפאתי הר הצופים , מסיימת אקדמיה בצלאל מצב 
מוזר של עשרות שנים שהן היתה מפוזרת בירושלים ומתחילה תקופה חדשה שהיא הקלאסית : 
אקדמיה לאמנות הנמצאת תחת קורת גג אחת . תהליך הקמת מבנה להוראת אמנות על 
כל סוגיה הוא יוצא דופן בימינו . מרבית האקדמיות נבנו בתקופות שהן השיטה 
היתה של אטליה וסדנאות למרצים , שהסטודנטים היו באים ללמוד אצלם . למרצים 
היו משרדים , חדרים ואזורי עבודה , והסטודנטים יצקו מים על ידיהם . בבצלאל 
הסטודנטים הם במרכז העניינים . שטחי העבודה והלימוד הם שלהם . המרצים הם 
הרצים ממקום למקום , ומשרדים אין להם כלל . באקדמיה בצלאל שבע מחלקות , 
בנוסף על מספר יחידות ( וידאו , אנימציה , לימודים אקדמיים ועוד ) . 
עיסוק הלימודים הבסיסי הוא תכנון וביצוע , בין שזה נעשה ליד שולחן נקי 
או בסדנה בעלת אורייטציה תעשייתית ומלאה במכונות . קשה מאוד לצרף את כל 
זה לבניין אחד , מבלי שמחלקה אחת תפגע ברעותה , וכשבין המרצים קיימים גם 
אדריכלים , שלכולם דעות מוצקות ומוצדקות , הייתי ראש מחלקה באקדמיה בשנים 
שבהן הוחלטעל " העלייה להר " , והייתי גם מבודדי " המתנגדים לעלייה " . 
המועצה להשכלה גבוהה לחצה על בצלאל לקבל את פתרון הר הצופים , כדי לשים 
קץ לאנומליה של האקדמיה , המפוזרת על - פני כל העיר , ומשלמת תשלומים כבדים 
של שכירות במבנים השונים . קיומו של בניין מעבדות ריק , כשמגרש ריק לידו , 
בפאתי הר הצופים , הוא שקבע . הבניין נקרא בעבר על שם פרקאוף , וכיום 
הוא נקרא על שם התורם , בניין ווילר . היתה בבניין תשתית , שאיפשרה תפקוד 
טוב במעט שינויים למחלקות כמו צילום וצורפות . הבניין נבנה על ידי משרד האדריכלים 
אידלסון - ציפור וזה הכתיב גם את המשך התכנון . האדריכל גרשון ציפור נקבע 
כמתכנן הסבת הבניין לתפקודו החדש , ועמו כל היועצים שהיו חלק מהתכנון שהתחיל 
ב1891 . פרוף רן שחורי , מנהל האקדמיה , לקח על עצמו לקיים את חזון האיחוד 
" ויהי מה " . הוויכוחים וההחלטות על דמותו של הבניין לא כללו ויכוחים על 
דמותה של האקדמיה , ועל מהות הלימודים . הצרכים השונים של המחלקות , הניסיון 
להביא את כולם למעט חיכוכים אך גם לאפשרויות הפריה ומפגשים , והיות המבנה 
קיים והמגרש נמצא על ההר , הביאו לכך שהבניין יהיה מדורג , ושבו כל מחלקה 
תאכלס קומה , בין שהיא פתוחה ורחבת חלונות או סגורה ( מתוך צרכים של חושך , 
ניתוק ושקט ) . כולם מתחברים למין רחוב המקיף את הבניין בצדו הפנימי , 
מקשר את המחלקות ומהווה מסלול קשר לתפקודים השונים . קומה אחת כוללת בתוכה 
תפקודים מרכזיים כמו ספריה , קפטריה , חנות לחומרים , משרדים , והיא 
מעין " כיכר העיר " שבה מתרחשים האירועים הבין - מחלקתיים . ארגון מחדש 
ואיחוד כל השירותים למחלקות השונות יצר אזור טכני ייחודי , האמור לסייע 
" לאיחוד הגדול " . הפרוגרמה הרצויה , על פי ראשי המחלקות השונות , זקוקה 
ל53 אלף מ"ר . העובדות בשטח מספקות 31 אלף בלבד . תהליך התכנון הארוך לווה 
במלחמות התשה , שבהן כל אחד רוצה את הטוב ביותר . ועדת היגוי הנחתה את 
האדריכל ציפור מצד אחד וכיבתה שריפות באקדמיה מצד שני . תלאות הבנייה נמשכו 
שנתיים , והסטיות מתקציב 61 מיליון דולר היו קלות . שחורי מאמין שהבניין 
יוכל , מכוח היותו מודולרי ופתוח , לקבל עליו גם שינויים מקווים . פנים 
הבניין צנוע בתפיסה עכשווית . כל המערכות האלקטרו - מכניות גלויות , וניתנות 
לשינויים ולתחזוקה ותיקונים בקלות . התקרות והקירות לבנים , הרצפות כהות , 
רגע לפני מריחת הצבעים וטפטוף החומרים השונים . האקסטרווגנצה היחידה , 
בניגוד לחוקיות חיפוי האבן בירושלים , היא המשקופים האדומים וצבעי הדלתות 
השונים . לכל מחלקה יש מקום לעריכת תערוכות ייחודיות , ואפשרות התבודדות 
במידת הצורך . ימים יגידו אם הנוף המרהיב יסייע לסטודנטים להיטיב את יצירתם . 
הוויכוח אם העלייה היתה רצויה או לא יימשך , ובינתיים כולם עולים להר . 
בניין " בצלאל " הישן , במרכז העיר , יהפוך בשנת הלימודים הבאה למרכז 
פעילויות , תערוכות ואמנות של האקדמיה . הוא ימשיך להיות סמל , וסמלים 
ממשיכים להתקיים , בין שהם פעילים ובין שהם ריקים מתוכן . האקדמיה , 
בפעילותה היומיומית מראש ההר , אינה מוטרדת מסמלים . 
