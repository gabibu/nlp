אנגליה היתה הנבחרת האחרונה , שעלתה ביום שלישי בלילה לרבע הגמר , עם אותו 
שער בלתי נשכח בשניות הסיום של ההארכה בבולוניה . והיה עליה להודות לדייויד 
פלאט , החלוץ הבלונדי בן ה - 32 של אסטון וילה , שהתמקם היטב כדי לבעוט 
תוך סיבוב כדור - יעף שהכניע את השוער הבלגי המסכן מישל פרודום . אילמלא 
הביצוע המושלם , אחרי כדור עונשין מדוייק של פול גאסקויין , אין לדעת כיצד 
היתה מסתיימת סידרת בעיטות ה - 11 , אך הבלגים מנוסים בהכרעות כאלה . הם 
דורגו במקום הרביעי ב - 6891 במכסיקו , אחרי ניצחון 43 על בריה"ם בהארכה 
( 22 בתום 09 דקות ) בשמינית הגמר , וניצחון 54 בבעיטות 11 על ספרד ברבע 
הגמר ( 11 לאחר 021 דקות ) . חלפו 42 שנים מאז הניצחון האנגלי האחרון שהושג 
בהארכה , והיה לי הכבוד להיות אז בוומבלי לאחר שיוויון גרמני 22 בדקה ה - 
09 כדי לראות את בובי מור מניף את הגביע העולמי הראשון והיחיד עד כה של 
ארצו , לאחר 42 בסיום 021 דקות . במונדיאל הזה עדיין רחוקה אנגליה מאד משיחזור 
הישגה ההיסטורי , ועל סמך מה שהציגה עד כה , לא הייתי מהמר על הצלחתה . 
בלגיה היתה הנבחרת היוזמת והמרשימה יותר , אלא שבדיוק כמוה היו גם ספרד 
נגד יוגוסלוויה , בראזיל נגד ארגנטינה ורומניה נגד אירלנד אבל ראו נא מי 
עלה לרבע הגמר ומי נסע הביתה . לכאורה , חייבת אנגליה תודה כפולה לקורת 
השער הימנית של פיטר שילטון , אשר הדפה שני כדורים גורליים של יאן קולמאנס 
ואנצו שיפו . אבל מנגד היא רשאית ביותר לכעוס על השופט הדני מיקלסן , ועוד 
יותר על קוונו האוסטרי קוהל , שהניף משום מה דגל וגרם לפסילת שער חוקי למהדרין 
של גון בארנס בגלל נבדל שלא היה ולא נברא בדקה ה - 04 . אלא שגם כך , די 
היה באותו 10 קטן וחביב , כדי שכמה עמיתים לונדוניים בעלי - שם יעברו במהירות 
הבזק לצידה השני של המדרכה בכל פעם שייתקלו בי . הם גם ייאלצו " לבלוע 
את הנייר " שעליו כתבו כמה תחזיות שלא התגשמו , בעיקר לאחר פציעת הקפטן 
בריאן רובסון והעובדה שהמנגר בובי רובסון מוסיף לתת אמון בבלם הותיק טרי 
צר . אל נא תבינו אותי שלא כהלכה : אנגליה רחוקה מאד מהסגנון והאיכות שאני 
נמנה עם חסידיהם , אבל לפחות עשתה את שלה . שילטון שומר על הגחלת , גאסקויין 
מוסיף ברק ותיחכום בקישור , המגינים פארקר ופירס תוקפים מימין ומשמאל ; 
ונגד בלגיה ראינו , סוף סוף , גם קצת יותר תנועה ותפוקה מוודל ומבארנס . 
זה עדיין לא מישחק ברמה של ליוורפול , ארסנל או טוטנהאם במיטבן , אבל 
זה הספיק כדי שבובי רובסון יוכל לחייך בצנעה . המנגר האמיץ והמושמץ הזה , 
שהעז לזעזע את השמרנות הניצחית בהצבת מארק רייט כבלם אחורי , מעין ליברו 
מודרני ראוי לפחות למלה טובה . אלא שכמה מידידי הטובים ביותר בעיתונות 
האנגלית ( אני מעדיף שלא לנקוב בשמות ) , שאני פוגש פה ושם שנים רבות 
מאד , אינם נוהגים בדרך כלל להודות במישגים או בהערכות מוטעות . לרוע מזלם , 
אין הם יכולים להסתיר את העובדה שהיתה זו אנגליה ולא בלגיה , ככלות הכל 
אשר עלתה לרבע הגמר ; אלא אם כן אני טועה . בעוד דקות אחדות , כאשר יגיעו 
לידי העיתונים הטריים מלונדון , מן הסתם תיפתר התעלומה . 
