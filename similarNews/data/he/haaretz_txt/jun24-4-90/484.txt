ניו יורק ( מיוחד ל"הארץ " ) . גורל האימפריה העסקית של דונאלד טראמף יוכרע 
היום לשבט או לחסד : הלילה בחצות מסתיימת האורכה שניתנה לטראמף להשגת 56 
מיליון דולר הנחוצים לו בכדי לעמוד בשתי התחייבויות כספיות דחופות . טראמף 
חייב לשלם 34 מיליון דולר למחזיקי מניות הזבל שהונפקו על - ידי אחד משלושת 
בתי ההימורים שלו באטלנטיק - סיטי , טראמף קאסל , ו03 מיליון דולר לבנק 
מאניופקטרס , כתשלום על חוב . טראמף מנהל משא ומתן מרתוני עם קבוצת הבנקים 
הנושים שלו , על הלוואה בסך 56 מיליון דולר . אתמול נמסר כי הבנקים האמריקאיים 
בקבוצה זו מוכנים להעניק לו את ההלוואה , אך שני בנקים זרים דרזנר בנק 
במערב גרמניה וסוסיטא גנרל בצרפת עדיין מסרבים להצטרף לעסקת החבילה . ביום 
ששי פירסם טראמף הודעה אופטימית , לפיה הוא קרוב להסכם עם כל הבנקים , 
שיאפשר לו לעמוד בהתחייבויותיו הדחופות . הבנק הצרפתי הוא אחד מקבוצת בנקים 
שהעניקו בזמנו לטראמף הלוואה של 002 מיליון דולר . הבנק המערב גרמני השתתף 
בסכום של 51 מיליון דולר בעסקת הלוואה של 57 מיליון דולר . העיתון " וול 
סטריט גרנל " דיווח אתמול כי ביומיים האחרונים נעשו מאמצים גדולים מצד הבנקים 
האמריקאיים לשדל את שני הבנקים הזרים להסכים לעסקת החבילה , לפיה יקבל טראמף 
הלוואה בסך 56 מיליון דולר במטרה להציל את האימפריה שלו מהתמוטטות , שתגרום 
הפסדים גדולים לכל הבנקים . העיתון גילה כי אתמול טלפן נציג בכיר של בנק 
צייס מנהטן לנשיא בנק דרזנר , וביקש ממנו להצטרף לעסקה . קפידבינאם טראמף 
לא יקבל היום את ההלוואה , יוכרז קזינו טראמף קאסל כפושט רגל מה שלדברי 
מומחים יגרור פשיטות רגל נוספות של נכסים בבעלות טראמף . עוזריו של טראמף 
טוענים כי פשיטת רגל תגרום לפיטורים של אלפי עובדים , ועיריית ניו יורק 
תפסיד הון עתק של תשלומי מסים . חובותיו של טראמף מסתכמים ב2 מיליארד דולר . 
בעוד שטראמף משקיע מאמצים עצומים בניסיונות להיחלץ מהמשבר , נודע כי גם 
בעלותו על בית ההימורים החדש באטלנטיק סיטי , טאג מאהאל , נמצאת בסכנה . 
העיתון " ניו יורק פוסט " פירסם אתמול ידיעה בלעדית לפיה חברת בנייה שבנתה 
את הצריחים המקשטים את בית ההימורים המפואר , הגישה תביעה משפטית נגד טראמף , 
בטענה כי הוא עדיין חייב לה מיליוני דולרים , וכי לא כיבד את מועד הפירעון 
של חובותיו . בקהילת הפיננסים בניו יורק השתררה דריכות ומתיחות , והכל עוקבים 
אחרי מאמציהם של טראמף ועוזריו להשיג מזומנים כדי להמנע מן ההכרח לבקש מבית 
המשפט החלת סעיף 11 בחוק פשיטת הרגל . מומחים אומרים כי גם אם ישיג את ההלוואה , 
ייאלץ טראמף להפרד מנכסים רבים , כולל היאכטה ומטוס הגמבו הפרטיים שלו . 
