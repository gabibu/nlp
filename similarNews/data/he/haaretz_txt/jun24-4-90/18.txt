רים פנמיים מסיירות ברבעי העוני של פנמה סיטי , שהופצצו בזמן הפלישה האמריקאית . 
כאשר אחת החוליות כיתרה חשוד בשוד באזור שליד הנמל , התאספו תושבי המקום 
וצעקו קריאות גנאי ובוז כנגד ה"גרינגוס " . לא נראה ששני החיילים האמריקאים , 
שאינם יודעים מלה בספרדית , התרגשו מכך והאיש נלקח למעצר . משם המשיכה 
החולייה לאזור בנייני המגורים המצחינים בקורונדו , המלא מקלעים ורימונים . 
ילדה קטנה נופפה בסכין מטבח ארוכה שנגעה קלות ברגלי החיילים , בעוד הם 
משלימים במהירות את משימת הפטרול . בשובם למטה , סיפר היועץ האמריקאי לענייני 
צבא , גוזף גוילימט , כי מדי יום הוא שולף את אקדחו בבאריוס . " יורים 
עלינו . זה לא עניין גדול . זה חלק מהתפקיד " . כמעט ששה חודשים לאחר הפלישה 
האמריקאית שהפילה את הגנרל מנואל אנטוניו נורייגה , מתקשה פנמה לשחק על 
פי כללי המשחק של ואשינגטון . תחת נורייגה אפשר היה לפחות להרוויח כסף מחוץ 
לחוק . כעת , כשהמדינה שקועה בחוב של ששה מיליארדי דולר וההכנסה האישית 
הולכת ויורדת , מציעה הכלכלה הרשמית רק חלופה עגומה . בחודש שעבר אישרה 
ארצות הברית 024 מיליון דולר סיוע חירום , אבל הנשיא גויירמו אנדרה מיהר 
להזהיר שכספים אלה אינם תרופת פלא . בין חייליו לשעבר של נורייגה , שרבים 
מהם הורדו בדרגה ומשמשים כיום בתפקידי שיטור , עולה המיה של מורת רוח בשל 
הנוכחות האמריקאית . נורייגה עצמו , על פי השמועה , מטלפן דרך קבע מתא 
כלאו במיאמי לפילגשו ולאמה בפנמה סיטי ומעודד השערות כי הוא זומם לחבל במעמדה 
של הממשלה האזרחית החדשה . חשש רווח הוא שדיקטטורה חדשה תעלה מכיוון בלתי 
ידוע . " האמריקאים הסירו את הסרטן " , אומרת אשתו של פקיד ממשלה בכיר , 
" אבל הם השאירו את החולה עם בעיות כה רבות עד כי הוא עדיין עלול למות " . 
סגנו הראשון של הנשיא , ריקרדו אריאס קלדרון , אומר כי נוכחותם של כוחות 
אמריקאיים מעניקה לפנמה " הזדמנות היסטורית " לערוך בדק בית במשטרה ובצבא . 
הממשלה פיטרה את כל הגנרלים , את כל אלופי המשנה ו%38 מבין סגני האלופים 
ששירתו תחת נורייגה . אבל אריאס קלדרון השאיר בתפקידיהם את מרבית הקצינים 
מדרגת רב סרן ומטה . פיטורי כל 005 , 91 חברי " כוחות ההגנה של פנמה " 
היו בבחינת מסר לחיילים כי " אין להם שום עתיד בפנמה " , והיו מעוררים תגובת 
נגד אלימה . קפמאפרקממשלתו של אנדרה עסוקה , בסיוע אמריקאי , במחיקת כל 
אחד מסמלי העריצות של נורייגה העלולים לשמש השראה . מטהו של נורייגה , 
ובאריו צוריו שמסביבו שניזוק קשה בפלישה , נהרסו עד היסוד . פסלים ותמונות 
של הגנרל עומאר טוריחוס , שהעלה את הצבא לשלטון ב8691 והיה קודמו של נורייגה , 
סולקו מבנייני ציבור . אפרו של טוריחוס אפילו נגנב מכוך הקבר בכנסייה בפנמה 
סיטי . הניסיונות לרפורמות אינם מסתפקים בסמלים . כפי שניסח זאת אחד מעוזרי 
סגן הנשיא , " אם קציני צבא מגדילים את השחיתות , הרי זה משום שאיש עסקים 
נותן להם שוחד . אם הם מגדילים את כוחם , זה משום שאנשים מבקשים מהם טובות . 
צריך לשנות את כל השיטה " . אולי ניתן לעשות זאת . רב סגן חוזה גומז ששירת 
בזמנו תחת נורייגה הוא כיום מפקד תחנת המשטרה סן פליפה בפנמה סיטי . מעולם 
לא העלה בדמיונו כי יהיה שוטר . " לאחר ה02 בדצמבר חשבתי , אם לומר את 
האמת , שלא אמשיך " . אבל הוא מסתגל לחיים ללא השכמה מוקדמת , תרגילים 
במגרש המסדרים וארוחות צבאיות . " הכל השתנה , אבל לא תמיד לרעה " , אמר . 
" יש לי כעת יותר זמן לבלות בבית " . אולם השאלה אם כל הקצינים לשעבר יישארו 
בבית , נותרה ללא מענה . גוף מסתורי , המכנה עצמו תנועת ה02 בדצמבר , 
נטל אחריות על כמה פיגועים , ביניהם הטמנת פצצה בבאר , שהרגה חייל אמריקאי . 
שוטרים פנמים רוטנים על הכללים האמריקאיים . רק יחידות צבא אמריקאיות רשאיות 
לשאת רובי סער אוטומטיים ברחוב . אם עבריינים פותחים בקרב יריות , או אם 
משטרת פנמה מקבלת דיווח על פעילות גרילה בגונגל , יש לזמן חיילים אמריקאים . 
באזור דריאן , ליד גבול קולומביה , נתקלו כתבים ביחידות של " הכוחות 
המיוחדים " האמריקיים כשהן בודקות תעודות של אינדיאנים תושבי המקום ומפטרלות 
בשבילי הגונגל , שבהם עושים שימוש סוחרי סמים . פני הדברים אינם לרוחו של 
אלוף משנה אדוארדו הררה חסן , מפקד " הכוח הציבורי " , כפי שמכונה כיום 
צבא פנמה . " אני איש צבא " , הוא אומר , " וכואב לנו לראות חיילים אמריקאים 
על אדמתנו " . ב8891 תיכנן הררה חסן להתנקש בחיי נורייגה , אבל כעת הוא 
אומר לידידים שהוא מותש מדרישותיהם של הממשלה האזרחית והכובשים האמריקאים . 
כמה מפיקודיו היו מעורבים במעשיו של נורייגה . סגן אלוף אריסטידס ולדונדו , 
סגנו השני של הררה , נעצר בחודש שעבר על סגירת עיתוני האופוזיציה ב8891 
בפקודת נורייגה . קצינים אחרים מתלוננים כי מעצרו של נורייגה לא שינה דבר . 
" האזרחים מושחתים לא פחות מנורייגה " , אמר במרירות קצין בכיר ב"כוח הציבורי " . 
" הם רוצים לשכוח שהסיבה להפיכת 8691 ( של טוריחוס ) היתה שהאזרחים עשו 
אז בדיוק מה שעשה נורייגה " . נוסטלגיה לימי השגשוג של הדיקטטורה רווחת במקלט 
ענקי לפליטים מהעבר השני של מסילת הברזל , מול " הוליווד " , עיר פחונים 
בבירה . שני אסמי מטוסים ענקיים , חלק מבסיס חיל האוויר אלברוק הישן , 
הומרו לדיור זמני בשביל 001 , 3 גברים נשים וילדים שנותרו ללא קורת גג , 
בעקבות הרס רובע באריו צוריו , שבו התגוררו המשפחות בבתים מטים ליפול . 
" רבים מהם לא שילמו תמורת דבר " , אמר ברנרדו מוניוז מהצלב האדום הפנמי . 
" הם לא שילמו על מים , לא שילמו על חשמל . הם היו טפילים של משלמי מסים 
כמוך וכמוני " . כעת חיים הפליטים בתאים שאורכם שלושה מטר , עשויי עץ ואריג 
מעורב בפלסטיק . 927 התאים , הערוכים בשורות מתחת לתקרות הפח הגבוהות הם , 
קרוב לוודאי , הגייניים יותר מכפי שהיתה צוריו . ילדים מבקרים במעון יום 
נקי ומצוחצח , המרפאה מצוידת היטב , שירות האמבולנסים פועל 42 שעות ביממה . 
המשטרה מקפידה על נוכחות ולא היו שום מעשי אונס או תקיפה . לכל משפחה הוצעו 
מענק בסך 005 , 6 דולר ומלווה של 005 , 1 לדיור חדש . " אין להם כלום " , 
אמר מוניוז . " אבל אני אומר לרבים מהם : זכית במפעל הפיס " . קפמאפרקפליטים 
רבים אינם חשים עצמם בני מזל כל כך . " לא ביקשנו את הפלישה הזו , לא 
ביקשנו לבוא לכאן " , אמרה כרמן איזבל רויז , בת 33 , המתגוררת עם חמשת 
ילדיה בתא אחד . " אלה לא חיים " . בתקופת נורייגה וטוריחוס היו לאנשים 
בבאריוס צוריוס מקררים חשמליים , טלוויזיות , מכשירי סטריאו . " בשל 
כל אלה " , אומר אשטון בנקרופט , שנבחר לעמוד בראש הוועד של תושבי צוריו , 
" אנשים רוצים לחזור לצוריו , רוצים לחזור לחיים שנורייגה נתן להם . 
לחיים הקלים האלה , אתה יודע , חיי הגנגסטרים האלה " . רבעי העוני הם המקומות 
המסוכנים ביותר לפטרולים משטרתיים והם גם המעלים על פני השטח את המתחים בין 
קצינים אמריקאים לבין פנמים . על גגות הבתים עומדים שומרים ושורקים כאשר 
מתקרבים שוטרים . כאשר אלה מגיעים , נעלמים השומרים מהגגות . את פניו 
של פטרול שעבר לא מכבר בקורונדו קיבלה גופה שהושלכה מחלון קומה עליונה . 
בחודש שעבר נרצח סמל פנמי במסדרונות הטחובים של בניין סמוך . לפעמים מתוסכלים 
שוטרים אמריקאים לא פחות מעמיתיהם הפנמים . מיד לאחר שהפטרול המשותף עצר 
את החשוד בשוד בצוריו , הופיע הקורבן , בעל חנות , שראשו זב דם . המשטרה 
המקומית מיהרה לדחוף את החשוד למכונית יחד עם הקורבן . האמריקאים ציינו 
שאין זה רעיון טוב . הפנמים התעלמו מהם . הסביר גוילמט : " אין להם שום 
מושג על הליכים הליכי מעצר בסיסיים , הישרדות ברחוב " . שוטרים פנמים רבים , 
כמו גם חיילים לשעבר , אינם מאושרים על שנטלו מהם את נשקם הכבד בשכונות 
המלאות בקלצניקובים ובעוזי . " זהו האזור המסוכן ביותר " , אמר הסמל חאווייר 
בטיסטה , בעודו מרים את ראשו כדי לתור אחר עמדות תצפית על הגגות . במקומות 
רבים , הניסיון לאכוף הליכים נאותים הצליח לשנות רק את כללי השוחד . " בימים 
הישנים " , אמר נהג המונית איסמעל גונזלס , " אם עברתי באור אדום , השוטר 
שהיה תופס אותי היה צועק ומקלל , ואז לאחר זמן מה היה נרגע והיינו מסדרים 
את העניין עם כמה מזומנים . עכשיו השוטר אומר בוקר טוב ונדמה לי שעברת עבירה . 
הם נחמדים מאוד , אבל בסוף אנחנו מסדירים את העניין בדיוק באותה הדרך " . 
סגן הנשיא , אריאס קלדרון , שכונה על ידי נורייגה " הנזירה המטורפת " 
בשל עקרונותיו המוסריים המחמירים , מודה ששורשיה של תרבות השחיתות עמוקים . 
ארצות הברית , הוא אומר , שותפה לאשמה . " במשך רוב תקופת העריצות , 
סיפק הממשל האמריקאי תמיכה לעריצות והיה גורם בגיבושה " . רק כאשר התברר 
שקשרי נורייגה עם סמים והלבנת כספים הפכו אותו ל"בעל ברית שמחירו הולך ועולה " , 
שינתה את ואשינגטון כיוון . כעת , משימת הניקוי היא אדירה . רבים בקהיליית 
העסקים מתבוננים אחורה בחיבה אל ימי העריצות . רוב החנויות שנבזזו לאחר 
הפלישה כבר צוידו במלאי חדש ונפתחו מחדש . חשבונות בנקים שוחררו . אבל 
הכלכלה בכללותה נמצאת בעצם במצב של תרדמה . אבטלה בשיעור של כ%52 מהווה 
נטל נוסף . כאשר ניסו ממשלי רייגן ובוש ללחוץ על נורייגה , באמצעות עיצומים 
כלכליים , ירדה ההכנסה השנתית לגולגולת מ003 , 2 דולר ל006 , 1 דולר . 
בימיו האחרונים של נורייגה נבזז הבנק הממלכתי . נרשמו צקים בני מיליון דולר 
לפקודת " עצמי " . נהגו של אחד מעוזריו הבכירים של נורייגה פדה כך שלושה 
מיליון דולר מצק אחד ויחיד . התוצאה , לדברי פקיד אמריקאי , " לממשלה 
יש יתרת חובה בסך 009 מיליון דולר בבנק הממלכתי " . קפמאפרקההצלחות הכלכליות 
בתקופת נורייגה נבעו במידה רבה ממפעלים ועסקות ליגליים , אך מפוקפקים . 
% 08 מהכלכלה בנויים מסביב לתעשיות שירותים , שרבות מהם מיועדות לסייע לחברות 
ולאנשים יחידים מארצות חוץ לעקוף את חוקיהן של מדינות אחרות . חברות נרשמו 
בפנמה כדי להסתיר את זהות בעליהן האמיתיים . ספינות נרשמו שם כדי לעקוף 
חוקי עבודה ותקנות אחרות . האזור החופשי , קולון , איפשר את הכנסתה של 
סחורה בתווית אחת ואת הוצאתה בתווית אחרת , כמעט לא פיקוח . חשבונות בנק 
היו חשאיים , כדי להסתיר את מקור ההכנסה . השיטה הקלה על סוחרי סמים להלבין 
את הדולרים שלהם ועל ממשלת קובה לעקוף את אמברגו הסחר האמריקאי . עד אמצע 
שנות ה08 , אומרים פקידי הממשלה הנוכחית , מומנו למעלה מ%08 מעסקי הבנייה 
במדינה על ידי כספים מולבנים . קו האופק של פנמה סיטי עולה בעזרתו של הון 
בלתי ליגלי . בעוד המדינה עדיין בעסקים , הנוכחות האמריקאית הטילה צל כבד . 
פנמים רבים , בעיקר אנשי מקצועות חופשיים אינם משוכנעים כי הנשיא גויירמו 
אנדרה יכול לחולל תפנית במדינה . במועדון רוטרי בפנמה סיטי ביטא איש עסקים 
מקומי את הדעה המקובלת עליו : " הוא בדיחה " . כאשר אנדרה יצא לשביתת רעב 
באביב , כדי להפגין את אהדתו לעניים , התבדחו אנשי עסקים ואמרו כי רק ניסה 
להוריד ממשקלו הרב . אנדרה העגול ובעל המזג הרך מכונה " פן דה דולצה " , 
שפירושו בתרגום חופשי : דובשנית . בשבוע שעבר נשא אנדרה בן ה45 לאישה את 
אנה מיי דיאז , סטודנטית בת 32 , בטקס פומבי . אפילו שם הצליח להצטייר 
כאיש שמן במשקל נוצה . כאשר יצא מהכנסייה השתפך ואמר כי שלושת הדברים שהוא 
אוהב הם " אלוהים , העם הפנמי ואנה מיי " . אנדרה הפופוליסט פוטר במשיכת 
כתף את דברי הביקורת . בראיון ל"ניוזוויק " אמר , " אני לא מתעניין במיוחד 
באנשי מקצועות חופשיים . אני לא מתעניין במיוחד בעיתונים . אנשים מעטים 
בפנמה קוראים עיתונים " . למרות שבדרך כלל הנשיא רק משבח ומקלס את פטרוניו 
האמריקאים , הוא הזהיר כי " אם תתערב ארצות הברית , הם יגלו שאני באמת 
לאומן " . ואילו השגריר האמריקאי , דין הינטון , מכבה שריפות ותיק בשירות 
הדיפלומטי ששירת בצילה בתקופת משטר איינדה , באל סלוודור ב1838 ובפקיסטאן 
בשיא ימי התמיכה האמריקאית במורדים האפגניים , מאמץ נימה בוטחת כאשר הוא 
מדבר על משטר אנדרה : " ממשלת פנמה נחושה לא פחות מאתנו שעוף החול ( של 
הדיקטטורה ) לא יקום לתחיה " . אבל הכלכלה והשחיתות כרוכות כל כך יחדיו , 
עד כי אפילו הפקידים ההגונים והמכובדים ביותר חוששים כי אם יאלצוה להשתלב 
באמות מידה אמריקאיות , עלול הדבר להביא להתמוטטותה ולהגביר את האפשרות 
של תסיסה . ארצות הברית ממליצה לשים דגש רב יותר על תיירות , תעשייה קלה 
וייצור חקלאי , כדי להעלות את הכלכלה על מסלולה . אבל כל מדינה מתפתחת 
מתחרה על אותם שווקים עצמם ופנמה סובלת ממגרעות יחסיות , כולל חוקי עבודה 
שהם בין הליברליים ביותר בחצי הדרומי של כדור הארץ . ניסיונות לצמצם שכר 
והטבות לא יהיו פופולריים . " לדידם של אנשי פנמה , הדבר היחיד שהם יודעים 
הוא שבתקופת נורייגה היתה האבטלה מאוד נמוכה " , אומר חורחה אנדרה , דודו 
של הנשיא העומד בראש מערכת הביטוח הסוציאלי . " מה שמדאיג אותי הוא שבסוף 
הם יאשימו את הדמוקרטיה בכל בעיותינו " . אם אכן כך יקרה , הרי שהפלישה 
האמריקאית תעלה , בדיעבד , במאות חיי אדם רק כדי להחליף דמגוג אחד במשנהו . 
