הבנק לפיתוח תעשיה החל בשבועות האחרונים בהפעלת חברת המימון שבבעלותו , 
להרחבת תחומי עיסוקיו השונים . עד לחודשים האחרונים עסק הבנק במתן אשראי , 
בדרך כלל לגופים הקשורים לענפי התעשייה . בשבועות האחרונים שינתה ההנהלה 
את האסטרטגיה , והחלה בהפעלת החברה - הבת " מימון תעשיות " , בתחומי פעילות 
נוספים . פעילות זאת משולבת ברישיון ההפעלה של הבנק , אשר הורחב לפני כשנה . 
החברה החלה לעסוק בפעילות של ניכיון שיקים ומתן אשראי נוסף , כשהבטחונות 
הם השיקים המופקדים . החברה עוסקת גם ברכישת מסמכי יצואנים ( פעילות המכונה 
בעגה המקצועית " פקטורינג " ) . כמו כן , הבנק נכנס בראשונה לעסקי חיתום . 
בשבוע שעבר הוא לקח חלק בחיתום נכסי התחנה המרכזית . " החברה למימון תעשיות " 
קיבלה דחיפה נוספת , בזכות טיפולה במפעלים כושלים . החברה לקחה חלק בליווי 
תוכניות הבראה של מפעלים בקשיים , כמו " דימונה טכסטיל " ו"הבונים " . 
כלכלני הבנק מסייעים בהפעלת החברה , ולא אחת נעזרים בכוחות מקצועיים . 
