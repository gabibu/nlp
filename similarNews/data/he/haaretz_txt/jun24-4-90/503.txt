אנשי " ספרי סימן קריאה " ( מנחם פרי ) , הוצאת הקיבוץ המאוחד ( עוזי 
שביט וצוות ההוצאה ) והמשקיעים הפרטיים המעורבים במפעל המינויים של " הספריה 
החדשה " ( חזי שלח , מאיר שני ואליאב כהן ) כינסו מסיבת עיתונאים בחנות 
סטימצקי שברחוב אלנבי בתל אביב . הכותרת היתה " מרימים את הכפפה " , והכוונה 
היתה להזים חשדותיהם של מו"לים אחרים ולהציג את המספרים הנוגעים לספרי " הספריה 
החדשה " . מו"לים , כידוע , מאמינים לעמיתיהם באופן סלקטיווי . אמירות 
הגורסות כי טוב , ייתקלו בהרמת גבה . כל מספר שנקב באוזניך מו"ל פלוני , 
יבוא ויזים אותו מו"ל אלמוני . האמת היא , שיש כמה סיבות שלא להאמין למספרים 
שמוסרים מו"לים . הרי אתה לא בודק את ספריהם ומחסניהם . יש מו"לים המסרבים 
למסור מספרים , ויש כאלה המפריחים מספרים גבוהים מן המציאות , באמונה 
שאם אתה אומר שזה מצליח , אז זה מצליח . די שמו"ל אחד ייתפס באי אמירת 
האמת כולה , כדי שלא תאמין לאיש מהם . כל האמת על אי אמירת כל האמת של הוצאות 
לאור יצאה לאור תחי האירוניה הקטנה כשהתפרקה " הספריה " , מפעל המינויים 
של כתר , ספרי סימן קריאה והוצאת הקיבוץ המאוחד ( בגללה הוא נקרא " הספריה 
החדשה " , להבדיל מקודמתה ) . ברעש הפירוק התברר שנתוני המכירות שנמסרו 
עד אז היו מוגזמים , וכל צד הטיל את האחריות על ההגזמה על הצד שכנגד . מה 
הפלא שב"ספריה החדשה " כולם מו"לים עמיתים שלא אוהבים להאמין למנחם פרי 
וגם עיתונאים גילו חוסר אמון מסוים כשנאמר להם שספרה של יהודית קציר , 
" סוגרים את הים " , נמכר תוך פחות מחודשיים ביותר מ52 אלף עותקים ? ערי 
סטימצקי , שהוא המשווק הראשי של ספרי " הספריה החדשה " , פתח את האירוע 
בחלקו שבחים לעורכי " הספריה " ומאשר מראש את הנתונים שיימסרו . הוא אף 
התחייב מראש לרכוש כמות ספרים קבועה מכל הרשימה , ובכך הפך את כל עניין 
המינויים לבונוס , ולא לבסיס החישוב . סטימצקי אישר כי העריך שספרה של 
קציר לא יהיה בין הלהיטים של השנה . מנחם פרי הוא שהאריך והעריך בדברים . 
הוא מייחס חשיבות למספרי מכירה , למרות שלו עצמו אין אינטרס כלכלי בהצלחתו 
של ספר . מעניין , אגב , איך ההוויה היא שקובעת את ההכרה . אילו לא הצליחו 
הספרים מבחינה מסחרית , חלילה , הרי היו טוענים כי לא המכירות העיקר , 
אלא האיכות . וכשהם מצליחים , לא נותר אלא לטעון שהמכירות הן הן הסימן 
להצלחה , גם האיכותית . נכון שקיימת סברה שמה שמצליח אינו יכול להיות טוב 
באמת . פרי נתן בהצלחתה של יהודית קציר סימנים : לא רגיל שספר ראשון של 
סופרת יצליח כל כך , אבל פרי מוצא שיתרונה בכך שהיא לא כותבת על מציאות 
גדולה עם יומרות ציוניות להציל את העולם , ולא על נוסטלגיה לילדות במושבה , 
ולא על יחסי יהודים ערבים , אלא על גיבורים הנאחזים בבדל של חלום . מבחינה 
זו היא שייכת לעולם של לדבריו יוסל בירשטיין , נסים אלוני , יעקב שבתאי 
ואפילו הפרוזה של חנוך לוין . הוא טען שהספר הזה מחזיר לספרות את ההנאה שבקריאה , 
והוא גם מרגש עד כדי בכי , וכמה זה טוב ונכון להתרגש למקרא ספרות . ניתן 
היה להתווכח אתו ולומר שגם מלודרמות מרגשות וגם מותחנים גורמים לך הנאה , 
וזה עדיין לא עושה אותם ליצירות אמנות . הוא ציטט ממכתבי קוראים שהופכים , 
לטענתו , את הקריאה והעיסוק סביבה לריטואל . קוראים רבים , כך מתברר , 
מביעים אפילו כעס על קציר , על שכתבה את מה שהם מרגישים והיו יכולים לכתוב 
בעצמם . את רשימת הדוברים חתמה קציר עצמה . היא הודתה לכולם , וכדי להראות 
שבה כל המהומה הספרותית - מסחרית לא נוגעת , קראה רשימה שפרסמה פעם על גן 
באמצע היום , וילדים מחפשים שם צב בפקודת הגננת , ואיך זה מזכיר לה שפעם 
ראתה בלוס אנגלס אנשים מתכתשים סביב תוצאותיה של תחרות בין צבים , בעוד 
הצבים מכרסמים בשיתוף פעולה אידילי את אותו עלה חסה . אנחנו היינו המתכתשים , 
והיא היתה הצב , אם הבנתי את הנמשל על צב הקריאה . אחר כך מסר אליאב כהן 
את המספרים : מ"תחנות כבות " של דויד פוגל הדפיסו 6318 עותקים , ולחנויות 
יצאו ( ולא חזרו ) 7217 ; מ"חיים אלימים " של פאזוליני הודפסו 2285 ונמכרו 
7815 ; מ"אלברטין איננה " של מרסל פרוסט הודפסו 1488 ונמכרו 1427 ; מ"דברי 
ימי מנזר " של זוזה סאראמאגו הודפסו 8656 ונמכרו 0585 ; מ"תולדות בית דויד " 
של יורם קניוק הודפסו 716 , 01 ונמכרו 4639 ; מ"מר מאני " של א"ב יהושע , 
שיצא לאור באמצע מאי , הודפסו 490 , 52 ונמכרו 360 , 22 ומ"סוגרים את הים " 
של יהודית קציר , שיצא בראשית מאי , הודפסו עד עתה 981 , 03 ונמכרו 270 , 
82 עותקים . בסך הכל הודפסו 762 , 59 עותקים מכל הספרים , ומהם נמכרו 409 , 
48 . ל"הספריה החדשה " 0842 מינויים , והם כלולים במספרי המכירה . אלה 
מספרים מרשימים מאוד , אם כי בסיכום הכללי של מספר הכותרים והעותקים המודפסים 
בארץ במשך חצי שנה , זו בכל זאת טיפה חשובה ככל שתהיה בים . זה כנראה 
המזל של פרי , שכל טיפה שלו זוכה בתשומת לב . כששאלתי בקטנות אמונתי איך 
אפשר לבדוק את המספרים כי הרי הזמינו אותנו לבדוק אמר כהן כי אנחנו מוזמנים 
לבדוק את החשבוניות של בית הדפוס , לספור את הספרים הנותרים במחסן , ולהניח 
שאף מו"ל אינו מטורף כדי להדפיס ספרים ואחר כך להחביא אותם במחסן , רק כדי 
לעשות יחסי ציבור לעצמו . אריאנה מלמד מ"חדשות " ביקשה וקיבלה לעיונה את 
חשבוניות ההדפסה של " סוגרים את הים " . המספרים שעליהם מדווחים אנשי " הספריה 
החדשה " הם כל כך מדהימים , גם מול מצב ענף המו " לות בארץ וגם אבסולוטית , 
עד כי הפיתוי לבדוק אותם גדול . המחשבה על ביצוע ספירת מלאי , ספר לספר , 
מטעם העיתונאי במחסן מתגברת על הפיתוי . אילו החגיגה היתה מתעכבת עוד קצת , 
היה אפשר לקיים אותה בחנות המחודשת של סטימצקי בדיזנגוף . הוא רכש את 
החנות הסמוכה לזו שיש לו שם , ועתה הוא משפץ ומחדש את שני האגפים . מן 
הסתם יחגגו שם את הגעתו של " מר מאני " ל03 אלף . קפמאפרקלקואליציות הספרותיות 
בין ישויות הוצאה לאור ועורכים נוספה אחת חדשה : גבריאל מוקד מ"עכשיו " 
ויגאל שוורץ מ"כתר " . השניים יערכו יחד סדרה חדשה שתתחיל לצאת לאור ב"כתר " 
באוקטובר . לא למינויים , וללא הגבלה עצמית לפרוזה . הספר הראשון שיצא 
בסדרה החדשה יהיה ספר פרוזה של ישראל ברמה , שנחשב לתגלית ולתקווה הספרותית 
הגדולה של " עכשיו " , שנגדעה עם מותו בטרם עת . עוד מתכננים בסדרה זו קובץ 
מחזות של נסים אלוני ( קובץ סיפורים שלו אמור לצאת עוד השנה ב"צד התפר " ) 
, קובץ מאמרים על אינטליגנציה מלאכותית , קובץ של משוררי שנות ה09 , 
וגם מהדורה חדשה של " עשן " של אהרון אפלפלד , שיצא לראשונה בראשית שנות 
הששים . קפמאפרקבמדור " מו"לות " , " הארץ " 6 . 12 , הוזכר יוש גפני 
מ"בית ההוצאה הירושלמי " , ואחרי שם בית ההוצאה הוספה בטעות המילה " כתר " . 
נכון שבית הוצאת הספרים " כתר " נמצא בירושלים , אבל אין כל קשר ( למעט 
קשרים עסקיים ספציפיים לגבי ספרים מסוימים ) בין " בית ההוצאה הירושלמי " 
של יוש גפני , שמכר את " האנציקלופדיה של התנ"ך " ל"רידרס דייגסט " , 
ובין " כתר " . 
