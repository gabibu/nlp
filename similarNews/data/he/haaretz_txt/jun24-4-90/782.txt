ישראל תקיים בקרוב שיחות נוספות לגבי העמקת שיתוף הפעולה בתחומי הכלכלה עם 
פולין , יוגוסלוויה , בולגריה ומדינות נוספות במזרח אירופה . כך מסר אתמול 
מנכ"ל משרד התעשייה והמסחר , צבי קורן . הוא ציין כי יש לקבוע כללים להסכמי 
סחר עתידיים עם מדינות הגוש המזרחי . הוא נימק זאת בכך , שיש לקבוע כללים 
שיחולו לגבי כלל הגוש המזרחי , שלא ייווצר מצב שהסכמים שנערכו עם מדינה 
אחת בגוש המזרחי לא יתאימו למדינה שנייה . דבר שעלול להביא ללחצים בלתי 
רצויים . כיוון שמצבם הכלכלי של מדינות מזרח אירופה השונות עדיין אינו בשיווי 
משקל , ושיטת התמחיר עדיין לא ברורה ויציבה , יש לקבוע סעיפי ביטחון אלו , 
שימנעו פגיעה בתעשייה המקומית במוצרים רגישים ביותר לפחות בתקופת המעבר . 
במשרד התעשייה והמסחר ציינו אתמול , כי גם מדינות השוק המשותף מקיימות 
עדיין הגבלות במוצרים מסויימים על יבוא ממדינות מזרח אירופה השונות . הייצוא 
למזרח אירופה הסתכם בשנת 98 , בכ001 מיליון דולר , והייבוא משם הגיע באותה 
שנה לכ051 מיליון דולר . 
