) , התגלתה בפרדס בשכונת מחנה יהודה שבמזרח פתח - תקווה . המשטרה סבורה 
כי מדובר באירוע על רקע פלילי , אך היא חוקרת בכיוונים שונים . הגופה התגלתה 
בשעות הצהרים על ידי פועל ערבי , העובד באחד הבניינים הסמוכים . למקום 
הוזעקו כוחות משטרה גדולים בראשותם של מפקד מחוז המרכז , ניצב חיים אלבלדס 
ומפקד מרחב השרון , נצ"ם משה פרידמן , אשר פתחו בסריקות ובחקירה . כמו 
כן , הגיעו למקום מעבדה ניידת , פתולוג , גשש וכלבן . מהחקירה הראשונית 
עולה כי הצעיר מת מיריות , ולצורך בדיקה מעמיקה של האירוע הוקם צוות חקירה 
מיוחד , בראשותו של פקד מרק פיונטק . ( ע ) . תושב הקריות ( 72 ) החשוד 
ברצח חיים אוחיון ( 91 ) תושב קרית מוצקין , שגופתו נתגלתה שלשום לפני 
הצהרים באזור החולות שמאחורי הקאנטרי - קלאב בקרית מוצקין , יובא היום בפני 
שופט שלום בחיפה . המשטרה תבקש להאריך את מעצרו של החשוד . גופתו של המנוח 
הועברה לבדיקה במכון לרפואה משפטית , והממצאים מצביעים על כך שהוא מת מיריות . 
מפקד משטרת מרחב חיפה , תנ"ץ יוסף לוי , מינה צוות חקירה מיוחד , בראשותו 
של המפקח בנימין דוד חי , שיעסוק בפרשה זו . להערכת המשטרה , מדובר בחיסול 
חשבונות על רקע פלילי . 
