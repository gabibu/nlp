דייגו מראדונה הבטיח , אבל לא הבטיח לקיים . ואיש גם לא ידרוש ממנו לקיים . 
שבועות רבים לפני פתיחת המונדיאל אמר דייגו , בתוכנית טלוויזיה מרשימה 
על הכוכב הארגנטיני בנאפולי , שהוקרנה גם בישראל : " כדי לקחת ממני ( 
מארגנטינה ) את גביע העולם , יצטרכו קודם כל לקחת ממני את לבי " . הלב היהיר 
שלו יישאר במקומו . לא הגביע . הוא כבר לא ארגנטיני . בסך הכל מלים , 
מלים , מלים . סגנון צבעוני שאולי למד אותו בנאפולי . אמר מה שאמר , 
כאשר היה במיטבו , אלוף איטליה הכל - יכול . כאשר נבחרתו עדיין לא חשפה 
את חולשיה . והוא , דייגו , גם הסיבה העיקרית לכך שאלופת העולם טיפסה 
בזחילה עד לחצי הגמר והודחה . ברגל אחת , בעזרת יד אחת ( במקסיקו ) , 
הניף את הגביע . חמשת שעריו ב - 6891 ופעלוליו הנדירים היו שווים גביע . 
ארגנטינה היתה מראדונה , מראדונה היה ארגנטינה . עם ההילה הזאת נכנס למונדיאל 
הנוכחי , לביתו השני ( איטליה , נאפולי ) והחלום התנפץ . הקבוצתי ובעיקר 
האישי . חבול ופצוע קל דידה עד לחצי הגמר ואמר " אדיאו " . שני שערים 
בלבד כבש הכוכב שנולד בספרד 28 ( בן 22 ) , לפני שסולק מן המגרש , נגד 
בראזיל , ועימו ארגנטינה האלופה . חמישה כבש במונדיאל הפרטי שלו והעולם 
היה לרגלו השמאלית . 0991 : שישה משחקים ואף לא שער אחד של דייגיטו ! 
גם רואי השחורות בבואנוס - איירס לא חזו את כשלונו . הרגל שעשתה את בעיטות 
העונשין למלאכת מחשבת ולשערים קפאה . הפציעה גם הזיזה אותו הצידה מהכדור 
ומהחומה , כאשר ביציעים הכל ציפו לבעיטת עונשין מכשפת שלו . עדיין היה כאן 
מספר 1 של ארגנטינה , אבל מספר קטן ממידתו הטבעית . בזכותו ארגנטינה אלופת 
העולם . בעיקר בעטיו ארגנטינה אלופת העולם לשעבר . וזה קרה דווקא במבצרו 
האיטלקי , נאפולי . באוקטובר ימלאו לו 03 שנה . הקריירה תימשך , חשבון 
הבנק יתפוצץ , מנאפולי ומחוזה של ך - 4 מיליוני דולר שחתם עם תחנת טלוויזיה 
פרטית כאן . והלב שלו ימשיך לפעום . אולי בקצב אטי מתמיד , אבל יישאר 
במקומו . 
