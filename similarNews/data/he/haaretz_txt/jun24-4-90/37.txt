חוסיין מלך ירדן הכריז בתחילת השבוע כי לא יתיר לצבא לא - ירדני להתבסס על 
אדמת ארצו ; ויש בהכרזה זו לא רק הבלטת גאוותו ההאשמית אלא גם משום ניסיון 
להרגיע את ישראל שאמרה תכופות כי כניסת צבא עיראקי , לדוגמה , לתוך ירדן 
עלולה לשבש את מאזן - הכוחות שביטחון ישראל מושתת עליו . אולם חוסיין לא 
התכוון רק לשכך את החששות הרווחים בישראל ; מה שאפשר לפרש כהבטחה כלפיה , 
נימק באוזני מדינות ערב ברצונו שלא לספק אמתלה להפעלת כוחו של צה"ל נגדו . 
המסקנה שביקש כי מדינות ערב יסיקו מהאיום הישראלי הנשקף לו , לדעתו , 
הוא שעליהן לחזק את כוח ירדן שתהיה מסוגלת לספוג את המכה הראשונה שצה"ל , 
להערכתו , עשוי להנחית עליה . ראש הממשלה טורח להדגיש כי עיני ממשלתו 
החדשה אינן נשואות להרפתקאות צבאיות ; ואין סיבה לפקפק בכנות דבריו , ככל 
שהדבר תלוי בו אישית וברוב השרים . אולם מחוץ לגבולות ישראל מצביעים על 
העובדה שבין החברים בממשלה זו , אריאל שרון ורפאל איתן , וידועה ברבים 
דעתו של מי שמשמש עתה בתפקיד שר - על לקליטת עלייה , כי " ירדן היא פלשתין " . 
המלך ההאשמי חושש כי לא בכל הנסיבות תירתע ישראל מלהתקיף את ירדן . ברור 
לו כי אם יכרות ברית צבאית עם עיראק , יהיה עליו לפתוח את שערי ארצו לכוח 
מוגבל של צבא עיראק והיא ותהפוך אותו לשותף זוטר של סדאם חוסיין , אך אין 
הוא יכול להרשות לעצמו לדחות לחלוטין את ידו המושטת של שליט בגדד . מכאן 
הכרזתו של המלך על שני חלקיה : על תבואו , הוא אומר לעיראק , סוריה וסעודיה 
אבל חזקו אותי כדי שאוכל לעמוד לבדי , לפחות בשלב הראשון , מול פני צה"ל . 
יש להניח כי חיזוק זה צריך להתבטא , בראש וראשונה , בכסף , אבל יתכן 
שגם בציוד ובחימוש . קשה להאשים את המלך ההאשמי בצביעות ; הוא חייב לדאוג 
לעצמו , ובעוד הוא מקפיד שלא לספק לישראל עילה לפעילות מלחמתית נגדו , 
אין הוא יכול להשתחרר מהחשש שמא יגברו בישראל הזרמים המטפחים את המחשבה כי 
הפתרון היחיד לבעיית הפלשתינאים יימצא ממזרח לירדן . הקיפאון בתהליך המדיני 
עלול להוביל להסלמת האינתיפאדה ; ומי לידי חוסיין יתקע כי ישראל לא תגיב 
על הסלמה זו בנקיטת אמצעים מהסוג העלול לגרום בריחה המונית מהגדה המערבית 
אל ירדן ? לנו הישראלים יש סיבה טובה לחשוד בסדאם חוסיין ובחפז אל - אסאד . 
אמנם יש משקל לטענותיהם של אלה מתוכנו הסבורים כי התבונה הפוליטית והצבאית 
אינה סרה משני שליטים ערבים אלה , לכן ייזהרו מתקיפת פתע נגדנו ; הם גם 
לא יחתרו בהתמדה לקראת גיבושה של חזית מזרחית שביום מן הימים תחליט לגשת 
למאמץ לסלק את ישראל ממפת האזור או לפחות להכניסה לגבולות של תוכנית החלוקה 
משנת 7491 . ובכל זאת , אנו מצווים להתייחס להצהרותיו של סדאם חוסיין במידה 
רבה של רצינות . אם אכן יחליט השליט העיראקי כי באה שעת הכושר האם יוכל 
שריד השושלת ההאשמית לחסום את גבולות ארצו בפני צבא עיראקי פולש ? עלינו 
להביא קונסטלציה כזאת בחשבון . ישנם בוודאי הסבורים כי במקרה כזה אין להימנע 
ממלחמת מנע , ואין לשלול את הגיונה של מחשבה זו . אבל מוטב לנו שנעשה מאמץ 
פוליטי למנוע התהוותו של צורך כזה . וזה מחייב לפעול לשם כך . לתכלית זו 
אין די באי - אלו הצהרות מרגיעות ; ישראל חייבת לנהוג , מעשית , באופן 
שישכנע את המלך ויועציו כי היא רואה את הממלכה ההאשמית הירדנית כמרכיב יציב 
של הפסיפס הטריטוריאלי של האזור זה שהוקם על חורבות הקיסרות העותמנית אחרי 
שנחלה תבוסה ניצחת במלחמת - העולם הראשונה . פסיפס זה עבר שינוים פונקציונליים 
לרוב מאז הובסו הגייסות הטורקיים על - ידי הצבא הבריטי , בשנת 8191 . השריף 
חוסיין גורש מחיגאז על - ידי אבן סעוד ; הצרפתים השלימו עם כאמל אטאטורק 
והתפנו מקיליקיה ודרום - ארמניה . הם נאלצו לסגת מסוריה ולבנון ; את מקום 
הבריטים בארץ - ישראל תפסה מדינה יהודית ; גמאל עבד אל - נאצר הפיל את השושלת 
הטורקית - האלבאנית במצרים , והשושלת ההאשמית איבדה את השלטון בעיראק . 
לכאורה , השתנתה דמות המזרח התיכון ללא - הכר לעומת מה שהיתה לפני שבעים 
שנה . אבל ההרכב המדינתי , כפי שעוצב אחרי שטורקיה הפסידה את כל השטחים 
הערביים ואף ויתרה עליהם באופן רשמי , נותר כפי שנקבע בין 8191 ו2291 . 
האחת היוצאת מן הכלל היא ארץ - ישראל שחולקה בשנים 84919491 בין מדינת ישראל 
וירדן . מצב זה קיים ארבעים ואחת שנה ואין לנו עניין לשנותו . האמיר עבדאללה 
היה הגורם הערבי היחיד שלא התנגד עקרונית למפעל התקומה היהודי ; השושלת 
ההאשמית שאיבדה את חיגאז , סוריה ועיראק , התבססה בעבר - הירדן והשלימה 
עם עלייתה של התנועה הציונית בחלק של ארץ - ישראל תחילה בדמותו של הבית 
הלאומי , בימי המנדט הבריטי ולאחר - מכן בדמותה של מדינת ישראל . לבנו 
מלא תלונות מוצדקות על המלך חוסיין ; אבל אחרי ככלות הכל הוא השכן הנוח 
לנו ביותר בגבול המזרחי . אין עוד טעם איפוא בקובלנות על הספר הלבן של צרציל 
משנת 2291 , וכדאי שנחדל לבכות על שהממשלה הזמנית , בהנהגת דוד בן - גוריון , 
כיוונה את מלחמת הקוממיות בעיקר נגד מצרים ולא נגד ירדן . גם בעיית הפלשתינאים 
בגדה המערבית אינה ניתנת לפתרון תוך התעלמות מן האינטרסים של הממלכה ההאשמית 
הירדנית ; אם נניח כי בסופו של דבר יזכו הפלשתינאים בעצמאות שתעניק להם 
תחושה של זהות לאומית נפרדת , צריכה ישראל להיות מעוניינת בהמשך קיומה של 
ירדן . יציבות המשטר ברבת - עמון היא אינטרס ישראלי ראשון במעלה ; ככל 
שהיא מובטחת יותר , יקל עלינו יותר לבוא לקראת הפלשתינאים בשטחים שלא נוכל , 
לאורך ימים , להוסיף ולהחזיק בהם . זה הקו שממשלת שמיר השלישית חייבת לנהוג 
על - פיו . מאה דרכים פתוחות לפניה להמחיש למלך חוסיין , כי לא חלומות 
הטרנספר של רחבעם זאבי ולא סיסמותיו של אריאל שרון ינחו אותה וגם לא מאוויים 
אנטי - מונרכיסטיים של חוגי השמאל . טיפוחה של סולידריות ישראלית - ירדנית 
הוא צו התבונה ; ואם תפעל הממשלה בהתאם לו , תרחיק מעליה גם את סכנת החזית 
המזרחית . 
