ליח תחנת הרדיו מספר 1 של קולומביה " קאראקול " , הרמן אוצואת , מי ש"יסביר " 
למאזיניו , מדוע עפה נבחרתו מהמונדיאל . אולי חושבים שם , בקולומביה , 
שהפסדה גרם רעידת אדמה בעולם . " אותך אני מחפש " , אמר שליח הרדיו מקולומביה 
והתיישב לידי . " ראיתי בתווית הזיהוי שלך שאתה מישראל . אנא , התוכל 
לעשות השוואה בין קולומביה שניצחה אתכם לבין קולומביה בנאפולי ? " . חזרתי 
ואמרתי מה ששמע מפי לפני שהפעיל את מכשיר ההקלטה , על " התאבדותו " של 
רנה היגיטה , על קארלוס ואלדרמה , על ההשתעשעות מול שער קאמרון . האם זה 
ינחם אותם אחרי ש"היינו בטוחים שנעלה לחצי הגמר " ? השדר מקולומביה סיפר שבמולדתו 
ההלם לא היסטרי והוא חושב שהשחקנים לא יוכו בשובם הביתה . " בסך הכל הכדורגל 
הוא בידור ויש חיים אחרי היגיטה " . כך אמר . כשינחתו בבוגוטה , נדע אם צדק . 
