יו"ר ארגון רופאי קופ"ח , ד"ר אליאס וילקובסקי , אמר אתמול כי האוצר אינו 
פועל בתום לב . " היינו באמצע משא - ומתן שקט , וכמו גנבים בלילה הלך 
האוצר לבית המשפט ודרש את צו המניעה . ביצענו 03 אלף ניתוחים בשנת 9891 , 
שבמהלכה היו תורים ממתינים מעל הנורמה . אם המערכת תפעל במשמרת אחת , 
הבעיה לא תיפתר משום שאז תיכנס המערכת לאי - ספיקה וייווצרו תורים " . לדבריו , 
אם המשמרת השנייה תמשיך לפעול , יש אפשרות לפתור את בעיית התורים . " מדברים 
על התייעלות וניצול משאבים , והציוד היקר העומד לרשותנו צריך משמרת שנייה 
ואולי אף יותר . כנראה שלמישהו הפריע שבמשך שנתיים היא היתה שקטה ויעילה " . 
ד"ר וילקובסקי דחה את הטענה , כאילו במשמרת בשנייה עובדים רק הרופאים הבכירים 
שמספרם מועט . " במשמרת השנייה פועלים רופאים בכירים , מומחים וגם מתמחים " . 
יו"ר ההסתדרות הרפואית , ד"ר מרים צנגן , הבהירה כי המאבק הוא של כלל הרופאים 
במדינה ולא רק של רופאי קופ"ח . היא אמרה כי ההשבתה של 21 אלף הרופאים חברי 
ההסתדרות הרפואית למשך 42 שעות נועדה להתריע על כך שאין להשלים עם הורדת 
חלק מהכנסות הרופאים , שהן בלאו הכי לא מן המשופרות . " אנו רואים בפעולה 
זו ניסיון שעשוי להביא את הרפואה הציבורית למצב שאין ממנו חזרה " . ד"ר צנגן 
אמרה כי המערכת עדיין בפיגור . לדבריה יש תורים לבדיקות חיוניות כמו צנתורים 
וזמינותן של פעולות חיוניות כבדיקות וניתוחים אינה מספקת . " היום , במצב 
שכבר חל שיפור ויש צורך להעמיקו , רוצים להפסיקו ולפגוע בהכנסת הרופאים . 
זה כמעט כמו להכריז מלחמה על ציבור עובדים . אנו מקווים שנוכל להגיע למו"ם 
ולפתור את הבעיה . אם לא נגיע להסכם הקביל על כולנו נמשיך להיאבק " , הודיעה . 
ד"ר צנגן אמרה כי הצעדים שיינקטו יהיו בהתאם להחלטת ההסתדרות הרפואית . 
את הדברים אמרה בגלי צה"ל . 
