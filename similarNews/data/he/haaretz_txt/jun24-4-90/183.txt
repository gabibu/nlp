מועמד האגף השמרני , איבאן פולוזקוב בן ה75 , נבחר אתמול לתפקיד המזכיר 
הכללי של המפלגה הקומוניסטית הרוסית . הוא צבר 693 , 1 קולות , לעומת 660 , 
1 הקולות שניתנו למועמד האגף הרפורמיסטי , אולג לובוב , שנתמך גם ע"י גורבצוב . 
פולוזקוב , המזוהה עם מנהיג השמרנים ליגצוב , הוא בעל השכלה כלכלית , 
ושימש כמזכיר המפלגה הקומוניסטית באזור קראסנודאר . הוא ידוע בהתנגדותו 
לרפורמות הכלכליות . היה מועמד השמרנים לתפקיד הנשיא , אך הובס על - ידי 
ילצין , הרפורמיסט הרדיקלי , בבחירות שנערכו לפני כשלושה שבועות . אתמול 
טען פולוזקוב , שהוא אינו צופה קשיים בשיתוף הפעולה שלו עם ילצין . זהו 
כישלונו הצורב השני של גורבצוב בפרק זמן קצר , לאחר בחירתו של ילצין . 
בחירתו של פולוזקוב מצביעה גם על הפער הגדל בין הלך הרוחות השמרני הרווח 
בשורות המפלגה הקומוניסטית , לבין הרדיקליזם המתחזק בחברה הסובייטית . 
משקיפים אומרים , כי פער זה יתבטא כנראה בוועידת המפלגה הקומוניסטית הסובייטית 
שתיפתח ביום ב הבא . לדעתם , בעקבות בחירתו של פולוזקוב , תיתכן פרישה 
המונית מן המפלגה ואולי גם פילוג בשורותיה . ויאצסלב שוסטקובסקי , רקטור 
המכללה המפלגתית במוסקווה אמר , כי אם בוועידה יידחו ההצעות להחשת הרפורמות , 
האגף השמאלי יפרוש מן המפלגה ויקים ארגון פוליטי חדש . פולוזקוב אמר אתמול 
במסיבת עיתונאים , עם היבחרו , " אני אתמוך בכך שגורבצוב יישאר בתפקידו , 
הן כנשיא והן כמזכיר הכללי או היו"ר של המפלגה " . הצהרתו התקבלה בהפתעה , 
כיוון שרבים ציפו שהוא יצטרף לשמרנים אחרים , ובראשם ליגצוב , הקוראים 
להדחת גורבצוב מכהונת מזכיר המפלגה הקומוניסטית של בריה"ם . שינוי בהנהגה 
חל גם באוקראינה . במקום ולדימיר איבנצוק ( שנבחר לנשיא הסובייט העליון ) 
נבחר למזכיר הראשון של המפלגה הקומוניסטית האוקראינית , סטניסלב בורנקו , 
הידוע כתומך מתון של הרפורמות . לקראת הוועידה המתקרבת , התעוררה סערה 
הנוגעת לאולג קאלוגין , לשעבר גנרל בק - ג - ב . בראיון ל"קומסומולסקאיה 
פראוודה " האשים את הק - ג - ב , כי דבר לא השתנה בו , והוא ממשיך לפעול 
בשיטת הרציחות הפוליטיות והפרובוקציות . באופן חסר תקדים , הגיבה הנהגת 
הק - ג - ב על הדברים . היא האשימה את קאלוגין , בסילוף המציאות במטרה 
לקדם את יומרותיו הפוליטיות העתידיות . בתגובה צוין , כי בק - ג - ב חלו 
שינויים יסודיים ובקרוב תוגש לאישור הצעת החוק , שתקבע מסגרת חוקית יציבה 
לפעילותו . מהפך נוסף אירע ביום חמישי בכנס המפלגה הקומוניסטית של רוסיה , 
כאשר בוריס גידאספוב , ראש המפלגה בלנינגראד ואחד מראשי השמרנים , הביע 
את תמיכתו במיכאיל גורבצוב . " זאת תהיה אבידה גדולה למפלגה , אם גורבצוב 
יפסיק להיות מזכ"ל המפלגה הקומוניסטית הסובייטית " , אמר . 
