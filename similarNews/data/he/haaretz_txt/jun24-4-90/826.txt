חמזו לא תהיה הפעם הראשונה שמקבלי ההחלטות בישראל יעמדו בפני הצורך לגבש 
מדיניות לנוכח החשש להתערערות כיסאו של חוסיין . כך , למשל , בעת המשבר 
החמור ביותר בתולדות משטרו של המלך הירדני , בספטמבר 0791 , התקבלה בירושלים 
החלטה עקרונית שאם יפול חוסיין , ייערך צה"ל לפעילות בירדן . בסופו של דבר , 
התמצתה מעורבותה הצבאית של ישראל באירועי ספטמבר רק בהפעלת טיסות - סיור 
והפגנת נוכחות של מטוסי חיל - האוויר על רבת - עמון וצפון הממלכה ההאשמית , 
ובריכוזי כוחות יבשתיים בצפון מול הצבא הסורי . ההיקף המוגבל של המעורבות 
הצבאית הישראלית התאפשר לאחר שכוחות - שריון סוריים שחדרו לצפון ירדן וכבשו 
את העיר אירביד , נסוגו כעבור ארבעה ימים . בדיעבד מתברר כי רק יד המקרה 
היא שגרמה כי אין היום התנחלויות ישראליות בצפונה של ירדן . בקרב מקבלי 
ההחלטות שעיצבו את המדיניות באותה עת לא היו חילוקי דעות על ההכרח במעורבות 
צבאית בטריטוריה של הממלכה ההאשמית . הסוגיה היחידה שהעסיקה אותם התמקדה 
בשאלה , איך לסיים מעורבות זו תמורת שלום עם ירדן . ראשית המשבר בחטיפתם 
של ארבעה מטוסי נוסעים של חברות - תעופה מערביות על - ידי ארגונו של גורג 
חבש , החזית העממית לשחרור פלשתין . שלושה מהמטוסים , של חברות התעופה 
פאן - אם , סוויסאייר וטי - דבליו - אי , נחטפו ב6 בספטמבר מעל לאירופה 
והוטסו לעבר המזרח התיכון . אותו יום נכשל ניסיון חטיפה של מטוס אל - על , 
שהיה בדרכו מאמסטרדם לניו יורק . במאבק שהתפתח בתוך המטוס , נהרג אחד 
החוטפים וחוטפת אחרת הוכנעה על - ידי אנשי הביטחון . כעבור שלושה ימים נחטף 
עוד מטוס של חברת התעופה הבריטית בי - או - אי - סי . שלושה מהמטוסים הונחתו 
במסלול בקרבת העיירה המדברית זרקא , מצפון - מזרח לרבת - עמון . הרביעי , 
מטוס פאן - אם , נחת בנמל - התעופה הבין - לאומי של קהיר , שם פוצצוהו 
חוטפיו למחרת היום . המאבק על גורלם של שלושת המטוסים האחרים , שחנו בשמש 
המדברית של זרקא , ועל שחרור מאות הנוסעים שהיו לבני - ערובה , נהפך למאבק 
בין המלך חוסיין לארגונים הפלשתיניים על השלטון בירדן . משבר המטוסים החטופים 
הוכיח בבירור כי מלך ירדן אינו מסוגל להביא לשחרורם של בני - ערובה מערביים 
המוחזקים בתוך ממלכתו בידי גורמים הקוראים תיגר על משטרו . כשהפעילו אנשי 
גורג חבש , ב21 בספטמבר , את מטעני הנפץ שהניחו בתוך שלושת המטוסים הענקיים , 
והם עלו בלהבות אדירות , היה ברור כי החלה מלחמת - האזרחים בירדן . חוסיין 
לא יכול להבליג על ההשפלה . הוא החליט למגר בכוח את ארגוני - המחבלים הפלשתיניים 
שצברו עוצמה צבאית גדולה בתוך ממלכתו . כעבור חמישה ימים , ב71 בספטמבר 
0791 , החלו הקרבות בכל רחבי הממלכה . לרשות חוסיין עמד צבא של כ55 אלף 
חייל עם חיל - אוויר קטן , המצויד ב83 מטוסי קרב מיושנים יחסית , כ"האנטר " 
ו"סטארפייטר " . מול צבא זה ניצב כוח צבאי פלשתיני של כ51 אלף לוחמים , 
מכל ארגוני המחבלים . יאסר ערפאת מונה , בפרוץ הקרבות , למפקד העליון 
של הכוחות הפלשתיניים בירדן . עיקר חששו של המלך היה מהתערבות צבאית של סוריה 
ועיראק במלחמת - האזרחים בארצו . חוסיין ידע על שאיפת הסורים לנצל את חולשתו 
כדי לכבוש נתחים מממלכתו . הוא חשש גם מפעולותיו של חיל - המשלוח העיראקי , 
כ51 אלף חייל , שהוצב בירדן מאז מלחמת ששת הימים . ביום שפרצה מלחמת האזרחים , 
הודיעה מפלגת הבעת השלטת בעיראק כי הורתה לכוחות העיראקיים בירדן להצטרף 
ללוחמים הפלשתינאים ולהילחם נגד צבא חוסיין . גם בירושלים חששו קובעי המדיניות 
מפעולותיהם של צבאות סוריה ועיראק . לאחר שנודע על פרוץ הקרבות ב71 בספטמבר , 
כונסה ועדת שרים לדון במתרחש מעבר לנהר . את הישיבה ניהל ממלא - מקום ראש 
הממשלה , השר יגאל אלון . גולדה מאיר היתה אז בארה"ב , בביקור ממלכתי 
אצל נשיא ארה"ב , ריצרד ניקסון . בסיכום הדיון התקבלה החלטה המסמיכה את 
אלון , בהתייעצות עם שר הביטחון והרמטכ"ל , להפעיל את חיל - האוויר נגד 
הכוחות העיראקיים או הסוריים , במקרה של התערבות פעילה מצדם לטובת המחבלים . 
עוד הוסיפה אותה החלטה וקבעה כי התערבות צבאית ישראלית זו תבוא " בתנאי 
שבקשה כזאת תופנה אלינו על - ידי המלך חוסיין , בתמיכת האמריקאים או בידיעתם " . 
בינתיים התחוללו בירדן קרבות עקובים מדם . הצבא הירדני פעל בנחישות למחוץ 
לחלוטין את הכוח הצבאי הפלשתיני . הקרבות התנהלו גם ברחובות הבירה . רבים 
מתושבי רבת - עמון נפגעו באש של שני הצדדים . צבא חוסיין התקשה להתגבר על 
כוחותיו של ערפאת בצפון המדינה , שהשתלטו על אזור אירביד והכריזו עליו כ"שטח 
משוחרר " . בשעות הערב של 91 בספטמבר החלו כוחות - שריון סוריים לחצות את 
הגבול לירדן ולהתקדם דרומה . בלי קרבות של ממש השתלטו הסורים על רצועה ברוחב 
כ02 קילומטר בצפון ירדן , הכוללת את הערים אירביד ורמתא . כניסת הצבא הסורי 
לשטח ירדן נתפשה כמובן בירושלים כהתפתחות מרחיקה - לכת המחייבת תגובה ישראלית 
הולמת . כ003 טנקים סוריים השתתפו בפלישה לירדן . הערכת - המצב של קובעי 
המדיניות הישראלית גרסה אז כי במצב המתגבש מעבר לנהר , תעמוד ישראל בקרוב 
לא עוד לפני הבחירה בין חוסיין לערפאת , אלא בין חוסיין לסוריה ועיראק שיבתרו 
את הממלכה וישתלטו על שטחה . הפלישה הסורית לצפון - ירדן נתפשה כצעד הראשון 
לתוכנית כוללת לכיבוש ירדן כולה . נראה כי בישראל התגבשה ההכרה בצורך להתערב 
בהחלטות על עתיד הטריטוריה הירדנית . התברר לפתע כי אפילו הכרזת אשכול , 
שבכל הסדר עתידי יהיה הירדן גבולה הביטחוני של ישראל , אינה עומדת במבחן 
המציאות המתפתחת מעבר לנהר . עוד לפני שפלשו הטנקים הסוריים לאירביד , 
נפלה בקרב מקבלי ההחלטות בישראל החלטה עקרונית כי התערבות מעבר לנהר הירדן 
היתה להכרח ביטחוני ראשון במעלה . על רקע זה כונס דיון ב12 בספטמבר שנועד 
להחליט כיצד תגיב ישראל על ההתפתחויות בירדן . גם הפעם ניהל את הדיון יגאל 
אלון . גולדה מאיר היתה אותה שעה בדרכה חזרה לישראל . מלבד אלון , השתתפו 
בדיון שר הביטחון , משה דיין , והרמטכ"ל חיים בר - לב . שני מזכירים צבאיים , 
תת - האלופים ישראל ליאור ( של ראש הממשלה ) ושלמה רביב ( של שר הביטחון ) 
, נכחו גם הם . בעת הדיון , התברר כי המלך חוסיין פנה לארה"ב וביקש כי 
תפעיל את השפעתה על ישראל כדי שכוחות של צה"ל יסייעו לו במאבק נגד הסורים . 
זו היתה תחינה של ממש מצד מלך ירדן להתערבות ישראלית בממלכתו . בקשה זו 
העניקה לגיטימציה לא - צפויה לגישה הישראלית שגרסה כי רק התערבות בפועל תעניק 
לישראל את מידת הביטחון הרצויה במזרח . הרמטכ"ל בר - לב הבהיר כי אין כל 
בעיה להפעיל את חיל - האוויר נגד הצבא הסורי , אך להערכתו , צעד כזה לא 
יביא להכרעה . שר הביטחון ביקש מראש הממשלה להבהיר לאמריקאים כי בקשתם להסתפק 
בהפעלת חיל - האוויר של צה"ל אינה מקובלת עליו . מבצע אווירי יכולים לעשות 
גם מטוסי הצי הששי , ואין צורך להפעיל לשם כך את חיל - האוויר . דיין לא 
הסתיר את כעסו על הנרי קיסינגר , יועצו של ניקסון , שפנה לישראל והבהיר 
לה כי לדעת ארה"ב המצב בירדן הוא אסון של ממש , וביקש שצה"ל יפעיל את חיל - 
האוויר כדי להציל את המלך . הפעלת חיל - האוויר , לדעת דיין , תגרור רק 
תוצאות שליליות . לעשות צעד צבאי אווירי בשביל האמריקאים , ואחר - כך לספוג 
ביקורת מהעולם כולו , " זה לא הגיוני " . יגאל אלון ניסה להוביל את הדיון 
בכיוון של החלטה ברורה : להיערך לפעילות בצפון ירדן . הוא הציע להבריק 
לשגריר בוואשינגטון , יצחק רבין , את העמדה הישראלית . הוצע , בין היתר , 
לקיים בדחיפות פגישה עם המלך חוסיין ולהבהיר לו כי מוכנים לסייע לו . לדעת 
דיין , המהלך הצבאי הישראלי בתוך ירדן חייב להיות מתואם עם המלך הירדני , 
" אחרת יהיה אפקט שלילי לגבינו " . איש מהמשתתפים בדיון לא ראה בהצעות שהועלו 
משום צעד חריג או מוגזם . משתתפי הדיון ניסחו מברק סודי שנשלח לשגריר רבין 
בוואשינגטון . רבין התבקש לפנות אל הממשל האמריקאי , להשיג הבהרות והבטחות 
ברורות כתנאי לכל פעילות צבאית ישראלית להצלת משטרו של חוסיין . " אנו 
מעריכים שפעילותנו הצבאית למניעת השתלטות סורית או עיראקית בצפון ירדן מחייבת 
הפעלת כוחות צבאיים גדולים ובעקבותיה עלול האזור כולו להתלקח . לפיכך , 
ממשלת ישראל רוצה לקבל הבהרות והתחייבויות בשורה של בעיות , כדי שתוכל 
לדון במגמה חיובית בפנייה האמריקאית " . המברק כלל שורה של שאלות שעל רבין 
להפנות אל הממשל האמריקאי . הכוונה היתה שהתשובות לשאלות ימנעו מצב שישראל 
תספוג את כל הביקורת הבין - לאומית על פעולה צבאית בשטחה של מדינה זרה , 
ויבהירו שארה"ב תעמוד לימין ישראל אם המעורבות הצבאית בירדן תידרדר לכלל 
מלחמה כוללת . עד שהגיעה לישראל תשובת הממשל האמריקאי על דרישותיה , החל 
הצבא הסורי לסגת מירדן והמתיחות החלה להתפוגג . ב32 בספטמבר החלו הטנקים 
הסוריים לפנות את אזור אירביד ולפנות צפונה , בחזרה לעבר השטח הסורי . 
צעד סורי זה מנע את העמדת המדיניות הישראלית במבחן והוריד מן הפרק את הגשמת 
המהלך המרחיק - לכת של התערבות צה"ל בירדן . כעבור ארבעה ימים , ב72 בספטמבר , 
בישיבת הממשלה שהתכנסה לדון באירועי מלחמת האזרחים הירדנית , הציג אלון 
לפני השרים מעט מפרטי הדיונים שקדמו לנסיגת הסורים . בהתייחסו ללקח שעל 
ישראל וחוסיין ללמוד מהאירועים , אמר ממלא - מקום ראש הממשלה : " אני 
מציע לעצמנו שיהיה ברור לנו , לארה"ב ולמלך , כי המצב ששרר לאורך הגבול . 
. . לא יחזור לקדמותו בשום פנים ואופן . . . אבל לא להשאיר ספק בלבו 
( של המלך חוסיין ) , שאם יהיה צורך , אנחנו ננקוט אמצעים יותר חריפים 
מאשר בעבר " . ההתפתחויות הצפויות בירדן והתערערות כיסאו של המלך חוסיין עלולות 
להעמיד בעתיד הקרוב את מקבלי ההחלטות בירושלים בפני הצורך לגבש מדיניות מוגדרת 
וברורה על מידת המעורבות הפעילה של ישראל , במשבר שיוביל לנפילת משטרו של 
המלך ההאשמי . אירועי " ספטמבר השחור " וחוסר התכלית המעשית במדיניות 
השאפתנית שגיבשו קודמיהם ב0791 , יכולים להיות לקח מצוין לקובעי המדיניות , 
כעבור עשרים שנה . 
