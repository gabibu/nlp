( ע ) . עובד חברת " שור - ואן " לעיקור ציוד רפואי , שנחשף ביום חמישי 
לקרינה של קרני גאמה בכמות גדולה , במרכז למחקר גרעיני בנחל שורק מאושפז 
ביחידה להשתלת מח עצם בבית החולים הדסה עין - כרם בירושלים ומצבו קשה . העובד 
מוטי לוי , 03 , מיבנה , מקבל טיפול תומך והרופאים עושים מאמצים , לאתר 
תורם מתאים , כדי לבצע בגופו השתלת מח עצם . עד כה לא נמצא תורם כזה והרופאים 
פנו גם למרכזי מידע ורישום תורמים בחו"ל . מבית החולים נמסר , כי בשל אופיה 
של תאונה זו , לא ניתן לקבוע בוודאות מוחלטת את הכמות לה נחשף העובד . 
העובד מאושפז ביחידה , בבידוד מוחלט . 
