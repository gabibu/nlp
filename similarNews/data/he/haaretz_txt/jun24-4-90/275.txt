תלונות על " בזק " הן כבר מן המפורסמות , אבל לפחות חלק מהן באות על 
פתרונן . באחרונה נפרדו ב"בזק " מאחד העובדים הוותיקים של החברה ומי שסייע 
רבות בפתרון הבעיות שהועלו על - ידי מתלוננים , עזריאל צוראל . " מכל עבר 
מגיעים אלי הדי פעולתו הברוכה של עוזר דובר בזק , עזריאל צוראל , כאשר 
במקרים רבים התגבר על בעיות שלכאורה נראו כבלתי ניתנות לפתרון . אבקשך להביע 
בפניו הערכתי הרבה ולברכו על הישגיו . יישר כוח " , כך כתב אמנון רובינשטיין , 
בהיותו שר התקשורת , למפכ"ל " בזק " צבי אמיד . מכתבו של השר הוא אחד 
ממכתבי התודה וההוקרה הרבים מפרטים וממוסדות הממלאים את תיקו של האיש הפורש 
בימים אלה לגמלאות . אין זו פרישה בעתה , אלא פרישה מאוחרת מאוד , וגם 
עליה חבל . צוראל , בן 97 , שהתחיל את עבודתו בשירותי הטלפון עוד בתקופת 
המנדט והגיע לדרגת ממלא מקום מנהל מחוז ירושלים והדרום , התבקש על - ידי 
דוברה הוותיק של " בזק " , זכריה מיזרוצקי , לעבור למחלקתו כשהתקרב לגיל 
פרישה . הדובר , שהכיר היטב את מי שהוא לוקח לעזר כנגדו , דאג להאריך 
לו שלושים פעם את החוזה המיוחד . הוא ידע שצוראל פירושו קשר אישי עם לקוחות . 
אחד הסיפורים עליו מחזיר אותנו אל שנותיה הראשונות של המדינה . בשני יישובים 
על גבול מצרים התעוררה בעיה . האחד היה מאוכלס בעולי צפון - אפריקה , 
האחר בעולי רומניה . הם קיבלו לשימושם ציוד פרימיטיווי רדיו - טלפון , 
שיותר משפעל היה מקולקל . התושבים הפסיקו על כן לשלם את החשבונות . היה 
מקרה של ילד שנפטר מכיוון שלא יכלו להזעיק רופא , וחברת - הכנסת מטעם מק"י 
אז , אסתר וילנסקה , הגישה שאילתא בכנסת בעקבות הפרשה . המנכ"ל נזכר 
צוראל יצא מגדרו והורה למהנדס הראשי לצאת אישית ליישוב המרוחק . הלה הגיע , 
מצא כי כל התושבים יצאו לעבודה ולא היה עם מי לדבר , ושב כלעומת שבא . 
המנכ"ל זעם ושלח למקום את מנהל השירות עם הוראה לתת לתושבים הנחה וליישב 
את הבעיה . גם שליח זה לא מצא אנשים , ושב בידיים ריקות . אז רמזו למנכ"ל 
לשלוח את צוראל . " נסעתי " , מספר צוראל , " ביום חמישי בשבוע והגעתי 
אל ביתו של מזכיר הכפר . אישה מרוקאית ישבה רכונה על גיגית והכינה דגים 
לשבת . התחלתי את השיחה אתה על אופן הכנת הדגים . מכאן עברתי לשאול על 
מקום הימצאו של הבעל , וכך הגעתי אליו . כששמע שבאתי במיוחד מירושלים , 
הזעיק את מנהל ביה"ס , וזה אסף את התושבים . אך עוד לפני שהגעתי ליישוב 
הכנתי שיעורי - בית : עברתי במשרד בבאר - שבע וביררתי מהן תוכניות הפיתוח 
של קווי הטלפון באזור והתברר שאכן , מיום התקנת הרדיו - טלפון הוא פעל רק 
לסירוגין והתושבים נדרשו לשלם סכום גדול . " שאלתי את המנהל המקומי האם 
נסעת אי פעם לבדוק מה קורה . אני את שלי עשיתי , השיב לי . עם זאת התברר 
לי שיש קווים ואפשר תוך שבועיים להתקין טלפון ממש . כשישבתי עם המזכיר ואנשי 
היישוב הבטחתי להם שתוך שבועיים יקבלו טלפון , וגם ויתרתי על חלק מהחוב . 
את היתר הצעתי להם לשלם בתשלומים . הם היו מוכנים אפילו לשלם במזומן כששמעו 
את הבשורה . גם אנשי היישוב השכן , מעולי רומניה , באו וביקשו אותו סידור 
וקיבלו . כולם הזמינו אותי לבוא לגור אתם ולשמש להם ראש מועצה . . . 
קפמאבינמאז עבר למשרד הדובר נהג צוראל לקרוא כמאתיים מכתבי תלונות ליום . 
לשם כך גם עבר קורס קריאה מהירה . הוא ענה לכולם בעצמו , בלא עזרת מזכירה . 
כל הסגנון שלו שונה , כפי שמעיד הדובר . הוא היה מגיע לעבודה עוד לפני 
החדשות של שבע , והכניס מודעות שכל קיומה של " בזק " נועד כדי לשרת את 
הציבור . אין פלא שקיבל מכל השרים והמנך " לים שעבד תחתם יד חופשית וגיבוי 
מלא . את דאגתו לכל העולם הוא מייחס לחינוך שקיבל בבית . " לפני הבר - 
מצווה הרבה אבי בדברי תורה על חובותי אחרי שאתחיל להניח תפילין . ממחר בבוקר , 
אמר , אתה אחראי לכל עם ישראל . אם כואב ליהודי , זה צריך לכאוב גם לך " . 
הוא נולד בגליציה למשפחה דלת - אמצעים ולמד בחדר ובישיבה . נדד ללמוד בפרנקפורט 
על נהר מיין לימודי קודש ואחר - כך גם חול , נתפס לציונות והצטרף להכשרה 
של ברית - חלוצים - דתיים . הוא עלה אתם לארץ לקבוצת רדגס ( מקימי הקיבוצים 
הדתיים ) , שהקימה כעבר זמן את קבוצת יבנה . פרש מהם על רקע אידיאולוגי 
( הוא טען שיש להצטרף להסתדרות הכללית והדבר אינו פוגע בדתיות ) , נשאר 
שומר מסורת בלא חבישת כיפה ופעיל בבית - הכנסת הגדול בירושלים . זה גם מסביר 
את הדרך הלא - שגרתית שנקט כדי לטפל במקרה של אדם שרכש דירה בשכונה חרדית 
ואמרו לו שיצטרך לחכות חצי שנה לטלפון . האיש טען שאמו חולת - הלב מבלה 
אצלו את השבתות וצריכה לטלפון . כל ההסברים על העדר קו לא הועילו . " האיש 
הגיע למשרד עם אמו לשביתת - שבת , ולא נראה מוצא מן העניין עד שקמתי , 
הרמתי את שתי ידי כלפי מעלה ואמרתי : ריבונו של עולם ! אתה כבר לא קיים ; 
רק הטלפון קיים . האם הסתכלה על בנה , אחר - כך אלי , ואמרה : ינגר 
מן , אני מודה לך ; העלית אותי על הדרך הנכונה " . קפמאבינהוא התקבל לעבודה 
בתקופת המנדט בלי שידע אנגלית ( כתב ידו בגרמנית הרשים את המפקח הבריטי ) 
, כקצין אחזקת בניין הדואר וממונה על חשבונות השכר . " נכנסתי גם לפעילות 
בהגנה וסייעתי שם בכל הקשור בנושא שלי , ועם הקמת המדינה פתחתי את המשרד 
הראשון של שירותי טלפון , שהתמקם בחדר אחד " . במלחמת ששת הימים התמנה לקמ"ט 
טלפון בשטחים . " הגיעו אז אלינו טכנאים ערבים , שעוד עבדו אתי אצל הבריטים , 
ושאלו היכן צוקרקנדל ( שמי הקודם ) . הם זכרו את היחסים הטובים ששררו 
בינינו . הם גילו שיש לנו מידע מלא על הטלפונים בגדה , ותוך יום - יומיים 
חיברנו את כולם לכל העולם , דבר שלא היה קיים תחת השלטון הירדני " . צוראל 
חזר לעבודה זמן קצר אחרי ניתוח לב פתוח , לפי עצת רופאו . הוא היה מקדים 
בבוקר את כל עובדי המשרד , מכיוון שבשעות המוקדמות הצליח לתפוס את הלקוחות 
בטלפון לפני צאתם את הבית . " היה מקרה של יהודי ערירי , חולה , ששכב 
בבית מחובר לבקבוק חמצן והיו לו תקלות בטלפון . התלונה הגיעה אלי . צילצלתי 
אליו ואמרתי : אני מדבר מן הממשלה בירושלים . האיש בכה מרוב התרגשות . 
פתאום הוא חש שהוא קיים . סידרתי את עניינו מיד " . צוראל מאמין שאם מסבירים 
את הדברים לפונה בסבלנות , הוא מגיב אחרת . כעסו של הציבור על " בזק " 
נובע בעיקר מכך שלא מתייחסים אליו , הוא אומר . האם הנחיל משהו מזה גם 
לאחרים ? כן , יש עובדים השואלים את עצמם : מה היה צוראל עושה במקרה כזה . 
הם גם למדו שלא צריך לפחד מן ה"גדולים " . מה יעשה עכשיו ? בתשובה הוא 
שולף מודעה , שבה סימן לעצמו קורס בנושא : " יהודים בעידן של תמורות " , 
הנלמד במרכז לחינוך מבוגרים של ההסתדרות . ותחביבים ? " התחביב שלי הוא 
החיים " , הוא משיב . 
