שופט בית משפט השלום בצפת , עדיאל אלופי , התלונן ללשכת עורכי הדין נגד 
עו"ד ישראל מור מצפת , בגלל התבטאות של מור שהיה בה , לדברי השופט , משום 
הטלת דופי בבית משפט השלום בצפת . בדיון שהתקיים ביום שלישי בעניינו של משתמש 
בסמים , הציע מור לשופט לפסול את עצמו מלדון בתיק . השופט אלופי לא נעתר 
לבקשה , בטענה כי לא הובאו בפניו נימוקים שיצדיקו זאת . בתגובה אמר מור 
( הדברים מובאים מפרוטוקול בית המשפט ) : " מבחינה סטטיסטית הוכח , 
שאין שום ערך להופעה בפני בית משפט זה , וזה המצב בפני שופטים אחרים . 
מן הראוי להעביר תיק זה למקום אחר ולתת סיכוי לתשוד . אם בית המשפט ידון 
בתיק זה , אין שום סיכוי שייצא משפט הוגן " . דבריו של מור עוררו סערה רבה 
באולם בית המשפט , בו נכחו אנשי משטרה וחוקרים רבים . השופט אלופי חזר 
ודחה את בקשתו של הסניגור , ואמר : " דבריו של עו"ד מור חמורים ביותר 
בהטילו דופי בבית משפט זה " . השופט הורה למזכירות בית המשפט להעביר את הנושא 
לטיפולה של לשכת עורכי הדין . עו"ד מור ערער לבית משפט העליון על החלטת השופט 
מצפת , שלא לפסול עצמו מלדון בתיק . 
