לוסאקה ( ע"ר וע"ץ ) . הנשיא קנת קאונדה עדיין שולט בזמביה וההפיכה , 
שנמסר עליה אתמול בבוקר , לא היתה אלא מעשה של חייל אחד " חסר משמעת " 
כך הודיע סגן הנשיא , גריי זולו , בשידור רדיו . " המדינה כולה במצב 
של רגיעה " , אמר המזכיר הכללי של מפלגת העצמאות הלאומית המאוחדת , השלטת 
במדינה . קאונדה , נשיא זמביה מאז שקיבלה את עצמאותה מן הבריטים ב4691 , 
המשיך בדרכו לפתיחת יריד מסחרי בעיר אנדולה . זולו הבטיח למאזינים כי ניסיון 
ההפיכה היה מעשה של איש אחד בלבד והכל הסתיים חיש מהר . " מאז הבוקר בעת 
שנמסרה ההודעה על הפיכה כביכול , לא איבד איש את חייו . היתה זו פעולה 
של חייל חסר משמעת . אנא המשיכו בעיסוקיכם ואל תאזינו לסיפורים . שמועות 
רבות מתרוצצות עכשיו . אתם יכולים לסמוך עלי . הכל שקט " , אמר זולו . 
בבירה לוסאקה לא הורגשו תנועות צבא חורגות . ההודעה הקצרה אתמול ברדיו היתה 
של גבר שזיהה את עצמו כקולונל אמוואמבה לוצמבה . הוא הכריז : " בגלל המהומות 
בקשר לעליית מחירי המזון , הצבא נטל לידו את השלטון בזמביה החל משעה 3 בבוקר 
בשבת " . אך אזרחים שיצאו לעבודתם בשעות הבוקר , התנהגו כרגיל ולא ידעו דבר 
על הפיכה כלשהי . כאמור התברר לאחר מכן שהיתה זו הפיכת נפל . הצבא השתלט 
חיש מהר על תחנת השידור , עצר את הקצין שהודיע על ההפיכה , ומיד שודרה 
הודעה שלא היתה כל הפיכה והממשלה שולטת במצב . עם זאת ישנם סימנים כי לא 
היתה זו הפיכה של איש אחד . הנשיא קאונדה עצמו הודה לאלוהים ושיבח את הצבא 
על שסיכל את ההפיכה והתגבר על קושרי הקשר , " שתכננו להרוג את כולנו " , 
לדבריו . " השם רועי לא אחסר " , ציטט קאונדה ממזמור התהילים הידוע , 
בהופעתו הראשונה מאז ניסיון ההפיכה . הוא המשיך ושר את פסוקי אותו מזמור 
כשבח לאל על הצלתו . לוסאקה עברה זעזוע קשה בשלושת הימים אחרונים של השבוע 
שעבר בעקבות הפגנות מחאה גדולות נגד עליית מחירי המזון הבסיסי , בעיקר קמח 
תירס . לפחות 72 בני אדם נהרגו בעיר ובמרכזים אחרים . הנשיא קאונדה האשים 
את יריביו בגרימת המהומות . הוא כינה אותם " כלבי פרא המשיכים לנבוח " . 
הוא אמר כי ב71 באוקטובר יתקיים משאל - עם האם להנהיג בזמביה משטר רב - 
מפלגתי . קאונדה מתנגד למשטר רב - מפלגתי בנימוק ש"מפלגות רבות מביאות לתוהו 
ובוהו " . " אנו נתחיל להרוג איש את רעהו , נזרוק בקבוקי תבערה איש על רעהו , 
אם המשטר החד - מפלגתי ייפסק " , אמר . אשר למחירי המזון הוא אמר כי היה 
צורך לצמצם את הסובסידיות למזונות הבסיסיים על מנת שאפשר יהיה להפנות מקורות 
להחייאתה של כלכלת זמביה הקופאת על שמריה . זמביה צברה חוב חיצוני של 2 . 
7 מיליארד דולר והממשלה פתחה עוד בשנה שעברה בתוכנית צנע מקיפה , בתמיכת 
קרן המטבע הבין - לאומית והבנק העולמי . 
