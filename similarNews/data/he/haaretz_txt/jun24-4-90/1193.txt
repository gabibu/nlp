סאן פאולו , האיצטדיון בנאפולי . בוקר לאחר ההצגה הדרמטית אנגליה קאמרון . 
עשן הקרב כבר נמוג . סאן - פאולו . 63 שעות לפני העימות המחשמל את איטליה , 
בין המארחת לבין האלופה . עוד שעה יגיעו לאימון הסקוואדרה אזורה . חם . 
לח . ביציעים הריקים , בין המושבים האדומים , מהלכות כמה דמויות חגביות . 
מנקים , מטאטאים , מסלקים שרודי אשפה . באיצטדיון הריק מהדהדת הלמות 
פטישים מתקנים נזקים יש זמן מספיק לנקות עשרות אלפי מושבים . מדי פעם מתיישבים 
הפועלים . לא שביתה איטלקית ? לא בוער וחם , אז מותר לנוח ולהתכנס פה 
ושם לסעודת עשר . למטה רכון פועל , סל לידו , מיישר וסותם פגעי דשא ברחבת 
ה - 61 . כאן עבדו שלשים לינקר ומילה ושילטון . עכשיו , דממת מונדיאל . 
זרנוק ענקי משקה פינה אחרת במיגרש . קני מצלמות הטלוויזיות , בשולי הדשא , 
מכוסים . לא מפני גשם - האבק . משקים את ערוגות הפרחים המרהיבים בצבעם , 
בין מסלולי האתלטיקה לשדה המשחק . מברישים את פיסות הפרקט החומות - אדמדמות 
ואת ה"שטיחים " . כל צבעי הקשת במיגרש כדורגל אחד , של אלופת איטליה . 
אחד היפים שראיתי . הלילה שוב תכסה אותו זיעת גלאדיאטורים . מנוחת סאן 
פאולו . בין לבין . לא סיפור על כדורגל , אבל בלעדיו אין כדורגל , אין 
מונדיאלים , אין איטליה . 
