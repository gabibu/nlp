מוסקווה ( עש"ת ) . מזכ"ל ההסתדרות ישראל קיסר קיים אתמול מסיבת עיתונאים 
במוסקווה בדירת השרד שהועמדה לרשותו במלון " אינטוריסט " במרכז העיר . 
קיסר הביע את תודת העם בישראל על התוצאות החיוביות של הפרסטרויקה בבריה"ם 
שאחת מתוצאותיה היא האפשרות הניתנת עתה לבני העם היהודי למולדתו ההיסטורית . 
" זוהי זכותו הגדולה והאמיצה של מיכאיל גורבצוב " , אמר קיסר . בנושא התיישבות 
יהודים מבריה"ם בשטחים השיב קיסר חד משמעית כי " רק חלק זעיר ביותר מתיישב 
ביהודה ושומרון , לא יותר מחצי אחוז של העולים מבריה"ם . אף על פי כן עלינו 
לדעת שבישראל קיים משטר דמוקרטי , ואין דמוקרטיה ללא זכות האדם לקבוע אורח 
חייו ומקום מגוריו " . באשר לשאלת חלוקתה מחדש של ירושלים , כדרך להשגת שלום , 
הודיע קיסר כי " רוב תושבי ישראל רואים בירושלים את בירת הנצח שלא תחולק 
שוב לעולם " . במשך היום המשיך קיסר בשיחות עם ראשי חברת העובדים הסובייטית 
" צנטרל - סאיוס " , לגבי שיתוף עם חברת העובדים בישראל בתחומי סחר בשיטת 
הבארטר . ל"צנטרל - סאיוס " יש קשרים עם 002 ארגונים כלכליים ב04 מדינות 
בעולם . כבר סוכם על הכנת זיכרון דברים שייחתם בסוף השבוע ע"י נשיא החברה 
והמזכ"ל . 
