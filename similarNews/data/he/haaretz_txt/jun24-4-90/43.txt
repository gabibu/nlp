ביטאונו הרשמי הפנימי של משרד התיירות , המופץ בין עובדי המשרד , מתח ביקורת 
חריפה על דובר צה"ל ורשות השידור . הביטאון תקפם על שלא מנעו מלפרסם כי 
מטרת המחבלים שנחתו בניצנים היתה לפגוע במלונות ובתיירים . בכך , לדעת 
הביטאון , גרמו נזק לענף התיירות של ישראל . " אין לאיש מאיתנו שליטה על 
המאורעות . השאלה היא האם כאשר מתרחש אירוע חבלני מובהק כמו נחיתת ניצנים , 
יש עניין , צורך וחוכמה להדגיש כי מטרת המחבלים היתה לפגוע במלונות ובתיירות ? 
הן דובר צה"ל והן גורמי הרדיו הממלכתי גילו בעניין זה חוסר הבנה וחוסר רגישות " , 
קובעת מערכת ביטאון משרד התיירות , הכפופה ישירות ללשכת הדובר והיועץ לענייני 
תקשורת של שר התיירות , גדעון פת . מאמר המערכת מציין , כי ידיעות העוסקות 
בעלייה ובמספרי עולים חייבות בהגשה לצנזורה . " האם תיירות הוא נושא פחות 
רגיש ? פחות חשוב ? מדוע לא להסתפק בידיעה המזעזעת , כי המחבלים רצו לפגוע 
בלב ת"א או בחוף ת"א ? מדוע צריך לתת פרטים , שמות ומקומות תיירותיים מובהקים ? 
האם יש ספק בליבו של מישהו , שהמחבלים אינם רואים עצמם כמעודדי תיירות 
לישראל ? אז מדוע לסייע להם ? " , שואלים כותבי המאמר . ביטאון משרד התיירות 
מסר עוד כי עדיין מתקבלים דיווחים על ביטולים , גם אם לא רבים , מקבוצות 
תיירים מחו"ל ועל ירידה במספר ההזמנות החדשות לבקר בארץ . " בחמשת החודשים 
הראשונים של השנה נכנסו לישראל יותר מ066 אלף תיירים . לפי כל הסימנים עומדות 
רגלינו בפני שנת שיא חדשה בתיירות לישראל . שורה של אירועים כבדי משקל סגולי 
ותקשורתי , משבשים במידה רבה את התחזיות הטובות הללו . רצח הפועלים הערבים 
בראשון לציון , הפיצוץ בשוק מחנה יהודה ונחיתת המחבלים בחוף ניצנים יצרו 
אפקט של פעולת שרשרת " , לשון המאמר בביטאון משד התיירות . 
