ראש סיעת המערך בכנסת , חיים רמון , העביר בסוף השבוע את תמיכתו משמעון 
פרס ליצחק רבין . בכך האיץ את קצב נוטשי מחנה פרס . רבין עצמו ידרוש בישיבת 
לשכת מפלגת העבודה ביום חמישי לקיים את ההתמודדות על ראשות המפלגה ומועמדה 
לראשות הממשלה בתוך חודשיים . בשיחה עם " הארץ " אמר אמש רבין כי הוא מעדיף 
כי הבחירה תיערך בשיטת הפריימריס . ואולם , אם יתברר לו כי לא ניתן יהיה 
בשיטה זו לבחור את יו"ר המפלגה ומועמדה לראשות הממשלה בתוך חודשיים , יתבע 
התמודדות במרכז או בוועידת המפלגה עד סוף חודש יולי . רבין ציין כי הבעיה 
המרכזית שעומדת כיום בפני מפלגת העבודה היא היערכותה באופוזיציה . " המפלגה 
צריכה להגדיר לעצמה על מה היא נאבקת בליכוד ודבר שני להחליט מי מוביל אותה 
באופוזיציה . בעיקר בנושא השני חייבת מפלגת העבודה לקבל הכרעה מהירה כדי 
שתהיה ערוכה טוב יותר להשיג את מטרתה כאופוזיציה השגת רוב להבעת אי - אמון 
בממשלה ימנית צרה שהפסיקה את תהליך השלום " , אמר רבין והביע את ביטחונו 
כי יצליח במשימה . קפידבינשני המתמודדים על הנהגת המפלגה , פרס ורבין , 
יקיימו במשך השבוע סדרת פגישות אינטנסיוויות עם חברי לשכת המפלגה וחברי 
מרכז בניסיונם לגייסם , כל אחד לצדו . הידיעה ששמעון פרס ימקם החל מהיום 
מטה פעולה בבית מפלגת העבודה , לגיבוש כוחו לקראת התמודדות אפשרית , עוררה 
זעם במחנה רבין . יצחק רבין שנשאל על כך השיב : " נראה לי מוזר שמועמד 
אחד יוכל להשתמש בכלים ובתקציבים של מפלגת העבודה ואילו מועמד שני לא יוכל 
לעשות זאת . זו דוגמא נוספת לסילוף ולעיוות שקיימים כיום במפלגת העבודה " , 
אמר רבין . רבין הדגיש כי הוא עצמו לא ינצל ולו אגורה אחת מכספי המפלגה , 
ואת כל פעילותו יקיים ממשרדו בקריה בת"א . משרד זה העמידה הממשלה לרבין 
כחלק מזכויותיו של ראש ממשלה לשעבר . במחנה פרס נאמר בתגובה כי כל פעילותו 
של פרס בבית המפלגה קשורה לתפקידו כיו"ר המפלגה , כשבמסגרת זו הוא נפגש 
עם חברי מפלגה . אין בכך דבר יוצא דופן . התקפתו של שמעון פרס על יצחק רבין 
בראיון בטלוויזיה ביום חמישי , ותגובתו הנגדית של רבין על פרס היכו גלים 
במפלגת העבודה וגם דאגה רבה . יו"ר סיעת המערך בכנסת , ח"ך חיים רמון , 
כינה את ההתנגחות בין פרס לרבין כ"טירוף דעת " . רמון אמר כי הסגנון שבא 
לידי ביטוי בראיונות אלה מרמז על מה שעתיד לקרות . לדעתו ההתמודדות וכל 
שיתלווה אליה , יפגע קשות במפלגה ויחסל את סיכוייה לנצח בבחירות הבאות , 
גם אם יצחק רבין יהיה המועמד . חיים רמון אמר כי לדעתו על שמעון פרס לוותר 
על ההתמודדות ולהעביר את ההנהגה לרבין . אחד מנושאי התפקידים הבכירים במפלגה , 
אמר כי ההתמודדויות שהיו בעבר בין פרס לרבין יהיו כאין וכאפס לעומת ההתמודדות 
שתהיה הפעם . הפעם " ישפך הרבה דם ויחשפו לא פנקסי שירות אלא תיקי שירות " . 
אותו מקור הוסיף : " המאבק בין פרס לרבין הוא מתכון בטוח שיביא את מפלגת 
העבודה בבחירות הבאות ל52 מנדאטים " . 
