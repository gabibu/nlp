ניקוסיה ( ע"ץ ) . " ישראל מתכוונת לתקוף את לוב בתוך 84 השעות הקרובות " 
כך טענה אתמול סוכנות הידיעות הלובית . בהסתמך על מקורות ביטחוניים לוביים , 
הודיעה הסוכנות כי " התוכנית נחשפה לחלוטין , והתוקפנים ישלמו מחיר כבד " . 
ביום שלישי טענה הסוכנות , כי סיורים לוביים איתרו מטוסים ישראליים , שהמריאו 
מ"בסיס הסמוך לתל - אביב " לעבר " בסיסים אמריקאיים בדרום - אירופה " , 
במטרה לבצע תקיפה ב"מדינה ערבית בצפון - אפריקה " . מקורות ביטחוניים וצבאיים 
בישראל הגדירו את הידיעה הלובית , כאילו ישראל עומדת לתקוף את לוב תוך 84 
שעות , כקשקוש . מקורות צבאיים ציינו , כי ישראל מעולם לא התכוננה ותכננה 
לתקוף את לוב , ולא מתכוננת לעשות כן . בהתייחסם לידיעה כי לוב חשפה תוכנית 
ישראלית לתקוף את לוב וכן , כי מטוסים ישראלים סיירו באזור לוב , הכחישו 
הגורמים הצבאיים מכל וכל וציינו כי לא היו דברים מעולם . 
