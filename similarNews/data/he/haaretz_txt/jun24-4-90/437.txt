בהתקפה חריפה יצא אתמול רקטור אוניברסיטת חיפה , גבי בן - דור , על התנועה 
לשינוי שיטת הממשל . " חלק ניכר מחברינו באקדמיה בגדו את בגידת האינטלקטואלים , 
בהצטרפות לתנועה היסטרית , שלא חקרה ולמדה את הנושא , ואשר תהרוס את החברה 
הישראלית " . בן - דור אמר את הדברים בטקס חלוקת תארים ל9451 בוגרים , מוסמכים , 
ודוקטורים , באוניברסיטת חיפה . לדבריו , מאחורי הכוונה לשינוי שיטת הממשל 
מסתתרת שנאת הזולת : " אתה לא חושב שערבים , או דתיים יוכלו לקבוע עבורך 
אל תסתתר מאחורי הפופוליזם של השינוי . על האינטלקטואלים בחברה מוטלת החובה 
לחשוף את הבלוף הזה של התנועה לשינוי הממשל . אין אף משטר דמוקרטי בו קיימת 
בחירה ישירה של ראש ממשלה , והנה נוצרת תנועה המוציאה מאה - מאתיים אלף 
איש לרחוב , ושובתי רעב , כדי להשיג זאת " . בן - דור טען כי התנועה היא 
יוזמה שהיא בגדר משיחיות שווא , לפיה על ידי תנועות המוניות ניתן לתקן דברים . 
" בישראל יש משבר חברתי . אי - אפשר לתקנו באמצעות שינוי החוק " , אמר . 
" אם % 05 מהמצביעים חושבים כך ו%05 אחרת , לא תעזור חקיקה בשיטה שלא קיימת 
בעולם " . אי - יציאה נגד התנועה לדבריו , היא בגדר בגידת האינטלקטואלים . 
פרוף בן - דור סיים את דבריו בהבעת תקווה , שאף אחד מבוגרי האוניברסיטה 
לא יפול בפח הזה . פרוף יעקב זיו , יו"ר הוועדה לתכנון ותקצוב של המועצה 
להשכלה גבוהה , אמר כי הוא נאלץ לתת לכנסת ולממשלה ציון " מספיק בקושי " 
עבור תקצוב האוניברסיטאות . מבחינה ריאלית תקציבן כיום כמו לפני עשר שנים , 
על אף שיפור מסוים בתקציביהן בארבע השנים האחרונות . יונתן עיבל , מנהל 
אגודת דורשי הטכניון , המגייסת כספים למימון פעילויות המוסד , טוען כי 
הטכניון זקוק ל02 מיליון דולר לשנה מעבר להקצבה הממשלתית ושכר הלימוד . 
מדבריו , שהופיעו בכתב העת " מבטכניון " , עולה , כי חלק מהתורמים בחו"ל 
שואלים באחרונה , מדוע אין גיוס תרומות ניכר גם מהציבור בישראל , אשר 
רמת חייו של חלק ממנו אינה נמוכה . עיבל ציין כי שנת 98 אותה סיכמה אגודת 
דורשי הטכניון זה עתה היתה אמנם אחת השנים הטובות מבחינת סך כל התרומות שהתקבלו , 
אך לדבריו ראשי האגודה מעוניינים להרחיב את מעגל גיוס התרומות גם לציבור 
הישראלי , במיוחד בתחום התעשייה , המסתייעת רבות במהנדסים בוגרי הטכניון . 
בשנת 88 גויסו 4 . 1 מיליון דולר , ובשנת 98 גויסו 4 . 2 מיליון דולר . 
