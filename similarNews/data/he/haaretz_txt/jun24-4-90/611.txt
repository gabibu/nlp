המשטרה משוכנעת כי הצליחה לפענח את פרשת הסיקריקים , וכי יואל אדלר בן ה64 
מירושלים , העצור זה כשלושה וחצי שבועות בידי היחידה המרכזית של משטרת תל - 
אביב , הוא " המוח " והפעיל העיקרי בהתארגנות המחתרתית המתקראת סיקריקים , 
שלה מייחסת המשטרה מקרים רבים של איומים על אישי - ציבור , חברי - כנסת , 
עיתונאים ואנשי - רוח ופגיעה ברכושם ובבתיהם על רקע פוליטי , בשנה וחצי 
האחרונות . גורמים משטרתיים המעורים בחקירה העריכו אתמול כי לנוכח הראיות 
הנסיבתיות ופרטים רבים שנאספו ( ושפרסומם אסור בצו בית - משפט ) , כבר 
ניתן להגיש כתב - אישום נגד אדלר , וכי ממצאים שנמצאו ברשותו מאפשרים את 
הפללתו בעבירות פליליות . בחיפושים בביתו נמצאו פריטים הזהים לפריטים מסוימים 
שהתגלו בזירות הפיגועים של הסיקריקים ; חלק מהפריטים הללו נמצאים עדיין 
בבדיקות במעבדות לזיהוי פלילי של המשטרה . עם זאת , מציינים במשטרה , עדיין 
נותרה עבודת חקירה ממושכת וסבוכה כדי לקשור את אדלר מבחינה משפטית לפיגועים . 
זאת לנוכח העובדה שהוא ממשיך להכחיש בעקשנות כל קשר לסיקריקים , וכופר 
בכל החשדות נגדו . נראה כי בידי המשטרה אף ראיות לנוכחותו של אדלר בכמה מזירות 
הפיגועים . בחודש האחרון עסקו החוקרים בשחזור תנועותיו בכל חלקי הארץ בשנה 
וחצי האחרונות , ובייחוד במועדים שבהם פעלו הסיקריקים . החוקרים סבורים 
כי לפחות עוד אדם אחד או שניים , הנמנים על אנשי הימין הקיצוני , שיתפו 
פעולה עם אדלר בפעילות הסיקריקים ובביצוע הפיגועים . בשלב זה יש בידי המשטרה 
רשימת חשודים פוטנציאליים , והחוקרים מנסים להשיג ראיות נגדם . סמוך לאחר 
מעצרו של אדלר עצרה וחקרה המשטרה שניים מתנועת " נאמני הר הבית " , אך שחררה 
אותם לאחר כמה שעות חקירה . כן נחקרו במשטרה כמה מבני משפחתו של אדלר . 
קפידבינחקירה מאומצת , שבה נטלו חלק עשרות חוקרים ובלשים , שנמשכה כשנה 
וחצי על - ידי אנשי היחידה המרכזית בפיקודו של נצ"ם אבי דותן , תוך שיתוף 
פעולה עם השב"ך וסיוע מיחידות משטרה אחרות , הגיעה לשיאה עם מעצרו בתחילת 
החודש של יואל אדלר , איש ימין קיצוני המוכר כטיפוס תמוה ומעורר בעיות . 
מעצרו התאפשר בעקבות פעילות מודיעינית נמרצת , ולאחר שהמשטרה אספה פרטי 
מידע שמקורם בחוגי הימין הקיצוני , שהחשידו את אדלר במעורבות בפעילות הסיקריקים . 
ביום בו נעצר אדלר , לאחר שזומן לחקירה שגרתית כביכול במשטרת ירושלים , 
ערכו בלשי היחידה המרכזית חיפושים בביתו , במשרדו , ובבתיהם של קרובי 
משפחה שלו . אנשי המשטרה תפסו מסמכים ופריטים רבים שחיזקו את החשד נגדו . 
בימים הראשונים למעצרו מנעו החוקרים מאדלר להיפגש עם פרקליטו , על - פי 
סעיף בחוק המאפשר זאת במקרים מיוחדים . במהלך מעצרו נחקר אדלר באינטנסיביות 
רבה על - ידי חוקרי היחידה המרכזית והשב"ך , אך עד אתמול הוא לא נשבר , 
והחוקרים התרשמו כי הוא אדם חזק , עיקש ומתורגל היטב . לאחר שנעצר אדלר , 
ביקשה המשטרה וקיבלה מבית המשפט צו האוסר את פרסום דבר המעצר או הארכתו , 
וכל פרט על החקירה . רק אתמול התיר בית משפט השלום בתל - אביב לפרסם את 
דבר המעצר , לאחר שהורה לשחרר את אדלר בערבות . המשטרה ערערה על ההחלטה 
לבית המשפט המחוזי , וזה הורה להשאיר את אדלר במעצר עד מחר , שאז יתן בית 
המשפט את החלטתו הסופית . בית המשפט השאיר בעינו את הצו האוסר לפרסם פרטים 
לגבי הממצאים שנתפסו במהלך החקירה . במהלך החקירה של היחידה המרכזית נערכו 
מעקבים ותצפיות על חשודים אפשריים , בוצעו האזנות טלפוניות רבות , ועשרות 
מארבים הוצבו בלילות ליד בתיהם של קרבנות פוטנציאליים לפעילותם של הסיקריקים . 
על יעדים אפשריים לפיגועי הסיקריקים הוצבה גם שמירה מיוחדת . לפחות במקרה 
אחד היו אנשי משטרה במארב ליד ביתה של אישיות ידועה , אך הסיקריקים פעלו 
באותו לילה לא הרחק משם , באותו רחוב , והציתו דלת של אישיות אחרת . קפידבינכבר 
מתחילת החקירה נקבעו רשימות חשודים אפשריים ופרופיל התנהגותי ופסיכולוגי 
של הסיקריקים . ההערכה של חוקרי המשטרה והשב"ך היתה שהארגון מונה אנשים 
בודדים בלבד , משולי הימין הקיצוני . לפי הניתוחים , עלה חשד כי מדובר 
בפעיל מרכזי אחד העומד מאחורי הארגון , מתווה את פעילותו , קובע את היעדים 
לפיגועים ואף מתקשר בעצמו למערכות העיתונים ולמשטרה ודואג ל"יחסי הציבור " 
של הארגון . הפעיל הזה , כך העריכו החוקרים , מסתייע בשותף או שניים . 
בין השאר התרכזו החוקרים בפעילי ימין קיצוניים שהם עולים חדשים מארצות אנגלו - 
סאקסיות . מלבד כל הראיות הנסיבתיות , לדעת המשטרה , מתאים אדלר גם לפרופיל 
שהוכן על - ידי החוקרים , מה גם שהוא מנוסה מאוד בהתקשרויות טלפוניות למערכות 
עיתונים , במסגרת פעולות שיזמו אנשי ימין בשנים האחרונות . בנוסף , מציינים 
גורמים ביטחוניים ומשטרתיים את העובדה , שבשבועות שבהם היה עצור , לא נרשמה 
ול גם פעילות אחת של הסיקריקים . עם זאת אין מוציאים מכלל אפשרות במשטרה 
כי עתה , לאחר שפורסם דבר המעצר , ינסו גורמים שונים להתחזות לסיקריקים 
ויבצעו פעולות הסחה שונות , כדי לנסות ולהרחיק את החשדות מאדלר . קפידבינבמהלך 
פעילותם הנמרצת אספו חוקרי היחידה המרכזית ראיות חד - משמעיות כנגד אנשים 
שונים , אחדים מהם מעורערים בנפשם ו"מטרידים מקצועיים " , שהתחזו לסיקריקים , 
התקשרו בטלפון למשטרה ולמערכות העיתונים וייחסו לארגון הזה פעולות ופיגועים 
שונים שעליהם שמעו בכלי התקשורת . הוברר כי לאנשים אלה אין כל קשר לסיקריקים 
האמיתיים , אך המשטרה נמנעה מלעצרם , כדי שלא לחשוף מוקדם מדי את המידע 
שבידיה ואת שיטות עבודתה . קפידבין בבקשתה להארכת מעצר ראשונה טענה המשטרה , 
בין השאר , שאדלר סירב להיבדק בגלאי - שקר , וכי העבירות המיוחסות לו 
נוגעות לביטחון המדינה . פרקליטו של אדלר , עו"ד ננר , הכחיש את המיוחס 
למרשו . הוא קבל על תקינות המעצר , בנימוק שרק כשעתיים לפני פתיחת הדיון 
אפשרה לו המשטרה להיפגש עם מרשו . עו"ד ננר הדגיש כי מרשו ואשתו נחקרו רק 
בפרשת ניסיון הפיגוע בחיים באר . שופטת המעצרים שרה גדות ציינה בהחלטה לעצור 
את אדלר לשמונה ימים , כי חומר החקירה מבסס את החשדות . השופטת הוסיפה , 
כי חומר החקירה מצביע על כך שהחשוד נטל חלק בפעילות בלתי - חוקית ואלימה 
במסגרת התארגנות בלתי - חוקית מסוכנת ואלימה . השופטת נעתרה בחיוב לבקשת 
המשטרה והוציאה צו איסור פרסום על הפרשה . ב - 21 ביוני הובא אדלר בשנית 
לבית המשפט , והמשטרה ביקשה להאריך את מעצרו ב51 יום . מעצרו של אדלר הוארך 
בשמונה ימים . ב91 ביוני הובא אדלר בשלישית , ופרקליטו ביקש לבטל את צו 
איסור הפרסום , בנימוק של חשיבות עקרונות פומביות הדיון . נציג המשטרה 
התנגד לבקשה בטענה שבכוונת המשטרה לעצור מעורבים נוספים . סגן נשיא בית 
המשפט , השופט חיים אילת , דחה את הבקשה לחשוף את הפרשה , בנימוק שמדובר 
בחשד כבד ורציני , והפרסום עלול לפגוע בחקירה ולסכל אותה . השופט אילת 
האריך את מעצרו של אדלר בשמונה ימים ( עד לאתמול ) . אתמול הובא אדלר לבית 
המשפט בפעם הרביעית , והמשטרה הסכימה לבטל את איסור הפרסום , בתנאי שבית 
המשפט יאסור לחשוף ממצאים שנתפסו במהלך החקירה ( אתמול ייצג את החשוד עו"ד 
ירון גולן ) . השופט אילת דחה את בקשת המשטרה להאריך בפעם החמישית את מעצרו 
של אדלר , והורה על שחרורו בערבות של 05 אלף ש"ח . 
