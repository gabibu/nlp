ישראל ויוגוסלוויה פתחו אתמול בירושלים בשיחות על חתימת הסכם תעופה בין שתי 
המדינות . את השיחות על הסכם תעופה חדש עם ישראל , מקיימת משלחת בראשותו 
של ראש מינהל התעופה האזרחית של יוגוסלוויה , ד"ר מירקו איווקוביץ , בהשתתפות 
אנשי מינהל התעופה בחברות אדריאה וגאט . בראש משלחת ישראל עומד ראש מינהל 
התעופה האזרחית של ישראל , עו"ד שי שוהמי , ומשתתפים בה נציגי משרד התחבורה , 
מינהל התעופה , משרד החוץ ואל - על . בקו בין שתי המדינות פועלות חברות 
אדריאה ואל - על , המפעילות טיסות סדירות עפ"י הסכם מסחרי בינהן . מטרת 
השיחות היא לעגן את קשרי התעופה בין שתי המדינות , על בסיס הסכם תעופה רשמי . 
לעומת זאת , מחלוקת מסחרית בין חברת בלקן - אייר מבולגריה לחברת הבת של 
אל - על לטיסות שכר , סאן - דור , מנעה את פתיחתו כמתוכנן של קו תעופה 
ישיר בין שתי המדינות . היום ננקטים צעדים בניסיון ליישב את המחלוקת בין 
שתי חברות התעופה סביב זכויות המכירה של כרטיסי הטיסה והקף תנועת הנוסעים 
ההדדית בין שתי המדינות . 
