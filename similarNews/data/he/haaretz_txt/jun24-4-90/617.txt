הנהלת איגוד חברות הביטוח מתכנסת היום לדיון בשינוי מבנה תעריפי ביטוח רכב 
רכוש . על סדר היום תעמוד הצעה לקביעת שיטה , על - פיה ייקבעו התעריפים 
בהתאם לנהג הרכב , ולא בהתאם לקבוצות המיון של הרכב , כפי שהיה עד כה . 
מעריכים , שהאיגוד יאשר את ההצעה , שתביא לתעריפי ביטוח הוגנים יותר . 
ההצעה לשינוי השיטה הובאה לידיעת גד ארבל , המפקח על הביטוח במשרד האוצר , 
הנוטה לקבלה . ההצעה עשויה לענות על תלונותיהם של מבוטחי רכב פרטיים , 
שהם מופלים לרעה לעומת ציבור בעלי הרכב , המבוטחים במסגרת קולקטיב . בינתיים , 
עו"ד רבלסקי , בא - כוחה של חברת לב מנוע , פנה במכתב לגד ארבל , וביקשו 
לפעול מיד ליישום החלטת בג"ץ בנושא מעורבות חברות הביטוח בגרירת רכב . לדבריו , 
קיים חשש כי לנוכח ההוצאות הכרוכות בביצוע גזר הדין , יעוכב מילוי ההוראות 
מצד חברות הביטוח . בג"ץ החליט , לבקשת לב מנוע , להורות לכל חברות הביטוח 
בישראל , בדבר ההטבות הניתנות בעת חידוש הביטוח . פסק הדין מנע אפשרות 
חידוש אוטומטי של פוליסות ביטוח מצד המבטחות , בכל הקשור להטבות הניתנות 
למבוטחים . החברות חוייבו לקבל את אישור המבוטחים לקראת כל חידוש פוליסה . 
