דו"ח ראשון מסוגו בנושא " אלימות כלפי קטינים במעצר משטרתי " , שהכין ארגון 
" בצלם " לזכויות האדם בשטחים , חושף תנאי מעצר קשים , הכאת קטינים , 
והתעללות בניגוד לחוק . הדו"ח מתייחס לקטינים ממזרח ירושלים , המוחזקים 
בשני בתי המעצר המשטרתיים בעיר , במגרש הרוסים ובמשטרת הקישלה בעיר העתיקה . 
מפכ"ל המשטרה , יעקב טרנר , סירב לבקשת " בצלם " לסייר במתקנים . בתקופה 
שנבדקה , בשנים 98 09 , הוחזקו במעצר בשני המקומות 418 , 1 קטינים , בגילאי 
3171 . מפאת הצפיפות , הוחזקו בתקופה זו עד 93 נערים בתא המיועד ל21 בלבד . 
חלקם ישנו על מזרונים על הרצפה , או שניים במיטה . בפינת התא מוקמו שירותים 
ומקלחת ללא מחיצה . תנאים אלה נוגדים את פסיקת בג"ץ מנובמבר 98 . מעדויות 
שנאספו לצורך הכנת הדו"ח עולה , כי רובם המכריע של הקטינים הוכו במהלך חקירתם 
מכות קשות , כולל מכות באלות , מוטות ברזל , ודחיפות אל הקיר או על הרצפה . 
החקירה מלווה לעתים קרובות באיומים והפחדות , כשהנפוץ ביותר הוא איום בפגיעה 
בבני משפחה קרובים , איום בהריסת בית משפחתו של הנחקר וגירוש משפחתו . " הם 
אמרו לי שדודתי , שגידלה אותי שבע שנים , נעצרה בגללי , כי אין לי מצפון 
ואני לא מודה . זאת , לאחר ששאלו אותי את מי אני אוהב יותר , את אבי או 
את דודתי " , סיפר בעדותו ילד בן 31 מבית צפפא , שנעצר בחשד לאחזקת בקבוקי 
תבערה ודגל פלשתין . מחברי הדו"ח מעירים , כי על - אף שהקטינים נחקרים 
בערבית , הם מוחתמים על הודאה הכתובה עברית , ולמעשה אינם יודעים על מה 
הם חותמים . בעדות אחרת מספר קטין : " הוא הלביש עלי שק , והתחיל לבעוט 
בי , כשאני בתוך הצינוק . אחר כך , בסביבות 9 בערב , הם הביאו לי ביצה 
מסריחה וחצי לחם . כל זמן שהרביצו לי , לא שאלו אותי כלום , ולא היתה 
כל חקירה " . הצינוק המוזכר , הוא תא חשוך שגודלו מטר וחצי . נוסף על הצינוק , 
קיים גם " הארון " , תא צר בגובה אדם , בו אפשר רק לעמוד בלי יכולת לזוז ; 
ו"הקבר " מעין תיבה שמידותיה כמטר על 06 ס"ם , והיא סגורה בדלת מלמעלה . 
כליאה במקומות אלו , קובע הדו"ח , נדירה יותר , ולא ידוע על מקרים של 
כליאת קטינים בני פחות מ61 . רבות מהחקירות מתנהלות בשעות הלילה , שלא לצורך , 
דבר המונע מהקטינים אפשרות לישון . אחד הקטינים מספר : " לקחו אותי לארון , 
ושם הורדיו לי את האזיקים , ונעלו את הדלת . היה שם מסריח מאוד . נשארתי 
שם בערך שמונה שעות . לו הייתי נשאר יותר מ01 שעות , אני חושב שהייתי מת " . 
דובר המחוז הדרומי של המשטרה , פקד עוזי סנדורי , אמר בתגובה , כי " אנו 
מודעים לצפיפות בבתי המעצר , והתרענו עליה . באשר לחקירות : עד כמה שידוע 
לי , שיטות אלה לא מוכרות בבית המעצר . כל הפעולות והחקירות מתנהלות על - 
פי חוק ונהלים . במידה ויש חריגות המגיעות לידיעתנו , אנו בודקים כל מקרה 
לגופו " . 
