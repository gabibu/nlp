( ע ) . בית המשפט המחוזי בתל אביב גזר אתמול שש שנות מאסר בפועל , על 
צעיר בן 62 מתל אביב , שהתעלל מינית בבני אחותו . התביעה טענה בכתב האישום , 
כי הנאשם נהג ללון בבית אחותו ולשמש כשמרטף של בניה בני 7 ו8 . בכתב האישום 
נטען , כי במשך כמה חודשים נהג הנאשם לתקוף מינית את שני הילדים . הוא 
נהג להחדיר קיסמי אזניים לפי הטבעת של הילד בן ה8 . במהלך כל אותה תקופה 
נהג הנאשם להכות את הילד פעמים רבות באמצעות מקל , השליכו על הרצפה , נהג 
לנפץ ביצים על ראשו ולרחוץ אותו במים רותחים . הנאשם הורשע , על פי הודאתו , 
גם בתקיפתה המינית של ילדה בת 11 , שהיתה חברתם של שני בניה של אחותו והתגוררה 
בשכנות למקום מגוריהם . התובעת טענה כי התנהגות הנאשם גרמה לילדים , שראו 
בו בתחילה דוד אוהב , לומר לחוקרי הנוער כי הם שונאים אותו . סניגורו של 
הנאשם טען כי מרשו סובל מסטייה נפשית . 
