סיאטל ( ע"ץ וע"ר ) . אנאטולי גרישצנקו , טייס המסוקים הסובייטי שסייע 
במניעת התפשטות הקרינה לאחר האסון הגרעיני בצרנוביל ב6891 , מת שלשום בערב 
בבית חולים בסיאטל שבמערב ארה"ב . גרישצנקו , בן 35 , שנפגע קשות מקרינה 
רדיואקטיווית לאחר שהטיל חול ומלט על הכור הפגוע , ונחשב בבריה"ם לגיבור 
לאומי , מת במרכז לחקר הסרטן ע"ש פרד האצינסון , שלושה שבועות לאחר שחלה 
בזיהום ריאות חמור , ולאחר שגופו לא הגיב על אנטיביוטיקה מסרה דוברת בית 
החולים . גרישצנקו זכה לעיטור הגבורה הסובייטי הגבוה ביותר , לאחר שערך 
חמש טיסות במסוק מעל לכור הבוער בצרנוביל , בניסיון לבלום את התפשטות הקרינה 
הקטלנית . בספטמבר 8891 היה גרישצנקו הנפגע היחיד מאסון צרנוביל שהשתילו 
לו בארה"ב מח - עצמות . בחודש שעבר שיגר הנשיא מיכאיל גורבצוב איגרת איחולים 
אישית ומכתב תודה לגיבור הסובייטי . גורבצוב שיבח אותו כ"אדם אמיץ שלא חס 
על חייו במילוי תפקידו " . הוא הניח אשה , גאלינה , ושני בנים בבריה"ם . 
אשתו נמצאה ליד מיטת חוליו בעת פטירתו . 
