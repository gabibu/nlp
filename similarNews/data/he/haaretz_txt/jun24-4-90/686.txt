בון ( ע"ץ ) . לוב מתכוונת להקים מפעל לייצור גז מרעיל במרחק כמה קילומטרים 
מהמפעל הכימי בראבטה , בעזרת חברות ממערב - גרמניה ומהולנד . על כך הודיעה 
שלשום בערב תחנת הטלוויזיה המערב - גרמנית " זידווסטפונק " . בהסתמך על 
מקורות ביון אמריקאיים ומערב - גרמניים , צוין בשידור כי המפעל הנוסף יוקם 
במדבר סבחה , על - פי תוכניות שסופקו על - ידי החברה המערב - גרמנית אימהאוזן " , 
שהיתה מעורבת גם בהקמת המפעל בראבטה . לפי הטלוויזיה , כבר הוחל ברכישת 
החומרים והציוד לביצוע התוכנית . עוד נמסר , כי לחברה מערב - גרמנית אחרת , 
" רוזה " , " תפקיד מרכזי " בתוכנית זו , שבה מעורבת גם החברה ההולנדית , 
" קווינט טכניק " . לשכת התובע הכללי בשטוטגארט פתחה בחקירה בנושא זה . 
בשידור נאמר גם , כי לוב מייצרת טילים קצרי - טווח , בעזרתם של טכנאים 
מערב - גרמניים . 
