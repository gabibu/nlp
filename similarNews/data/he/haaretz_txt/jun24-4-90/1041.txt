מאות פלשתינאים ישוחררו היום ממתקני הכליאה בשטחים , בהוראת שר הביטחון 
משה ארנס . בין המשוחררים יהיו גם 37 קטינים שרובם נעצרו בגין יידוי אבנים . 
בין המשתחררימ34 קטינים . כל המשוחררים היו במעצר בגין השתתפותם בפעילויות 
האינתיפאדה . מקורות במערכת הביטחון מסרו כי ההחלטה לשחרר אסירים ועצירים 
אלה באה לאחר התייעצות שר הביטחון עם גורמים במנהל האזרחי , וכן לאות מחווה 
כלפי הפלשתינאים לרגל חג הקורבן המתקיים מחר . המקורות ציינו כי השר נתן 
הבטחה ברוח זו למנהיגים פלשתינים שאיתם נפגש בשבוע האחרון . ארנס בודק אפשרות 
למחוות נוספות כלפי אוכלוסיית השטחים , במסגרת מדיניותו להיטיב ככל האפשר 
עם האוכלוסייה , במגמה להוריד את רמת האלימות . גורמים פלשתיניים ברצועה 
בירכו על ההחלטה והגדירו אותה כמחווה של רצון טוב מצד ישראל . 
