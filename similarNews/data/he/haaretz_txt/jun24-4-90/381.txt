המועצה לישראל יפה שיגרה ביום ו פנייה לשר החקלאות , רפאל איתן , ובו מחאה 
על הצהרתו כי יש להפסיק השקייתם של שטחי נוי בישראל למשך שנתיים , עקב המשבר 
במשק המים . מנכ"ל המועצה , גדעון לב - ארי , ציין במכתב לשר החקלאות , 
כי המועצה פועלת לחיסכון במים אך מתנגדת בתוקף להפסקת ההשקייה של גינות , 
פארקים ושטחי נוי . לדבריו , הפסקת ההשקייה תנוון את הגינות וייגרם נזק 
בלתי הפיך . " הגינות אינן רק לצרכי נוי . הן חלק מהחינוך לאהבת הארץ ולאיכות 
חיים " , כתב לב - ארי . מנכ"ל המועצה לישראל יפה הודיע כי בקרוב תמנה המועצה 
ועדת מומחים שתגבש הצעות יעול בהשקייה וחיסכון במים . במקביל , יישקל המעבר 
להשקיית גינות באמצעות מתקנים אוטומטיים . 
