ראש הממשלה , יצחק שמיר , מעוניין בפגישה עם נשיא מצרים , חוסני מובארק 
כך נרמז לארה"ב בעקבות פרסום איגרתו של הנשיא בוש למובארק , שבה הוא מפציר 
בנשיא המצרי לפגוש את ראש ממשלת ישראל . באיגרת הברכה ששיגר אתמול נשיא ארה"ב , 
גורג בוש , לנשיא מצרים , חוסני מובארק , לרגל חג הקרבן המוסלמי , נאמר 
כי ארה"ב חוזרת ומדגישה את מחויבותה לפעול ביחד עם מצרים לקידום תהליך השלום 
במזרח התיכון . בפגישה עם הסנאטור האמריקאי הרי ריד , המבקר בארץ מטעם השדולה 
הפרו - ישראלית ( אייפאק ) , אמר שמיר , כי הנשיא מובארק זוכה לאהדה 
רבה בקרב ערביי האזור ועל כן עליו ליטול יוזמה ולפעול בשיתוף פעולה עם ישראל 
למען יצירת יציבות באזור . שמיר הוסיף : " רק מנהיג כמובארק , המקובל 
כל - כך בקרב עמו ובקרב תושבי המזרח התיכון , יכול לקדם את השלום בעבודה 
משותפת עם ישראל " . שמיר ציין , כי באחרונה מסתמנות מגמות שליליות באזור , 
וכי ישראל מקווה שהמגמה המיוצגת על - ידי הנשיא מובארק תגבר על האחרות . 
הוא הוסיף , כי על ישראל לעבוד בשיתוף פעולה גם עם הנשיא בוש ועם ארה"ב , 
שהיא ידידה קרובה של ישראל , על - מנת להשיג את השלום באזור . לדבריו , 
אין זו הפעם הראשונה שמתגלעים חילוקי דעות בין ישראל לבין ארה"ב , אבל 
אם שני הצדדים יעבדו בשיתוף פעולה אפשר יהיה להתגבר על המכשולים גם הפעם . 
אתמול נודע , כי ישראל נאלצה להעביר למזכיר המדינה , גיימס בייקר , הכחשה 
רשמית לידיעה של סוכנות רויטר מירושלים , שבעקבותיה איים בייקר לשלול כל 
דיון עם ישראל על תוכן איגרתו של שמיר . בידיעה צוטט פקיד ישראלי בכיר , 
המקורב לראש הממשלה , שאמר , כי אם האיגרת לא תשביע את רצונו של הממשל 
" זו תהיה הבעיה שלהם " . פקידים בירושלים הצביעו על כך שדי בידיעה אחת 
כדי ליצור מתיחות בין ארה"ב לישראל , ומכיוון שאין הידברות ממוסדת ומסודרת 
בין שתי הבירות , עלולה ידיעה כזו להחריף עוד יותר את היחסים המתוחים ממילא . 
קפידבינהנסיך הסעודי , טורקי עבד אל - עזיז , אחיו של המלך פאהד , אמר 
בראיון שהעניק לשבועון " נדווה " הפלשתינאי , היוצא במזרח ירושלים , 
כי אם הממשל האמריקאי לא יחזור בו ובמהירות מהשעיית הדיאלוג עם אש"ף , תשקול 
סעודיה לקרוא למדינות ערב להטיל סנקציות כלכליות על ארה"ב . עבד אל עזיז , 
ששימש בעבר כסגן שר ההגנה של סעודיה ונחשב אחד מיועציו הקרובים של המלך 
הסעודי , אמר גם כי השעיית הדיאלוג של ארה"ב עם אש"ף מחזקת את ידי ישראל 
בהתעלמותה מהעם הפלשתיני ומהווה " תמיכה במדיניותה התוקפנית של ישראל כלפי 
הפלשתינאים בשטחים " . עוד הוסיף הנסיך הסעודי , כי מדינות ערב חייבות לתמוך 
באינתיפאדה באופן כלכלי ומדיני . הנסיך טורקי עבד אל - עזיז מבקר כעת באורלאנדו 
בארה"ב , שם הוא משתתף בכנסים שאורגנו מטעם מוסדות ערביים - אמריקאיים . 
זהו ראיון ראשון של איש משפחת הכתר הסעודי לעיתון במזרח ירושלים , ובפעם 
הראשונה מביעה אישיות סעודית רשמית תמיכה בהטלת סנקציות כלכליות על ארה"ב . 
קפידבינואשינגטון ( מיוחד ל"הארץ " ) . הממשל האמריקאי עדיין לומד את תוכן 
מכתבו של ראש הממשלה , יצחק שמיר , ועדיין אינו מוכן להגיב רשמית על מסקנותיו 
מן המכתב . כך אמרה אתמול דוברת מחלקת המדינה , מארגרט טאטוויילר . הדוברת 
אמרה , כי לא נקבעה כל פגישה בין מזכיר המדינה , גיימס בייקר , לבין עמיתו 
הישראלי , דוד לוי . בתדרוך היומי לכתבים אמרה טאטוויילר , כי הנשיא בוש 
ישגר מכתב תשובה לשמיר כאשר יסיים את בדיקת המכתב , וכי אין כל הגבלת זמן 
לכך . בתגובה על ידיעות , לפיהן הממשל האמריקני הציע שנשיא מצרים , חוסני 
מובארק , יזמין את שמיר לשיחות לקידום התהליך המדיני , אמרה הדוברת כי 
לא ידוע לה על הצעה כזו . דיפלומטים ישראליים בוואשינגטון דיווחו על " ציפייה 
דרוכה " לתשובת הנשיא בוש , והעירו כי ייתכן שהתשובה תושהה עוד זמן - מה , 
משום שהנשיא ומזכיר המדינה יהיו עסוקים מאוד בענייני פסגת הברית הצפון - 
אטלנטית והפסגה הכלכלית , שתתכנס החודש ביוסטון . 
