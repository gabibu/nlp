העברת מניות מהמסחר הרב - צדדי למסחר בשיטת המר"ץ והמשתנים משפרת את סחירות 
המניות וממתנת את תנודות השערים שלהן . כך עולה ממחקר שערכו מנהל מחלקת 
המסחר בבורסה רמי תמרי , ועובדת המחלקה איילה רזניק . לצורך המחקר נבדקו 
מניות שעברו מרשימת הרב - צדדי לרשימת המשתנים . התנהגות המניות מלמדת , 
כי די בהעברת המניה לשיטת המסחר החדשה , ובעובדה שהיא נסחרת במסגרת הרשימה 
ה"מכובדת " של מניות המשתנים , כדי להגדיל את היקף העסקות בה . מחזורי 
המסחר של מניות שעברו למשתנים קפצו תוך שלושה חודשים ב%05 . סחירותן של 
המניות , הנמדדת על - פי מדד סילבר , הצביעה על סחירות גבוהה בהרבה מהסחירות 
הממוצעת של כלל המניות בענף . לאור הצלחת המעבר לשיטת המשתנים , בה נסחרות 
היום 04 מניות , החליטה הבורסה להגדיל את מספרן ל08 . 
