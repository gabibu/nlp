חברי המערך מפעילים לחצים על חברת הוועד המנהל מן המערך , דליה איציק , 
להצביע למען מינויו של נסים משעל במכרז הקרב לתפקיד מנהל הטלוויזיה . ח"ך 
שמעון פרס , ומזכ"ל המפלגה , מיכה חריש , ניסו לשכנע את איציק לסגת מתמיכתה 
במנהל הטלוויזיה בערבית , יוסף בראל . במערך טוענים שתמיכתו של ראש הממשלה 
בבראל תחייב אותו להיות עושה דברו של הליכוד . איציק אמרה אתמול , " אני 
אשתדל לחשוב על המערכת והמועמד אותו אחשוב כטוב למערכת למענו אצביע במכרז " . 
איציק הוסיפה כי ישנם מועמדים נוספים לתפקיד , וכי תיתכן אפשרות שלבסוף 
יתקיים מכרז חיצוני . יוסף בראל מונה בעבר למנכ"ל זמני של רשות השידור על 
ידי שר החינוך לשעבר , יצחק נבון , והליכוד לא הסכים לראות בו מועמד מוסכם 
קבוע לתפקיד בטענה שהוא מקורב למערך . גם בתום כהונתו של חיים יבין בתפקיד 
מנהל טלוויזיה היה זה המערך שהציע לתת לבראל את התפקיד תוך העברתו מתפקידו , 
ומהלך זה נתקל בהתנגדות הליכוד . עתה הסיט המערך את תמיכתו אל נסים משעל . 
