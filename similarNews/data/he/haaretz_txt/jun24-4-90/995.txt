משרד הבריאות והמשטרה חוקרים את הסיבה להימצאותן של מחטי מזרקים חד - פעמיים 
בחמישה בקבוקי אנטיביוטיקה , שנמכרו בבית המרקחת של סניף קופת חולים לאומית 
באשדוד . מממצאי החקירה הראשונית של משרד הבריאות עולה , כי ביום רביעי 
שעבר התלוננו לקוחות כי בארבעה בקבוקי תרופות האנטיביוטיקה " מוקספן " 
מתוצרת " טבע " , ובבקבוק אחד של אנטיביוטיקה מתוצרת " צפהכלור " , המיובאת 
לארץ על ידי יבואן פרטי , נמצאו מחטי מזרקים באורך של ארבעה ס"ם . עם היוודע 
דבר מציאת המחטים בבקבוקים , נבדק כל מלאי התרופות האחר במחסן הקופה ונמצא 
כי הכל תקין . נוכח עובדה זו בודקת המשטרה גם את האפשרות כי מדובר בחבלה 
על רקע לאומני . משרד הבריאות הכחיש אתמול את הודעותיהם של כלי התקשורת האלקטרוניים , 
שפורסמו בסוף השבוע , ואשר לפיהן אסר הרוקח הראשי במשרד הבריאות להפיץ 
את שתי התרופות . 
