מזכ"ל מפלגת העבודה , ח"ך מיכה חריש , הפנה סדרת שאלות לוועדת החוקה המפלגתית 
בראשותו של ח"ך דוד ליבאי . לשכת המפלגה תכריע בשבוע הבא , לפי התשובות , 
בעניין ההתמודדות . החלופות : האם יש לקיים את ההתמודדות במהלך בחירות 
בשיטת הפריימריס עד ה51 בספטמבר ? האם ניתן לעשות זאת בכינוס ועידת המפלגה 
עד סוף יולי , והאם ניתן לכנס לשם כך את מרכז המפלגה עד סוף יולי ? מה 
סמכות הלשכה והמרכז לדון בהצעתו של רבין ? על מה צריכים להצביע בלשכה ובמרכז ? 
התייחסות לחלופות השונות בנושא בחירות בשיטת הפריימריס : האם מחייב הדבר 
שינוי חוקת המפלגה ? מה צריך להעמיד להצבעה כדי לקבל החלטה על פריימריס ? 
האם אכן ניתן לבצע בחירות בשיטת הפריימריס עד ה51 בספטמבר ? מה לוח הזמנים 
שמציעה הוועדה ? התייחסות למקרה כינוס הוועידה הנוכחית של המפלגה לדון בהצעתו 
של רבין : האם הדבר אפשרי על - פי החוקה הקיימת ? מהו התהליך , על - פי 
החוקה , להבאת הנושא להכרעת הוועידה , ומה לוח הזמנים על - פי החוקה ? 
מי מוסמך להחליט על כך ? התייחסות למקרה כינוס המרכז להחלטה : האם אפשרי 
הדבר במסגרת החוקה ? אם כן , על - פי איזה סעיף ובאיזה תהליך החלטה ? 
האם יש לוח זמנים על - פי החוקה , ואם לא , מי מוסמך לקבוע את לוח הזמנים ? 
האם נבחר כיו"ר המפלגה בוועידת המפלגה עד לועידה הבאה ? האם נבחר כמועמד 
המפלגה לראש הממשלה לתקופת הקדנציה הנוכחית ? האם הוא מסכים לעמוד לבחירה 
בפריימריס רק לאחר מפקד ? אם רוצים לבחור בו עכשיו , לקדנציה הנוכחית , 
האם זאת הדחה ? אם רוצים לבחור כבר עכשיו לקדנציה הבאה , כולל הקדנציה 
הנוכחית , האם גם זאת הדחה ? האם הוא שוקל אפשרות של בקשת הצבעת אמון לפני 
כל דבר אחר ? הסמכות לדרוש את הקדמת הבחירה של המועמד ושל השני ברשימה : 
מהו המצב הפורמלי על - פי החוקה הקיימת ? מי מוסמך להחליט על כך ? האם 
זה שינוי חוקה או החלטה במסגרת החוקה ? מהו תהליך קבלת ההחלטה ? מה תהיה 
ההתייחסות אם תופנה דרישה של הצבעת אמון על - ידי שמעון פרס , מול הדרישה 
להקדים את בחירת המועמד ? מי מוסמך להכריע לגבי השאלה הפורמלית ? מה עומד 
להצבעה קודם ? איפה יתקיים הדיון , בלשכה או במרכז ? במקרה של בחירה מחודשת , 
על - פי הצעתו של רבין : לאיזה תקופה נבחר המועמד לראש הממשלה ויו"ר המפלגה ? 
האם מדובר עד הבחירות הבאות ? האם מדובר עד הבחירות הבאות ועוד לקדנציה 
נוספת ? 
