אן בדבר " המכשולים המבניים בסחר " . כישלון השיחות היה גורם למלחמה הכלכלית 
הקשה ביותר מאז מלחמת העולם השנייה . אולי משום כך נעורה ההרגשה ששני ענקי 
הכלכלה העולמית חייבים להגיע לדו - קיום . עם זאת , משני הצדדים כבר נשמעו 
ספקות לגבי ביצוע ההסכם שהושג . המחלוקת נסובה על עודף של 77 מיליארד דולר 
במאזן המסחרי היפאני , אשר חלקו הגדול הוא בסחר עם ארה"ב . האמריקאים טוענים 
כי מבנה הכלכלה ביפאן והסחר היפאני בנויים כך שהם מפלים לרעה את היבוא ( 
מכאן המונח " מכשולים מבניים " ) , ולפיכך הם מרוקנים מתוכן כל הסכם על 
הורדת שיעורי המכסים . לטענת היפאנים נובע הגירעון בסחר האמריקאי מעודף 
גדול ביבוא ובביקוש , שהינו תוצאה של הגירעונות הגדולים בתקציבה של ממשלת 
ארה"ב . בהסכם שהושג בסוף השבוע מתחייבת טוקיו להשקיע עשרות מיליארדי דולרים 
בפיתוח התשתית היפאנית , כדי להגדיל את הביקוש המקומי ( שיעודד את היבוא 
ויקטין את היצוא ) . האמריקאים התחייבו להקטין את הגירעונות בתקציבים הממשלתיים , 
כדי לצמצם את כמות הכסף בכיסו של הצרכן . התגובות בקונגרס בוואשינגטון היו 
מעורבות : החל מברכה על ההחלטה ועד ספקות לגבי משמעותה הפיננסית ולגבי אפשרות 
ביצועה . בניגוד לדעה המקובלת , פריון העבודה האישי ביפאן אינו גבוה במיוחד . 
" הנס הכלכלי " נובע בעיקר ממספר שעות עבודה שהוא מן הגבוהים שבעולם התעשייתי 
ומשכר עבודה שהוא מן הנמוכים שבו . אך כעת מתחילה ביפאן " מהפכת צרכנים " : 
האזרחים החלו לתהות בשביל מה הם עובדים כל - כך קשה . העשירים מוכנים לשלם 
כסף רב תמורת מוצרי מותרות , בהם מוצרים מיובאים , ובקרב הפועלים והפקידים 
מתעוררת הדרישה להקטנת מספר שעות עבודה ( ללא הפחתת השכר , כמובן ) . 
ממשלת יפאן נתנה את ברכתה הרשמית להפיכתן של שנות ה09 לעשור של העלאת רמת 
החיים . אם יתממש הדבר , הוא יסייע בצמצום העודפים בסחר היפאני בצורה טובה 
יותר מאשר הסכמים פורמליים . 
