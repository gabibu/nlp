שר הביטחון , משה ארנס , הנחה את המטה הכללי בצה"ל להכין תוכנית מטה מקפת 
ומזורזת להגנה מרחבית של כל היישובים היהודיים בשטחים . זו הנחייתו הראשונה 
של שר הביטחון למטה הכללי מאז נכנס לתפקידו . בפיקודים החלו להיערך ליישום 
ההנחיה . מקורות במערכת הביטחון מסרו כי הנחיה זו מבטלת את מדיניותו של 
שר הביטחון לשעבר , יצחק רבין , אשר קיצץ בתקציבים לאבטחת היישובים היהודיים 
בשטחים . עוד מסרו המקורות , כי כוונתו של ארנס היא להביא להקפדה על ביטחונם 
של המתיישבים בשטחים , שלא תהיה פחותה מזו שעל היישובים היהודיים בגבול 
הצפון . תביעותיהם המרכזיות של ראשי המתיישבים הן הגברת הפטרולים מסביב 
ליישובים והוספת תקני שמירה במימון צה"ל . 
