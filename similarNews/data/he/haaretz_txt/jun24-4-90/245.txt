בעתלית , בו כלואים 515 אסירים , מסווג ברמה של ביטחון מזערי , מאחר 
שאין בו שמירה היקפית . אם אתה אסיר , ואתה מאוד רוצה לצאת מן הכלא אתה 
יכול ללכת " כך אמר ביום ששי מפקד כלא כרמל בעתלית , סגן גונדר זאב נגר . 
הדברים נאמרו במסגרת סיור לעיתונאים שנערך בכלא , אשר במהלכו התקיים גם 
מפגש עם אסירים . " אנחנו כל היום באוהל . יש זבובים והשמש מעלינו . 
היינו מעדיפים לעבור לבית סוהר בנוי , כמו כלא דאמון " , אמר אחד האסירים , 
שנכלא בשל עבירות סמים . בבית הכלא יש שני אגפים , שכל אחד מהם כולל 12 
אוהלי בד . בכל אוהל מתגוררים 02 אסירים . אין אמצעי קירור וחימום באוהלים , 
והאסירים ישנים במיטות דו - קומתיות , המופרדות במחיצות בד בלבד . " עדיף 
לישון למטה מאשר במיטות העליונות , כי אי אפשר להעלות את החפצים למעלה " , 
הסביר אסיר מן המושב דלתון , שנכלא ל15 חודש . לטענת אנשי הסגל , אספקת 
החשמל במקום חלשה , ובין היתר גורמת לכך שאין אפשרות להקים מפעל שיספק תעסוקה 
בכלא . ואמנם , מלבד עבודות השירות של הכלא , אין תעסוקה מאורגנת במקום . 
בבית הכלא משרתים 83 אנשי סגל : 5 סוהרי ביטחון , 12 אנשי חינוך וטיפול 
ו21 אנשי פיקוד ומנהלה . זהו בית הכלא היחיד בארץ , שאסיריו גרים באוהלים . 
הוא הוקם בשנת 9891 , כתוצאה מן המצוקה שנוצרה עקב הצפיפות בבתי הסוהר , 
ומטרתו היתה להקל , באופן זמני , על בתי הסוהר האחרים . לאחר שלא הושג 
תקציב להקמת מבני קבע , החלו אסירים בעלי מיומנות בענף הבניין , לבנות 
במו ידיהם . הבניין הראשון שנבנה משמש ככיתת לימוד , ובנייתה של מרפאה 
בשטח של 78 מטר מרובע , נמצאת בשלבים מתקדמים . מזה כשבועיים החלו האסירים 
בהנחת תשתית לשני אגפי מגורים האחד של חמישה חדרים והשני של 21 חדרים . 
לחומרי הבנייה ניתן תקציב על - ידי שירות בתי הסוהר , אך העבודה נעשית 
בחינם . " אנו מקווים שעד הגשם הראשון נסיים לבנות את חמשת החדרים הראשונים , 
ואז יפונו חמשת האוהלים הראשונים " , אמר מפקד הכלא . האסירים , שנידונו 
לתקופת מאסר ארוכה יותר , יעברו ראשונים למבני הקבע . 
