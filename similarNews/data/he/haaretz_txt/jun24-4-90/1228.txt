אוניברסיטת בר אילן מאשימה את חברת " אוצר התורה הממוחשב " מבני ברק ואת 
עובדיה היושבים בישראל ובארצות הברית בגנבת מאגרי המידע שלה הכוללים טקסטים 
תורניים והלכתיים . נשיא בית המשפט המחוזי בתל אביב , השופט ד"ר אליהו וינוגרד , 
מינה את בא כוח האוניברסיטה ככונס נכסים לצורך תפיסת עותקים המפרים את זכויות 
היוצרים של האוניברסיטה . הדיון בעתירת האוניברסיטה , במעמד שני הצדדים , 
יסתיים מחר . בכתב התביעה , אותו הגיש עורך דין ד"ר שלמה כהן , אומרת 
האוניברסיטה כי עובדים לשעבר שלה , השותפים כיום בחברת " אוצר התורה הממוחשב " , 
העתיקו במהלך שנת 8891 את מאגרי המידע של האוניברסיטה , הכוללים את התנ"ך 
על פירושיו העיקריים , ספרות המדרש ועוד . האוניברסיטה מפעילה זה שנים מכון 
לאחזור מידע שפיתח תוכנה ייחודית המאפשרת חיפוש ואיתור טקסטים ספציפיים על 
פי חתכים שונים . להערכת האוניברסיטה , הושקעו במאגר זה עד היום כארבעה 
מיליון דולר והוא מהווה פוטנציאל מדעי , תרבותי ומסחרי כאחד בשל היכולת 
לשווקו לצרכים שונים . בכתב התביעה מגוללת האוניברסיטה את פרשת עבודתם של 
שניים מאנשי המכון לאחזור מידע שלה , צבי אילני ומנחם מקובר , במאגר השאלות 
והתשובות , ומעברם לעבודה במסגרת " אוצר התורה הממוחשב " . בסוף 8891 החלה 
" אוצר התורה הממוחשב " בפרסומים בארה"ב , בהם הודיעה כי היא משווקת את 
מאגרי בר - אילן לשימוש על גבי מחשבים אישיים . בתקופה שחלפה מאז , ניהלה 
האוניברסיטה משא - ומתן בניסיון להסביר את יחסיה עם " אוצר התורה הממוחשב " 
ולהחזיר לידיה את החומר המועתק . ביולי אשתקד , כאשר התברר לאוניברסיטה 
כי ניסיונותיה נכשלו התלוננה במשטרה . המשטרה הנחתה את האוניברסיטה שלא 
לפעול בשום צורה שהיא בנושא , כדי שאנשי " אוצר התורה הממוחשב " לא יידעו 
כי מתנהלת נגדם חקירה . בתחילת השנה התברר לאוניברסיטה כי חברת " אוצר 
התורה הממוחשב " מפיצה בארה"ב עותקים של " הספרייה התורנית הממוחשבת " , 
שהיא למעשה העתק של המאגר באוניברסיטת בר אילן . במקביל הוצאו צוי עיכוב 
יציאה מן הארץ נגד גדליה רות , שמואל רות , צבי אילני ומנחם מקובר , עובדי 
" אוצר התורה הממוחשב " . 
