מנכ"ל משרד הפנים דב קהת , נענה לפנייתו של ח"ך אלי בן - מנחם , והודיע 
כי תמונה ועדת ביקורת , שתבדוק את תלונתו של בן - מנחם , על מדיניות של 
איפה ואיפה שראש עיריית תל - אביב , שלמה להט , מפעיל כביכול בנושא אכיפת 
חוקי הבנייה , בחלקי העיר השונים . בן - מנחם טוען , כי להט מקפיד על אכיפת 
חוקי הבנייה רק כשמדובר בשכונות הדרומיות בעיר , ולא מהסס לשלוח כלים כבדים 
להרוס אפילו בית כנסת , בעודו נמנע מלעשות כן לגבי חריגות בנייה בצפון העיר . 
על פי דרישתו של ח"ך בן - מנחם , הזמינה ועדת הפנים של הכנסת לישיבתה ביום 
שני הקרוב , את ראש העירייה שלמה להט , להשיב על טענותיו של בן - מנחם . 
דובר עיריית תל - אביב , שמאי גולן , מסר בתגובה : " ח"ך בן - מנחם רמס 
בגופו ובעזות מצח את החוק , בשעה שהפריע ומנע ביצוע צו הריסה כדין . בעניין 
זה אף הורה היועץ המשפטי לממשלה למשטרה , לחקור את ח"ך בן - מנחם . על 
רקע זה יש לראות את פעולתו . לגופם של דברים ראש העירייה והפקידות הבכירה 
יענו לטענות , קודם לאנשי משרד הפנים ולוועדת הפנים של הכנסת , אם וכאשר 
יידרשו , ורק אחר כך תהיה גם התייחסות לתקשורת " . 
