רבת - עמון ( ע"ם ) . מקור מצרי מסר לשבועון " אל - אחבאר אל - אסבוע " , 
כי מצרים הצליחה לשכנע את סוריה ועיראק לקיים פגישה תוך שבועות מספר . המקור , 
המקורב לנשיא מצרים , אמר כי הפגישה תיערך בדרג של שרי החוץ בקהיר . לדבריו , 
צפויה פגישה מכינה , קודם לפגישה הצפויה בין חאפז אל - אסד לסדאם חוסיין 
לפני הפסגה הערבית הבאה , שתיערך בקהיר בנובמבר השנה . ביקור הפתע של מובארק 
בדמשק , מיד עם סיום הפסגה הערבית , נועד למעשה לעמוד על עמדתו של אסד 
לגבי הפעילות המצרית להשגת פיוס עיראקי - סורי . לדברי המקור , מובארק 
שב מדמשק לקהיר ובידו הסכמה של אסד לערוך פגישה מיניסטריאלית . ממקורות ערביים 
בלונדון נודע , כי גם ערב הסעודית החלה לפעול מעתה לאיחוי הקרע בין סוריה 
לעיראק ועריכת הפגישה , אשר תשפיע במידה רבה על תוצאות הפסגה הערבית הבאה 
בקהיר . 
