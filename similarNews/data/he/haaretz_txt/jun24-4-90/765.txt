הנהלת חברת תדיראן , מנהלת מגעים עם בעלי השליטה בבניין בגבעת שמואל , 
לשם שבירת חוזה השכירות שנכרת איתם . על פי המסתמן מהמגעים , תשלם חברת 
תדיראן בתמורה לשבירת חוזה השכירות סכום של 6 . 3 מיליון דולר . במקור , 
תדיראן היתה אמורה להמשיך ולשכור את הבניין בגבעת שמואל , בשמונה השנים 
הקרובות , ולשלם בכל אחת מהשנים , דמי שכירות שנתיים של 8 . 1 מיליון דולר . 
ההסכם , גם אם יושג , חייב להיות מובא לאישור של קונסורציום הבנקים הנושים . 
הבניין בגבעת שמואל היה עד לפני שנתיים בבעלות תדיראן . אז רכשה אותו מהחברה , 
תמורת 51 מיליון דולר , קבוצת משקיעים שיוצגה על ידי איש העסקים , מאיר 
עזרי . חלק מעסקת הרכישה , היתה כריתת חוזה להשכרת הבניין לתקופה של 01 
שנים . בעקבות היקלעות תדיראן לקשיים פיננסיים חמורים , וכצעד חיסכון , 
הוחלט בהנהלתה לפנות את הבניין , ולהעביר את משרדי הנהלת החברה לחולון . 
עד כה , לא הצליחה הנהלת תדיראן למצוא דייר מתאים , שימלא את מקומה , 
ויקח על עצמו את חוזה השכירות . מגעים שנוהלו עם חברת הציוד הרפואי " אבחנה " , 
שרצתה להפוך את המבנה לאולם תצוגה לציוד זה , לא העלו דבר . הסכום בן 6 . 
3 מיליון דולר , שייקבלו בעלי הבניין , ישמש אותם גם לתשלום הארנונה , 
החשמל וההוצאות האחרות . הוצאות אלה הסתכמו בתדיראן בכ1 מיליון דולר לשנה . 
