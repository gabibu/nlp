מטען חבלה מאולתר התגלה אתמול ברמלה ונוטרל בידי חבלן המשטרה בטרם התפוצץ . 
המטען הוצמד לבלוני הגז של בית מגורים ברחוב השלום 31 . דייר הבניין , 
מאיר יצחק , הבחין בו סמוך לתשע בבוקר והזעיק את המשטרה . יצחקי חזר אותה 
שעה לביתו , לאחר שליווה את בנו לבית הספר . " החלטתי לערוך בחצר הבניין 
סיור קצר בגלל אירועי השבוע האחרון , בהם נתגלו מטעני חבלה בחצרות בניינים 
ברמלה " אמר . " בשלב מסוים , בדקתי בחדר בלוני הגז , מחשש שמא אפשר 
יהיה להניח ביניהם מטען חבלה , כפי שנתגלה השבוע בבניין ברחוב א . ס . 
לוי ברמלה . לאחר שלא הבחנתי בדבר ועמדתי לצאת מהחדר , החלטתי להיכנס בכל 
זאת בין בלוני הגז , שם ראיתי שקית של בוטיק ובתוכה חפץ כבד שנראה לי חשוד . 
מיד הזעקתי את המשטרה " סיפר יצחקי . בקומה שמעליו גרה משפחת יצחק . 
" לקחתי יום חופש והחלטתי לישון עד לפני הצהריים " , סיפרה האשה . " בשעה 
03 . 9 בערך שמעתי צלצול מתמשך באינטרקום . עניתי ומישהו ביקש שארד מהר , 
כיוון שנתגלה מטען חבלה בחדר בלוני הגז . כל השכנים פונו מהבניין " , הוסיפה 
. זה מטען החבלה השני שהונח השבוע ברמלה . ביום ראשון , התפוצץ בעיר מטען 
חבלה שהוצמד גם הוא לבלוני גז של בניין מגורים . דובר מרחב השפלה , רפ"ק 
אלי מימון , ציין לשבח את עירנותו של האזרח , שמנע אסון כבד . כן ביקש 
מהאזרחים לגלות בימים הקרובים יתר עירנות לחפצים חשודים , ובמיוחד בחדר 
בלוני הגז בבניין . 
