קבוצה ראשונה של ארבע נשים וחמישה ילדים חזרה שלשום לגדה המערבית מירדן , 
בעקבות שינוי מדיניות המנהל האזרחי כלפי גירוש נשים זרות , שנישאו לתושבי 
הגדה . בימים הקרובים צפויות לעבור את הגשרים מירדן נשים נוספות , שגורשו 
בשנה האחרונה מהשטחים . ארבע הנשים הראשונות , שקיבלו היתר מהמנהל האזרחי 
לשוב לגדה , נשואות לגברים מאזור רמאללה . נהלא ערורי ועיידה חסיב מכפר 
ערורה , חיריה זבן ממזרעה א - שרקייה ומראם סהיוני מכפר עבויין , התקבלו 
בגשר אלנבי בהתרגשות רבה על ידי בעליהן ועו"ד דן סיימון מהאגודה לזכויות 
האזרח , שייצג שתיים מהן בעתירה לבג"ץ . שינוי מדיניות המנהל , שאיפשר 
את חזרת הנשים והילדים לגדה , נגרם בעקבות עתירה לבג"ץ של האגודה לזכויות 
האזרח . בעקבות העתירה הורה שר הביטחון הקודם , יצחק רבין , להפסיק את 
גירוש הנשים שאינן בעלות מעמד של תושב , ולאפשר את חזרתם של כמאה נשים וכ051 
ילדים , שגורשו בשנה האחרונה . עד 3891 נקט המנהל האזרחי מדיניות שאיפשרה 
לנשים זרות , שנישאו לגברים מהגדה , להישאר עם בעליהן . רישיונות הביקור 
ניתנו לחודש , אך ניתן היה להאריכם בחודשיים נוספים , ואחר כך יצאו הנשים 
לגשרי הירדן ושבו באותו יום עם היתר חדש . אחר כך הוחמרו הנהלים , וכמעט 
שלא ניתנו היתרים לאיחוד משפחות עקב נישואים לתושבי הגדה . בעקבות האינתיפאדה , 
החל המנהל במדיניות של הוצאת הנשים הזרות מהגדה , ובגדה אירעו מקרים רבים 
של קריעת משפחות וגירוש אמהות עם ובלי ילדיהן . בעתירה לבג"ץ הדגישה האגודה 
לזכויות האזרח , כי לישראל לא היתה סיבה לחשוש מהצפה של גל מהגרים באמצעות 
נישואין לתושבי השטחים , מכיוון שהתהליך הוא דו סטרי . בדיקה בכמה כפרים 
העלתה , כי מספר התושבים המקומיים שיצאו לירדן והתחתנו שם גדול ממספר הנשים 
הזרות שנישאו לגברים מהגדה . עו"ד דן סיימון אמר אתמול , כי שובן של המגורשות 
הראשונות לגדה גרם לגל שמחה בקרב תושבים רבים , המתגוררים כיום בגדה שלא 
כחוק , ומצפים עתה לקבלת אישור רשמי לחוקיות ישיבתם ולקבלת זכויות שנמנעו 
מהם עד כה , כמו קבלת ילדיהם לבתי הספר . מקורות פלשתיניים העריכו את מספרם 
בגדה בכ02 אלף נפש , אך מספרם האמיתי מסתכם כנראה במאות משפחות . 
