ובדי העירייה , אריה ניצן , פיצוי בסך 58 אלף דולר , תמורת הסכמתו להתפנות 
מדירת שירות השייכת לעירייה , ובה הוא מתגורר עם משפחתו מאז 4691 . מדובר 
בדירה בת 5 . 3 חדרים בפנימיית " בית הילד " בתל - ברוך . ניצן נכנס להתגורר 
בדירה תמורת תשלום שכר דירה חודשי , כחלק מתנאי העסקתו , כשהחל בתפקידו 
בפנימייה . משסיים לפני מספר שנים את תפקידו כמנהל הפנימייה , דרשה ממנו 
העירייה לפנות את הדירה , כדי לאפשר למנהל החדש להתגורר במקום . ניצן סירב , 
והתנה את הסכמתו לפנות את הדירה , בתשלום פיצוי כמקובל לגבי דייר מוגן . 
כן טען , כי אין לו כסף לרכוש דירה חלופית , ורק תשלום הפיצוי מטעם העירייה 
יוכל לאפשר לו לקנות דירה . לאחר שהעירייה סירבה להיענות לדרישתו , התנהל 
משא ומתן ממושך בין הצדדים , ובינתיים המשיך ניצן להתגורר בדירה , גם כשחדל 
לשמש כמנהל המוסד . על פי חוות דעת שהגיש היועץ המשפטי של העירייה , עו"ד 
דוד טלמור , לעירייה יש עילה לפנות לביהמ"ש בבקשת פינוי , אולם בנימוק 
שהליכים משפטיים עלולים להימשך זמן רב , ו"בהתחשב במצב בריאותו הרעוע של 
ניצן , ובכך שהקדיש את מרבית שנותיו לשירות בעירייה " , החליטה ההנהלה , 
על סמך המלצת ועדה מיוחדת שהקימה לעניין זה , לפצות את ניצן תמורת הסכמתו 
לפנות את הדירה . אתמול הובא ההסכם לאישורה של מועצת העירייה . חבר סיעת 
הליכוד בקואליציה , בן - ציון מורדוב , תקף בחריפות את ההסדר . הוא אמר 
כי אישור ההסכם עלול לשמש תקדים חמור , ויעודד אנשים לפלוש לבניינים עירוניים 
בידיעה שפינויים יזכה אותם בכסף . עוד אמר , כי ספק רב אם תשלום פיצוי 
כה גבוה היה נפסק לניצן , אלמלא היה יו"ר ארגון העובדים בעירייה . לדבריו , 
יש לדחות את ההסכם , גם משום שמשפט פלילי תלוי ועומד נגד ניצן , והוא 
קשור להאשמות שהועלו נגדו בקשר לתקופה ששימש כמנהל הפנימייה . דבריו של מורדוב 
עוררו תגובות נזעמות מספסלי המערך שיצאו להגנתו של ניצן , איש מפלגת העבודה . 
יו"ר סיעת המערך , נתן וולוך , אמר כי אלה דברי התקפה " משולחי רסן " , 
שנאמרו שעה שניצן אינו נוכח ולא יכול להשיב עליהם . לדבריו , על פי חוות 
דעת של היועץ המשפטי לעירייה " אין קשר בין הסדר הפינוי של משפחת ניצן מהפנימייה , 
לבין האשמות המיוחסות לו ושטרם הגיעו לכלל הכרעה משפטית " . בתום דיון 
סוער , מלווה בחילופי האשמות בין כמה מחברי סיעת הליכוד לסיעת המערך , 
אישרה המועצה בקולות כל חברי סיעת המערך , הסיעה הדתית ומרבית סיעת הליכוד 
את הסדר הפיצויים עם יו"ר ארגון העובדים . רק שני חברי סיעת הליכוד , איתן 
סולמי ובן - ציון מורדוב התנגדו להסכם וחבר מועצה אחד , דן דרין ( רץ ) 
נמנע . תשלום הפיצוי הוגבל אך ורק לרכישת דירה חלופית על ידי ניצן . על 
פי ההסכם תחוייב משפחת ניצן להחזיר לעירייה 000 , 04 דולר , אם היא תעביר 
את הדירה החדשה שתרכוש לאחר . 
