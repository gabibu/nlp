ראש החטיבה להתיישבות בהסתדרות הציונית יחיאל לקט ( מערך ) טוען כי הקמת 
הישוב אלון ליד כפר אדומים על ידי תנועת אמנה של גוש אמונים , נעשתה ללא 
קבלת אישור של הגורמים המוסמכים . במכתב ששיגר אתמול אל היועץ המשפטי לממשלה , 
יוסף חריש , תובע לקט כי העלאת הגרעין על הקרקע נעשתה שלא כדין ושלא בהתאם 
לנוהלים המתחייבים מהחלטות הממשלה . לקט גם מבקש מחריש לקבוע כי יש להחזיר 
את המצב לקדמותו או לחילופין להקפיא כל פעולה מכל סוג שהוא עד לקבת אישור 
רשמי של החטיבה להתיישבות . לקט מאשים את יועץ ראש הממשלה להתיישבות , מיכאל 
דקל , כי מסר לראשי תנועת אמנה של גוש אמונים דיווח לא נכון , כשציין במכתב 
ששיגר אליהם ב81 בספטמבר אשתקד , להקמת " שכונה נוספת " בכפר אדומים , 
אין צורך בהחלטת ממשלה או הוועדה המשותפת לממשלה ולהסתדרות הציונית . דקל 
ציין במכתבו לרכז אמנה , מוני בן - ארי , כי עליהם לפעול בצורה מדויקת 
כמתחייב מהחלטת מהממשלה ם - 11 באפריל 4891 , הקובעת כי הרחבה בשטח רצוף 
של יישוב , מותנית באישורים המקצועיים של משרד המשפטים בכל הנוגע לבעלות 
על הקרקע , של משרד הבינוי , הביטחון והגורמים המיישבים של ההסתדרות הציונית , 
בנושאים של בינוי . אולם לטענת לקט , בבדיקה שערך הוברר שהחטיבה להתיישבות 
לא נתנה לתנועת אמנה אישור מקצועי כמתחייב מהחלטת הממשלה , אלא הועבר אליהם 
רק מכתב ברכה מראש החטיבה להתיישבות מטעם מתאם הליכוד מתי דרובלס . במכתב 
ששוגר ב11 באפריל כותב דרובלס , " אני כראש החטיבה להתיישבות , מקדם בברכה 
יוזמה זו להרחבת כפר אדומים ע"י שכונת אלון " . לקט מציין כי עוד באותו יום 
פנה אל דקל והודיע לו כי החטיבה להתיישבות לא דנה כלל , ובוודאי שלא אישרה 
העלאת מתיישבים לאתר הזה . דקל נתבקש לעכב כל הליך הקשור לנושא עד לדיון 
נוסף . ב42 באפריל השנה זימן לקט את נציגי אמנה וראשי המועצה האזורית מטה 
בנימין לדיון בנושא זה והבהיר להם כי אין לראות במכתב ברכה ששיגר להם דרובלס 
אישור של החטיבה להתיישבות ולכן עליהם לעכב כל פעילות ביישוב החדש , עד 
לקיום בירור נוסף . לקט גם דרש לקיים בירור בנושא אצל יו"ר ההסתדרות הציונית 
שמחה דיניץ . בבירור שנערך , בנוכחות שני ראשי החטיבה להתיישבות , דרובלס 
ולקט , הבהיר דיניץ כי כל אישור של החטיבה להתיישבות , מחייב את הסכמתם 
של שני ראשי החטיבה בעת ובעונה אחת ולכן אישור שניתן ללא הסכמת שני ראשי 
החטיבה איננו תקף . לקט טוען במכתבו לחריש שמהשתלשלות העניינים , עולה כי 
העלאת הנקודה הקרויה " שכונת אלון " של כפר אדומים נעשתה מבלי לקבל את 
האישורים המתחייבים מהחלטות הממשלה . לדבריו , האישור של המועצה העליונה 
לתכנון ניתן כנראה מתוך הנחה מוטעית שקיים אישור של החטיבה להתיישבות ולכן 
גם אישור זה איננו תקף . 
