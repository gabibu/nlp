מנהל הרדיו , אמנון נדב , מציע לבטל את שידורי הפרסומת ביומני האקטואליה 
ולרכזם בתחילת המשדר ובסופו . במסיבת עיתונאים אמר אתמול נדב , כי אחרי 
דיונים מעמיקים במחלקת החדשות , הגיע למסקנה שתשדירי הפרסומת ביומני האקטואליה 
לוקים בחוסר תיאום מוחלט , בין הראיונות לבין תוכן התשדירים . לדבריו , 
לא פעם התלוננו המאזינים שאחרי ראיון עם אישיות בכירה , או במקרה של אבל , 
משודר תשדיר שתוכנו צורם . נדב אמר כי הוא מטפל בנושא זה במסגרת טיפול כולל 
בנושא הפרסומות , שכמותן גדלה ברדיו במידה כזו שהן מתחילות להפריע לתוכניות . 
כן החליט באופן חד צדדי , להוריד את ההודעות למיניהן בפינת המודעה הקטנה 
והוא מתכוון לבוא בדברים עם חברת פרסומת בשידור ומשרדי הפרסום , בכוונה 
לשפר את איכויות הפרסומות המשודרות . מנכ"ל רשות השידור , אריה מקל , אמר 
אתמול בתגובה כי זה אמנם פופולארי להגיד שיש לצמצם את שידורי הפרסומת , 
אך צריך גם לממן את שידורי רשות השידור , והפרסומות ברדיו מהוות % 01 מן 
התקציב . אי אפשר לוותר על כספים אלה כשאנחנו בעידן של תחרות והממשלה לוקחת 
לנו כספים , אמר . 
