בבית החולים " אסותא " בתל - אביב בוצע לפני שבוע בהצלחה ניתוח לב פתוח 
משולב בטיפול בבלון לפתיחת סתימות עורקים . מדובר בטיפול חדשני בבלון מיוחד , 
שפותח בארצות - הברית , והמיועד לפתיחת סתימות בחלקי עורק או עורקים קטנים , 
להם קשה לבצע להם מעקף . המנותח , גבר בן 36 , עבר לפני שנים אחדות ניתוח 
מעקפים . במשך השנים נסתמו המעקפים והמחלה פשטה גם לעורקים קטנים . לנוכח 
מצבו הקריטי של החולה , בחר המנתח להשתמש בשיטה חדשנית , בה הרחיב ופתח 
את העורקים הקטנים בעזרת בלון מיוחד ולאחר מכן ביצע מעקפים חדשים לעורקים 
הגדולים יותר . מבית החולים נמסר , כי הניתוח עבר בהצלחה והיום ישוחרר החולה 
מבית החולים . לדברי ראש צוות המנתחים , אצל כ%02 מהחולים המועמדים לניתוחי 
מעקפים יש צורך לבצע ניתוח משולב , הכולל פתיחת עורקים הקטנים . בארצות - 
הברית הוחל בטיפול קליני בבלונים אלו לפני שנה . בית חולים " אסותא " 
רכש בלונים מיוחדים אלו לצורך הניתוח . 
