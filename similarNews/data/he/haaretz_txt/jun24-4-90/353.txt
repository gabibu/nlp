הממשלה אישרה אתמול את מינויים של ארבעה סגני שרים : בנימין נתניהו לסגן 
שר החוץ , גאולה כהן לסגן שר המדע והטכנולוגיה , אליעזר מזרחי לסגן שר 
הבריאות , ואברהם רביץ מונה לסגן שר הבינוי והשיכון . הממשלה לא נתבקשה 
לאשר את מינויו של ח"ך אפרים גור לכהונת סגן שר , אף שהדבר הובטח לו בהסכם 
הקואליציוני . הודעה על מינוי סגני השרים תימסר בימים הקרובים לכנסת כמתחייב 
בחוק . שישיבת הממשלה אושר גם את מינוים של שני מנכ"לים : העיתונאי אברהם 
דורון לתפקיד מנכ"ל משרד התקשורת , וגד שליטין לתפקיד מנכ"ל משרד החקלאות . 
הממשלה קבעה גם את סמכויות ועדת השרים לעניני עלייה , הכוללות נושאים כמו 
תעסוקה ותוכניות בינוי ושיכון לעולים . נקבע כי החלטותיה , במסגרת התקציב 
המאושר , יהיו על דעת הממשלה . 
