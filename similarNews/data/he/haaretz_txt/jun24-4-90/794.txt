ההתקוממות הפלשתינית שפרצה בעזה והתפשטה במהירות לגדה המערבית לא חדרה לתחומי 
הקו הירוק גם לאחר 03 חודש . המאורעות שאירעו בתחומי הקו הירוק באחרונה 
אינם מעידים כי האינתיפאדה מחלחלת ליישובי הערבים בתוך ישראל . מאורעות 
אלה דומים יותר למחאה קולקטיווית של מיעוט לאומי מתוסכל ונואש , מיעוט הנאבק 
זה שנים רבות , ללא הצלחה , להשגת זכויותיו האזרחיות במדינה היהודית . 
ההפגנות הסוערות ביישובי הערבים בישראל ביטאו את אכזבתם של ערביי ישראל ממדיניות 
השלטונות , המתעלמת מהם ומפלה אותם לרעה בכל התחומים והרמות . ההפגנות 
באו גם בתגובה על המשך מדיניות הכיבוש והדיכוי נגד האוכלוסייה האזרחית בשטחים 
הכבושים . מאבקם של ערביי ישראל מתנהל כיום בשני מעגלים , פנימי וחיצוני . 
במעגל הפנימי הם נאבקים להשגת זכויותיהם האזרחיות בתוך מדינת ישראל . ערביי 
ישראל מנסים זה שנים רבות להשיג שוויון מלא עם החברה היהודית , אך ללא הצלחה . 
במעגל החיצוני הם נאבקים לכינונה של ישות פלשתינית עצמאית בשטחים הכבושים , 
והזדהותם עם בני עמם מלאה . מעבר לביטויי ההזדהות והסולידריות עם אחיהם 
שבשטחים הכבושים , לערביי ישראל יש תוכניות משלהם : הם דורשים הכרה בהם 
כקולקטיב לאומי בעל בעיות מיוחדות משלו . במאבק הכפול שמנהלים ערביי ישראל , 
הם נותנים עדיפות ראשונה למאבקם האזרחי להשגת זכויותיהם האזרחיות בתוך 
מדינת ישראל . הם מקווים שדרך השגת שוויון מלא עם החברה היהודית , הם יהיו 
קבוצת לחץ פוליטי וכלכלי על האליטה הפוליטית בחברה הישראלית , ואז יחול 
המפנה המדיני . דרישות אלו של ערביי ישראל הואצו והומרצו עקב פרוץ האינתיפאדה . 
שני אירועים בלטו יותר מאחרים במסכת הזדהותם של ערביי ישראל עם הפלשתינאים 
בשטחים הכבושים : יום השלום , בדצמבר 78 , היה הראשון בהם . ביום זה 
הובעה הזדהות מלאה עם תושבי השטחים והצדקה למאבקם ולאינתיפאדה . אך ערביי 
ישראל הדגישו את בידולם מהחברה היהודית ודרשו שוויון מלא עם החברה היהודית 
על רקע האפליה הכלכלית , החברתית והפוליטית . הפגנתם של ערביי ישראל למען 
השוויון הזרימה חמצן לאינתיפאדה . בעקבות יום השלום חזרו החיים ביישובים 
הערביים בישראל למסלולם הטבעי . הם הבינו שהם יהיו המפסידים העיקריים , 
אם ישתתפו השתתפות פעילה באינתיפאדה . הם מבינים שהתגובה הישראלית תהיה 
קשה מאוד אם ינסו לפגוע בביטחונה הכללי של המדינה . ערביי ישראל רצו לדבוק 
באדמתם בכל מחיר ולא לאבד את החלק החשוב בזהותם הלאומית ההיסטורית . לאחר 
יום השלום , הגדירו ערביי ישראל את תפקידם ומקומם על מפת הסכסוך הישראלי - 
הפלשתיני . האינתיפאדה היא מבחן קשה להם : חובתם לעזור לאחיהם המתנערים 
למען החופש והעצמאות . אש"ף , שגילה מזמן את הפוטנציאל הפוליטי בפלשתינאים 
שבפנים , ביקש מהם לא למלא תפקיד פעיל באינתיפאדה . הוא הבהיר להם שתפקידם 
מדיני , וביקשם להצביע בעד מפלגות שוחרות - שלום בבחירות לכנסת האחרונה , 
ב8891 . אך דפוסי ההצבעה המסורתיים במגזר הערבי לא השתנו במידה ניכרת , 
אף שהבחירות התקיימו בשיא האינתיפאדה . הדבר אינו מלמד על עלייה או ירידה 
במחויבותם של ערביי ישראל לעניין הפלשתיני . ערביי ישראל הבינו וידעו שכאשר 
תהיה יוזמה מדינית , היא תחייב את הסכמתו של גוש הימין בכנסת . הצבעתם 
אינם משמעותית איפוא להאצתן של יוזמות מדיניות . לאחר יום השלום , הזדהותם 
של ערביי ישראל עם ערביי השטחים היתה מבוקרת והצטמצמה לסיוע כלכלי , איסוף 
תרומות , תמיכה מורלית וכו . אך הם לא מילאו תפקיד פעיל באינתיפאדה . 
מצב זה היה נוח לכל גורמי הסכסוך . הוא היה נוח לפלשתינאים שבישראל ובשטחים 
וגם לאש"ף ולישראל . האירוע השני , שבפוליטיקה הממלכתית הישראלית רואים 
כאירוע חמור ביותר , התחולל ב12 במאי השנה . זה היום שוועדת המעקב הכריזה 
עליו כעל יום אבל , הזדהות וסולידריות עם קרבנות הטבח בראשון לציון . אותו 
יום לא פרצה אינתיפאדה בתחומי הקו הירוק . אמנם ההפגנות שפרצו בחלק מהיישובים 
הערבים דמו בביטוייהן החיצוניים לאינתיפאדה , אך משמעותן היתה מוגדרת מראש 
ומוגבלת . בשני האירועים , נמחק הקו הירוק מתודעתם של ערביי ישראל , אך 
הוא שב ונבנה מחדש למחרת היום . בשני הימים הללו , הישראלים הם שהזמינו 
את האינתיפאדה לחדור לתחומי הקו הירוק . אך האינתיפאדה נולדה וצמחה בשטחים 
הכבושים ושם היא תמשיך להתקיים עד בוא השלום המיוחל . תגובת השלטונות בישראל 
על ההפגנות ברחוב הערבי היתה בשפת האיומים ( בנוסח : לא נרשה , נחזיר 
את המשטר הצבאי , נדכא בכוח וכו ) , במקום לטפל בשורש הבעיה ולא לדחוק 
אותה לקרן - זווית . השאלה , אם האינתיפאדה תחדור לתחומי הקו הירוק , 
מחייבת תשובה יהודית ולא ערבית . כתמיד , הכדור נמצא בידי הישראלים . 
