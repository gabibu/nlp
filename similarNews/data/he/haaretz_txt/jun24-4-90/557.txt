לונדון , ( ע"ר ע"ץ ) . מטען רב עוצמה התפוצץ שלשום במועדון יוקרתי במרכז 
לונדון , בו נוהגים לבלות חברי הממשלה הבריטית . המשטרה מסרה , כי ארבעה 
אנשים נפצעו . הפיצוץ זיעזע את מועדון קרלטון , בן 951 השנים , בסביבות 
השעה 03 . 02 לפי שעון מקומי . המועדון נמצא במרחק של כמה מאות מטרים מארמון 
באקינגהאם , ומספר זגוגיות במבנה הגורגיאני המפואר נופצו . המחתרת האירית 
הצבא האירי הרפובליקאי נטלה על עצמה את האחריות למעשה . " עתה עברנו לשלב 
חדש במאבק , כאשר הם תוקפים חברי פרלמנט . מדובר באנשים נואשים המסוגלים 
למעשים נואשים " , אמר ראש היחידה ללוחמה בטרור של הסקוטלאנד יארד , גורג 
צרציל - קולמן . המשטרה מסרה , כי בין הפצועים בן האצולה בבריטניה ושני 
שוטרים . " אני מבוהל . זוהי המכה של המפלגה השמרנית וזו הסיבה שהטרוריסטים 
בחרו לתקוף את המקום " , היתה תגובתו של חבר הפרלמנט , סר גון סטוקס . ראש 
ממשלת בריטניה , מרגרט תאצר , המשתתפת בפסגת הקהילייה האירופית בדאבלין 
גינתה את המעשה והביעה תנחומיה לנפגעים . " מדובר באנשים המוכנים להניח 
פצצות ולפגוע בצורה עיוורת לשם תענוג סוטה " . תאצר היא חברת כבוד במועדון . 
הסקוטלאנד - יארד מסר , כי הדליקה נגרמה על ידי " מטען חומר נפץ " , שהונח 
בכניסה למועדון הפרטי . כבאי מסר כי ארבעה אנשים נפצעו קשה בפיצוץ . סקוטלאנד 
יארד הודיעה שמחפשים מטען חומר נפץ שני . המשטרה גם מחפשת אחר מכונית חשודה , 
ב - ם - וו בצבע כתום ועליה לוחית זיהוי מאירלנד . 
