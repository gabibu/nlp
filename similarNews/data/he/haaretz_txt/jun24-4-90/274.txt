אם כל מועמדי מפלגת העבודה לראשות הממשלה , לכנסת , לרשויות המקומיות ולמועצות 
הפועלים צריכים להיבחר על - ידי כלל חברי המפלגה " פריימריס " ההיגיון 
מחייב להחיל אותו דין גם על יושב - ראש המפלגה . החלטת לשכת המפלגה מיום 
ה טעונה , על - כן , השלמה . אולם גם בהיקפה הבלתי - מושלם היא מעוררת 
בעיות : מי רשאי להצביע בפריימריס כל אזרח הרוחש למפלגה אהדה , או רק 
אדם הנושא עמו כרטיס חבר ? מזכ"ל המפלגה , מיכה חריש , רוצה להתנות את 
עריכת הפריימריס בהקדמת מפקד חברים ; ואם הוא אומר כי הנתון המדבר על 483 
אלף חברי המפלגה , מסולף עד כדי מחציתו , הוא בוודאי יודע מה הוא שח . 
עסקני השכונות מתנגדים להצעת חריש בדבר הטלת חובה לתשלום מס חבר , קטן 
ככל שיהיה . אבל הסיבוך העיקרי הנובע מתוכנית חריש נעוץ בעובדה כי עריכת 
מפקד חברים תארך זמן ממושך , כך שההכרעה על מי שיכהן כיושב - ראש המפלגה , 
אם אמנם תימסר לידי כלל החברים , לא תוכל ליפול לפני סוף השנה . יש להניח , 
כי שמעון פרס איננו מוצא פסול בדחייה זו ; יצחק רבין , לעומתו , תובע 
הקדמת ההתמודדות על ראשות המפלגה ככל שרק ניתן . לכן הוא שוקל עריכת הפריימריס 
ללא מפקד חברים , או הפקדת גורל התמודדות בידי המוסדות הייצוגיים של המפלגה , 
כלומר , המרכז או הוועידה . פרס מסתמך על - כך שנבחר בשעתו על - ידי הוועידה , 
ורק זו מוסמכת להחליף אותו באחר . מאחורי חילוקי הדעות על נושאים ארגוניים 
וחוקתיים מבצבץ הוויכוח על הקו הפוליטי של המפלגה . חילופי ההאשמות בין 
רבין לפרס , הנוגעים למה שאירע בעבר , אינם מרימים תרומה להכרעה לגבי הנושא 
המרכזי . הבעיה שמפלגת העבודה נתבעת לחפש לה פתרון אינה מתייחסת לשאלה מי 
ויתר מאחורי גבו של מי על משרד החוץ ועל רוטציה בראשות הממשלה , או מי גרם 
להפלת ממשלת האחדות על - סמך הערכה מוטעית של עמדת סיעת ש"ס . השאלה גם אינה 
רק מי יעמוד בראש רשימת מועמדי המפלגה לקראת הבחירות לכנסת ה31 ויהיה ראש 
ממשלה אם תוצאות הבחירות יעלו את סיעת המערך למעמד של סיעת הכנסת הגדולה 
ביותר אלא מי ינצח על מאבק הסיעה נגד ממשלת שמיר . ברי ששתי השאלות טיב 
המאבק האופוזיציוני ומועמדות למספר אחד בצמרת שזורות זו בזו . פרס טוען 
כי המערך שגה כאשר הבליט מדיניות שהחרדים מפרשים אותו כקו אנטי - דתי ; 
רבין טוען כי סיכויי המערך תלויים ביכולתו למשוך לצדו בוחרים , שקודם הצביעו 
בעד הליכוד , ועתודת המערך אינה נמצאת במחנה שמשמאלו . יתכן כי יש צדק 
בשתי הטענות האלה . אבל הציבור הכללי מסווג עתה כל מפלגה לפי עמדתה לגבי 
הנושא הפוליטי קרי עמדתה בנוגע לבעיית הפלשתינאים . שמעון פרס , שאינו 
נלאה להדגיש כי גם המערך לא יישא וייתן עם אש"ף , נשפט לפי עמדותיו של יוסי 
ביילין . רבין סבור כי עמדה זו מפחידה בוחרים רבים , וגם עתה אינו מסתיר 
את דעתו כי ממשלת אחדות עדיפה על ממשלה מפלגתית מובהקת , והדעת נותנת כי 
אם הוא ייקרא לראשות המפלגה , ימתן את נימת המאבק האופוזיציוני בהתאם להרגשה 
זו . תומכיו מצביעים על האנטיפתיה הרודפת את שמעון פרס , והם מציינים את 
הפופולריות שרבין נהנה ממנה על - פי משאלי דעת קהל . גם בין אלה אשר עקרונית 
נערכים לצדו של פרס , נמצאים רבים הסבורים כי די בכך שהמפלגה הפסידה שלוש 
פעמים בבחירות והגיעה העת שפרס יוותר על ראשות המפלגה ; זה עונה כי הליכוד 
יתקיף את רבין , כמנהיג האופוזיציה , בדיוק כפי שהתקיף אותו בימי ממשלת 
אחדות . מפלגת העבודה צריכה להכריע על הקו הפוליטי שלה . הבעיה הפרסונלית 
צריכה להיפתר על - פי ההערכה העניינית : מפלגת העבודה באיזו מדינת ישראל 
היא רוצה ? 
