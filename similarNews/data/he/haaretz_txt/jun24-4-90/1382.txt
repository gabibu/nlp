בוועידת המפלגה הקומוניסטית נשמעו אתמול הדו"חות האישיים של חברי הפוליטבירו 
ומזכירות המפלגה . אלכסנדר יקובלב נשא נאום מרשים על הצורך לשמור על ערכי 
המוסר במדיניות , והפתיע בהודעתו שזו תהיה כנראה הוועידה האחרונה שישתתף 
בה . להכרזה זו טרם נמצא הסבר , אם כי נפוצו שמועות שגורבצוב הסכים לוותר 
על התומך המסור שלו . יריבו השמרני של גורבצוב , יגור ליגצוב , נשבע אמונים 
למרקסיזם - לניניזם והכריז , כי בלי המפלגה הקומוניסטית ככוח מדריך בחברה 
אין תקווה לפרסטרויקה . הוא תקף את גורבצוב ואת עוזרו יקובלב , באומרו : 
" רדיקליזם חסר מחשבה , אלתור והתנדנדות מצד לצד הצמיחו לנו מעט טובה 
בחמש שנות הפרסטרויקה " . דבריו נאמרו בתגובה לדברי יקובלב ביום שני , שאמר 
כי ההיסטוריה לא תוכל לעצור את הרפורמות שימשיכו עם או בלי תמיכת המפלגה , 
וזכה לתשואות סוערות . ליגצוב נבחר לאחר מכן ליו"ר ועדת החקלאות . בתפקיד 
זה יוכל לפקח על החקלאות הפרטית בבריה"ם . לדעת הרדיקלים זוהי הדרך היחידה 
להתמודד עם המחסור במזון הפוקד את בריה"ם . שר החוץ , אדוארד שוורדנאדזה , 
שהתפלמס כמעט בגלוי עם אנשי הצבא השמרניים , הצהיר כי השינויים בארצות 
מזרח - אירופה אינם צריכים להיחשב כתבוסת המדיניות הסובייטית , שכן מבחינת 
יחסי הידידות עם הארצות הללו עדיף לבריה"ם שהן ישתחררו מהמשטר הטוטליטרי 
וילכו בדרך לפי בחירתן החופשית . הוא גילה , כי הנהגת גורבצוב חזתה מראש 
את השינויים במזרח - אירופה , שהיו בלתי נמנעים , ואף התריעה על כך באיגרות 
למנהיגי ארצות מזרח - אירופה , אך בהיותה נאמנה למדיניותה החדשה לא רצתה 
להתערב בענייניהן , אפילו כשההתפתחות בהן היתה למורת רוחה . " יבוא יום 
ואיגרות אלו יפורסמו ואז ייווכח העולם כולו מה היתה עמדתנו " , אמר שוורדנאדזה . 
על איחוד גרמניה אמר , כי עדיף להגיע להסדר סופי , שימנע מגרמניה להיות 
מחדש מוקד של סכנת תוקפנות , מאשר לשמור על חלוקת גרמניה כשדה עימות מתמיד . 
שוורדנאדזה כלל לא הזכיר בנאומו את העולם השלישי ואת הסכסוכים האזוריים 
ובכלל זה את המזה"ת . גם מיכאיל גורבצוב פסח כמעט כליל על בעיות אלו בנאומו 
בפתיחת הוועידה . קפידבינהוויכוחים בין הנואמים בוועידה מתנהלים בעקיפין 
איש אינו מתפלמס בגלוי עם יריבו אלא רק מציג את עמדתו שלו . כך למשל ליגצוב , 
שהכריז כי הערכים הסוציאליסטיים הם יותר מקיפים מן הערכים הכלל - אנושיים , 
בעוד ששוורדנאדזה הטיף למתן עדיפות לשיקולים כלל - אנושיים על - פני השיקולים 
המעמדיים . המשקיפים במוסקווה חלוקים בדעותיהם לגבי הלכי הרוח הרווחים בקרב 
הצירים ויחסי הכוחות בוועידה . יש המעריכים , כי בוועידה יגבר הקו המצדד 
בשינויים רדיקליים , ואחרים סבורים שיתקבל קו מאוזן של המרכז המיוצג על - 
ידי גורבצוב . כתב אמריקאי הביא עמו מד - תשואות , המדרג את מחיאות הכפיים 
לפי משך זמן התשואות ועוצמתן . לפי מד תשואות זה , הדירוג הוא : יקובלב , 
ליגצוב , שוורדנאדזה . כל השאר הזדנבו הרחק מאחוריהם . גורבצוב לא נכלל 
בדירוג מכיוון שלא מסר דו"ח אישי . גארי הארט , שהיה סנאטור והתחרה על המועמדות 
לנשיאות ארה"ב , עוסק בכתיבת ספר על הפרסטרויקה ומעריך כי העניינים החשובים 
ביותר מתנהלים ומוכרעים מאחורי הקלעים , ונראה שגורבצוב משתדל ללכד את כל 
אגפי המפלגה ויחד עם זה להצעיד אותה קדימה בדרך הפרסטרויקה . בעל בריתו של 
גורבצוב , גיאורגי ראזומובסקי , נתקל בקונגרס בהתנגדות חריפה בתפקידו כראש 
ועדה לבדיקה מחדש של חוקת המפלגה . האידיאולוג ואדים מדוויידב , שאליו 
הופנו קריאות בוז בקונגרס ביום שני , הצליח לשמור על תפקידו כראש הוועדה 
לגיבוש תוכניתה החדשה של המפלגה , רק לאחר שגורבצוב מנע הצבעה ישירה בנושא 
זה . על פי התקנות החדשות , יבחרו חברי הקונגרס באורח ישיר בחברי הפוליטבירו 
או בחבריו של גוף חדש העשוי להחליפו . משקיפים זרים במוסקווה הביעו את הדעה , 
כי יש לצפות לכך שהקונגרס יבחר בפוליטבירו שמרני . קפידבינכאשר באולם הוועידה 
הממוזג בקרמלין החלו כחמשת אלפי צירי ועידת המפלגה הקומוניסטית הסובייטית 
לדון על הדו"חות האישיים של 32 חברי ההנהגה העליונה , התכנס בכניסה לפארק 
גורקי מספר כפול של אזרחים כדי להפגין למען משטר דמוקרטי . על הגשר המוביל 
אל הפארק נמכרו וחולקו כתבי עת וכרוזים , שבהם נאמר בין השאר : " אלוהים , 
הצל אותנו מהקומוניסטים " ; " למי לעזאזל נחוצה המפלגה הקומוניסטית ? " ; 
" קומוניסטים הסתלקו בדרכי שלום " . קפידבינפקידים אמריקאים מוסרים , כי 
ממשל הנשיא בוש מאחל למנהיג הקרמלין , מיכאיל גורבצוב , להצליח במאמציו 
למנוע את השתלטות השמרנים על המפלגה הקומוניסטית הסובייטית , אך הוא גם 
עוקב בעניין רב אחר מנהיג הרפורמיסטים בוריס ילצין . לאחר שילצין ביקר בספטמבר 
אשתקד בארה"ב , נטו פקידים אמריקאים להמעיט בחשיבותו ולראות בו אדם בעל 
רעיונות פילוסופיים ולא פרגמטיים . השינויים בעמדת בוש כלפי ילצין חלו מאז 
ניצח בחודש שעבר בבחירות לנשיאות הפדרציה הרוסית . שגריר ארה"ב במוסקווה , 
גאק מאטלוק , אף נפגש בשבוע שעבר לסעודה עם ילצין . 
