נשיא רשת הטלוויזיה האמריקאית סי - אן - אן , טד טרנר , נפגש בסוף השבוע 
עם מנכ"ל רשות השידור , אריה מקל , והציע לו להשתתף במגזין מיוחד של התחנה , 
בו משודר חומר המסופק על - ידי תחנות טלוויזיה מארצות שונות . במגזין זה , 
בו משתתפות כיום כבר כ09 מדינות , יכולה כל מדינה לשלוח חומר בן שלוש דקות , 
ובלבד ששפת הקריינות תהיה באנגלית . מקל הבטיח לשקול את ההצעה . טרנר מעיד 
על עצמו אידאליסט השואף לאחד את העולם תחת שפה אחת , האנגלית , " כמו 
לפני מגדל בבל " . טרנר גם הציע למקל שיתוף פעולה בתחומים נוספים , ביניהם 
רכישת סרטים דוקומנטריים מן הרשת שלו , שנכנסה לא מכבר לעסקי הפקת סרטים . 
