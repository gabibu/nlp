גילויים על פרטי עסקות מכירת נשק ישראלי למדינות אמריקה הלטינית מביא כתב 
העת לענייני ביטחון " ארמדה " , היוצא בשווייץ . במסגרת סקירה מפורטת של 
שוק הנשק במדינות אמריקה הלטינית נטען בכתב העת , כי ישראל מעורבת בצורה 
מסיווית בחימושו של צבא צילה . לפי הנכתב בארמדה , התעשייה האווירית מסייעת 
בהשבחת 61 מטוסי המיראז 05 של חיל האוויר הציליאני , באמצעות התקנת מערכות 
אוויוניקה חדישות והתקנת כנפונים קדמיים , דוגמת אלה של הכפיר . כמו כן 
מבצעת תע"א , יחד עם התעשייה האווירית של צילה , את פרויקט ההשבחה של 61 
מטוסי אפ5 , מתוצרת ארה"ב , המשרתים בחיל - האוויר של צילה . במסגרת פרויקט 
השבחה זה מותקנים במטוסי הקרב הציליאנים גם טילי אוויר - אוויר של רפא"ל , 
מדגם פיתון 3 . כמו כן נמצא בעיצומו משא - ומתן על אספקתם של שני מטוסי 
תידלוק מדגם בואינג 707 שמייצרת התעשייה האווירית , ושני מטוסי ביון ולוחמה 
אלקטרונית , מדגם פלקון , שפותחו על - ידי אלתא . הצי הציליאני מעכב בינתיים 
את ייצורן של שש ספינות טילים מתוצרת ישראל , מדגם רשף . קולומביה רכשה 
לאחרונה בישראל את הקבוצה השנייה של 6 מטוסי כפיר , מתוצרת התע"א . התע"א 
מעורבת גם בפרויקט השבחתם של 61 מטוסי מיראז של חיל האוויר הקולומביאני . 
חיל הים של ברזיל הוציא מכרז על טילי ים - אוויר להתקנה על 6 פריגטות שברשותו . 
בין המתחרים במכרז זה נמצא גם הטיל נגד טילים ברק , שפותח על ידי התע"א 
ורפא"ל . מתחרים בו טילים מתוצרת בריטית , אמריקאית וצרפתית . לפי נתונים 
שפירסמה הסוכנות האמריקאית לפיקוח ופירוק הנשק , היה לישראל חלק מכריע באספקת 
נשק בעיקר לוונצואלה ומקסיקו בארבע השנים שבין 3891 ל78 ( השנה האחרונה 
לגביה ישנם בידי הסוכנות נתונים ) . באותן שנים היתה ארה"ב שותפה לישראל 
באספקת נשק לשתי מדינות אלה . ונצואלה רכשה באותן שנים נשק ב90 . 1 מיליארד 
דולר , ואילו מקסיקו ב034 מיליון דולר . בהתייחסו להתפתחויות בארגנטינה 
מציין כתב העת כי בשל מצוקה תקציבית חמורה הפחיתה ארגנטינה את רכישות הנשק 
שלה בצורה דרמטית . בעוד שב38 רכשה נשק ב579 מיליון דולר , בשנים 68 ו78 
קנתה ציוד צבאי בסכום של 03 מיליון דולר בלבד בכל שנה . בשל המצוקה התקציבית 
הופסק בינתיים פיתוח הטיל הבליסטי קונדור 2 . טיל זה מפותח במשותף עם מצרים 
ועיראק ונועד להיות בעל טווח של 000 , 1 ק"ם . כמו כן הופסק ייצורן של צוללות 
מתוצרת גרמניה עבור חיל הים הארגנטינאי . 
