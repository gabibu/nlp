שר השיכון , אריאל שרון , הצהיר אתמול כי הממשלה לא תפנה עולים מבריה"ם 
לישובים מעבר לקו הירוק , משום שהיא איננה רוצה לגרום נזק לתהליך ההיסטורי 
של העלייה מבריה"ם . שרון דיבר בפני חבר הנאמנים של הסוכנות שהתכנס בירושלים . 
הוא אמר " כולם יודעים את דעותי לגבי ההתנחלויות , אבל לא היינו רוצים 
לגרום נזק לעולים ולעלייה , משום שאנו מבינים את החשיבות במניעת כל עיכוב 
לעלייה זו " . השר שרון המשמש כיו"ר ועדת השרים לקליטה , הוסיף כי הממשלה 
תבנה עבור העולים דירות בגליל , בנגב , בואדי ערה וגם במרכז הארץ . עם 
זאת , תפיסתה לגבי החשיבות האסטרטגית של ההתיישבות היהודית מכל חלקי א"י 
לא השתנתה . שרון ציין , כי בימים אלה נבנות רק 000 , 3 דירות שעליהן הוחלט 
אשתקד , וכי ניתנה הוראה להתחיל בשיפוץ 000 , 5 דירות שבבעלות חברת עמידר . 
הוא הורה לייבא 000 , 3 בתים טרומיים , כחלק מתוך כ04 אלף יחידות כאלה 
שיהיה צורך לייבא בעתיד . בשנה הקרובה יהיה צורך בבניית 000 , 7 דירות מדי 
חודש , כדי לפתור את בעיית הדירות לעולים ולזוגות צעירים . השר אמר , 
כי הוא חותר לכך שהקרקע באזורי הגליל והנגב , תימסר חינם למתיישבים , כדי 
להוזיל את מחירי הדירות באזורים אלה . שר השיכון הוסיף , כי הזמין שניים 
מנציגי הנהלת הסוכנות , להצטרף לקבינט הממשלתי לקליטה , שהוא עומד בראשו . 
כן הביע תקווה שהעברת מנהל מקרקעי ישראל לאחריות משרד השיכון תושלם כבר 
השבוע , ובכוונתו להשאיר את ראש המנהל גדעון ויתקון בתפקידו . יו"ר הנהלת 
הסוכנות , שמחה דיניץ , דיווח לחבר הנאמנים שעד חודש אוגוסט השנה יפעלו 
בבריה"ם 63 נציגים של הסוכנות ב21 ריכוזים יהודיים עיקריים , כולל נובוסיביר 
והרפובליקות האסיאתיות . לדבריו , החודש יגיעו כ11 אלף עולים מבריה"ם , 
וקצב העלייה יילך ויגבר . הנהלת הסוכנות התכנסה אתמול לדיון ממושך בעלייה 
מבריה"ם ובמגעים להרחבתה . דיניץ אמר , כי הסוכנות נדרשת להגדיל השנה את 
הוצאותיה בנושא העלייה והקליטה ב082 מיליון דולר , וכדי לעמוד בכך תצטרך 
הממשלה להגדיל את השתתפותה בקליטה הישירה ל%57 מכלל העלות , כדי שהסוכנות 
תוכל לממן הבאתם של 051 אלף עולים השנה . 
