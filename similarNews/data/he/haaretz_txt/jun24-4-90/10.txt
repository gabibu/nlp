שר החקלאות , רפאל איתן , הציע אתמול להפסיק כליל השקיית נוי וגנים ציבוריים 
למשך כשנתיים , לנוכח המצוקה במשק המים , שהחמירה בשנה האחרונה . איתן 
ציין ש07 מיליון קוב מים מופנים מדי שנה שלא לצרכים חקלאיים , תעשייתיים 
או ביתיים , אלא ל"מטרות בלתי מועילות " כטיפוח נוי . " המזרקות בתל - 
אביב פועלות סביב השעון והמדשאות בכניסה לעיר מושקות במשך שעות רבות . זה 
מעיד על העדר תודעת מים " , אמר שר החקלאות . הוא טען כי " לא יקרה אסון 
אם הארץ לא תהיה יפה במשך שנתיים . גם הדור שלי נולד לארץ לא יפה , וגדלנו 
בסדר גמור " . שר החקלאות , שדיבר בערב עיון על משבר המים ומשמעויותיו מטעם 
המרכז הישראלי לניהול , ציין שאינו פוסל אפשרות של שימוש בחקיקה , כדי 
להביא לחיסכון בצריכת מים לטווח קצר בנוסף על מסע הסברה שיוחל בו בקרוב . 
איתן יצא נגד ההצעות שהתגבשו בטרם נכנס למשרד החקלאות , לעקור אלפי דונם 
של שטחי גידול , כמו כותנה , במסגרת הקיצוץ במיכסות המים שבוצע השנה . 
שמואל קנטור , הידרולוג בחברת מקורות , בישר ש19 תהיה שנה קשה יותר למשק 
המים מהשנה הנוכחית , כי נקודת המוצא שלה הוא מיפלס נמוך ביותר של הכינרת . 
נציב המים , צמח ישי , הודיע שאין נשקפת סכנת מחסור במי שתייה לתושבי הערים 
והקיצוץ במיכסות המים יחול רק על ענפי החקלאות . עם זאת , הקיצוץ יהיה 
הדרגתי , כדי למנוע נזק בלתי הפיך לחקלאות . 
