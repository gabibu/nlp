משטרת הגבולות בנמל התעופה בן - גוריון בלוד , מנעה אתמול לפנות בוקר את 
כניסתו לישראל של הזמר והמלחין קט סטיוונס , שנודע היום בשמו החדש יוסוף 
איסלם . מניעת כניסתו נומקה בכך שלאחר שהתאסלם הפך למטיף מוסלמי , שהשמיע 
דברים בגנות מדינת ישראל . איסלם ובנו מוחמד בן ה8 , הגיעו אתמול לפנות 
בוקר בטיסה של בריטיש איירווייס מלונדון לתל - אביב . משטרת הגבול הורתה 
שלא להכניסו ארצה . מאוחר יותר הועלו האב והבן על טיסה של אותה חברה שחזרה 
ללונדון בשעה 01 . 80 בבוקר . לפי תוכניתו המקורית , ביקש סטיוונס - איסלם 
לבקר בישראל עד ל5 ביולי . הוא הגיע במחלקת עסקים של חברת התעופה . מפקד 
משטרת נתב"ג נצ"ם אלי יערי אמר אתמול בתגובה , כי פעולת המשטרה בוצעה בהתאם 
להנחיות משרד הפנים . 
