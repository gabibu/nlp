חמשת חיילי המילואים , שנידונו בתחילת השבוע לעונש של 53 ימי מחבוש בפועל 
על שהגיעו לתרגיל צבאי בכלי - רכב פרטיים , לא יחלו את ריצוי עונשם , שנדחה 
עד לשמיעת הערר שהגישו . לאחר שהסתיים התרגיל הגישו החמישה ערר על חומרת 
העונש , ובצה"ל מעריכים , כי ככל הנראה יוקל עונשם לעונש מחבוש על - תנאי . 
חמשת החיילים התייצבו לתרגיל הצבאי בכלי - רכב פרטיים . משנודע הדבר למפקדם , 
קצין בדרגת תת - אלוף , הורה להגיש נגדם תלונה על אי - מילוי הוראה , 
ואף דן אותם בעצמו ל53 ימי מחבוש בפועל , עונש ראשון מסוגו על עבירה כזו . 
אחת הטענות של הקצין הבכיר היתה , כי אם מותקן פלא - פון במכונית של חייל 
מילואים , המגיע בה לתרגיל צבאי , הוא עלול לשוחח בטלפון האלחוטי על נושאים 
צבאיים . החיילים עצמם נדהמו מהעונש הכבד , שהוטל עליהם , וטענו כי קל 
יותר להגיע לתרגיל צבאי בכלי - רכב פרטי . העונש הכבד הפתיע גם גורמים בכירים 
בצה"ל , האחראים על אותו קצין . בשבוע האחרון נשמעה בצה"ל ביקורת מרוזמת 
על הקצין הבכיר , ששפט את חיילי המילואים , וקצינים רבים הגדירו את מעשהו 
כנובע משיקול דעת מוטעה ופזיז . נוסף על חמשת חיילי המילואים שנשפטו התכוון 
אותו קצין לשפוט חיילים נוספים מאותה יחידה בגין אותה עבירה , אך בעקבות 
הסערה הציבורית , שקמה סביב הנושא , לא יישפטו כנראה חיילים נוספים . 
