מפעל הייצור וקבלנות המשנה של התעשייה האווירית , נקלע למצב כלכלי קשה . 
מנהל המפעל , טוביה גיל , מקיים כבר יומיים רצופים אסיפות הסברה לעובדים 
ומעמידם על חומרת המצב . היום תתכנס אסיפה שלישית ואחרונה . עובדים בכירים 
במפעל הסכימו לעבוד שעות נוספות ללא קבלת תמורה מלאה . כינוס אסיפות ההסברה 
והדרישות לוויתורים יצרו מתיחות ויחסי עבודה מעורערים בין המנהל לנציגי העובדים , 
שטענו כי גיל מנצל את מעמדו כדי לזמן את העובדים לאסיפות הסברה במהלך שעות 
העבודה , בעוד שההנהלה אינה נוטה לאשר אסיפות מטעם הוועד באותן שעות . הנהלת 
התעשייה האווירית מסרה בתגובה , כי " לא נכונה העובדה שמפעל מלק"ם נקלע 
לקשיים כלכליים . ככלל רשאי וזכאי מנהל מפעל , לקרוא כל מי מעובדיו בכל 
שעה משעות העבודה , כנהוג בכל מקום עבודה בארץ ובחו"ל " . 
