החברה לביטוח משנה , הנמנית עם קבוצת הביטוח ההסתדרותית הסנה , נתבעת לשלם 
כ8 מיליון דולר , בשל הפגיעות של ההוריקן " הוגו " בספטמבר 9891 באיים 
הקריביים ובמזרח הרחוק . ההוריקן גרם לנזקים במאות מיליוני דולר והחברה 
לביטוח משנה נתנה שרותי ביטוח משנה לחלק מחברות הביטוח המעורבות באסון . 
הסכום הנתבע הינו גבוה מההון העצמי של החברה לביטוח משנה , המגיע כעת ל7 . 
51 מיליון ש"ח . יו"ר מועצת המנהלים של החברה , מיכאל ( מיקי ) מילר , 
המשמש גם כמנכ"ל הסנה , חברת האם של ביטוח משנה , אמר אתמול ל"הארץ " , 
כי החברה כבר הפרישה את הסכומים הנדרשים עקב התביעות . מילר , ציין כי 
לחברה לביטוח משנה הסדרי ביטוח משנה , כך שהיא תצטרך לשלם רק חלק מהסכומים 
הנדרשים . החברה לביטוח משנה מעורבת גם בביטוחים באירופה , שם נגרמו נזקים 
כבדים עקב סופות שפקדו את מערב היבשת בינואר ופברואר 0991 . עד כה טרם התקבלו 
בחברה הודעות מפורטות על חלקה בנזקים . במקביל לתביעות נגד החברה , יש לה 
תביעות משלה במיליוני שקלים נגד תאגיד הביטוח אבנר לביטוח רכב חובה , בגין 
פרמיות של ביטוח רכב חובה . אבנר דחתה את תביעת החברה לביטוח משנה , ורואה 
החשבון יחזקאל פלומין מונה לבורר בסכסוך . החברה לביטוח משנה עומדת לעבור , 
ביחד עם חברת הביטוח בידרמן , לבעלות של משקיעים מארה"ב . זאת , אם המפקח 
על הביטוח באוצר , גד ארבל , יאשר את העסקה . החברה סיימה את הרבעון הראשון 
של 0991 עם הפסד של 392 אלף ש"ח , לעומת הפסד של 285 אלף ש"ח בכל 9891 . 
