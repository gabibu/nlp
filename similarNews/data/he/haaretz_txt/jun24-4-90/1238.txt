טוקיו ( ע"ר וע"ץ ) . ראש ממשלת יפאן , טושיקי קאיפו , הודיע אתמול 
לנשיא הנבחר של פרו , אלברטו פוגימורי , כי ממשלתו תשגר משלחת סיוע ויועצים 
כדי לסייע לפרו בשיקום כלכלתה . קאיפו נתן את ההבטחה בפגישה שקיים עם פוגימורי 
אתמול בטוקיו . הנשיא הנבחר של פרו הוא הראשון ממוצא יפאני . " מר קאיפו 
מבין היטב את בעיותינו הכלכליות " , אמר פוגימורי לכתבים לאחר הפגישה שקיים 
עם ראש ממשלת יפאן במשרדו בטוקיו . " הוא הבטיח לשלוח אלינו משלחת כלכלית , 
כצעד ראשון " . פקידי משרד החוץ היפאני אמרו כי ראש הממשלה גם הבטיח לנשיא 
הנבחר של פרו לשלוח יועצים כלכליים מיד לאחר טקס השבעתו של פוגימורי בסוף 
יולי . קרן המטבע הבין - לאומית ומוסדות סיוע בין - לאומיים אחרים , השעו 
את הזרמת האשראי לפרו ב8891 , לאחר שהנשיא אלאן גארסייה צמצם את פירעון 
החובות בצורה דראסטית . במסע הבחירות הבטיח פוגימורי לשכנע את יפאן כי תסייע 
לפרו . לפני 8891 היתה פרו המדינה הראשונה בדרום - אמריקה שזכתה לסיוע מיפאן . 
