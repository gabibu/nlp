לונדון ( מיוחד ל"הארץ " ) . הבנקאי היהודי יליד חאלב , אדמונד ספרא , 
שהה באחרונה בדמשק ונפגש שם עם נשיא סוריה חאפז אל אסד . מקורות דיפלומטיים 
בלונדון אומרים כי ספרא , הנחשב לידיד משפחתו של הנשיא , לא יצא לדמשק 
בשליחות ממשלת ישראל אולם בידיעתה . הוא שוחח עם מארחיו על האפשרות כי שתי 
המדינות יקיימו בעתיד משא ומתן ביניהן . בעבר טיפל ספרא בשאלת יהודי סוריה . 
אין זו הפעם הראשונה שבלונדון מתפרסמות ידיעות על מגעים חשאיים בין ירושלים 
לבין דמשק . בחודש פברואר נמסר כי שני אישים ישראלים נפגשו לשיחה בלתי פורמלית 
עם נציגים סורים בווינה . אחד מהם היה פרוף ממכון ויצמן . הידיעה לא הוכחשה 
ולא אושרה בידי גורמים ישראליים רשמיים . ביקורו של ספרא בדמשק מתפרש בלונדון 
כמהלך צפוי , בעקבות הכרזה אחרונה של יצחק שמיר , כי ברצונו לשוחח ישירות 
עם הסורים . 
