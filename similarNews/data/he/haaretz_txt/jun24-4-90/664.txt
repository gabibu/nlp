משה דין , סמנכ"ל לפיקוח במינהל הדלק , שלח אתמול לחברת סונול מכתב בו 
נדרשת החברה להקפיא את שיווק תוסף הדלק . " נודע לנו מכלי התקשורת " , 
כותב דין לסונול , " שחברתכם מוסיפה תוסף חדש לדלק . במידה והתוסף אינו 
נכלל בתקן הנהוג בישראל , נא להפסיק את הוספתו , עד גמר בירור הנושא " . 
היום אמורה להתקיים ישיבת מועצת המנהלים של סונול , בה יוכרע , בין השאר , 
לגבי המשך שיווק הדלק המוסף . סונול מחזיקה בחוות דעת משפטית הגורסת כי 
התקן , ( ת . י . 09 ) , המפרט את תוספי הדלק עליו נסמך משה דין בפנייתו , 
הוא בבחינת תקן מינימום אין מניעה , טוענים היועצים המשפטיים של החברה , 
להוסיף על התקן הנ"ל . בישראל משווקים זה מכבר תוספי דלק הדומים בתכולתם 
הכימית לתוסף תוצרת חברת אתיל אותו מוסיפה סונול לדלק . עד כה נדרש הצרכן 
לשלם עבור רכישת התוספים . בסונול הביעו תמיהה מדוע מכון התקנים ומינהל 
הדלק מצאו לנכון להתערב כשהתוספים ניתנים לציבור חינם , ולא מצאו לנכון 
לנקוט פעולה כשתוספים דומים שווקו תמורת תוספת מחיר . העלות השנתית , כולל 
שיווק ופירסום , של הוספת התוסף לדלק היא כ1 . 1 מיליון ש"ח . חברת דלק 
החליטה להקפיא בינתיים את השיווק . חברת פז עדיין לא נערכה לשיווק דלק מהול 
בתוסף , כך שהיא המרוויחה העיקרית מעמדת מינהל הדלק . 
