מוסקווה ( ע"ר ) . טייס מטוס נוסעים סובייטי וצוות המטוס סיכלו אתמול 
ניסיון של שני אנשים לחטוף את המטוס על 561 נוסעיו . כך הודיעה סוכנות " טאס " . 
המטוס מדגם " איליושינ451 " היה בדרכו מקראסנודאר בדרום רוסיה לעיר קראסנויארסק 
בסיביר . החוטפים דרשו , כי הטייס יטיס אותם לטורקיה . הם הזהירו את הנוסעים 
ואנשי הצוות , כי הם נושאים עמם כימיקלים מסוכנים . אחד החוטפים איים להרעיל 
את כל היושבים במטוס , אולם לאחר הערכת מצב קצרה החליט קברניט המטוס להנחיתו 
בעיר אורנבורג בהרי אורל . " מיומנות הצוות ופעולתו המהירה סיכלו את מזימות 
שני הפושעים , וכך נמנעה חטיפת המטוס " , הודיעה סוכנות הידיעות . נגד השניים 
נפתחה חקירה , והם יועמדו לדין פלילי על חטיפה . אחד מהם הוא בן 71 . 
ניסיון חטיפה זה הוא האחרון בשורת ניסיונות לחטוף מטוס בברית - המועצות . 
בדרך - כלל ניסו זאת אנשים צעירים , שדרשו להטיס אותם אל מחוץ לגבולות 
המדינה , שם רצו לבקש מקלט מדיני . 
