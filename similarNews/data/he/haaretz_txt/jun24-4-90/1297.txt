בבריסל , היתה אדיבה ומאופקת כאשר השיבה אתמול לפנייתה הטלפונית של אחת 
המתורגמניות במרכז התקשורת בטורינו , שטילפנה אליה לבקשתי . לא שמעתי את 
השיחה כולה , שהתנהלה כמובן באיטלקית , אבל הבנתי כי לא אתקבל לראיון קצר 
בבית המשפחה השכולה במונקאליירי , עיירה בפרברי טורינו . לא , אין הגב 
רוסו שומרת טינה לאנגלים שהתפרעו לפני חמש שנים לפני הגמר האירופי בין יובנטוס 
לליוורפול ; אלא שאינה רוצה לפתוח מחדש את הפצע שטרם הגליד לחלוטין , והביעה 
התנצלות כנה . וכיוון שיכולתי להבין לליבה ולהרגשתה , ויתרתי על כמה פניות 
טלפוניות נוספות לקרוביהם של הנספים , שאת כתובותיהם ומספרי הטלפון שלהם 
איתרתי במאמץ רב בסיוע ידידים איטלקים . שעות אחדות לפני משחק חצי הגמר בין 
אנגליה לגרמניה דמתה אתמול טורינו לעיר המתכוננת למצור ממושך . כבר משעות 
הבוקר היו ריכוזים גדולים של אנשי צבא וביטחון , וגם עשרות ניידות - מעצר , 
בתחנת הרכבת המרכזית של טורינו , ה"פורטה נואבה " , שם ציפו להסתערות הראשונה 
של אוהדי שני המחנות . בסך הכל נמסר על הפעלת 000 , 8 אנשי כל זרועות הביטחון , 
כדי לקדם פני ך - 04 אלף הגרמנים ועשרת אלפים האנגלים , שעמדו להגיח העירה 
בכל דרך אפשרית באוויר , בים וביבשה , גם מנמל גנואה וכמובן הישר מגרמניה . 
החשש הגדול והמובן מהתלקחות יצרים נבע , בין היתר , גם מהעובדה שהיו פה 
ושם סימנים גלויים להתפרעויות חולפות . גם הניסיון המר של המונדיאל , לאחר 
שאנגלים וגרמנים שיכורים היו מעורבים בתקריות עקובות מדם , הגביר את החששות . 
היה זה אולי טבעי , שסניורה מאריה מאניאני נויה הגברת ראש העיר של טורינו 
הציעה לפני ימים אחדים להעתיק את חצי הגמר לעיר אחרת , כדי למנוע הרס ואבידות 
בנפש . ההצעה נדחתה , כמובן , מסיבות מובנות , אבל שיקפה את האווירה 
הכללית ואת תחושתם של אזרחים רבים . בינתיים , עד לכתיבת שורות אלה , 
לא שמעתי על משהו חריג . אני רק מקווה , כי הגב נויה , שהזמינה אמש את 
כל העיתונאים הזרים לקבלת פנים במועדון מקומי , לא תוכל לטעון היום שלא 
שעו לאזהרותיה . עיריית טורינו הטילה איסור על מכירת משקאות חריפים למשך 
יותר ם - 05 שעות , החל ביום שני בשעה 3 אחרי חצות . בתי מלון ומסעדות 
קיבלו היתר מיוחד למכור בתחומיהם יין ואלכוהול אחר עד היום ב - 2 אחרי הצהרים , 
כלומר שש שעות לפני תחילת המישחק . אך כיוון שאין איסור להצטייד בבקבוקים 
אסורים , או להביאם מערים אחרות , נותר החשש בעינו . שר הספורט הבריטי 
קולין מוייניהאן נפגש אתמול בטורינו עם נציגי העירייה וראשי המשטרה במגמה 
להקדים רפואה למכה . הסכנה אמנם מוחשית , אבל יש הפרזה תמוהה בכל הנוגע 
לפרסומים על מימדי " הפלישה האנגלית " . ששה עיתונים מסרו מספרים שונים 
שנעו בין 000 , 8 ל - 000 , 81 אוהדים . מקור מהימן למדי אמר , כי אולי 
יבואו 000 , 5 מהם , והחשש נובע בעיקר מאלה שאין בידם כרטיסי כניסה למישחק , 
שמחיריהם הרקיעו שחקים בשוק השחור עד ל - 052 אלף לירטות , יותר ם - 002 
דולר . אבל נדמה לי שנסחפנו ושכחנו , כי לא באנו לכאן לדווח על ההכנות למלחמה , 
אלא על מישחק כדורגל . צריך להתפלל ולקוות , שבחזית זו יעבור הכל בשלום 
ויושג ניצחון ספורטיווי . גם אם המדובר בעימות יוקרתי כמו חצי גמר גביע 
העולם . 
