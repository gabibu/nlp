למעלה מ%05 מבין חברי לשכת מפלגת העבודה עשויים לחתום על הצעת ההחלטה של 
ח"ך יצחק רבין , הקוראת לבחירות מידיות להנהגת המפלגה . הצעת ההחלטה של 
רבין ללשכת המפלגה הוגשה רשמית אתמול אחה"ץ למזכ"ל המפלגה , ח"ך מיכה חריש . 
על הצעת ההחלטה חתומים שמותיהם של 02 חברי כנסת , התומכים ברבין , ועוד 
כמה פעילים מרכזיים במפלגה , בהם יו"ר דור ההמשך וגזבר המפלגה , משה כהן , 
ויו"ר המשמרת הצעירה אבי יחזקאל . אם אכן יצורפו להצעת ההחלטה כל החתימות 
( המדובר ב06 חתימות מתוך 701 חברי לשכת המפלגה ) , תובטח קבלתה עוד לפני 
תחילת הדיון בלשכה . ח"ך מיכה חריש יעביר הבוקר את הצעתו של רבין לדיון בועדת 
החוקה של המפלגה , בראשותו של ח"ך דוד ליבאי , שהוזעק מחו"ל כדי לתת חוות 
דעת , האם הצעותיו של רבין דורשות שינוי בתקנון המפלגה . ח"ך גד יעקבי הודיע 
אתמול , כי הוא תומך בהכרעה מהירה על הנהגת המפלגה , וכי גם הוא שוקל להצטרף 
להתמודדות . בהצעה שהוגשה לחריש , שבה שלושה סעיפים , נאמר : בסיכום הדיון 
בלשכה מוצע להחליט כדלקמן : 1 . הלשכה קובעת כי יש לבחור בהקדם את מועמד 
המפלגה לכהונת ראש הממשלה , ראש רשימת המפלגה לכנסת ויו"ר המפלגה . 2 . 
בחירת מועמד המפלגה לכהונת ראש הממשלה , ראש הרשימה לכנסת ויו"ר המפלגה 
תיעשה במרכז או בוועידה , לא יאוחר מתום המושב הנוכחי של הכנסת ( 09 . 
7 . 13 ) , או בפריימריס , במידה שהדבר אפשרי עד ה09 . 9 . 51 . 3 . 
הלשכה מטילה על המזכ"ל להביא החלטה זו בפני מרכז המפלגה בישיבתו הקרובה 
בצרוף המלצה לגבי הגוף הבוחר בהתחשב בלוח הזמנים שהותווה לעיל . קפידבינרבין 
כינס אמש את הכתבים לענייני מפלגות והסביר מדוע החליט לקרוא להכרעה מידית 
על הנהגת המפלגה . לדבריו , מאז הבחירות ב8891 התרחשו במפלגת העבודה כמה 
אירועים , בהם פירוק ממשלת האחדות , כישלון הקמתה של הממשלה הצרה והקמת 
ממשלת ימין קיצונית , דבר המחייב התארגנות חדשה של המפלגה . הוא דחה את 
טענתו של פרס כי המהלך שהוא נוקט בו , פירושו הדחתו מהנהגת המפלגה . " אין 
המדובר בהדחה אלא בבחירה , בהליך דמוקרטי . אני לא מבין את הטענה כי יש 
זמן וכי אין למהר . האם צריך לקבל מראש שנהיה אופוזיציה עד 2991 ? מדוע 
שלא ננסה להקדים את הבחירות ? אמר רבין . שר הביטחון לשעבר ביקר קשות את 
הכרזתו של פרס משלשום , כי אינו מוכן להעביר את השלטון מידיו מאחר שאין 
למי למסור אותו במפלגה . " לא שמעתי התייחסות חמורה מזו אי פעם במפלגה . 
אין אצלנו מלכים ולא בני מלכים , ואין ירושת שלטון . עם כל הכבוד לפרס , 
לא ייתכן שיאמר דברים כאלה . מה , אין לנו מנהיגות אחרת במפלגה , כל 
האחרים אפסים ? אני רואה בדברים אלה פגיעה בכל שכבת הביניים של המפלגה " , 
אמר רבין . רבין הבהיר , כי אינו מבין מדוע פרס אינו מוכן לקבל הכרעה על 
התמודדות , והזכיר כי הוא במשך שנים רבות קיבל על עצמו את ההתמודדות , 
ואף הסכים להיות מספר שתיים לצידו של פרס . לדבריו , ההתמודדות היא על 
תפקיד משולב של יו"ר המפלגה ומועמדה לראשות הממשלה וכי לא ייתכן להפריד בין 
שני תפקידים אלו . רבין אמר , כי הוא חש סיפוק עצום מהתמיכה המאסיווית בו , 
החוצה מחנות והורסת מושגים מפלגתיים ישנים , תוך שבירת מחיצות אידיאולוגיות . 
הוא הבהיר , כי אם הלשכה תקבל מחר את ההחלטה , מרכז המפלגה יתכנס בעוד 
שבועיים ( ככל הנראה ב21 ביולי ) כדי לקבל החלטה סופית על ההתמודדות ועל 
השיטה מרכז ועידה או פריימריס . רבין סירב להתייחס לאפשרות כי אם ייבחר 
לעמוד בראש מפלגת העבודה , יצרף את מפלגת העבודה לממשלת הליכוד הנוכחית . 
