משלחת מטעם מועצת יש"ע נפגשה אתמול לראשונה לפגישה רשמית עם פקיד בכיר בארגון 
האומות המאוחדות , תת - מזכיר האו"ם זאן קלוד איימה . הפגישה בבית אגרון 
בירושלים נערכה לבקשתם של אנשי יש"ע , והשתתפו בה מתיישבים מאלון שבות , 
קדומים , חברון , תקוע ואפרת . תת - מזכיר האו"ם אמר לנציגי המתנחלים 
כי הוא שמח להכירם אישית , והזמין אותם לפגישת המשך בניו - יורק . הוא 
הודה כי עד היום לא היתה לאו"ם אפשרות לגבש דעה מאוזנת לגמרי בקשר לבעיה , 
מאחר שלא נפגש עם נציגיהם . רכז ההסברה של מועצת יש"ע ד"ר יעקב אשל , אמר 
בסיום הפגישה , כי היא נועדה לאפשר לנציג האו"ם ללמוד מכלי ראשון על עמדתם . 
בפגישה לא עלתה שאלת אי - חוקיותן של ההתנחלויות או עניין העלייה . המתנחלים 
אמרו לתת מזכיר האו"ם , כי קבוצתם המונה לדבריהם כ001 אלף יהודים , היא 
חלק מהסכסוך , ובלעדיה לא יכון פתרון באזור . בהמשך היום הוטס איימה לביקור 
בכלא קציעות , במסוק שצה"ל העמיד לרשותו . תת - מזכיר האו"ם נפגש עם אסירים 
ושמע סקירות על המתקן . מקורות צבאיים מסרו כי האורח התעניין בסוגיית פציעתם 
של ילדים ברצועת עזה . 
