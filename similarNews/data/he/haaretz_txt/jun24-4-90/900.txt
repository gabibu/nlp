( ע ) . חולת הסרטן , נינה שאל , תתחיל לקבל את התרופה המיוחדת שהוטסה 
בשבילה מארה"ב מחרתיים . כך אמר אתמול במסיבת עיתונאים מנהל המחלקה ההמטולוגית 
בבית החולים הדסה עין - כרם , פרוף אליעזר רחמילביץ . לדבריו , חייבת שאל 
לקבל את התרופה בימים הקרובים . לדעתו , אם לא יחול עיכוב של הרגע האחרון 
מצד שלטונות ארה"ב , ניתן יהיה להתחיל את הטיפול מחרתיים , והוא יימשך 
כשבוע . השימוש בתרופה נאסר לפני כשבועיים , מכיוון שמרכז המחקר הרפואי 
בארה"ב , שייצר את התרופה , סירב להתיר את השימוש בה לפני שיתקבלו מישראל 
ערובות לביטוח בסכום בלתי - מוגבל . מיד עם כניסתו לתפקיד פעל שר הבריאות , 
אהוד אולמרט , יחד עם בית החולים להשגת הביטוח , ואתמול בבוקר התקבלה 
הודעה מארה"ב , כי אפשר להתחיל בטיפול . נינה שאל , שהשתתפה במסיבת העיתונאים , 
אמרה כי היא חשה בטוב . היא מאושפזת בבית החולים מתחילת השבוע , ומצפה 
לטיפול . " הייתי נחושה בהחלטתי לקבל את הטיפול בארץ , ולכן פניתי כצעד 
אחרון לכלי התקשורת , צעד שהוכיח את עצמו " . 
