שלושה ילדים בדווים מפגרים שוהים בשנתיים - שלוש האחרונות בבית חולים סורוקה 
בבאר שבע , בהעדר סידור מוסדי . אחד הילדים שוהה באשפוז למן 7891 עם הפסקות 
קצרות , כאשר הפנייה הראשונה לסידור מוסדי בשבילו היתה במאי 88 . פניות 
חוזרות ונשנות לשירות למפגר של משרד העבודה והרווחה לא נענו . אסתר שטרן , 
האחראית על השירות הסוציאלי בבית החולים , אומרת במכתב לברוך עובדיה , 
מנהל שירותי עבודה סוציאלית במרכז קופת חולים , כי מקומם של הילדים אינו 
בבית החולים שאינו יכול לשמש אכסניה לילדים הללו , כאשר העומס על הצוות 
הסיעודי רב ולפעמים בלתי נסבל . לדבריה , עלות האשפוז של הילדים עולה עד 
מאות אלפי שקלים , אין גורם שנושא במימון העלות , ולכן נאלצת לקופת החולים 
לממן את החזקת הילדים , שצריכים היו להיות בטיפול של האגף לשירותי הטיפול 
במפגר במשרד העבודה והרווחה . נודע , כי בחצי השנה האחרונה מאושפזים בבתי 
חולים שונים בארץ כ02 ילדים מפגרים , כיוון שלא נמצא להם סידור מוסדי . 
לפני כשנתיים , ביוזמת מי שהיה אז שר העבודה והרווחה , משה קצב , סודרו 
03 ילדים במשפחות ובמוסדות , וחלקם הוחזרו לבתי הוריהם באמצעות צוותות שפעלו 
בבתי החולים . הפרויקט למניעת נטישת תינוקות בבתי החולים , שנעשה במשותף 
עם משרד הבריאות , קופת חולים ואקי"ם , חיסל כמעט כליל את תופעת נטישת 
ילדים מפגרים בבתי חולים , עד שעתה שוב התעוררה הבעיה . ד"ר יצחק קנדל , 
המשנה למנכ"ל משרד העבודה והרווחה , אמר אתמול בתגובה כי באחרונה קיבל 
משרדו פניות רבות מבתי החולים שדרשו ממשרד העבודה והרווחה למצוא פתרונות 
אלטרנטיוויים לתינוקות שאינם יכולים לחזור לבתיהם . למרות שהסידור המוסדי 
זול יותר מדמי האשפוז ומתאים יותר מבחינה טיפולית לילדים , אין בנמצא פתרון , 
שכן רשימת הילדים המפגרים הממתינים , בחלקם חמש שנים ומעלה , מונה כיום 
009 ילדים . הוא ציין כי על רשימת הממתינים תתווסף בקרוב אוכלוסייה נוספת 
מקרב העולים , ששיעורם נאמד לפי חצי אחוז מאוכלוסיית העולים , בכ052 מקרים 
נוספים . למרות שיש בידי משרד העבודה והרווחה כספים לטיפול באוכלוסייה זו 
בשנה הקרובה , אין הוא מוכן לתת לה עדיפות על ציבור הממתינים מקרב האוכלוסייה 
הוותיקה . 
