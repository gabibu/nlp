אתגרים לא קטנים עומדים כיום בפני יצחק מודעי . משק ממותן , עלייה גדולה , 
ירידה בהשקעות , מחסור בדיור , עיוותים מבניים , אינפלציה עקשנית . 
אך יש גם דברים פחות גדולים , הניתנים לפתרון . תיקונם יכול להביא גם דיווידנד 
פוליטי מיידי בדמות שיפור מבנה המשק , הגדלת התחרותיות והקטנת האינפלציה . 
המדובר בשערוריה ושמה ביטוח רכב רכוש . בתחילת 78 הפך יהודה דרורי , לשעבר 
הממונה על שוק ההון והביטוח , את הענף לקרטל . זו היתה טעות קשה ומכוונת 
של דרורי , שרצה שקט תעשייתי מצד חברות הביטוח . התוצאה היא , שמאז עולים 
התעריפים בהתמדה כאשר מחירי הרכב מפגרים בהרבה אחריהם . תוצאה נגזרת היא 
רווחים עצומים לחברות הביטוח בשנת 98 ורווחים טובים גם ברבעון הראשון של 
09 . אנו , המבוטחים , משלמים הרבה יותר מדי , בין % 68 משווי הרכב , 
וגם הגדילו לנו בתלילות את דמי ההשתתפות העצמית . התחרות בענף הסתיימה בשנת 
78 . מאז יש תעריף אחד לכל . אין זה משנה לאיזו חברה תיגש , האם אתה נהג 
זהיר בלי תאונות כלל , או שאתה נוסע רק בשבתות ורק בעפולה : תשלם בדיוק 
כמו נהג מועד לפורענות , חולה - הגה מגוש דן . התחרות היחידה נותרה לגבי 
קולקטיווים גדולים . שם יש הנחות ענק , שם משלמים המבוטחים 006 ש"ח פחות 
עבור אותו ביטוח , והם מקבלים הטבות נוספות . אנו , המבוטחים הבודדים , 
מממנים גם את הביטוחים הקולקטיוויים . חוסר הצדק שבשיטה , והתעריפים הגבוהים , 
הולידו תלונות רבות מצד הלקוחות . על - כן החליטו החברות לעשות מעשה , 
והן מתכנסות מחר לדיון בשינוי השיטה . אמנם , יש שיפור בשיטה החדשה המוצעת , 
אך גם הפעם מדובר בתעריפים אחידים שלא יפגעו בהכנסות חברות הביטוח . כלומר , 
מדובר שוב בקרטל . זה גם המצב הנוח ביותר למפקח הנוכחי על הביטוח , גד 
ארבל . ברגע שיש תעריף אחד גבוה , אין סכנה שאחת או יותר מהחברות המיותרות 
בענף תפשוט רגל עקב ניהול לא - יעיל . כל מי שמתמצא מעט יודע שיש עודף חברות 
בענף הביטוח , עודף אנשים ועודף באמצעי ייצור אחרים . אפילו בענף רגיש פי 
כמה , הבנקאות , אין קרטל כזה . שם יש מפקח , אך יש גם תחרות . אם אמנון 
גולדשמידט , המפקח על הבנקים , היה מנסה לעשות מה שעושה גד ארבל , היו 
הצעקות פולחות רקיע אך משום מה מחדליו של ארבל עוברים לסדר היום . לכן , 
אם מודעי מעוניין בשינוי מבני , בהתייעלות ובהורדת תעריפי הביטוח , ובכך 
להשפיע גם על האטת האינפלציה , יש לו היכן להתחיל לפעול : לבטל את הקרטל , 
להנהיג תחרות חופשית בענף הביטוח . קפמאפרקבשבוע שעבר הנהיגה סונול שיפור . 
היא מוכרת דלק עם תוסף , בלי תוספת מחיר . התוסף משפר את איכות הדלק , 
והכנסתו לשימוש היא תוצאה ברוכה של התחרות המתפתחת בענף כתוצר לוואי לרפורמה . 
המתחרה הגדולה לא אהבה את השינוי . היא משווקת תוסף דומה , אך גובה עבורו 
מזומנים . גם למינהל הדלק לא נעים שאין מתייעצים איתו מראש . התוצאה היא 
שאתמול הוציא המינהל מכתב המבקש מסונול להקפיא את שיווק התוסף . היום מתכנס 
דירקטוריון סונול כדי להכריע בנושא . לנו , הצרכנים , יש בקשה : אל תיכנעו 
ללחצים . פעלתם נכון לטובתנו . אל תיסוגו . 
