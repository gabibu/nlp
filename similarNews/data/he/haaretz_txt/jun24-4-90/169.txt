יוהאנסבורג ( ע"ר וע"ץ ) . סוכן חשאי של משטרת דרום אפריקה חשף קשר של 
ארגוני הימין הלבנים לרצוח את נלסון מאנדלה עם שובו מארה"ב . מארגני הקשר 
קיוו כי רצח כזה יוביל את דרום אפריקה לתוהו ובוהו , וימנע את ביטול האפרטהייד . 
בראיון שפורסם בעיתון הדרום אפריקאי השמאלני " וריי וויקבלאד " , אמר הסוכן 
החשאי , יאן יוהאן סמית , כי המארגנים תכננו לרצוח את מאנדלה בנמל התעופה 
של יוהאנסבורג , עם חזרתו מארה"ב בתחילת חודש יולי . לדבריו , הרוצח כבר 
נבחר , והוא צוייד ברובה בעל כוונת טלסקופית . לטענת סמית , רכשו ארגוני 
הימין כלי נשק בבראזיל , והבריחו אותם לדרום אפריקה בסיועו של ראש היחידה 
לפשיעה פלילית ביוהאנסבורג . מדובר בכ005 רובים וכ001 אקדחים המצויים בידם , 
לביצוע פיגועים . דברים אלה מסתמכים על הקלטה שהוא ביצע בקרב הקיצונים הימניים , 
ואשר ממנה מסתבר כי בכוונתם היתה גם לפוצץ את תחנות החשמל , לרצוח אנשי 
טלוויזיה בכירים ולשרוף מרכולים . לדברי סמית , יש לנקוט באמצעי חירום נגד 
ארגוני הימין , כדי למנוע " מרחץ דמים " , משום שהם תכננו מעשי אלימות 
בכל רחבי דרום אפריקה . משטרת דרום אפריקה הודיעה ביום חמישי בערב , כי 
בעקבות חשיפת הפרשה נעצרו מספר אנשים , וביניהם יועץ בכיר של המפלגה השמרנית 
הדרום אפריקאית , שאמר לסמית כי בדעתו לרצוח גם את הנשיא דה קלרק , וכן 
בכירים נוספים בממשלה . 
