הוועד לחקר העדה הדרוזית בישראל מחה אתמול בפני שר התיירות , גדעון פת , 
על שפקידי משרדו לא עמדו , לכאורה , בהתחייבות לביצוע פרויקטים תיירותים 
חדשים בכפרי הדרוזים בצפון הארץ . הפנייה באה לאחר שמשרד התיירות פירסם 
בימים אלה תוכנית פיתוח חדשה למיגזר הדרוזי , כפי שאושרה על - ידי ועדת 
היגוי משותפת למשרד התיירות , לחברה הממשלתית לתיירות ולראשי המועצות המקומיות 
בכפרים עוספיה , דליית - אל - כרמל ופקיעין . במברק מחאה לשר התיירות , 
ששיגר יו"ר הוועד לחקר העדה הדרוזית בישראל , לשר התיירות , נכתב בין 
השאר : " לא יעלה על הדעת , כי במדינה מתוקנת , ימשיכו פקידי משרדך ואנשי 
החברה הממשלתית לתיירות , לשים לצחוק את בני העדה הדרוזית , תושבי דליית 
אל כרמל ועוספיה . בעבר התקיימו ישיבות בין החתום מטה לכבוד השר , וכן 
עם מנכ"ל משרד התיירות הנוכחי , אבי רוזנטל , ואנשי החברה הממשלתית לתיירות , 
בראשותו של אפרים רונן . בישיבות אלה הועלו נושאים חיוניים , בדבר פיתוח 
ענף התיירות והעמקתו בדליית אל כרמל ועוספיה , כאשר המימון לפרויקטים יהיה 
במסגרת תקציב משרד התיירות והמועצות המקומיות " , נאמר במכתב . הכותבים הוסיפו : 
" אולם , עד עצם היום הזה , לא נעשה דבר . על אף כל ההבטחות שניתנו 
בעבר " . דובר משרד התיירות , יוסף שובל , אמר אתמול בתגובה : " התוכניות 
להקמת מוקד אכסוני בעוספיה , ומוקד תיירות בדליית אל כרמל , הן תוצאה של 
עבודת ועדת היגוי המשותפת למשרד התיירות , החמ"ת וראשי המועצות המקומיות . 
ההחלטות של ועדת ההיגוי הן החלטות שמשרד התיירות מתכוון לממש . לפיכך איננו 
מתכוונים להתייחס להערותיו הקנטרניות של רפאל חסון , שאיננו שותף לועדת 
ההיגוי ואינו מייצג אף לא אחת מהמועצות המקומיות הנוגעות בדבר " , סיים דובר 
משרד התיירות את תגובתו . 
