אתונה ( ע"ר וע"ץ ) . מטעני חומר נפץ השחיתו שלוש מכוניות פאר אתמול , 
וארגון מחתרת חדש הודיע על אחריותו לפיגועים . בהודעה שנמסרה לאחד מעיתוני 
אתונה , מסרה מחתרת " הזעם העממי " כי אנשיה ביצעו את הפיגועים בשכונת 
אנופאטיסיה , וכן ארבעה פיגועים נוספים נגד מכוניות פאר בשכונות אמידות 
אחרות באתונה בחודשיים האחרונים . המשטרה מסרה כי הרכב מטעני החבלה הראה 
כי היו אלה פצצות תבערה מתוצרת בית . עוד מסרה המשטרה כי אחת המכוניות היתה 
של ציר לשעבר ממפלגת הדמוקרטיה החדשה מפלגת השלטון בראשות ראש הממשלה קונסטנטין 
מיצוטאקיס . 
