המשורר ומחבר ספרי הילדים לוין קיפניס , חתן פרס ישראל , שהלך לעולמו שלשום 
בגיל 69 , הובא אתמול למנוחות בבית העלמין בקרית שאול . בהלוויה נכחו כ003 
בני משפחה , חברים ומוקירי זכרו . בהלוויה נכח ראש עיריית תל אביב , שלמה 
להט , ונשאו דברים הרצליה רז מאגודת הסופרים בישראל , וסופרת הילדים ימימה 
טשרנוביץ אבידר , שהוציאה עם המנוח את סדרת ספרי " גן גני " . קיפניס היה 
זקן הסופרים הפעילים בישראל , וחיבר מאות סיפורים ושירים , שראו אור בכמאה 
ספרים . הוא היה חלוץ שירי הילדים והנוער ושירי החג בארץ , וזכה לכינוי 
" אבי נעימות ילדי ארץ ישראל " . ספריו היו מחרוזת זמירות ומשחקים לגני 
הילדים ולבתי ספר , חלקם גם בלווית תווים . הוא גם ערך ספרייה לילדים . 
קיפניס נולד באוקראינה ב4981 בבית מסורתי . אביו היה חזן . מגיל צעיר נכנס 
לפעילות ציונית , וכבר בנעוריו פנה להתמחות בשליחות חינוכית עברית . בגיל 
בר מצווה החל סובב בכפרי הסביבה , שם למד ולימד כאחת . עם הזמן הגיע גם 
לערים הגדולות זיטומיר ווארשה , שם למד לימודים כלליים . כשחזר לכפר הולדתו 
הקים חדר " מתוקן " לבנים ולבנות , שבו התרכזו בני נוער , והתקיימו נשפים 
והצגות בעברית . שירו הראשון של קיפניס , " הילד החולה " , נדפס ב1191 . 
שנתיים לאחר מכן עלה לארץ - ישראל . בארץ עבר כמה תקופות התלבטות והשתרשות , 
כשהוא נכנס תחילה לבית הספר לציור " בצלאל " , ומצטרף ללוחמים להחייאת 
השפה העברית , תוך שאיפה לשיר ולזמר לילדי ישראל מה שאכן הגשים בתנופה 
רבה , כשהוא מקדיש תשומת לב רבה לפיתוח גני הילדים ביישוב . בפרוץ מלחמת 
העולם הראשונה נאלץ לעקור מירושלים לתל אביב , שם עבד בהוצאת " ספריה קטנה 
לילדים " . הוא נאסר על ידי התורכים , נפדה ועבד כשומר כרמים ברחובות וראשון 
לציון . משם עלה קיפניס למושבות הגליל , ועבד בכפייה לצבא התורכי . אחרי 
שערק , הגיע לשכונת נחליאל בחדרה , ללמד ילדים מיוצאי תימן . באותו זמן 
עבד בשתוף עם ידידו , יוסף חיים ברנר . הוא גם ניהל בית יתומים בצפת , 
ואחר יצא ללמוד אמנות בברלין . ב3291 שב ארצה , ועבד כמורה בסמינר לוינסקי 
בתל אביב . חמש שנים אחר כך השתתף בייסוד תיאטרון לילדים , שליד מרכז הגננות . 
הוא ערך ספרייה לילדים בהוצאת שטיבל , וערך את השבועון " הד הגן " . קיפניס 
עזב את ההוראה ב6591 והתמסר לכתיבה . הוא זכה בפרס טורוב ב6591 , פרס יציב 
ב2691 , פרס למדן ב4791 ופרס ישראל ב8791 . על שמו נקרא מרכז קיפניס לספרות 
ילדים , שהוקם ב2891 , ובו נמצא ארכיונו העשיר . המרכז מעניק את פרס קיפניס 
לספרות ילדים . 
