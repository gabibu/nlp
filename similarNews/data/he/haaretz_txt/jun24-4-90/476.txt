ואשינגטון ( מיוחד ל"הארץ " ) . מסע הניצחון של נלסון מנדלה בארה"ב עלה 
אתמול על מוקש פוליטי צפוי בבית הלבן . המנהיג הדרום - אפריקאי ונשיא ארה"ב 
חלקו זה על זה בפומבי בשאלת הלגיטימיות של " המאבק המזוין " נגד האפרטהייד ; 
והממשל נתן סימן ברור נוסף , שהוא מתקרב לבחינה מחודשת של עתיד הסאנקציות 
הכלכליות על דרום אפריקה . מנדלה , בתחנה השלישית של מסע מחוף - אל - חוף , 
חרג על מדשאת הבית הלבן מרוב ההרגלים הדיפלומטיים המקובלים . על דברי הברכה 
שנשא לכבודו גורג בוש מן הכתב השיב מנדלה בעל - פה , באריכות ניכרת , וברוח 
פולמוסית , שאורחים זרים מעדיפים בדרך על להימנע ממנה , כשהם עומדים על 
סף הלשכה הסגלגלה של נשיא ארהב . על קריאתו של בוש " לכל יסודות החברה הדרום - 
אפריקאית " לזנוח את המאבק המזוין , השיב מנדלה כמעט בביטול . " ההערות 
שהשמיע כאן " , אמר על בוש , כאשר הנשיא מתבונן בו , " הן תוצאה של העובדה , 
שעדיין לא קיבל ממני תידרוך ראוי " . בסגנון דומה דיבר מנדלה מאז הגיע לארה"ב , 
באמצע השבוע שעבר , אבל ספק אם הנשיא המתודרך ביותר בעולם היה מוכן לביקורת 
כזאת על מתדרכיו המקצועיים . התידרוך של מנדלה לא הועיל . מקץ פגישה ארוכה 
מאד , שנמשכה שלוש שעות , אמר עוזר מזכיר המדינה של ארה"ב לענייני אפריקה , 
הרמן כהן , כי הנשיא עומד על דעתו , וביקש ממנדלה להתנער מן המאבק המזוין . 
לעיתונאים שהמתינו לו בבית מלון במרכז ואשינגטון , אמר מ"ם נשיא " הקונגרס 
האפריקאי הלאומי " , כי את כללי המשחק בדרום - אפריקה לא קבעו השחורים , 
אלא המיעוט הלבן . " כל זמן שהממשלה מוכנה לדבר , ולקיים את ערוצי התקשורת 
בינה ובין הנשלטים , לא תעמוד כלל השאלה של מאבק מזוין . אבל אם תחליט 
הממשלה להוציא אל מחוץ לחוק את ארגוני המדוכאים , להחריף את הדיכוי , ולאסור 
פעילות פוליטית חופשית תהיה לא - אלימה כאשר תהיה לא תהיה לעם ברירה , 
אלא להיזקק לאלימות " . בוש גם דחה בנימוס את בקשת הסיוע הכספי של מנדלה , 
אחת משתי המטרות הספציפיות העיקריות של מסעו לארה"ב . הקונגרס האפריקאי 
הלאומי , זקוק לכסף לצורך התארגנות , ולצורך קליטתם של 02 אלף גולים פוליטיים , 
החוזרים עכשיו לדרום - אפריקה מקץ שנים ארוכות . על מדשאת הבית הלבן חזר 
מנדלה ודרש מבוש לקיים בעינן את הסנקציות הכלכליות על דרום - אפריקה . הוא 
דחה את הטיעון , שהסרת הסנקציות , או הקלתן , תחזק את מעמדו הפוליטי של 
הנשיא ף . וו . דה - קלארק בתוך המיעוט הלבן . בחודשים האחרונים חל סחף 
ניכר בתמיכה בנשיא , ודרום - אפריקאים לא מעטים מאמינים , כי הוא היה מובס , 
אילו ערך עכשיו בחירות ללבנים בלבד . " אנחנו הארגון היחיד בעולם , היכול 
לעזור למר דה - קלארק לשמור על מעמדו " , הכריז מנדלה באוזניו הספקניות של 
נשיא ארה"ב . הנשיא הבטיח לו אחר - כך , כי לא יבחן מחדש את שאלת הסנקציות , 
כל זמן שלא יתמלאו התנאים , אשר הציג בשעתו הקונגרס . אבל עוד בשבוע שעבר 
אמר עוזר המזכיר כהן , כי " שלושה וחצי מארבעת התנאים כבר התמלאו " , ואישר 
שזמן הבחינה מחדש מתקרב והולך . אבל בוש יצטרך להביא בחשבון , שאין הוא 
בן השיח היחיד של מנדלה בארה"ב . ביטויי התמיכה הדרמטיים במנדלה בניו - 
יורק ובבוסטון , יחזרו כמעט ללא ספק גם בתחנותיו הבאות , אטלנטה ולוס אנגלס . 
היום יישא המנהיג הדרום - אפריקאי נאום באוזני מושב משותף של שני בתי הקונגרס 
בוושינגטון , ורוב שומעיו יהיו נוחים יותר מבוש להסכים עם המסר התקיף שלו . 
