בית המשפט הגבוה לצדק החליט אתמול , ברוב דעות , להפוך להחלטי את הצו על - 
תנאי , שהוציא בשעתו נגד התיקון לחוק מימון מפלגות , שאושר בכנסת לאחר 
הבחירות , ואשר הגדיל את סכומי המימון למפלגות למפרע , כלומר גם לכיסוי 
הוצאות הבחירות לכנסת ה21 . פסק הדין , שפירושו ביטול החלטת הכנסת להגדיל 
את המימון , נתקבל על דעתם של המשנה לנשיא בית - המשפט העליון , מנחם אילון , 
והשופט יעקב מלץ , ובניגוד לדעת השופט אהרן ברק . החלטת בג"ץ נתקבלה עקב 
עתירות של סיעת אומץ ושל תנועת לאו"ר , בראשות יעקב חסדאי , שהתמודדה בבחירות 
האחרונות לכנסת . השופטים חייבו את כל המפלגות להחזיר את התוספות שקיבלו 
לאוצר המדינה . בית המשפט הטיל על המשיבים יו"ר הכנסת , ועדת הכספים , 
שר האוצר ורוב סיעות הכנסת לשאת בהוצאות העותרים בסך עשרת אלפים ש"ח . 
השופטים , אילון ומלץ , קיבלו את טענת העותרים , לפיה אין תוקף לתיקון 
שאושר , משום שבקריאה הטרומית בכנסת נתקבלה הצעת - החוק - הפרטית בעניין 
תיקון זה ברוב רגיל ולא ברוב מיוחד של 16 חברי כנסת לפחות , כפי שדורש סעיף 
64 לחוק - יסוד - הכנסת . השופטים דחו את טענת פרקליטות המדינה , שייצגה 
את יו"ר הכנסת , ועדת הכספים ושר האוצר , כי הסייג , שלפיו אין צורך ברוב 
מיוחד אם מדובר ב"דיון בהצעה לסדר יומה של הכנסת " , חל גם על דיון מוקדם 
בהצעת - חוק - פרטית . בעניין זה כותב השופט אילון , כי " הצעה לסדר היום 
היא פשוטה כמשמעה : הצעה של ח"ך כי נושא מסוים יעלה לדיון בכנסת , ואין 
לה ולהצעת חוק של ח"ך ולא כלום " . השופט קובע , כי התיקון לחוק מימון המפלגות 
נתקבל שלא כדין , שכן החלטת הכנסת להעברת הצעת החוק לוועדה היתה חייבת להתקבל 
ברוב מיוחד . גם השופט מלץ קבע , כי " הדיון המוקדם בהצעת - חוק - פרטית 
הוא שלב משלבי החקיקה , ובתור שכזה דורש רוב מיוחד על - פי הוראות סעיף 
64 לחוק - יסוד - הכנסת " . קפידבינלעומת דעת הרוב , הסתמך השופט ברק על 
פירוש שנתן יו"ר הכנסת לשעבר , שלמה הלל , לסעיף 64 לחוק יסוד הכנסת , 
על סמך חוות דעת של היועץ המשפטי לממשלה , יוסף חריש , ולפיו ניתן לקבל 
הצעת - חוק פרטית בדיון טרומי ברוב רגיל כמו הצעה לסדר היום . השופט אילון 
נמנע מלהיענות לבקשת בא - כוח העותרים , עו"ד ד"ר קורינלדי , לפסול את 
התיקון לחוק בגלל פגמים בתוכנו . השופט התרכז בנימוקים טכניים לפסילת התיקון 
לחוק , שעיקרו השלב המוקדם של החקיקה שנעשה שלא כדין . השופט אילון כתב 
בעניין זה : " כלל גדול בידינו , כי חוק שנחקק ונתקבל בכנסת אין שאלת 
תוקפו של החוק נתונה לביקורת שיפוטית " . אולם הוא מוסיף : " יוצא מן הכלל 
הגדול האמור הוא חוק שנחקק על - ידי הכנסת , שתוכנו נוגד הוראת - יסוד , 
והכנסת שריינה אותה הוראה על - ידי קביעה מפורשת בחוק - יסוד , כיצד ובאיזו 
דרך ניתן לבטלה " . השופט אילון מתח בפסק הדין ביקורת חריפה על התיקון לחוק , 
וכתב , כי " הפגיעה בעיקרון השוויון על - ידי חקיקה רטרואקטיווית של הגדלת 
יחידת המימון למפלגות קשה וחמורה היא , וכי יש בה משום סיכול מטרת חוק 
מימון המפלגות , משום מתן שכר לאלה שהתעלמו ממנו , ומשום הענשת אלה שהקפידו 
על שמירתו " . לדעת אילון , יש בכך לא רק התעלמות מהוראות החוק , אלא 
" משום עשיית מעשים שהמחוקק ראה בהם מעשים האסורים לפי החוק , והחקיקה 
הרטרואקטיווית יש בה משום חנינה על מעשים אלה " . עם זאת , ציין השופט אילון , 
כי " הכנסת מוסמכת , מכוח ריבונותה החקיקתית , לחוקק ככל הנראה בעיניה , 
ואין אנו רשאים להרהר אחר מעשה חקיקתה , גם אם יש בו משום פגיעה בעיקרון 
השוויון בבחירות " . . . " אך מכוח אותה סמכות מוחלטת של בית המחוקקים , 
משקבעה הכנסת עצמה שחקיקה כאמור תיעשה רק אם רוב מיוחד של חברי הכנסת הצביעו 
בעדה אין חקיקה כזו תקפה אלא אם אכן נתקבלה ברוב מיוחד כאמור " . השופט מלץ 
כתב , כי המדובר ב"פגיעה בהוראת - יסוד של שוויון בבחירות , המופיעה בהצעת 
החוק הפרטית . פגיעה אשר כזו ראוי לה שתיעשה ברוב מיוחד , שיבטיח שלא תצא 
מהכנסת חקיקה חפוזה אלא בהסכמה מלאה של מרבית חברי הכנסת " . 
