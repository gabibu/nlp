מיאמי ע"ר ) . ביקורו של נלסון מנדלה במיאמי גורם להחרפת היריבות בין קהילות 
השחורים והגולים הקובאנים בעיר , זאת בניגוד לקבלת הפנים המלכותית לה זכה 
עד כה . מדינאים בכירים באזור מיאמי הודיעו כבר כי יחרימו את הטכסים לכבודו , 
גולים קובאנים מתכננים הפגנות מחאה , והשחורים זועמים על שמנדלה אינו זוכה 
לקבלת הפנים לה הוא ראוי לדעתם . מנהיגי הקובאנים זועמים על דבריו של מנדלה 
בזכות פידל קאסטרו . רבים מהם רואים בדברים אלה הבעת תמיכה בקובה הקומוניסטית , 
וראשיהם , כולל ראש עיריית מיאמי , שהוא ממוצא קובאני , מיהרו לגנות 
את הדברים . מנדלה אמור לערוך היום ביקור קצר באזור מיאמי , ולנאום בפני 
כנס עובדי הרשויות המקומיות , האזוריות והמדינתיות בארה"ב . המארגנים נמנעו 
בתחילה להזמין בכירים מקומיים לכנס , אולם אחר כך מיהרו לנסות ולהשיג משתתפים 
מההנהגה המקומית . אולם לאחר דבריו של מנדלה בזכות קאסטרו , הודיעו בכירים 
רבים כי הם מסרבים להיפגש עמו . חמישה ראשי ערים חשובות באזור , כולם ממוצא 
קובאני , הודיעו כי הם מגנים את דבריו , ובמיוחד את אי - אזכר מצב זכויות 
האדם בקובה . השחורים , מצדם , זועמים על תגובות אלה , ודורשים כי מיאמי 
תכריז על " יום מנדלה " . 
