חייל צה"ל אשר השליך בקבוק שתן על עורכת דין בעזה , נשפט על ידי מפקד הגזרה 
ברצועה ונידון ל41 ימי מחבוש בפועל . המקרה נחשף בעקבות תלונתה של עורכת 
הדין פאטמה אל נאגר , אשר טענה כי באה לשחרר את בנה בן ה7 מחמוד , שנעצר 
על ידי חיילים ואף הוכה על פי טענתו . במהלך המשא ומתן עם הקצין והחיילים 
במאחז צה"ל במחנה הפליטים שאטי בו היה הילד עצור היכו אותה החיילים וגידפוה . 
כעבור כמה דקות , על פי טענתה , הביא אחד החיילים בקבוק גדול ובתוכו נוזל 
צהוב והשליך לעברה את הבקבוק . לטענתה מדובר בשתן . עורכת הדין נאגאר 
עזבה את המאחז ופנתה ללשכת עורכי הדין בעזה שהגישו תלונה לממשל הצבאי . דובר 
צה"ל מסר בתגובה כי בנה של עורכת הדין נעצר לאחר שיידה אבנים . האם שהגיעה 
לשער המאחז דרשה לשחררו אך השין - גימל הורה לה לעזוב את המקום . לאחר 
שסירבה , מוסר דובר צה"ל , השליך עליה החייל נוזל לא מזוהה מתוך בקבוק . 
נציג דובר צה"ל נשאל על ידי סופר " הארץ " לטיבו של הנוזל הבלתי מזוהה 
ותשובתו היתה " זה לא ברור " . מקורות צבאיים , לא רשמיים , מסרו כי הנוזל 
הבלתי מזוהה היה שתן . 
