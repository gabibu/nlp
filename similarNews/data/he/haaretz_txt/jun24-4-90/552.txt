תלונה נגד עיריית פתח תקוה הוגשה במשטרה על כך שראש העיר , גיורא לב , 
העביר שלא כדין מאות אלפי שקלים לשורת גופים ומוסדות , רובם חרדיים ודתיים . 
התלונה הוגשה על ידי עו"ד אבי אורן , חבר האופוזיציה במועצת העיר מטעם 
סיעת ר"ן , המשותפת לרץ ושינוי . בתגובה הגיש ראש העיר תלונה נגד עו"ד אורן , 
על הפעלת המשטרה והטרדתה מתוך ידיעה כי התלונה כוזבת . בתלונה , שהעתק 
ממנה הועבר גם למבקרת המדינה , מציין אורן כי בשבועות האחרונים בדק בגזברות 
העירייה את הנתונים לגבי התשלומים שהועברו לגופים השונים מתחילת הקדנציה 
של לב באפריל 9891 ועד סוף ינואר 09 . לטענתו , גילה כי 22 גופים נהנו מתמיכות 
כספיות ישירות וכן הועברו כמיליון שקלים ל31 ישיבות ומוסדות חינוך חרדיים . 
עו"ד אורן טוען , כי הואיל ומדובר בעמותות ובגופים פרטיים , היה על ראש 
העיר להביא קודם את הנושא בפני ועדת התמיכות של העירייה , בהתאם לנוהל שקבע 
מנכ"ל משרד הפנים לשעבר , קוברסקי . בתלונתו טוען עו"ד אורן כי ראש העיר 
עבר לכאורה עבירות של הפרת אמונים ואי מילוי חובה רשמית . דובר עיריית פתח 
תקוה , שוקי ילין , מסר בתגובה כי עו"ד אורן יודע שהכספים תוקצבו בצורה 
חוקית , לאחר החלטת מועצת העיר . 
