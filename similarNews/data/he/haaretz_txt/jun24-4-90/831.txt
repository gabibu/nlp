" זו בושה בלי אישה " , קראו נשות מרכז הליכוד לפני שלושה שבועות , עת 
עמד יצחק שמיר להציג את ממשלתו , וגרמו בקריאתן בושה גדולה לא פחות . 
" קצת רדיו וקצת טלוויזיה , והן מתיישבות שקטות במקומן " , תיאר עיתונאי 
את נושאות השלטים הלבושות לבן . אי - אפשר היה אף לתבוע את עלבון האמרה 
השוביניסטית , שכן התיאור היה מדויק למדי . כך נסללה הדרך להקמת ממשלה 
נוספת שאין בה אף לא נציגה אחת של אלה המכונות בלשכת שמיר " יפות ונחמדות " . 
רק ח"כית אחת ויחידה יש לסיעה השנייה בגודלה בכנסת , שרה דורון . היא הוכנסה 
לרשימה לאחר שהוקפצה על פני שני מועמדים אחרים . אולם על אף היותה יו"ר 
סיעת הליכוד ויו"ר הקואליציה , ולמרות ההערכה שרוחשים לה , לא זכתה דורון 
להגיע לממשלה . הנציגה היחידה , אם כן , בשולי הממשלה הצרה , היא גאולה 
כהן , המכהנת בתפקיד של סגנית שר במשרד נידח . הנשים בישראל מהוות % 15 מהאוכלוסייה . 
בכנסת הן זוכות לייצוג של % 8 . 5 , מהשיעורים הנמוכים בעולם הדמוקרטי . 
אף מפלגה ( מלבד רץ ) אינה יכולה להתגאות בייצוג שהעניקה לנשים . אולם 
המצב בליכוד חמור במיוחד . בכנסת ה21 יש לו חברה אחת , לעומת ארבע בלבד , 
ובכל זאת פי ארבעה למערך . מחקרים השוואתיים מוכיחים שמפלגות מימין למרכז , 
שאינן כוללות את נושא השוויון במצעיהן , פתוחות פחות לקידום נשים , אומרת 
פרוף נעמי חזן , מהחוג למדעי המדינה באוניברסיטה העברית . " כל הנשים 
שעמן שוחחתי ביטאו את התחושה : נדמה לי שמצב הנשים דווקא הידרדר בשנים האחרונות " . 
חזן מסבירה תחושה זו בשחיקה כללית במעמד האישה , שחלה מאז המהפך ב7791 , 
ועלייתו של הליכוד לשלטון . המפלגות עושות חישוב קר של התוצאות בקלפי , 
אומר יוסי שריד , והסתבר להן שמקומן של נשים ברשימה אינו מעלה או מוריד 
מכוחן האלקטורלי . ייתכן כי הן אף מזיקות לליכוד , הוא אומר , שכן בקרב 
בוחריו קיים יותר שוביניזם גברי . סביר להניח כי מה שאדם אינו רוצה לראות 
בביתו , לא ירצה לראות גם בבית הכללי . גם הדת היהודית שככלל , בוחרי 
הימין מקורבים אליה יותר ממצביעי השמאל ותהליך השיבה למסורת ולמקורות הניכר 
בשנים האחרונות , מרימים תרומה נכבדה לשחיקת הישגי החברה החילונית . די 
בתזכורת של היכל הספורט ביד אליהו בעת נאומו של הרב מנחם אליעזר שך שהטיף 
לתמיכה בליכוד אשר אף אישה אחת לא הצליחה להיכנס אליו , בכדי להבין מה 
חושבים לובשי השחורים על לובשות השמלות . " מפלגת העבודה היתה תמיד יותר 
הטרוגנית " , אומרת מאשה לובלסקי , יו"ר נעמת . " צמיחתה של התנועה מהקיבוץ , 
שם היתה קיימת בעבר שוויוניות אמיתית , אינה מאפשרת לראשי התנועה להתעלם 
לחלוטין מהצורך בייצוג נשים " . " במערכת המושגים של הימין , לא הוטמע 
כלל השוויון " , אומר יוסי שריד . " פלורליזם אינו משמעותי בעבורם . 
למערך , ערך זה חשוב , לפחות מבחינת הדימוי העצמי , אם כי גם שם קיימת 
נטייה לצאת ידי חובה " . שרה דורון מודה כי היא נתקלת ביותר מצואיזם גברי 
בליכוד . " במדינה מתקדמת יש נשים בעמדות מפתח " , היא אומרת , " וייצוג 
הנשים בפוליטיקה הישראלית בכלל , ובליכוד בפרט , חושף פרימיטיוויות מסוימת " . 
לפני כמה שנים כתב עליה אהוד אולמרט , במקומון ירושלמי , כי עם בואה לכנסת 
חשב ש"הנה הגיעה עוד דודה טובה שתעסוק בחינוך " , ולאחר מכן נוכח לדעת שהיא 
גם אינטליגנטית ומוכשרת . בקווי היסוד של הממשלה ששמעון פרס התעתד להקים , 
היה סעיף שהוקדש לקידום מעמד האישה והשוויון המלא בין המינים . " סעיף 
זה פשוט הועתק ממצעים קודמים " , אומרת אורה נמיר בלעג , " וממילא , כדרכם 
של מצעים , היה נשכח למחרת הצגת הממשלה " . אך לנשות מפלגת העבודה יש לפחות 
את נעמת , המשמשת בימה גם אם מובדלת ושולית לצמיחת מנהיגות , במנגנון 
המיועד רק בשבילן . נעמת קמה בשנות ה02 , מזכירה מאשה לובלסקי , על - 
ידי נשים שהיו מאוכזבות מהנהגת ההסתדרות דאז ומהיחס אליהן , אך " לא מהרעיון 
של עבודה והגנה " . את העובדה שהליכוד לא הצמיח ארגון כזה , שגם השיטה הפטריארכלית 
מעניקה לו לגיטימציה , מנסה דורון לטשטש בהסבר שהיא " לא בעד גטו " לנשים . 
מחקרים מוכיחים כי הנשים , בכל כנסות ישראל , עלו בהשכלתן ובכישוריהן על 
הגבר הממוצע בכנסת . מדוע , אם כן , ייצוגן של נשים בפוליטיקה הישראלית 
כה עלוב ? " לאף אחד זה לא באמת חשוב " , אומר יוסי שריד , שבמסגרת סקרים 
שערך התגלה שגם לנשים לא איכפת במיוחד אם הן מיוצגות , או לא . " כל קבוצת 
לחץ אחרת פועלת יותר מקבוצה זו " , הוא אומר , ומוסיף : " אף אחת מהנשים 
שאת דעתן אני מחשיב , אינה מתייחסת לחוסר ייצוג של נשים בכנסת כאל בעיה 
חמורה " . פרוף נעמי חזן מהאוניברסיטה העברית סבורה שבתשתית המציאות קיימים 
מכשולים הבולמים נשים . אלה מתחילים בחינוך , שאינו מעודד ילדות לשאוף 
לחיים ציבוריים , וממשיכים בייצוג הלא - שוויוני בשוק העבודה , שבו נשים 
עדיין ממלאות תפקידי שירות . דורון מזכירה את העובדה שעדיין אין כמעט נשים 
בדרגים הגבוהים בעולם העסקים . לדעתה , " ריכוז של כוח כלכלי בידי נשים 
יביא להתייחסות שוויונית יותר " . אחד המכשולים הקשים העומדים בפני נשים בפוליטיקה 
הוא האמהות . נמיר , המתארת את אורח חייה בכנסת , מפרטת לוח זמנים שלא 
מופיעה בו שעת סיום העבודה . היא סבורה כי זו הסיבה שנשים אינן פונות לפוליטיקה . 
דורון אינה מסכימה . בעצמה גידלה בת אחת , והיא מזכירה ששולמית אלוני 
גידלה שלושה בנים . ובכל זאת , נשים נכנסות לחיים הפוליטיים בגיל ממוצע 
גבוה בהרבה מזה של הגברים , לרוב לאחר שהילדים כבר גדלו . מסלולי הקידום 
בפוליטיקה , מזכירה חזן , עוברים דרך תאי הסתדרות הסטודנטים תקופה שבה 
לנשים קשה להתחייב על קריירה פוליטית דרך עולם העסקים , או דרך המערכת הצבאית , 
שאינה אפיק קידום לנשים . אולם גם כאשר נשים מצליחות להתגבר על המכשולים 
החוסמים את כניסתן לחיים הפוליטיים , ארוכה הדרך לצמרת גם למוכשרות שבהן , 
אומרת חזן . " כשאת כבר מגיעה לכאן " , אומרת נמיר במשרדה כיו " ר ועדת 
העבודה והרווחה של הכנסת , " מתחיל הגונגל . במפלגות עצמן הכל מתקיים 
על בסיס של תחרות מרפקית , כוחנית , על בסיס מי - חבר - של - מי , והתחרות 
ההישגית אינה מכרעת כלל . נשים לא משחקות על - פי כללים אלה , ולכן הן 
כל - כך חלשות בפוליטיקה " . חוקת מפלגת העבודה מחייבת שריון של % 02 מהמקומות 
לנשים , אך לא קיימת מערכת אכיפה או הקפדה על כך . ללובלסקי נאמר לפני 
כמה חודשים , בעת ויכוח אם לפרוש מהממשלה או לא : " את מבינה רק בנעמת " . 
גם נמיר טוענת נגד מנהיגי מפלגתה כי הם משלמים מס שפתיים בדברם על תרומתן 
של הנשים ועל שוויון . כשמנחם בגין עלה לשלטון , הוא הציע לגאולה כהן להיות 
שרת החינוך והתרבות " , סיפרה נמיר , אויבת פוליטית של כהן , אך ידידה 
במשכן . " גאולה כהן סירבה בשל סיבות אישיות . אז הוצע לה להיות סגניתו 
של זבולון המר והיא אמרה שלעולם לא תוכל להיות סגנית של אף אחד . בגין הקים 
בשבילה את ועדת העלייה והקליטה , והעמיד אותה בראשה . כששמעתי ברדיו , 
לפני כמה שבועות , שהיא תהיה סגנית ( של יובל נאמן , במשרד המדע והאנרגיה ) 
, נחרדתי . אם היא הסכימה להיות סגנית , חשבתי בלבי , סימן שהיא עייפה 
ומותשת מהגשת שאילתות והצעות לסדר היום . אין לך מושג כמה שאת צודקת , 
היא אמרה לי כשניגשתי אליה " . " אולי מה שחסר לנו זה אורך רוח , התמדה 
ונחישות " , סבורה דורון . " לבגין לקח 92 שנה להגיע לממשלה " , היא מזכירה . 
" אישה היתה מתייאשת מזמן ומפנה את מקומה " . יש באמירה זו גם ביקורת עצמית . 
דורון , שמתכוונת לפרוש מהכנסת אחרי הקדנציה הזו , ויתרה לראש הממשלה 
בקלות רבה מדי . " נאמר לי כי שמיר רצה אותי בממשלתו " , אומרת יו"ר סיעת 
הליכוד בכנסת , שאף לא ביררה האם נכון הדבר . היא לא הופיעה לכינוס שאותו 
ארגנו נשות המרכז במאבקן למנותה כשרה : " ראש הממשלה וחברי בכנסת מכירים 
אותי ואת כישורי " , אמרה , " ולא חשתי בנוח לתבוע תמכו בי , מנו אותי " . 
היא מעידה על עצמה כמי שאוהבת מאוד את עבודת הכנסת ואינה מרגישה מקופחת . 
" ידעתי שיש לו ( לשמיר ) הרבה קשיים " , היא מוסיפה , ומשלימה את התמונה 
המסורתית של האישה המתחשבת , הגאה ונטולת המרפקים סטיראוטיפים של תכונות 
נשיות שייתכן כי יש להן חלק בבעיית הייצוג האומלל . " את מתארת לך מה היה 
קורה אם אישה היתה עושה את מעשהו של אפרים גור ? " שואלת אורה נמיר . יוסי 
שריד מודה כי קשה לו לדמיין אישה בדמות אפרים גור . רוב הח"כיות בעבר ובהווה 
הצטיינו , לדעתו , ביושר פנימי רב . דורון טוענת כי הנאמנות הזו משתלמת 
בסוף , ומגייסת לעזרתה את אמרתו הידועה של אברהם לינקולן : " אי אפשר 
לרמות את כל האנשים כל הזמן " . אולם המציאות הפוליטית הישראלית טופחת באכזריות 
על פני האמרה ההגיונית , ומותירה אותה נבובה וריקה מתוכן . 
