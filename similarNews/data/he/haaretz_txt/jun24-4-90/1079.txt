מדינת ישראל היא אזור נגוע כלבת . עם זאת , מצליחים משרדי הבריאות והחקלאות 
לשלוט במצב וכבר 03 שנה שלא נתגלה אף אדם חולה כלבת בישראל . ד"ר ארנון שמשוני , 
מנהל השירותים הווטרינריים במשרד החקלאות , מסביר כי מחלת הכלבת מועברת 
על - ידי נגיף , והיא מחלה ממיתה . מעבירי המחלה הם בעלי חיים שנושכים , 
בעיקר אלה הנמנים עם משפחת הכלביים , כמו כלבים ושועלים . מרגע ההדבקה 
מתחילה תקופת דגירה , היכולה להימשך משבועיים עד ששה חודשים . במהלך הדגירה 
אין סימני מחלה , ואין גם שום בדיקה שיכולה להוכיח שבעל החיים נושא נגיף . 
אולם כאשר הנגיף מגיע למערכת העצבים המרכזית , הוא מתחיל להתרבות ועובר 
לרוק . זו הסיבה שנשיכה מידבקת . מרגע שמתגלים סימני המחלה ועד שבעל החיים 
מת עוברים מקסימום עשרה ימים . למרבה המזל , אפשר לחסן בני אדם ובעלי חיים 
שנדבקו . החיסון מונע את התפתחות המחלה . ככל שהחיסון קרוב יותר למועד 
ההדבקה , כן הוא יעיל יותר . המסקנה הברורה : בכל מקרה של נשיכה או מגע 
עם בעל חיים שלא ידוע אם הוא בריא , יש להודיע בדחיפות ללשכת הבריאות המחוזית 
ולפעול על פי הנחיותיה . בספרות הרפואית לא ידוע על שום מקרה של הדבקה במחלת 
הכלבת כתוצאה מאכילת בשר שמקורו בבעל חיים שמקורו בכלבת . 
