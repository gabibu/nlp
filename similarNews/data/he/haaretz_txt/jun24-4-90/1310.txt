המועצה הארצית לתכנון ולבנייה , שהתכנסה אתמול כדי להמשיך בדיוניה בעניין 
התוכנית השנויה במחלוקת להקמת תחנת קול אמריקה בערבה , נמנעה מלהכריע בבקשה 
שהגישו כמה מחבריה , לקיים הצבעה חוזרת בנושא הציפורים . עם זאת הצליחה 
ההתארגנות הממשלתית להביא לאישור ההמלצות הכלולות בהשלמת התסקיר הסביבתי , 
בעניין ההשפעות שיהיו להרחבת שטח אש 09 , אם תאושר הקמת קול אמריקה , 
בהצבעה של 21 נגד 01 . סוכם , שעצם השאלה השנויה במחלוקת , אם בכלל ניתן 
לקיים הצבעה חוזרת בעניין שכבר הוכרע בישיבה קודמת ( סקר הציפורים ) , 
תועבר לבדיקה ולחוות דעת של היועצים המשפטיים והמועצה תחזור לדון בנושא , 
בישיבתה הבאה . במהלך הדיון הקצר , באשר להצבעה החוזרת בנושא הציפורים , 
אמר היועץ המשפטי של " חיים וסביבה " , עו"ד רנאטו יאראק , כי מה שמוצע 
על ידי הצבעה חוזרת הוא ניסיון לשינוי התוצאה וזוהי החלפת מהלך חוקי במהלך 
בלתי חוקי . עיקר הדיון בישיבת המועצה אתמול עסק בנושא תסקיר ההשפעה על הסביבה , 
העוסק בהרחבת שטחי האש של צה"ל כלפי דרום , במקום השטח שמבקשים לייעד לאתר 
קול אמריקה . התסקיר שחובר על ידי עמירם דרמן אמור היה לדון בהשפעות הסביבתיות 
של הרחבת שטחי האש , מבחינת ההשפעות שיהיו להרחבה זו על אתרי הארכיאולוגיה , 
ערכי הנוף , ערכי הטבע והיקף הטיולים בהם . התסקיר מציין כי המרכיב הבולט 
ביותר בשטח הם ערכי הנוף הייחודיים ומציע כיצד להקטין את הפגיעה בהם בעת 
אימוני צה"ל . על התסקיר נמתחה ביקורת קשה מצד כמה מהדוברים שציינו כי איננו 
מלא . יועץ המשרד לאיכות הסביבה דן סתו , ( לשעבר מבכירי אגף התכנון במטכ"ל ) 
, אמר כי בתסקיר לא מוצגת הפעילות הצה"לית המתוכננת והחלופות האפשריות 
לשימוש בשטח . סמנכ"ל רשות שמורות הטבע דן פרי אמר שחסרה בתסקיר התייחסות 
לשטח כשמורת הטבע , וכי אין התייחסות לנושאי הזואולוגיה והבוטניקה . נציג 
" חיים וסביבה " יואב שגיא ( יו"ר החברה להגנת הטבע ) , אמר כי לא מוצגים 
בתסקיר , בצורה ראויה , נתונים על היקף הטיולים , והטעים כי הטענה המועלית 
בתסקיר שבשטח אין מסומנים שבילי טיולים אינה לעניין . שגיא ציין , כי ייחודו 
הגדול של השטח בכך , שהשאירו אותו במכוון נקי ובראשיתי , וכי ערכו של שטח 
זה עולה עוד יותר לאור העובדה , שהוא אחד מהאחרונים מהשטחים הלא פגועים 
בנגב . בעת ההצבעות הוצאו מהאולם כל היועצים , ואנשי מנהלת הפרויקט . 
