ועדת הכספים תחל מחר בדיון בהצעתו של שר האוצר יצחק מודעי , לעשות סדר בנושא 
הפטורים וההקלות במס לאזורי הפיתוח . בשבוע שעבר פנה מודעי אל הוועדה וביקש 
לקבוע קריטריונים ברורים לזכאות לקבלת ההקלות במערכת המס . הקריטריונים 
גובשו על - ידי ועדה מקצועית באוצר , שנציב מס ההכנסה , משה גביש , אימץ 
את המלצותיה . על - פי ההצעה יינתן לתושב פיתוח זיכוי מס בשיעור של % 7 מהכנסתו 
מעסק , משלח - יד , עבודה , קצבה , דמי שכירות וחקלאות , עד לתקרה קבועה . 
כמו כן , מוצע לקבוע 3 קריטריונים למתן ההקלות : יישובים המרוחקים מגבולה 
היבשתי של ישראל לא יותר ם 7 ק"ם . יישובים חדשים המרוחקים מריכוזי אוכלוסייה , 
לגביהם תחול הנחה ממס במשך 5 שנים מיום הקמתם . עשרת היישובים שמצבם הכלכלי - 
חברתי הוא הקשה ביותר בארץ , שלגביהם תחול ההנחה במשך 3 שנות מס , מיום 
הכרזתם ככאלה על - ידי שר האוצר , בהתייעצות עם שר הכלכלה . קביעת קריטריונים 
ברורים להקלות במס , הכרחית . אם תיקבע שיטה אחת ואחידה , לא ייווצר מצב 
שלחצי חבר כנסת פלוני או ראש עיר פלמוני יביאו להכללת אזור מסוים בין מקבלי 
ההטבות . לדוגמה , באוצר מציינים כי צפת וטבריה זכו להחלת ההטבות עליהן , 
לקראת הבחירות לכנסת , אף ששני היישובים הללו אינם תואמים הגדרה של יישוב 
פיתוח , או התיישבות חדשה . דוגמה אחרת לעיוות השיטה הקיימת היא , שמגדל - 
העמק זכאית להטבות ממס , ונצרת עלית לא . רבים מח"כי ועדת הכספים מתנגדים 
להצעת האוצר , שהוגשה כלשונה לוועדה לפני חצי שנה על - ידי השר הקודם , 
שמעון פרס . החכים תוהים : מדוע כוללים הקריטריונים החדשים עיר זו וגורעים 
אחרת ? התנגדותם של הח"כים ברורה ונובעת , לדבריהם , מדאגתם לאזורי הפיתוח . 
יש לזכור , כי כוחם של הח"כים הוא לעתים בהפעלת לחץ על האוצר ובהכללת אזור 
מסוים בקרב מקבלי ההטבות . מה יהיה כשיהיו כללים ברורים , ולא יוכלו ל"הילחם " 
עבור קבוצות בוחרים פוטנציאליים ? תסריט הדיון בנושא הפטור ממס על אזורי 
הפיתוח , מוכר וידוע . הח"כים " ישגעו " את האוצר , העשוי להתפשר פה 
ושם . אבל בזה לא תמה הפרשה . מס ההכנסה אינו המקור היחיד להטבות לאזורי 
הפיתוח בלא קריטריונים ברורים . גם בנושא מס רכישה , הנקבע על - פי הכרזת 
שר העבודה והרווחה , ופיצויי איבה , הנקבעים ע"י צה"ל , אין קריטריונים 
ברורים . האם לא הגיע הזמן לעשות סדר בחלוקת ההטבות במס לסקטורים השונים ? 
