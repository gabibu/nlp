שופט בית המשפט המחוזי בתל - אביב , אריה אבן - ארי , החליט אתמול לשחרר 
בערבות של 05 אלף שקלים את יואל אדלר מירושלים , החשוד בהשתייכות לארגון 
הסיקריקים . בכך דחה השופט את הערר שהגישה המשטרה , שביקשה להאריך פעם 
נוספת את מעצרו . השופט קבע , כי אדלר יהיה נותן במעצר - בית , וקו הטלפון 
לביתו ינותק . ביום שלישי השבוע החליט שופט בית משפט השלום בתל - אביב , 
חיים אילת , לשחרר את החשוד . המשטרה הגישה ערר על השחרור . אדלר היה 
עצור במשך 52 ימים , כחשוד בביצוע עבירות של הצתה והתארגנות בלתי חוקית . 
המשטרה מייחסת לארגון הסיקריקים מקרים רבים של איומים על אישי ציבור , 
חברי כנסת , עיתונאים ואנשי רוח , ופגיעה ברכושם , על רקע פוליטי . השופט 
אבן - ארי קבע עוד בהחלטתו , כי המשטרה תקיים ביקורים בבית החשוד , כדי 
לבדוק אם הוא עומד בתנאי מעצר הבית . השופט החליט , כי אם יתברר שהחשוד 
מפר את התנאים , הוא יובא לבית המשפט להארכה נוספת של מעצרו . השופט ציין , 
כי אדלר אינו משתף פעולה עם חוקריו , והדבר לא רק מקשה על ניהול החקירה , 
אלא גם מטיל עליו חשד כבד . השופט הדגיש , כי אמנם נראה לו שאדלר אכן 
קשור לפעילות הבלתי חוקית של הארגון , אולם מדובר בראיות נסיבתיות בלבד , 
שאין בהן עדיין כדי לשמש תשתית להגשת כתב אישום . " הדברים חמורים עד מאוד , 
ואין בית המשפט מזלזל בחשדותיה של המשטרה " , כתב השופט אבן - ארי בהחלטתו . 
" אולם לאחר שלושה שבועות של מעצר , יש להציג חומר ראיות ממשי , שיש 
בו כדי לשכנע כי קיימת עילת מעצר כנגד החשוד " . השופט הוסיף , כי לא שוכנע 
שבשחרור החשוד בתנאי מעצר בית , וניתוק קו הטלפון בביתו , הוא עלול לחבל 
בחקירה . השופט אבן - ארי התיר אתמול לפרסם , כי המשטרה מצאה בביתו של החשוד 
כרוזי הסתה , כתובות של אישים ידועים ועותק של " שבועת הסיקריקים " . 
