שני חיילים או שלושה ( על פי אחת הגרסאות ) , נתגלו כשהם מסתובבים עירומים 
על תצפית צה"ל בכפר אבו דיס . ל"הארץ " נודע , כי החיילים שירתו באבו 
דיס לפני 01 ימים וצולמו בידי צלם חובב . התמונות פותחו והועברו לח"ך מוחמד 
מיערי מהרשימה המתקדמת , שהגיש תלונה לשר הביטחון . לאחר שהובאה הפרשה לידיעת 
גורמים בפיקוד המרכז , הם הורו לאתר מידית את החיילים . החיילים משרתים 
ביחידה קרבית ומבצעים תעסוקה מבצעית , בדרך כלל בלבנון , אך עתה הם נמצאים 
בגדה . לאחר שאותרו החיילים הסתבר , כי פעלו בניגוד לנוהלי הצבא , ובכך 
גרמו למבוכה גם בקרב התושבים הערבים . החיילים יועמדו הבוקר לדין משמעתי , 
על פי הוראת פיקוד המרכז . גורמים בכירים בצה"ל ציינו כי מדובר באירוע חריג , 
אך חמור לכשעצמו . יש הנחיות מפורשות לחיילים כיצד להתנהג בעת תצפיות על 
בתים , ואין להתחכך יתר על המידה עם האוכלוסייה המקומית . עוד ציינו , 
כי אין זה חדש שצה"ל מקים על בתים תצפיות , כדי לשמור על ביטחון הדרכים . 
