המשבר ביחסי ישראל - ארה"ב הסעיר אמנם חוגים דיפלופטיים אחדים בוואשינגטון 
בשבועיים האחרונים , אך הסוגיה שעמדה במוקד העניין הציבורי הפוליטי בבירת 
ארצות הברית שונה לחלוטין . מחוקקים ומדינאים , משפטנים ואישי ציבור , 
עסקו בלהט בשאלה אם לעגן בחוקה האמריקנית את האיסור לשרוף את דגל הלאום , 
לאחר שבית המשפט העליון בארה"ב ביטל חוק שאסר לשרוף את הכוכבים והפסים . 
סיום זמני לדיון הציבורי הנוקב בא ביום חמישי שעבר , כאשר יוזמי התיקון 
לא הצליחו להשיג את הרוב הנחוץ , של שני שלישים מן הצירים בקונגרס . רק 
רוב כזה יכול להתחיל תהליך שבסופו יוכנס תיקון בחוקה . מתנגדי התיקון חגגו 
את ניצחונם , וקבעו כי בכך הובהר שקדושת החוקה האמריקנית עולה על קדושתו 
של הדגל . קפמאלידהסוגיה הישנה - חדשה הזו חזרה לסדר היום הלאומי לפני שבועיים , 
לאחר שהרכב בן 9 שופטים בבית המשפט העליון של ארה"ב החליט לבטל את " התקנה 
הפדרלית להגנת הדגל " , חוק שהתקבל בקונגרס ובסנאט אשתקד . ההחלטה נפלה 
על חודו של קול . חמישה שופטים תמכו בביטול החוק , וארבעה התנגדו . הנימוק 
העיקרי היה , כי התקנה החדשה עומדת בניגוד לחופש הביטוי , המעוגן בתיקון 
הראשון לחוקה האמריקנית משנת 1971 , וכי שריפת הדגל היא אקט לגיטימי של 
מחאה , שיש להגן עליו בתוקף מגילת הזכויות האמריקאית . הדרך היחידה שנותרה 
למחוקקים האמריקנים לעקוף את החלטת הערכאה השיפוטית הפדרלית העליונה היתה 
להכניס תיקון לתיקון בחוקה , לסייג את מגילת הזכויות , את אבן היסוד של 
הדמוקרטיה האמריקנית . צעד כזה מחייב רוב של שני שלישים בשני בתי הקונגרס , 
ותמיכה של הבוחרים ב83 מדינות לפחות . כאשר התקבלה התקנה להגנת הדגל בשנה 
שעברה , סברו המחוקקים האמריקנים כי התקנה תוכל לחסוך מהם את העיסוק המרתיע 
באחד מעקרונות היסוד של החוקה : התיקון הראשון המפורסם , המבטיח את חופש 
הביטוי . מי שלא נרתע מלהפציר בחברי הקונגרס על שני בתיו לתמוך בתיקון , 
לאחר החלטת בית המשפט העליון , היה הנשיא גורג בוש , שמצא הזדמנות לשפר 
את אחוזי הפופולריות שלו , בסוגיה נטולת כל סיכון ציבורי , לכאורה . סקר 
של מכון גאלוף שנערך באחרונה גילה כי % 17 מהאוכלוסייה תומכים בהכנסת התיקון 
לחוקה , וכי לא פחות מ%37 סבורים כי הגבלה כזו על התיקון הראשון לחוקה לא 
תפגע בחופש הביטוי של האזרח האמריקני . סקר אחר מצא כי היחס הוא % 86 בעד 
הכנסת השינוי לחוקה ו%72 נגד . הנשיא בוש שב וקרא לחברי מפלגתו הרפובלקנית 
בשבוע שעבר לתמוך באיסור , וגם אחוז לא מבוטל של חברי קונגרס מן המפלגה 
היריבה נטו לתמוך בתיקון החוקה . ראשי המפלגה הדמוקרטית בבית הנבחרים מסרו 
בשבוע שעבר לעיתונאים כי הם רואים קושי לגייס את 041 הקולות הדרושים כדי 
לחסום את יוזמת החקיקה מרחיקת הלכת , והיה עליהם לצאת למסע שכנוע מייגע , 
כדי לזכות ב771 קולות , בסופו של דבר . הנשיא בוש לא החמיץ אף הזדמנות 
לנופף בסוגיית הדגל אחרי החלטת בית המשפט העליון . למחרת ההחלטה , בטקס 
ממלכתי מול הבית הלבן , ניצל הנשיא את המעמד כדי לפרוט על מיתרי הפטריוטיות 
האמריקניים , ויומיים אחר - כך , ערב " יום האב " של ארצות הברית , 
הוא קרא לכל בתי האב האמריקניים ולמוסדות הציבור לציין את המאורע בהנפה המונית 
של הדגל . יום חמישי לפני שבועיים , יום הדגל של ארצות הברית ( 41 ביוני ) 
, נשא השנה אופי מיוחד . סוגיית הדגל עמדה במרכזו , וקבוצות שונות ניצלו 
את המאורע כדי להביע את דעתן בנושא . קבוצה של פעילים מלוס אנגלס , המתנגדים 
לנשק האטומי , הציגה לראווה דגל חנוט בגוש ענק של קרח , תחת הסיסמה " הקפיאו 
את התיקון לחוקה בעניין הבערת הדגל , אך לא את הזכויות החוקיות שלנו " . 
קבוצה מניו - יורק , המתנגדת לתיקון בחוקה , קראה לתומכיה להשתמש בדגל 
כחומר לעיצוב בגדים וחפצים , כיד הדמיון הטובה עליהם . ארגונים התומכים 
בשינוי החוקה , לעומת זאת , הציפו ערים ועיירות בעשרות אלפי דגלים ודגלונים , 
עד כדי כך שאזרחים רבים התלוננו שהדגלנות הסיטונאית הזאת , דווקא היא המחללת 
את הדגל . לראשי הסיעה הדמוקרטית בקונגרס היתה משימה לא קלה . לא זו בלבד 
שהם נאלצו לשכנע שליש מן הצירים בבית לפחות , כי קדושת החוקה ( ובמובן 
מסוים גם קדושת בית המשפט העליון ) עולה על קדושת הדגל . הם נאלצו גם להתמודד 
עם מערכת טיעונים קשה , טעונת אמוציות ורוויית דמגוגיה של ראשי הרפובליקנים , 
ולהגן על מהות מופשטת של ערכים , מול ניסיונם של תומכי התיקון בחוקה להגן 
על מהות מוחשית וברורה , בדמותו של הדגל האמריקאי , מפני סכנה מוחשית ובוטה : 
שריפה . הרפובליקנים העירו עוד לפני הדיון , כי הם מתכוונים לנצל טכניקות 
תעמולה תקשורתיות כדי לקדם את יוזמתם לשינוי החוקה . מנהיג המיעוט הרפובליקני 
בסנאט , רוברט דול , יצא ביום חמישי לפני שבועיים מפגישה עם הנשיא בבית 
הלבן , וכשהוא מנופף בדגלון , ואמר לעיתונאים כי בכוונת מפלגתו להשתמש 
בסמל הלאומי האמריקני הזה , ולנהל מסע תעמולה תקשורתי מרוכז . רפובליקנים 
אחרים בקונגרס אמרו , כי יש להשתמש בסוגיה הזו כבעניין ערכי , שיתרום להבהרת 
ההבדל שבין הדמוקרטים לרפובליקנים . הדמוקרטים ענו לאתגר הערכי במסע מרוכז 
של הצגת החוקה כערך לאומי עליון , וגם הם נפנו לפרוט על נימים דמגוגיים 
של רגשות לאומיים , ונתנו את זכות הדיבור בקונגרס לצירים בעלי עבר קרבי 
( מלחמת העולם , קוריאה וויאטנם ) , במקום הדוברים השגרתיים שלהם . 
הממשל הרפובליקני הבין , מעט באיחור , כי ייטב לו אם ישמור בעתיד על פרופיל 
נמוך בסוגיה הזו , וייתן לאחרים לעשות את מלאכת הצדיקים . עדיף לממשל הרפובליקני 
שהדמוקרטים יוצגו באור לא פטריוטי וצדקני מבלי שהנשיא יטיל את כל כובד משקלו 
כדי לקדם את הכנסת התיקון בחוקה , ויוצג כמי שנכשל . " רק הדמוקרטים יכולים 
לעשות עניין פוליטי מהשאלה הזו , בכך שהם יתנגדו לשינוי החוקה " , צוטט 
פקיד בבית הלבן בעיתונים . התוצאה היא אפוא כעין תיקו טכני . תומכי התיקון 
בחוקה נכשלו ביוזמתם , אך ייתכן מאוד כי יתברר שההתנגדות לתיקון תגבה מהדמוקרטים 
מחיר פוליטי כבד , בכך שהם בלמו יוזמה הזוכה לרוב מכריע בציבור האמריקאי . 
בשם טוהר הערכים הדמוקרטיים , הנכללים במסמך הדמוקרטי ביותר שנכתב אי - 
פעם , הצליח המיעוט לבלום את העיקרון הדמוקרטי הבסיסי ביותר : דעת הרוב . 
מיעוט של נבחרי העם בלם את התיקון , שלפי הסקרים זכה לתמיכה של רוב העם . 
הפרשנים הפוליטיים בבירת ארה"ב כמעט מאוחדים בדעה שהתהליך כולו , ובכלל 
זה התוצאה הסופית שלו , היו בבחינת חגיגה לדמוקרטיה . 
