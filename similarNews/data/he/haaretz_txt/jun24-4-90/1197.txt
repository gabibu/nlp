ראש המטות המשולבים של צבא ארה"ב , קולין פאוול , אמור להגיע בימים הקרובים 
לביקור בישראל ולהיפגש עם שר הביטחון משה ארנס , כך נודע ממקורות ביטחוניים . 
פאוול אמור להגיע לישראל לאחר שיסייר במספר מדינות ערביות במזרח התיכון . 
מקורות במערכת הביטחון מסרו כי השר ארנס והאורח האמריקאי ידונו בסוגיית שיתוף 
הפעולה האסטרטגי בין ארה"ב לישראל וכן בסיוע הביטחוני של ארה"ב לישראל . 
זהו הביקור הראשון של אישיות צבאית רמת דרג מארה"ב , האמורה להיפגש עם 
שר הביטחון משה ארנס מאז היכנסו לתפקידו לפני כשלושה שבועות . יועצו של שר 
הביטחון לענייני תקשורת דני נווה , אישר אמש את דבר הביקור הצפוי . 
