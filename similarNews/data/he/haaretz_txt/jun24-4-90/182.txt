כמות של כאלף טונות אפר פחם זיהמה ביום ה את קרקעית בריכת מי הקירור של תחנת 
הכוח בחדרה . זיהום האפר נוצר מתקלה במערכת ההידראולית באנייה לואיזיאנה , 
אחת משתי אוניות מיוחדות המועסקות על - ידי חברת החשמל בהטלת האפר במעמקי 
הים . כתוצאה מהתקלה נפתחה קרקעית האנייה , עוד לפני שהושלם תהליך העמסתה 
ובעודה קשורה לרציף טעינת האפר הגובל בחוף . כתוצאה מהתקלה נגרם זוהם הים 
בשמן . במהלך סוף השבוע עסקו בניקוי בריכת מי הקירור מכמויות האפר שנשפכו 
לקרקעיתה . מפקחי האגף למניעת זיהום ים במשרד לאיכות הסביבה פתחו בחקירה . 
תקלה דומה אירעה לאנייה האחות לסילוק האפר , רחלה , בפברואר השנה . גם 
אז נשפכו כאלף טונות אפר לקרקעית מעגן מי הקירור . לחברת החשמל יש אישור 
להטיל כמות של חצי מיליון טונות אפר במהלך כל שנתיים באתר המרוחק 55 ק"ם 
מחוף חדרה , בעומקי של כ004 , 1 ם . האתר נמצא הרחק מחוץ לתחום המים של 
ישראל , והוקצה לחברת החשמל על - ידי הוועדה הבין - משרדית המעניקה היתרים 
להטלת פסולת בים . הוועדה פועלת בחסות המשרד לאיכות הסביבה ובתוקף החוק 
למניעת זיהום הים , הטלת פסולת . 
