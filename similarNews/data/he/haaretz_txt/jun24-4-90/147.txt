תושב רפיח בן 52 נרצח אתמול במחנה הפליטים רפיח בידי כמה רעולי פנים , שתקפו 
אותו בסכינים ובגרזינים , לאחר שנחשד בסיוע לשלטונות ישראל . מקורות פלשתיניים 
דיווחו , כי האיש נלקח על ידי כמה רעולי פנים לפרדס סמוך , נחקר על ידם 
ולאחר שהודה בסיוע לשלטונות הוכה בגרזינים ונדקר בסכינים למוות . לאחר מכן 
העלו את גופתו על סוס , ושלחו את הסוס עם הגופה למשפחתו של הנרצח . משטרת 
נפת עזה פתחה בחקירה לבדיקת נסיבות הרצח . מקורות פלשתיניים טוענים , כי 
האיש סייע לשלטונות . לעומת זאת במשטרה אומרים כי מדובר באירוע פלילי . 
אתמול הופעל ברצועת עזה מטען צד מאולתר לעבר סיור של צה"ל . מקורות צבאיים 
מסרו ל"הארץ " , כי מדובר במטען מאולתר , שהופעל לעבר סיור צה"ל שנע באזור 
מחנה הפליטים מועזי , חיילי הכוח השיבו באש לעבר נקודת הפעלת המטען . לא 
היו נפגעים . מקורות פלשתיניים דיווחו אתמול על שני פצועים בתקרית במחנה 
הפליטים אל פרעה , ליד שכם . יחיא סובח , בן 71 נפגע בתקרית קשה בחזהו 
ובבטנו מכדורי פלסטיק . הפצוע השני , ילד בן 01 , נפגע בידו מכדור גומי 
וכתוצאה מכך נשברה היד . מקורות פלשתיניים דיווחו אתמול על הפגנות נגד ישראל 
שנערכו ברמאללה , אל - בירה ובכפרים ביתין ותורמוס עיא . בעיר העתיקה בשכם 
התקיימו אתמול שתי תהלוכות של רעולי פנים , לציון מלאת חודש לרצח הפועלים 
הערביים בראשון לציון . תושבים בשכם מתלוננים כי בשכונת קשיקה הוציאו אתמול 
חיילים 52 איש מבתיהם , היכו בהם בקתות הרובים , קיללו וזרקו חזיזים ורימוני 
הלם . צעיר אחד בן 71 אף נכווה מחזיז , טענו . באחד הלילות , השבוע , 
השליכו חיילים במחנה עסכר , עשרות רימוני גז מדמיע . צה"ל הכחיש את טענות 
התושבים , אחרי בדיקה שעשה מפקד הגיזרה במקום . 
