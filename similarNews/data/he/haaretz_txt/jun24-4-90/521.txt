הנהלת איגוד חברות הביטוח תתכנס מחר לדיון בשינוי שיטת קביעת התעריפים בביטוח 
רכב רכוש . כיו"ר איגוד חברות הביטוח הוא עוזי לוי , מנכ"ל מגדל . על 
סדר היום של הנהלת האיגוד תעמוד הצעה חדשה לקביעת תעריפי ביטוח רכב , אשר 
גובשה בשבועות האחרונים . דבר השינוי הובא לידיעתו של גד ארבל , המפקח 
על הביטוח באוצר , והוא נוטה לאמץ את השינוי . בשיטה הישנה נקבעו תעריפי 
ביטוח הרכב על - פי קבוצות המיון של הרכב . על - פי המוצע , הקריטריון 
המרכזי לקביעת גובה פוליסת ביטוח הרכב , יהיה הנהג . לצורך העניין יובאו 
בחשבון כמה משתנים כמו גיל הנהג , מצב תביעותיו , האם המדובר בנהג יחיד 
ברכב המבוטח , אזור הנהיגה וכד . משתנים אלה יקבעו , בסופו של דבר , 
את שיעור התשלום . בסיס הפוליסה יחושב כך , שלחברת הביטוח יהיה רכיב רווח 
קבוע של % 5 . השיטה החדשה תחול גם על קבוצות מבוטחים גדולות , במסגרת קולקטיב , 
או קבוצות גדולות במיוחד במסגרת היפר - קולקטיב . קבוצות אלה ימשיכו לקבל 
הנחות , אם כי בשיעור נמוך מהמקובל היום . תהיה גם התחשבות בנתוני הנהג 
המבוטח במסגרת הקולקטיב . בחברות הביטוח מעריכים כי מבנה התעריפים החדש לא 
יביא לשינוי בשיעור הרווחיות בביטוח רכב , והוא מבוסס על כך שהרווחיות הבסיסית 
בחברות תישמר . עם זאת , ההערכה היא שהשיטה החדשה תביא לחלוקת הוגנת יותר 
של מבנה התעריפים , ובסופו של דבר תועיל לכל הצדדים בענף . 
