במרכז הרפואי הדסה עין כרם , מתעכב הטיפול בחולת סרטן בלוטות הלימפה נינה 
שאל מקרית ביאליק . היא אמורה להתחיל טיפול בתרופה ניסויית סי - די - אי - 
2 ( כלורן דיאוקסי אנדינוזין ) שפותחה ומיוצרת על ידי המכון למחקר רפואי 
ואשר נמצאת בהליך של ניסוי קליני בארצות הברית . העיכוב במשלוח התרופה לארץ 
נובע מהעדר רישוי של מנהל התרופות והמזון אף - די - אי בארצות הברית למשלוח . 
מדובר בתרופה שהוכחה כיעילה אצל חולים הסובלים ממאירות של בלוטות הלימפה , 
ומניסיונות בחו"ל הוכח כי אין לה תופעות לוואי קשות כמו הקאות , או נשירת 
שיער תופעות המאפיינות טיפולים כימותראפיים . כל המסמכים הדרושים לקבלת 
התרופה , חתומים על ידי משרד הבריאות ובית החולים , הועברו בתחילת השבוע 
לארה"ב בתקווה לקבל את התרופה ולהתחיל בטיפול . אתמול קיבל בית החולים הדסה 
הודעה מהמכון , לפיה חל איסור לשלוח את התרופה לארץ כל עוד לא נתקבל אישור 
האף - די - אי בארצות הברית . מעריכים כי קבלת האישור תארך מספר ימים . 
בהדסה מקווים כי זה יהיה העיכוב האחרון שימנע התחלת הטיפול בחולה . 
