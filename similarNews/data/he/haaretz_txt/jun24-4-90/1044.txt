( ע ) . מטען חבלה מאולתר התפוצץ אור ליום ששי סמוך לצומת נהלל , בדרך 
ליישוב הקהילתי גבעת - אלה . לא נגרם נזק ואיש לא נפגע . חקירת המשטרה העלתה 
כי המטען היה מורכב מפגז מרגמה , ולידו הונחו צמיגים וחבילות קש , כנראה 
כדי ליצור מארב לרכב . בהערכה ראשונית סבורים , כי ההתפוצצות אירעה במהלך 
התקנת המטען , אולם החקירה נמשכת בכל הכיוונים . למקום הוזעקו שוטרים , 
אנשי מג"ב וכוחות צה"ל , בסיוע גששים וכלבים , בפיקוד מפקד מרחב העמקים , 
נצ"ם דני טביב . הכוח ערך סריקות בכל השטח . זהו המקרה השני של פיגוע חבלני 
באזור נהלל . לפני כמה שבועות נזרק בקבוק תבעירה בצומת זה , וגם אז לא 
נגרם נזק ולא היו נפגעים . ההסלמה באזור והשימוש באמצעים חריגים מעוררים 
דאגה בלב החקלאים ותושבי האזור , משום שמערכת היחסים בין יהודים לערבים 
היתה עד כה מעולה . 
