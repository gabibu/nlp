מנילה , פיליפינים ( איי - פי ) . חוסר שקט מדיני , אי יציבות כלכלית 
וביורוקרטיה סבוכה גורמים לחברות זרות לצאת מהפיליפינים , יציאה העלולה 
להיות המונית . בחמשת החודשים האחרונים , 11 תאגידים רב - לאומיים העבירו 
את המטות האיזוריים שלהן ממנילה למלזיה , לאינדונזיה ולתאילנד , שממשלותיהן 
מציעות תמריצים טובים יותר ואווירה יציבה יותר לעסקים . בין החברות שיצאו 
חברות גדולות כגון ווסט אלפיין , גנרל אלקטריק , בנק מיצוי , גי - טי - 
אי דירקטוריס , אירוינג טרסט וסינטקס פרמסטיקלס . בין 021 החברות הרב לאומיות 
שמשרדיהן האזוריים נמצאים עדיין בפיליפינים , 04 החלו מתעניינות באפשרויות 
להעביר אותם למדינות אחרות בדרום מזרח אסיה , אומרים מקורות עסקיים . נתונים 
אלה מפריכים את טענותיה של ממשלתה של קורזון אקינו לפיהן המדינה מציעה אווירה 
נוחה לחברות בין - לאומיות . ההתעניינות בהעברת החברות מהמדינה התגברה לאחר 
ניסיון ההפיכה הכושל בדצמבר שעבר , בו נהרגו 311 בני אדם . ניסיון ההפיכה 
בן תשעת הימים אירע שבועות מעטים לאחר שובה של אקינו מסיור בארה"ב ובקנדה , 
שבמהלכו הבטיחה למנהיגים בעולם העסקים כי התקשורת ואויביה הפוליטיים הפריזו 
בתיאורים על האיומים על ממשלתה . רבים ממנהיגי ההפיכה הכושלת נשבעו כי ינסו 
למרוד שוב . מנהל חברה אוסטרית , שדיבר בעילום שם , אמר שרוב החברות הרב - 
לאומיות הקימו קרנות חרום למקרה שיהיה צורך להתפנות משם תוך זמן קצר . אנשי 
עסקים התלוננו על התמוטטות התשתית במדינה , על מחסור בחשמל ובמים , על 
תוהו ובוהו בנמל התעופה הבין - לאומי , על טלפונים באיכות ירודה , שירות 
דואר איטי להחריד וסחבת ביורוקרטית . גונתר ברנולד , המנהל האיזורי של 
קרוף משיננטקניק , תיאר את חוסר היעילות כאותם דברים קטנים שממאיסים עליך 
את כל המצב . לעומת הפיליפינים , בהונג - קונג וסינגפור יש תשתית מפותחת 
של תחבורה ותקשורת , ותנאים נוחים המסייעים לפעילות העסקית , כגון ביורוקרטיה 
מינימלית , תמריצים במסים ונסיעות , שיעור פשע נמוך וטיפול נאות בחברות 
מקומיות וזרות , נאמר בדו"ח של האיגוד של המטות האיזוריים של חברות רב - 
לאומיות בפיליפינים . 
