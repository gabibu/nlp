פאריס ( מיוחד ל"הארץ " ) . על רקע האשמות בדבר " בימוי פלילי " שביצע 
הממשל בפרשת חילול בית - העלמין היהודי בקרפאנטרה , שב והשמיע שלשום מנהיג 
הימין הקיצוני בצרפת , זאן - מארי לה - פן , " משחק מלים " של ניבול - 
פה תוקפני . באספת - עם בדרום צרפת תיאר לה - פן את נשיא האספה הלאומית , 
לוראן פאביוס , כמי " ששמו מתחרז עם פי - הטבעת " ( בצרפתית : " אנוס " ) 
. זו אמורה היתה להיות התייחסות לדברים שאמר פאביוס בחודש מאי , למחרת 
חשיפתה של הגופה המחללת בבית - העלמין בקרפאנטרה . פאביוס הביע אז בראיון 
משודר את הזדעזעותו מן המעשה , ותיאר בפרטי - פרטים את חילול גופתו של 
היהודי שגופתו הוצאה מהקבר . 
