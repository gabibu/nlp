שר האוצר יצחק מודעי דחה אתמול על הסף את תביעתו של שר הפנים אריה דרעי לקבל 
תוספת תקציב של 07 מיליון ש"ח , הלוואת אמיסיה לצורך כיסוי גירעונות של 
הרשויות המקומיות . לאחר הפגישה הזהיר השר דרעי מפני השבתת הרשויות המקומיות , 
כתוצאה מהעדר תקציב . השר דרעי טען בפני מודעי , כי התוספת הובטחה לו על 
ידי קודמו שמעון פרס , וסיכום על כך הושג גם עם השר דן מרידור , שהופקד 
בשלושת החודשים האחרונים על משרד האוצר מטעם רה"ם . מודעי שאל את דרעי האם 
הסיכום עם מרידור ניתן בכתב . דרעי השיב בשלילה , אך טען כי זהו חלק מההסכם 
הקואליציוני . על כך השיב מודעי : אם אין סיכום בכתב , הרי שאין זה חלק 
מההסכם הקואליציוני . דרעי מסר כי התוספת היא החוליה האחרונה בהסדר לפריסת 
חובות של הרשויות המקומיות . מודעי אמר בפגישה כי קודמיו פיזרו הרבה התחייבויות 
שאין קופת המדינה יכולה לעמוד בהן . שר האוצר אמר כי הדרך היחידה העומדת 
בפני הרשויות היא התייעלות וקיצוץ בתקציביהן , ואל להן לצפות שהמדינה תזרים 
להן כספים נוספים על מאות המיליונים שכבר הזרימה . שר הפנים הודיע כי יערער 
על החלטתו של שר האוצר בישיבת הממשלה וידרוש את התערבות ראש הממשלה והכרעת 
הממשלה כולה . החשב הכללי באוצר , אלי יונס , גילה כי למשרד הפנים יש 
רזרבה משלו בשיעור של 057 מיליון ש"ח , המצוי בסעיף " מענק כללי " . סעיף 
זה מקנה לשר הפנים סמכות והרשאה להקצות תקציבים נוספים לרשויות המקומיות 
על פי נוסחה קבועה , על בסיס ההוצאות וההכנסות המאושרות שלהן . סעיף זה 
משמש לצורך כיסוי גירעונות , שלשמם מבקש עתה שר הפנים תוספת תקציב של 07 
מיליון ש"ח . הוא ציין כי למעשה לא נעשה כל שימוש ברזרבה זו , ואין שום 
מניעה שמשרד הפנים יכסה את הגירעונות מרזרבה זו . קפידבינהממונה על התקציבים 
באוצר דוד בועז הודיע אתמול על אימוץ מדיניות תקציב חדשה , שתכליתה שמירה 
על מסגרות התקציב , ומניעת פריצתן . לדבריו , שר האוצר יצחק מודעי נתן 
גיבוי מלא למדיניות החדשה . בועז הוסיף כי משרדו לא יהיה מוכן לשמוע על 
מצוקות למיניהן ועל פתרונן באמצעות תקציבים נוספים . כל המקורות שהמשק מסוגל 
לרכז בשנת 09 , פורטו בהרחבה בתקציב המדינה ובתקציב לקליטת העלייה , אמר 
בועז . לדבריו , המשק נמצא בשעת חירום , ומתוכנן לקלוט בשלוש השנים הקרובות 
כחצי מיליון עולים . הוא התריע כי " אם הממשלה לא תקח את עצמה בידיים בכל 
הקשור להוצאות הממשלתיות , אזי ספק אם יהיה ניתן להשיג את היעדים המרכזיים 
ולעורר את המשק לצמיחה " . בועז הביע חשש כי כל הגדלה של הגירעון מעבר למתוכנן 
תסכן את החמצת היעד הכלכלי של היציאה מהמיתון , תוך המרצת פעילות כלכלית 
נכונה דרך הסקטור העסקי ולא הציבורי . 
