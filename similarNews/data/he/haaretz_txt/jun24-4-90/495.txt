מוטיווים הלקוחים מהים כמו צי ומלחים , והמראה המנומר מופיעים הקיץ בבגדי 
הים . הגינס המועדף העונה הוא התכלת השטוף , וכן בגדים עם פסים ועם נקודות , 
שמלות צמודות מלייקרה ומשי , חצאיות מיני , ומקטורנים מודפסים . בפרטים 
הקטנים של הקיץ הושקעה מחשבה רבה . הם ייחודיים למרות שהגזרות פשוטות . 
הגימיקים הם בתכשיטים , העשויים בעיקר עץ צבוע , זכוכית , פלסטיק , 
צדפים אמיתיים או חבלים , גדילים , חוטי רפיה ועוד . הפרחים , מופיעים 
לא רק בהדפסים של שמלות או מערכות , אלא בעיקר ברקמות על טי שירטס , רקמות 
על גינס או אפליקציות של בד פרחוני על טריקו . גם מקטורנים העשויים בגיזרה 
בסיסית - קלאסית מעוטרים בגימיקים בגב ובכתפיים , בשלל אורכים ואמרות מוארכות 
ומחודדות , דמויות - לסוטה . יש גם מצחיות וכובעים קולוניאליים עם מטפחת 
צונחת מאחורי כובע מצחייה , חולצות קשורות במותן או חתוכות גבוה , חושפות 
את הבטן נראות יפה עם מכנסי גינס , חצאיות באורך הקרסול וחצאיות מיני . 
קפלים נוסח יוון נופלים באורח מסוגנן מן הכתף האחת וגם מן המותן . חצאיות 
קשורות הנראות כפריאו מתלוות למקטורנים גבריים ומראות קטנות בתוך הבגד , 
כולל בגדי הים והחוף . אין דבר מתוך הפרטים הקטנים שהוא הדבר " העיקרי " . 
בתוך הכאילו תלבושת אחידה יש הרבה מקום להראות יחודי ומפתיע ומצחיק וזה 
המסר של אופנת הקיץ . 
