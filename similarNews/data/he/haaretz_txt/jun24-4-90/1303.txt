פאנמונגום ( ע"ר ) . פקידים בכירים מצפון קוריאה ומדרום קוריאה חידשו 
את השיחות ביניהם ודיווחו על התקדמות בהכנת פגישה חסרת תקדים , בין ראשי 
ממשלותיהם . בשיחות בעיירת הגבול פאנמונגום , הסכימו שני הצדדים לקבוע מועד 
לפגישת ראשי הממשלות , עד ה62 ביולי . " ההתקדמות שהושגה בפגישה מכינה 
זו תשמש ציון דרך לאיחוד ותהווה נקודת מפנה היסטורית " , אמר ראש המשלחת 
הצפון קוריאנית לשיחות , פאיק נאם - גון , במסיבת עיתונאים . בפגישת ראשי 
הממשלות הם ידונו בהצעת צפון קוריאה , ששתי הקוריאות יתחלקו במושב אחד באו"ם , 
אמר פאיק . דרום קוריאה סבורה כי שתי הקוריאות צריכות להתקבל לאו"ם באותו 
זמן , אולם כחברות נפרדות . שני הצדדים הביעו רצון לאחד את שני חלקי האי , 
שהופרד לאחר מלחמת העולם השנייה . פיונגיאנג קראה לנסיגה מיידית של כל 
000 , 34 החיילים האמריקאים המוצבים בדרום קוריאה כתנאי לאיחוד , ואילו 
עמדתה של סיאול היא שהחיילים האמריקאים ייצאו רק לאחר שישרור אמון מלא בין 
שתי הקוריאות . פאיק הציע ששתי המדינות יאפשרו טיסות ישירות בין בירותיהן , 
כדי להטיס את ראשי הממשלות לפגישותיהם הצפויות . 
