המסיבה באחת מערי ארה"ב לא נראתה יוצאת - דופן לעומת מסיבות רבות אחרות באותו 
ערב . צופה מן החוץ היה מתקשה בוודאי להבחין במכנה משותף לכל היושבים בחדר . 
רק כאשר קמו להיפרד מעל המארח , היה אפשר להבחין בעוויתות על פניהם וגופם 
של רוב המשתתפים , כולם חברים באיגוד הצפון - אמריקאי לכאב כרוני . כולם 
אנשים שכבר ניסו להיעזר כמעט בכל שיטת ריפוי והקלה שפורסמה אי - פעם , החל 
בהיפנוזה וכלה בניתוחי - מוח . רבים ניסו , או לפחות מהרהרים באפשרות לשים 
קץ לחייהם . התכנסות זו היא " נחמת האומללים " , מאמץ משותף להסיח את דעתם 
מהכאב המלווה אותם במשך שנים , ולעתים , כל חייהם , כמחזה מבעית לצופה 
אחד בלבד , וללא הפסקה . חוויותיהם של אנשים כאלה הן שממריצות קבוצות חוקרים 
מצומצמות ברחבי העולם לנסות ולעמוד על מהותה של התחושה ששמה כאב . מהו כאב ? 
לכאורה יש לכאב תפקיד חיובי מאוד : לשמש מעין פעמון - אזעקה המפנה את תשומת 
לבנו לנזק חיצוני או פנימי , שבטיפול נכון אפשר לתקנו . אולם נראה שלתופעת 
הכאב גם השפעות פחות חיוביות . כאשר היא יוצאת מכלל שליטה , היא עלולה 
להיות חרב פיפיות מסוכנת . הפילוסוף רנה דקרט השווה את הכאב לפעמון אזעקה 
הקשור בחבל . הגירוי דומה למשיכת חבל המפעילה את הפעמון בראש המגדל ( המוח ) 
. המודל הפשטני של דקרט , שרבים עדיין נוטים לחשוב על - פי מושגיו , 
רחוק מלהסביר עובדות - חיים ידועות כהופעת כאב במקום מרוחק ממקום הפגיעה 
או ללא פגיעה נראית לעין . גם כאב המתמשך זמן רב ללא גירוי חיצוני אינו 
מתיישב עם המודל הזה . אולם התופעה המדהימה ביותר היא שכאב יכול להימצא 
במקום שאין בו שום אבר : באברים שנקטעו לפני שנים . היכן איפוא מקומו של 
הכאב ? בגוף או במוח ( תאי - העצב עצמם אינם חשים כל כאב ) ? האם ישנם 
סוגים שונים של כאב והאם אפשר למדוד אותם ? שאלות כאלו ואחרות שואלים עצמם 
פסיכיאטרים , פסיכולוגים , נאורולוגים , ביוכימאים ועוד העוסקים בניסיון 
להבין את הכאב . על - פי הגדרת האיגוד הבין - לאומי לכאב , " הכאב הוא 
תחושה וחוויה רגשית לא - נעימה הקשורה בנזק ממשי או אפשרי לרקמות או מתואר 
במונחים כאלה " . הגדרה זו שפורסמה בשנת 6891 , מדגישה את האופי הסובייקטיווי 
של חוויית הכאב ואת הקשר הנסיבתי הקלוש שבין פציעה ממשית לבין תחושת הכאב . 
אך הביטוי " לא - נעימה " אינו מבטא את סבלם של אלה שבשבילם הכאב הוא 
עינוי ממשי . לא במקרה מדובר בהגדרה על " נזק אפשרי " . כמה מן התופעות 
המוזרות ביותר הקשורות בתופעות הכאב , כוללות פצועי מלחמה שישבו בלי להתלונן , 
למרות פציעות חמורות ומכאיבות ; אנשים שנכרת להם אבר והם המשיכו להתלונן 
על כאבי - תופת באבר שכבר לא היו בגופם ; ואנשים הנראים כמחוסנים בפני כאב . 
לפחות במה שנוגע לשתי הקבוצות הראשונות , קשורה התופעה להשפעה מוחית - 
נפשית מוזרה המשנה את תפיסת - הכאב הסובייקטיווית . אותם חיילים שהיו קרובים 
לחזית , דומים אולי לשחקן תיאטרון המתעלם ללא יודעין ממכה שספג , כל עוד 
הוא שקוע בתפקידו על הבימה . אבל מיד עם התפנותו מתפקידו , עולה הכאב הנשכח 
ומופיע במלוא עוצמתו . התופעה של כרותי - אברים המתלוננים על כאבים באבר 
המדומה , נפוצה למדי בלי קשר לסוג האבר ומופיעה בקרב % 06%07 מהנבדקים . 
מסתבר שרבים מבאי חדר - המיון ( % 04 לפי סקר אחד ) שנפגעו מדקירות , 
קליעים וחבטות , אינם מתלוננים על כאב כלשהו . כאב באבר מדומה היא תופעה 
שעדיין לא הוסברה כיאות אולם הסברה אומרת שלכל אבר בגוף יש דמות - ראי במוח , 
הנבנית מזיכרונותינו הסומטו - סנסוריים . אותה דמות - ראי ממשיכה להתקיים , 
לחיות ולכאוב גם כאשר האבר הממשי כבר איננו . המקרה של אשה קנדית שלא חשה 
כל כאב הוא אולי המפורסם ביותר מבין הקבוצה השלישית שנמנתה למעלה . בת שנתיים 
לעסה את קצה לשונה עד זוב דם ובת שלוש נפגעה מכוויות קשות לאחר שנשענה זמן 
רב על תנור לוהט . לאחר מותה , בת 92 , לא התגלו בה שום תופעות פיסיולוגיות 
שיסבירו את העדרה של תחושת הכאב . ברור איפוא שהכאב אינו בחזקת תחושה פאסיווית , 
אלא עובר עיבוד מסוים במוחנו - נפשנו , בטרם יגיע לתודעתנו . קפמאפרקבשנת 
5691 הציג רונלד מלצק , פרופסור אמריקאי לפסיכולוגיה , תיאוריה חדשה על 
תחושת הכאב שנקראה " תיאוריית השער " . העיקרון המרכזי של התיאוריה , ששוכללה 
עם השנים , קבע שהמוח יכול להשפיע על הכאב . מלצק ושותפיו טענו כי לאורך 
עמוד - השדרה קבועים מעין שערים , המסוגלים להגביר או להחליש את גירוי הכאב 
המקומי , המגיע מן ההיקף בטרם הגיעו למוח וגם מן המוח עצמו אל ההיקף . 
המוח הוא הקובע מה חשוב ומה לא חשוב בכל רגע נתון , ולפי זה מגביר או מחליש 
את גירוי הכאב . הגירויים הראשונים המגיעים אל גזע המוח הם המעוררים אותו 
לפתוח או לסגור את השערים לאורך עמוד - השדרה , עוד לפני שהמידע נעשה אפילו 
מודע , בדומה לאמירת " איי ! " עוד לפני שהפטיש פגע באצבענו . תיאוריית 
השער של מלצק קנתה לה אוהדים ומתנגדים , אולם המחקר שהתעורר בעקבותיה הביא 
בלי - ספק הבנה עמוקה יותר של תופעת הכאב . הכאב מתקבל תחילה כגירוי ברשת 
מסועפת של סיבים עצביים , המעבירים גם תחושות חופפות של מגע , חום וקור . 
הגירויים מגיעים אל גזע המוח ומשם אל התלמוס התיכון , אל המערכת הלימבית 
( מרכז התגובות הרגשיות ) ואחר - כך , אל קליפת המוח . החיפוש אחר " מרכזי 
כאב " מוגדרים במוח נכשל עד כה . המידע על הכאב מתפזר בין מאה ביליוני 
התאים של המוח . קולטנים עצביים לחומרים משככי - כאב ממשפחת האופיאטים ניתנים 
לזיהוי לכל אורך המסלול העצבי ובמוח עצמו . העובדה שקולטנים למורפין מצויים 
גם במערכת הלימבית מעניינת במיוחד , נוכח הקשר שבין תגובות רגשיות לתחושות - 
הכאב או לתחושת ההתעלות הזמנית של המכורים לאופיאטים . פעולתם של חומרים 
אלה מהירה מאוד בדרך - כלל וחלקם משפיעים עוד בטרם נשלפה המחט מן הזרוע . 
בשנים האחרונות מוקדש מאמץ מחקרי רב להבנת פעולתם של ה"אופיאטים הטבעיים " 
של הגוף האנדורפינים . אנדורפינים מיוצרים על - ידי כל בעלי - החיים ובכלל 
זה , יצורים " ירודים " כמו תולעי - גשם . השאלה אם תולעי - הגשם אכן 
חשות כאבים מעניינת כשלעצמה , אבל אינה נוגעת לענייננו . מכל מקום , האנדורפינים 
מיוצרים על - ידי הגוף בתגובה לחוויית כאב , כמנגנון של ויסות עצמי . מדוע 
אם כן אין הגוף מייצר כמות מספקת של אנדורפינים כדי לשכך את כאביהם של חולים 
כרוניים , למשל ? התשובה מורכבת , אבל ברור כיום שבכל רגע ורגע " מופצצים " 
קצות העצבים , ובמיוחד נקודות - המפגש ביניהם ( סינפסות ) במגוון של 
חומרים מעכבי ומזרזי מסרים ( נאורו - טרנסנמיטורים ) המעלים ומורידים את 
סף הגירוי והתחושה של כאב . התחושה הסופית היא תוצאה מורכבת של סך - כל 
המסרים האלה . מובן גם שאילו היה אפשר להשתמש בחומר טבעי כמו אנדורפין לשכך 
כאבים בלי לגרום התמכרות פיסית או נפשית , היו פתרון והקלה למיליוני בני - 
אדם . אולם עד היום לא נמצא שום משכך - כאבים שאינו ממכר . מלצק עצמו שנבוך 
נוכח תופעת - הכאב באבר מדומה , ביקש לעבור ניסוי של חסימת עצבים זמנית , 
כדי לבחון את תחושתו הפיסית . עוד בטרם יפקח את עיניו , חש בוודאות כי 
זרועו מונחת לצדו . אך כאשר הביט בכיוון שציפה לראות בו את זרועו , לא 
מצא שם . היא היתה בחיקו . מכאן הסיק , ש"אינך זקוק כלל לגוף כדי לחוש 
את גופך " ; במלים אחרות : כל חוויותינו החושיות , מאורגזמה ועד כאבי - 
תופת , ניתנות לשפעול ושחזור בתוך מבני המוח עצמו . תפישה זו מובילה להבנה 
חדשה שבין היחסים של המוח ( נפש ) והגוף . מצד אחד , אמנם ישנם האברים 
המוחשיים , המעבירים תחושות , אך מצד שני , " תמונת הראי " שלהם ממשית 
לא - פחות ויכולה לשחזר כמעט כל חוויה גופנית באופן שאינו נופל מהמציאות . 
קפמאפרקהעובדה שלכאב יש פן גופני ונפשי גם יחד ידועה לרוב בני - האדם בדרך 
אינטואיטיווית , ומכאן הניסיון להרגיע את האדם הכואב ולהשפיע על יחסו אל 
מקור - מצוקתו . ואולם יכולת ההזדהות ומידת הנכונות להאמין לכאבו של פרט 
אחר עשויות להשפיע השפעה מכרעת על היחס אליו והטיפול בו . התופעה של רופאים 
המחליטים כי חולה מסוים אינו אלא מתחזה , מפני שאינם מצליחים לאתר את מקור 
הפציעה הגופנית , נפוצה מאוד וכבר גבתה קורבנות לא - מעטים , בעיקר במסגרות 
קשוחות כמו הצבא . הרקע ליחס זה הוא התפישה הבסיסית שחייב להיות מקור " נראה 
לעין " לכאב , אחרת אינו יכול להתקיים . על - פי כמה סקרים שפורסמו בעלון 
הרפואי של אוניברסיטת הארוורד , כ%05%57 מכלל המטופלים בבתי - חולים סובלים 
מכאבים שלא טופלו כראוי . מסתבר שהגדרת הכאב שונה בעיני המטפל והמטופל . 
על - פי שאלון - דירוג של כאב , נוטים המטפלים ( רופאים ואחיות ) להמעיט 
מעוצמת הבעיה ולחשוב כי פתרו אותה במתן תרופה . לעומת זאת , החולים ממשיכים 
בדרך - כלל לחוש במצוקה . כאשר איפשרו לקבוצת נשים , לאחר כריתת רחם , 
להשתמש במשאבת מורפיום לפי צורכיהן הן לא רק סבלו פחות אלא אף החלימו מהר 
יותר ובפחות סיבוכים . גם סכנת ההתמכרות עקב טיפול קצר - מועד התבררה כאפסית 
כמעט ( ארבעה מתוך 000 , 21 חולים שלא היו מכורים קודם - לכן ) . השאלה , 
מה גרוע יותר , הסבל שבכאב או הסיכוי הקלוש להתמכרות , יש לה משמעות מעשית 
מאוד ; שכן , הביטוי המקובל : " זה כואב אבל לא הורג " , התברר כבלתי - 
מדויק לחלוטין . הכאב משפיע בדרכים רבות ושונות על סיכויי ההחלמה של חולה 
או פצוע . מצד אחד , הם הראו עלייה בלחץ - הדם , קצב - הנשימה ופעימות - 
הלב , המפריעים למחזור החמצון ואספקת חומרי - המזון לתאים ; ומצד שני , 
העקה המתלווה לכאב פוגעת בתפקוד המערכת החיסונית . חולדות שנחשפו לגירוי 
חשמלי מכאיב ברגל מתו מהר יותר ובשיעורים גבוהים יותר מגידולים סרטניים , 
לעומת קבוצת - הביקורת . לדעת מלצק , הכאב יכול להכריע בין חיים ומוות 
והמדד היחיד שאפשר להתייחס אליו הוא מה שהחולה טוען כי הוא חש . הטיעון 
שאי - אפשר להבין את עוצמת הכאב מתוך ביטויי הכואב , הוכחה גם היא כלא - 
מדויקת . לאחר שעשה סקר מקיף של ביטויים הקשורים לכאב , בנה מלצק " שאלון 
ותק - גיל לכאב " , המתבסס על הסכמה רחבה בין נבחנים בעלי רקע שונה . שאלון - 
דירוג זה לעוצמת הכאב מקובל כיום ברוב המרכזים לחקר הכאב , כבסיס להערכת 
הכאב . נוכח ההבנה שהצטברה על מהותה של תחושת הכאב , מטופלים כיום חולי 
כאב כרוניים בטיפולים משולבים הכוללים כושר התמודדות פיסי , התנהגותי ונפשי 
גם יחד . בצד דיקורי אקופונטורה , מציעים גם זריקות נגד כאבים , השתלת 
אלקטרודות והדרכה לפעילות קונסטורוקטיווית ולשחרור ממתחים . גישה אחרת היא , 
צפייה בסרטים מצחיקים . הצחוק , כמוהו כפעילות מינית וגופנית , משחרר 
אנדורפינים בגוף , המקלים על סבל החולה . בסך הכל , מוכרות כארבעים צורות - 
טיפול שונות בכאב , אולם כל אלו גם יחד אינן משפיעות כמעט על מכאובי אברים 
מדומים . לאלה עדיין לא נמצא מזור . 
