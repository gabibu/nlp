מועד חנוכת קו התעופה הישיר בין בולגריה לישראל , שתוכנן לאתמול , נדחה . 
זהו היעד השלישי מישראל לאחת ממדינות מזרח אירופה , שפתיחתו נדחית השבוע . 
באמצע השבוע ( יום ג ) תוכנן להיפתח קו תעופה ישיר בין ישראל למזרח גרמניה . 
אולם שלטונות אל - על הודיעו על הדחייה בפתיחת הקו לראשית אוגוסט , משום 
שלא הושלמו כל ההסדרים הכרוכים בחתימת הסכם תעופה מסחרי בין שתי המדינות 
וחברות התעופה . באותו יום באמצע השבוע נקבע להיפתח קו תעופה ישיר בין ישראל 
לצכסלובקיה . אלא שברגע האחרון החליט שר התחבורה , משה קצב , על דחיית 
הפעלת הקו . זאת לאחר ששלטונות התעופה של צכסלובקיה , לא עמדו בסיכום לגבי 
הסדרי הביטחון שינקטו . מאות כרטיסי טיסה החלו כבר להימכר לטיסות ואל - 
על נאלצה למצוא פיתרונות אלטרנטיווים להטסת הנוסעים . משרד התחבורה הודיע 
בשבוע שעבר , על פתיחתו המתוכננת של קו תעופה ישיר בין ישראל לבולגריה . 
עפ"י ההודעה נקבעה הטיסה הראשונה של בלקן - אייר , להתקיים אתמול ואילו 
חברת הבת של אל - על לטיסות שכר סאן - דור , אמורה היתה להתחיל לטוס שבוע 
אחר כך לסופיה . בניגוד לדחיות הקודמות , לא הודיעו עד אתמול משרד התחבורה 
או אל - על , על הדחייה בפתיחת קו התעופה הישיר בין בולגריה לישראל . דובר 
אל - על אמר אתמול בתגובה , כי לא חברת התעופה הודיעה על פתיחת הקו לבולגריה . 
לדבריו לא הושלמו ההסדרים וההסכמים הכרוכים בהפעלת קו התעופה הישיר בין 
שתי המדינות ולפיכך לא נחנך אתמול הקו . הוא העריך , כי בתוך שבוע עד עשרה 
ימים ייחנך יעד זה . ראש מינהל התעופה האזרחית במשרד התחבורה , שי שוהמי , 
אמר בתגובה , כי בהתאם לסיכומי הדברים אמור היה קו התעופה להיחנך אתמול 
ע"י חברת בלקן - אייר . לדבריו אם חברת התעופה של בולגריה החליטה שלא לקיים 
את הטיסה , אפשר והדבר קשור למחלוקת מסחרית עם אל - על , או שלא הצליחה 
למכור מספיק כרטיסי טיסה בשבוע שבין החתימה על ההסכם למועד המתוכנן להפעלת 
הקו . 
