( ע"ץ ) שר החוץ הפינלנדי פרטי פאסיו בא אמש לישראל , לביקור רשמי של 
שלושה ימים מסר מקור מוסמך לסוכנות הידיעות הצרפתית . פאסיו יתקבל היום 
אצל נשיא המדינה חיים הרצוג , ראש הממשלה יצחק שמיר ושר החוץ דוד לוי . 
הוא ישוחח על המצב במזרח התיכון , ועל היחסים בין פינלנד וישראל , ובעיית 
מעברם של עולים מבריה"ם דרך הלסינקי לישראל . זהו ביקור ראשון בישראל של 
שר חוץ פינלנדי . פאסיו , העורך סיור באזור , כבר ביקר בסוריה ובירדן . 
לפני בואו ארצה , הכריז השר ברבת - עמון כי ארצו איננה משמשת תחנת מעבר 
ליהודים סובייטים המהגרים לישראל . במסיבת עיתונאים , בתום ביקור של יומיים , 
אמר השר פאסיו : " אין אנו משתתפים בבניית גשר לישראל , עבור עם שאין 
לו חופש פעולה לבחור את יעדו , ולא נרשמה בהלסינקי שום טיסה של מהגרים יהודים 
סובייטים לישראל " . פאסיו הדגיש את זכותו של כל אדם לנוע באופן חופשי , 
אך עם זאת חזר והדגיש את התנגדותה של פינלנד ליישוב עולים אלה בשטחים הכבושים , 
כולל מזרח - ירושלים . אפשרות זו " נוגדת את החוק הבין - לאומי ואת החלטות 
האו"ם " , אמר במסיבת העיתונאים ברבת עמון . בחוגים דיפלומטיים מערביים נחשבות 
בוקרשט , בודפשט וארשה כשלוש הבירות שדרכן עוברים יהודי בריה"ם המבקשים 
לעלות ארצה . מקורות ירדניים אמרו , כי פינלנד נמנתה עם המדינות שהוזכרו 
בוועידת הפסגה הערבית בבגדאד , במאי , כארצות היכולות לשמש תחנות מעבר 
למהגרים אלה . עוד אמר : " הדגשנו ברורות לפני חודשים ספורים , כי אנו 
מצפים שממשלת ישראל תכבד את התנאים שלנו , דהיינו כי מהגרים אלה לא ייושבו 
בשטחים הכבושים " . להלן אמר , כי ארצו מציעה את עזרתה למהגרים אלה " כדי 
שיוכלו לשנות את יעדם , או אפילו להישאר בפינלנד " . להלן אמר , כי שוחח 
אתמול עם חוסיין מלך ירדן על המצב במזרח התיכון , ועל הדרכים לחיזוק הקשרים 
הדו - צדדיים . שר החוץ הפינלנדי אמור לבקר גם בשטחים , במסגרת ביקורו בישראל . 
