וארשה ( ע"ר ) . ראש ממשלת פולין , תדאוש מאזובייצקי , קרא אתמול לשתי 
הגרמניות להגיע להסכם על חוזה גבול עם פולין עוד לפני האיחוד ביניהן . בנאום 
שנשא בעיר הנמל שצצין קידם מאזובייצקי בברכה את החלטת הפרלמנטים של שתי הגרמניות 
להכיר בגבולות פולין שלאחר מלחמת העולם השניה . מאזובייצקי אמר כי פולין 
תוותר על דרישתה , כי ההסכם יחתם בידי הפרלמנטים הנפרדים של שתי הגרמניות . 
אולם , הוא דורש כי תנאי ההסכם יסוכמו עוד לפני האיחוד , והחתימה עליו 
תערך בידי הפרלמנט הגרמני המאוחד . 
