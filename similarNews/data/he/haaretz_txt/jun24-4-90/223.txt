לי לאליפות הליגה האיטלקית . הם הזיעו יחד , לחמו בצוותא , כבשו שערים 
והתחבקו . ארגנטיני אחד ושני בראזילים . הערב ( 00 . 81 ) , באיצטדיון - 
האלפים של טורינו , בשמינית גבר הגביע , יהיו השלושה משני עברי המתרס 
דייגו ארמנדו מראדונה מארגנטינה נגד אנטוניו דה אוליוויירה פיליו , המכונה 
קארקה , וריקארדו בריטו ליאל , הידוע יותר כאלמאו , שפירושו " הגרמני " , 
הבלונדי , על שום שיערו הבהיר . נשמע כמו אגדה לילדים , אבל האמינו לי 
כי בטורינו ובעולם כולו מתכוננים למלחמה של ממש . כל מי שיש לו כרטיס , 
וגם כל מי שאין לו , בפרט אם הוא חובב כדורגל המכבד את עצמו , עושה עתה 
דרכו לצפון איטליה בכל מה שמזדמן לו מטוס , רכבת , מכונית פרטית . יש 
שהגיעו בדרך הים לגנואה , שאינה רחוקה , כדי לא להחמיץ את העימות המשולש 
של השלישיה הנאפוליטנית . זה ודאי הדבר האחרון בעולם שדייגו , קארקה ואלמאו 
רצו בו . אולי היו מוכנים לעמוד בנטל הנפשי הזה בגמר . אבל היום , בשלב 
כה מוקדם , שאחד יעלוז ושניים יבכו , או להיפך ? באימון האחרון אתמול באסטי , 
כשנשאלו על כך , כמו חזרו השניים ואמרו לדייגו : " סלח לנו , חבר יקר , 
אבל אין לנו ברירה אלא לנצח אותך . נשתדל רק לא לפגוע ולא לפצוע " . אלא 
שמראדונה , אחרי כל הבעיטות שספג , בכושר לא - מי - יודע - מה , ועם נבחרת 
הרחוקה מלהיות אלופת עולם , כבר הזדרז להשיב להם שלשום : " חכו , חברים . 
שום דבר לא גמור . החשבון פתוח . ארגנטינה חיה , קיימת ונושמת . אל 
תספידו אותה לפני זמנה " . סטטיסטיקאים יזכירו לכם , כי ארגנטינה הוכתרה 
אלופת עולם ב8791 בבואנוס איירס ואיבדה את הכתר ב2891 בברצלונה , בחום לוהט 
של 24 מעלות , בהפסד 13 לבראזיל במישחק בו הורחק מראדונה . כעבור ארבע 
שנים , ב6891 במקסיקו סיטי , שוב הוכתרה ארגנטינה . האם , במחזוריות 
כזו , תפסיד את הכתר באיטליה ? ייתכן שלא זו תהיה הסיבה , אלא העובדה הפשוטה 
שארגנטינה של ימינו זו שראינו אותה במערומיה גם ברמת גן , בסוף מאי אינה 
עושה רושם שהיא מסוגלת להגן על תוארה העולמי . היא " חרקה " כאן גם בשלב 
המוקדם , בעיקר בהפסד לקאמרון במישחק הפתיחה בנאפולי ; וגם העובדה שקאמרון 
עלתה אתמול לרבע הגמר אין בה כדי לטשטש את חולשת דייגו מראדונה וחבריו . 
גם המאמן קארלוס בילארדו שהגיע אתמול עם אנשיו לטורינו , לא הבטיח " הרים 
וגבעות " לאחר האימון . הוא יודע מה המגבלות הגלויות , ואינו מצליח להסתיר 
את הבעיות הסמויות . דייגו אינו תורם כבעבר , נאלץ לסמוך יותר מדי על אחרים 
אבל הסיוע אינו מספיק . במצב הקיים , ארגנטינה היא נבחרת בינונית עם מנהיג 
עייף , מוכה וחבול , שאינו יכול להטות עוד את הכף לבדו לא ברגלו ולא בעזרת 
" יד אלהים " . נכון שבכדורגל כבר היו דברים מעולם , אבל בטורינו נחשבת 
בראזיל מעומדת מועדפת לרבע הגמר . במחנה הארגנטיני יש תחושה של ערב - אסון . 
בילארדו הודיע כי יוותר על באטיסטה , שאינו מצליח לעמוד במשימות ההגנתיות 
וההתקפיות . במקומו יעלה היום גוסטי . על רוגרי ומנוזון יוטל כנראה לשמור 
על מילר וקארקה . ההרכב הצפוי : גויקוציאה , רוגרי , מונזון , סימון , 
אולטיקוצאה , טרוליו , בורוצאגה , גוסטי , בסואלדו , מראדונה , קאניגיה . 
ביולי 9891 ניצחה בראזיל את ארגנטינה 20 בקופה - אמריקה , משני שעריהם של 
רומאריו ובבטו . שניהם לא ישחקו היום , או לפחות לא יפתחו בהרכב . לאזארוני 
מוסיף לסמוך על קארקה ומילר , גם אם לא היה זה צמד פורה ביותר עד כה , 
גם לא מרשים ומוחץ במיוחד . " עלינו לשפר את יכולת החדירה וההבקעה שלנו , 
כי המונדיאל הגיע לשלב שבו אין דרך חזרה אלא הביתה " , אומר המאמן הבראזילי . 
נבחרתו נשארה איפוא עם שני חלוצים , ועם מאורו גלבאו כליברו במרכז המערך 
העורפי . בתום השלב המוקדם אמרו על גלבאו , כי נותר מאחור כדי לחכות לאויב 
שלא היה . האויב הזה עלול לבוא לפתע הערב , ואין לבראזיל ברירה אלא לעמוד 
על המשמר . שאלתי אתמול את מאורו גלבאו בחור צנום , עם בלורית שחורה ושיער 
ארוך מאחור אם אינו חושש , בגלל תפקיד הליברו המעורר זעם אצל כל בראזילי 
שני , שיום אחד יגיח אוהד אלמוני מהיציע ויכוון לעברו אקדח . הוא התייחס 
לזה כאל בדיחה , מפני שהשיב : " אין לי שום בעיה עם זה . כדורגלן בראזילי 
אמיתי צריך לדעת למלא כל תפקיד בכל מקום במיגרש " . זורזיניו עם חמישה תפרים 
מעל שפתו , וכמוהו ריקארדו רוצה . ההרכב הצפוי : טאפארל , זורזיניו , 
מאורו גלבאו , רוצה , ריקארדו גומז , בראנקו , דונגה , אלמאו , ואלדו , 
קארקה , מילר . כצפוי בין שתי נבחרות המתייצבות בקלפים גלויים , לא יהיו 
הרבה הפתעות . קשה לשלוף שפן מהכובע , או להפתיע בתרגיל חדשני . כמעט 
הכל ידוע , מתוכנן ומבוסס על טקטיקה זהירה . אולי לא בדיוק נתון המאפשר 
סטיות קיצוניות , אבל בדרג הזה הכל אפשרי . גם הבזק - של - כישרון אישי 
או ביצוע מתוחכם . כי מעבר לזה יהיה בעיקר שפע של " חבטות לבביו " , פגיעות 
מקריות או מכוונות , צהובים של השופט הצרפתי זואל קיניו ( אם לא אדומים ) 
. חברים - חברים , אבל המולדת קודמת לכל , להגיע לרבע הגמר . לא חשוב 
אם ב09 דקות , ב021 או בבעיטות 11 מטרים . מישהו מנסה להמר על סופה של הדראמה 
הזו ? שומר נפשו ייטיב לעשות , אם יסתפק בהשקעה מזערית . 
