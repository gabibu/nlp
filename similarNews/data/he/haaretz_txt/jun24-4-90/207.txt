תיאטרון " הבימה " הציג ביום חמישי את המחזה של מוטי לרנר " אלזה " באולם 
הקטן של ה"דויטשס - תיאטר " במזרח - ברלין . היתה זו ההופעה הראשונה של 
תיאטרון ישראלי במזרח גרמניה . המחזה " אלזה " עוסק בדמותה של המשוררת 
הגרמניה אלזה לסקר - שילר , שהתיישבה בישראל בראשית שנות השלושים , ומתה 
בירושלים . השחקנית מרים זוהר הגישה את שירי לסקר - שילר , המשולבים בהצגה , 
בשפה הגרמנית . עם סיום ההצגה , היא זכתה יחד עם השחקן אלכס פלג למחיאות 
כפיים רמות . בקבלת פנים שנערכה אחרי ההצגה , בנוכחות שר התרבות המזרח גרמני 
ושר המדינה לענייני תרבות , הביעו השרים תקווה כי יימשך שיתוף הפעולה בין 
תיאטרוני ישראל ולבין אלו של מזרח גרמניה . שר התרבות פתח את דבריו , בהזכירו 
את העובדה שגרמניה המזרחית קיבלה על עצמה את האשמה בפשעי הנאצים במלחמת העולם 
השנייה . בתגובה , אמר המנהל האמנותי של " הבימה " , עמרי ניצן , כי יש 
חשיבות מיוחדת לכך שההצגה " אלזה " הועלתה בברלין , משום שזוהי משוררת 
שהגרמנים מחשיבים אותה כגרמניה , ואילו היהודים מתייחסים אליה כבת עמם . 
במהלך השבוע שעבר הופיע תיאטרון " הבימה " גם במערב ברלין , ולדברי ניצן 
פרסמו שלושת העיתונים החשובים של העיר ביקורות נלהבות על ההצגה . את קבלת 
הפנים במערב ברלין ערכה לאנשי התיאטרון אגודת ידידי " הבימה " בברלין , 
שהוקמה בעת ביקורו של התיאטרון בפסטיבל ברלין לפני שלוש שנים . 
