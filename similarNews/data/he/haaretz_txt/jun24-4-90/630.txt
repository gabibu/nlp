הוועדה הפרופסיונלית של ההסתדרות הרפואית דחתה על הסף את דרישתו של הממונה 
על השכר במשרד האוצר , להיכנס מיד למשא - ומתן על יישום המלצות דו"ח זוסמן . 
הוועדה דורשת שהסכם השכר יבטיח את השוואת תנאי השכר לרופאים בכל מערכות 
הבריאות במדינה . בתגובה להגשת התביעה המשפטית וצו המניעה הזמני להפסקת 
תשלום תוספות השכר עבור עבודה במשמרת שנייה לרופאי בתי - החולים של קופת 
החולים , שהגישה פרקליטות המדינה לבקשת האוצר בסוף - השבוע , הזהיר יו"ר 
הוועדה הפרופסיונלית של ההסתדרות הרפואית , ד"ר יורם בלשר , כי אם צעדי 
האוצר יביאו לפגיעה בשכר הרופאים תשובש כל מערכת הבריאות . לדבריו , " מי 
שצריך לדאוג היום מצעדי הרופאים הם מנכ"ל קופת חולים , נחום פסה , ומזכ"ל 
ההסתדרות , ישראל קיסר , ולא פחות מהם שר הבריאות החדש , אהוד אולמרט " . 
יו"ר הוועד הארצי של עובדי קופת חולים הכללית , חיים ברנס , הודיע אתמול 
כי אם הנהלת קופת החולים תפר את ההסכם שיש לגבי ביטול דרגות י"ד וט"ו לעובדים 
מנהליים כפי שדורש האוצר , או קיצור שבוע העבודה לנשים מעל גיל 55 , יאחוז 
הוועד בכל האמצעים העומדים לרשותו עד להשבתה מוחלטת של כל מוסדות קופת חולים . 
