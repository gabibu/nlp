מעצרם של שני חשודים נוספים בפרשת מכוניות היוקרה , שהוכנסו לישראל במרמה 
הוארך אתמול בבית - משפט השלום בפתח - תקוה . מעצרו של שמואל ברק ( 13 ) 
מחולון הוארך בתשעה ימים נוספים , ואילו מעצרו של מיכאל ברק ( 12 ) , 
גם הוא מחולון , הוארך ב42 שעות , והוא אמור להשתחרר היום ממעצרו . השניים 
נעצרו לפני כשבועיים בחשד שהם משתייכים לכנופיה שייבאה מכוניות מרצדס , 
ומכוניות יוקרה אחרות במשך כשנה וחצי , תוך שימוש בשיטות מרמה מתוחכמות 
לרישום כל הרכב במשרדי המכס והרישוי . מעצרם של שבעה אנשים אחרים החשודים 
בחברות בכנופיה , ביניהם מעריך בכיר במכס בנמל חיפה , הוארך ביום חמישי 
שעבר לתקופה שבין חמישה לעשרה ימים . חלקו של מיכאל ברק , לפי החשד , קטן 
יותר מאשר זה של שאר החשודים . בית המשפט הורה לו להפקיד את דרכונו , עם 
שחרורו מבית המעצר , ואסר עליו לצאת את הארץ . כן יהיה עליו להתייצב במשטרה 
להמשך החקירה . 
