לוס אנגלס ( ע"ר ) . הסופר האמריקאי , אירווינג ואלאס , הנמנה על חמשת 
הסופרים הנקראים ביותר בעולם , מת ביום ששי בגיל 47 , במרכז הרפואי " ארזי 
הלבנון " בלוס - אנגלס , עקב סרטן הלבלב . ואלאס כתב 53 ספרים , שרבים 
מהם שימשו מקור לסרטים . בין ספריו הידועים ביותר : " דו"ח צאפמן " , 
" הפרס " , " שלוש הסירנות " , " הנס " , ו"הסוד השביעי " . סוכנו , פראנק 
ליברמן , אמר כי הסופר נפל למשכב לאחר שלקה בסרטן הלבלב לפני פחות מששה 
חודשים . ואלאס אושפז בבית החולים ביום רביעי , ואשתו סילוויה , בנו דיוויד 
ובתו אמי היו לידו בעת מותו . ואלאס היה ידידו של הנשיא לשעבר רונלד רייגן , 
מאז שהשניים שירתו יחדיו בצבא האמריקאי במלחמת העולם השנייה . 
