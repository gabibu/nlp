בודפשט ( מיוחד ל"הארץ " ) . הכנסייה הרפורמית ההונגרית הודיעה על " התייצבותה 
בלב פתוח " לימין היהודים בהונגריה , והביעה את נכונותה לסייע להם במצוקותיהם 
ולשתף עמם פעולה . היא מגנה בהחלטיות וללא סייג את התופעות הגלויות או הסמויות 
של האנטישמיות ואת חילול הקברים , נאמר בהחלטה המיוחדת שקיבל סינוד הכנסייה 
הרפורמית הנוצרית בעניין היחסים בין הכנסייה ובין היהדות . הסינוד גם הביע 
" את שמחתו על שהונגריה כוננה מחדש קשרים דיפלומטיים עם ישראל " . ההחלטה 
מצביעה על " הקשרים הטובים בין הנוצרים הרפורמים ובין היהדות , שיש להם 
מסורת היסטורית עשירה בת מאות שנים " , ומטעימה כי " כל אימת שמדובר בקשרים 
היהודיים - נוצריים , הזכר המביש של השואה היהודית מביא את הכנסייה הרפורמית 
שוב ושוב להדגיש את אחריותה וחרטתה " . החלטת הסינוד התקבלה ביוזמתו , וללא 
התערבותו או תביעתו של גורם חיצוני יהודי או אחר . 
