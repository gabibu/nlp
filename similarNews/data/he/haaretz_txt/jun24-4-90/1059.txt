מנכ"ל מספנות ישראל , אלוף ( מיל . ) זאב אלמוג , התנצל בפני מנכ"ל 
משרד הביטחון , אלוף ( מיל . ) דוד עברי , על התבטאויותיו בכל הקשור 
למחלוקת על ספינת השלדג שנבנתה במספנות ישראל . ביום חמישי האחרון נפגש 
אלמוג מיוזמתו עם עברי במשרד הביטחון . בשיחה הביע אלמוג התנצלות על ההתקפות 
נגד משרד הביטחון בתקשורת הכתובה והאלקטרונית , בכל הקשור לסירוב משרד הביטחון 
וחיל הים לבדוק את ספינת השלדג . לאחר ניסיון הפיגוע בחוף ניצנים בחג השבועות , 
שבו לא הצליחה ספינת דבור להדביק את סירת המחבלים , תקף אלמוג את חיל הים . 
הוא טען כי מסיבות על רקע אישי לא בדקו עד כה את ספינת השלדג . במשך כחודש 
ימים פורסמו בכלי התקשורת ידיעות על כך שספינת השלדג מהירה יותר מהדבור . 
כן פורסם כי בשעה שהיה טקס ההשקה של ספינת השלדג במספנות חיל - הים , בלטו 
בחסרונם אנשי חיל הים . נודע כי עברי קיבל את התנצלותו של אלמוג . מקורות 
במערכת הביטחון אישרו אמש כי אכן התקיימה פגישה בין השניים ואלמוג התנצל 
בפני עברי על ההתבטאויות . בתוך כך נודע כי חיל הים עומד לרכוש ספינות סופר 
דבורה נוספות כדי להכניסן לשירות מבצעי בחיל - הים . 
