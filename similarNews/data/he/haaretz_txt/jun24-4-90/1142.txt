בית הדין הארצי לעבודה הורה באחרונה על צירוף כל קופות החולים המקבלות מס 
מקביל , לתביעת קופ"ח מכבי נגד המוסד לביטוח לאומי . מכבי תובעת להגדיל 
את חלקה בחלוקת הכספים של מס מקביל , אותם גובה ומחלק המוסד לביטוח לאומי 
לכל קופות החולים , על - פי אמות מידה שנקבעו ב4891 . מכבי טוענת כי מספר 
חבריה גדל מאוד , ובתביעה שהגישה לבית הדין האזורי לעבודה בת"א , היא מבקשת 
דיווח חשבוני לפי שמות כל העובדים המבוטחים בקופה , והפרשי תשלום הנובעים 
מהפער בין מה שהיו צריכים לשלם לה , לבין מה ששולם בפועל . המוסד לביטוח 
לאומי ביקש לצרף לתביעה את יתר קופות החולים , בטענה שאם תתקבל תביעת מכבי , 
כולה או חלקה , ייגרע חלקן של הקופות האחרות . השופט יגאל פליטמן דחה 
את התביעה , המוסד לביטוח לאומי ערער , ובית הדין הארצי קיבל ערעור זה . 
השופט מנחם גולדברג , נשיא ביה"ד הארצי לעבודה , קבע כי לדיונים בביה"ד 
האזורי לעבודה בת"א יוזמן גם בא כוח היועץ המשפטי לממשלה , לאור טיעונו , 
כי " במהלך ההליכים המשפטיים הללו עלולה להיות כרוכה או נפגעת זכותה של 
מדינת ישראל . 
