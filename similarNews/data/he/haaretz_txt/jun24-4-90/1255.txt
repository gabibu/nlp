לונדון ( מיוחד ל"הארץ " ) . נלסון מנדלה , מנהיג הקונגרס האפריקאי הלאומי , 
עורר סערה קשה בבריטניה , לאחר שהכריז , ערב בואו ללונדון אמש , כי ממשלת 
תאצר חייבת לשאת ולתת עם מחתרת הצבא האירי הרפובליקאי ללא כל תנאים מוקדמים . 
דבריו , במסיבת עיתונאים בדאבלין , קיבלו משנה תוקף משום שנאמרו יממה 
אחת בלבד לאחר שהטרוריסטים האירים ירו בגבם של שני שוטרים במרכז הקניות של 
בלפסט . ההודעה עוררה רוגז מיוחד בצמרת המפלגה השמרנית , שהמועדון החברתי 
שלה " קארלטון " פוצץ לפני ששה ימים במרכז לונדון . הדברים גררו גם הערות 
חריפות של שרי ממשלה וחברי פרלמנט , משום שמנדלה קרא להפסקת מה שכינה , 
" השחיטה ההדדית בצפון - אירלנד " , וגם ערך השוואה בין הידברות כזו לבין 
המשא ומתן לפתרון שאלת רודזיה . אישים פוליטיים הגיבו בזעם על הקבלה זו , 
והיו כאלה שהאשימים את המנהיג השחור בעידוד הטרור העולמי , " לאחר שהכריז 
כבר על תמיכתו בחבריו קדאפי וערפאת " . אפילו מנהיג הלייבור , ניל קינוק , 
שהוא ידידו של מנדלה , הביע הסתייגות ברורה מן הדברים . " שלא יטעה , 
המחתרת הזו היא חבורה של פושעים וגנגסטרים , שאינם ראויים לכל ויתור " , 
אמר קינוק . מנדלה יפגוש מחר , בפעם הראשונה , את מרגרט תאצר , שממשלתה 
משתדלת לא לגרום לעימות בין השניים בשל הכרזת דאבלין . 
