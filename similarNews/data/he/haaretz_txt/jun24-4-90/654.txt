עוצר הוטל שלשום על הכפרים סילואן , אבו טור וראס אל עמוד , ולהערכת המשטרה 
הוא יימשך לפחות עד יום ב . העוצר מקיף למעלה מ03 אלף תושבים והוטל בהסכמתו 
של ראש העירייה . שלשום נהרג מאש חיה זוהורי איברהים שוויקי , בן 71 , 
במהלך התנגשויות שתוארו על ידי קציני משטרה כחמורות ביותר במזרח ירושלים 
מאז תחילת האינתיפאדה . התסיסה בכפר החלה לאחר הריגתו של מוחמד פטאפטה מירי 
של שוטרי משמר הגבול , אשר הותקפו בתוך הכפר ביום רביעי בלילה על ידי עשרות 
צעירים , מצוידים במוטות ובשלשלאות ברזל . ביום חמישי נמשכו ההתנגשויות 
ושוטרי משמר הגבול ירו פצצות גז מדמיע וכדורי גומי לעבר קבוצות של פלשתינאים 
צעירים רעולי פנים . שלשום , לאחר סיום התפילה בהר הבית , ארבו כמה מאות 
צעירים רעולי פנים לסיור רגלי של משמר הגבול , שהלך בכביש הראשי המקשר 
בין סילואן לאבו טור . לדברי המשטרה , התקרבו הצעירים למרחק שסיכן את אנשי 
הסיור , ואז ירה לעברם אחד השוטרים יריות שמהם נהרג שוויקי . דבר מותו 
התפשט במהירות בכל הכפר ואלפי תושבים יצאו החוצה , חסמו כבישים ויידו אבנים 
על כוחות משמר הגבול . במקומות רבים נראו קבוצות של לובשי מדים שחורים שהחזיקו 
בידיהם רוגטקות ומקלעות . כוחות מג"ב הרבו השתמשו בכמויות גדולות של גז 
מדמיע וכדורי גומי כדי לפזר את התושבים . מפקד משטרת ירושלים , תת ניצב 
אריה ביבי , בהתייעצות עם מפכ"ל המשטרה , עם מפקד מג"ב בעיר ועם טדי קולק , 
החליט לבסוף לבקש את אישורו של אלוף פיקוד המרכז להטיל עוצר . האישור להטלת 
העוצר ניתן סמוך לשעה חמש אחר הצהרים , אך רבים לא נענו לקריאות להיכנס 
לבתים , ורק לאחר שימוש מאסיווי בגז מדמיע , כדורי גומי וחזיזים , נאכף 
העוצר סמוך לשעה שמונה . עם רדת החשכה הובא מסוק עם אמצעי תאורה שסייר מעל 
הכפר . במהלך השבת נעצרו 03 מצעירי הכפר בחשד להפרת העוצר ולהשתתפות בהתפרעויות 
בימים האחרונים . בחניון שליד שער האשפות הוקם חדר פיקוד של מג"ב , לצורך 
פיקוח על העוצר . אתמול נפצעה נוסעת ישראלית מאבנים שהושלכו על רכבה בכביש 
שועפט . אחרי טיפול בהדסה היא שוחררה לביתה . 
