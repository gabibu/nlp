ח"ך יצחק רבין עומד להגיש ללשכת מפלגת העבודה , המתכנסת ביום חמישי , הצעת 
החלטה שתקבע כי המפלגה תקיים בהקדם התמודדות מחודשת לבחירת הנהגתה . ייתכן 
שרבין ידרוש לקיים גם הצבעה על שיטת הבחירות , וקיומן במרכז המפלגה , בוועידתה 
או בפריימריס . החלטת הלשכה תהיה בכל מקרה המלצה בלבד , וההחלטה הסופית 
תיפול במרכז המפלגה , העתיד להתכנס בעוד כשבועיים . רבין יקיים אחר הצהריים 
כנס של תומכיו מבין חברי הכנסת של המפלגה , כדי לקבל החלטה רשמית . הצעת 
רבין תוגש ככל הנראה על ידי חברי דור ההמשך במפלגה . רבין שואף שההכרעה 
על בחירת ההנהגה תסתיים לכל המאוחר בסוף חודש יולי . גם ח"ך שמעון פרס עומד 
לכנס היום לפני הצהריים את תומכיו , כדי לנסות ולטרפד את כוונת רבין לקבל 
בישיבת הלשכה החלטה על התמודדות . לצד רבין פועלים עתה שלושה מטות : מטה 
ארגוני , מטה הסברתי ומטה פוליטי . בהתכנסות המטה הארגוני אמש הובעה ההערכה , 
שפרס ותומכיו ינסו לשכנע את חברי הלשכה נגד הקדמת ההתמודדות , והוחלט להציע 
ללשכה לקבל החלטה עקרונית לקיים את ההתמודדות , ורק לאחר מכן לקבוע את התאריך 
ואת השיטה . משאל טלפוני שערכו חברי המטה הפוליטי של רבין בקרב חברי לשכת 
המפלגה , העלה כי הם עשויים לזכות ברוב משמעותי בהצבעה בישיבת הלשכה השבוע . 
רבין ייפגש בימים הקרובים עם הכתבים הפוליטיים ועם כותבי המאמרים בעיתונים , 
כדי ליצור דעת קהל אוהדת . קפידבינפרס קיים אתמול שורת התייעצויות . למקורביו 
הסביר , כי הוא נחוש בדעתו להילחם ברבין ולא לאפשר לו להדיחו . בעצת יועצי 
התקשורת שלו , מבקש פרס להבליט את מגמת רבין להדיחו מצמרת המפלגה , מתוך 
הנחה כי המונח " הדחה " יתקבל בשלילה אצל חברי לשכת המפלגה והמרכז . מקורבי 
פרס , ח"ך יוסי ביילין וח"ך אברהם כץ - עוז , הזמינו אתמו פעילים רבים 
לכנס תמיכה בפרס , שיתקיים הבוקר בבית לסין בתל - אביב . אחדים מתומכי 
רבין עומדים גם הם להגיע לכנס , כדי לראות מי בהנהגת המפלגה נותר בתמיכתו 
בפרס . מזכ"ל מפלגת העבודה , ח"ך מיכה חריש , יצא אתמול בקריאה לפרס ולרבין 
להימנע מהשמצות אישיות בהתמודדות . חריש שוחח על כך בנפרד עם שניהם , וביקש 
מהם למתן את התבטאויותיהם . חריש שלח אתמול גם מכתב לכל עובדי בית מפלגת 
העבודה בתל - אביב , בדרישה להימנע מהתערבות לטובת אחד המתמודדים , ולהעניק 
לשניהם שירותי מפלגה מלאים תוך הבאת עמדה פרטית רק בקלפי . חוג " הכפר הירוק " 
במפלגת העבודה , בראשות ח"ך חיים רמון ונסים זווילי , החליט אתמול לתמוך 
בבחירות להנהגה בשיטת הפריימריס , ולשקול אפשרות כי אם תתקיים התמודדות , 
יציגו חברי החוג מועמד משלהם , רמון או זווילי . מזכיר המשמרת הצעירה , 
אבי יחזקאל , הציע כי אם תתקיים התמודדות , ייאלץ המפסיד לוותר על מקומו 
בהנהגה , ולא יקרה עוד מצב שבו יבטיח המפסיד לעצמו את המקום השני בהיררכיה 
המפלגתית . 
