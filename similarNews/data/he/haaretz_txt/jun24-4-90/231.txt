היה לראותו עם השריקה לסיום ההארכה ממהר רכון - ראש אל המנהרה המובילה אל 
חדרי ההלבשה באיצטדיון סן פאולו , בעוד חבריו ההמומים לוחצים ידיים , אינם 
נמלטים מרוב בושה מכר הדשא . רנה ( " אל לוקו " ) היגיטה העיף אתמול את 
נבחרתו מהמונדיאל . איך אפשר להגדיר מה שעשה , פעם אחר פעם , אם לא חאראקירי ? 
נבחרות גדולות חיכו לו כאן , לראות איך מכניעים שוער - שחקן שכזה , שהשיגעון 
שלו , פרט לגמישותו בין הקורות , הוא לנשום אוויר מחוץ לסוגרו . אתמול , 
דווקא מול נבחרת קאמרון , שהוסיפה עוד צל"ש ליבשת השחורה , שילמה נציגת 
מדינת ישראל , קולומביה , את המחיר . והאצבע המאשימה מופנית רק אל רנה . 
הכל חיכו לסיום המשחק הארוך ביותר , בראשיתם של משחקי הנוק - אאוט . מי 
טוב ממי בבעיטות 11 היגיטה או תומאס נקונו דיברו על זה לידי . רק על זה 
חשבו רבים כשנפתח החלק השני של ההארכה . המאמן הרוסי של קאמרון , ואלרי 
נפומניאצי , הכניס בדקה ה45 את רוגר אלברט מילה . מי שם לב לחילוף נוסף 
בסדרה . מי ידע מה עומד " אל לוקו " לעולל לקולומביה . דקה 601 . הזקן 
מילה ( 83 ) קיבל כדור , פרץ קדימה , עבר מגן , דילג על מגן שני , 
ראה את היגיטה ניצב על קו ה5 והקשרת מעליו לרשת . רק שתי דקות משכה קאמרון 
זמן . משכו לרחבתם את קולומביה וגם את היגיטה הרחק מרחבתו . הדם עלה לו 
לראש . בדקה ה801 הוא יצא לנפוש יותר מ03 מטר משערו . הכדור נחת לרגליו . 
לשבריר שניה נדמה היה ששום דבר לא יקרה . אבל מדובר בשוער המוזר והלא צפוי 
הזה . מישהו האמין שהוא יבקש לכדרר במרחק כזה ולחלוף על פני מילה ? כך 
עשה , כך איבד את הכדור ופינה את המסלול בפני מילה בדרך ל - 20 . מילה 
השתחרר מזינוקו האחורי הנואש של מנצח קולומביה , רנה , ובפעם השניה ביקש 
ללמד את הקהל ההמום " תרגיל " בריקוד בטן . זה לא נגמר . קאמרון תקפה 
עוד פעם , לפני ה"עליהום " של קולומביה . ראדין ניהל דאבל פאס מרהיב , 
ראשון מסוגו במישחק , פרץ מול תומאס ניקונו והכניעו . זה היה מאוחר מדי 
( 611 ) , מעט מדי לקולומביה , ניצחון גדול ומשכר לקאמרון . היא עשתה 
זאת לאלופת העולם ולרומניה . מחרתיים יתברר מי תהיה יריבתה של מחוללת הסנסציות 
ברבע הגמר , בנאפולי אנגליה או בלגיה . סיפור ! חוץ מהדרמה הגדולה במחצית 
השניה של הארכה , שבה כיכב שחקן ששמו ישונן שוב ושוב , מילה , באדיבותו 
הקטלנית של שוער שלא נתן לנו להכניעו , לא בבראנקיה ולא ברמת - גן , דמו 
501 הדקות ליומן ארוך מדי , מייגע מדי לשלב הנוק - אאוט , בפתיחתו . הוא 
היה כזה מפני שהתנגשו סגנונות די דומים של אחזקה מופרזת בכדור , ריבוי 
במסירות לא אפקטיוויות , דבר שגבל ברשלנות גדולה , כאשר זה קרה בשטחי הבעיטה 
לשער . עד כדי כך , שהקהל , רובו איטלקי , הפיג את שיעמומו בשריקות בוז , 
ונהנה לראות את השופט האיטלקי טוליו לאנסיה מצהיב ששה שחקנים . למי אכפת 
את מי ולמה . הדקות המעטות הבודדות , שבאו אולי מפני שגם לשחקנים נמאס לטעות 
ולעצבן , קרצו דווקא לקולומביה . עד שקאמרון התקנאה בה ובחנה מקרוב ומרחוק 
את היגיטה . הוא לא הזיע עד שזיעה כיסתה אותו . אכזבה קשה היווה הקפטן 
המשוער ואלדרמה . האיטיות שלו לא הזיקה כל - כך כמו מסירות רשלניות , ביחוד 
קדימה , שם חיכו לו רינקון , הקשר התוקף ( עונשין נהדר לחיבורי הקורות ) 
והחודאי היחיד למעשה , קארלוס אסטרדה . העדר משחק עומק מהיר איפשר להגנת 
קאמרון להדוף את רוב התקיפות של קולומביה לעבר השער האפריקאי . עומר ביאיק , 
קשר מהיר , פרץ לפעמים קדימה וסיכן לפחות כמו מקאנקי ומאבדין . הרבה פחות 
ממילה החילוף של המונדיאל . 
