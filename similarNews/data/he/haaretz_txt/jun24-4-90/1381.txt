, 1 עולי - רגל נספו שלשום במהומה , שפרצה במנהרה במינא , שבקרבת מכה . 
כך הודיע אתמול שר הפנים הסעודי , הנסיך נאיף אבן עבדאללה , 63 שעות לאחר 
האסון . על נסיבות האסון סיפר השר , כי גשר עילי להולכי - רגל , המוליך 
אל המנהרה , היה גדוש עולי - רגל בשעות הבוקר של יום שני . באותה שעה היו 
כ05 אלף איש במנהרה עצמה , האמורה להכיל לכל היותר כאלף בני - אדם . לדבריו , 
עולי - רגל שדחפו זה את זה בגשר העילי , הביאו לנפילתם של שבעה בני - אדם 
מן הגשר סמוך לכניסה למנהרה , וגרמו בכך לבהלה - רבתי . " בשל הפאניקה 
נסוגו עולי הרגל שבתוך המנהרה , והתנגשו באחרים , שניסו להיכנס לתוכה " , 
אמר . רופא פלשתינאי , שהחל לטפל בנפגעים מיד לאחר האסון , טען כי ככל 
הנראה , מתו רבים מן הנספים בעטיה של הפסקת חשמל במערכת האוורור . לדברי 
הרופא , ד"ר פאיז , שסירב למסור את שמו הפרטי , החלו עולי הרגל , שחיפשו 
אוויר לנשימה , לרוץ לכל הכיוונים . רבים מהם מתו מחנק או שנרמסו למוות . 
רופאים מצריים העובדים בבתי החולים של גדה מסרו כי הקרבנות הם ברובם עולי - 
רגל זקנים . קפידבינהיישוב מינא הוא שלב חשוב בסדרת הטקסים של העלייה לרגל . 
הוא שוכן בעמק מוקף הרים שגובהם כמה מאות מטרים . היישוב בלתי - מיושב , 
כמו שני מקומות קדושים אחרים , מוזדאליפה וערפאת , הנמצאים 21 ו52 ק"ם 
ממזרח למכה . במהלך החאג אמורים המאמינים יותר מ5 . 1 מיליון איש השנה 
לשהות פעמיים במינא : בפעם הראשונה לפני עלייתם להר ערפאת ליום של " חשבון - 
נפש " , ובפעם השנייה בשובם לעבר מכה . הביקור הראשון אינו נחשב עוד לחובה , 
שכן עולי - רגל רבים מעדיפים להגיע הישר לערפאת , ואילו הביקור השני , 
שלושה ימים ושלושה לילות לכל הפחות , הוא מעבר - חובה למאמינים . במהלך 
ביקור זה חייבים עולי הרגל , בין היתר , לסקול באבנים את שלושת העמודים 
המייצגים את שטן ונמצאים במרכז מינא , לאורך קטע של 272 מטר . לשם כך משתמשים 
המאמינים ב94 או 07 אבנים שנאספו במוזדאליפה , וזאת בהתאם למשך שהותם במינא 
שלושה או ארבעה ימים . על - פי המסורת הופיע שטן במסלול זה שלוש פעמים 
לעיני אברהם , כדי לנסות ולהטותו משליחותו . כדי לבטא את סלידתו מהשטן , 
השליך אברהם לעברו כל פעם שבע אבנים . במינא חייב גם כל עולה - רגל לשחוט 
בהמה , בדרך - כלל כבש , לזכר הקרבן שאברהם אמור היה להקריב בדמות בנו 
ישמעאל . הקוראן מספר כי ברגע שאברהם עמד לשחוט את בנו , הוא קיבל כבש 
מהמלאך גבריאל , תחת בנו . את זאת מנציחים מאות מיליוני המוסלמים בחוגגם 
מדי שנה את חג הקרבן . עולי - רגל רבים משוכנעים כי המועד המאוחר ביותר להקרבת 
הקרבן הוא בצהרים . לכן מסתערים ההמונים כבר בשעות הראשונות של היום על 
בתי המטבחיים של מינא . הסתערות זו גורמת תכופות למותם של עולי - רגל . 
בשנים האחרונות נפתחו פתחים במספר מנהרות , כדי להקל על תנועתם של המאמינים 
בין האתרים המקודשים . בתוך אחת המנהרות הללו , המכונה מועצם , ברוחב 
של כ02 מטר ובאורך של כמה מאות מטרים , אירעה הטראגדיה . מיליוני מוסלמים , 
שלימדו אותם כי מוות באתרים הקדושים הוא כרטיס ישיר לגן - עדן , נוהרים 
מדי שנה לסעודיה , בלי להירתע מפני הטראגדיות הפוקדות את החאג לעתים מזומנות . 
רבים מהם אנשים חולים וקשישים , שחסכו כספים במשך שנות עבודתם כדי לעלות 
לרגל , לפחות פעם בחייהם , כמצוות הקוראן . המאמינים מגיעים לשם למרות 
קשיי המסע , התנאים הפיסיים וסכנת ההתייבשות . 
