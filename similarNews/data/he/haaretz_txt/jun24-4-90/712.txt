אחת הקבילות המיוחדות , שבהן טיפל נציב קבילות החיילים , עוסקת בחייל , 
שנפל בשבי במלחמת יום הכיפורים , ונקרא בשנה האחרונה לשירות מילואים ולתעסוקה 
מבצעית בשטחים . בעמוד 121 של הדו"ח מצוטטת הקבילה , שנושאה הוא : " שירות 
מילואים פעיל של פדוי - שבי " . שמו של החייל השבוי אינו מופיע . פקודות 
הצבא קובעות , שככלל , לא ישרת פדוי - שבי בתעסוקה מבצעית , אלא אם כן 
התנדב , והתנדבותו אושרה על - ידי גורם מוסמך . בכל מקרה , וגם לאחר אישור 
הגורם המוסמך , לא ישרת החייל בתעסוקה מבצעית סמוך לגבול המדינה , שבה 
ישב בשבי . מבירור הקבילה עם קצין הקישור ביחידתו של הקובל עולה , כי בעת 
זימונו לשירות מילואים לא ידעה יחידתו , כי החייל הוא פדוי - שבי . בממצאי 
בדיקתו ממליץ האלוף דני מט בפני קצין הקישור , שישלח לקובל הודעה על ביטול 
הזימון לשירות מילואים , וכי יעודכנו רישומיו האישיים , כך שיצוין כי הוא 
פדוי - שבי וכי אין לזמנו לשירות מילואים פעיל בניגוד לפקודות . 
