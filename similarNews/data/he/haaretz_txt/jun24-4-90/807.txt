בעקבות שיחותיו עם אנטישמים במסעותיו נתפס גם הוא לרעיון , שלאנטישמים 
יש סיבות ענייניות לשנאת יהודים . כך הוא מנסה לבחון אותם אולי מבלי שיחוש 
בכך ברווחים שבין הכתבות ב"אחרי קרפנטרה " , במסגרת " מבט שני " , בדיון 
עם הפרוף צבי בכרך והד"ר אלי בן - גל . בן - גל אומר שאין מקום להתנצלות 
על חלקם הגדול והחשוב של יהודים במהפיכת אוקטובר , המעורר את חמתו של מנהיג 
" פאמיאט " , כאחת הסיבות לאנטישמיות שלו . אנטישמיות ואנטישמים אינם זקוקים 
לא להיגיון ולא למחקרים היסטוריים . הד"ר בן - גל מעיר גם שהמהפיכה , שכוונותיה 
היו נאצלות , לא נכשלה באשמת היהודים , מחולליה . הם היו הקורבן הראשון 
של הרודנות הסטליניסטית . מנהיג פאמיאט , בעל פני בריון גס - רוח , מאשים 
את מראיינו כי משך אותו בלשונו ומכריז בתוך כך שהיהודים מילאו תפקיד טראגי 
ושלילי ברוסיה . הוא ממשיך ואומר שלא רק קרל מרקס היה יהודי , אלא אין 
לשכוח שהיהודים צלבו את ישו . אם כך , לשם מה לחפש סיבות הגיוניות - כאילו 
הנובעות מן ההיסטוריה ? בתוכנית שדיווחה על תופעות גוברות של אנטישמיות 
ברוסיה , גרמניה המזרחית , ( אנשטימיות בלי יהודים ) , הונגריה ( אנטישמיות 
לטנטית ובריונית ) , ופולין ( הנגועה תמיד ) נשמעו כל הנימוקים האנטישמיים 
וההאשמות הסטריאוטיפיות הקלאסיות , על כספם של היהודים , על השפעתה של 
היהדות הבין - לאומית , על השפעתם העצומה של היהודים בתקשורת העולמית . 
וחשוב מכל , שוב ושוב חוזרים אל צליבתו הבלתי - נשכחת של ישו . הד"ר בן - 
גל מגדיר זאת כאלפיים שנים של שנאת יהודים על - ידי הנצרות . לאנטישמיות 
מקום רב בתיאולוגיה הנוצרית . על כן , אין די בחינוך ובהסברה , כפי שמציע 
פרופסור אברהרד ייקל , חוקר הנאציזם המפורסם . הראיה , לאחר ארבעים שנות 
אינדוקטרינציה בגרמניה המזרחית , שאין בה כמעט יהודים , עדיין האנטישמיות 
עולה ומשגשגת בה , כחלק משנאת זרים . פולין היא סיפור בפני עצמו . שם 
פורחות התיאוריות האנטישמיות במסווה של נרדפות פולנית . אפילו לך ולנסה 
אינו משוחרר מאנטישמיות . הוא טוען שמקורה ביהודים ולא בקתולים , שהקימו 
כנסייה באושוויץ . לדעת הד"ר בן - גל , כיהודים אנחנו פרנואידים , אבל 
בצד השני יש אטימות נוראה ומסוכנת . אם לשפוט לפי חלקה הראשון של התוכנית , 
יש צידוקים רבים לפרנויה היהודית . הכתבות החושפות והמרתקות של יואב טוקר , 
יגאל רום ומיכאל קרפין עצמו חשפו בפני הצופים מי ומה יהודי בעיניהם של לא - 
יהודים . בתחילה זה נשמע אבסורדי במקצת , אבל בהמשך הדברים אנו משתכנעים 
כי האנטישמיות היא מין מחלה ממארת . והיא הולכת עם כל דבר : עם הנצרות 
והכנסייה , עם הימין הלאומני הזוקף ראשו , עם שנאת הזרים , אפילו עם השמאל 
האוניוורסליסטי , שאינו מקבל את ייחודם של היהודים . מפמכתב , 1 , 1 , 83שבמאמר 
שהתפרסם לא - כבר ב"הארץ " , פיתח אמנון רובינשטיין תזה מרתקת . הוא טען 
כי בניגוד גמור לארצות המערב , במזרח - התיכון חלה רגרסיה מסוכנת : חוזרים 
למלחמות השבטיות העקובות מדם . כתבתו של עמוס כרמלי ביומן ליל שבת היתה 
איור למלחמת - שבטים פרימיטיווית המתנהלת עכשיו בחבל תענך ובמורדות הגלבוע , 
בתחום הקו הירוק . בני שבט אחד יוצאים בלילות ומחבלים ביבוליו וברכושו 
של בני השבט האחר . גודעים עצים , שורפים תבואה , מחבלים בחממות פרחים . 
אנו צופים בשדות החיטה וביבולים הנערמים של בני שבט אחד , לצד התבואה השרופה 
והשדה המפוחם של בני השבט האחר . עובדי האדמה , שבעי מרורים , אינם קנאים 
חשוכים אלא אנשים נואשים שאינם מאמינים עוד ביכולתה של מערכת החוק והמשפט 
להושיעם . אנשי היישובים היהודיים קובלים : " אין חוק ואין עונש " . הם 
מאמינים שהמצב היה נרגע , אילו שרפו שדה תחת שדה . אלא שהם עובדי - אדמה 
שומרי חוק ומתוסכלים . הם ממשיכים להעסיק פועלים ערבים מן הכפר השכן , 
מתוך אמון של שנים . כרמלי מתאר מצב קשה מנשוא , " בחבל - ארץ במרכז העמק , 
שמצא עצמו אזור ספר " . אנשי האזור מצאו עצמם חסרי - אונים . מי שבקי בהיסטוריה 
של ארץ - ישראל , נזכר במאורעות 6393 . האנשים בחבל אומרים במין השלמה 
מחרידה : " לאחר שניצחו את השדות , יפגעו בנפש . הם מתכוננים לזה " . 
מפמכתב , 1 , 1 , 01שבמדור ביקורת הטלוויזיה שלי , בשבוע שעבר , נפלו שני 
שיבושים , שלא יצאו מתחת ידי . בכתבה על תומס הארדי , צריך לומר ששם עירו 
דורצסטר , ושם המחוז הוא דורסט . תיאור המפגש בין רבקה מיכאלי והשחקנית 
הגרמניה מריאן זאגברכט , התפרסם במקומון " תל - אביב " של " ידיעות אחרונות " , 
ולא ב"העיר " . 
