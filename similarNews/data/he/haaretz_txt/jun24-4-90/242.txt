ואשינגטון ( מיוחד ל"הארץ " ) . מיליוני אמריקאים שמעו ביום ששי לפנות 
בוקר את נלסון מאנדלה מכריז בשידור טלוויזיה מחוף - אל - חוף , כי " יאסר 
ערפאת הוא חברנו לנשק " , וראו עשרות ניו יורקים , אשר הוזמנו לצפות בראיון 
באודיטוריום של אוניברסיטה מקומית , קופצים ממקומם באגרופים קמוצים , ומריעים 
לו בהתלהבות . חבר יהודי אורתודוקסי במועצת העיר ניו יורק הכריז שעות אחדות 
אחר כך , כי מאנדלה הוא " אנטי אמריקאי " , וקרא לעירייה לבטל את המימון 
שהעניקה לביקורו . דוברים בכירים של הממסד היהודי בארה"ב ניסו ביום ששי 
לצנן את היצרים , ולהטעים את ההכרה הפומבית של מאנדלה בזכות הקיום של ישראל . 
אבל אחד מהם אמר , כי הערות מאנדלה " מעוררות בעיה חמורה , לא רק ליהודים , 
אלא לאמריקאים בכלל " . בין רוב הנשאלים שררה הסכמה , שלראיון הטלויזיה 
של מאנדלה יש פוטנציאל שלילי ביחסי יהודים - שחורים בארה"ב , והוא עלול 
להשפיע לרעה על גישת שחורים באמריקה כלפי ישראל . הגיחה הפתאומית של המזרח 
התיכון אל מרכז מסע - הניצחון של מאנדלה בחוף המזרחי של ארה"ב היה הפתעה 
לא - נעימה ליהודים ולשחורים כאחד . זה התחולל בעיצומו של ראיון טלוויזיה 
בן שעה וחצי . טד קופל , מגיש תכנית האקטואליה הפופולארית " נייטליין " , 
אירח את מאנדלה במסגרת מה שמפיקי התכנית מכנים " אספת עם " , באודיטוריום 
של " סיטי קולג " , אוניברסיטה עירונית בניו יורק , במעמד מאות מוזמנים . 
התכניות האלה מופקות בדרך כלל בהקפדה , על סמך תסריט מוכן מראש , עם מינימום 
של ספונטאניות . הצופים מוזמנים להציג שאלות , על פי תיאום מוקדם עם המפיקים . 
למרבה העניין , כמעט כל השואלים הלבנים ובכללם אפילו דיפלומט דרום אפריקאי 
לשעבר היו יהודים . הראשון היה קנת איידלמן , אינטלקטואל יהודי ימני מוואשינגטון , 
לשעבר פקיד בכיר בממשל רייגן . שאלתו של איידלמן נתנה את הטון לערב כולו . 
הוא ביקש ממאנדלה להבהיר כיצד מתיישב מאבקו למען זכויות אדם בדרום אפריקה 
עם שבחים פומביים תכופים למועמר אל קדאפי ולפידל קאסטרו , ועם פגישות תכופות 
עם יאסר ערפאת . תשובת מאנדלה התרחבה לכלל חילופי דברים ארוכים עם המנחה 
טד קופל , שבמהלכם התבטא המנהיג הדרום אפריקאי בביטול ובסרקאזם , ולבסוף 
בכעס . הקהל הגיב באהדה כל כך בולטת על דברי מאנדלה , ובשמחה גלויה לאידו 
של קופל , עד ששדר הטלוויזיה הוותיק ראה צורך להזכיר לאורחו , ולצופים , 
שקהל המוזמנים באודיטוריום בניו יורק אינו משקף בהכרח את דעת הקהל האמריקאית . 
במהלך חילופי הדברים הזמין קופל את מנכ"ל הקונגרס היהודי האמריקאי , הנרי 
סיגמאן , להציג שאלה . סיגמאן נפגש שבועיים קודם עם מאנדלה בזנווה , בראש 
משלחת מצומצמת של ראשי ארגונים יהודיים מארה"ב . הזמנתו לדבר היתה הזמנה 
להרחבה נוספת של המחלוקת על ערפאת . סיגמאן עצמו אמר בראיון טלפוני לאחר 
השידור , כי הוא הופתע , כאשר קיבל את רשות הדיבור . הוא אמר , כי ההזמנה 
לא תואמה אתו מראש , והוא מצטער ש"העניין נעשה כל כך מרכזי " . ראש המשרד 
הוואשינגטוני של התנועה הרפורמית , הרב דייוויד ספרסטיין , שהיה בשנים 
האחרונות אחד השותפים היהודיים הנמרצים ביותר במערכה נגד האפארטהייד בארה"ב , 
אמר בראיון : " אני הייתי ביקורתי מאד על קופל . . . שהוא יקדיש כל 
כך הרבה זמן לעניין זה מקור של אי שביעות רצון עצומה . רצינו שהוא יתמקד 
באפארטהייד . שחורים זועמים על בזבוז הזמן הזה " . לא היה אפשר לקבל ביום 
ששי את תגובת עורכי " נייטליין " על הדברים האלה , והודעות טלפוניות למשרד 
יחסי הציבור של רשת אי - בי - סי לא נענו . מאנדלה סירב בתוקף להביע דעה 
על מצב זכויות האדם בקובה ובלוב . למחרת , כאשר נשאל על כך מאנדלה בראיון 
ברשת הטלוויזיה הציבורית של ארה"ב ( פי - בי - אס ) , הוא אמר : " הארץ 
הראשונה , שלעזרתה פנינו בשנות ה06 , כאשר מנהיגינו נאלצו לעזוב את דרא"ף , 
היתה ארה"ב . לא הצלחנו אפילו להתקרב אל משרדי הממשל . אבל קובה היתה 
מוכנה לעזור , ועשתה כן . מדוע עלינו להקשיב עכשיו לעולם המערבי , התובע 
מאתנו להתנער מקובה ? שום בן - אנוש אינו יכול כדבר הזה . הנה הארץ הראשונה 
שהיתה מוכנה לעזור לנו , בשעה שהמערב על משאביו העצומים תמך בעצם בממשלה 
( ממשלת המיעוט הלבן ) . עכשיו אתם מצפים שנשנה את גישתנו , ונגנה את 
קובה ? סירובו של מאנדלה להתבטא על ענייניהן הפנימיים של קובה ושל לוב לא 
מנע ממנו התבטאות מפורשת על עתיד גבולותיה של ישראל . הוא הכריז , כי על 
ישראל " להחזיר לעולם הערבי " את רצועת עזה , הגולן והגדה המערבית . למחרת 
הראיון עם קופל הוא הכריז במליאת עצרת האו"ם : " אנחנו משגרים ברכות חמות 
לכל האחרים , הלוחמים על חירותם ועל זכויות האדם שלהם , כולל עמי פלשתין 
וסהרה המערבית " . ההכרזה הזו עוררה את התשואות הארוכות והחמות ביותר במהלך 
נאום של 02 דקות . מיד אחרי הנאום ניגש נציג אש"ף באו"ם , לביב טרזי , 
אל מאנדלה , והודה לו . המנהיג הדרום - אפריקאי קם ולחץ בחמימות את ידי 
טרזי . אבל כל הדוברים היהודיים , אשר רואיינו ביום ששי , הטעימו גם את 
הכרזת מאנדלה בראיון עם קופל , כי לארגונו " אין ספק ביחס לזכות ישראל 
להתקיים באופן חוקי כמדינה בגבולות בטוחים " . הנרי סיגמאן מן הקונגרס היהודי 
האמריקאי אמר : " אלה החדשות האמתיות , שהלכו לאיבוד בים הרטוריקה . 
הנה מאנדלה , המנהיג החשוב ביותר בעולם השלישי , אומר ללא הסתייגות , 
כי תמיד האמין בזכות ישראל להתקיים בגבולות בטוחים . הכול ציפו , שיסמוך 
את ידיו על זכויות הפלשתינאים . כהפתעה באה העובדה , שמנהיג מהפכני , 
אשר היה מזוהה במשך שנים עם קומוניסטים , ידבר בפומבי על זכויות ישראל . 
זה נדיר " . סיגמאן אינו חושב , שדברי מאנדלה בארה"ב מפחיתים את עצמת המסר 
החיובי שלו בזנווה . יתר על כן , הוא מאמין שמאנדלה עשה צעד אחד נוסף , 
כאשר דיבר באריכות על תפקידם החיובי של יהודי דרום אפריקה במאבק נגד האפארטהייד . 
המנהיג השחור , שהיה כלוא 82 שנה , לפעמים בתנאי בידוד קשים , הזכיר בחמימות , 
כי כאשר התקשה למצוא סניגור במשפטו , עורכי דין יהודיים הם אלה שבאו לעזרתו . 
הוא דיבר על " העדר הגזענות " בין יהודים , ועל אהדתו לייסורי היהודים 
במהלך הדורות . זה היה מסר לא פופולארי בין הרבה משומעיו השחורים , ובין 
מספר גדל של שחורים רדיקאלים בארה"ב , אשר נעשו בשנים האחרונות אויביה הקשים 
ביותר של ישראל , ואחדים מהם השמיעו ביטויים אנטישמיים . דייוויד האריס , 
ראש המחלקה לעניינים בין לאומיים של הוועד היהודי האמריקאי , אמר לאחר 
השידור : " זו היתה ההצהרה הבוטה והברורה ביותר ששמעתי מהנהגת איי - אן - 
סי . רבים התעלמו מן התפקיד היהודי , בדרום אפריקה עצמה , ובמיוחד מחוצה 
לה . במובן הזה , זו הצהרה מבורכת , הראויה להישמע שוב ושוב " . החשש העיקרי 
בין פעילים יהודיים היה מפני תרעומת בין מנהיגים שחורים על דחיקת המאבק באפארטהייד 
לשוליים , ועליית שאלה המעסיקה בעיקר יהודים , ואינה נוגעת לעצם מסעו של 
מאנדלה בארה"ב . הנרי סיגמאן הטיל את האחריות להתפתחות הזו על טד קופל בפרט , 
ועל התקשורת בכלל . " במרכז גל ההערצה למאנדלה , מחפשת העיתונות את המחלוקת " , 
אמר . ממשל בוש ניסה ביום ששי להמעיט מערכה של המחלוקת . עוזר מזכיר המדינה 
לענייני אפריקה , הרמן כהן , אמר אמנם , כי ארה"ב אינה מסכימה עם דברי 
מאנדלה על ערפאת , קאסטרו וקדאפי , " אבל לא נהפוך את זה לעניין מרכזי 
בשיחותינו ביום שני " . מחר יבוא מאנדלה לוואשינגטון וייפגש באריכות רבה 
עם הנשיא בוש , וביום שלישי ישא נאום לפני מושב משותף של שני בתי הקונגרס . 
