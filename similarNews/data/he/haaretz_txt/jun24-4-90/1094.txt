( ע ) . מאות פועלי בניין מכל רחבי הארץ הפגינו אתמול בקרית הממשלה בירושלים 
נגד הכוונה לייבא בתים לעולים חדשים . " יבוא בתים איבוד שפיות הדעת , 
" עבודה ישראלית עדיפה על יבוא " נכתב על הכרזות שנשאו הפועלים בהפגנה . 
את ההפגנה ארגנה הסתדרות פועלי הבניין , והיא התנהלה בסדר מופתי . נציגי 
ארגוני פועלים של כמה ערים , חברי ועדי עובדים של חברות בנייה , מזכירי 
מועצות פועלים וחברי כנסת נשאו את דבריהם . מזכיר הסתדרות פועלי הבניין , 
שלמה דהאן , קרא לממשלה למצות קודם כל את הפוטנציאל לבנייה הקיים בארץ , 
ורק אחר כך לייבא בתים מחו"ל . לטענתו , צריך שר השיכון לדון עם חברי 
הסתדרות פועלי הבניין , בטרם יתקבלו החלטות . ח"ך עמיר פרץ אמר : " אנו 
חייבים להתייצב כאיש אחד , ולומר לממשלה שלא נוותר ולא ניתן שייובאו בתים , 
כל עוד הפועלים שעומדים כאן , לא חוזרים למפעלים הסגורים שלהם " . מזכיר 
מועצת פועלי ירושלים , שמעון צוריאלי , הודה כי אין כיום מספיק כוח אדם 
לעבודה בבניין , ולכן צריך להשקיע בייעול ובאוטומציה , אך במקביל יש לעודד 
צעירים וחיילים משוחררים , לעבור לענף הבנייה , על - ידי שחרור ממסים והעלאת 
שכר העבודה . נציג פועלי המחצבות " אבן וסיד " , שמואל סנדלר , טען שצריך 
לאפשר למובטלים להיקלט בענף הבנייה . " צריך לחזור לתקופה שבה ענף הבנייה 
היה הענף המוביל במשק " , אמר . הוא קרא לשר שרון להתחייב להפסיק את יבוא 
הבתים . מזכיר אגודת פועלי הבניין בנצרת , זיאד עודה , אמר כי רק על - 
ידי התלכדות המתנגדים ניתן יהיה להצליח במאבק . " יש לנו כישורים מתאימים , 
ורק אנחנו נוכל לבנות את המדינה , כפי שעשינו בעבר " , טען . 
