למשרד הבינוי והשיכון הוגשו כבר כ053 הצעות ליבוא בתים מחו"ל , על ידי יזמים 
שונים . בשלב ראשון מדובר בהצבת 000 , 3 יחידות דיור טרומיות , שחלק מהן 
יירכש מייצור מקומי . המשרד רוצה לייבא לארץ יחידת דיור סטנדרטית מוכנה בגודל 
של 05 מ"ר , עם 5 . 2 חדרים . עלות יחידת דיור כזו מחו"ל היא 23 אלף דולר , 
ללא מסים . למשרד הוגשו הצעות ליבוא יחידות דיור בגדלים וסוגים נוספים . 
במשרד השיכון מתכוונים לייבא בתים מוכנים ולמסור אותם לחברות המשכנות , 
כמו " עמידר " ו"עמיגור " . חברות אלה ישכירו את הדירות לעולים . בשלב 
מאוחר יותר , יוצע לעולים לרכוש את הדירות . על פי תוכנית משרד הבינוי , 
השכונות שבהן יוצבו המבנים המוכנים יתפקדו כשכונות רגילות , ויטופלו על 
ידי הרשויות המקומיות שבתחומן יוקמו . ליישום התוכנית ליבוא בתים מוכנים 
מחו"ל , ולהקמת שכונות קבע באופן מידי , מבקש המשרד להקצות 02 אתרים מתוכננים 
להקמת שכונות קבע . שטחי הקרקע לשכונות אלה יתוכננו במשרד הבינוי והשיכון , 
בתוך חודשיים , ברמה של תכנון סופי . משרד השיכון מציע כי באתרים אלה 
לא יחול חוק התכנון והבנייה , ולא יידרשו היתרי בנייה . רשימת האתרים תיקבע 
על דעת משרד הבינוי והשיכון ומשרד האוצר . בהתאחדות הקבלנים קיימת תרעומת 
על כך , שלא ידוע עדיין באילו אזורים ושכונות יוצבו הבתים המוכנים . בהתאחדות 
סבורים , כי להקמה מהירה ומידית של שכונות מגורים , תהיה השפעה על המחיר 
והביקוש לדירות שייבנו בסמוך להן , וכדי להיערך כיאות , עליהם לדעת היכן 
יוצבו הבתים המוכנים . מנכ"ל משרד הפנים , דב קהת , אמר כי בכמה מהיישובים , 
אליהם מייעד שר השיכון את הבתים המיובאים , התשתית הפיסית לקויה ולא ערוכה 
לקלוט תוספת אוכלוסיה לפני שיושקע בשיפורה . הוא הביא כדוגמה את העיר אשדוד . 
