לונדון ( ע"ם ) . שיחות בין טורקיה , עיראק וסוריה על חלוקת מי הפרת 
הסתיימו ללא תוצאות . כך מסר העיתון הלבנוני " אל חיאת " המציין , כי 
יש לצפות עתה לחידוש משבר המים בין המדינות , לאחר שטורקיה החליטה להפסיק 
שוב הזרמת מי נהר פרת , כדי להשלים את מילוי מאגר סכר אתא - טורק . הפסקת 
זרימת מי הנהר , גרמה , כזכור , לתוצאות כלכליות ואקולוגיות שליליות לסוריה 
ולעיראק . נשיא טורקיה , טורגיט אוזאל אמר לאחרונה , כי ארצו לא תסכים 
לחלוקת מי הפרת , אלא להסדרת זרימתם , משום שהפרת הוא נהר טורקי . הוא 
הדגיש , כי זו בעיה טכנית ולא מדינית או משפטית . עמדת טורקיה מנוגדת לבקשות 
של סוריה ועיראק לחתום על הסכם משולש לחלוקת מי הנהר , בנימוק שהוא נהר 
בין - לאומי , הכפוף לחוק הבין - לאומי ולא נהר טורקי , המשרת בראש ובראשונה 
את האינטרסים הטורקיים . בתחילת השנה פרץ משבר הפרת , כאשר הפסיקה אנקרה 
את הזרמת מי הפרת בשלב ראשון , שארך כחודש , כדי למלא את המאגר של סכר 
אתא - טורק . קפידבין מקורות מוסמכים במשרד ההשקיה הסורי אמרו ליומון " אלחיאת " 
כי סוריה דבקה בצורך הקיים בחתימה על הסכם משולש והיא התכוונה לכך בהגיעה 
להסכם דו - צדדי עם עיראק , הקובע כי עיראק תקבל 85 אחוזים מהמים הנכנסים 
לסוריה דרך נקודת הכניסה של הפרת לשטח סוריה בגראבלס . מקורות אלה ציינו , 
כי הסכם זה הוציא את הקלף של הסכסוך הסורי - עיראקי מידיה של טורקיה , 
שטענה בין היתר , כי בשל כך לא ניתן להגיע להסכם בין שלוש המדינות . 
