היום הוא המועד האחרון לפינוי מרצון לפי צו הפינוי שהוציאה עיריית ראשון - 
לציון נגד מחוסרי הדיור המפגינים בעיר . אמש הודיעו המפגינים , כי לא יתפנו . 
עיריית ראשון - לציון הגישה את הבקשה לצו , לאחר שהמפגינים לא נענו לדרישתה 
לפרק את האוהלים בהם התגוררו בימים האחרונים , וסירבו לבקשותיה לעזוב את 
גן העיר . מאחר שאיש מהמפגינים לא הסכים לחתום על הצו , שהוצא ביום שני , 
תלה נציג העירייה את הצווים על האוהלים . המפגינים דורשים מן הממשלה 
לפתור את מצוקתם , על - ידי השוואת הזכויות של זוגות צעירים לזכויותיהם 
של העולים , הפשרת קרקעות לבנייה ויבוא בתים . בתגובה להצעתו של ראש עיריית 
ראשון - לציון , לעבור לעיירות - פיתוח , אמר רפי דרור , נציג המפגינים : 
" אני ואשתי הגשנו פעמיים בקשה לעבור למצפה - רמון , ואחר - כך גם לכרמיאל , 
אולם לאשתי , שהיא שוטרת במקצועה , לא נמצאה במקום עבודה , ולכן ירדנו 
מהעניין . בעיירות - פיתוח יש אבטלה גבוהה . רבים מבינינו מוכנים לעבור 
לשם , בתנאי שיובטחו דיור ותעסוקה " . 
