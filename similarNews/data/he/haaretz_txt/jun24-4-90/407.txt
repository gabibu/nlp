בטורינו חם ולח כמו בתל אביב , 03 מעלות , השמש יוקדת ומזיעים . בכל זאת , 
יש כמה הבדלים בולטים : לאספרסו האיטלקי אין מתחרים , וגם לא לספאגטי 
שטעמו כאן שונה . העיר הצפון איטלקית חיה ונושמת כדורגל ביום ובלילה , 
גם אחרי שנפרדה בצער גלוי מנבחרת אהודה : ברזיל . פיאצה קארלו פליצה , 
הכיכר הטובלת בירק ומשקיפה אל תחנת הרכבת המרכזית של טורינו , שקטה אתמול 
לפני הצהרים . אזרחים קשישים וצעירים מובטלים מילאו את הספסלים ובהו כדרכם 
בחלל , אבל לפתע נעלמו מהנוף החבורות הצוהלות של אוהדי בראזיל . הדגלים , 
החולצות , הכובעים , הצעיפים בצבעי ירוק - צהוב - כחול , אשר שלטו בטורינו 
יותר משבועיים חסרים כל כך . גם הפורטוגזית הקולנית , הקלילה והמתנגנת , 
שצליליה זרים כל כך לשפות המוכרות לנו . הם אוהדים קנאים ו"לוקחים ללב " , 
נציגי מדינת ענק המונה יותר ם - 041 מיליון , שהכדורגל והקרנבל חשובים 
בעיניהם מכל . הם הופכים כל משחק לחגיגה עליזה , שרים , רוקדים , מכים 
בתופים ומעודדים . אבל בניגוד לאנגלים , לגרמנים , אפילו לאיטלקים שמקצתם 
שותים לשכרה ואחרים מגיבים באלימות הבראזילים שקטים , נעימים , עדינים , 
מקבלים אפילו הפסד ברוח טובה . שלשום בצהריים עדיין התמשך תור ארוך של אוהדי 
בראזיל הטורין - פאלאס - הוטל . מסתבר שנותרו כמה מאות כרטיסים למישחק נגד 
ארגנטינה . גברים , נשים ונערים חיכו בסבלנות , החליפו חוויות , שילמו 
באדיבות והצטרפו במאורגן לאלפים שיצאו לסטאדיו דלה אלפי ( איצטדיון האלפים ) 
. עשרים שנה הם מחכים לזכיה הרביעית בגביע העולמי . מקצתם זוכרים את הפעם 
האחרונה , ב - 0791 במכסיקו סיטי , עם לה וזאירזיניו וגרסון וכל האחרים . 
לרובם ככולם זו היסטוריה , שאינה כלולה בתוכנית הלימודים של בתי הספר , 
אבל משננים אותה מדור לדור בגאווה מופגנת . ה - 42 ביוני 0991 בטורינו הצטרף 
לרשימה מתארכת של אירועים מאכזבים . ראיתי רבים מהם בוכים : אחרים נתקפו 
הלם , ממאנים להאמין , כי שוב עשו דרך כה ארוכה רק כדי לשוב בידים ריקות . 
" יציאת טורינו " של אוהדי בראזיל החלה כבר במוצאי שבת . עשרות בתי מלון 
התרוקנו ושיירות גדולות החלו עושות דרכן לכל עבר . יש החוזרים הביתה , 
כבר היום , בצוותא עם הנבחרת . אחרים ינצלו את ההזדמנות לטיול קצר בכמה 
מארצות אירופה . פגשתי במוצאי שבת בפיצריה קטנה משפחה ברזילאית אופיינית , 
שבאה לכאן מסאן פאולו . מאריה וזזה טאטנוס , עם שני בניהם , פאולו ( 
41 ) וקלאודיו ( 9 ) . מצב רוחם היה שפוף , ומהיעדר תקשורת התקשיתי 
להבין על מה הם משוחחים . הבנים אכלו בחוסר תיאבון , וגם ההורים לא נהנו 
במיוחד מהמנות שהוגשו להם . הם ממשיכים לצרפת ולגרמניה . כך תיכננו והבטיחו 
לילדיהם . תג - העיתונות שאני נושא עורר סקרנות בקרב יושבי שולחנות סמוכים . 
מסתבר שגם הם ברזילאים . " אתה מישראל ? מה כתבת על הנבחרת שלנו ? " , 
שאל מישהו , באנגלית עילגת . אחרי כן קלטתי כמה הערות והבעות של אכזבה , 
ולבסוף משפט או שניים עם הבעת תקוה , כי בעוד ארבע שנים , במונדיאל שיהיה 
באמריקה , תעשה בראזיל חיל בלי סבסטיאו לאזארוני . הוא הרס להם חוויה 
וחלום . בגללו הם עצובים ואומללים . רק קומץ ארגנטינאים מעבר לכביש , בקישוטי 
תכלת - לבן , הזכירו לעוברים ושבים בשעת חצות הסואנת , כי אליפות העולם 
נמשכת . בלי בראזיל והולנד , אבל עם דייגו מראדונה . 
