חברת אל - על חזרה בה מהשתתפותה במבצע משותף עם חברות התיירות אופיר טורס 
וכרטיסי האשראי ויזה , לעידוד נסיעות ישראלים לארה"ב , לאחר שהתאחדות סוכני 
הנסיעות והתיירות איימה בתגובה לפגוע ביחסי המסחר בין ענף הנסיעות לחברת 
התעופה . כתוצאה מכך , ביטלה התאחדות סוכני הנסיעות והתיירות , אסיפת 
חירום כללית שהועידה לאתמול ובה עמדה להכריז על מאבק בחברת אל - על . מדובר 
במבצע לפיו הרוכש שני כרטיסי טיסה בחברת התיירות באמצעות כרטיס האשראי , 
ייהנה מרווח בסך של 052 דולר . מארגני התיירות היוצאת ראו במבצע זה מתן 
הנחה , בניגוד להסכמה שהושגה עם חברת אל - על , ערב עונת תיירות הקיץ . 
ראשי התאחדות סוכני הנסיעות , היו"ר יעקב קרני ואבי פרידמן , ניהלו במשך 
כל יום שלשום מגעים קדחתניים בעניין זה עם נציגי חברת אל - על , מנהל סניף 
ישראל , שעיה חרסית , והסמנכ"ל למסחר , דב קוניאק . במקביל זומנה בדחיפות 
לאתמול ישיבת חירום של האסיפה הכללית . סוכני הנסיעות והתיירות הונחו להביא 
איתם לאסיפה הכללית את מודום המחשב של חברת אל - על ואת מתקן ההטבעה של חברת 
ויזה , כדי להחזיר אותם במחאה לשתי החברות . לאחר ישיבות משותפות בין נציגי 
סוכני הנסיעות לאל - על הושגה הסכמה . חברת אל - על אף הודיעה על כוונתה 
להוזיל החל מה2 ביולי את מחירי כרטיסי הטיסה בטיסות הבוקר שלה לארה"ב . מזכ"ל 
התאחדות סוכני הנסיעות והתיירות דני כרוסט אמר אתמול בתגובה , כי ענף הנסיעות 
ראה בחומרה רבה את צעדה של אל - על , משום שהיה בו לכאורה ניסיון מצד מוביל 
לאומי , להעדיף חברת תיירות אחת על פני האחרים . 
