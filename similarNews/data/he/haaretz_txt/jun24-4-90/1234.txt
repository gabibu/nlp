אלוף משה בר כוכבא ( בריל ) המופקד בצה"ל על נושא הפקת הלקחים , נפגש 
אתמול עם שר הביטחון משה ארנס בלשכתו בת"א . האלוף בר - כוכבא נפגש עם שר 
הביטחון באישור הרמטכ"ל דן שומרון . במהלך הפגישה העלה בר - כוכבא את בעיית 
האינתיפאדה ואת חוסר האפשרות של צה"ל למגר . מקורות המקורבים לאלוף אמרו 
כי בר - כוכבא אמר כי ככל שעובר הזמן המצב פועל לרעתנו . הוא הציג בפני 
שר הביטחון את תוכניתו למלחמה באינתיפאדה ( עיקריה פורסמו בעבר בתקשורת ) 
. שר הביטחון שמע את האלוף בר - כוכבא והבטיח לקיים אתו פגישה נוספת . 
גורמים במערכת הביטחון אמרו ל"הארץ " כי מאז שנכנס שר הביטחון לתפקידו החדש , 
ביקש האלוף בר - כוכבא להיפגש עם שר הביטחון ולהציג בפניו תוכניות חדשות 
למיגור האינתיפאדה . כזכור לפני מספר חודשים ננזף האלוף בר - כוכבא על ידי 
הרמטכ"ל , לאחר שנתן ראיון עיתונאי ובו פרש את דעותיו בכל הקשור לאינתיפאדה 
ותקף קצינים בכירים בצה"ל . האלוף בר - כוכבא נקרא ללשכת הרמטכ"ל , ושומרון 
התכוון אז להשעות אותו , אך בהתערבות ראש הממשלה יצחק שמיר הוחלט רק לנזוף 
באלוף . 
