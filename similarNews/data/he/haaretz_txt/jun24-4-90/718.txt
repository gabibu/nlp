ואשינגטון ( מיוחד ל"הארץ " ) . הנשיא גורג בוש חצה אתמול רוביקון פוליטי , 
ואולי שינה את פני הפוליטיקה האמריקאית , כאשר הודיע רשמית כי מסים חדשים 
יהיו אחד המרכיבים בתוכנית לצמצם את הגירעון התקציבי עצום הממדים של ארה"ב . 
הבטחה להימנע ממהלך כזה היתה להיט הבחירות של בוש ב88 . הוא טס מעיר לעיר , 
ודיקלם באוזני תומכיו את הסיסמה " קיראו את שפתי לא יהיו מסים חדשים " . 
ההתנגדות להעלאת מסים עמדה ביסוד הטראנספורמציה של הפוליטיקה האמריקאית בעשר 
השנים האחרונות , ולפחות אחד משני ניצחונותיו של רונלד רייגן בבחירות לנשיאות , 
נזקף לזכותה . הרפובליקאים הצליחו להפוך את עניין המסים למבחן הלאקמוס 
העיקרי של פוליטיקאים אמריקאים , והחל מ48 , נמלטו שתי המפלגות העיקריות 
מהתמודדות עם הרעיון חסר הפופולאריות . כניעתו של בוש מבליטה את חומרת המשבר 
התקציבי בארה"ב . השנה עומד הגירעון בתקציב על 061 מיליארד דולר , וסך 
כל הגירעון הלאומי , עבר מכבר את הסף המבהיל של שלושה טריליון דולר . שני 
שלישים מן הסכום הזה הצטברו מאז עלו הרפובליקאים לשלטון , ב1891 . חקיקה 
דראקונית מ68 מחייבת את הממשל ואת הקונגרס להסכים עד ה1 באוקטובר , על מסגרת 
תקציבית לשנת הכספים הבאה , אשר הגירעון בה לא יחרוג מ06 מיליארד דולר . 
בחודשים האחרונים התברר מעל לכל ספק , כי כדי לעמוד בתקרה הזו , יצטרכו 
להימצא מקורות הכנסה חדשים , שאם לא כן תועמד יכולת התפקוד של ממשלת ארה"ב 
בסכנה חמורה . בתחילת החודש שעבר , פתח בוש שיחות - פסגה עם ראשי הקונגרס 
על משבר התקציב . הוא הקדים להן הודעה , כי השיחות יתנהלו ללא תנאים מוקדמים . 
הפירוש המיידי היה , שהנשיא לא יעמוד עוד על הבטחת " קיראו את שפתי " . 
במשך ששה שבועות לא הניבו השיחות התקדמות של ממש , ובימים האחרונים התעורר 
החשש שהשיחות יתמוטטו . שני בתי הקונגרס נמצאים בשליטת המפלגה הדמוקרטית . 
הואיל ובחודש נובמבר יעמדו לבחירה כל 534 צירי בית הנבחרים ושליש הסנאטורים , 
חשדו הדמוקרטים שהנשיא עומד לטמון להם מלכודת , ולהציג אותם ערב הבחירות 
כחסידי מיסים חדשים . הדמוקרטים סירבו אפוא להוציא בשביל הנשיא את הערמונים 
מן האש . אתמול זימן בוש את ראשי הקונגרס לארוחת בוקר , ובסופה הכריז : 
" ברור לי , כי הן גודלה של בעיית התקציב , והן הצורך בהסכם אשר יוכל 
לעבור , מצריכים את האמצעים הבאים : רפורמה של תוכניות הזכאות ; העלאה 
של הכנסות המס ; הגברת התמריצים ; הפחתת ההוצאות ; הפחתה מסודרת של הוצאות 
הביטחון ורפורמה של תהליך התקציב " . מנהיג הרוב הדמוקרטי בסנאט , גורג מיצל , 
התייצב לפני המיקרופונים בקורת רוח מאופקת , והכריז : " הנשיא החליט 
שיש צורך במסים חדשים , ואנחנו הסכמנו אתו " . ההתפתחות החדשה באה אגב החמרת 
הדאגה והכעס הציבורי בארה"ב , על שערוריה פינאנסית , המאיימת להאפיל על 
כל שערוריה אחרת בהיסטוריה האמריקאית : התמוטטות האגודות להלוואה וחיסכון . 
האגודות האלה פרחו בימי השיא של כלכלת רונלד רייגן , התנהלו ללא בקרה , 
משכו מפקידים קטנים באמצעות שערי ריבית מפתים , והתמוטטו בקול רעש גדול . 
הצלת האגודות מחייבת על פי הערכה אחרונה , הוצאת ענק של 032 מיליארד דולר , 
ויש הערכות שהסכום יעמוד בסופו של דבר על חצי טריליון . הסכום הזה אינו 
מחושב במסגרת הגירעון , ופירושו שהגירעון המעשי , גדול לאין שיעור מן הגירעון 
הנומינאלי . בשבועות האחרונים גברה הנטיה לפוליטיזציה של המשבר , והדמוקרטים 
יעשו בה ללא ספק שימוש ניכר בבחירות הבאות לנשיאות , ב29 . תשדירי תעמולה 
פוליטיים בטלוויזיה האמריקאית מזהירים את הצופים , כי הם ישלמו את תוצאת 
השערוריה הזו , הרחק אל תוך המאה ה12 . הבורסה של ניו יורק הגיבה אתמול 
בקורת - רוח על החלטת הנשיא , בתוך דקות אחדות נסק מדד הדאו גונס ב02 נקודות . 
קרוב לוודאי שבורסות אחרות בעולם יגיבו באותה קורת - רוח היום . שותפיה 
של ארה"ב במערך הכלכלי הבין - לאומי , לוחצים עליה זה זמן רב לנקוט אמצעים 
לצמצום הגירעון , שהוא מקור נמשך של אי יציבות במערכת הפינאנסית . 
