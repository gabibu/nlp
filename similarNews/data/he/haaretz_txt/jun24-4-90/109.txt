התובע הצבאי במשפט גבעתי ב הגיש אתמול בקשה לבית הדין הצבאי של פיקוד הדרום , 
שבה הוא מבקש לזמן לעדות את עשרת הקצינים בדרגת אלוף משנה , אשר שלחו השבוע 
מכתבים לשר הביטחון , לרמטכ"ל , ולפרקליט הצבאי הראשי . בבקשתו כותב התובע 
הצבאי רס"ן אלי שטינמינץ כי חשוב להביא לעדות את הקצינים האלה על מנת שיעידו 
על פי מראה עיניהם ומשמע אוזניהם , בכל הקשור לנושאים השנויים במחלוקת 
במשפט זה . עוד כותב התובע , כי פניית הקצינים , שנשאו בתפקידי מפתח ברצועת 
עזה במועדים הרלוונטיים למשפט חשובה להמשך הדיון . בית הדין ייתן את החלטתו 
בנושא עדות הקצינים בהקדם . את המכתב כתבו עשרה אלופי משנה : דורון מייזל , 
אגיב יוסף , קרני א . , לוי א . , גולדברג ג . , חכם דוד , לוי 
משה , גרינפלד משה , ישי רון ואברהם ושפיגל . מכתבם שבא להזים את עדותו 
של אלוף משנה יעקב עמר , משתרע על פני 41 עמודים . בעדותו סיפר עמר כי 
האלוף מרדכי עצמו היכה תושבים פלשתינים . עמר , ששירת כסגן מפקד כוחות 
צה"ל ברצועה , הודח בזמנו על ידי אלוף הפיקוד דאז , האלוף יצחק מרדכי . 
במכתבם כותבים הקצינים : " אנו שמכירים את העובדות ממקור ראשון מעידים 
על עצמנו כי זועזענו מדברי השקר והבלע , כפי שמצאו ביטויים בעיתונות בעקבות 
עדותו של אל"ם עמר . הבנו כי עמר מצא במה ציבורית להתחשבנות אישית , ואולי 
לצורך פרסום אישי , וזאת על חשבונו של האלוף מרדכי , שאינו צד בדיון , 
ואין מי שיוציא את צדקתו לאור . מצאנו לנכון להאיר באור אמת אותם קטעים 
שאל"ם עמר צייר בדרך מעוותת , כאשר נקמנותו מעבירה אותו על דעתו " . במכתב 
משבחים הקצינים את פועלו של מרדכי וכותבים : " הוא היה ברצועת עזה ביום 
ובלילה . בכל יום קיים ישיבת הערכת מצב , שבה נכחו כל מפקדי הכוחות , 
היחידות וגורמי המטה השונים . האלוף היה פותח כל סיכום בהרצאה בהירה ומוגדרת 
על הבעיות , יורד להגדרת המטרה , תוך פירוט מדוייק של האפשרויות לשימוש 
בכוח והמגבלות הקיימות . כל מי שמעיין בפקודות ייווכח כי אל"ם עמר השמיץ 
את האלוף מרדכי ללא בסיס ובניגוד לאמת " . למכתבם מצרפים הקצינים העתק מסמך 
על הערכת המצב של השבוע הראשון באינתיפאדה , בין השאר נאמר שם " יש להקפיד 
שכל חייל שעוצר מפר סדר , ייתן עדות על פרטי המעצר , מעצרים יתנהלו בצורה 
תקינה עציר לא יוכה . עציר שיגיע למתקן הכליאה חבול , יוגש דו"ח המסביר 
את הנסיבות בחתימת מפקד גדוד . לא יהיו הכאות סתם . אסור לפגוע בנשים , 
ילדים וזקנים ולא תהיה התעללות " . הפקודות הנ"ל ניתנו במפורש על ידי האלוף 
מרדכי . " להאשים את האלוף מרדכי כאילו הוא איבד שליטה , זו השמצה זדונית 
ושקרית , רק שליטתו המתמדת והארוכה של האלוף מרדכי היא שסייעה להשקטת הרצועה . 
נדהמנו לקרוא את טענותיו המרושעות והאוויליות של עמר , כאילו האלוף מרדכי 
ניסה להסתיר את תופעת המכות . זה הוא שקר גס ועלילת כזב " . הקצינים מסיימים 
את מכתבם וכותבים : " איננו רוצים להסתפק במכתב , אנו מבקשים להיענות 
לבקשתנו ולבוא להעיד בביה"ד על מנת להוכיח כי עדותו של אל"ם עמר באה כנקמנות " . 
בתחילת מכתבם מציינים הקצינים כי אלוף משנה עמר נפגע מהדחתו ומכך שמונה מעליו 
קצין בדרגת תתא"ל כמפקד כוחות צה"ל ברצועת עזה . מקורות צבאיים לא רשמיים 
טוענים כי חיילים , ששירתו תחת פיקודו של עמר , מבקשים גם הם לדווח על 
פעולות הכאה שהשתתף בהם אל"ם עמר . באחד המקרים , מציינים אותם מקורות 
אף נשברה ידו של אל"ם עמר ממכות שהיכה תושבים בעזה . 
