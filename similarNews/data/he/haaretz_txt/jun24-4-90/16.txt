הקורבנות מטרבלינקה מרחפת כל דקה בחלל האולם של בית המשפט . על פשעיו של 
איוואן האיום לא יכול לחול חוק ההתיישנות או התנהגות טובה והם מצדיקים הטלת 
עונש מוות " . כך סיכם אתמול התובע עו"ד מיכאל שקד את טיעוני התביעה , בערעורו 
של גון איוואן דמיאניוק בבית המשפט העליון . עו"ד שקד דחה את טענת הסניגור , 
שכאשר קיים ספק כלשהו , אזי , גם אם יש ראיות המרשיעות את המערער , אין 
הן מספיקות להטיל עליו עונש מוות . לדבריו , כל זמן שהמערכת המשפטית החליטה 
שעונש מוות מוטל במקרים מסוימים , הרי שהסיכון לטעות נלקח בחשבון . עו"ד 
שקד הוסיף כי הטלת עונש המוות איננה באה לספק רגשות נקמה של מדינת ישראל . 
" המתת פושע אחד לא תחייה את כל אלה שנטבחו במחנות ההשמדה " , אמר והוסיף : 
" מה שהתביעה עושה בשם המדינה הוא שהיא מקיאה מתוך עצמה ומתוך כדור - 
הארץ , את מי שלא ראוי שייוותר בחיים , אפילו יום אחד נוסף , לאחר מעשיו 
בטרבלינקה " . הוא סיים את טיעוני התביעה בסוגיית העונש , באמרו : " בתיק 
שלפנינו הטלת עונש מוות היא צו פנימי , גם אם היא נעשית עם קושי עצום " . 
שקד אמר גם כי חמישה עדים זיהו בברור את תמונת המערער כאיוואן האיום , וכי 
תעודת טראווניקי היא מסמך אמיתי של תעודת השירות של המערער במסגרת הס"ס . 
הוא הוסיף , כי התביעה הוכיחה שהמערער שיקר לכל אורך הדרך : בטענת האליבי 
שלו , בשינוי הגרסאות ובהתבטאויותיו המפלילות . מתוך מכלול הראיות כולן 
לא נותר ספק , כי המערער הוא איוואן האיום מפעיל תאי הגזים מטרבלינקה . 
