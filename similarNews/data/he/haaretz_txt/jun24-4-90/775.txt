ראשי התנועות הקיבוציות ותנועת המושבים קיבלו בתדהמה את דבריו של שר החקלאות , 
רפאל איתן , כי הסדר פריסת החובות של הקיבוצים וועדת רביד מוקפא . איתן 
אמר , כי מי שחתם על ההסדר פשוט השתעבד , כדבריו . שר החקלאות , שדיבר 
בפגישה עם חקלאים בעמק הירדן ובגולן , הוסיף כי זה הסכם רע , ומי שחתם 
עליו מצבו נעשה רע עוד יותר . מי שהתכוון לחתום עליו היה משעבד את בניו 
ובני בניו לדורות רבים , אמר איתן . " אני מכיר את הסדר הפריסה ואין לי 
ספק שהוא היה מחריב את כל ההתיישבות אם היינו מבצעים אותו " , אמר איתן . 
ראשי התנועות הקיבוציות אומרים כי הם מוכנים לשתף פעולה עם שר החקלאות בכל 
הקשור להטבות שונות ולהסדרים חדשים , אך לא יתכן כי הממשלה שחתמה על ההסכם , 
לא תבצע אותו . שר החקלאות אומר , כי הוא שיזם את הקפאת ההסדר , וזה סעיף 
בהסכם הקואליציוני . לקחנו על עצמנו להציע אלטרנטיבות , ואחרי שנגבש אותן , 
גם נבצע " , אמר איתן . שר החקלאות הדגיש , כי אין לו כל כוונה להעדיף 
את המושבים , וכי הוא שר של כל החקלאים . ראשי התנועה הקיבוצית אומרים בתגובה , 
כי כל שיפור בהסדר צריך להיעשות כך , שלא יגרום לעיכובים נוספים בביצוע 
ההסדר שכבר חתמה עליו הממשלה . ראשי התנועה אומרים כי כל בחינה של ההסדרים 
במטרה לשפרם ולשפר את מצב ההתיישבות , תבורך . בשלב זה לא יחול שינוי בהסדר 
רביד לסיוע למושבים החקלאים שבמצוקה . כך סיכמו אתמול שר האוצר יצחק מודעי 
ושר החקלאות רפאל איתן . מודעי , שנפגש אתמול עם איתן בנושא , ביקש פרטים 
על דברים שיוחסו לאיתן ברדיו , לפיהם החליט כביכול על ביטול הסדר רביד . 
איתן הבהיר כי כוונתו היתה וכך גם התבטא לבדיקה מחודשת של כל הנושא . 
השרים מודעי ואיתן סיכמו , בסופו של דבר , כי צוותים משותפים לשני המשרדים 
יבדקו במקביל את כל ההיבטים של הסדר רביד , כדי למצוא פתרון לבעיית המושבים . 
מודעי יקיים היום פגישה ראשונה מאז נכנס לתפקידו , עם נשיא התאחדות התעשיינים 
דוב לאוטמן . מודעי יבקש לשמוע פרטים על מצב רווחיותה של התעשייה . כמו 
כן , יסייר היום עם שר הקליטה יצחק פרץ במרכזי קליטה בנתניה . היום גם יופיע 
מודעי לפני ועדת הכספים בנושא הסדר הסיוע לרשויות . מודעי יבהיר , כי ניתן 
להעביר 07 מיליון ש"ח לכיסוי הגרעונות של משרד הפנים . אולם , הוא יתבע 
כי המקור התקציבי להעברה זו יהיה תקציב משרד הפנים ולא ממשרד האוצר , וכן 
לא באמצעות הגדלת אמיסיות . 
