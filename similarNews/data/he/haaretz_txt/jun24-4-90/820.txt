שלושת חיילי צה"ל , מיחידת התותחנים , אשר צולמו על ידי צלם חובב כשהם 
מסתובבים עירומים על תצפית בית באזור אבו - דיס , נשפטו אתמול על ידי סגן 
מפקד יחידתם . מקורות צבאיים מסרו כי אחד החיילים נידון ל82 ימי מחבוש , 
ושני החיילים האחרים ננזפו . פרשת החיילים העירומים שימשה אתמול שיחת היום 
בגדה , הן בקרב צה"ל והן בקרב האוכלוסיה הערבית . גורמים בצה"ל אמרו כי 
מדובר במעשה חמור ובזכות פעולה מהירה של פיקוד המרכז , אותרו החיילים והועמדו 
לדין . הפרשה נחשפה על ידי ח"ך מוחמד מיעארי , אשר קיבל תלונות מתושבים 
באבו - דיס כי חיילי צה"ל הממוקמים על תצפית מעל אחד הבתים באבו - דיס מסתובבים 
עירומים על התצפית , מתרחצים במיכלי השתייה של התושבים , הממוקמים על הגג , 
ואף מקללים את התושבים . ח"ך מיעארי קיבל תמונות מצלם חובב בהן צולמו החיילים 
ערומים . מפקדי צה"ל ביו"ש רעננו אתמול את הפקודות בכל הקשור להתנהגות חיילי 
צה"ל עם אוכלוסיה מקומית . מקור צבאי אמר ל"הארץ " כי הפרשה הזו גרמה נזק 
ובושה לצה"ל . 
