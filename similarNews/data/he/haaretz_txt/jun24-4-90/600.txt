( ע ) . ערעורו של גון איוואן דמיאניוק התחדש בבית המשפט העליון , למשך 
שלושה ימים נוספים , שבמהלכם יסכם סניגורו עו"ד יורם שפטל את עיקרי טיעוניו . 
לטענתו , השופטים הושפעו ממה שנכתב בעיתונות על המשפט ואף שוחחו עם כתבים 
במהלכו . שפטל טען , כי עצם קיומו של האלבום עב הכרס של הכתבות העיתונאיות 
הנוגעות למשפט בלשכתם של השופטים , מוכיח כי מדובר בשופטים לא מקצועיים 
שהושפעו מן התקשורת . שפטל יצא נגד הטענה , שעל משפט דמיאניוק היה לשמש 
משפט ראווה ציבורי . הוא קבל על ההחלטה לשדר את המשפט בשידור חי בטלוויזיה . 
לדבריו , יצר הדבר עניין ציבורי מדומה . " לא העניין הביא את הטלוויזיה 
הטלוויזיה הביאה את העניין לכל בית בישראל . . . היא הלהיטה את היצרים 
וגרמה שייערכו הפגנות נגד הסניגוריה " . הוא הוסיף , כי שלושה משרדים ממשלתיים 
דאגו שאולם בנייני האומה יהיה מלא כל הזמן , ולשם כך , הביאו קבוצות מאורגנות . 
" משרד התיירות הביא תיירים , החינוך הביא תלמידים ומשרד הביטחון הביא 
חיילים " , אמר . במהלך השמעת טיעוניו בנושא התקשורת , הירבו השופטים להתערב 
ורוב הזמן התנהל רב - שיח בין השופטים לסניגור : השופט גולדברג : " מדוע 
הסכמת אז לדרך ניהול המשפט ? עכשיו אתה מלא טענות כרימון . מדוע אז לא 
התנגדת ? עו"ד שפטל : " לא הסכמתי , אבל הערכתי , שאין סיכוי ואפילו 
לא של אחוז אחד , שטענתי תתקבל " . השופט אילון : " האם מותר היה , לדעתך , 
לדווח על המשפט ברדיו ובעיתונות ? " . עו"ד שפטל : " משפט תקין היה צריך 
להתנהל ללא רדיו , טלוויזיה או צלמים ובלי ראש ממשלה וחברי כנסת , היושבים 
בשורה הראשונה . עכשיו , כשהטלוויזיה לא באה גם הם לא באים " . נשיא בית 
המשפט העליון , השופט מאיר שמגר : " האם דווקא דבריך החריפים , נגד בית 
משפט בישראל , לא מחייבים שבית המשפט יתגונן על עצמו , על ידי כך שהמשפט 
ישודר , וכל העולם יוכל לראות כיצד נוהל המשפט ולשפוט בעצמו אחרת תהיה 
קיימת רק גירסתך שלך " . עו"ד שפטל : " אם אדוני חרד מה יגידו האנטישמים 
בעולם , אזי אלבום עב - הכרס עם קטעי העיתונות העויינת , הרבה יותר גרוע " . 
