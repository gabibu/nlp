ואשינגטון ( ע"ץ ) . נשיא דרום אפריקה , פרדריק וילם דה - קלרק , חזר 
והדגיש את נחישותו לסיים את האפליה הגזעית בדרום אפריקה . הוא גם הביע תקוותו 
כי יוכל להציג חוקה חדשה בתוך חמש שנים . " כשאנו אומרים שהעליונות הלבנה 
חייבת להיעלם אנו גם חושבים כך " , הצהיר דה - קלרק בראיון העומד להופיע 
ב"וואשינגטון טיימס " . " חוקה חדשה תלויה בכל הצדדים . באשר לי , אני 
משקיע את מאמצי בהסרת המכשולים מהר ככל האפשר " , אמר . לדבריו , הוא מקווה 
כי עוד לפני תום המנדאט הנוכחי שלו , בעוד חמש שנים , יתקיים משאל עם על 
חוקה חדשה למדינה . דה - קלרק גם קרא לביטול הסנקציות כנגד דרום אפריקה , 
בטענה שאין יותר צידוק לקיומן , וטען שאפילו % 08 מהשחורים מתנגדים להן . 
בעיר בוקסבורג בדרום אפריקה , שהפכה לסמל ההתנגדות למדיניות דה - קלרק לביטול 
האפארטהייד , זכתה המפלגה השמרנית הדרום אפריקאית , מפלגתו של הימין הקיצוני , 
ברוב בבחירות . בבחירות מקומיות חלקיות שהתקיימו ביום רביעי קיבל מועמד 
המפלגה רוב מוחץ לעומת יריבו העיקרי , נציג מפלגת השלטון . המפלגה השמרנית 
איבדה את הרוב שהיה לה בעיר ב2 ביוני , לאחר התפטרות שניים מחבריה . אולם 
בבחירות הנוכחיות היא שבה וזכתה ברוב . הרוב מאפשר למפלגה להדק את ההפרדה 
הגזעית בשירותים הציבוריים העירוניים . 
