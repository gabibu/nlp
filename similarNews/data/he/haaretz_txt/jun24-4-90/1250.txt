עובדת בנק דיסקונט , צפורה בן - צבי , הגישה תביעה לבית המשפט המחוזי בת"א , 
באמצעות עו"ד נעמי לנדאו משדולת הנשים ועו"ד נטע זיו - גולדמן מהאגודה לזכויות 
האזרח , למנוע את אפלייתה בביטוח הרפואי בקופ"ח מאוחדת . התביעה היא נגד 
קופת החולים ובנק דיסקונט . מכתב התביעה עולה כי הבנק מממן את הביטוח הרפואי 
של עובדיו , כולל ביטוח בני המשפחה של העובדים , אך לא של העובדות . לתובעת 
המשתכרת יותר מבעלה הוברר כי תצטרך לשלם תוספת מס , דבר שאינו נדרש מגברים 
נשואים . בירור בהנהלת הבנק העלה , כי כאשר הגבר בעל ההסדר בבנק , נקבע 
שיעור הביטוח על פי משכורתו , ואילו שיעור דמי הביטוח של האישה נקבע על 
פי משכורתה בצירוף משכורת בעלה . לחילופין , עליה לשלם תעריף מרבי . פרקליטותיה 
טוענות כי זו אבחנה פסולה , ומבקשות פס"ד הצהרתי בהתאם . 
