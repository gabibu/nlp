( ע ) . מאות בני נוער השתתפו בעצרת מחאה למען גיוס בני הישיבות לצה"ל , 
שהתקיימה בגבעתיים בסיסמה " די להשתמטות " . את העצרת ארגנו תלמידי בית 
הספר התיכון שמעון בן - צבי בגבעתיים , בשיתוף כל תנועות הנוער ומועצות 
התלמידים בגבעתיים , דתיים וחילוניים . בעצרת נכחו ח"ך אמנון רובינשטיין , 
שולמית אלוני ועמנואל זיסמן , פרוף הלל שובל , יו"ר תנועת " חמדת " 
לחופש מדע ודת , הרב אהוד בנדל מהתנועה המסורתית וראש עיריית גבעתיים , 
יצחק ירון . השלטים שנשאו התלמידים קראו לשר הביטחון שלא יחדש את הפטור 
לתלמידי הישיבות . ח"ך אלוני אמרה , כי לא ייתכן מצב שאחרים נושאים בעול 
ואין שוויון במחוייבות ובזכויות . ח"ך רובינשטיין חיזק את ידי הצעירים ואמר 
כי יש להגיע למצב , שכל תלמיד ישיבה יגיש לפחות תצהיר לשלטונות . הוא אמר , 
כי גם לתנאי זה התנגדו החרדים . ח"ך זיסמן התנגד לביטול מוחלט של הפטור , 
אך אמר כי הוא צריך לחול גם על אלה שיש להם סיבות מצפוניות , המונעות מהם 
לשרת . ראש עיריית גבעתיים , יצחק ירון , אמר כי הוא שמח לראות בין בני 
הנוער גם חברי תנועת בני - עקיבא . 
