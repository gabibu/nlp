הנרי קיסינגר , המדינאי , היה בזמנו אמן האמירות והניסוחים הלא צפויים . 
הנרי קיסינגר , חובב הכדורגל המושבע , יודע מלאכה זו גם בתחום תחביבו . 
הנה , זו האחרונה , שפורסמה אתמול : " קאמרון הפגינה כדורגל של שנות 
ה - 0002 " . אמירה זו אולי מרימה גבות רבות , אבל אפילו על דרך ההגזמה , 
מבצבץ מתוכה שמץ של מחמאה , ששום נבחרת בעולם לא זכתה בשכמותה . המישחק 
הראשון שראיתי בבואי לכאן , בפתיחת שמינית הגמר , היה בין קאמרון לקולומביה , 
באותו איצטדיון שבו הודחה קאמרון . ניצחה במשחק עייף , הרבה בזכות היגיטה 
שהפקיר את רשתו . זכרו לה את הפתעות הפתיחה ( ארגנטינה ורומניה ) , אבל 
גם את תבוסתה לבריה"ם . קשה היה לעכל אותה כהלכה . אבל כשרונה המפתיע כבר 
הוצג בכל פינה בתבל . הכדורגל המשובח , אך הנאיווי משהו בהתקפתה , במישחקה 
שלשום , עשה אותה למפתיעת המונדיאל , אלא אם כן תזכה אנגליה בגביע . זו 
לראשונה הציגו האפריקאים טכניקת - כדור , תנועה נבונה על פני כל המיגרש 
וזריזות תכונות בארזיליות מובהקות עד שהכל הריעו לה בלב ובסאן פאולו . 
איני יודע אם כך , או טוב יותר , ישחקו בעולם בשנות ה - 0002 . אז מה 
אם קיסינגר אמר . אבל מאיטליה יצאה בשורת הכדורגל של היבשת השחורה , ובזכות 
קאמרון הולם כינויה " היבשת המתעוררת " . " שלום לך קאמרון , כמה חבל עליך " 
כינו בתיקשורת את הדחתה . לא בגלל צבעה , גם לא משום ששמות כדורגלניה עדיין 
לא שגורים בפי עולם הכדורגל . לא עוד . אלא מפני שנתנה יופי בראזילי שונה 
במקצת למשחק , עד שנסלח לה מישחקה שופע העבירות הקלות . איך אפשר שלא להעניק 
תשואות לנבחרת המיוחדת והייחודית הזאת הפתעת המונדיאל ? אפילו האנגלים מודים 
ויודו כי אמנם הם בחצי הגמר , אבל קאמרון היא שכבשה את לב העולם . 
