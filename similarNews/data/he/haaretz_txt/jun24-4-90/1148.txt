אם משרד האוצר רוצה למנוע מעצמו את אי - הנעימות של ועדת חקירה ממלכתית בנוסח 
ועדת בייסקי , בנושא הביטוח על - ידי הבנקים , מוטב שלא ייתן לבנקים לעסוק 
בביטוח . כך נאמר בפנייה של אברהם ( רמי ) טיבר , יו"ר קבוצת הביטוח 
" ציון " , לגד ארבל , הממונה על שוק ההון , החיסכון והביטוח . טיבר 
נבחר לאחרונה על - ידי איגוד חברות הביטוח , לעמוד בראש ועדה מיוחדת שתפקידה 
למנוע את חדירת הבנקים לענף הביטוח . במכתב חריף ביותר שנשלח בסוף - השבוע 
לארבל נאמר , כי " ביטוח הוא תחום כלכלי המחייב התמחות מקצועית ספציפית 
ואינו סרח - עודף של שירות כלשהו " . טיבר שלח את המכתב בעקבות פגישה שקיים 
עם ארבל , שבה הביע התנגדות לחדירת הבנקים לענף הביטוח . במכתבו אומר עוד 
טיבר : " די לעיין בדו"ח ועדת בייסקי על - מנת לעמוד על רמת הייעוץ המקצועי 
שניתנה על - ידי פקידי הבנקים בתחום ניירות הערך , שהיה והינו עדיין תחום 
קרוב וחשוב של פעילות הבנקים . אין צורך בדמיון רב כדי לשער מה יהיה טיב 
הייעוץ והשירות המקצועי שיינתן על - ידי הבנקים אם יינתן להם לעסוק בביטוח " . 
טיבר חושש שהבנקים יפעילו לחצים כלכליים לביצוע הביטוחים דרכם . " אם תופעה 
זו היתה מקובלת כאשר הבנקים לא יכלו לעסוק פורמלית בביטוח , היא תהפוך לחיזיון 
נפרץ אם יתאפשר לבנקים לעסוק בביטוח " . לדעת ראשי חברות הביטוח , החסרונות 
בחדירת מערכת הבנקאות לתחומם עולים בהרבה על הסיכוי הלא ברור להוזלה בעלת 
הביטוח . " רצוי " , כותב טיבר , " כי במסגרת הטיפול במכירת מניות הבנקים 
יחזור האוצר ליוזמה למכירת חברות הביטוח הנשלטות על - ידי הבנקים " . סופר 
" הארץ " מציין , כי חלק מענף הביטוח נמצא כיום בשליטת הבנקים . בנק 
לאומי , למשל , שולט באמצעות חברת " אפריקה ישראל " בקבוצת הביטוח מגדל . 
בנק לאומי שולט ישירות בסוכנות הביטוח הגדולה " איחוד סוכנויות ביטוח " . 
חברת העובדים היא בעלת השליטה בתאגיד הביטוח ההסתדרותי הסנה . בנק הפועלים 
עצמו מחזיק בשליטה בסוכנות הביטוח תורן . חברת אי . די . בי , בעלת השליטה 
ב"דיסקונט " , שולטת בסוכנות הביטוח בטח . בעבר היתה קבוצה זו שותפה בקבוצת 
הביטוח הפניקס הישראלי . 
