מבקר פנימי של בנק דיסקונט , ששון מרון , העיד כי כל מנהל סניף חורג מסמכויותיו , 
אבל בהיקף סביר ותוך דאגה לבטחונות . דברים אלה עולים מתיק שנדון בימים 
אלה בבית הדין האזורי לעבודה , בתביעתו של רוני פרחי , מנהל סניף בבנק 
דיסקונט , התובע את הבנק נגד פיטוריו . פרחי היה מנהל סניף בנק דיסקונט 
בכיכר המושבות ופוטר לפני שנה על רקע של דו"ח ביקורת . בהודעת הפיטורין 
נאמר לו , כי פעל בניגוד חמור לנוהלי הבנק בכל הקשור להקצאת אשראי , קבלת 
בטחונות ורישומם , אי דווח על מקורבים ועקיפת הוראות מפורשות של הממונים 
עליו . פרחי טוען , כי לא הומצא לו הד"וח נגדו , וחסמו בפניו קווי הגנה . 
פרחי , המושעה זה 01 חודשים , ביקש באמצעות פרקליטו , עו"ד דוד קוגן , 
להורות על בוררות חדשה , לצוות על החלפת נציג ההסתדרות בייצוגו ולצוות 
על החזרתו לעבודה . הבנק , באמצעות עו"ד חיים ברנזון , בבקשתו למחוק את 
התביעה , ציין כי לעובד אין עילת תביעה . בדיון שהתקיים בסוף שבוע שעבר 
ביקשה השופטת עדינה פורת את הצדדים לסכם את טיעוניהם בכתב . 
