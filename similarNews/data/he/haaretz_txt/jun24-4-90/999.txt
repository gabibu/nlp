אם יש יריבה מסוימת , שגרמניה היתה מעדיפה שלא לפגוש היום ברבע גמר הגביע 
העולמי במילאנו הרי זו צכיה . והסיבה העיקרית אינה נעוצה בעובדה שגרמניה 
חוששת ממשהו או מישהו במיוחד , אלא בדבר פשוט לחלוטין : הצכים יודעים לשחק 
כדורגל ומסוגלים , ככל הנראה , להרבה יותר משהפגינו עד כה בטורניר . הניצחונות 
המכריעים שהשיגו על ארה"ב ( 51 ) ובשמינית הגמר על קוסטה ריקה ( 41 ) 
הפכו את חלוצם המסוכן תומאס שקורהאבי למלך השערים הזמני של המונדיאל ( 
5 ) . הניצחון הצכי הדחוק על אוסטריה ( 10 ) חשף נקודות תורפה ידועות , 
אבל להערכתי המרשים מכל אלה דווקא המישחק בשלב המוקדם בו נכנעה צכיה לאיטליה 
20 . היא רמזה בו יותר מפעם אחת , כי היא מיטיבה להתפרס במיגרש , להניע 
כדור , ליזום ולתקוף ; לרוע מזלה , נפסל בגלל נבדל מפוקפק שער שוויון 
לזכותה , לפני שבאגיו ביסס את הניצחון האיטלקי בשער השני , אשר הצביע על 
סגירה לקויה בעורף ועל נטיה לפאניקה במצבי לחץ . השאלה אם יש בידי המאמן 
הלאומי יוזף ונגלוש קלף סמוי , שינסה לשלוף נגד גרמניה , שנויה במחלוקת . 
יש סבורים , כי המישחק הצכי שקוף מדי , ולא תמיד מהיר די הצורך כדי לנצל 
" חצאי הזדמנויות " . אף על פי כן אין חולקים על העובדה , שוונגלוש גיבש 
מישחק צוות , שיש בו שילוב של קשיחות וטכניקה אישית מעולה , עם הברקות 
חולפות של ותיקי הסגל והזרים שהוזעקו מחו"ל אם להזכיר רק קאדלץ , האסק , 
בילק , קוביק , נמצק וקנופליצק , שעדיין לא גילה כאן את כוחו . נגד יריבה 
רב - גונית זו , שקשה לתהות על קנקנה , מבקש המנגר פראנץ בקנבאואר להפעיל 
היום את " המכבש הגרמני " הדורסני כדי להכות את הצכים בתחום בו הם חשופים 
ההגנה . לא מתוך זלזול , חלילה , אך בהכרה שניתן לוותר על אמצעי ביטחון 
מופרזים בעורף שוקל " הקיסר " להציב את ברתהולד כמגן במקום רויטר , ולפנות 
עוד חולצה לקשר התוקף אובה ביין , לצידם של מתיאוס , בוכוואלד וליטברסקי . 
רביעייה זו אמורה להוסיף מחץ לחוד הגרמני , שיכלול הפעם את רידלה לצידו 
של קלינסמן בגלל השעייתו של רודי פלר , שכבר הזדרז להצהיר בפומבי כי ייעדר 
למישחק אחד בלבד ויחזור להרכב בחצי הגמר . יש בזה , אולי , כדי לשקף את 
האופטימיות הזהירה של הגרמנים , שאינם מוכנים להיעצר הפעם לפני התחנה הסופית . 
יש להם גם סיבה טובה לסמוך על ההגנה הנוקשה והלוחמת שלהם , שלפעמים ממש 
לא נעים להיתקל בה . מנגד , ינסו הצכים לעשות היום צעד נוסף לעבר שיחזור 
אפשרי של ההיסטוריה . הם נוצחו פעמיים בגמר אליפויות עולם , ב - 4391 על 
ידי איטליה המארחת וב - 2691 על ידי בראזיל בצילי . 
