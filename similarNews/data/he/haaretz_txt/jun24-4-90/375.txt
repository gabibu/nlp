משרד הבריאות הורה לתושבי ערי גוש דן להמשיך בהרתחת מי השתייה שלהם , מלבד 
תושבי גבעתיים , שמי השתייה שלה מגיעים מבארות ולא מהמוביל הארצי . המשרד 
המשיך אתמול בלקיחת דגימות מים ממוקדים שונים בתל - אביב , חולון וערים 
אחרות בגוש דן . הדגימות הועברו למעבדות המשרד , ותוצאות הבדיקות ימסרו 
היום להנהלת המשרד . קפידראההיום מתכונן משרד הבריאות לסכם את ממצאי הבדיקות 
שנערכו בימים האחרונים . על פי הממצאים , יודיע המשרד אילו אזורים ישוחררו 
מחובת ההרתחה . מנכ"ל משרד הבריאות , ד"ר משה משיח , אמר כי עדיין לא ידוע 
אם מקור הזיהום הוא במוביל הארצי , אך ידוע שמי המוביל צריכים לעבור סינון 
מכאני . משיח אמר כי המצב בגוש דן היה ידוע למשרד הבריאות זה שלושה שבועות , 
בהם נערך מעקב והתקיימו דיונים עם כל האחראים למשק המים . " כשכמות החידקים 
היתה ברמה כזו שהמשרד לא היה מסוגל לקחת על עצמו אחריות , יצאנו בהודעה 
להרתיח את המים " , אמר משיח . קפידבינמנכ"ל עירית תל - אביב , אלי עשת , 
מסר אתמול בישיבת מועצת העירייה כי מי השתייה בתל - אביב נקיים וראויים 
לשתייה , אולם ההוראה להפסקת הרתחת המים תינתן רק על פי הודעה של משרד הבריאות . 
עשת מסר , כי בבדיקה שנעשתה בשבת ב21 נקודות בתל - אביב לא נמצאו חידקים 
כלל . אתמול בבוקר , בעקבות מימצאי הבדיקות , הוחלט בעירייה שלא להפסיק 
את הזרמת מי המוביל הארצי לתל - אביב . מנכ"ל העירייה אמר , שהאחריות לזיהום 
המים מוטלת על " מקורות " , והצנרת העירונית מוגנת מזיהום , בהיותה מערכת 
סגורה הפועלת בלחץ גבוה , שאינו מאפשר חדירת חומר אורגני וחידקים . מערכת 
המים נפרדת לחלוטין ממערכת הביוב . העובדה שהזיהום פרץ בכל גוש דן בו - 
זמנית , ובכלל זה בחולון , באזור שבו הצנרת חדשה יחסית ומתוחזקת על ידי 
מקורות , מוכיחה לדעת עשת שהבעיה איננה בצנרת של העיר . עשת מסר , כי על 
פי המידע שבידי העירייה , ידוע למשרד הבריאות ולמקורות על זיהומים בכניסה 
למוביל . גם בבדיקה , שנעשתה בשבת ביציאה מהמוביל הארצי בראש העין , נתגלו 
לדברי עשת חידקים בכמות גבוהה מאוד . חברים במועצת העירייה מתחו ביקורת על 
הטיפול בזיהום המים . דוד אדמון ( ליכוד ) תקף את משרד הבריאות , שעורר 
לדעתו פאניקה לא מוצדקת בציבור , בטרם הושלמו הבדיקות . מרדכי וירשובסקי 
( רץ ) אמר , כי הטיפול של העירייה בנושא המים החזיר אותנו לשנות השלושים . 
שמואל גפן ( דתיים ) קבל על שדגימות המים נלקחו בשבת , ודרש כי להבא 
יילקחו דגימות רק לפני כניסת השבת , או לאחר צאתה . דובר מקורות , מרדכי 
יעקובוביץ , אמר כי מקורות לא האשימה את עיריית תל - אביב , ולא טענה שמקור 
הזיהום הוא בצנרת העירונית , אלא טענה שייתכן כי ביוב חדר למערכת המים במקומות 
שונים בגוש דן . 
