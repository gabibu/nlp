שקשיים וחילוקי דיעות בין הבנקים הגדולים לגבי מועמד לראשות חברת הרייטינג 
מעכבים את הקמתה . המדובר בחברה שתעסוק בהערכות כלכליות ובדירוג עסקי של 
החברות המבקשות לגייס הון בבורסה ושל החברות הנסחרות . דירוג כזה , המקובל 
בארצות - הברית , מהווה כלי חשוב למשקיעים בשוק ההון , לבדוק כדאיות השקעה 
בניירות ערך . בסוף השבוע שעבר השלימו היועצים המשפטיים של הבנקים הגדולים , 
את הכנת התזכיר והתקנון של החברה , והוא הועבר לאישור היועץ המשפטי של 
רשות לני"ע . על - פי ההצעה , יורכב דירקטוריון החברה מ11 חברים , בהם 
ששה נציגי ציבור וחמישה נציגים של הבנקים הגדולים וחברי הבורסה הפרטיים . 
תהליך הקמת חברת הרייטינג החל לפני כמה חודשים , ביוזמתו של יו"ר רשות לני"ע , 
אריה מינטקביץ . בשלב ראשון יצטרכו הבנקים להזרים לחברה החדשה סכום של 
כ005 אלף דולר . עד עתה הועלו כמה מועמדים , אולם נדחו בשל התנגדות בנק 
זה או אחר . בין השמות שהועלו היו ויקטור מדינה , שמונה בינתיים ליו"ר 
דירקטוריון כימיקלים לישראל , ובן עמי צוקרמן , שמונה ליו"ר קרן הפנסיה 
מבטחים . ביום חמישי הבא צפוייה להיערך פגישה של ראשי הברוקרים והבנקים , 
שם יועלה שמו של יוסי ורדי , כמועמד ליו"ר . 
