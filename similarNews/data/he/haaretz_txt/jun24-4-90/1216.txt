כוחות משטרה ומשמר הגבול תפסו אתמול את ציוד ההשקיה שנגנב באחרונה מקיבוצי 
איל וניר - אליהו . בעקבות פעילות מודיעינית נעצרו חמישה חשודים מקלקיליה , 
ביניהם שני קטינים שהובאו למשטרת טייבה . אתמול בבוקר נתגלתה שוב גנבת ציוד 
השקיה מקיבוץ איל . במהלך חיפושים שערכו כוחות משמר הגבול וגשש הובילו העקבות 
לכיוון בתיה הראשונים של קלקיליה . תוך כדי החיפושים , הגיעו הסורקים 
לפרדס שבו נמצאו הפריטים שנגנבו בבוקר . בחיפושים בתוך קלקיליה נתגלה 
ציוד נוסף שנגנב מקיבוצי האזור בתקופה האחרונה . שלושה סוחרי אלומינים ושני 
קטינים נעצרו כחשודים בגנבה והודו בסדרת גנבות בקיבוצי הסביבה . חוקרי 
המשטרה סבורים כי הגנבה נעשתה הן ממניעים לאומניים והן מתוך מניעים מסחריים . 
