איתור מתאבדים פוטנציאליים בקרב מתבגרים , באמצעות שירים וסיפורים הנכתבים 
על ידם , היא אחת משיטות הפעולה המוצעות למורים לספרות וליועצים חינוכיים , 
בערכה החדשה שכתב פרוף שלמה שרלין . השיטה פותחה על - ידו ועל ידי פרוף 
עליזה שנהר - אלרעי , מומחית לספרות ולפולקלור מאוניברסיטת חיפה , על בסיס 
מידע מצטבר על אודות כוונות התאבדות , סמויות או גלויות , העולות משירים 
שהותירו אחריהם מתאבדים בגיל ההתבגרות . שרלין אומר כי מ6891 הוא ניסה להסתייע 
במשרד החינוך בהפצת שיטת איתור זו בבתי - הספר , אולם לא נענה . רק בבתי - 
ספר ספורים , שפעלו בלא הנחיות מגבוה , מופעלת השיטה . להלן , שיר שכתבה 
טל - לי אורון , נערה שהתאבדה : " פעם כשהייתי עצובה פתאום נגמרו הדמעות 
נסגרו החלונות כולם ואני נשארתי עומדת בפתח . ומצפה לשווא . רוח פתאום 
נשבה אלי , וסיפרה לי כמה יפה הפרידה של עלים צעירים מענפיהם " . שיר 
נוסף שכתבה טל - לי : " החלון פתוח ומתוכו רוצה להישאר ולהשאיר זמן בגלגלי 
רכבת מתערבל למחרת ירד גשם . נשארנו פירורים נסחפנו בזרמי הרוח הצבע 
החום - צהוב דוהה לאטו . החלון ושבנו לביתנו . לבסוף . עיר בתוכנו 
שוב ושוב השתיקה בכחול - אפור מטביעה בנו הישארות . החלון הפתוח נסגר " . 
רון אדלר , צעיר שהתאבד , כתב לפני מותו : " קראתי את פחדיה הקדומים 
ראיתי את רצונותיה שחלפו טעמתי את טעם אהבתה הישנה . וניעורו בי גצי השטן 
הערמומי . ראיתי את עיניה הנוצצות בברק האהבה בברק הלהט והתשוקה וכירסמו 
בי גחליו של השפל . הרחתי את ריחה המגרה שנלבש לעת ערב כשהיינו צריכים 
לרדת לבוסתן . חשתי בשערותיה המלטפות את פני , עת ראשה אך ריחף מעלי . 
ויקדה האש וחרכה את תוכי . וכשנסגרה המגירה כשנחה היד על ירכי ( 
אך היד - ידי היתה ) ניעורותי מהאתמול ובאתי אל ההיום ורציתי את המחר 
אך זה הנבזה הורה לי באצבעו אך על דרך החושך אך אל דרך הפחד אך אל 
דרך המוות " . הוריה של טל - לי אורון , שהתאבדה במרס 6791 , הוציאו לאור 
את קובץ שיריה . גם שיריו של רון אדלר ראו אור . הוא החל לכתוב שירים בגיל 
שבע עשרה על גבי דפים שתלש ממחברותיו . רוב שיריו , כ571 , נכתבו עד גיוסו 
לצה"ל . הוא התאבד חצי שנה אחרי הגיוס . המידע על הכוונות העולות משירי 
מתאבדים דירבן מורים אחדים לספרות לעודד תלמידים לכתיבה יצירתית . רחל כתבה : 
למות לעצום את העיניים לישון בשלווה לשקוע עמוק בתוך חלום של ים ושמש 
ושמים לראות ולא לחשוב להתענג ולא לסבול ממש חלום " . סיגל כתבה : " לאסוף 
את כל התקוות והאכזבות הדמעות והחיוכים הכיעור והיופי השמחה והכאב האהבות 
והשנאות מעשים טובים ותככים והכל הכל מתחת לכר לאסוף הכל , כי היום 
נגמר ולעצום את העיניים ופשוט . . . לישון לישון , לישון " . שיר שכתבה 
שירי , נערה בת 61 , חשף את כוונות ההתאבדות שלה למורתה בתיכון והיא הופנתה 
לטיפול . " עוד יבוא היום היפה בחיי בו אשכב במיטה וחיוך מאושר על פני 
עוד יבוא היום היפה בחיי היום בו לאטי אעלה מעלה מעלה . חמימות השמש 
תלטף על פני ורוח קלילה תחלוף על פני וריחות פרחים וקולות צפורים . 
וכל הכיעור של כל השנים שעברו על פני יעבור ביום היפה בחיי בו אמות 
ביום חיי " . 
