ביירות ( ע"ם ) . מוחמד חוסיין פדלאללה , מראשי החיזבאללה , אמר כי 
הוא אינו סבור שתקום מדינה פלשתינית . כמו כן אמר , שלא תהיה מלחמה ערבית - 
ישראלית חדשה . פדלאללה נחשב לסמכות הדתית העליונה בחיזבאללה . בראיון ליומון 
הלבנוני " אל אנואר " אמר פדלאללה : " אינני סבור שתוקם מדינה פלשתינית , 
ולאחר ההגירה המסיווית של יהודי בריה"ם , ייאלצו הפלשתינאים לעזוב מרצונם , 
מאחר שהגירה זו תצמצם את אפשרויות התעסוקה שלהם . " קליטת המהגרים תחייב 
את הקמתן של התנחלויות רבות , והערבים יפסידו חלק גדול מאדמתם . יהיה בלתי 
אפשרי לפנות התנחלויות אלו אני רוצה להזכיר , כי הורדת הישובים בסיני עוררה 
בעיות רבות . הפלשתינאים יהגרו מרצונם לחו"ל , כמו הלבנונים , שעושים 
זאת לא רק בשל סיבות ביטחוניות , אלא בעיקר מסיבות כלכליות . " החשש הוא , 
שיגבר התסכול של הפלשתינאים המתקוממים והם ישתמשו בנשק , דבר שיעניק לישראל 
אמתלה לדכא את ההתקוממות בכוח " . בתשובה לשאלה אחרת , בדבר אפשרות של התלקחות 
מלחמה ערבית - ישראלית חדשה , אמר פדלאללה כי הוא אינו סבור שקיימת אפשרות 
של התלקחות מלחמה כזו , משום שאף גורם לא יפיק ממנה תועלת . פדלאללה סבור 
כי לבנון לא תחולק ולא תתפורר , למרות שחלקים ממנה יוענקו לגורמים אחרים 
בעת השגת הפיתרון , אולם היא תמשיך להיות מאוחדת רק במסגרת הפסיפס הנוכחי , 
שבו היא קיימת . " נכון שבלבנון אין משאבים כלכליים חשובים , אולם היא 
ממשיכה להיות נקודת מפתח באסטרטגיה האמריקאית " , אמר פדלאללה . 
