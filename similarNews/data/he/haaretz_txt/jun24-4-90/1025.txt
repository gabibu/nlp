וילנה ( ע"ר וע"ץ ) . בעקבות הודעת ליטא על הקפאת הצהרת העצמאות , הודיעה 
מוסקווה בסוף השבוע כי תחדש את אספקת הדלק בצינורות ליטא . להחלטה על הסרת 
אמברגו הדלק קדמו דבריו של דובר ממשלת ליטא : " אנו מילאנו את הצד שלנו 
בעסקה עם מוסקווה . כל מה שמוסקווה צריכה לעשות עכשיו הוא לפתוח את הברזים 
והדלק יתחיל שוב לזרום . אנו מצפים שזה יקרה ב63 השעות הבאות " , אמר . 
הפרלמנט הליטאי נכנע ביום ששי לתנאי שהציג הנשיא הסובייטי מיכאיל גורבצוב 
והקפיא את הצהרת העצמאות הליטאית מן ה11 במארס . הוויתור הליטאי נחשב כניצחון 
גדול לגורבצוב , ניצחון שיש לו משמעות מיוחדת נוכח פתיחתה של ועידת המפלגה 
הקומוניסטית הסובייטית ביום שני הקרוב . בוועידה זו צפויה התקפה מרוכזת 
של הקומוניסטים השמרנים על מדיניות הרפורמות של גורבצוב . לפני שנפתר המשבר 
התברר כי שני הצדדים היריבים מעוניינים מאוד לחסלו . המנהיגים הליטאים שבו 
ונסעו למוסקווה כדי להידבר עם צמרת השלטון . גורבצוב יצא בעקבות כניעת ליטא 
בהודעה על מו"ם עם הליטאים , צעד שבו לא היה מוכן לנקוט כל עוד לא ויתרה 
ליטא על הכרזת העצמאות . דובר ממשלת ליטא הביע תקווה כי המו"ם עם הסובייטים 
יחל מיד עם תום ועידת המפלגה הקומוניסטית . בינתיים נמסר כי 000 , 5 רוסים 
ופולנים תושבי ליטא התכנסו בשבת בחורשה ליד וילנא והוקיעו את המסע לעצמאות . 
הדוברים , מטעם התנועה נגד העצמאות הליטאית , עמדו מוקפים בדגלים אדומים 
ובדגלי ליטא ובריה"ם והוקיעו את נשיא ליטא , לנדסברגיס . הכרזות שהונפו 
היו בנוסח המרקסיסטי השמרני המוכר . כרזה אחת אמרה : " יחי מעמד הפועלים , 
המעמד המוביל של חברתנו " . ואלרי איוונוב , מהנהגת התנועה , אמר לנוכחים : 
" במוסקווה הם מדברים על חופש הדיבור והצדק , אולם מה הם יודעים על הדברים 
האלה ? אנו רוצים כי קולנו יישמע במוסקווה " . 
