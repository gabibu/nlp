בית הדין לערעורים בצה"ל נתן באחרונה דעתו לתופעה מוכרת וותיקה בצה"ל : 
השלמת הציודים חיילים בפלוגות בצה"ל פורצים לאוהלים של חבריהם וגונבים ציוד 
שנגנב להם על - ידי אחרים . התופעה עלתה במהלך משפטם של שני חיילי צה"ל מיחידה 
מובחרת אשר הואשמו בביה"ד הצבאי של פיקוד דרום בגניבת ציוד מחברם . שני 
החיילים , רב"ט יוסף פרלמן ורב"ט רועי חרוזי , הואשמו על - ידי התביעה 
הצבאית בכך שפרצו לאוהל של חברם וגנבו ציוד להשלמת ציוד שהיה חסר להם . שני 
החיילים תכננו את הגניבה בצורה מדוקדקת . אחד החיילים הסיח את דעתו של חייל 
אחר , וחברו לגניבה נכנס לאוהל ולקח ציוד רב . כן השתמשו החיילים בסכין 
יפאני על מנת לפרוץ את ארונות החיילים . שני החיילים נידונו בביה"ד הצבאי 
של פיקוד דרום לעונש של 002 שקל קנס וחודש מאסר על תנאי . התביעה הצבאית 
ערערה בפני ביה"ד הצבאי לערעורים על קולת העונש , תוך שהתובע הצבאי , סרן 
רוני לוי , טוען כי יש לגזור על החיילים עונש מאסר בפועל בשל חשיבות הנושא . 
לוי טען כי מדובר במקרה אשר קנה לו הגדרה צבאית " השלמת ציוד " אשר 
אין חולק כי מבחינת חוק הפלילי הוא בעצם גניבה מחייל . נשיא ביה"ד הצבאי 
לערעורים , אלוף בן - ציון פרחי , קיבל את גרסת התביעה ופסק כי החיילים 
ירצו עונש מאסר בפועל של 53 יום . בהחלטה עקרונית כותב נשיא ביה"ד הצבאי 
לערעורים : " את הנגע הזה יש להפסיק , אין אנו מוכנים לקבל את ההנחה , 
כי הציוד הזה לא אובד בצה"ל אלא מסתובב בתוכו ושב בסופו של דבר למחסנים " . 
" המעבר הזה של ציוד , כמעשה תמים לכאורה מיד ליד , יש לו השלכות חמורות 
על המוראל של החייל הבודד , שהוא קרבן הנטילה וכן ביצירת אי - אמון כלפי 
חברו לנשק וכן לסדר הטוב כלפי המשמעת הצבאית . אין אנו יכולים לתת לגיטימציה 
להתנהגות זו " , כותב אלוף פרחי . מקורות צבאיים אמרו ל"הארץ " כי תופעת 
גניבות מחיילים למטרת " השלמת ציוד " קיימת ברוב יחידות צה"ל , ובהן ביחידות 
המובחרות . 
