צרכניות ברחבי מזרח - גרמניה נותרו ביום ו במדפים ריקים , ותורים ארוכים 
הזדנבו בשערי הבנקים , לקראת התמוטטות כלכלת המזרח אל זרועותיו של המערב . 
עבור רוב האנשים , מרככת הציפייה לחיים חדשים ומבטיחים את המתח ואת האי - 
ודאות . אבל יש גם מי שדאגה עמוקה מקננת בהם . סוזאן ציילינסקי עמדה במשך 
שעתיים בתור אל הבנק . בעליזות גלויה סיפרה הצעירה בת ה12 , כי היא קיבלה 
כבר הודעת פיטורים ממפעל האריגים שבו היא עובדת . " מודאגת ? " , נשאלה 
ציילינסקי . " כלל וכלל לא . אני צעירה מדי . אני יודעת שאמצא משהו . 
הם הרי לא יניחו ל000 , 01 בני אדם לרעוב " . אבל לא הכול מוכנים להניח לעבר 
להיעלם . התובע המחוזי בברלין הודיע כי הוא פותח בחקירה באשמת רצח נגד אריך 
הונקר , המנהיג הקומוניסטי המודח , בחשד של הריגת מזרח - גרמנים , אשר 
ניסו להימלט אל מעבר לגבול בימי המשטר הישן . אין להניח כי הונקר בן ה77 , 
המאושפז בבית חולים , יוכל לעמוד בחקירה כזאת . בריאותו הרעועה בלמה מאמצים 
דומים בחודשים האחרונים לחוקרו או לעוצרו באשמת בגידה ושחיתות . אבל הודעת 
התובע , ערב האיחוד המוניטארי והכלכלי , נועדה להדגיש , כי עדיין מוטל 
על מזרח - גרמניה להתמודד עם 04 שנות המשטר הקומוניסטי . בדירה סמוכה למה 
שהיתה פעם חומת ברלין דיבר על העבר הזה גינתר שאבסקי , חבר הפוליטביורו 
לשעבר , אשר הניח את היסוד להתמוטטות החומה , כאשר הודיע ב9 בנובמבר על 
הקלת תקנות הנסיעה . " אינני יכול להתחרט על מה שקרה " , אמר שאבובסקי , 
שהיה מראשי הפיכת החצר נגד הונקר , באוקטובר . " אנחנו , במנהיגות הפוליטית 
לשעבר , חייבים להיות ישרים כלפי עצמנו . השיטה לא יכלה להשתייר . אני 
הייתי אחד מאלה , אשר ניסו לשנותה אבל עשינו כן מאוחר מדי , ותחת לחץ 
של תנועה עממית . לא נשאר מרחב תמרון " . שאבובסקי בן ה16 הוא כיום מחוסר 
עבודה , וסיכויי התעסוקה שלו בעתיד נראים קלושים . יש לו דירה מרווחת , 
קצת חסכונות , והוא מקווה לכתוב ספר . אבל לא על העתיד הוא רוצה לדבר , 
אלא על העבר . שוב ושוב הוא חוזר אל סבך המאורעות , אשר הובילו לנפילת 
המפלגה הקומוניסטית , אל הקשר נגד הונקר , ואל תפקידו שלו במנהיגות המודחת . 
" בשביל אנשים כאן כל זה הוא כבר היסטוריה " , מתלונן שאבובסקי . " אנשים 
עוסקים בהמרת כספים . העבר הוא כבר נושא שאינו חשוב ביותר . זה משעמם . 
אולי מקץ שנה או שנתיים הם יתעניינו יותר במה שקרה . אולי אז אוכל לנסות 
למלא את החסר " . כמה קילומטרים משם , מנסה גם אחד הדיסידנטים שהנהיגו את 
התנועה העממית לנתח מה השתבש במהלך הדברים . סבסטיאן פלגבאייל , פיזיקאי , 
היה ממייסדי " הפורום החדש " , התנועה אשר קמה בימי ההתקוממות הראשונים , 
ונגוזה במהירות . " ממה שחששנו בנובמבר אמנם התרחש " , הוא אומר . " אז 
הרסנו טרור פוליטי , אבל פחדנו שאם לא ייעשה שום דבר , יבוא במקומו טרור 
קפיטליסטי . וזה מה שקורה עכשיו " . פלוגבאייל מוסיף להאמין כי דברים היו 
יכולים להתפתח אחרת , ומזרח - גרמניה היתה יכולה לשאת ולתת עם המערב על 
שמירת יותר מרכיבים של מדיניותה הסוציאלית . " ממשלתנו ראתה בנו עדת קבצנים , 
שאינם צריכים לשאת ולתת כאשר הם מקבלים מתנות " . אבל עכשיו , ערב המהלך 
המרכזי הראשון של האיחוד , שאבובסקי ופלוגבאייל נראים כשני איים של העבר 
בתוך פנורמה של הכנות קדחתניות לקראת העתיד . בקומת המרתף של בניין הוועד 
המרכזי לשעבר של המפלגה הקומוניסטית ממתינים עכשיו טונות של מארקים מערב - 
גרמניים לחלוקה . ההכנות לקראת המעבר כללו מערכת הסברה מקיפה שהכינו שתי 
ממשלות גרמניה . במרכזה עמדה סדרת סרטי טלוויזיה מצוירים . היא הציגה ברנש , 
שניתן לו השם " לודוויג הפיקח " , ובפיו נעוץ סיגר רמז ברור ללודוויג 
ארהרד , שר הכלכלה הראשון של מערב - גרמניה , ואדריכל " הנס הכלכלי " 
שלה . הסימן המובהק ביותר לשינויים הממשמשים ובאים היה חנויות המזון הריקות . 
בחנות בשר אחת נשארו רק חמש נקניקיות למכירה . את כל השאר קנו מזרח - גרמנים , 
שמילאו את מקרריהם בכל הבא ליד , במחירים הישנים , הנמוכים . החל מהיום 
תמכור החנות רק מזון מערב - גרמני , באיכות כפולה ובמחירים כפולים . מזרח - 
ברלין נראתה בעיצומו של מעבר . הגבולות הפורמליים בין שני חלקי העיר חדלו 
למעשה להתקיים ( ההודעה הפורמלית תבוא היום ) . נהגים והולכי רגל חצו 
כלאחר יד את 05 נקודות המעבר בחומת ברלין , ושטח ההפקר הישן רחש מטיילים 
ורוכבי אופניים . אבל האווירה החגיגית אינה מסוגלת לשכך את הדאגות . ממשלת 
מזרח - גרמניה העריכה , כי בשנה הבאה תגיע האבטלה ל000 , 534 מתוך 8 . 8 
מיליון עובדים . אף כי השיעור הזה חמישה אחוזים יהיה קטן מזה של מערב - 
גרמניה , הוא מדיר שינה מעיניהם של מזרח - גרמנים , אשר הורגלו לתעסוקה 
מלאה . ההאשמות נגד הונקר חזרו והזכירו את העבר הקודר של חומת ברלין . כ091 
מזרח - גרמנים נהרגו בנסיון להימלט מערבה , מחציתם בחומה אם ביריות של 
שומרי הגבול , אם באמצעות מנגנוני ירי אוטומטיים , או שהתרסקו לרסיסים 
כשעלו על מוקשים . גינתר זיידל , התובע הכללי של מזרח - גרמניה , אמר 
כי הונקר היה אחראי במישרין משום שציווה על האמצעים האלה , או שהיה מקור 
ההשראה שלהם . 
