מודעה של " רמות משפט " שבישרה אתמול בעיתונים על פתיחת בית ספר פרטי ללימודי 
משפטים בקמפוס אוניברסיטת ת"א , עוררה סערה בקרב אנשי אקדמיה ובקרב סטודנטים 
מן המניין בפקולטה למשפטים , שהכריזו כי יתנגדו בכל האמצעים האפשריים במסגרת 
החוק לפתיחת בית הספר . טענתם היא כי הפקולטה מציעה מקומות לימוד נוספים 
במחיר 000 , 8 ש"ח לשנה , בלי שהרחיבה את הפקולטה הקיימת . " זה יהיה 
מכון לבני עשירים , " אמר אחד מאנשי האקדמיה . במודעה שפירסם אתמול " רמות 
משפט " נאמר כי החברה שומרת לעצמה את הזכות שלא לפתוח בשנת הלימודים הקרובה 
את בית הספר ובמקרה זה יוחזרו דמי ההרשמה לנרשם . נראה כי הדבר נעוץ בכך 
שהמודעה התפרסמה שלא על דעת הנהלת האוניברסיטה , שטרם נתנה את אישורה להקמת 
בית הספר . יו"ר הוועדה לתכנון ותקצוב שבמועצה להשכלה גבוהה ( ות"ת ) , 
פרוף יעקב זיו , אמר כי יש טעם לפגם בכך שהפקולטה אינה עושה מאמץ להגדיל 
את מספר המקומות לתלמידים ובה בעת מקימה בית ספר למשפטים . נשיא האוניברסיטה 
פרוף משה מני , אמר בתגובה כי הנהלת האוניברסיטה היתה שמחה להרחיב את הפקולטה , 
אך כסף לכך לא הגיע , לא באמצעות ההקצבות הממשלתיות ולא באמצעות שכר הלימוד . 
החוק שנחקק באחרונה בכנסת , שנבע לדבריו ממשב רוח פופוליסטי , הוא שאיפשר 
לאוניברסיטה להחליט על פתיחת המכון שנועדה לאוקטובר 1991 . לא האוניברסיטה , 
הדגיש , נתנה רשות או הכרה להקמתו , אלא הוועד המנהל שיתכנס ב12 ביולי 
עשוי לתת את הסכמתו להתארגנות , ולכך שבית הספר יקבל הכרה מלשכת עורכי הדין . 
המודעה שהתפרסמה לא היתה בטרם זמן , והיא מהווה קריאה להרשמה למכון , 
אמר . לדברי פרוף מני , ההכנסות מהמכון מיועדות להגדלת הספריה למשפטים וגם 
להרחבת הפקולטה למשפטים . אמש לא ניתן היה להשיג את תגובת דיקן הפקולטה 
למשפטים , פרוף רות בן ישראל , ואת תגובת פרוף אוריאל רייכמן , שהתמנה 
למנהל האקדמי של " רמות משפט " . כ004 איש הגיעו אתמול למשרדי המכללה למנהל , 
שפתחה אתמול את ההרשמה לביה"ס למשפטים . שכר הלימוד יהיה 004 , 6 ש בשנה . 
