כוחות צה"ל בודקים מאמש תקרית חמורה בין קצין צה"ל , לבין נציג אונרוו"א 
באזור שכם . לסופר " הארץ " נודע כי נציג אונרוו"א התלונן כי קצין צה"ל 
היכה אותו קשות ואף גרם לו לחתך קשה בשפה . נודע כי כוח של צה"ל נתקל בנער 
שזרק עליו אבנים . הנער החל לברוח והכוח רדף אחריו . החיילים לכדו את הנער 
ולקחו אותו למינהל האזרחי . למקום הגיע נציג אונרוו"א . על פי אחת הגירסאות , 
הוכה הנציג קשות על ידי הקצין . לעומת זאת טוען הקצין , כי היתה ערבוביה 
של אנשים ולא הוא שהיכה את נציג אונרוו"א . עוד טוען הקצין , כי במהלך 
המהומה נגנב מכיסו רימון הלם . מקורות צבאיים רשמיים אישרו אמש כי אכן היתה 
אמש תקרית בין קצין צה"ל לאיש אונרוו"א ובעקבותיה התלונן נציג אונרוו"א במכתב 
רשמי למינהל האזרחי ביהודה ושומרון . 
