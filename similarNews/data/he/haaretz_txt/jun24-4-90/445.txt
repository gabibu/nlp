( ע ) . עיריית דימונה נערכת לקליטה ישירה של משפחות עולים מארצות אמריקה 
הלטינית ומברית המועצות . בקרוב ייצא ראש העירייה גבי ללוש לדרום אמריקה 
כדי לארגן שם קבוצה של 05 משפחות לקליטה ישירה בדימונה . ללוש אמור להיפגש 
עם המשפחות , כשהוא מצוייד בנתונים על דרישות התעסוקה בעיר . מחירי השכירות 
הגבוהים גרמו לעולים השוהים במרכזי קליטה במרכז הארץ , להתעניין באפשרויות 
הקליטה בעיר . בימים הקרובים אמורות להשתקע בדימונה שבע משפחות ראשונות 
שהצליחו למצוא גם תעסוקה בעיר . בתוך כך הפיקה העירייה דף מידע לעולים על 
דימונה , המצורף לחוברות הסברה של הסוכנות היהודית ולמדריך לעולה , המחולק 
בנציגות ישראל במוסקווה ובנמל התעופה בן גוריון . 
