יושב ראש ועדת החוץ והביטחון אליהו בן - אלישר תבע אתמול מצה"ל לכבד את התחייבותו 
של הרמטכ"ל דן שומרון ולהניח ללא דיחוי על שולחנה את דו"ח הוועדה בראשות 
האלוף יעקב לפידות . פנחס גולדשטיין ( רעיון ציוני ) מחה על כך שהרמטכ"ל 
מתעלם מדרישת חברי הוועדה , להמציא לה את דו"ח לפידות העוסק בנושאים רגישים 
של פגיעה גופנית או נפשית , שעלולים להסתיים באיבוד לדעת . שבח וייס ( 
מערך ) , ציין כי נושא ההתאבדויות מצוי בתנודות חריפות . " חיוני להרבות 
בהכשרת קצינים לתרבות של אוזן כרויה ועין בוחנת ולב רגיש " . יוסי שריד ( 
רץ ) ציין כי בדרך כלל הוא סבור שצה"ל מגלה הבנה בנושאים רגישים אלה טוב 
מאשר בעבר , אבל הפרת התחייבותו של הרמטכ"ל מטילה צל כבד . הנושא הועלה 
במסגרת דיון על דו"ח נציב קבילות החיילים האלוף דני מט . רק ששה נכחו בדיון 
בן - אלישר , גולדשטיין , שבח וייס , רחבעם זאבי , חגי מרום ושריד 
ועוד שלושה נכנסו ויצאו , שלמה הלל , עוזי לנדאו ויאיר צבן . שריד גינה 
את ההשתתפות הדלילה בדיון שבו נועד לוועדה התפקיד לשמש מעין ועד הורים לחיילים 
שבצה"ל . חמתם של הח"כים עלתה כאשר במקום שני ספרי דו"ח לפידות מסר להם צה"ל 
נייר משוכפל על ההמלצות העיקריות בו , כמו " קיום פורום פרט ברמת המטכ"ל 
וברמת היחידה ; נקיטת צעדים מחמירים ביותר נגד מפקדים הפוגעים בגופו או 
בנפשו של החייל ; מיסוד נוהלי ראיון ברורים וקיום מדיניות של דלת פתוחה 
כלפי החייל המבקש להתקבל אצל המפקד , הרופא או הקב"ן " , ועוד מליצות . 
קפידבינתוך חודש תסכם ועדה המורכבת מנציגי משרדים ממשלתיים שונים תוכנית 
לימודים שתאפשר להנדסאים להמשיך ללמוד במסגרת אקדמית . זאת סיכם אתמול יו"ר 
ועדת החינוך והתרבות מיכאל בר - זוהר ( מערך ) , לאחר דיון בו הציע פרוף 
יעקב זין מהמועצה להשכלה גבוהה כי מי שילמד במסלול זה יקבל תואר של " מהנדס 
מעשי " . 
