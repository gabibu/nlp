( ע ) . שר האנרגיה והמדע יובל נאמן , איש התחייה , הזהיר בראיון לגלי 
צה"ל , כי " אם הממשלה הזו תחליט פתאום להיכנע וללכת בכיוון של בחירות 
ביהודה , שומרון ועזה אז אנחנו כמובן נתנגד והממשלה תפול " . נאמן ציין 
כי להערכתו , אין עניין הבחירות בשטחים עומד עתה על הפרק וכי הממשלה תוכל 
להשלים את ימיה . יו"ר תנועת התחייה העריך עוד , כי הלחצים שמפעילה ארה"ב 
על ישראל בתחום המדיני ילכו וייחלשו , כאשר יתברר לוואשינגטון כי " לישראל 
יש דברים חשובים יותר לעשות , כמו קליטת מיליון יהודים " . " ארה"ב מבינה 
מה הולך ומה לא הולך . אם היא תראה שאנחנו מתעקשים על יישוב יהודה , שומרון 
ועזה , לא תהיה לה ברירה והיא תקבל את זה . עם זה אנחנו חייבים להיזהר 
ולא לתת רושם כאילו אנחנו עומדים ליישב שם את כל היהודים מבריה"ם " , אמר 
השר , והביע תקווה כי עד סוף כהונת הממשלה יגדל מספר המתיישבים היהודים 
בשטחים מ09 אלף ל051 אלף . שר האנרגיה והמדע אמר , כי הוא רואה עתה את עיקר 
תפקידו ביישום פרויקטים לאומיים שיעניקו תעסוקה לעשרות אלפי בני אדם ויאפשרו 
את קליטת העלייה . " גם בלי העלייה יש 09 אלף מובטלים , ובלי תעסוקה ומפעלי 
פיתוח לאומיים העולים מבריה"ם לא יישארו כאן . עלינו לנהוג בשיטות של פנחס 
ספיר " . 
