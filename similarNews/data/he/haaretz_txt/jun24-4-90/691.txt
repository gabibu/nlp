ם מסוגלים לשקר " , קבע אתמול שופט בית משפט השלום בתל אביב , יצחק ברא"ז , 
והחליט לזכות את דוד אשד , מורה ספורט בבית הספר " אלחריזי " בשכונת 
תל - ברוך בתל - אביב , מאשמה של עשיית מעשה מגונה בתלמידתו בת 9 . השופט 
ברא"ז קבע בהחלטתו , כי חוקרת הנוער שגבתה את העדות מהמתלוננת , הציגה 
לה שאלות מדריכות ומנחות ותלונתה של הילדה , היתה פרי דמיון פורה ופנטזיה . 
השופט הדגיש , כי מחקרים יסודיים העלו שילדים וילדות , גם בני גילה של 
המתלוננת , מסוגלים לשקר בדיוק כמו אנשים מבוגרים . לדבריו , מחקר מעמיק 
שנערך במרכז הלאומי בארה"ב העלה , כי כ%56 מתלונות קטינים בדבר מעשים מגונים , 
נתגלו כלא נכונות ובלתי מבוססות . " כנראה שהילדה היתה מאוהבת בנאשם , 
וכילדה פקחית ובעלת דמיון בנתה גרסה שלמה על סמך נשיקה תמימה ונעדרת כוונה 
בלתי מוסרית שהעניק לה הנאשם על לחיה " , ציין השופט . הנאשם סיפר בעדותו , 
כי המשטרה לא העמידה אותו לבדיקה בגלאי - שקר , על אף נכונותו לעבור את 
הבדיקה . לדבריו , הוא לא נהג לשמור על מרחק מתלמידיו , ונהג להעניק להם 
מדי פעם נשיקה או לטיפה . 
