קופנהאגן ( מיוחד ל"הארץ " ) . לך ואלנסה כלל בנאום , שהשמיע לפני פעילי 
סולידריות בעיר גדאנסק , פסקה הנושאת אופי אנטישמי מובהק . בהתייחסו למצב 
הכלכלי בפולין אמר ואלנסה : " כנופיה השתלטה על האבוס , אלו הם יהודים . 
אין כוונתי לעם היהודי כי אם ליהודים המבצעים עסקים מבלי להתחשב באינטרס 
של הזולת " . מרבית עיתוני פולין השמיטו משפט זה , אולם הדבר התפרסם ביומון 
" טריבונה לודו " ובביטאון סולידריות " גאזטה ויבורצה " . עורך " גאזטה " 
הוא אדם מיכניק , ממוצא יהודי , שלך ואלנסה מבקש לפטרו מעריכת העיתון . 
בצמרת סולידריות בולטים שני יהודים אדם מיכניק ויו"ר סיעת סולידריות בפרלמנט , 
ברוניסלאב גרמק . גם שר האוצר בלכרוביץ , הממונה על התכנית הכלכלית הנועזת , 
הוא יהודי . מיכניק וגרמק הצטרפו לסיעה המאשימה את ואלנסה בנטיות להפוך 
לדיקטאטור , ומתנגדים לכוונתו להתמודד על כהונת נשיא פולין . בתוך כך הציע 
ראש הממשלה , תאדיאוש מאזובייצקי , התפייסות ללך ואלנסה , לאחר שוואלנסה 
נחל ניצחון מוחץ במאבקו עם יריביו בסולידריות . מאזובייצקי , שתומכיו נכשלו 
בשבת לחלוטין בניסיונם להקים " מפלגת - על " פרו - ממשלתית שלא תהיה תלויה 
בוואלנסה , אמר כי הוא מעוניין במנהיג האיגוד המקצועי בתור שותף , וביקש 
ממנו לנהל שיחות עמו בימים הקרובים . הוא אמר כי שניהם חייבים למצוא דרכים 
כדי ליישב את חילוקי הדעות ביניהם , בלי להרוס את " המורשת הנפלאה של פולין 
וסולידריות " . " אני סבור כי תוכל לקבוע בעצמך את תפקידך " , אמר מאזובייצקי 
בכנס של ועדות - האזרחים , הארגון רב - העוצמה של סולידריות שהוקם לרגל 
הבחירות , ובכך רמז כי תומכיו מוותרים על ניסיון להפוך ועדות אלה למפלגה 
פרו - ממשלתית . תומכיו של מאזובייצקי ואישים בכירים בסולידריות , שהשתתפו 
בכנס , הודו כי נאום זה מהווה למעשה כניעה מצד ראש הממשלה הקתולי , לאחר 
מאבק עם ואלנסה שגרם לקרע בתנועה , שניהלה את המאבק אשר שם קץ ל04 שנות 
שלטון קומוניסטי . " נראה לי כי מאזובייצקי הפסיד את הקרב " , אמר אחד מתומכיו . 
