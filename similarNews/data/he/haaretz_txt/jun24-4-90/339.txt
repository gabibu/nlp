מטען חבלה מאולתר התגלה אתמול במרכז הקליטה " בית אליעזר " בחדרה , ונוטרל 
על ידי חבלן משטרתי בלי לגרום נזק או נפגעים . מאבטח של חברת " השמירה " , 
יוחנן ממוס , גילה את המטען בשעה 3 אחרי הצהריים . המטען הוצמד לבלוני 
הגז של מרכז הקליטה , וכלל שעון השהייה , סוללה וכדורי רובה 65 . 5 מ"ם . 
ממוס הרחיק את האזרחים , והזעיק את המשטרה . משטרת חדרה עצרה מספר ערבים 
שהיו באיזור מרכז הקליטה , סמוך לשעת האירוע , ולאחר חקירה ראשונית שוחררו 
כולם לבתיהם . מרכז הקליטה מאוכלס ברובו בעולים מאתיופיה . מטען חומר נפץ 
הושלך אתמול סמוך לשעה 01 לעבר רכב חונה השייך לעובד סניף הביטוח הלאומי 
במזרח ירושלים . המטען נוטרל על ידי חבלני המשטרה מבלי שנגרם כל נזק . 
המטען הושלך כנראה מרכב שעבר במקום . המטען שהיה מורכב מצינור הכיל כמות 
קטנה של חומר נפץ . מטען חבלה מאולתר התפוצץ אתמול ברמלה . המטען לא גרם 
כל נזק . המשטרה עצרה שני חשודים לחקירה . המטען הורכב מצינור , והוטמן 
בחדר בלוני הגז של בניין מגורים ברחוב א . ס . לוי 7 בעיר ברמלה . במהלך 
הסריקות שערכה המשטרה נעצרה מונית חשודה בעלת לוחית זיהוי של השטחים . אחד 
הנוסעים שהיה במונית נמלט מתוכה . במהלך המרדף הצליח אחד השוטרים לחטוף 
את תעודת הזהות של הנמלט אך החשוד הצליח לחמוק מידי השוטר . 
