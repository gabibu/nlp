מידע חיוני יותר מכפי שנדמה : אתמול היה היום הארוך בשנה . 41 שעות ורבע . 
השמש זרחה במרכז הארץ , דיווחו האיצטגנינים , בשעה 53 : 50 , ולא שקעה 
לפני 94 : 91 . יש עניין בעובדה זו , מפני שפירושה הוא גם שהחשיכה היתה , 
לשעה קלה , הקצרה ביותר בשנה . והחל מהבוקר , הימים הולכים ונסוגים להם 
שוב מפני האפילה . אז תפסו את היום , תיהנו מהרגע . אולי מחר תהיה מלחמה ? 
דיברו אצלנו במשך השנים כל - כך הרבה פעמים על האפשרות הזאת , עד שהשאלה 
מצלצלת לאוזן הישראלית יותר כציטוט הידוע מ"הגשש החיוור " מאשר כאיום ממשי . 
אבל היא גם התרחשה , לפחות פעם אחת בכל עשור , כמעט תמיד בהפתעה , ואנחנו 
כבר בראשית העשור החדש . הקשיבו לדיבורים החדשים שעליה עכשיו . פסו את 
היום . מחר אולי יהיה מאוחר מדי . לישראלים , עם חבול ועשיר - ניסיון , 
אולי לא צריך לומר איך לנהוג בין מלחמה למלחמה . הוא שרוי עכשיו באחת הבכחנליות 
שלו . הוא נערך למנוסה לחו"ל , מספר - שיא , 008 אלף ילכו לשם השנה . 
הוא אוכל כמו חזיר במסעדות שנפתחות בלי הרף . השביתה של ההסתדרות לא היתה 
בעצם אווילית כל - כך . מישהו שם רצה אולי לעזור לעם לפרנס את האורגיה שלו . 
לפי העיתונים באותו שבוע , הרעש העיקרי שנשמע היה קול גריסת האוכל במזללות 
המתפקעות מאדם . דווקא בשפל המוסרי הגדול שבו נמצאת המדינה , כתב השבוע 
העיתונאי אמנון דנקנר ב"חדשות " , יש פריחה כל - כך גדולה של ענייני מאכל , 
עד שמדי פעם אני מרים את זרועי ומציץ מתחת לבית שחיי , שמא נפתחה שם עוד 
מסעדה איטלקית . הלהיט של תל - אביב עכשיו הוא ענטוזי - קיץ שוק קח - תן , 
קוראים לזה שבהם העיתונים " העיר " ו"תל - אביב " מתחרים ביניהם מי 
ידפוק חזק יותר את הראש של רבבות צעירים באתרים דחוסים לאורך חוף הים . 
מי שרוצה , יכול לכתת את רגליו מבוקר עד בוקר , בכל הארץ , באירועים שבהם 
המונים מתכנסים יחד , כמעט אוחזים יד ביד בבהלה , וצורכים מופעים וסימפוזיונים 
ופסטיבלים על הכל , עד אין קץ . אנחנו בתוך בולמוס - בריחה נסער , שהוא 
פיצוי על כל היתר . לאן ישאו הישראלים את עיניהם ? אל הממשלה שלהם ? אל 
התחרות הטרחנית בין פרס ורבין על עיצוב עתיד האומה ? " מוקד " , הדיון 
המרכזי של הטלוויזיה , היה השבוע בירור על מה ? על חפותו או אשמתו בפלילים 
של שר מהיר - לשון ואטי בהמצאת ראיות . פסו את היום לפני שיהיה גרוע יותר . 
קחו עכשיו מה שאולי לא יהיה אחר - כך . במקרה , רק במקרה , התעשיין והמבקר 
הירושלמי , וים ון ליר , הכריז השבוע על תחרות סביב יום אחד , 61 ביוני . 
גיימס גויס כתב את " יוליסס " על אותו יום - שלא - היה בדאבלין , שבו 
פגש סטיבן דדאלוס את היהודי האירי ליאופולד בלום , השבוע לפני 68 שנים . 
ון ליר מציע פרסים מ000 , 1 עד 000 , 4 דולר על חיבורים שיתארו את היום 
הזה השנה . הערגה שלו אל היום האחד ב4091 , בספרות , הוא האסקאפיזם המעודן 
ביותר שנתקלתי בו זה זמן רב . ביום הזה בדיוק , ב61 ביוני לפני עשר שנים , 
נפטר ההיסטוריון יעקב טלמון . השבוע יהיה לזכרו סימפוזיון בירושלים . 
זמן קצר לפני מותו , פירסם ב"הארץ " מאמר גדול שכותרתו " המולדת בסכנה " . 
שוחחתי אתו אז פעמים אחדות סביב פרסום המאמר , שהיה כלשון טלמון קריאה 
" מחולה - לב אל חולה - לב " מנחם בגין . הוא סיפר שלספר האחרון בטרילוגיה 
שלו ( לבו לא עמד , הוא מת כעבור חודשים אחדים וההמשך לא פורסם ) הועיד 
את המוטו " לא תהיה תועלת בהיסטוריה אם אין משקיעים בה את תוגות ההווה " . 
התוגות של היום , במובן הפוליטי של טלמון , גברו מאז . המולדת אינה בסכנה 
קטנה יותר . הכותרת שהציע טלמון לאותו מאמר היתה אחרת : " היום הרת עולם " . 
הוא כתב שמנהיגי המדינה גוזרים עליה כליה , מסרסים את צלמה המוסרי . " תולעת 
יעקב " , כינה אותו בימים ההם משה דיין . היום , אמר לי אז טלמון , שומעים 
בארץ דברים שפעם לא היו מעזים להשמיע . ומה שומעים היום ? לפני מחר , פסו 
את היום . בחברה שהחישוקים שלה הם שרי הליכוד , מה שנותר הוא שכל אחד יקח 
את יומו . מה נשמע אצלך ? טוב , באופן אישי : ישראלים החוזרים ביניהם 
יותר ויותר , במקרה הטוב , על חילופי - הדברים השגורים האלה , מבטאים 
בהם מהפך מסוג חדש . לא עוד תקווה לשינוי מחוצה להם , שייטיב אתם . לא 
עוד תפנית שתיטיב עם העם , אלא התכנסות פנימה אל הנאותיהם , הישענות על 
תושייתם ותיאבונם ועל כושרם לעשות לעצמם טוב במו ידיהם : מהר , הרבה ככל 
האפשר , היום . פסו את היום . אותו אף אחד לא יוכל לקחת . 
