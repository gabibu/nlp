ועדת העבודה והרווחה ביקשה אתמול מהממשלה להימנע מפיטורים חד - צדדיים של 
עובדים ברפא"ל עד לסיום הדיונים במצב המפעל . ועדת משנה , בראשות ח"ך אורה 
נמיר ( מערך ) , הוקמה לשם טיפול בנושא . לוועדה נמסר , כי יש כוונה 
להפעיל בקרוב תוכנית הבראה ברפא"ל הכוללת : פיטורי 008 עובדים , קיצוץ 
של % 01 בשכר , ותוספת שעות עבודה . ח"ך נמיר אמרה , כי היא לא תסכים לקיצוץ 
בתקציב הביטחון , שבמרכזו קיצוץ במספר העובדים בתעשיות הביטחוניות . " לא 
מתקבל על הדעת שבאופן עקבי , היחידים שמשלמים תמיד את מחיר הניהול הכושל 
יהיו העובדים . כל מנהל מביא עמו תוכנית חדשה ופיטורים חדשים . אי שיתופם 
של העובדים בהכנת תוכנית ההבראה הוא מתכון בדוק לכישלון " , טענה נמיר . 
מנכ"ל משרד הביטחון , דוד עברי , אמר כי אין שבוע שהוא אינו חותם על פיטורי 
עובדים . לדבריו , המשימה העיקרית של רפא"ל היא להגיע קודם כל לאיזון , 
ורק אחר כך אפשר יהיה לדבר על תוכנית רב - שנתית . לטענתו , כל דחייה 
בביצוע פיטורים בהיקף מצומצם תחייב , בסופו של דבר , פיטורים נרחבים יותר . 
עברי ביקש מהעובדים לשתף פעולה עם ההנהלה . 
