לפחות 051 יהודים מבריה"ם שוהים כיום בשוודיה והגישו בקשות לקבלת מעמד של 
" פליט פוליטי " בנימוק של אנטישמיות בבריה"ם . בהתאם לחוק השוודי נהנה 
כל פליט מדיור חינם , מזון , חינוך לילדיו וטיפול רפואי , גם כל עוד 
לא נדונה בקשתו לקבל מעמד של " פליט פוליטי " . הדיון בבקשה עשוי להימשך 
חודשים רבים . פרשת יהודי בריה"ם שבאו לשוודיה נחשפה שלשום לראשונה כאשר 
מנהיג המפלגה הליברלית השוודית פנה לממשלה וביקש כי תסכים להעניק מעמד של 
" פליט " ליהודים מבריה"ם בנימוק של חשש לאנטישמיות . הפנייה באה בעקבות 
החלטה עקרונית של הרשות הדנה בבקשות הפליטים , לדחות בקשה שהגיש אחד מ051 
היהודים דחייה היכולה לשמש תקדים לדחיית יתר הבקשות . מנהיג המפלגה הליברלית 
הזכיר בבקשתו כי בשנת 93 דחתה שטוקהולם בקשות של יהודי גרמניה להיכנס לשוודיה 
וגרמה ל"תוצאות טראגיות " . היהודים שהגישו את הבקשה לאחרונה , כנראה הסתננו 
מלנינגראד דרך פינלנד לשוודיה . בין ארבע מדינות הצפון אין בדיקת דרכונים 
והמעבר מפינלנד לשוודיה אינו כרוך בהצגת דרכון . רק בעלי חזות חשודה נעצרים 
במכס ומתבקשים להציג מסמכים . ליהודים כנראה קל להיטמע בין זרם האזרחים 
הסקנדינאווים העוברים את הגבולות . השרה לענייני מהגרים בממשלת שוודיה , 
מאי לאאב , אמרה אתמול כי אינה רואה חשש לאנטישמיות בבריה"ם , שהוא הנימוק 
להעניק ליהודים מעמד של " פליט פוליטי " . שוודיה תבהיר ליהודים מבריה"ם 
כי פתוחה לפניהם הדרך להגר לישראל . כאשר נשאלה אם לא תעדיף שוודיה לתת מקלט 
ליהודים מאשר להסתכן בכך כי ישראל תיישבם בשטחים הכבושים , השיבה : " אין 
זה עניינה של ממשלת שוודיה " . סוכנות " טאס " מסרה כי מראשית השנה קבלו 
532 אלף מאזרחי בריה"ם אשרות הגירה . בין המהגרים יהודים , גרמנים וארמנים . 
בשגרירות ארה"ב במוסקווה הצטברו עד כה 057 אלף בקשות להגירה לארה"ב . " טאס " 
מצטטת את העיתון " ראבוצני - דאלה " המביע צער על הגירתם של אזרחים בעלי 
השכלה , משום שלא זכו לדיור או שכר ההולם את תרומתם החיונית לחברה הסובייטית . 
