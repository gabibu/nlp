( ע ) . בית המשפט הגבוה לצדק הוציא אתמול צו ביניים , האוסר על שר האוצר 
יצחק מודעי להדיח את יו"ר הדירקטוריון של מפעל הפיס , ח"ך גדעון גדות . 
הצו הוצא לבקשת גדות ומפעל הפיס , הטוענים בעתירתם כי ההחלטה להדיחו התקבלה 
שלא כדין ומנימוקים פסולים . שופט ביהמ"ש העליון , גבריאל בך , העביר את 
העתירה לדיון בפני הרכב של שלושה שופטים והורה להזמין לדיון את נציג היועץ 
המשפטי לממשלה . בעתירה שהגישו מפעל הפיס וח"ך גדעון גדות , באמצעות עו"ד 
יוסף אלון , נאמר , כי ב09 . 6 . 81 שלח שר האוצר החדש מכתב לגדות על ביטול 
מינויו כחבר דירקטוריון מפעל הפיס . " החלטתי זו " , כתב מודעי לגדות , 
" נובעת מכך , שתמיכתך בהחלטת החברה לתקן את התקנון , כך שיו"ר הדירקטוריון 
לא יתמנה בידי שר האוצר ( סמכות המינוי הועברה לראש הממשלה ) משמיטה את 
בסיס האמון בינינו . כמו כן הגעתי למסקנה , כי אין זה ראוי שחבר כנסת יכהן 
כדירקטור וכיו"ר הדירקטוריון של מפעל הפיס " . ח"ך גדות טוען כי נימוקים אלו 
בלתי סבירים בעליל , שכן ניתנו שלא בתום לב . הוא מציין , כי החלטת האסיפה 
הכללית של מפעל הפיס לתקן את התקנון לא התקבלה בהשתתפותו . כמו - כן הוא 
קובל כי ענישת דירקטור בשל אופן הצבעתו נגועה באי - חוקיות ויוצרת נורמה 
פסולה של הפחדת דירקטורים מלמלא תפקידם תוך שיקול דעת חופשי ועצמאי . העותר 
מוסיף , כי החלטת האסיפה הכללית של מפעל הפיס התקבלה פה - אחד ואין למצוא 
בה חוסר סבירות . באשר לטענת מודעי , כי אין זה ראוי שח"ך יכהן כדירקטור , 
טוען גדות כי היה זה השר מודעי שהאריך בדצמבר 6891 את מינויו כיו"ר הדירקטוריון 
של מפעל הפיס , כאשר היה כבר חבר כנסת . העותר מדגיש כי ועדת האתיקה של 
הכנסת , שדנה בפניות של העיתון " חדשות " ושל המועצה להסדר הימורים בספורט , 
הגיעה למסקנה שאין ניגוד אינטרסים בין תפקידיו כח"ך וכיו"ר הדירקטוריון 
של מפעל הפיס . מפעל הפיס דוחה הודעה ששיגר לו שר האוצר , לפיה תיקון בתקנות 
החברה שאינו מאפשר להדיח את יו"ר הדירקטוריון הוא " חסר תוקף " , משום שלא 
אושר על ידי שר המשפטים . המפעל מציין כי התיקון , שהתקבל לפני שמונה שנים , 
אושר על - ידי רשם החברות . 
