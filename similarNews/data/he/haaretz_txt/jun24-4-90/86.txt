איטליה נשמעת בטוחה כאשר היא מביטה קדימה אל הסיבוב השני , והמאמן אזליו 
ויציני מהרהר האם להמשיך להעדיף את שני המבקיעים החדשים על פני שניים ותיקים 
אחרים . החלוצים רוברטו באגיו , השחקן היקר בעולם , וסאלוואטורה סקילאצי 
הורכבו ביום שלישי במישחק עם צכיה , והובילו את נבחרתם לניצחון 20 . הניצחון 
העניק לאיטליה את הבכורה ואת האפשרות להמשיך לשחק ברומא , כשהיא נתמכת שם 
על ידי 000 , 07 צופים . אבל ויציני אמר אתמול שהוא עדיין לא החליט אם לפתוח 
עם הצמד באגיו - סקילאצי , או להחזיר להרכב את הוותיקים גיאנלוקה ויאלי 
ואנדראה קארנוואלה . מהרכב איטליה עלול להיעדר בשמינית הגמר הקשר המצטיין 
רוברטו , שמתח את רצועות הברך במישחק עם צכיה . הבוקר יתברר אם הוא יוכל 
לשוב לאימונים . דונאדוני מסוגל ללכת , אולם הוא עדיין חש כאבים במקום 
הפגוע . פציעתו של דונאדוני מאפשרת לויציני להרכיב את באגיו בקישור , ולפנות 
מקום לויאלי בחוד . ויאלי אמר , כי הוא החלים מהפציעה , ומקווה לשחק ביום 
שני בשמינית הגמר . לגבי האפשרות שבאגיו יורכב בקישור וויאלי בחוד עם סקילאצי , 
אמר ויציני : " ויאלי , באגיו וסקילאצי יכולים לשחק יחד על הנייר , 
אבל אם הם יכולים לשחק יחד במיגרש זה סיפור אחר " . ויציני הוסיף כי את 
ההרכב יפרסם ביום ראשון . 
