הנהלת " חיים וסביבה " התריעה אתמול על המצב הירוד של סילוק הביוב ברחבי 
הארץ , שהופך , לדבריה , למטרד האקולוגי החמור ביותר לאחר משבר משק המים . 
יו"ר חיים וסביבה , יוסף תמיר , מסר כי בישיבה שקיים הארגון הוחלט לפנות 
לממשלה , שתטיל על המשרד לאיכות הסביבה לרכז את כל ארבעת הגורמים האחראים 
לסילוק הביוב בארץ : משרדי הבריאות , הפנים , החקלאות ואיכות הסביבה , 
כדי שאפשר יהיה לנקוט בפעולות דחופות לשיפור הטיפול בביוב . " חיים וסביבה " , 
שהוא ארגון הגג המאגד את כל הארגונים הציבוריים הפועלים בארץ בנושאי איכות 
החיים והסביבה , תובע מהממשלה להורות לכל הגורמים המטפלים בקליטת העלייה 
שאין לקבל שום החלטה בקשר לאישור תוכניות בנייה , מבלי שיובטח סילוק הולם 
של הפסולת העירונית לסוגיה . עוד אומר " חיים וסביבה " כי את העלייה ההמונית 
הבאה אלינו יש לפזר בפנים הארץ , מהצפון ועד לעומק הנגב , ולא ברצועת החוף 
שעלולה להפוך למגאלופוליס , שבסופו של דבר ידחה את העלייה וישבש את איכות 
החיים . בישיבת חיים וסביבה אתמול הופיע מנהל מנהלת הכינרת , צבי אורטנברג , 
שדיווח כי בכל יום מתאדה מהכנרת עוד ס"ם ממפלס הנמוך , העומד כיום על מינוס 
06 . 112 , שהוא לדבריו " הנמוך ביותר זה אלפיים שנה " . 
