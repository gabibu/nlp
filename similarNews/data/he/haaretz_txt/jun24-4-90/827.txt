חם " לך בדיוק חיכיתי " , אמרה בשמחה גנווה הוברהוסלר כשהמרכזנית העבירה 
לה את שיחת הטלפון של ננסי זיגנמאייר . זה היה לפני כארבעה חודשים , ביום 
שגנווה הוברהוסלר , עורכת העיתון " דה - מוין רגיסטר " , פירסמה את טורה 
האישי . הטור היה מיוחד במינו משתי סיבות . הוא התפרסם בעיתון שלא ציפו 
ממנו להעזה כזאת . " רגיסטר " יוצא לאור בדה - מוין , בירת מדינת איובה , 
בלב המערב התיכון , חבל ארץ חקלאי המאופיין בשמרנות תושביו . בנוסף לכך , 
הטור יצא בקריאה חסרת - תקדים לנשים ולנאנסות להתייצב במערכת העיתון ולספר 
את סיפורן , או לכתוב לעורכת על חוויית האונס שלהן . ננסי זיגנמאייר נתקלה 
בכתבה בעת ששקדה בספריית הקולג של גרינל , עיירה קטנה באיובה , על לימודו 
של חוק התקיפה המינית . טראומת האונס שעברה תשעה חודשים קודם לכן , ודיוני 
בית - המשפט שנמשכו בלי סוף , היו עדיין טריים בזיכרונה . בכל זאת , מיהרה 
זיגנמאייר בת ה92 , מנהלת מעון יום לילדים , להתקשר לעורכת העיתון . שיחת 
הטלפון ביניהן הובילה לסדרה של חמישה מאמרים בעמודו הראשון של העיתון , 
מלווים בתצלומה ובפרטיה האישיים של הנאנסת . ננסי זיגנמאייר לא נזקקה לשכנוע 
רב כדי לחשוף את סיפורה . " רציתי להביא אותו לתודעת הציבור " , אמרה . 
בעבר לא נתנה זיגנמאייר דעתה לתופעת האונס . " נולדתי וגדלתי בעיירה קטנה 
במערב התיכון ולמדנו , או שמענו , כי נשים נאנסות רק בכרכים גדולים , 
בניו יורק , בלוס אנגלס ובשיקגו . איך יכולתי להעלות על הדעת שזה יקרה 
לי כאן , באיובה " . סדרת הכתבות פירטה את כל שקרה לנאנסת מרגע התקיפה . 
על - פי אומדנה , הזמן שעבר מאז הסתכם ב41 חודשים , 21 ימים , עשר שעות 
ו04 דקות מרגע התקיפה . קפמאפרקחמבשעות אחר הצהרים של יום חורף גשום החנתה 
ננסי זיגנמאייר את מכוניתה ברחוב צדדי , ריק מאדם , ועמדה להיכנס לבניין 
משרדים , כדי לעמוד בבחינה לקבלת רשיון עוסק בתיווך נכסי דלא ניידי . לפתע 
נכנס למכוניתה הוראס סמית , צעיר שחור , ואנסה באכזריות . הכתבות תיארו 
בהרחבה את האונס , את אקט החדירה ואת שעבר עליה , לאחר מכן , בחקירת המשטרה 
ובבדיקות בבית החולים . כן פירטו הכתבות את סיוטיה כשעמדה על דוכן העדים 
ועברה חקירת שתי וערב משפילה . הסניגור ניסה להוכיח כי זיגנמאייר , לא 
רק שלא נאנסה , אלא שנענתה ונהנתה מהמעשה . בווידויה חשפה זיגנמאייר את 
שיחותיה עם שלושת ילדיה ואת קשיי חיי המין שלה עם בעלה : " כשעשינו אהבה , 
הוא היה תמיד נזהר ומתחשב . אבל כשרעדה היתה אוחזת בי , היה לו קשה " . 
הלשון הגלויה , הישירה , והבוטה לעתים , של הכתבות , השיגה את שלה : 
היא עוררה ויכוח נוקב . קוראים ותיקים התלוננו כי לשון הכתבות " מגעילה 
ואינה הולמת עיתון משפחתי " . אבל רובם להפתעת העורכת , שחששה מפני תגובות 
הקוראים ומירידה אפשרית בתפוצה ובהכנסות שיבחו את אומץ לבה של זיגנמאייר 
ואת נכונות העיתון לשבור טאבו חברתי . בעקבות סדרת הכתבות נענו נשים אחרות 
באיובה להיחשף ולספר על טראומת האונס שלהן . הן זיגנמאייר והן מערכת העיתון 
הוצפו במאות מכתבים . וידויה של צעירה בת 62 , שנאנסה באכזריות 11 שנים 
קודם לכן , ומאז לא יכלה להימצא בחברת גברים , היה נוגע ללב במיוחד . חייה 
של ננסי זיגנמאייר , הנשואה למכונאי , השתנו ללא היכר בעקבות סדרת המאמרים . 
מאישה אנונימית שזוהתה במסמכי בית - המשפט בראשי התיבות של שמה בלבד , 
הפכה לדמות ידועה . מאישה שמעולם לא הרחיקה מעבר לעיר קליוולנד , היתה 
זיגנמאייר לאישיות מבוקשת בכל רחבי ארצות - הברית . רשתות הטלוויזיה הלאומיות 
זימנו אותה להופיע באולפניהן בניו יורק , ו"ניו יורק טיימס " הקדיש לה , 
ול"דה - מוין רגיסטר " , כתבות ומאמרים . " רוב האנשים " , קובעת הגיבורה 
החדשה , " מאמינים כי אונס זה מה שקורה לנשים אחרות , נשים חסרות שם ופנים . 
עתה הם יתחילו להבין כי זה יכול לקרות לכל אחת . הסיפור שלי צריך להעניק 
להן אומץ לב להתאושש מהטראומות ולהילחם בתופעה המזוויעה הזו " . ואכן , בכל 
רחבי אמריקה מתארגנות קורבנות האונס . בכמה מדינות נחקקו חוקים המאפשרים 
לקורבנות , או לבני משפחותיהם , להופיע בבתי - משפט ולהביע דיעה על העונש 
הרצוי , וכן להתייצב בדיונים שונים בבתי - סוהר העוסקים באפשרויות שחרורם 
של האשמים . חוק כזה הביא השנה את בני משפחת סלרנו , מעיירה קטנה ליד לוס 
אנגלס , לבית הכלא המקומי , בהתנגדות תקיפה להפחתת עונשו , בשל התנהגות 
טובה , של סטיב ברנהם , שהורשע לפני 11 שנים באונס וברצח בתם בת ה61 . 
במדינות אחרות מתארגנות קבוצות כדי ללחוץ על הקונגרס להעביר את " החוק לשמירת 
זכויות הקורבן " . חוק זה יעניק מעמד משפטי מחייב לדעתה של משפחת הקורבן 
בכל הקשור לפושע : אנס או רוצח . " נדמה לי " , קובעת גנווה הוברהוסלר , 
שטורה האישי חולל את המפנה , " שאמריקה מתחילה להתייחס אחרת לפשע . לכל 
מעשה פשע , ובמיוחד לאונס . רבים הפסיקו לשפוט את הקורבן . אט אט נעלמת 
אות הקין שהוטבעה באישה הנאנסת . וכאשר נועצים מבט חודר בנאנסת , או בבני 
משפחתה , אין זה עוד מבט של אשמה , או של הטפת מוסר , אלא מבט של הבנה 
והערצה על אומץ לבה " . 
