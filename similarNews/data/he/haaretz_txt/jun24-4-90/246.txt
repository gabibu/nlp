באליפות העולם , וקשה לומר שגורלם של הבחורים שלהם באיטליה מעסיק את האמריקאים . 
נכון , הם לא הנחילו כבוד רב למולדת וקצת מביך להתגאות בהם אבל רק בגין 
הכבוד שבהתמודדות מול טובי הכדורגלנים בעולם והאומץ לנסות את כוחם מול נבחרות 
בעלות מסורת ומוניטין , זכאים היו השחקנים האמריקאים לקצת יותר תשומת לב 
ואהדה , משהיו חובבי הספורט האמריקאים מוכנים להעניק להם . שלוש ההופעות 
שהיו לנבחרת האמריקאית במונדיאל לא ריתקו את האמריקאים לבתיהם כדי לצפות 
במשחקים מעל המרקע . הברים בשדרה השלישית במנהטן היו מלאים ביאפיס ובנות 
זוגם . אולמות התיאטרון בברודוויי היו גדושים כרגיל וליד בתי הקולנוע השתרכו 
תורים ארוכים . מקומות הבילוי המו אדם . ניסיונות לפתח שיחה על משחקי הכדורגל 
באיטליה , נתקלו במבטים משתאים . " אתה מכיר אותו ? " שאלה צעירה בשמלה 
הדוקה את בן זוגה , גבר צעיר לבוש בהידור שנשען לידה על דלפק בר יוקרתי , 
כאשר שאלתיו מה דעתו על משחקה של הנבחרת האמריקאית נגד איטליה . הוא בחן 
אותי והשיב , " לא , ואני גם לא יודע על מה הוא מדבר " . מכשיר הטלוויזיה 
ממול שידר תוכנית מלל על " בנות המעוניינות להתגרש מאמהותיהן " . לא הרפיתי 
ושאלתי את הצעיר מה דעתו על טוני מאולה , השוער הכוכב של הנבחרת האמריקאית . 
הוא וחברתו החליפו מבטים שסיווגו אותי כטרדן חסר - תקנה . " בואי נסתלק 
מכאן " , אמר ותפס בזרוע בת זוגו . בקרון רכבת שאלתי נוסע שעיין בעמודי 
הספורט של הדיילי - ניוז , אם יואיל בטובו להניח לי להציץ בתוצאות המשחק 
בין נבחרות ברזיל ושוודיה . " אני לא מאמין " , קרא , " יש אנשים שבאמת 
מתעניינים בסאקר " . קפספבינמשחק כדורסל רגיל , או תחרות בייזבול לא חשובה , 
מושכים הרבה יותר צופים ממספרם של אלה שטרחו לברר את תוצאות המשחק בין נבחרות 
ארצות הברית ואיטליה . תחנות הטלוויזיה בניו יורק מתכוננות לסקר כל צעד 
של נלסון מנדלה במהלך ביקורו בן ארבעת הימים בעיר . כל אירוע בהשתתפותו 
יוקרן בשידור חי . לתוצאות המשחק בין נבחרות אמריקה ואוסטריה הקדישה כל 
אחת מהרשתות הטלוויזיה מחצית הדקה . משחקים מרכזיים אחרים במונדיאל לא זכו 
גם למנת חסד זו . רשת אן - בי - סי השתתפה במכרז על הזיכיון להקרין את משחקי 
המונדיאל , אך הפסידה לאחר שהסכימה להקרין רק משחק אחד או שניים . הזיכיון 
נפל כפרי בשל לידיו של טד טרנר , בעל הרשת סי - אן - אן ששילם שבעה מיליון 
דולר ומקרין את המשחקים ברשת של טלוויזיה בכבלים שבבעלותו . בניו יורק ניתן 
לצפות במשחקים גם בתחנת טלוויזיה בכבלים מקומית , המשדרת בשפה הספרדית . 
התקשורת הכתובה התייחסה ביתר רצינות למשחקי אליפות הכדורגל . הניו יורק 
טיימס הפתיע רבים מקוראיו , כאשר דיווח בידיעה בולטת בעמוד ראשון על הפסדה 
של ארגנטינה לקאמרון . הניו יורק פוסט פירסם לקראת פתיחת המונדיאל מוסף 
מיוחד , שכלל צילומי הכדורגלנים האמריקאים וקורות חייהם . שלושת הצהרונים 
של ניו יורק שלחו לאיטליה צוותים של כתבי ספורט . אך הדיווחים ששיגרו סיפרו 
על הכל רק לא על המשחקים . קפספבינכתבות ארוכות תיארו את היופי הארכטיקטוני 
של ערי איטליה . ניתנו ציונים לא מחמיאים ליעילות האיטלקית ולסידורים הטכניים . 
מאמר מפורט בניו יורק פוסט עסק בהגבלות על חיי המין של שחקני המונדיאל . 
ההתנהגות החוליגאנית של חובבי הכדורגל הבריטים זכתה אפילו למאמר מלומד ביומון 
המכובד וול - סטריט - גורנל , שתיאר בפרטות את תגובת משטרת איטליה למתפרעים 
הבריטים . השבועון ספורטס - אילוסטרייטד , שבבעלות תאגיד טיים ומהשבועונים 
הנפוצים ביותר בארצות הברית , הקדיש כתבה ארוכה לקפריזות ולחוסר הנימוס 
של הכוכב הארגנטיני מאראדונה תחת הכותרת " פרימאראדונה " . אבל מעט מאוד 
נכתב על המשחקים עצמם , על מה שהתרחש במגרשים ועל היכולת , או אוזלת היד 
שגילו שחקנים . מי שרגיל לסיקור משחקי כדורגל בעיתוני ישראל , לא יכול 
היה להשתחרר מהרושם כי כתבי הספורט האמריקאים שנשלחו לאיטליה , אינם מבינים 
כלל מה זה כדורגל . על תוצאות המשחק בין ברזיל ושוודיה דיווח הניוזדיי בשלוש 
מלים , " עוד שלושה גולים " . יום לאחר מכן , פורסמה בעיתון כתבה מפורטת 
על תולדות העיר פירנצה ויופיה . עיתונאי ישראלי שקבל בפני עמית מהניוזדיי 
על הסיקור העלוב של משחקי המונדיאל בעיתון זה , הנחשב לאחד המעולים בארצות 
הברית , קיבל תשובה , " אתה צודק , זו באמת שערוריה " . קפספבינאם כתבי 
הספורט הפגינו בדיווחיהם מהמונדיאל שיעמום ואדישות , אין פלא שהקוראים הגיבו 
בצורה דומה . חובב הספורט האמריקאי מחפש במשחק אקשן ותוצאות ברורות . הוא 
אינו מבין מה פירוש תיקו . או שמפסידים או שמנצחים . גם תוצאה של גול אחד 
או שניים , נראית להם כבלתי מצדיקה עניין במשחק וכזלזול בצופים . שדרני 
הטלוויזיה גם לעגו להתפרצויות השמחה והחיבוקים של שחקנים לאחר שהבקיעו שער . 
לא היה שום ניסיון להסביר את כללי משחק הכדורגל , את טכניקת המסירות , 
את תנועות השחקנים על המגרש ואת המסירה שקדמה להבקעת שער . קשה להשלים עם 
המחשבה שאחרי התייחסות כה בלתי מקצועית למשחקי כדורגל , ארצות הברית היא 
שתארח את האליפות בשנת 4991 . כתב על כך הוול - סטריט - גורנאל : " אחרי 
חוסר העניין שגילו האמריקאים במשחקי המונדיאל , דבר שהוכח בין השאר בחדרי 
המלון הריקים בפירנצה בעת שהנבחרת האמריקאית שיחקה שם , נראה עתה כי ההחלטה 
לערוך את משחקי האליפות באמריקה היא משגה קולוסאלי " . עריכת המשחקים באמריקה , 
כתב העיתון , רק תגרום חוסר נוחות וחיים קשים למיליארדי חובבי הכדרוגל 
בעולם . קפספבינהערכה זו של הוול - סטריט - גורנאל המכובד , לא בהכרח צודקת 
ונראית יותר כמשקפת זלזול יסודי בכדורגל מאשר כושר ראות לטווח רחוק . מי 
שזוכר את הארגון המופתי של משחקי האולימפיאדה בלוס אנגלס ב4891 ואת הצלחת 
המארגנים האמריקאים להפוך את אירוע הספורט הבין - לאומי לחוויה בלתי נשכחת , 
יכול להרגע ולהשתכנע כי מבחינת ארגון וסידורים טכניים יעשו האמריקאים הכל 
כדי שהאליפות תצליח . האמריקאים כבר התחילו ללמוד את כל מה שכרוך בארגון 
אליפות עולמית בכדורגל ואין ספק שלא יחסכו במאמצים ואמצעים לארגן אליפות 
למופת . אבל שום כוח בעולם לא יעקור את אהבת האמריקאי למשחק הבייזבול , 
שכמו עוגת תפוחים , הפך לאחד הסמלים הלאומיים של ארצות הברית . מומחים 
כאן מעריכים כי אין כמעט סיכוי שהכדורגל יהפוך למשחק פופולארי . נעשו בעבר 
כמה ניסיונות להקים ליגה לכדורגל באמריקה , ובשלב מסוים נראה היה כי קבוצה 
אחת , קוסמוס , מצליחה לרתק תשומת לב . אך לבסוף , אפילו רכישת שחקן 
כמו פלה , לא הצילה את הקוסמוס והיא פשטה את הרגל . ענף הכדורגל בארצות 
הברית נמצא במלכוד . כל זמן שהוא לא יהפוך לעסק נושא רווחים , הוא לא יזכה 
לתשומת לב ולהשקעות משאבים לפיתוחו ולקידומו . הוא לא יכול להפוך לרווחי 
ולהוות פיתוי למשקיעים , מכיוון שאין די צופים וחובבים ופחות מזה אנשים 
המוכנים להמיר בייזבול , פוטבול , כדורסל , הוקי , איגרוף ומרוצי מכוניות 
בכדורגל , שבעיני אמריקאים רבים עדיין נראה כאחד מסימני הפיגור של אירופה 
הקשישה ושל דרום אמריקה העניה . " מעניין " , אמר לי אמריקאי צעיר חובב 
ספורט , " כמעט כל שחקני נבחרת הכדורגל האמריקאית הם בני מהגרים ואחדים 
מהם נושאים שמות היספאניים . איך אתה יכול להשוות אותם לברנשים הטובים של 
קבוצות הבייזבול " . 
