( ע ) . ארבעה בני אדם נפצעו בשבת באורח קל עד בינוני בהתפוצץ מטען חבלה 
בחוף עין - גדי . סמוך לשעה 54 . 21 בצהריים התפוצץ מטען חבלה , שהונח בתוך 
פח אשפה , ליד הפונדק של חוף הרחצה הציבורי בעין גדי . הפח ניצב בקרבת 
המים וסביבו שהו מתרחצים רבים . ארבעה מהם , שני תיירים מגרמניה ושני ישראלים , 
נפצעו בגפיים ובאחוריים , ופונו באמבולנסים לבית החולים " הדסה " בהר 
הצופים בירושלים . אצל שלושה אובחנו פצעים קלים , והרביעי , עופר בן - 
ברוך ( 12 ) מירושלים , נפצע באורח בינוני ונזקק לניתוח ברגלו . בבית 
החולים הדסה מאושפזים בינתיים סאלים חדד , סטודנט לרוקחות בן 82 מהכפר פקיעין , 
וגורג מארטין בודין , חבר להקת תיאטרון בוכום מגרמניה . לאחר ההתפוצצות 
חסמו אזרחים את הכביש ומנעו יציאת אנשים מהשטח . אזרחים גם החלו לעצור ערבים 
ולעכבם עד שהגיעה המשטרה . העצורים הועברו לידי כוחות המשטרה הגדולים שהוזרמו 
לאזור עין גדי , בפיקודו של תת - ניצב שלמה אהרונישקי , מפקד מרחב הנגב 
במשטרה . כשלושים ערבים נעצרו , מרביתם תושבי השטחים . מבדיקת חבלני המשטרה 
עולה כי היה זה מטען מאולתר שהוכן בתוך צינור ברזל ובו כמות קטנה של חומר 
נפץ . המשטרה פינתה את כל הנופשים מהחוף וערכה בו סריקות . 
