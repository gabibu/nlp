נשיא המדינה , חיים הרצוג , יבקר בחודש נובמבר בארה"ב כאורח המועצה השנתית 
של הפדרציות היהודיות המתכנסת בסן פרנסיסקו . מחוגי הפדרציה , הנחשבת למוסד 
היהודי החשוב ביותר בארה"ב , נודע כי הזמנתו של הנשיא נועדה להדגיש את האחדות 
והקונסנזוס של יהדות אמריקה עם ישראל . המנהיגים היהודים מצפים שהנשיא יסייע 
בשיפור תדמיתה של ישראל בארה"ב , שהגיעה באחרונה לשפל מדאיג . על - פי הסקרים 
האחרונים , שנערכו על - ידי ארגונים יהודיים , גוברת בקרב הציבור האמריקאי 
האהדה לפלשתינאים , על חשבון התמיכה בישראל . בכינוס השנתי , שבו משתתפים 
ראשי פדרציות מכל רחבי ארה"ב , מתארחת מידי שנה אישיות ישראלית מהשורה הראשונה . 
הנשיא הופיע לפני כמה שנים בפורום זה , ואשתקד התארח ראש הממשלה , יצחק 
שמיר , בכינוס שנערך בסינסינטי . על - פי הנוהג עד כה יש לצפות כי הרצוג 
יוזמן לפגישה עם הנשיא גורג בוש בבית הלבן . שני הנשיאים נועדו כמה פעמים 
בעבר . בביקורו הקודם בארה"ב הופיע הרצוג גם בקונגרס ונתן ראיונות לאמצעי 
התקשורת החשובים . 
