קופנהאגן ( מיוחד ל"הארץ " ) . נשיא הפדרציה הרוסית , בוריס ילצין , 
אמר אתמול כי המפלגה הקומוניסטית הסובייטית שוקלת אם לדחות את ועידתה ארוע 
בעל חשיבות ראשונה במעלה האמורה להיפתח בשבוע הבא . כאשר נשאל אם יש אמת 
בשמועות בדבר דחיית ועידת המפלגה הסובייטית , השיב ילצין : " נכון הוא 
שיש שמועות , אך עדיין לא הוכרעה השאלה אם לדחות את הוועידה " . על השאלה , 
מי מוסמך להורות על שינוי במועד פתיחת הוועידה , האמורה להתחיל ב2 ביולי , 
השיב ילצין : " מליאת הוועד המרכזי של המפלגה הסובייטית תצטרך להתכנס 
ולשנות את מועדי הוועידה . לא , השאלה עדיין לא הוכרעה " . ניסוח תשובתו 
של ילצין רמז על כך , כי הרעיון של דחייה נדון עתה בדרג גבוה . שירות ידיעות 
בלתי - תלוי במוסקווה מסר שלשום , כי המנהיג האידיאולוגי של המפלגה , ואדים 
מדוודב , טלפן להנהגה הקומוניסטית של אסטוניה , כדי לשאול לעמדתה לגבי 
דחיית הוועידה . ילצין גם אמר במסיבת העיתונאים , כי הוא מתכוון להקים ברוסיה 
את הממשלה הרב - מפלגתית הראשונה מאז 8191 . בעיתון הצבא הסובייטי " הכוכב 
האדום " העלה אתמול ילצין את ההצעה להקים משרד הגנה רוסי עצמאי שלא יהיה 
כפוף למטכ"ל הסובייטי . חילוקי דעות חריפים צפויים עם תחילת הדיונים בפרלמנט 
הליטאי בהצעת ראש הממשלה , קאזימיירה פרונסקינה , להשעייה זמנית של הכרזת 
העצמאות מה11 במארס . חברים רבים בפרלמנט דוחים על הסף את ההצעה , ועמדתו 
של הנשיא ויטאוטאס לאנדסברגיס אינה ברורה . לאנדסברגיס שב אתמול לווילנה 
מביקור בזק במוסקווה בו שוחח עם גורבצוב . הנשיא הסובייטי הבטיח ביטול מיידי 
של העיצומים הכלכליים כאשר יוחלט על השעיית הכרזת העצמאות . לפרלמנט יוגשו 
הצעות להשעייה מוגבלת ל03 יום , תביעה כי בריה"ם תכיר באי - חוקיות הסיפוח 
של המדינות הבאלטיות ב0491 , ותביעה כי במו"ם בין וילנה למוסקווה ישותף 
צד שלישי וניטראלי , ייתכן שהכוונה לארה"ב . 
