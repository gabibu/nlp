חייל צה"ל שהודה ברישום כתובת נאצה על קיר מסגד בשכם , נידון בסוף השבוע 
ע"י מפקד יחידתו ל12 ימי מאסר בפועל . מקורות פלשתיניים מסרו כי באמצע השבוע 
שעבר גילו חיילים בתוך מערה באזור גבל א - שימאלי בשכם כמה כפיות ותרסיסי 
צבע שהוחבאו ע"י פעילי ההתקוממות באזור . החיילים , לטענת המקורות , רשמו 
בעזרת התרסיסים שמצאו ססמאות נאצה בערבית על קיר מסגד עוקבה איבן - נאפע 
בעיר . בין הססמאות שהתגלו ע"י מתפללים היו קללות על רקע דתי כמו : " אללה 
שרמוטה " ו"מוחמד בן - זונה " , וגם " ערפאת מניאק " . מבצעי המעשה חתמו 
בערבית : " גייש א - דיפאע " ( צה"ל ) , מסרו המקורות . התושבים מחקו 
בעצמם חלק מן הכתובות ולא התלוננו על המעשה בפני השלטונות . המידע על המעשה 
הגיע לשלטונות צה"ל באמצעות פנייה שהועברה בשבוע שעבר ע"י כתבי ה"גרוזלם 
פוסט " ו"הארץ " . בעקבות הפנייה קיים מחט האזור תחקיר שבו התאמתה גרסת 
התושבים ונמצא החייל האחראי לרישום אחת הכתובות . המח"ט הורה , לאור חומרת 
המעשה והפגיעה במוסד דתי מוסלמי , להעמידו מיד לדין משמעתי . מפקד היחידה 
שעליה נמנה החייל דן אותו ל12 ימי מחבוש בפועל . 
