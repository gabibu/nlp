סיאטל ( ע"ר ) . הוועידה המרכזית של רבנים אמריקאים , הגוף הקובע את 
המדיניות ברבנות הרפורמית , הצביעה פה אחד , בישיבתה השנתית שלשום , להתיר 
להומוסקסואלים לכהן כרבנים . " אנו רואים בכך צעד ראשון . זוהי התחלה המשדרת 
מסר ללסביות ולהומוסקסואלים היהודים , כי שמור להם מקום של אזרחים יהודים 
בקהילה " , אמר הרב יואל קאהן , חבר מועצה , המונה 71 חברים , שהוקמה 
לצורך בדיקת הנושא . בדו"ח שהגישה המועצה היא קובעת , עם זאת , כי היחסים 
האידיאליים הם הטרוסקסואלים ומונוגמיים . מתנגדי ההחלטה טענו כי היא מהווה 
הפרה של ההלכה היהודית , לפיה הומוסקסואליות היא חטא . הרב פילמור ברגר 
אמר , כי רבנים הומוסקסואלים ישמשו דוגמה רעה לקהילה . מתנגד נוסף , הרב 
רוברט מילר , אמר כי המדיניות החדשה תעמיק את הקרע בין הרפורמים לבין הקונסרבטיווים 
והאורתודוקסים . בקהילה הרפורמית , הגדולה ביותר בארה"ב , רשומים 3 . 1 
מיליון חברים . 
