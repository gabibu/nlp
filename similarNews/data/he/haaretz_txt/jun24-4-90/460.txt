אנו מצפים להבהרות מפיו של שרון וראש הממשלה , לפני שנמחה . ביקשנו פגישה 
דחופה עם שרון , ואנו מצפים שהיא תתקיים בהקדם . כמו כן ביקשנו מהשרים 
המקורבים לנו לברר , אם אכן עמדת הממשלה היא כפי ששרון הצהיר עליה . יש 
לנו ספקות אם יינתן לנו פיצוי על ההחלטה לא להפנות אלינו עולים . אין לנו 
העדפה עקרונית לקלוט דווקא עולים ולא זוגות צעירים , לדוגמא . העיקרון 
שנעמוד עליו הוא שיישובי יש"ע לא יקופחו בתוכניות הבנייה הממשלתיות . נעמוד 
על כך שהבנייה ביש"ע תורחב , על מנת שניתן יהיה להיענות לכל הביקוש למגורים 
אצלנו , ובכך לעבות את האוכלוסייה באזורים אלה . אנחנו מבחינתנו לא נוותר 
על העלייה . אנחנו נמשיך בפעילות שלנו בנושא קליטת העולים , כפי שאנו מבינים . 
אני לא רוצה להתייחס לנושא , שכן זו סוגייה מאוד רגישה , כפי שידוע , 
ולכן אנו לא מפרטים את הפעילות שאנו עושים בתחום העלייה . נעמוד על מימוש 
תוכניות בנייה מקיפות ביש"ע . אנו לא מייעדים מראשאת הבנייה לעולים , אבל 
ודאי שבדירות שייבנו יגורו גם עולים . הסיבה שעד היום קלטנו כה מעט עולים 
נעוצה במחסור ביחידות דיור . אני רוצה להאמין שהדיווחים בעיתונות , כאילו 
שמיר שיגר איגרת לבוש , שבה התחייב שלא יוקמו התנחלויות חדשות , אינם נכונים . 
הודעה זו סותרת דברים שאמר לנו שמיר בעת המגעים להרכבת הממשלה החדשה . 
לא נראה לי ששמיר ייכנע כיום לתכתיב שלא נכנע לו בעת כהונתה של ממשלת האחדות . 
אבל אם כן ייכנע , תהיה זו מבחינת התחייה ושותפות אחרות , עילה להביא 
למשבר ממשלתי ולפירוק הממשלה . זה שהרוסים מברכים את שרון זו בדיוק הסיבה 
לדאגה . בריה"ם בפרט , תריע לנו על כל שלב של כניעה ומיד תעבור לאולטימטום 
הבא , ושוב ניכנע , והם שוב יברכו וחוזר חלילה . דווקא מהשר שרון לא ציפינו 
להודעות כאלה , ומממשלה כזו לא ציפינו להודעה על הקפאת התנחלויות . בשלב 
זה אנו שומעים רק קולות מדאיגים , אם כי אין לכך עדיין ביטוי מעשי בשטח . 
בוודאי שזה רחוק מלעודד אותנו , ואם לדברים יינתן גם כיסוי בשטח אז האכזבה 
תגדל עוד יותר , וניתן לאכזבה זו שלנו ביטוי במהלכים הן במישור הפוליטי 
והן בשטח . 
