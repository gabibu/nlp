שר החקלאות , רפאל איתן , ביקש אתמול מוועדת המים של הכנסת לאשר את הבקשה 
להעלאת תעריף המים ל82 אגורות למ"ק בממוצע , במקום 5 . 62 אגורות למ"ק כפי 
שנקבע ב09 . 5 . 2 . ההצבעה נדחתה שוב בעקבות בקשתו של ח"ך פסח גרופר ( 
ליכוד ) . איתן סקר בפני הוועדה את המצב החמור במשק המים ואת המצב הכספי 
הקשה של חברת " מקורות " . הוא התווה בפניה את תוכנית הפעולה שלו , הכוללת 
חיסכון מיידי של 07 מיליון מ"ק על - ידי ביטול השקיית גינות נוי , קיצוץ 
של % 51 במכסות למגזר הביתי , ועריכת תוכנית הסברה לחיסכון במים . לדבריו , 
בטווח ארוך יותר , תוכן גם תוכנית להשבת מים לשימוש חקלאי והתפלת מים . 
" העיקרון המנחה יהיה תשלום גבוה עבור שימוש במים יקרים לשימושים יקרים , 
ושימוש יעיל במים , לפי התועלת שלהם , אצל החקלאים " , אמר איתן . נציגי 
החקלאים טענו שאין ביכולתם לשלם את התעריף הנדרש , וכי יש להבטיח להם פיצוי 
כספי עבור קיצוץ מכסות המים . יו"ר הוועדה , ח"ך עדנה סולודר , ( מערך ) 
אמרה כי במקביל לדיון בדרישה " המוצקה " להעלאת תעריף המים ל82 אגורות , 
יש לדון גם בפיצוי לחקלאים . 
