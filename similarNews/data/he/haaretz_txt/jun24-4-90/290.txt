האופוריה שליוותה את עליית קוסטה ריקה לשמינית הגמר , בהופעה הראשונה שלה 
בגביע העולם , התפזרה מהר מאוד אחרי הרביעיה שספגה מצכיה ( 14 ) . אולם 
אחרי המישחק השיחות היו יותר על השיפור שחל , מאשר דיבורים על התבוסה . 
" עשינו בטורניר יותר מן הצפוי " , אמר המאמן היוגוסלווי של קוסטה ריקה 
בורה מילטינוביץ , " זה היה טורניר נהדר עבורנו " . מילוטינוביץ שיבח את 
שחקניו על הרצון שגילו , במיוחד בסיבוב הראשון , בו זכו לניצחונות מרשימים , 
10 על סקוטלנד ו - 21 על שוודיה , וההפסד הדחוק 01 לבראזיל . לדעת מילוטינוביץ , 
קוסטה ריקה סבלה מחוסר מזל , אחרי ששוערה המצטיין לואיס קנחו החמיץ את 
המישחק עם צכיה בגלל פגיעה בשרירי הירך . את נבחרת קוסטה ריקה שיבח גם נשיאה 
הקודם של המדינה הקטנה , אוסקאר אריאס , בעל פרס נובל לשלום על מאמציו 
להשכין שלום במרכז אמריקה . אריאס ציין , כי קוסטה ריקה היתה הנבחרת החובבנית 
ביותר בטורניר , אשר רבים משחקניה הינם אנשים עובדים . " הם עשו עבודה 
פנטסטית " , ציין אריאס בסיפוק . 
