טוקיו ( ע"ץ ) . יפאן עומדת לחוג היום את נישואיו של איה , בנו השני 
של הקיסר אקיהיטו , עם קיקו קאוואשימה , צעירה בת 32 מפשוטות העם , בה 
בחר הנסיך כרעיה . הטקס אמור להיות טקס הנישואין המלכותי הגדול ביותר במדינה 
מזה 03 שנה . היפאנים , הרגילים לשמור על ריחוק ממשפחת הקיסר , רווים נחת 
מכך שבחירת לבו של הנסיך בן ה42 היא סטודנטית לפסיכולוגיה , בתו של פרופסור 
באוניברסיטה , המנהלת אורח חיים שגרתי . האשה הראשונה חסרת - הייחוס שהצטרפה 
למשפחה הקיסרית היתה הקיסרית הנוכחית , מישיקו , שנישאה ב9591 לנסיך אקיהיטו , 
שעלה בשנה שעברה על כס הקיסר . אולם מישיקו , בת למשפחה עשירה מאוד , 
לא הצליחה לצמצם את הפער בין העם היפאני למשפחת הקיסר , כפי שעושה עתה 
קיקו . " לכלוכית , העומדת להתגורר בדירה בת שלושה חדרים " , הכתירה השבועון 
" אשאהי " בגיליונו האחרון , בהתכוונו לבית הצנוע 401 מטר רבוע שהוכן 
עבור הזוג הצעיר בתחום ארמון אקאסאקה . הכלה הצעירה נטלה חלק בריהוט הדירה 
ודרשה לבנות בריכה בצורת דג - חתול , כמחווה לנסיך איה , ביולוג בהכשרתו , 
שעוסק במחקר על דג זה . דג - חתול מתנוסס גם על טבעת זהב שהעניקה לו ועל 
כלי - אוכל שהוענקו לזוג הצעיר על - ידי ידידים , ביניהם הספרן שהפגיש בין 
בני הזוג בקאמפוס אוניברסיטאי , לפני חמש שנים . דג - החתול , כקמע המביא 
מזל , זכה להצלחה מסחרית מידית , בדומה לכל הדברים הקשורים בנישואיו של 
הנסיך : 005 שעונים שיובאו מבריטניה , אשר עליהם הכתובת " חתונה מלכותית 
0991 " , נמכרו תוך ימים ספורים , ואילו רבע מבין 005 , 4 פריטי מזכרת בזהב 
ופלטינה , שמחירם 542 , 3 דולר , כבר נקנו . שמלות קימונו בעלות 21 שכבות , 
הדומות לזו שתלבש היום קיקו , מושכרות לרוב , למרות משקלן כ41 ק"ג , 
ומחירן 542 , 3 עד 094 , 6 דולר . גם המכירות של מחרוזות פנינים , הדומות 
לזו שענדה קיקו ביום אירוסיה בספטמבר אשתקד , עלו במידה ניכרת . מספר גדל 
והולך של צעירות מחקות גם את תסרוקתה של קיקו , המושכת שערה לאחור . עם - 
זאת יש לציין , כי קיקו - סאן איננה נערה כה רגילה כפי שיפאנים רבים סבורים : 
היא בילתה כשליש מחייה בחו"ל שש שנים בארה"ב , שם לימד אביה בהיותה ילדה , 
ושנתיים באוסטריה . היא דוברת אנגלית וגרמנית ומודה , כי הושפעה עמוקות 
מהתרבות האמריקאית . 
