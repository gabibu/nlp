( עש"ת ) . 548 אלף ילדי גני הילדים ובתי הספר היסודיים יוצאים מחר לחופשת 
הקיץ , מהם 892 אלף בגני הילדים ו745 אלף בכיתות א - ו . שר החינוך והתרבות , 
זבולון המר , ביטל את הוראות המשרד , לפיהן מותר לעכב תעודות לתלמידים , 
שהוריהם לא שילמו לבית הספר . השר הורה לכל מוסדות החינוך במדינה לחלק 
את כל התעודות לכל התלמידים . " אין כל סיבה , שהילדים ייענשו על חובות 
הוריהם וששמחתם תושבת דווקא ביום סיום שנת הלימודים וחלוקת התעודות " , אמר 
השר . עם זאת פנה שר החינוך להורים וביקשם להתחשב במצוקתה התקציבית של מערכת 
החינוך ולשלם את תשלומי החובה המגיעים לבתי הספר . המר הודיע , כי כ000 , 
01 תלמידים עולים , שהגיעו ארצה במהלך שנת הלימודים האחרונה , ימשיכו ללמוד 
ב"אולפני קיץ " מיוחדים במשך ששה שבועות , ויקבלו שיעורי העשרה בתולדות 
עם ישראל , יהדות , ציונות ולשון . כמו - כן הם יטיילו ברחבי הארץ ויקיימו 
מפגשים עם תלמידים ילידי הארץ . בתי הספר ימשיכו לקלוט ילדים עולים , שיגיעו 
לארץ במשך החופשה . המר הכריז , כי הנושא החינוכי המרכזי במערכת החינוך 
בשנת הלימודים הבאה יהיה קליטת העלייה . שר החינוך ממשיך לקדם את תוכניתו , 
על - פיה יידחה בשנה ההסכם לקיצור שבוע הלימודים , כך שגם בשנת הלימודים 
הבאה ימשיכו בתי הספר ללמד ששה ימים בשבוע . המר הודיע , כי יעודד את האוטונומיה 
של בתי הספר , כדי שייפתחו תוכניות לימודיות בהתאם לאופיים ורצונותיהם החינוכיים , 
החברתיים , התרבותיים והקהילתיים . בשנת הלימודים היוצאת הוחל בהנהגת יום 
חינוך ארוך . משרד החינוך ביצע ניסוי בהפעלת התוכנית בשמונה יישובים . 
באחד בספטמבר יונהג יום חינוך ארוך בכל ערי הפיתוח , יישובי קו העימות ובשכונות 
מצוקה . כן פרסם משרד החינוך לראשונה הוראות , שנועדו להיאבק בתופעת " החינוך 
האפור " , במטרה למנוע פגיעה באוכלוסיות תלמידים חלשות , עקב הקמת עמותות 
הורים . בשני חודשי החופשה ימשיכו אלפי מורים ללמוד בהשתלמויות ובקורסים , 
בהם יכירו ויתרגלו תוכניות לימודים חדשות . אלפי בני - נוער יוכשרו בקורסים 
למדריכים צעירים ולמנהיגות במוסדותיהם . הלימודים בכל מוסדות החינוך יתחדשו 
ביום ראשון , שניים בספטמבר 0991 בבוקר . 
