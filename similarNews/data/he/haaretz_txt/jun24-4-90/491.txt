ב"מדריך לנבחר החדש " , שהוציא לאור משרד הפנים לאחר הבחירות המקומיות האחרונות , 
משתבח שר הפנים , אריה דרעי , בדברי ההקדמה על פועלו לחיזוק מעמדו ועצמאותו 
של השלטון המקומי . " בחמש השנים האחרונות נעשו צעדים משמעותיים מאוד לחיזוק 
מעמדו של השלטון המקומי . צעדים אלו כללו , בין השאר , קידום משמעותי 
באוטונומיה של השלטון המקומי " . לא בכדי הזכיר דרעי את חמש השנים האחרונות , 
זו התקופה שבה הוא משמש שבהן שימש במשרד הפנים תחילה כמנכ"ל ואחר - כך 
כשר . הנבחר החדש בשלטון המקומי יקבל אולי את דבריו אלה של דרעי כעובדה , 
אך הכל יודעים , שהשלטון המקומי רחוק מאוטונומיה , ודווקא דרעי הוא 
שחיזק את התלות בשלטון המרכזי . ספק אם דרעי רוצה בכלל בעצמאות של השלטון 
המקומי , שכן מהתלות של השלטון המקומי במשרד הפנים דרעי שואב את עיקר 
כוחו . ספק אם היה עולה הצורך לבדוק את פעולותיו של השר , אם היתה הממשלה 
דואגת ליישום שורה של המלצות , שנתנו בעבר ועדות ממלכתיות ושתכליתן היתה 
להקטין את תלותו של השלטון המקומי בשלטון המרכזי . ב1691 מינה שר הפנים ועדה 
לבדיקת שיטות המסים ברשויות המקומיות , בראשות שופט בית - המשפט העליון 
הד"ר אלפרד ויתקון . בין ההמלצות להשאיר את קביעת שיעורי הארנונה בידי הרשויות 
המקומיות . בפועל , שיעורי הארנונה מוכתבים על ידי ועדת הכספים של הכנסת , 
ובידי שר הפנים ושר האוצר סמכות בלעדית לאשר או לדחות העלאות החורגות מהחלטתה . 
הדבר מביא לעלייה לרגל של ראשי רשויות אל שר הפנים . ב5791 המליצה הוועדה 
לשיפור המימון של הרשויות המקומיות , בראשות חיים קוברסקי שהיה מנכ"ל משרד 
הפנים , על עקרונות וכללים לתפקוד מערכת התקציב וגיוס המשאבים של הרשויות 
המקומיות . בהמלצות נקבע , כי מימון התקציב הרגיל של הרשות המקומית יהיה 
בין השאר מהשתתפות משרדי הממשלה לשירותים ממלכתיים שתהיה בשיעורים של % 57 
לשירותי חובה ( חינוך ורווחה ) ו%05 לשירותי רשות . בפועל , השתתפות 
משרדי הממשלה נמוכה בהרבה , והתוצאה גירעונות והתערבות של שר הפנים . ההמלצה 
המרכזית של ועדת קוברסקי היתה להקים ועדה לבדיקת מעמדו של השלטון המקומי . 
ואמנם בסוף שנות השבעים הוקמה ועדת זנבר , הוועדה הממלכתית לענייני השלטון 
המקומי . קפמאבינגם ועדה זו נתנה שורה של המלצות בתחום מימון הרשויות המקומיות , 
ובהן מיסוד השתתפות הממשלה על פי כללים ברורים ומענק כללי על בסיס סל שירותים . 
הומלץ גם על הגדלת מקורות ההכנסה העצמיים בתקציבי הרשויות כדי להקטין את 
תלותן בשלטון המרכזי . רוב המלצות ועדת זנבר לא מומשו עד היום , והממשלה 
פעלה בכמה תחומים גם בניגוד להן . התוצאה היתה התגברות התלות של השלטון 
המקומי במשרדי הממשלה , ובעיקר במשרד הפנים ; לא רק באישור תקציבים , 
אלא גם בתכנון וברישוי הבנייה . גם לאחר תיקון בחוק , עדיין רשאי שר 
הפנים להתנות אישור תוכנית בהעברתה אליו לעיון ולבדיקה . יש אפוא להקטין 
למינימום את שיקול הדעת שניתן לשר הפנים בנושא תקצוב הרשויות המקומיות . 
אולי אפשר ללמוד מבריטניה , שבה תקצוב הרשויות נקבע בחוק פרלמנט , על 
פי נוסחה קבועה וידועה , ולשר הפנים אין אפשרות להשתמש בתקציבי הרשויות 
כמקור כוח ומניפולציות . אך הבעיה אינה רק חסרונו של חוק , אלא השיטה 
של " תן לי ואשמור לך " , הנפוצה בשלטון המקומי . שר הפנים טען , כי 
כל הקצבה עברה את ההליכים והאישורים הנדרשים ברשות המקומית . בכך נחשף 
צד פחות מדובר בפרשת ההקצבות והעברות הכספים : כספים המועברים בלי לעמוד 
בקריטריונים ציבוריים , וחברי מועצה המצביעים בלי לבדוק את יעדי ההקצבה . 
" זה לא ענייני ולא תפקידי לבדוק למי הולך הכסף , כל עוד הוא לא בא על 
חשבון התושבים , ואני יודע שבהעבירי כסף זה אקבל מקורות כספיים לפיתוח היישוב " , 
אמר אחד מראשי הרשויות . הדבר אולי מובן בפי ראש רשות מקומית נחשלת , 
שאין לה כמעט מקורות הכנסה עצמיים , ולכן היא מטילה את כל יהבה על משרד 
הפנים . פחות מובן הדבר , כאשר בדרך דומה נוקטת עירייה גדולה כמו תל - 
אביב . עיריית תל - אביב היא אחת מ63 רשויות מקומיות שאינן מקבלות מענק 
ממשרד הפנים . לרשויות אלה יש יכולת להגיע לעצמאות כלכלית , אם יתאפשר 
להן , למשל , להנפיק איגרות - חוב , לגבות מע"ם עירוני , לבצע הפרטת 
שירותים ולהעביר אליהן את כל תקציבי החינוך והרווחה . קפמאבינהעברת הסמכויות 
כרוכה גם בהגדלת האחריות . במצב כזה חזקה על נבחרי הרשויות , שישקלו היטב 
לפני החלטה להקציב מקופתם למוסדות וארגונים על פי תכתיבים פוליטיים . הגיע 
הזמן שהשלטון המקומי ישתחרר מעוקצו ומדובשו של השלטון המרכזי , ואז ייחסכו 
מאתנו כמה פרשיות , ואולי גם האזרח הקטן יצא נשכר מכך . 
