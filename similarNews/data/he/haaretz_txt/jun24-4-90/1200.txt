כאשר הובילה קאמרון 21 , אחרי שני שערים שהבקיעה בתוך שלוש דקות , לא נזקק 
המנגר האנגלי לדמיון רב , כדי לדעת מה יהיה למחרת המישחק , אם כך יסתיימו 
09 הדקות . " חשבתי שמחר נהיה על המטוס שיקח אותנו הביתה " , אמר בובי 
רובסון , המנגר הראשון בתולדות הכדורגל האנגלי , שמצליח להעלות את הנבחרת 
לחצי הגמר במונדיאל , מחוץ לאנגליה . רובסון הסביר , כי נבחרתו כלל לא 
הקלה ראש בקאמרון . " אבל הם עדיין הפתיעו אותנו והם נראו בעמדה טובה . 
זה היה מישחק בולט של כדורגל - נדנדה " . מאמנה של קאמרון , הסובייטי ואלרי 
נפומניאצי , היה גאה בהופעת נבחרתו בטורניר . קאמרון החלה את המישחקים 
בניצחון 10 על אלופת העולם ארגנטינה , ואחר כך ניצחה 21 את רומניה . במישחק 
חסר חשיבות מבחינתה הבטיחה את עלייתה לסיבוב השני היא הובסה 04 בידי בריה"ם . 
בשמינית הגמר ניצחה קאמרון את קולומביה 21 . נפומניאצי אינו חוסך שבחים 
מהנבחרת אותה הוא מדריך : " קאמרון עשתה דבר גדול בטורניר , לא רק לכדורגל 
האפריקאי אלא לעולם הכדורגל . גביע העולם הוכיח , כי הכדורגל האפריקאי 
על הדרך הנכונה " . 
