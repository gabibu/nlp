לך ואלנסה יאמר , בוודאי , שלא היתה כל אנטישמיות במלים " כנופיות יהודיות 
השתלטו על האבוס " , בדברו על יריביו היהודים בפני צמרת סולידריות , כפי 
שלא היתה כוונה כזאת בראיון בטלוויזיה , כשהתגרה בהם : " למה הם מסתירים 
את דתם ? למה הם לא אומרים בגלוי שהם יהודים ? ייתכן שיהודים רבים עדיין 
גדלים על חשדנות כלפי פולנים , כפי שפולנים רבים גדלים על אנטישמיות . 
המומנט היהודי היה ונשאר שולי לחלוטין בוויכוח בסולידריות , אילולא שיקף 
את המרכיב הפופוליסטי , שהוא חלק מרכזי במאבק בין ואלנסה לבין ראש הממשלה , 
תדיאוש מאזובייצקי . ברמה האידאולוגית הוויכוח בין ואלנסה לבין מאזובייצקי , 
מיכניק וגרמק , הוא על קצב הרחקת הקומוניסטים והשמאלנים מן המוסדות הממלכתיים 
ועל קצב הרפורמות הכלכליות . יש להניח , שוואלנסה מדבר בשם אנשי סולידריות 
רבים , כאשר הוא טוען שהקומוניסטים נעלמים לאט מדי והמחירים עולים מהר מדי . 
אולם השאלה העקרונית והפרגמטית משרתת את המאבק על המועמדות לנשיאות פולין , 
שוואלנסה הכריז על עצמו כ"נאלץ " לקבלה ושהאינטקלטואלים ( ובהם כמה יהודים ) 
אינם מתלהבים ממנה . סולידריות הוקמה כאיגוד מקצועי חופשי , ובתמיכה החזקה 
של הכנסייה הקתולית הפכה למובילה בתנועות השחרור מהקומוניזם במזרח - אירופה . 
על כנפי ההצלחה עלתה קרנו של ראש הממשלה , האינטלקטואל הקתולי מאזובייצקי , 
בעוד אבי סולידריות , ואלנסה , ירד בסקרים . הוא גיבש את תנועת המרכז 
לקידום מועמדותו לנשיאות וביקש להשתלט על ועדות - האזרחים הזרוע הפוליטית 
של סולידריות על - ידי ניסיון לפטר את ראשיהן ובהם המנהיגים היהודים . לוואלנסה 
עדיין פופולאריות גדולה יותר בציבור מאשר בצמרת , וראש הממשלה מאזובייצקי 
הזדרז אתמול להצהיר , כי מנהיג סולידריות יכול לקבל כל תפקיד שיחפוץ , 
כלומר גם מועמדות לנשיאות . אולם אחרי 54 שנות משטר קומוניסטי , החשש מפני 
שליט רודני גדול לא פחות מהאהדה האישית וימשיך , כנראה , לרדוף את ואלנסה 
עם או בלי יריבים יהודים . 
