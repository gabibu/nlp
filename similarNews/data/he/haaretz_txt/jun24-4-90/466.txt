חבורת הלוחמים האמיצה של גק צארלטון קיבלה כאן אמש פרס שהיתה ראויה לו : 
היא עלתה לרבע הגמר של המונדיאל אחרי סרט - מתח שהיה כל כך צפוי בטורניר 
המאוזן והחריף הזה . סוף - סוף הארכה ראשונה , ואחרי 021 דקות מורטות עצבים 
גם סידרת בעיטות 11 מטרים , שהוכרעה בבעיטה העשירית והאחרונה : בלם ארסנל 
דייויד אולירי שלח את הכדור פנימה , כדי לקבוע 54 בסיום המחשמל , נגד נבחרת 
רומנית מסכנה שלא נשאר לה אלא לארוז גם היא בדרך הביתה . הגיבור האמיתי של 
הדו - קרב הזה היה פט בונר , שוער סלטיק . הוא זינק בעוד מועד כדי לבלום 
כדור - 11 רומני שבעט דניאל שימפוטה , בנסיון החמישי והאחרון של רומניה . 
אחר כך האירים לא החמיצו את ההזדמנות . 23 אלף הצופים ראו קודם לכן שמונה 
כדורים ברשת , כאשר האגי , לופו , רוטאריו ולופסקו העלו בכל פעם את רומניה 
ליתרון זמני , אבל שידי , האוטון , טאונסנד וקסקארינו לא נשארו חייבים , 
הישוו ל - 44 והכשירו את הקרקע להכרעה הדרמאטית . רומניה היתה אולי הקבוצה 
המרשימה יותר , ככל שנוגעים הדברים בטכניקה אישית , בהנעת כדור וגילוי 
יזמה . האירים הקשוחים חיפו על נחיתות מסויימת בסגנון פשטני יותר , בלחימה 
בלתי פשרנית ובכדורים ארוכים וגבוהים לשחקני החוד . שני המחנות לא העלו 
דבר מסיבות שונות . גיורגה האגי הוכיח מדוע הוא נחשב לכוכב הרומני הגדול , 
אבל הוא לא מראדונה , והוא ביזבז יותר מדי כישרון ומרץ על פעולות סרק . 
באלינט וסאבאו סייעו בידו , אלא שהאגי ביקש לעשות יותר מדי לבדו ונכשל , 
אולי גם משום שחסר לו אמש מאריוס לאקאטוש המסוכן אך המושעה . האירים לא 
התיימרו להפגין מה שאין להם , אבל השקיעו מנות גדושות של תיקולים , חסימות 
ופלגי זיעה , בלי ניצול יעיל בהתקפה של שידי ואולדרידג , שספג כרטיס צהוב 
אחרי ך - 02 דקות והוחלף מיד על ידי קסקארינו החסון , שכמה מנגיחותיו העמידו 
את השוער לונג במיבחנים לא קלים . כמה התקפות איריות בוצעו בחזית רחבה , 
בשיתוף פעיל ביותר של המגינים , אשר הפתיעו את היריב . מנגד היו גם לבונר 
כמה דקות חרדה , בנסיונות הבקעה של האגי , או ביזמתו . דומה , כי ההזדמנות 
הגדולה של האירים היתה על סף ההפסקה , כשקסקארינו הקשית בראשו כדור מתוך 
הרחבה , משמאל , ושידי היה במקום כדי להושיט רגל ארוכה ולהבקיע אבל השוער 
לונג שלח יד וסיכל את הניסיון בהדיפת הכדור לקרן . אלפי הירוקים ביציעים , 
שעשו דרך ארוכה כדי לעודד את האירים , הוסיפו לתחושה הביתית והיו שותפים 
מלאים להישג המחמיא כל כך של נבחרת , שרק מעטים נתנו לה סיכוי של ממש להגיע 
לסיבוב השני . עכשיו הם ברבע הגמר , אבל עד שזכו לכך עברו עליהם דקות הארכה 
ארוכות ורוויות חרדה . בשלב זה החליף צארלטון את סטונטון בבלם המנוסה דייויד 
אולירי , בעוד שהרומנים העלו קודם לכן את לופו במקום ראדיוצו ובהארכה שלח 
המאמן אמריך ייני את סאבאו העייף לספסל והכניס את טימופטה מחליף אומלל שלא 
ניצל בעיטת 11 מטרים וגרם בעקיפין להפסד האכזר . שיפוט מעולה , החלטי ונעים 
של זוזה רייט מבראזיל . 
