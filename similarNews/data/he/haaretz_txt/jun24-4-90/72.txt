ואשינגטון ( מיוחד ל"הארץ " ) . עוזר מזכיר המדינה של ארה"ב , גון קלי , 
שב והבהיר בעדות בקונגרס כי הממשל האמריקאי סבור שיוזמת הממשלה הישראלית 
הקודמת מן ה41 במאי 98 , הינה הערוץ הטוב ביותר בדרך לקידום תהליך השלום , 
וכי מוקד התהליך צריך להיות דו - שיח ישראלי - פלשתיני . קלי אמר כי אחרי 
שהוקמה ממשלה חדשה בישראל , " אנו מקווים שיהיה אפשר עתה להמשיך את תהליך 
השלום מהנקודה שבה הוא נעצר בחודש מארס האחרון " . בשימוע ממושך , שהתקיים 
שלשום בוועדת המשנה לענייני המזרח התיכון של ועדת החוץ בקונגרס , הבהיר 
קלי כמה מעקרונות מדיניותה המזרח - תיכונית של ארה"ב וכמה מההערות שהשמיע 
הממונה עליו , מזכיר המדינה גימס בייקר , בעדותו בקונגרס בשבוע שעבר . 
בין היתר אמר קלי כי ואשינגטון מודעת לסיכונים הכרוכים בתהליך השלום המוצע , 
אך לדבריו , יתרונותיו של תהליך השלום רבים מהסיכונים הכרוכים בו . " על 
אף הקשיים שאנו עדים להם באזור , בכוונת הממשל לנקוט אסטרטגיה שמטרתה להביא 
פלשתינאים מהשטחים לדו - שיח עם נציגים של ממשלת ישראל " , אמר קלי . לדבריו , 
אחת העובדות שהשפיעו על התבטאויותיו הקשות של בייקר היא שמדינות ערב כבר 
נתנו את תשובותיהן לשאלות הממשל ביחס לתהליך השלום , ואילו ממשלת ישראל 
טרם מסרה את תשובתה . גורם אחר שהשפיע על דברי בייקר , אמר קלי , היו הדיווחים 
על הצהרות פומביות של שרים בממשלת ישראל , אשר יש בהן משום הסתייגות מתהליך 
השלום . " אם זו דרכה של הממשלה החדשה , הרי שהיא אינה מותירה רושם קונסטרוקטיווי " , 
אמר . קלי התייחס לכמה התבטאויות נוקשות של שרים מהממשלה החדשה בנושא המדיניות 
בשטחים , וטען כי התבטאויות כאלה " אינן מועילות , אינן קונסטרוקטיוויות 
אלא מטרידות , ומשום כך דיבר בייקר כפי שדיבר " . כמה מהצירים שנכחו בשימוע 
חקרו את קלי לגבי מדיניות הממשל האמריקאי ועמדותיו לנוכח ההתבטאויות של חברי 
הממשלה החדשה , שלפיהן הם אינם מתכוונים להיכנס לתהליך מדיני שיתבסס על 
עיקרון של " שטחים תמורת שלום " , והם דבקים בתפיסה של " ארץ ישראל השלמה " . 
תשובתו של קלי היתה שהממשל האמריקאי עדיין דוגל בפתרון , שיתבסס על החלטות 
מועצת הביטחון 242 ו833 , וכי הוא ממשיך לדון עם ממשלת ישראל על הדרכים 
למימוש יוזמת השלום הישראלית . בין היתר נשאל קלי על היחסים האישיים השוררים 
בין ראש הממשלה , יצחק שמיר לבין נשיא ארה"ב , גורג בוש והמזכיר בייקר . 
חברי הקונגרס העירו כי אין זה סוד שהיחסים האישיים ביניהם אינם שפירים , 
אך קלי סיפר להם כי ביום שבו אמר בייקר את דבריו הקשים לממשלת ישראל החדשה , 
נתקבלה במחלקת המדינה הודעה דחופה משגרירות ישראל בוואשינגטון , שלפיה 
הגיעו שני שדרים דחופים אל מחלקת המדינה . השדרים היו ברכת יום - הולדת 
משמיר לנשיא בוש ומברק תודה משר החוץ החדש , דוד לוי , לעמיתו בייקר , 
בתגובה לאיגרת הברכה שבייקר שלח לו לרגל תפקידו החדש . 
