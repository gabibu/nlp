ועדה בראשות פרופסור נעמי חזן הוקמה אתמול במהלך כנס המועצה הלאומית לקידום 
מעמד האישה , שהתקיים בכנסת . פרופסור אוריאל רייכמן , דיקן הפקולטה למשפטים 
באוניברסיטת תל - אביב , הבהיר ל051 משתתפות , מנהיגות נשים מפורומים שונים , 
כי שינוי שיטת הממשל לא יביא לכשעצמו שינוי בייצוג הנשים . שר הכלכלה והתכנון 
דוד מגן ציין כי הוא מצדד בשריון לנשים , כדי להבטיח ייצוג הולם , שכן 
נקודת המוצא של הנשים אינה שווה . עו"ד אתיה שמחה , יועצת ראש הממשלה למעמד 
האישה , שהנחתה את המפגש , ציינה כי כאשר דנים בשינוי שיטת הממשל ובכלל 
זה בשינוי שיטת הבחירות , יש לקחת בחשבון ייצוג של סקטור המונה למעלה ממחצית 
האוכלוסייה , שכן אין דמוקרטיה ללא ייצוג לכל הסקטורים . פרוף נעמי חזן 
מהאוניברסיטה העברית עמדה על הצורך בייצוג נשים בכל הוועדות העוסקות בשינוי 
שיטת הממשל והמליצה על הבטחת ייצוג - שריון לתקופה מוגבלת בלבד , של שתי 
כנסות , וזאת כדי להגדיל את מאגר הנשים בייצוג הפוליטי לנקודת זינוק שווה . 
