קטע מתבליט של האמן גרשון קניספל , שהיה תלוי על גשר פז בחיפה , נעלם . 
כך גילה שלשום האמן . לפני חודשים אחדים נגנבו קטעים אחרים מן התבליט . 
זה תקופה ממושכת טוען האמן קניספל , כי יצירות אמנות שלו ושל אמנים ידועים 
נעלמים ממקום הצבתן בחיפה , בשל חוסר שמירה . לדבריו , גילה באחרונה כי 
פסל בנושא שחרור חיפה , שהציב בגן הזיכרון בהדר הכרמל , נעלם וכי היונה 
שעיטרה אותו נופצה . עוד הוא טוען , כי פסל של יגאל תומרקין , שהוצב בבית 
אבא חושי , חובל וכי סירת מצילים דנית מימי מלחמת העולם השנייה נגנבה ממקום 
הצבתה . קניספל פנה אתמול במכתב , באמצעות בא - כוחו , עו"ד יוסף נחשון , 
לראש עיריית חיפה , אריה גוראל , שבו הוא תובע לעגן מיד את שרידי היצירה 
בגשר פז ולשחזרה בהקדם . " כפי שידוע לך , הוזמן שולחי על - ידי העירייה 
להציב תבליטים אמנותיים פרי יצירתו בגשר פז , במבואות המזרחיים של העיר . 
למותר לציין , שלשולחי זכויות יוצרים ביצירה זו , וכי על העירייה , כמי 
שהזמינה את היצירה והציבה אותה במקום ציבורי , מוטלת החובה לשמרה ולמנוע 
פגיעה בה " , נאמר במכתב . במכתב קודם לעיריית חיפה מ98 . 21 . 21 , הסב 
קניספל את תשומת לבו של ראש העיר לנזקים , שנגרמים ליצירה עקב גניבות . 
פנייתו לא זכתה למענה . עו"ד נחשון מאשים את ראש העיר בהזנחה , שגרמה 
לגנבת חלק עיקרי וחשוב ביצירה . " מעבר לנזק שנגרם ליצירה , הרי שהפגיעה 
בשמו הטוב של שולחי כאמן היתה חמורה במיוחד , שכן הזלזול שמפגינה העירייה 
כלפי היצירה מנקר את עיניהם של אלפי עוברי אורח , העוברים על פניה מדי יום , 
ומצביע על יחסה של העירייה ליצירה " , הוא כותב . בסיום מכתבו מאיים עו"ד 
נחשון בהגשת תביעה לבית - משפט , אם לא תיענה פנייתו תוך עשרה ימים . את 
תגובת עיריית חיפה לא ניתן היה להשיג אמש . 
