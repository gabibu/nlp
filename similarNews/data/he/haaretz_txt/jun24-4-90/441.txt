( ע ) . ישראל תתחיל מיד בחידוש הדיאלוג עם מצרים וארה"ב , תוך מגמה 
להסיר את אי האמון והחשדנות שאפיינו חלק ממערכת היחסים עם מדינות אלו . 
כך אמר אתמול שר החוץ דוד לוי , בצאתו מבית החולים העמק שבעפולה , שם שהה 
21 יום לאחר שלקה בהתקף לב קל . רופאו של השר לוי , ד"ר טיבריוס רוזנפלד , 
אמר כי מצבו של השר טוב והוא הורה לו להקפיד על מנוחה וכן להפסיק את העישון . 
השר לוי הודה לצוות הרופאים והאחיות שטיפלו בו והודה להנהלת בית החולים 
על היחס המיוחד לו זכה . השר לוי גילה כי שיגר איגרת לעמיתו שר החוץ המצרי 
עיסמת עבד אל - מגיד , שבה נאמר כי ישראל תשמח לדון בכל הצעה שמצרים תרצה 
להעלות ובכל רעיון חדש אשר יביא לחידוש המו"ם לשלום באזור . שר החוץ אף 
מסר כי נשלחה איגרת לוואשינגטון , שכללה שורת עקרונות להמשך המו"ם לשלום 
וכוונותיה של ישראל להמשך הדיאלוג המשותף בין ישראל לארה"ב . לגבי האוכלוסייה 
הערבית אמר השר לוי , כי כל מי שאינו לוקח חלק בטרור יזכה אצלו לדלת פתוחה 
ולב מבין בכל הנוגע לקידום תהליך השלום . השר לוי ישהה בימים הקרובים בבית 
מלון בירושלים , כדי למנוע ממנו נסיעה יום - יומית מבית - שאן לירושלים . 
