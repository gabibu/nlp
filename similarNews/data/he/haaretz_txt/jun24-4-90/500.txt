בודפשט ( מיוחד ל"הארץ " ) . קרע גלוי נוצר בתנועת סולידריות , לאחר ש36 
מראשי הארגון הגישו שלשום את התפטרותם המשותפת , ופרשו מוועדת האזרחים שהקים 
ולנסה , והמונה 002 איש . גוף זה תכנן את כל מהלכי תנועת סולידריות , 
עד שהגיעה לשלטון . הפרישה באה בעקבות ויכוח סוער שבו האשימו חבריו לשעבר 
של ואלנסה את מנהיגם , כי הוא חותר תחת הדמוקטיה ופועל כעריץ . ההתפטרות 
ההמונית בצמרת , בעיקר בשכבת האינטלקטואלים , פגעה קשה בסמכותו של ואלנסה . 
" עד היום היינו ביחד . מהיום הדעות שלנו חלוקות בשאלת מהותה של הדמוקרטיה " , 
אמר אדם מיכניק , יועצו לשעבר של ולנסה , עורך ביטאון סולידריות " גאזטה 
ויהורוזה " ומראשי הפורשים . מיכניק הנמנה עתה עם תומכי מזובייצקי , קרא 
גם להתפלגות " סולידריות " , על פי הזרמים הפוליטיים השונים הפועלים במסגרתה . 
ואנלסה , הטוען כי הוא נאבק על הנשיאות בפולין על מנת להבטיח פלורליזם פוליטי 
והאצת הרפורמות , התעמת לעתים קרובות עם מבקריו שכינו אותו עריץ ורעב לשלטון . 
עם זאת , ההתפטרות ההמונית של ראשי סולידריות , ביניהם כמה מידידיו ויועציו 
הקרובים , כמו ברוניסלאב גרמק , ראש הסיעה הפרלמנטרית של סולידירות וכמה 
מיניסטרים , הפתיעה אותו . בכינוס של תומכי סולידריות הוא נראה עייף ומתוח , 
כאשר קם ממקומו מספר פעמים על מנת להגן על מאבקו על הנשיאות . " אני חושש 
כי המהפכה הנפלאה שלנו תסתיים בלא כלום , שאחרים יבואו ויהרסו את הכל . 
לכן יצאתי למאבק , אפילו נגד חברי " אמר . ולנסה ובני בריתו נאבקים על 
החלפתו המהירה של נשיא פולין , יארוזלסקי , ראש המפלגה הקומוניסטית לשעבר . 
כמו כן הם דורשים בחירות חדשות לסיים ( פרלמנט ) , בו יש עדיין לקומוניסטים 
לשעבר רוב של שני שלישים . ואילו הממשלה בהנהגת סולידריות שבראשה עומדים 
יועציו הקרובים לשעבר של ואלנסה , רוצים לשמור על המערך השלטוני הקיים ולמנוע 
זעזועים בעיצומן של רפורמות כלכליות , שהצריכו אמצעי צנע קשים . בכינוס 
העלה ואלנסה חשד , כי תומכי ממשלת מזובייצקי קשרו קשר עם ראשי השלטון הקומוניסטי 
לשעבר , ושני הצדדים הגיעו להסכם חשאי כבר באביב אשתקד , בעת השיחות על 
ההסדרים השלטוניים בתקופת המעבר בפולין . לדבריו , רק בגלל " הקשר " הזה 
נשארו עדיין בתפקידיהם אחדים מנציגי השלטון הקודם , ובראשם הנשיא יארוזלסקי . 
הוא ציטט באוזני תומכיו מכתב שקיבל ובו נאמר : " כנופייה כלשהי השתלטה 
על היבוס . אלה בלי ספק יהודים הרוצים להשמידנו " . הוא סבור , כי המכתב 
אינו מעיד על אנטישמיות או התנגדות לעם היהודי , אלא מבטא את " הסלידה 
מאנשים הדואגים רק לעצמם , ומתעלמים מאינטרסים של אחרים " . השר אלכסנדר 
האל , שנכח בכנס , דחה את האשמותיו של ואלנסה וציין , כי אין הוא רואה 
את ואלנסה מתאים לתפקיד נשיא המדינה . הסיבוב הבא במאבק עומד להתקיים בסוף 
השבוע הזה , עם כינוסה של ועדת האזרחים הלאומית . ואלנסה לא איבד בינתיים 
את השפעתו בקרב העובדים והציבור הרחב בפולין , ותוצאות המאבק עדיין אינן 
ברורות . 
