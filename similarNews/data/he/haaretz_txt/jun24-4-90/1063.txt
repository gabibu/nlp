משלחת בכירה של הנהלת המפעל הסוביטי הגדול לייצור ולהקמת טורבינות , שמרכזו 
בלנניגרד , ביקרה בשבוע שעבר בארץ . המשלחת ששה נציגים , ובהם המהנדס 
הראשי של המפעל , ויקטור גלוקיק , מנהל מחלקת תכנון הטורבינות , איגור 
פישוגין , ומנהל הייצור של המפעל , אנטולי קרוגלוב , נפגשה עם המהנדס 
הראשי של חברת החשמל , משה כץ . בפגישה הציגו הרוסים את היכולת המקצועית 
של המפעל ואת הניסיון התיפעולי שצבר בהפעלת הטורבינות הגדולות מתוצרתו בתחנות 
הכוח הקיטוריות בבריה"ם ומזרח אירופה . בתום הפגישה הוזמן המהנדס הראשי 
של חברת החשמל לביקור גומלין במפעל בלינינגרד , שם יוכל להיווכח ביכולת 
הטכנית של המפעל . לדברי כץ , אם יתברר שאיכות הייצור תואמת את דרישות 
חברת החשמל , יוזמן המפעל הרוסי להגיש הצעות מפורטות לאספקת טורבינות לתחנות 
כוח בארץ . במסגרת היחסים המסחריים עם הגוש המזרחי , הוסיף כץ , קיבלה 
באחרונה החברה , לפי בקשתה , שתי הצעות מעניינות מהונגריה האחת להקמת מעגל 
משולב , שיוסיף כ%05 ליכולת הייצור של טורבינות הגז התעשיתיות ; והשנייה 
להקמת מפעל לייצור בלוקים לבנייה מאפר פחם . חברת החשמל מעוניינת להקים 
את המפעל באתר תחנת הכוח החדשה , שבנייתה נשלמת באתר רוטנברג , מדרום לאשקלון . 
