ההתעוררות בענף הבנייה מחזקת את הצורך בחוק מכר דירות , הקובע את כללי האחריות 
ותקופת האחריות שתחול על חברות הבנייה והקבלנים כלפי רוכשי הדירות . כך 
אמרה אתמול יו"ר ועדת הכלכלה ח"ך שושנה ארבלי אלמוזלינו ( מערך ) בדיון 
הוועדה בנושא חוק מכר - דירות . ח"ך ארבלי אמרה , כי חייב להיות חוק ברור 
וחד - משמעי , וכן , כתובת ידועה שאליה יוכל לפנות הדייר שהתגלו בדירתו 
פגמים . בהצעת החוק מוצעת תקופת בדק שבה יחויב המוכר לתקן פגמים בצנרת , 
בגג , במקלט , בחדר המדרגות וכיו"ב , שהתגלו מיום מסירת הדירה לקונה 
ועד תום התקופה . אחריה תיקבע תקופת אחריות של 5 שנים , שבה חייב המוכר 
לתקן כל פגם הנובע מתכנון עבודה או שימוש בחומרים ליקויים . על כל פגם שלא 
ניתן לתקן יפצה הקבלן את הקונה . סגן נשיא התאחדות הקבלנים , אהרון ספיר , 
אמר לוועדה כי להגדלת תקופת האחריות עד להיקף של 21 שנה ויותר , יש משמעות 
כלכלית אדירה . השימוש בחומרים עמידים ויקרים יותר , ביצוע מפרט גבוה , 
הגברת הפיקוח , הצורך בביטוח מקיף וכיו"ב ייקרו את עלות מחיר הדירה בכ%8 
בממוצע מכלל עלות הדירה . הוא דרש להבטיח בחקיקה גם את נושא האחזקה הנכונה 
של המבנה על - ידי הדיירים . היועצת המשפטית של הרשות להגנת הצרכן אורנה 
דויטש , אמרה כי הרשות מתנגדת בכל תוקף לקשור את נושא האחזקה על - ידי הדיירים , 
לעניין האחריות המוטלת על הקבלן . היא הוסיפה כי הרשות יוצאת מהנחה שגם 
כיום , בטרם נחקק החוק , בונים הקבלנים בטיב ובאיכות טובים ביותר . לדבריה , 
מחירי הדירות תלויים בהיצע ובביקוש בלבד . היועץ המשפטי של ארגון הקבלנים , 
רפי שטיין , אמר כי בתקופה זו בוודאי יוקמו דירות שונות מהדירות הרגילות . 
הוא הציע שתינתן לשר הבינוי והשיכון סמכות להתקין תקנות לפטור מבנים מסוג 
מסוים מהחוק . ח"ך אברהם פורז ( שינוי ) , הבהיר כי אם החוק יהיה דרקוני 
מדי , הקבלנים ימצאו דרכים לעקוף אותו . הוא המליץ לייבא קרוונים שיהיו 
ארעיים באמת , ולא להתפשר על איכות וטיב בבנייה . " עדיף בכייה לשעה 
במקום בנייה גרועה לדורות " , הסביר פורז . 
