מועמדי מפלגת העבודה לראשות הממשלה , לכנסת , לרשויות המקומיות ולמועצות 
הפועלים , ייבחרו מעתה בשיטת הפריימריס על ידי כלל חברי המפלגה כך החליטה 
אתמול לשכת מפלגת העבודה . בהפעלת שיטת הפריימריס בבחירות הפנימיות במפלגת 
העבודה יוחל רק לאחר מפקד חברים . החברות במפלגת העבודה תותנה מעתה בתשלום 
מס חבר חודשי , באמצעות הוראת קבע לבנק , כדי למנוע זיופים במפקדים כפי 
שהיה בעבר . הלשכה החליטה , על פי הצעת מזכ"ל המפלגה ח"ך מיכה חריש , 
כי גם סוגיות מרכזיות , כמו שינוי שיטת הממשל , יובאו להכרעת כלל חברי 
המפלגה בשיטת משאל העם . ההתמודדות על ראשות המפלגה לא עלתה אתמול באופן 
ישיר בישיבת הלשכה . ח"ך יצחק רבין נכח בישיבה , אולם לא נטל את רשות הדיבור . 
ח"ך שמעון פרס נעדר מהישיבה , כי שב מחו"ל רק אחר הצהרים . ימין סויסה , 
נציג " האהלים " , ח"ך עמיר פרץ וח"ך אלי בן מנחם טענו כי הטלת המס החודשי 
תרתיע תושבי שכונות ועיירות פיתוח מפני הצטרפות למפלגה . הם הציעו להטיל 
עליהם תשלום שנתי סמלי בלבד . בישיבה הוצגה הערכה , כי כמחצית מ483 אלף 
הרשומים כחברי מפלגת העבודה אינם כלל חברי מפלגה , וחלקם נפטרו או שאינם 
קיימים כלל . הלשכה קיבלה ברוב קולות את ההמלצה לגבות מסי חבר , וקבעה 
כי המס יהיה חמישה שקלים בחודש לסטודנטים , מעוטי הכנסה וגמלאים , ועשרה 
שקלים ליתר חברי המפלגה . חריש הודיע כי תימשך ההתייעצות לגיבוש קריטריונים 
לחברותם של תושבי עיירות פיתוח , שכונות ועולים . בישיבה דווח כי גירעון 
מפלגת העבודה מסתכם ב81 מיליון שקלים , מתוכם ששה מיליון הם גירעון שוטף . 
מגבית המפלגה , שהתרכזה עד כה בחברי ההנהגה ומרכז המפלגה , אספה כ004 
אלף שקל , ועתה תורחב המגבית לכלל חברי המפלגה . היעד שנקבע למגבית הוא 
איסוף תרומות בסכום כולל של שני מיליון שקל . קפידבינעם שובו של פרס אתמול 
מחו"ל , נכנסה ההיערכות להתמודדות על הנהגת מפלגת העבודה להילוך גבוה . 
עם חזרתו בשעות אחר הצהרים מארה"ב , נפגש פרס עם כמה ממקורביו ותומכיו , 
ובהם חברי הכנסת אברהם כץ - עוז , משה שחל ויוסי ביילין . פרס תקף את 
רבין , באומרו כי אם מישהו צריך ללכת , זה לא הוא אלא יצחק רבין . " יצחק 
רבין נושא באחריות גדולה ממני " , אמר פרס , " והוא זה שצריך להסיק מסקנות " . 
הוא האשים את רבין שניהל משא ומתן מאחורי גבו וללא ידיעתו עם הליכוד על 
הקמת ממשלת אחדות , וויתר בשם מפלגת העבודה על משרד החוץ ועל רוטציה בראשות 
הממשלה עמדות שהיו מבטיחות אתהמשך התהליך המדיני . פרס אמר , כי נבחר 
על ידי ועידת המפלגה לתפקיד יו"ר המפלגה ומועמדה להרכבת הממשלה בקדנציה זו , 
ורמז כי יתנגד לכל מהלך שיביא להקדמת ההתמודדות . פרס הוסיף כי לא הציע 
התמודדות , ולא יתן שיטילו את כל האשמה עליו . " אינני מתרגש מסקרים וממעבר 
חבר זה או אחר מספסל זה או אחר . מחר השמאל והליכוד יתקפו את רבין , והסקרים 
יראו שהפופולריות שלו ירדה , אז נקיים התמודדות נוספת ? " פרס מתכוון 
להקים בבית המפלגה מטה מטעמו , שיחל לפעול בשבוע הבא , ואליו יזמנו פרס 
ועוזריו חברי מרכז ופעילי סניפים , לשכנעם שיתנגדו למהלך של הקדמת ההתמודדות , 
ויתמכו בו אם יוחלט בכל זאת על ההתמודות . קפידבינביום חמישי הבא תתכנס 
לשכת מפלגת העבודה לישיבה נוספת , שבה אמורים רבין או אנשים מטעמו להביא 
להצבעה הצעה מגובשת לגבי ההתמודדות , מועדה ושיטת הבחירה . ההצעה שרבין 
יתמוך בה , ככל הנראה , היא הצעה שקיבלה אתמול מזכירות דור ההמשך במפלגת 
העבודה , בראשות משה כהן , שלא מכבר העביר את תמיכתו מפרס לרבין . דור 
ההמשך תובע הכרעה מידית בשאלת המועמד לראשות הממשלה והמפלגה . מזכירות דור 
ההמשך דורשת לבחור את המועמד בשיטת הפריימריס על ידי כלל חברי המפלגה , 
ולסיים את ההתמודדות תוך זמן קצר ביותר , במגמה למנוע מאבק פנימי ממושך 
שיפגע באחדות המפלגה וישבש את היערכותה להתמודדות מול הליכוד בבחירות הבאות . 
רבין עצמו טרם הודיע על שיטת ההתמודדות שבה בחר ועל העיתוי להתמודדות . 
רבין מבקש התמודדות מהירה , אולם בשיטת הפריימריס , המותנה בקיום מפקד 
חברים , לא תתאפשר ההתמודדות לפני נובמבר - דצמבר השנה . האלטרנטיווה ששוקל 
רבין היא קיום פריימריס ללא מפקד חברים , ובעדיפות שנייה לקיים התמודדות 
במרכז או בוועידה הקיימים , אולם רבין חושש שבמוסדות אלה יש עדיין לפרס 
תמיכה ניכרת . מחנה רבין , כמו מחנה פרס , מתכוון להגביר את פגישותיו 
עם חברי מרכז ופעילי מפלגה . 
