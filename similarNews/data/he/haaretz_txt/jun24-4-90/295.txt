( ע ) . בבית החולים הדסה בירושלים הושלמה אתמול , בתהליך מזורז , הכנת 
כל המסמכים הדרושים על מנת לאפשר לחולת סרטן הלימפה , נינה שאל , להתחיל 
לקבל את הטיפול באמצעות תרופה שיובאה מחו"ל . המסמכים כוללים גם את כל האישורים 
על הבדיקות , שדרש משרד הבריאות מבית החולים . כעת נמצאים המסמכים במשרד 
הבריאות , לצורך בחינה משפטית . רופאי בית החולים שמרו על קשר רצוף עם יצרן 
התרופה , וכאשר משרד הבריאות ישלים את הבדיקות המשפטיות ניתן יהיה להתחיל 
בטיפול . המדובר בתרופה ניסיונית , המיוצרת בבית חולים בארה"ב . כזכור , 
הסכימו הרופאים האמריקאים לשגר לחולה את התרופה ללא תשלום , אך בתנאי שיקבלו 
התחייבות משפטית , שלא יתבעו לדין אם הטיפול ייכשל . 
