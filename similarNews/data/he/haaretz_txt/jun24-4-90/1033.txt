וימבלדון ( מיוחד ל"ספורט הארץ " ) . על סף הפתעה גדולה והעפלה לסיבוב 
הרביעי בטורניר החשוב בעולם הטניס , לא הצליח הטניסאי מספר אחד של ישראל 
עמוס מנסדורף , להגשים חלום ישן . הוא נוצח לאחר 5 מערכות מתישות ודרמטיות 
בידי השוודי סטפאן אדברג המדורג 3 בעולם ובטורניר הנוכחי . התוצאה הסופית : 
64 , 57 , 36 , 62 , 97 . מה היה חסר לעמוס כדי לעשות היסטוריה קטנה 
מבחינתו ואולי להוות סנסציה בווימבלדון , מאחר שעד לחצי הגמר היתה עשויה 
להיות לו דרך די נוחה . די להביט בתוצאה כדי להבין מה קרה . אחרי שעמוס 
הוביל 21 במערכות ואדברג הצליח להשוות ל - 22 , התנהל קרב ארוך ומורט עצבים , 
שהסתיים בתוצאה בלתי שגרתית 97 . רק המזל ואולי ההבדל בין טניסאי מהצמרת 
העולמית , לשחקן שחסר לו עדיין את המשהו , שהופך שחקן טניס מצוין למצליחן 
מהסוג של לנדל , בקר ואדברג . המישחק שהתנהל על המגרש מספר 1 בווימבלדון 
הופרע לא אחת בגלל רוח חזקה שנשבה והפריעה מאוד לשחקנים . עמוס נראה פחות 
טוב מאדברג , אך שמר על איזון 33 , כאשר במישחקון ה - 7 שבר לשוודי את 
ההגשה והוביל 43 . כאן נטל אדברג את היוזמה , ניצח ב - 3 מישחקונים רצופים 
וזכה במערכה 64 . גם המערכה השניה החלה בשיוויון , אך במצב 55 הצליח עמוס 
לשבור לשוודי את ההגשה , לעלות ליתרון 65 ולנצח 75 . במערכה השלישית עלה 
עמוס ליתרון מוקדם 31 אותו שמר עד לסיום 63 , כשהוא מפגין טניס משובח . 
עתה נותר לו לנצח מערכה אחת כדי לזכות במישחק כולו . הוא אמנם הוביל 10 
בתחילת המערכה הרביעית , אף לא החזיק מעמד מול מתקפה של אדברג , שניצח 
62 . אז החלה למעשה הדראמה האמיתית . מנסדורף הוביל ואדברג הישווה . עמוס 
היכה מכות פתיחה מצוינות , מדויקות וחזקות . כך עד לשוויון 77 כשעמוס מאבד 
רק 3 נקודות ו - 5 מישחקונים הוא מסיים על האפס . דווקא אז , ללא סיבה 
מובנת , ביצע עמוס שגיאה כפולה ואיבד הזדמנות לזכות במישחקון ה - 51 . 
הוא הוביל פעם נוספת , אבל אדברג , הצליח לשבור לו את מכת ההגשה ולעלות 
ליתרון 87 . כאן למעשה תם הסיפור . אדברג ששמר על מכות הפתיחה שלו בשתי 
המערכות האחרונות , ניצח בקלות במישחקון המכריע על האפס ופלט אנחת רווחה 
מלווה בחיוך שובב . כשירדו שני הטניסאים מהמיגרש קם הקהל על רגליו והודה 
להם בתשואות סוערות , על מישחק הטניס המשובח שהציגו . עבור מנסדורף זו 
היתה עוד אחת מהאכזבות בטורניר " גראנד - סלאם " , אבל אין ספק שהוא בדרך 
למעלה אל מקומו הטבעי בדירוג העולמי . בשנה שעברה נוצח בסיבוב הרביעי על 
ידי אותו טניסאי בשלוש מערכות חלקות . בסיום המישחק אמר מנסדורף לעיתונאים : 
" הטניסאי הבכיר אמור לשחק תמיד טוב יותר בנקודות החשובות , ואכן אדברג 
עשה זאת . ההבדל בינינו הוא הבדל מנטלי זעיר מאוד . בוריס בקר , האלוף 
היוצא , עלה לסיבוב הרביעי , לאחר ניצחון על האמריקאי דן גולדי 63 , 64 , 
46 , 75 . המדורג 01 , יונאס סוונסון נכנע לאמריקאי דיוויד ויטון 26 , 
67 , 61 , 60 , 64 . ברד גילברט ( 7 ) ניצח את ההולנדי פול האריוס 
64 , 36 , 61 , 62 . ברגסטרום ( שוודיה ) גראב ( ארה"ב ) 76 , 
64 , 62 , אנטוניץ ( אוסטריה ) פייט ( ארה"ב ) 64 , 64 , 76 . שטפי 
גראף גברה על על קלאודיה קודה - קילש 60 , 64 . על פי דיווחים יצאה לגרמניה 
לסוף השבוע בגלל בעיות משפחתיות ותשוב להמשך המישחקים ביום שני . המדורגת 
3 מוניקה סלש מיוגוסלוויה אוכזבה מהדחת נבחרת מדינתה מהמונדיאל , אך ניצחה 
את אן וינטר 63 , 63 ועלתה לסיבוב הרביעי . 
