ששה חברי - כנסת ממפלגת העבודה המקורבים ביותר ליו"ר המפלגה ח"ך שמעון פרס , 
נפגשו עמו אתמול בערב , וביקשו ממנו לוותר על ההתמודדות מול יצחק רבין 
על ראשות המפלגה מחשש שיתבזה מתוצאותיה . גורמים בכירים במפלגת העבודה החלו 
אתמול לבדוק אפשרות להציע לפרס תפקיד ממלכתי בכיר , אם יסכים לפרוש מהמירוץ . 
קבוצת חברי הכנסת יוסי ביילין , חיים רמון , חגי מירום , אברום בורג , 
עמיר פרץ , ונואף מאצלחה , ניסתה להסביר לפרס , מתוך אהדה , הערכה ובאופן 
חברי כי לפי קריאת המצב הפוליטי במפלגה , אין לו כל סיכוי מול רבין וכי 
עדיף מבחינתו לוותר , אחרת יעמוד בפני מצב ביש . פרס לפי שעה סירב להיענות 
לבקשתם . הוא הסכים להיפגש אתם פעם נוספת , וטען כי אין למסור את המפלגה 
למי שמייצג רק את העבר ואין לו כל עתיד . פרס ורבין קיימו אתמול כנסי תמיכה 
נפרדים לקראת כינוס לשכת העבודה מחרתיים , בה עתידה ליפול ההכרעה אם תוקדם 
ההתמודדות . אבל בעוד שבכינוס של פרס שהתקיים בבית - לסין בתל - אביב השתתפו 
רק שלושה חברי כנסת של סיעת המערך , הרי בפגישה עם רבין שהיתה אתמול אחר - 
הצהרים בחדר ועדת החינוך של הכנסת , היתה הפתעה גדולה , ומלבד 02 חברי - 
כנסת שכבר הודיעו על תמיכתם ברבין , השתתפו בפגישה 51 ראשי מחוזות ומזכירי 
סניפים במפלגת העבודה , עובדה המוכיחה כי התמיכה ברבין ממשיכה לגבור . בכנס 
תומכי רבין סוכם כי ההצעה ללשכת המפלגה מחרתיים תוגש בשמם של כל תומכיו בלשכה . 
לפי ההצעה , עד ל21 ביולי תתקבל בכל מוסדות מפלגת העבודה החלטה לקיים בחירות 
בשיטת הפריימריס , שייערכו לא יאוחר ממחצית ספטמבר . אם הדבר לא יתאפשר 
מבחינה תקנונית או לוח זמנים צפוף , תתקיים ההתמודדות על הנהגת המפלגה 
במוסדות המפלגה הקיימים מרכז המפלגה או ועידה לא יאוחר מסוף יולי . מזך " ל 
המפלגה ח"ך מיכה חריש הזעיק אתמול מחו"ל את יו"ר ועדת החוקה של העבודה ח"ך 
דוד ליבאי , כדי שיכנס כבר מחר בבוקר את ועדתו לבדוק עניינים תקנוניים שונים , 
בקשר לדרישת רבין לקיים התמודדות מיד . ליבאי עתיד להגיע הערב מבלגראד ועוד 
היום יתחיל בסדרת התייעצויות . בפני ועדת החוקה יוצגו נושאים כמו , כיצד 
ניתן לקיים פריימריס לבחירת ההנהגה מבלי לשנות את התקנון ? האם יש לקבוע 
לשם כך הוראת שעה ? האם ניתן לעקוף את הסעיף בתקנון הקובע כי התמודדות להנהגה 
תיעשה סמוך למועד הבחירות , והאם המצב היום הוא ניסיון להדחת המנהיג , 
כאשר לפי חוקת המפלגה ניתן להדיח יו " ר רק בתנאים מאוד ברורים . 
