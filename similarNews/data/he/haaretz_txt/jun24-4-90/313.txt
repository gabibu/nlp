פתיחת קו התעופה הסדיר בין ישראל לצכוסלובקיה , שנקבעה למחר , נדחתה אתמול 
במפתיע למועד בלתי ידוע . טיסת אל - על , שעמדה להמריא מחר מנמל התעופה 
בן - גוריון שבלוד לפראג , בוטלה . שר התחבורה , משה קצב , החליט לדחות 
את הפעלת הטיסות הסדירות של חברת אל - על לצכוסלובקיה , בשל הודעתו של מנהל 
התעופה הצכוסלובקי כי יישומם של הסדרי הביטחון , שסוכמו בין שני הצדדים , 
יידחה . השר קצב החליט , בשל כך , גם לדחות עד לפתרון הבעיה את מועד תחילת 
טיסותיה של חברת התעופה הלאומית של צכוסלובקיה לישראל , שהיו מיועדות אף 
הן להתחיל השבוע . שתי חברות התעופה כבר מכרו מאות כרטיסי טיסה , על סמך 
ההסדרים שסוכמו בין שני הצדדים . חברת אל - על הודיעה , כי היא תטיס את 
נוסעיה לצכוסלובקיה , דרך יעדים אחרים . דובר משרד התחבורה , יחיאל אמיתי , 
מסר כי " על - פי החלטת שר התחבורה , לא תטוס חברת אל - על למדינות שבהן 
סידורי הביטחון אינם עונים לדרישות , אשר נקבעו על - ידי הגורמים המוסמכים , 
ואילו טיסות של חברת תעופה זרה לישראל יותרו אך ורק על בסיס של עקרון ההדדיות " . 
