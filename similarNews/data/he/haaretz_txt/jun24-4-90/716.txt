פאריס ( מיוחד ל"הארץ " ) . המשבר בצמרת ההנהגה היהודית בצרפת לבש אתמול 
אופי חריף ופומבי , לאחר שנשיא ההנהגה הדתית " הכריז מלחמה " נגד ראשי 
האיגודים היהודיים . נשיא ה"קונסיסטוואר " של פאריס הגוף המרכז את הפעילות 
הדתית של יהודי הבירה בני כהן הכריז , כי ה"קריף " ארגון - הגג המאגד 
את כלל המוסדות היהודיים בצרפת ומשמש מסורתית כדובר היהודי במגעים עם הממשל 
איננו מייצג את היהדות הצרפתית , ורק רבה הראשי של צרפת , יוסף סיטרוק , 
הוא " הנציג התקף " של הקהילה . העימות בין מנהיגים דתיים וחילוניים במוסדות 
היהודיים בצרפת , הוא רק אחד מהמרכיבים של משבר ארגוני ואישי הפוקד זה כשנתיים 
את צמרת הממסד היהודי ; ההסלמה ביחסים נגרמה בעקבות פנייה , לפני כחודש , 
של תיאו קליין ( ששימש עד לפני כשנה כנשיא ה"קריף " לנשיא חיים הרצוג 
ובה " הצעה " שמנהיגים יהודיים בגולה יפתחו ב"גישושי הידברות אף כי לא 
משא ומתן " עם אש"ף . איגרתו של קליין לנשיא הרצוג עוררה הסתייגויות בקרב 
ההנהגה הרשמית של הקהילה היהודית . פולמוס אחרון זה החליש עוד יותר את מעמדו 
של הנשיא הנוכחי של ה"קריף " , זאן קאהן ; על רקע זה התפרשה הכרזתו של נשיא 
ה"קונסיסטוואר " בני כהן כהתגרות ישירה במעמדו של קאהן כדובר המוסמך של 
יהודי צרפת במגעים עם ראשי הממשל הצרפתי . הקהילה היהודית בצרפת מונה כ006 
אלף איש , והיא השנייה בגודלה במערב . 
