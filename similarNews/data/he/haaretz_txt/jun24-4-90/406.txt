חברת דור אנרגיה מציעה לשנות את חוק הגז , כך שיתאפשר לצרכנים לעבור ביתר 
קלות מחברת גז אחת לחברת גז אחרת . ההצעה הועברה לאברהם שוחט , יו"ר ועדת 
הכספים של הכנסת . מנהלי דור סבורים , כי הרפורמה במשק הגז לא הצליחה במלואה 
עד כה , בין השאר מכיוון שבמצב הנוכחי מתקשים צרכני הגז לעבור מחברת גז 
אחת לאחרת . סעיף 71 לחוק הגז איפשר עד כה לצרכן לרכוש גז מכל ספק , ומנע 
מספקי הגז את האפשרות לאכוף על צרכן לרכוש גז אך ורק ממנו . התנאי לכך היה , 
מילוי תנאי החוזה בדבר החזרת הציוד והפקדון . אולם , צרכנים רבים שביקשו 
לעבור מחברת גז אחת לאחרת , התבקשו לשלם בעת המעבר תשלומים נוספים , כמו 
דמי פירוק והובלה , שהפכו את המעבר ללא כדאי . דור אנרגיה מציע לאפשר לצרכן 
גז להינתק מספק גז , בלא שהאחריות לציוד של הספק שנשאר ברשות הצרכן , תחול 
עליו . עוד מוצע לאסור על ספק הגז ביצוע גביית התשלומים הנוספים , או כלשון 
ההצעה : " ספק גז אינו רשאי לחייב את צרכן הגז בדמי ניתוק , הוצאות הובלה 
או כל תשלום אחר , בגין הפסקת החוזה שביניהם " . דור מציעה , כי עם סיום 
החוזה בין הצרכן לספק , יחזיר הספק בתוך 03 יום ממועד סיום החוזה , את 
דמי הפקדון , בניכוי חובות הצרכן . חברות הגז האחרות , למעט סופרגז , 
העבירו אף הן ליו"ר ועדת הכספים הצעות לשינוי המצב . 
