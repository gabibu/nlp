ילדה בת תשע מתה מפצעי ירי בטול כרם ובהפגנות לרגל מותה נהרגה שם אשה בת 
52 . שתי נשים נרצחו לאחר שעונו , 71 נפצעו בתקריות ירי בשטחים ושלושה 
נפצעו בידי רעולי פנים על רקע של שיתוף פעולה בשבוע שחלף . ילדה בת 9 ממחנה 
הפליטים טול כרם , זהיא מוסימה , נפצעה אתמול קשה מפגיעת קליע פלסטיק בראשה ; 
כך מסרו מקורות פלשתיניים . במחנה הפליטים נור א - שמס , ליד טול כרם , 
נרצחה בדקירות סכין היאם אחמד עבדאללה ראגי , תושבת המחנה , בת 24 . 
האשה , גרושה ואם לשלושה , נלקחה ביום ששי בלילה מביתה ע"י ארבעה רעולי 
פנים . אתמול בבוקר התגלתה הגופה באזור הררי סמוך למחנה , כשעליה סימני 
דקירות ומכות , ונראה שנחקרה בעינויים . לפני כשלושה חודשים נחטפה האשה 
ע"י רעולי פנים ושוחררה אחרי חקירה . לאחר הירצחה לא היו התושבים מוכנים 
לקברה וגופתה נותרה מוטלת בביתה . בקלקיליה הותקפו ביום ששי בלילה שני אחים , 
מאגד ואחמד שתווי , בידי רעולי פנים ונפצעו באופן בינוני . תושבי הכפר 
בורין בנפת שכם , התלוננו כי ביום חמישי תקפו שני מתנחלים מהיישוב יצהר 
הסמוך , מכוניות ובתים של תושבים . על - פי תלונתם עמדו השניים בכניסה 
לבורין , חמושים בתת - מקלע עוזי , ויידו אבנים במכוניות של תושבי הכפר . 
גם תושבי כפר עוריף הסמוך התלוננו כי ביום ששי בצהריים הותקפו בידי אנשי 
יצהר . לדבריהם ירו המתנחלים לעבר מתפללים בצאתם מהתפילה ופגעו במכוניות 
של תושבים ובדודי שמש . ביום חמישי בלילה נזרק בקבוק תבערה לעבר רכב צבאי 
סמוך לבית החולים האנגליקאני בשכם . תושבים מקומיים טענו כי בתגובה ניפצו 
החיילים שמשות של מכוניות באזור התקרית . שני חיילי צה"ל נפצעו קל ביום ששי 
מיידוי אבנים במהלך פעילות שגרתית ברצועת עזה . מקורות פלשתיניים דיווחו 
על שקט יחסי ששרר ברצועת עזה . למעט ארבעה שנפצעו באורח קל מאש כוחות צה"ל , 
לא נרשמו אירועים חריגים ברצועת עזה . השקט ששורר בשבוע האחרון ברצועת 
עזה נובע מהרצון לאפשר לתלמידים לקיים את בחינות הבגרות . כוחות הביטחון 
ברצועת עזה חשפו חוליית מחבלים ממחנה הפליטים נוסיירת . מקורות צבאיים מסרו 
כי אחד מחברי החוליה ירה בנשק חם לעבר כוח של חיילי גבעתי ב22 במאי , והוא 
חשוד גם בניסיון ירי נוסף . עוד מסרו המקורות , כי חברי החוליה חשודים בהכאת 
תושבים מקומיים , שנחשדו על ידם בסיוע לשלטונות . ברשותם נמצאו תת מקלע 
מסוג קארל - גוסטב ורימון . מקורות פלשתיניים מוסרים כי ארבעה תושבים נפצעו 
אתמול ברצועת עזה , במהלך עימותים עם כוחות צה"ל . מקורות פלשתיניים מוסרים 
כי בתקרית בבית הספר התיכון בעיירה טובס נפצעו אתמול שלושה תושבים . בכפר 
בית איבא , סמוך לשכם , תקפו רעולי פנים שוטר מקומי . השוטר ירה לעברם , 
הצליח לברוח לכביש הראשי ולהזעיק עזרה של צה"ל . בכפר סילת א - חרתיה , 
באזור גנין , התנהל אתמול מבצע גביית מיסים מקיף . במחנה הפליטים טול כרם 
נהרגה אתמול אחה"ץ תושבת המחנה היאם חליל , בת 52 , מאש חיילים . מקורות 
פלשתינים מסרו כי האשה נפגעה בראשה מקליע והועברה במצב קשה לבית החולים בטול 
כרם ומשם לבית החולים אל מקאסד במזרח ירושלים , אך נפטרה בדרך . האשה נורתה 
בעת שפרצו במחנה הפגנות זעם , משנודע על מותה של ילדה מתושבות המקום שנפצעה 
בשבת . הילדה , זהיא מוסימה , בת 9 , נפצעה בשבת באורח קשה מפגיעת קליע 
פלסטיק בראשה , ואתמול מתה מפצעיה . הילדה נפצעה בעת שחיילי סיור צבאי נקלעו 
למארב אבנים . בעקבות התקריות הטיל אתמול צה"ל עוצר על המחנה והוא ממשיך 
בחקירת מותן של האשה והילדה . מקורות פלשתינים דיווחו אתמול על צעיר בן 
81 , ממחנה הפליטים אל פרעה , ליד שכם , שנפצע קשה מפגיעת קליע בחזהו 
בתקריות קשות של יידוי אבנים שהיו בבוקר במחנה . צה"ל אישר את עובדת פציעתו . 
מקורות פלשתינים דיווחו אתמול גם על פציעת ילד בן 8 בשכם , ועל פציעת נהג 
מקומי שנרגם באבנים בעת שעבר בסמוך למחנה הפליטים אל ערוב . מקורות פלשתיניים 
טענו כי יחידה של חיילים מחופשים לתושבים מקומיים , נכנסה שלשום בלילה לכפר 
רוגיב ליד שכם ועצרה 6 תושבים מקומיים . מקורות פלשתיניים מסרו כי בתקריות 
שהיו אתמול ברצועת עזה נפצעו שבעה תושבים , במחנות הפליטים בדרום הרצועה 
ובמחנה הפליטים גיבאליה . כמאל אל חטיב , הנציג המצרי הבכיר מטעם ממשלת 
מצרים , שהגיע בראש משלחת של מפקחים מצרים , לעקוב אחר מהלך בחינות הבגרות 
בקרב 000 , 8 התלמידים ברצועה , שיבח את המנהל האזרחי והסיוע שמגיש המנהל 
האזרחי לתלמידים . כן שיבח את קיומם התקין של בחינות הבגרות . סה"ך נבחנים 
ברצועת עזה כ000 , 8 תלמידים ומתוכם 002 אסירים שנבחנו בבתי הכלא . מבין 
הנבחנים 049 , 4 הם בנים ו062 , 3 בנות . בתקריות שהיו אתמול ברצועת עזה 
נפצעו ארבעה תושבים . כך דווח ממקורות פלשתיניים . המקורות דיווחו על תקריות 
מעטות במחנות הפליטים ובעיר עזה . אשרף עומר , ילד בן 31 , תושב הכפר באקה 
א - שרקיה , בצפון השומרון , נפצע אתמול קשה מפגיעת שני כדורים ברגלו ובבטנו , 
בתקרית של זריקת אבנים בכביש הראשי סמוך לכפר . בכפר סילת א - חרתיה בנפת 
גנין , ירו אתמול רעולי פנים חמושים , בתושב הכפר בשם מוחמד אבו סבעה , 
בן 06 , המוכר באזור כמשתף פעולה . כך מסרו מקורות פלשתיניים . המקורות 
הוסיפו , כי האיש השיב באש לעבר תוקפיו , אך לא פגע . הוא עצמו נפצע ופונה 
לטיפול בביה"ח בעפולה . פלשתינאים טענו אתמול , כי יחידה של צה"ל שנכנסה 
לכפר עצירה א - שמליה באזור שכם , ברכב פיגו לבן נושא לוחית זיהוי של יריחו , 
חדרה לבית הספר המקומי ולכדה שני מבוקשים . אתמול התגלתה בפרדס סמוך לקלקיליה 
גופה של אשה , כבת 03 , שנרצחה לאחר עינויים קשים . פניה של האשה היו מכוסות , 
ועל גופה היו סימני חבלות ודקירות ממכשירים חדים . ציפורני אצבעות ידיה 
ורגליה נעקרו . האשה נרצחה כנראה לפני ימים אחדים . חוקרי המשטרה הזמינו 
תושבים מקומיים בניסיון לזהותה , אך איש מהם לא הצליח בכך . סברת המשטרה 
היא , כי מדובר באשה מקומית . החקירה נמשכת . מקורות פלשתיניים דיווחו 
אתמול על התנגשויות בין חיילים וצעירים במרכז העיר רמאללה , ועל פציעתו 
של אחד הנערים . הפצוע נעצר בידי החיילים . מקורות פלשתיניים מסרו , כי 
רעולי פנים הטילו אתמול עוצר על הכפר חיגה בצפון השומרון , אספו את כל הגברים 
מגיל 51 לחצר המסגד , והזהירו את הפועלים המקומיים לבל ייצאו לעבודה בישראל 
בימי שביתה . בשכונת בלאטה בשכם חטפו אתמול רעולי פנים את זיאד חמדאן , 
בן 52 , והעבירו אותו למקום בלתי - ידוע . בקבוק תבערה נזרק אתמול על תצפית 
צה"ל בעיר עזה . הבקבוק התנפץ , אך לא היו נפגעים ולא נגרם נזק . בתקריות , 
שהיו אתמול ברצועת עזה נפצעו , על - פי מקורות פלשתיניים , ארבעה תושבים . 
המפקחים המצרים , שהגיעו לרצועה לפני כעשרה ימים לפקח על בחינות הבגרות , 
חזרו למצרים כשבאמתחתם בחינותיהם של 000 , 8 תלמידים . 
