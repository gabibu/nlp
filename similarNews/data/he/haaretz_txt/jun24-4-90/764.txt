דש ימים שיטה חדשה למסחר במטבע חוץ . בבנק ישראל אמרו כי שער הדולר שייקבע 
על פי השיטה החדשה ישקף יותר את רצון הציבור , מעבר למצב שהיה עד כה . 
אירועי השבוע האחרונים בתחום המטבע , מראים כי יעד זה לא הושג : בשלושה 
הימים האחרונים , בהם הורגש השבוע לחץ רכישות של מטבע חוץ , סיפק בנק ישראל 
את הביקושים רק בתנודה מתונה של השער ואתמול אפילו בתיסוף שער . צעד זה , 
הביא למעשה ל"סיבסודם " של אלה שרכשו את המטבע במחיר הנמוך מהמתבקש מהתנהגות 
השוק . מגמה זו מתיישבת בקושי עם מדיניות של בנק ישראל מסוף פברואר ( זמן 
קצר לאחר ההודעה על הפיחות ) , לפיה מעתה יתחשבו בקביעת שער החליפין בכוחות 
השוק . ואמנם , באותה עת , רק חלק קטן מהפיחות בן ששת האחוזים שעליו הוכרז , 
בוצע בפועל , למורת רוחם של הספקולנטים . בנק ישראל המשיך מאז לפחת את 
השקל לעומת הדולר , עד שהשבוע התקרב שער החליפין לכדי % 2 מתחת לתחום הפיחות 
המירבי המותר . נראה כי בנק ישראל חושש לפחת את השקל במלוא רוחב התחום , 
( כמתבקש מהביקושים ) , מחשש כי הדבר יגביר עוד יותר את הציפיות לפיחות . 
בנק ישראל מתערב גם ב"לידרים " ( קודם לתחילת המסחר ) , ומזרים היצעים 
עוד לפני שהוא מציג את עודף הביקוש . כך כמובן , נוצר רושם של ביקוש קטן 
יותר . הוא מתערב כמובן גם במהלך המסחר עצמו . כתוצאה מכך , שער החליפין 
אינו נקבע על פי ביקושי השוק האמיתיים . עודפי הביקוש וההיצע למטבע חוץ 
המופיעים על מסכי המחשב , רחוקים מלמשקף את תמונת השוק . ישראל עדיין אינה 
שווייץ , למרות שהיא מבקשת מפעם לפעם להתחפש לכזו . כדי לחזק את יסודות 
שיטת המסחר החדשה , חייב היה בנק ישראל לשכלל את הכלים הפיננסיים העומדים 
לרשות הציבור , להתגוננות מפני פיחות . בנק ישראל לא נותר אדיש , והגיב 
במהירות . יוזמתו משלשום של ד"ר דוד קליין , להגדיל את סכומי ההנפקה של 
אופציות המטבע , ולבצע ייקור שולי של המקורות השקליים , מהווה צעד בכיוון 
הנכון . 
