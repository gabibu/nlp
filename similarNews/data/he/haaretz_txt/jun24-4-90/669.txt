ביום חמישי , 5 . 01 , דקות ספורות לפני סיום המסחר בבורסה , כשאולם המסחר 
במשתנים כבר החל להתרוקן , קם לפתע נציג " בטוחה " והחל לרכוש מניות של 
חברות חיפוש הנפט י . ו . א . ל . ונפטא בכמויות גדולות . תוך דקות זינקו 
שערי המניות האמורות ב%21 , ונציג בטוחה הצליח לרכוש מניות י . ו . א . 
ל . בסכום של 055 אלף שקל ונפטא בכ05 אלף שקל . שלוש שעות לאחר סיום המסחר 
באותו יום הגיעה לבורסה הודעה על מציאת סימני נפט בקידוח ים - 2 . חודש לאחר 
מכן , ביום ד 6 . 6 , בעיצומה של " בהלת - הנפט " , הגישה רשות לני"ע 
באמצעות פרקליטות מחוז ת"א למיסוי וכלכלה כתב אישום נגד מזכיר חברת פז חיפושי 
נפט , ד"ר משה קרן , ושלושה מנהלי תיקים מחברת בטוחה , על חשד לניצול 
מידע פנים . על פי החשד הודיע קרן לשלושה מנהלי תיקים של חברת הברוקרים 
בטוחה , על מציאת סימני הנפט בקידוח ימ2 , שעה קלה לאחר שנודע לו הדבר 
מ"מקורות - פנים " , ובטרם התקבלה על כך הודעה לבורסה . כתב האישום נגד מזכיר 
פז עורר תדהמה בחוגי הבורסה , מנהלי התיקים והברוקרים . התדהמה נבעה מפעולתה 
של רשות לני"ע , האישום המהיר של החשוד , בזמן אמיתי , ימים ספורים לאחר 
ביצוע העבירה . לעומת זאת , העבירה עצמה של ניצול מידע הפנים , לא הפתיעה 
רבים בבורסה . וזאת משום ששימוש במידע פנים , אינו תופעה נדירה כל - כך 
בבורסה שלנו . בבורסה תמצא מנהלי תיקים ומקורבים , יש הטוענים גם חברי בורסה , 
העושים שימוש במידע פנים זה או אחר , או הניזונים מאנשי פנים , ורואים 
בכך חלק מהמקצוע " אחד מיתרונותיו של הברוקר הוא המידע הרב הזורם אליו , 
ולא רק יכולת ניהול השקעות , פיזור סיכונים וכו " , הם אומרים . אחת מאבני 
היסוד של הפעילות בבורסה היא הגילוי הנאות . החובה על פיה חייבת כל חברה 
נסחרת להודיע לציבור על כל אירוע משמעותי או התפתחות במהלך עסקיה , בבחינת 
כולם צריכים לדעת את אותו המידע כל הזמן . המציאות בבורסה שונה לגמרי . 
ולא רק אצלנו באחד העם בת"א . ברור כי המידע הפנימי , הטיפים והקשרים 
הם נחלתה של כל בורסה , כל שוק הון , כמו שהספקולציה והספקולנטים הם חלק 
בלתי נפרד מהם . אבל לעתים נראה כי בבורסה בת"א , הגילוי הנאות רחוק מלהיות 
נאות , המידע זורם אל המקורבים וכשהציבור מגלה אותו , זה כבר מאוחר . דוגמאות 
רבות ניתן למצוא לכך רק בחודש האחרון , בו זרמו לבורסה עשרות דו"חות כספיים 
רבעוניים : כך למשל נרשמו במשך כשבועיים שבין 5 . 12 עד 6 . 3 ביקושים גדולים 
ועקביים לניירות הערך של עלית . עלית 5 עלתה בכ%02 , מ905 נקודות ל006 
נקודות , האופציה זינקה ב%04 , מ971 נקודות ל152 , והמניה הכבדה הנסחרת 
במשתנים , עלית 1 , עלתה מ137 נקודות ל408 . ב6 . 3 פורסם הדו"ח הרבעוני 
והוא הסביר את הביקושים המתמשכים רווחי החברה קפצו ב%091 . תסריט דומה 
חזר בניירות חברת קרגל . מקרה נוסף , ואולי הבולט מכולם , הוא הכשרת הישוב . 
במשך שבוע ימים הוזרמו לניירות הערך של החברה ביקושים גדולים . בתוך פחות 
משבעה ימים צברה מניית החברה הנסחרת במשתנים , עלייה של % 02 . לפני כשבועיים 
התפרסמו הדו"חות הרבעוניים : הרווח השתפר באופן חד , החברה הרויחה ברבעון 
הראשון כמו ב98 כולה . לאחר פרסום הדו"ח הזדרזו כל אלה שרכשו את המניה לפני 
הפרסום הרשמי , לממש את הרווחים שגרפו בעזרת השימוש במידע , ושער המניה 
החל לרדת . אחת הבעיות העיקריות בשוק ההון היא רמת הריכוזיות הגבוהה . 
מספר הגופים הפועלים בבורסה מצוצמם : 61 בנקים ו11 ברוקרים פרטיים . חבר 
בורסה ומנהל תיקים יכול להיות מקורב לנייר ערך בדרכים רבות . לעיתים מדובר 
בחברה הנמנית על הקונצרן אליו שייך הבנק או הברוקר , לעיתים מנהל הברוקר 
את השקעותיה של החברה . ברוקר יכול גם להיות מקורב לחברה במקרה שביצע עבורה 
פעולות שונות בבורסה כמו הנפקות וחיתום . במקרים רבים ניתן למצוא חברות 
ברוקרים , בהן המנהלים מעורבים בעקיפין או ישירות בניהולן של חברות בורסאיות 
רבות . לדוגמה : בבנק הפועלים אחראי על הפעילות בני"ע המשנה למנכ"ל אליהו 
בן עמרם . בן עמרם אחראי או מעורב בניהול קרנות הנאמנות של הבנק , קרנות 
בנק אמריקאי ישראלי וחברת פעילים לניהול תיקי השקעות . נוסף על תפקידיו 
כבנקאי וכאחראי על פעילות הבנק בבורסה , הוא מכהן גם כדירקטור בחמש חברות 
של קונצרן כלל , ובתוכן חברת האם עצמה . האם אין חשש כי בן עמרם , המכהן 
כדירקטור בכלל ישראל , כלל - תעשיות , כלל - סחר , כלל - ביטוח ואזורים 
עשוי לדעת טוב יותר על המתרחש בחברות אלה מהציבור הרחב המשקיע בניירות הערך 
של החברות ? כיצד מונע בן עמרם אפשרות שמידע הפנים שברשותו על חברות אלה 
ינוצל ע"י קרנות הנאמנות של הבנק ? בתשובה לשאלות אלו אומר בן עמרם : " קיים 
נתק מוחלט תפקידי כדירקטור בחברות לתפקידי בבנק בוועדות ההשקעות של הקרנות . 
בוועדות ההשקעה לא עוסקים אף פעם בניירות ספציפיים , וועדת ההשקעות , 
הוא מסביר , עוסקת רק בגיבוש מדיניות כללית של השקעות . " כשעולה נושא 
בו יש לי מידע - פנים לדיון , אומר בן עמרם , אני נמנע מלהתייחס אליו בוועדה " . 
גם אצל הברוקרים הפרטיים הבעיה חמורה לא פחות . באחת מוועדות ההשקעה של 
בטוחה , משתתף אהרון ברסלר , שהוא מנהל הכספים של כלל . לקונצרן כלל 62 
חברות נסחרות בבורסה , מרביתן חברות מובילות וגדולות . לברסלר יש ידע על 
תזרים המזומנים של חברות הקונצרן , אומר שמחה רשף מנכ"ל בטוחה : " ברסלר 
מודע לחוק , והוא אינו עוסק בוועדת ההשקעות בניירות ספציפיים ובוודאי שלא 
בניירות של כלל " . מרבית חברי הבורסה עימם שוחחנו , דחו בתוקף את הטענות 
כאילו יש חשש לשימוש במידע פנים ע"י החבר או מנהל תיקים המזוהה עם המניה . 
אולם בשיחות שלא לציטוט מודים רבם מהם כי הם עשויים להתעניין בניירות שרוכש 
אותן או מוכר אותן בכמויות חבר בורסה המזוהה או המקורב לנייר . כמה וכמה 
חברי בורסה טוענים : " אני לעולם לא פועל בניירות לפי מידע פנים שיש לי 
על החברות , אבל אני לא בטוח שאצלו זה הולך ככה . נראה לי שאצלם זה כן 
קורה " . 
