ברלין ( אי - פי ) . אלפים מאנשי השוק השחור נדחקו ביום שישי על מנת להנות 
מהשעות האחרונות של החלפת כספים במערב - ברלין , בטרם יאלצו לסגור את עסקיהם 
בעקבות החלפת המטבע . לאחר שהמארק המערב - גרמני יהיה להילך חוקי במזרח - 
גרמניה , לא יוכלו עוד להרוויח מעסקות לא - חוקיות בשני המטבעות . השינוי 
של היום ישפיע גם על אלפי פולנים שזרמו אל מערב - גרמניה במשך שבועות ארוכים 
לשם עריכת עסקאות שוק שחור . כחלק מהשינויים הכלכליים האדירים , הבטיחו 
פקידים בממשלת פולין להגביר את הפיקוח על היבוא על מנת להפסיק את זרימת המוצרים 
ממערב - ברלין . ביום שישי שררה אווירה מתוחה מחוץ לתחנת הרכבת המרכזית של 
מערב - ברלין , כאשר מאות חלפני כספים מכרו בקדחתנות מארקים מזרח - גרמניים 
בזמן ההולך ואוזל עד להצגתו של המארק המערב גרמני . " אני לא מבוהל עדיין " , 
אמר סוחר של השוק השחור מבודפשט . הוא אחז בידו בעצבנות צרור של כמה אלפי 
מארקים מזרח - גרמניים , שבתוך יומיים יהפכו לשרידים חסרי ערך לניסיון הסוציאליסטי 
במזרח - גרמניה . גם אם לא ימכור את כל המארקים המזרח - גרמניים שלו עד 
הבוקר , עדיין יהיה אחד הזוכים הגדולים מאיחוד המטבע . לדבריו הרוויח בחודשיים 
האחרונים 000 , 52 מארקים מערביים ( 507 , 41 דולר ) בשוק השחור . חלפני 
המטבע צעקו את שער החליפין העכשווי של המארק המזרחי בבליל שפות גרמנית , 
רומנית , פולנית ובולגרית ושוטרים מערב - גרמנים עמדו מן הצד והתבוננו 
בהם . אלפי פולנים , מודאגים מהמגבלות שיוטלו עליהם ביום ראשון , ירדו 
ביום שישי מרכבות , ממכוניות קטנות ומאוטובוסי תיירים למה שנראה כסוף השבוע 
האחרון שלהם לקניות בלתי - מוגבלות במערב . פקידים מערב - גרמנים מתלבטים 
עדיין בשאלה האם לדרוש אשרות ממבקרים מהגוש המזרחי שיגיעו למערב - ברלין , 
בניסיון להגביל את הנהירה הצפויה . 
