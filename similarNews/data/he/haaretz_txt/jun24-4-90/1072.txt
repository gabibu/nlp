יוהנסבורג ( ע"ץ ) . פיצוץ שאירע אתמול לפנות בוקר במרכז קהילתי יהודי 
ביוהנסבורג גרם לנזקים חומריים , אך לא היו נפגעים , מסרה המשטרה . אלמונים 
גם ציירו סיסמאות אנטישמיות על קירות המרכז הקהילתי . אין זו התקרית האנטישמית 
הראשונה : ראשי חזירים שופדו השנה מספר פעמים על גדרי - כלונסאות של בתי - 
כנסת שונים , ביוהנסבורג ובסביבתה , או אף נשלחו אל יהודים שונים . מספר 
קבוצות קטנות של הימין הקיצון בדרום אפריקה , כדוגמת " תנועת ההתנגדות 
בור " , מצדדות בגלוי באנטישמיות . המנהיג של קבוצה זו , אנדרו פורד , 
מסר לא מכבר לעיתון " סנדיי טריביון " בדרבן , כי הרפורמות המתבצעות בדרום 
אפריקה הן " מזימה הממומנת על ידי הכסף היהודי " , והן נועדו לחלק את האדמות 
של הלבנים בקרב השחורים . הפעיל היהודי גראלד לייסנר מסר : " אנו משמשים 
יעד בחברה כמו זו , אך המצב עדיין לא הגיע לשלב שבו הוא מסכן את ביטחוננו " . 
