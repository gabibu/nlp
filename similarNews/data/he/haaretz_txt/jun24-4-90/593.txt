וושינגטון ( מיוחד ל"הארץ " ) . אישים בשטחים שוקלים אפשרות לקיים בחירות 
חד - צדדיות של נציגים מהגדה המערבית , רצועת עזה ומזרח - ירושלים , מבלי 
לתאם את הליך הבחירות עם השלטונות הישראליים ובלא לבקש רשיון לכך . האישים 
הפלשתינאים מתכוננים מתכוונים לעקוף בדרך זו את הקיפאון החוסם את הדרך לדיאלוג 
הישראלי - פלשתיני בקהיר , האמור להכשיר את הקרקע לקיום בחירות בשטחים . 
הרעיון הזה הועלה בשיחות שקיים ראש המכון ללימודים ערביים ממזרח ירושלים , 
פייסל חוסייני , עם צירים בבית הנבחרים האמריקני בביקורו בוושינגטון בשבוע 
שעבר . חוסייני , שנמנע מלקיים פגישות עם אישים בממשל , בגלל החרם שהנהגת 
ההתקוממות הטילה על פגישות מעין - אלה , התכוון כנראה לבחון מה תהיה תגובתם 
של צירי הקונגרס לרעיון הזה . לפי דיווחים של מקורות בקונגרס , פרטי התוכנית 
אינם ברורים , וכפי הנראה היא אינה מגובשת , אלא רק בבחינת אוסף של רעיונות . 
הכוונה הכללית היא כי השלב הראשון של ההליך יהיה חסוי , ובו יירשמו מועמדים 
לבחירות בנקודות סודיות , שמיקומן יימסר רק למועמדים פוטנציאליים . כאשר 
יסתיים תהליך ההרשמה , ייעשה ניסיון להעלות את ההליך למישור פומבי , ולהעמיד 
אתגר בפני השלטונות האמריקניים : בחירות שיתקיימו ביוזמת הפלשתינאים , 
ובלי כל התערבות מצד שלטונות ישראל . בעזרת צעד כזה , אף אם לא יוביל לקיום 
בחירות בשטחים , מתכוונים הפלשתינאים לזכות בהתעניינות מחודשת , ולאלץ 
את ישראל לנקוט צעדים . 
