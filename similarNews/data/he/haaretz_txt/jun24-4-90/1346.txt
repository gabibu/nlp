אין מדיניות כלכלית לטווח הארוך " ובכלכלה , מדיניות לטווח קצר אינה מדיניות . 
ממשלת ישראל חייבת לעצב מדיניות כלכלית לטווח הארוך " . כך אמר אתמול שר 
התעשייה והמסחר , משה נסים , בהופיעו בפני ועדת הכלכלה . לדבריו , כדי 
ליצור את הכלים לצמיחה , יש צורך בהגדלת ההשקעות בישראל המצריכות כדאיות , 
ודאות במשק ומדיניות לטווח הארוך . גורלה של העלייה ועתידה טמון בתעסוקה , 
אמר . תעסוקה זו חייבת להימצא בסקטור העסקי ולא בסקטור הציבורי . " התעשייה 
תהיה המקור העיקרי לצמיחה ולתעסוקה , ועליה להיות מתוחכמת , מתקדמת ומותאמת 
לעידן החדש " אמר נסים . מזכ"ל ההסתדרות , ח"ך ישראל קיסר , אמר בוועדה 
כי חסרים לממשלה הכלים הפיננסיים , המדיניות והנוהלים כדי לעודד את המעסיקים 
והעובדים כאחד . " ההסתדרות היא פרטנר לחפש את מה שיגדיל את היעילות , 
הרווחיות והפריון , כי בעקבותיהם תבוא גם עליית שכר " אמר . נשיא התאחדות 
התעשיינים , דב לאוטמן , אמר כי משנת 6891 ועד היום , כושר התחרות שלנו 
ירד ב%51 . " היחידה שעל גבה מנהלים תחרות זו התעשייה " . הוא מסכים כי 
תחרות היא בסיס לכלכלה בריאה , אך סבור שהיא נדרשת בכל הענפים . לאוטמן 
תומך ב"חשיפה חכמה " ליבוא , תוך זהירות רבה שמתחשבת באבטלה במשק . הוא 
קרא למציאת פתרונות ליצירת מקורות תעסוקה לטווח הקצר ולטווח הארוך . יו"ר 
ועדת הכלכלה , ח"ך שושנה ארבלי - אלמוזלינו ( מערך ) דרשה כי משרד המסחר 
והתעשייה יציג תוכניות מפורטות של השקעות בתעשייה , הגדלת היצור והיצוא , 
תמריצים להעלאת הפריון והשקעות במו"ף . " אנו רוצים לראות את האור בקצה 
המנהרה והתחלת עידן חדש של מאבק באבטלה והקטנת ממדיה , פיתוח יוזמות , 
עידוד השקעות מהארץ ומחו"ל , והקמת מפעלים חדשים ליצירת מקורות תעסוקה באזורי 
הפיתוח בגליל ובנגב " - אמרה . ח"ך יואש צידון ( צומת ) אמר כי בימים 
אלה נדרשת חשיבה בלתי שגרתית בקנה מידה בלתי שגרתי . לדבריו , יציאה מהמיתון 
דורשת ביצוע בו זמני של פרויקטים כלכליים פרטיים ופרויקטים ממלכתיים , תוך 
מסע שיווק אגרסיווי ועידוד מחקר ופיתוח בכל שטח שיש לישראל יתרון יחסי בו . 
ח"ך עמיר פרץ ( מערך ) שאל כיצד ייתכן שבימים שמדברים על צווי חירום בנושא 
שיכון , לא מדברים על צווי חירום בנושא תעסוקה . ח"ך עמנואל זיסמן ( מערך ) 
קרא לכל הגורמים במשק לרכז מאמצים משותפים ולקבוע צעדים כלכליים מרחיקי 
לכת . " כדי למנוע אבטלה ותסיסה חברתית אין מנוס מלהעסיק חיילים משוחררים 
גם בשירותים ובסקטור הציבורי , בתנאים מיוחדים וביעדים ספציפיים " , אמר . 
