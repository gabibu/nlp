חוגי החקלאים מתחו ביקורת על הצהרותיו הראשונות של שר החקלאות , רפאל איתן , 
בעניין מדיניות הייצוא החקלאי . הם טענו כי בוועדה לבדיקת דרכי הייצוא בראשות 
ח"ך יואש צידון , שמונתה על ידיאיתן , מכהנים גורמים אינטרסנטיים . חוגי 
החקלאים גרסו שכוונתו של השר איתן , להפקיע ממועצות הייצור והשיווק את המונופול 
בביצוע הייצוא החקלאי ולתת רשיונות יצוא לגורמים נוספים , היא חיובית , 
אך תוכנית הייצוא תיכפה על המגדלים ותמנע יצוא חופשי . לדבריהם , תוכניתו 
של שר החקלאות להעביר את האחריות לביצוע הייצוא החקלאי ממועצות השיווק לידי 
משרד החקלאות , אינה מספקת את דרישות המגדלים לפתוח כליל , אם כי בהדרגה , 
את הייצוא החקלאי ולאפשר להם לבחור באורח חופשי את האופציות השיווקיות . 
" ח"ך צידון נרתע מהמגמה לפתוח את הייצוא החקלאי ובמקום זאת הגיש הצעת חוק , 
המדברת על תכניות שיווק אלטרנטיוויות , אך אינו מבטיח כי הגופים החדשים 
שייכנסו לתמונת הייצוא לא יכתיבו למגדלי הפרי והירקות את תנאי הסחר והמחירים " , 
ציינו חוגי החקלאים . קבוצה גדולה של מגדלי פרחים יצאה אמש נגד הכללתו של 
יצואן פרטי בוועדה לבדיקת מדיניות הייצוא החקלאי . הקבוצה , בראשות מזכיר 
איגוד מגדלי הפרחים , שלמה קליין , התריעה , כי בוועדה העומדת להתחיל 
בימים אלה בעבודתה , נכלל גדעון ביקל , בעל חברה לייצוא פרחים , שהוא 
לדעת המגדלים בעל עניין מובהק בנושא הייצוא החקלאי " ודעתו הנחרצת נגד הייצוא 
המאורגן ידועה ברבים " . 
