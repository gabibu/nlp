חוויה לא שיגרתית , אולי נדירה , נזדמנה לעיתונאים ולצלמים ביום שישי לפני 
הצהריים . לא האימון של אייר , בחום הכבד , על הדשא של האולימפיקו ברומא , 
היה הסיפור . גם לא מבטי הרחמים שהופנו אל השחקנים המסכנים , שמתחו שרירים 
מיוזעים , או התיישבו שוב ושוב לנוח על הדשא במה שהוגדר האימון האחרון 
שלהם באיטליה . ההצגה היתה אחרי האימון , באולם ממוזג , מחיה נפשות , 
אליו הובל המנגר גקי צארלטון , לרצות את העיתונאים הסקרנים . הוא היה כוכב 
מסיבת העיתונאים . גנב מהם את ההצגה בחוש ההומור שלו , בבדיחותיו ובשנינותו . 
לפעמים היו כמה מהם כתלמידים לפני מורם . שחקניו חיכו לו . הוא לא נחפז . 
" נחכה כמה דקות עד שיגיעו כל העיתונאים האירים , ואז נתחיל " התנצל 
גקי , לבוש באימונית הירוקה שלו . מחכים ומחכים . הם לא ידעו שהמסיבה 
באולימפיקו . הם חיכו לה במרכז העיתונות . התחילו להגיע . האור הירוק 
לא נדלק . המתינו לאחרון האירים שייכנס . עשר דקות ציפיה ומחשבות : האם 
ייתכן במדינה כלשהי , לרבות ישראל , שמאמן לאומי ימתין לבוא עיתונאיו , 
בטרם יענה לשאלות , שעה שחניכיו ממתינים מחוץ לאולם ? גקי אינו אירי . 
הוא נכנס לתפקידו בפברואר 6891 . אין לו חוזה חתום בדאבלין . למנגר העשור , 
תושב יורקשייר עד היום , מספיקה מלת כבוד של ההתאחדות . גם זו שהוא ממשיך 
בתפקידו וחשבון הבנק לו יתפח ב001 אלף לי"ש , מענק ההצלחה במונדיאל . אנגלי 
שגאווה אירית הייחודית טבועה בו . שאלה וגקי מתחיל להתבדח וגם להתנשא . 
" יש לך הרבה שאלות ? " " לא ! " . שתיקה . גקי : " התחלה מצוינת . 
אם אין שאלות , אולי נפסיק " . מרימים את הכפפה . מדוע ויציני מפרסם היום 
את ההרכב ואתה לא ? צארלטון : " יש בידך ההרכב של איטליה ? לוויציני 
אין בעיות , לנו יש פצועים . בשבת בבוקר אדע מי מסוגל לשחק " . חוש ההומור 
שלו מתחיל לעבוד . שאלה ותשובה מחויכת ועיתונאים פורצים בצחוק ומוחאים 
כפיים . הוא נהנה . אבל כשנשאל שוב על ההרכב , השיב בכעס : " אמרתי 
שיש פצועים ובזה נגמר סיפור זה " . עיתונאי מכלכותא , הודו : מה דעתך על 
מחסור בכרטיסים לאוהדים אירים ? כועס : " אני לא ממונה על הכרטיסים " . 
חוזרים לפצועיו ולהרכב . " איני מבין אתכם . אתם שואלים אותן שאלות ומקבלים 
אותן תשובות " . נציג טלוויזיה בראזילית שואל . גקי משיב באריכות ומסיים : 
" אלה היו שתי דקות של הטלוויזיה הבראזילית " . מבקשים תרגום . גקי : 
" סליחה , בלי תרגום , זה היה מיועד לבראזיל " . תשואות . הוא מבקש שאלה 
אירית . לקט תשובות : " אני לא לחוץ . הלחץ על איטליה . אני מאושר להיות 
המנגר שהביא את אירלנד עד הלום . האיטלקים גיבורי ארצם , שחקני גיבורים 
באירלנד . אם נפסיד בשבת זה טוב ; ננצח יותר טוב ; ננצח בפנדלים נהדר " . 
מוחאים כפיים . אחרים רוטנים . אחדים ננזפים ע"י המנגר הגא : " אני 
חוזר : כל הזמן אני שומע אותן שאלות " . עיתונאים מתרעמים : " זו לא מסיבה 
של בדיחות " . צארלטון : " אתם לא שואלים שאלות מעניינות " . " ואתה , 
גקי , משיב אותן תשובות " . " אם לא תשנו את שאלותיכם , איך אשנה את 
תשובותי ? " אין באולם קונסנזוס . אחדים מלקקים את עטיהם , אחרי מחיאות 
כפיים . אחרים כועסים , נוטרים לצארלטון , חשים כתלמידים לפני מורה ש " משחק 
אותה " . שניים גידפוהו בסיום " ההצגה " . " הם לא סובלים אותו , אבל 
הם במיעוט " , קיבלתי הסבר . " גוני , שאלה אחרונה , תשובה אחרונה , 
השחקנים שלי מחכים לי באוטובוס " . גם אחיו בובי , פרשן טלוויזיה בריטית , 
חיכה לו . גם חזה באימון . היה לו מה לומר לגקי במלון האירי . השר האירי , 
פאי , אוהב את גקי , אליל גם בדאבלין . " אני מעדיף אותו על ויציני . 
אם ננצח את איטליה , נבקש מווינציני את ויאלי רק למשחק אחד " התבדח . 
השר ביקש מצארלטון להודיע לשחקנים , כי הפרמיה שלהם תוכפל אם ינצחו . 
קשה לומר שלקח עליו סיכון כספי גדול . עד אמש הכל היה בבחינת דיבורים . 
המעשים באולימפיקו . 
