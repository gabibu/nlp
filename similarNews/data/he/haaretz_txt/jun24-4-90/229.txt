" שכר הטרחה ששילמה חברת החשמל ליועציה המשפטיים החיצוניים לא היה מופרז , 
בהתחשב בהיקפם ובמורכבותם של שירותיהם " כך נכתב בדו"ח שהגישה ועדת הביקורת 
של דירקטוריון החברה , למליאת הדירקטוריון . מהדו"ח עולה , כי חברת החשמל 
שילמה בין השנים 68919891 שכר טרחה בסך 4 . 2 מליון דולר לשני משרדי עורכי 
דין , הנותנים לה שרותים של ייעוץ משפטי חיצוני : משרד הורביץ בתל אביב 
ומשרד סלומון - ליפשיץ בחיפה . הבדיקה שערכה ועדת הביקורת בהתקשרויותיה המשפטיות 
החיצוניות של החברה , נעשתה בעיקר בעקבות שכר הטרחה הגבוה , כששה מיליון 
דולר ( הכוללים הוצאות ואגרות בית משפט ) , שקבל משרד ש . הורביץ כעמלה 
על טיפולו בסילוק החובות של חברת החשמל המזרח ירושלמית לחברה הישראלית . 
בדו"ח מצוין , כי משרדי היועצים המשפטיים החיצוניים משרתים את חברת החשמל 
זה עשרות שנים , במהלכן צברו נסיון רב בטיפול בנושאי החברה . יו"ר מועצת 
המנהלים של חברת החשמל , ד"ר אהוד קופמן , אמר כי למרות שהתגלו פגמים בתיעוד 
ובבקרה בהעסקת היועצים המשפטיים , התברר כי בכל הקשור להיבט הכספי , עורכי 
הדין לא ניצלו לרעה את הקשרים המתמשכים עם חברת החשמל , והסכומים שקיבלו 
סבירים ביחס להיקף העבודה ואיכותה . 
