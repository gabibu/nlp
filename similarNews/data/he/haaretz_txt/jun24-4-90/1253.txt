חברת הנפט הלאומית ( חנ"ל ) , שהיא חברה ממשלתית העוסקת בחיפושי נפט , 
ביזבזה בשלוש השנים האחרונות סכום של כ6 מיליון דולר בעבודות סייסמיות ברחבי 
הארץ . סכום עתק זה הוצא , למרות ביקורת חריפה ביותר שנמתחה בנושא זה על - 
ידי משה גולדברג , הממונה על חיפושי הנפט במשרד האנרגיה . גולדברג השמיע 
את ביקורתו זו , הן בפני מנכ"ל חנ"ל והן בפני דירקטוריון החברה , במספר 
הזדמנויות , אך ללא הועיל . הביקורת נגעה בראש ובראשונה באופן הלא - מקצועי 
שבו בוצעו העבודות , ובעיקר בצורה השטחית שבהן הם נעשו . על - פי הממונה 
על חיפושי הנפט , עדיף היה לבצע עבודות סייסמיות בשטח מצומצם יותר בארץ , 
מאשר להתפזר על שטחים נרחבים ולעשות בהם עבודה לא - מקצועית . בביצוע 
עבודות אלה שכרו את שירותיהם של קבלנים חיצוניים , אשר גבו תעריפים מופרזים , 
לטענת המבקר . ההחלטה על ביצוע העבודות הסייסמיות נתקבלה לפני יותר משלוש 
שנים . אנשי המקצוע במשרד האנרגיה הצליחו לשכנע את שר האנרגיה לשעבר , 
משה שחל , כי יש להפסיק לגמרי את היוזמות לחיפושי נפט על - ידי חברות הממשלתיו , 
ולבצע תחתן סקר מקיף . סקר זה אמור היה לשמש כבסיס נתונים לחברות לחיפושי 
נפט , בבואן לבצע קידוחים . עד כמה הסקר החדש נותר כמעט חסר תועלת , תעיד 
העובדה שבפרויקט ים המלח , שם אמורות חברות חיפושי הנפט הממשלתיות להשקיע 
03 מיליון דולר , נעשה בנתוני הסקר שימוש מועט בלבד . חברת הנפט הלאומית 
נאלצת להוציא סכומים כסף נוספים לביצוע העבודות הסייסמיות . בחנ"ל אישרו 
בתגובה , כי היו חילוקי דעות בין משרד האנרגיה לבין החברה לגבי העבודות 
הסייסמיות . עוד נמסר , כי הנתון לגבי עלות ביצוע העבודות אינו מדויק . 
