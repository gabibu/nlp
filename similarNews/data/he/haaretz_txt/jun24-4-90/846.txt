סים את מארחיו בעמק הירדן . אתם תראו , אמר להם , הממשלה הזאת תהיה הרבה 
יותר טובה ממה שאתם חושבים . זה בדיוק העניין של הממשלה הזאת . היא היתה 
רוצה שיחשבו שהיא אחרת . כשמתבוננים בה רואים עכשיו קודם כל את המאמץ שלה 
להעמיד פנים . בניגוד לשלושת הקופים המפורסמים , הממשלה רואה , שומעת 
ומדברת , אבל משתדלת מאוד שלא יידעו בדיוק מה . היא עושה את זה בשתי דרכים . 
אחת רשמית , השנייה אישית . שתיהן עשויות להצליח יותר , באמת , ממה 
שאתם חושבים . היא אומרת בתחומים העיקריים שלה , את ההיפך ממה שהיא חושבת . 
היא רוצה ליישב עולים מבריה"ם בשטחים ואומרת שאין לה כוונה כזאת . היא 
רוצה להקים התנחלויות , ומבלי להבטיח שלא תעשה את זה נמנעת בינתיים מהמעשה . 
היא נגד טרנספר , ורק כאשר גאולה כהן מאבדת את השליטה בעצמה מתברר עד כמה 
היצר לדחוק את הערבים מכאן מקנן עמוק בחלק מאנשיה . והיא , כמובן , בעד 
הסדר . זה לא רע , כביכול . אם היא נאלצת להימנע ממה שהיתה רוצה לעשות , 
מתגשמת בה לכאורה טענת מצדדיה : ממשלת שמיר תתמתן בהכרח , בתוקף הנסיבות . 
הנה , שמיר משיב סוף סוף לבייקר . אבל הוא עונה לו מצד העמדת הפנים . 
אין ולא יכולות להיות שם תשובות חיוביות על השאלות של שר החוץ האמריקאי . 
שר החוץ שלנו , באחד מאותם רגעי גילוי - לב שמאחורי העמדת הפנים , הודה 
במו שפתיו : נענה לבייקר בלי לומר לו כן . הנשק שלה הוא הצורה ולא התוכן , 
ההעמדה ולא הפנים האמיתיים . אני לא מאמין אף לרגע שהממשלה תעשה משהו לקרב 
הסדר על השטחים . היא תעשה הכל כדי למנוע את הוויתור עליהם . העמדת הפנים 
המנומסת של הממשלה עכשיו , היא תוצאה של אין ברירה בגלל לחץ אמריקאי ( 
שהיא מעמידה פנים שאינו קיים ) , אבל דווקא האיפוק המילולי של הימים האלה 
מדגיש את הפער שבין כוונותיה לבין האופן שבו היא כובשת אותן בניסוחים רשמיים . 
הממשלה אינה יכולה , לפי המבנה שלה ולפי הרכב התומכים בה בכנסת , לזוז 
בענייני הסדר . רק מי שמעוניין להשתכנע מהעמדת הפנים , מי שנוח לו אתה , 
יבקש לטשטש את העובדה המכרעת הזאת . אבל בינתיים זה הולך לא רע , כאן 
ואצל הגויים . אצלנו יש כנראה ציבור גדול שאינו מתנגד לחיות בשקר פוליטי : 
מי אמר שממשלה מוכרחה לומר את כל האמת , ועוד לממשלות שמתחברות עם אויבינו ? 
מה בוער ? מה יש , המערך עשה את זה יותר טוב ? הדרך הרשמית מגייסת תחמושת 
חשובה של הליכוד . הסגנון של תנועה זו יש בו , הרבה יותר מאשר בנימה המזוהה 
עם המערך , משהו מהממזרות הישראלית , אי - הפרגון לזרים , החשדנות . 
הרבה ישראלים אוהבים את זה . והאמריקאים , הם אף פעם לא אהבו ריב אם יכלו 
למנוע אותו אפילו בעזרת העמדת פנים ישראלית . הדרך הראשונה , הרשמית , 
של ממשלת הליכוד להעמיד פנים עולה בינתיים די טוב . אבל ההצלחות הראשונות 
העיקריות שלה הן בתחום הסגנון האישי . אפשר לומר : בהעמדת הפנים פשוטה 
כמשמעה . יש בממשלה כמה פנים שיעזרו לה מאוד . מותר כבר , למשל , לשער 
שרפאל איתן יהיה מחביבי הקהל הראשיים . יש לו סגנון נו - נונסנס כובש בשביל 
מי שאוהב סגנון כזה . הוא אחד המייצגים האופייניים ביותר של " האיש ברחוב " 
שהיה אי - פעם בממשלה . אבל רק מי שרוצה לשכוח ידחיק את חלקו בתכנון ובביצוע 
הדורסני של אחד הדברים הגרועים ביותר שקרו לנו . לא אתפלא אם פנים אחרות 
שמעמידה הממשלה יזכו באהדה ציבורית גוברת . אריק שרון קיבל לידיו תחום שאחרי 
הבלגן של קודמיו אפשר רק לשפר את העשייה בו . ושרון , בצד כל מגרעותיו , 
יודע ליצור את התחושה של ביצוע יעיל . הוא כבר הצליח להעביר את השימוש 
בתקנות לשעת חירום לטובת זירוז הבנייה לעולים , וכמעט שמעתי אותו אומר שזה 
יהיה רק לארבעים קילומטר . הלחץ שלו לייבא בתים טרומיים , כמו הצעות אחדות 
אחרות , נראה דבר נכון . ומה נעים מסבר - הפנים של משה ארנס , מההליכות 
של דן מרידור . וכמה מתק שפתיים יש אצל רוני מילוא . אחרי הגועל - נפש 
בחודשים שלפני הקמת הממשלה נדמה שאפשר לחוש את הרצון לגרד ולחשוף את מתיקותה 
הנלבבת של הממשלה הזאת . היא ממשלת ישראל , כאילו אומר לעצמו חלק נכבד 
מעמישראל , וממש כמונו , הרי לא יעלה על הדעת שהיא תהיה גרועה כל - כך . 
ייתכן שרפול צודק במה שהבטיח לחקלאי עמק הירדן . ייתכן שהממשלה הזאת תיראה 
בעיני יותר ישראלים יותר טובה עם הזמן : כי הם כל - כך ירצו לראות אותה 
כזאת , ינשקו לה את הידיים על כל העמדת פנים . עזבו אותם עם האמת על הממשלה 
הזאת . את הפנים האמיתיים של הפוליטיקה הישראלית הם כבר ראו בחודשים האחרונים 
יותר ממה שבריא לגאוותם הלאומית . 
