מחירי האכסון במלונות אילת יתייקרו דולרית בשיעור ממוצע של % 5 בעונת תיירות 
הקיץ לעומת השנה שעברה , מסר אתמול המנכ"ל המשותף לרשת מלונות ישרוטל , 
רפי שדה , בסיום סיור תא כתבי התיירות באילת . עליית המחירים נובעת , 
לדבריו , מהעלייה בהוצאות בתי המלון . עוד נמסר כי רווחיה של חברת ארקיע 
מתיירות הפנים לאילת בעונת החורף ירדו בשיעור של % 52 , בעיקר בגלל הגידול 
בתנועת תיירות השכר מחו"ל . מנכ"ל ארקיע , פרוף ישראל בורוביץ , אמר ל " הארץ " , 
כי בגלל הביקוש הרב בעונת תיירות השכר האחרונה מחו"ל , נאלצה החברה להטיס 
פחות ישראלים לאילת . רוב החדרים בבתי המלון היו תפוסים בתיירים שהגיעו 
בטיסות שכר מחו"ל . בורוביץ דחה את הביקורת שהשמיעו גורמי תיירות מקומיים . 
לטענתם התחילה ארקיע לשווק את טאבה ולהתחרות עם התיירות באילת . אילת , 
לדברי בורוביץ , היתה ונשארה בראש סולם העדיפויות של ארקיע . במסיבת עיתונאים 
אמר יו"ר הנהלת התאחדות המלונות באילת , אהרון דקל , כי גורמי התיירות 
צופים הקיץ לעונה מוצלחת באילת ובייחוד מצפים לבואם של צעירים רבים . התפוסה 
הממוצעת ליולי - אוגוסט , לפי מצבת ההזמנות היום , תהיה כ%58 . להערכתו , 
בקיץ הקרוב יגיעו לאילת יותר תיירים מאשר בשנה שעברה . ראש עיריית אילת , 
רפאל הוכמן , אמר , כי העירייה השלימה את ההכנות לקליטת אלפי מטיילים 
בקיץ הקרוב . לדבריו , עונה זו תהיה משופעת באירועים , בייחוד לציבור 
הצעירים . 
