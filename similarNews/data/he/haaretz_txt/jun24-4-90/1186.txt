מועצת מנהל מקרקעי ישראל החליטה אתמול למסור קרקעות למגורים ביישובי קו העימות 
בצפון ובאזורי פיתוח הגליל ובנגב ללא תשלום . עד כה נגבה סכום של % 11 מערך 
הקרקע . כדי לקצר בהליכי הקצאת הקרקע , החליטה המועצה כי הקצאת קרקע למגורים 
תיעשה ללא מכרז , עפ"י טבלת שומות שתוצמד למדד המחירים לצרכן , ותעודכן 
אחת לשנה . עד כה נקבעו המחירים לפי שומות שנעשו בכל מקרה לגופו . שר הבינוי 
והשיכון אריאל שרון שהשתתף בישיבת מועצת המנהל , הסביר כי החלטות אלו נועדו 
לעודד התיישבות של חיילים משוחררים , זוגות צעירים ועולים באזורי פיתוח . 
שרון מסר כי לנוכח הגידול הצפוי בעסקות המנהל , מ006 עסקות בשנה ל08 אלף , 
לא ניתן עוד לערוך שומה לכל עסקה ויש לקבוע שיטה אחידה שתאפשר לקצר משמעותית 
את זמן הקצאת הקרקע . השר הודיע כי מבצע הבנייה המזורז של 000 , 3 יחידות 
דיור , עליו החליטה אתמול הממשלה , יחל כבר בשבוע הבא . שרון הבטיח , 
כי כל בית מוכן הנבנה במפעל ישראלי יירכש . בסה"ך תצטרך המדינה להבטיח 
008 , 78 דירות , כלומר , 000 , 7 יחידות דיור מדי חודש . שרון הדגיש כי 
ניתן לבנות בשפע ברחבי הארץ , בלי לפגוע בקרקע חקלאית . 
