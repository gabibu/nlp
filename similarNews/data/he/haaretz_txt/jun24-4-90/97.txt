ביירות ( ע"ם ) . קרירות רבה שוררת בששת החודשים האחרונים ביחסי סודאן - 
מצרים , בשל אי שביעות רצונה של קאהיר כבר מיולי 98 כאשר התחוללה ההפיכה 
הצבאית בסודאן מהיחסים הסודאנים - איראנים , על כך מסר העיתון הלבנוני 
" דניא " . לדעת קאהיר , סודאן הרחיקה לכת בקשריה עם איראן , יחסים שהתהדקו 
לאחר שמשלחת צבאית סודאנית ראשונה ביקרה בטהראן בתחילת השנה . מטרת הביקור 
היתה לקיים שיתוף פעולה צבאי בין חרטום וטהראן , ובעקבותיו גם שיתוף פעולה 
מדיני וכלכלי בתחומים השונים . בעקבות ביקור המשלחת הסודאנית בטהראן , ביקרו 
בכירים איראנים בבירת סודאן . הסודאנים לא פרסמו את קיום הביקור , אולי 
בגלל יחסיהם עם מדינות ערב בכלל , ומצרים בפרט , אולם הביקור פתח פתח לשיתוף 
פעולה צבאי נרחב בין שתי המדינות . בדו"חות מצריים על היחסים הסודאנים - 
איראנים נמסר , כי משימתם של המומחים האיראנים לא הצטמצמה להכנת עסקות נשק 
למען הכוחות המזוינים הסודאנים , אלא גם להבטיח את המהפיכה הסודאנית , 
בהנהגת מועצת ההצלה הלאומית , כאשר החזית הלאומית האיסלאמית שבראשה עומד 
חסן תראבי מסייעת בהידוק הקשרים . מנגנון הביטחון האיראני גם סייע לסודאן 
בהקמת מנגנון ביטחון הקרוי " מנגנון הביטחון הסודאני האסלאמי " ומטרתו 
לטפל במהומות מדיניות וב"מזימות שמטרתן להזיק לביטחון הלאומי הסודאני " 
ולפקח על פעילות התנועות הפוליטיות המתנגדות לאסלאם כפתרון מדיני , חברתי 
וכלכלי בסודאן . הדו"חות המצריים שהגיעו מבירת סודאן גם מוסרים , כי קיים 
הסכם חשאי בין טהראן וחרטום , לפיו אחראים ממנגנון הביטחון באיראן יבקרו 
כל שלושה חודשים בבירת סודאן , כדי לבחון את השינויים המדיניים שחלו במדינות 
הגובלות בסודאן , כדי להכין תמונת מצב , לבחון את המצב המדיני , ולהיערך 
לסכנות הגלומות בו . בדו"חות המצריים נאמר עוד , כי איראן הציעה לתווך בין 
ממשלת סודאן למהפכנים בדרום סודאן ודחתה את התיווך שהציע נשיא ארה"ב לשעבר , 
גימי קרטר , בין שני הצדדים הסודאנים . כמו כן דחתה את התיווך של מדינות 
אירופה והותיקאן , משום שלדעת האיראנים , הוא מחזק את המהפכנים בדרום סודאן . 
