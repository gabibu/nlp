מנהל הטלוויזיה בערבית , יוסף בראל , הגיש ביום ששי את מועמדותו לתפקיד 
מנהל הטלוויזיה . היום הוא המועד האחרון להגשת המועמדות למכרז , ולפי ההערכות 
יגשו אליו גם מנהל הטלוויזיה בפועל , נסים משעל , ומנהל התוכניות , יוסי 
צמח . ראש הממשלה יצחק שמיר תומך בבראל וגם השר רוני מילוא , הממונה מטעם 
הליכוד על נושא רשות השידור , וידוע בתמיכתו בנסים משעל , קיבל עליו את 
הדין . ההערכות הן שגם מנכ"ל הרשות אריה מקל , והמשנה ליו"ר שלמה קור , 
יתמכו בבראל . חבר הוועד המנהל ברשות השידור , אמנון מנדה ( ליכוד ) , 
אמר , כי " מי שחושב שיוסי צמח הוא מועמד של קש , טועה " . שר החינוך 
זבולון המר , הממונה על ביצוע חוק רשות השידור , ידוע כתומך במשעל וכך 
גם חבר הוועד המנהל מן המפד"ל אורי פלח , וחבר הוועד המנהל מהליכוד אורי 
אורן . דליה איציק מהמערך תומכת בבראל ; היו"ר אהרן הראל ועו"ד רוני פיינשטיין 
הם בעד מכרז חיצוני , וטרם ידוע במי מהמועמדים יתמכו . לדברי אחד מחברי 
הוועד המנהל לא תתפצל הפעם ההצבעה לפי מפלגות , אלא תהיה הצבעה אישית , 
שכן בשתי המפלגות הגדולות יש תומכים לשלושת המועמדים . ועדת המכרזים מורכבת 
משבעה חברי הוועד המנהל , המנכ"ל ושני נציגי אגודת העתונאים . בראל , שהודיע 
בעבר שלא יתמודד במכרז , אמר אתמול כי שוכנע על - ידי ידידים , שאמרו לו 
כי הוא אינו יכול לשבת על הגדר ולהתלונן שיש צורך בשינויים . " אם השיקול 
המקצועי הוא שינחה את חברי ועדת המכרזים , אז אין ספק שהמועמדות שלי במקומה . 
השיקול שלי הוא פשוט . אני כבר 62 שנה בתפקידי ניהול בכירים , וזהו גורם 
שצריך להתחשב בו . אני מקווה שאקבל את קולותיהם של כל עשרת חברי הוועדה . 
זאת שאיפתי " , אמר בראל . ועדת המכרזים תתכנס ב01 ביולי . 
