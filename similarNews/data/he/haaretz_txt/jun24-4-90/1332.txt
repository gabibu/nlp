סכסוך שפרץ בין משרד העבודה והרווחה למרכז השלטון המקומי בעניין הסמכויות 
לניהול קרן שיקום למפגרים , גרם לעצירת תקציבים שנועדו לסייע ל05 מוסדות 
למפגרים בארץ , שבהם חוסים אלפי מפגרים . רפי אלול , יו"ר ועדת הרווחה 
במרכז השלטון המקומי , מסר כי מדובר בקרן שהוקמה לפני שלוש שנים ושנוהלה 
בידי מרכז השלטון המקומי . מדי חודש מעביר הביטוח הלאומי , באמצעות משרד 
הרווחה , % 1 מהכנסותיו לקרן שאמורה לסייע למוסדות למפגרים ולחוסים צעירים . 
הסכום שאמורה הקרן לקבל מדי חודש הוא כחצי מיליון ש"ח . לטענת אלול , לא 
העביר משרד הרווחה את התשלומים לקרן זה תשעה חודשים , אף שהביטוח הלאומי 
העביר את הכספים והחוב שהצטבר מגיע כבר ל5 . 4 מיליון ש"ח . אתמול פיזר 
רפי אלול את הנהלת הקרן , לאחר שהגיע אליו מכתב מהחשב של משרד הרווחה , 
ממנו עולה כי העברת הכספים מותנה בכך שהקרן תנוהל על ידי משרד הרווחה . 
אלול טוען , כי מדובר בכספי מרכז השלטון המקומי ומתנגד שהקרן תנוהל על - 
ידי משרד הרווחה . אלול מסר , כי מרכז השלטון המקומי יעתור לבג"ץ נגד משרד 
הרווחה , אם זה לא יעביר לאלתר את הכספים שהוא חייב לקרן השיקום למפגרים . 
עוד אמר , כי עקב אי העברת הכספים , ייעצרו פרויקטים לרווחת המפגרים במוסדות 
שבבנייתם הוחל באחרונה , כמו בריכת שחייה , מועדונים ועוד . כמו כן לא 
יופסק מתן סיוע כספי שהקרן נהגה להושיט למפגרים . 
