החל במועד קיץ תשנ"ב , ייבחנו התלמידים האקסטרנים במתכונת בחינות בגרות 
דומה לזו של נבחנים בעל - יסודיים אינטרניים . הכרעה ברוח זו נפלה באחרונה 
במשרד החינוך ופורסמה בחוזר המנכ"ל . החידוש הוא שגם נבחנים אקסטרניים יוכלו 
להיבחן ברמות הלימוד הגבוהות ( 45 יחידות ) בקשת מקצועות . עד היום אפשרו 
לתלמידים האקסטרניים להיבחן ברמת קושי גבוהה , רק במקצועות בודדים . הדבר 
פגע לעתים בממוצע הציונים המשוקלל שלהם בעת הכניסה לאוניברסיטה . במשך שבע 
שנים ממועד החלת המתכונת החדשה יתקיימו זו בצד זו שתי המתכונות של הבחינות 
האקסטרניות , החדשה והישנה . מי שיירשם ללימודים , החל בינואר 2991 , 
יחויב להיבחן במתכונת החדשה . מקצועות הבחירה שהתלמידים יוכלו להיבחן בהם 
ברמת קושי גבוהה הם ספרות , ביולוגיה , מדעי החברה , תנ"ך , גאוגראפיה 
ופיסיקה . מנתוני משרד החינוך עולה , כי ככל שרמת הבחינה האקסטרנית גבוהה 
יותר , שיעור המצליחים בה גבוה יותר . למשל , באנגלית ברמה מוגברת של 
4 יחידות , עמדו בציון " עובר " , בסוף שנת 88 % 17 מהנבחנים , ובאנגלית 
ברמת קושי של 5 יחידות עברו % 79 מהנבחנים . במשרד החינוך מקווים כי הרחבת 
האפשרויות בפני תלמידים אקסטרניים תאפשר להם להשתלב גם בפקולטות יוקרתיות 
במוסדות להשכלה גבוהה . 
