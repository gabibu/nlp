רשות שמורות הטבע החליטה אתמול לצאת למאבק לבלימת ההחמרה באיכות מי נחל הדן 
ופנתה בתביעה חריפה אל נציבות המים ומנהלת הכנרת , על מנת שיפעילו את סמכויותיהן . 
הרשות דורשת לנקוט בצעדים מידים להפסקת תהליך הרעת איכות מי הדן , המהווה 
את מקור המים החשוב ביותר של הירדן , הנגרם בשל ההטיה המוגברת של מימיו 
אל בריכות הפורלים . הרשות אומרת כי השנה חלה הידרדרות באיכות מי הדן . 
בעוד שפיעתו של הנחל ירדה מאוד , ממשיכים מגדלי הפורלים לנהוג כאילו כלום 
לא קרה , תוך שהם נוטלים מהערוץ כמות שנתית של כרבע מכלל השפיעה . דג הפורל 
זקוק למים נקיים וקרים ולרמת חמצן גבוהה . מים כאלה שופעים ממעיין הדן כל 
עונות השנה . גידול הפורלים שהחל בקיבוץ דן לפני כ02 שנה בצורה ניסיונית , 
התרחב מאוד עם השנים וכיום עוסקים בו ארבעה משקים , הניזונים מכ09 מיליון 
ממ"ק מי דן בשנה . מים אלה מוזרמים בתום השימוש בבריכות הפורלים חזרה לערוצי 
הירדן ומגיעים אל הכינרת כשהם מביאים עמם את עודפי חומרי המזון ותוצרי הפירוק 
של החומרים האורגאניים . רשות שמורות הטבע אומרת כי בדיקות שנעשו מצביעות 
על כמות שנתית של כ02 טונות חנקן וכ61 טונות זרחן המגיעים לכינרת . בתי 
הגידול הטבעיים , התלויים באיכות מי הדן , נפגעים על ידי שחרור המים מבריכות 
הפורלים לערוצי הנחלים , ופגיעה זו מתבטאת בשינוי תשתית אפיק הדן בקטעים 
מסוימים , בשל שקיעת חומר אורגאני מרחף , הגורמת לשינוי הרכב ומגוון אוכלוסיות 
בעלי החיים , בעיקר חסרי החוליות , הייחודיים למערכת הדן . הרשות אומרת 
כי ענף הפורלים נמצא בתהליך של גידול מתמיד , וצפוי כי בתוך מספר שנים כמויות 
המים המוטות לבריכות תוכפלנה . עוד אומרת הרשות כי בשנה החולפת החל קיבוץ 
דפנה לגדל פורלים בתוך פלג ערוץ הדן , ללא היתר ובניגוד לחוק המים . הרשות 
תובעת מרשויות המים בחינה מדוקדקת של נושא זיהום המים ונקיטת פעולות מידיות 
למניעת המשך הזיהום בנחלים , הרס בתי הגידול בהם וזיהום הירדן והכינרת . 
מי הדן המוטים מן האפיק אל בריכות הפורלים מגיע כיום לכרבע מכלל שפיעת הדן . 
