שר הבינוי והשיכון אריאל שרון דרש אתמול מהקבלנים למצוא פתרון לבעיית דיור 
מיליון עולים ב45 השנים הבאות . להערכת השר , העולים זקוקים לכ053 אלף 
יחידות דיור . ביום שלישי יציג שר הבינוי והשכון את העקרונות הראשוניים 
של תוכניתו בפני ועדת שרים לענייני קליטה שבראשותו . מכמות זו יהיה צורך 
לבנות השנה כ03 אלף יחידות דיור , ולצרכים שוטפים , כולל בנייה לזוגות 
צעירים שלא מימשו זכאות בעבר , עוד כ53 אלף יחידות . המטרה להגיע לכך שעולים 
לא יופלו לטובה לעומת תושבים ותיקים . בסיכום הוחלט להקים ועדה משותפת לקבלנים 
ולמשרד , שתגיש הצעות ראשונות ביום שלישי בבוקר לקראת דיון קבינט הקליטה . 
השר הכריז כי בדעתו לרתום כל גורם אפשרי לבנייה , כדי לענות על הצרכים , 
וכל קבלן או חברת בנייה ישולבו במסגרת הבנייה בשנה הקרובה . קבלנים פרטיים 
יוכלו להתחיל לבנות בהיקף שמתיר להם סיווגם המקצועי . העדיפות שניתנה בעבר 
לחברות משכנות תבוטל וכל קבלן רשום יוכל לפעול בבנייה לעולים . סוכם כי 
בהתאחדות הקבלנים תוקם יחידת מעקב לטיפול בנושאים המעכבים ביצוע בנייה בשטח 
והדיווחים יועברו למשרד השר . 
