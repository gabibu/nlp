תוכנית לקליטת מאות משפחות מבריה"ם בגוש עציון בוטלה על ידי אנשי אפרת , 
אלון שבות וכפר עציון , היישובים שהיו אמורים לקלוט את העולים . זאת לאור 
הרגישות הרבה של קליטת עלייה מבריה"ם מעבר לקו הירוק . ככל הידוע , זו 
הפעם הראשונה שבה מבטלים יישובים ביש"ע תוכנית קליטה של עולים מבריה"ם , 
על רקע הסכנה , כי יישובם של עולים בשטחים יפגע בסיכויי היהודים לצאת מבריה"ם 
ולעלות לישראל . מדובר בתוכנית שיזמו כמה עשרות משפחות מכפר עציון , אלון 
שבות ואפרת , להקמת מרכז קליטה בגוש , באמצעות פינוי אחד ממבני הציבור 
המרכזיים שבו . הרעיון היה להביא לגוש יהודים מבריה"ם , העוסקים במקצועות 
מקבילים למקצועות שבהם עוסקים ראשי המשפחות המאמצות . התוכנית שבוטלה לא 
היתה מתואמת עם ראשי היישובים , אך הם ידעו עליה . איש מהיוזמים של התוכנית 
לא התנגד לביטולה , על רקע המצב שהתהווה . 
