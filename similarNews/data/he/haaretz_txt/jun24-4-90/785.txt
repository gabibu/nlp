שר התחבורה , משה קצב , דחה אתמול את טענות הוועדה למען שמירת השבת , 
כי חברת אל - על מטיסה עולים בשבת משיקולים מבצעיים , ולא בגלל פיקוח נפש . 
עם זה יפנה שר התחבורה , בעקבות התלונה שהופנתה אליו בנושא זה על - ידי 
הרב הראשי , מרדכי אליהו , לסוכנות היהודית , בבקשה לצמצם ככל האפשר את 
הבקשות לביצוע טיסות בשבת . עד היום ביצעה חברת אל - על בסך הכל שש טיסות 
עולים בערבי חג , ערבי שבת ובימי שבת , להבאת עולים חדשים מבריה"ם דרך 
הונגריה לישראל . 
