האם אפשר למנוע באמצעות חקיקה את מעשי השחיתות של נבחרי הציבור , ול של 
חברי הכנסת ? יו"ר ועדת החוקה חוק ומשפט , ח"ך אוריאל לין מהליכוד , סבור 
שכן . בכותרתה של ההודעה , המדווחת כי הוועדה הכינה הצעת חוק בנושא זה , 
נכתב : " הצעת חוק למניעת שחיתויות של נבחרי ציבור " . שלא בכתובים , 
השתדל אף לדייק : מימוש ההצעה ימנע את כל השחיתויות מן הסוגים שנתגלו בשלושת 
החודשים האחרונים . ואמנם , ההצעה מטפלת בכמה רעות חולות . נכללות בה 
הוראות למניעת שריון לכנסת הבאה , מניעת הבטחות לח"כים כי יתמנו לשר או 
לסגן שר כפרס על נטישת הסיעה שבמסגרתה נבחרו , ומניעת קליטה בסיעה אחרת 
של ח"ך שפרש מסיעתו . קפמאבינאבל יש בה גם דברים שאינם שייכים לעניין , 
כמו האיסור להעמיד כתנאי את הסעיף בחוק המתיר פיטורי שר בידי ראש הממשלה , 
ואיסור לתת ערבות כספית למילוי הסכם קואליציוני . ויש בה גם דברים מיותרים , 
כהחמרת ההגדרה של " התפלגות סיעה " . כיום מוגדרת כהתפלגות כל פרישה של 
שלושה ח"כים או יותר . בהצעת הוועדה מתווספת ההגדרה , " שהם לפחות שליש 
מהמספר הכולל של חברי הסיעה " . כלומר : פרישת אנשי מודעי מהליכוד לא היתה 
זוכה בהכרה , אילו התבצעה על פי הכללים שמנסה לקבוע ועדת החוקה . יש נושאים 
חשובים שאינם כלולים בהצעה . אחד מהם הוא פרישה על רקע אידיאולוגי . שר 
המשפטים , דן מרידור , אמר בשבוע שעבר בכנסת , שיש להביא בחשבון מצב שבו 
מחליטה סיעה לסטות מן המצע שעל פיו נבחרה . מיעוט בתוך אותה סיעה מחליט 
להישאר נאמן למצע . האם גם במקרה כזה יש לראות כפרישה את הצבעותיו והתארגנותו 
הנפרדת ? מצב אפשרי אחר הוא , שהמיעוט , או היחיד , מודיע על פרישה , 
אבל מצביע בעקביות בניגוד לעמדת סיעתו . בהצעת הוועדה יש סעיף החוזר כמעט 
בכל ההגדרות , ולשונו : " נעשה מעשה . . . מתוך כוונה לעוקפו ולהציג 
את העובדות . . . באופן שהסעיף לא יחול עליהן , רשאי בית המשפט לקבוע 
כי המעשה נועד להסוות את המהות האמיתית " . זהו סעיף מוזר במקצת , ששופטים 
רבים לא ישמחו אם יימצא בספר החוקים . עליהם יוטל , בעצם , למצוא מוצא 
מן הסבך שהפוליטיקאים אינם מצליחים להיחלץ ממנו . חוקים כאלה יש די והותר , 
והם גורמים כאב - ראש לא קטן בבתי המשפט ומוסיפים ל"משפטיזציה " שבה הכל 
מושלך לפתחו של בית המשפט במקום למצוא את פתרונו בבית המחוקקים . ועדת החוקה 
חוק ומשפט יכולה להגיש הצעות חוק ישירות לקריאה ראשונה בלי שיעברו את שלב 
הצעות החוק הפרטיות , קבלת חוות דעת של הממשלה וכו . ההצעה שגיבשה הוועדה 
מיועדת כנראה , בצורתה הנוכחית , לגבור גם על המחסום של הנהלת הקואליציה . 
זו יכולה לקבוע את צורת ההצבעה של הרוב במליאה , ובכך לאשר או להכשיל את 
המשך הטיפול בחקיקה . הממשלה הנוכחית לא היתה קמה בלי הסכמים עם שני ח"כים 
שערקו מסיעותיהם . הוועדה החליטה לפיכך לעטוף את גלולת איסור הסכמי - עריקה 
בשכבה דביקה של סוכר קואליציוני : לסיעות אסור יהיה לעשות הסכמים שלא לפטר 
שרים כאשר החוק מתיר זאת ; רק ראש הממשלה יוכל להבטיח מינוי לתפקיד שר , 
ועוד דברים מסוג זה . מוטב היה אילו עיינו חברי הוועדה בכל הצעות החוק הפרטיות 
שהונחו על שולחן הכנסת בנושא זה ( של ח"ך שבח וייס , רפאל איתן , הח"כים 
מטעם אגודת ישראל , ועוד ) . אצל וייס מוגדר בפירוש מה שמנסה ועדת החוקה 
לעקוף : אם הצביע ח"ך חמש פעמים נגד דעת סיעתו , רואים בו כמי פרש . קפמאבינאפילו 
בהצעת חוק פרטית של ח"ך אוריאל לין עצמו מוגדר במה אסור להצביע נגד הסיעה : 
בהצבעת אי - אמון , או בהצבעה שהוחלט להטיל עליה משמעת קואליציונית . 
זה טוב יותר מהשלכת ההכרעה על בית המשפט . ראוי לה , לוועדה , לעיין גם 
בדברי שר המשפטים בטרם תביא את הצעתה למליאה . שהרי , עדיין ייתכן שחברי 
כנסת יעזבו את סיעתם מסיבות אידיאולוגיות , מבלי שמישהו יבטיח להם וולוו . 
