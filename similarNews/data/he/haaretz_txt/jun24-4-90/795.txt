בעוד שנים אחדות יחיו ברצועת עזה מיליון תושבים . זהו אחד האזורים הצפופים 
ביותר בעולם . גם אחרי 32 שנות כיבוש , אין הממשל הישראלי מצליח לכפות 
את מרותו על התושבים . טבח שבעת הפועלים בחודש שעבר בראשון - לציון המחיש 
שוב בצורה כואבת וטרגית את מצבם הקשה מנשוא של תושבי הרצועה . מלכתחילה , 
למחרת מלחמת יוני 76 , לא הסתיר הממשל הישראלי כי היה מעדיף ששטחה של הרצועה 
יהיה ריק מאדם , ואם זה קשה לביצוע , יש לדלל את אוכלוסייתה . ואמנם , 
כל עוד היה הדבר אפשרי , עודד הממשל הגירה מעזה , הן למצרים והן לגדה 
המזרחית של הירדן , דרך הגדה המערבית . עד שנסכרו פתחים אלה . מטקס קביעת 
המזוזה בשער הנמל בעיר עזה , בהשתתפות שר התחבורה דאז , משה כרמל , נותרו 
רק תמונות ארכיון הנמל עומד בשיממונו . כלכלת הרצועה התמוטטה . גם הייצוא 
החקלאי שלה , שכפו על ישראל מדינות השוק האירופי , השפעתו חלשה . טורי 
המכוניות העוזבות כל בוקר את הרצועה לישראל ושבות אליה לפנות ערב , ו"שוקי 
העבדים " המוכרים הם עדות יום - יומית לתלותם של התושבים בישראל לפרנסתם . 
ביקרתי בעזה ביום שהוצגה ממשלת שמיר בכנסת . נהג המונית העזתי הזהיר אותי 
כבר בתחילת הנסיעה על " קשיים שרק אללה יודע מראש " . הרחוב הראשי בעיר , 
אל - מוחתאר , וכן השוק המרכזי , היו סגורים בפקודת השלטונות . נסענו 
איפוא בדרכי עקיפין . בסמטאות הצפופות והעקלקלות מילאו תושבים - מתנדבים 
תפקיד של שוטרי תנועה . פתאום נעצרו כל המכוניות . כולן פנו לאחור בבהלה 
והחלו להימלט מן המקום . כששאלתי את הנהג לפשר המנוסה המבוהלת , הסביר 
לי : " גמארק , גמארק " ( מכס ) . בעצתו עברתי במהירות לרכב פרטי 
שהזדמן שם ונהגו נמלט על נפשו עם האחרים . מושיעי החדש הסביר לי : " באחת 
הסמטאות הציבו אנשי המכס והמס מחסום , ומי שנופל לידיהם יומו שחור " . פני 
היו מועדות למרפאת הסהר האדום , לפגישה עם הד"ר חיידר עבד אל - שאפי , 
אחד האישים הפלשתינאים הראשונים שהתוודעתי אליהם חודשים אחדים אחרי מלחמת 
יוני 76 . אני נוהג לבקרו לעתים , כדי לשמוע מפיו על הלכי - הרוח בקרב 
הפלשתינאים ואת הערכותיו על המצב הפוליטי . העמיתים המכירים את הד"ר עבד 
אל - שאפי תמימי דעים כי הוא פטריוט פלשתינאי המעורר אמון רב בקרב בני - 
עמו והערכה רבה בכל מי שמקיים עמו קשרים דיפלומטים זרים , אורחים מחו"ל , 
מנהיגים פוליטיים בישראל , אנשי שלום - עכשיו וראשי הממשל הישראלי הבאים 
עמו במגע . חיידר עבד אל - שאפי נולד בעזה בשנת 9191 . אביו היה מפקח בוואקף . 
כשהועבר אביו לחברון , באמצע שנות העשרים , עברה המשפחה לגור בעיר זו . 
" שם , בילדותי , נוצרו הקשרים הראשונים שלי עם היהודים " , מספר עבד 
אל - שאפי . " התגוררנו בשכונת באב אל - זווייה במרכז חברון , בדירה שהיתה 
שייכת למשפחת חרבאווי . מולנוקפמאליד4חמהתגוררה משפחה יהודית . את שמה 
שכחתי . כל שבת בבוקר היתה אם - המשפחה קוראת לי שאכבה להם את האור שדלק 
בעששית קרוסין . בשכונה שלנו היו כמה בתי - מסחר של יהודים . אחד הסוחרים 
היהודים , אני זוכר , היה איש מידות בעל פנים כהים , קראו לו אבו - גדיד . 
הוא היה ממוצא מצרי או תימני . בביתנו היה מבקר החכם היהודי אבו - יוסף . 
בזיכרונות הילדות שלי נראו היחסים בין ערבים ויהודים כיחסים טבעיים , לא 
חשתי שהיתה איבה כלשהי . לכן , ב9291 , שנה אחרי שחזרנו לעזה , הופתעתי 
כששמעתי על הטבח שהיה בחברון . כילד , שאלתי את עצמי : מה קרה ? מדוע 
זה קרה ? ב7391 , בתום לימודיו התיכוניים בעזה ובירושלים , נסע עבד אל - 
שאפי ללמוד רפואה באוניברסיטה האמריקאית בבירות . גם שם התוודע לסטודנטים 
יהודים , מלבנון ומארצות אחרות , גם מארץ - ישראל , שבאו ללמוד שם . 
עם אחד מהם , עמנואל מרגוליאס , שבא ממצרים , קשר קשרי - ידידות הדוקים . 
" הוא היה הטוב בחברי " , מדגיש עבד אל - שאפי . למדו עמו גם סטודנטים 
יהודים אחרים שבאו מארצות - הברית , ואת שמותיהם הוא זוכר עד היום : יוסף 
עטייה וסם גינזבורג . עם סיום לימודי הרפואה , בשנת 3491 , חזר הביתה 
והתחיל לעבוד בבית - החולים הממשלתי בגבליה ביפו . אחרי - כן התגייס ליחידה 
הבדווית בצבא עבר - הירדן . בתום שנת שירות אחת , חזר לעזה ועבד בה כרופא 
פרטי . בעזה חי את כל המאורעות הקשורים במלחמת 8491 . הוא מספר : " חוויתי 
את עקירת תושבי הכפרים הפלשתיניים במלחמה , כמו דימרה , נגד , דיר אל - 
סניד , בריר , בית גרגה , סומסום , הוג , ברברה . כפרים אלה אינם עוד . 
הם הותקפו על - ידי הצבא הישראלי באפריל 8491 , עוד לפני פינוי הבריטים . 
לאחר - מכן פגשתי את הפליטים שבאו מן הצפון , מיפו , מלוד , מרמלה , 
מיבנה , ממסמייה וממקומות אחרים . מספרם היה כפליים מתושבי עזה . זו 
היתה שעת חירום . יחד עם רופאים אחרים הקימונו בית - חולים חירום ששימש 
תחנה לטיפול רפואי ראשוני " . אחרי חתימת הסכמי שביתת - הנשק ברודוס , בשנת 
9491 , נסע עבד אל - שאפי לארצות - הברית , להשתלמות בתחום הכירורגיה . 
שם עשה כחמש שנים . בשובו לרצועה , עבד ככירורג בבית - החולים המרכזי 
תל אל - זוהור שבעזה . " אלו היו שנים קשות . שררה מתיחות רבה בגבול . 
הפליטים שסבלו במחנות ציפו ליום השיבה לבתיהם . המצב הכלכלי והחברתי היה 
קשה מאוד . אז עוד לא הייתי מעורב בחיים הפוליטיים . חשבתי כי בתפקידי 
ובמקצועי כרופא אוכל לעזור לבני עמי . ברור שכרופא יכולתי לעמוד מקרוב על 
סבלם של האנשים ולא רק בתחום הרפואי והבריאותי . במשך הזמן גברה התעניינותי 
בבעיות הציבוריות הכלליות " . אחרי מלחמת סיני - סואץ , בסוף 6591 , וכיבוש 
הרצועה , פיזרו השלטונות את מועצת עיריית עזה ומינו תחתיה מועצה חדשה , 
בראשותו של רושדי אל - שווא ( אחיו של רשאד אל - שווא ) שכלל בה גם את 
הד"ר חיידר עבד אל - שאפי , בלי לשאול לדעתו . " לא התנגדתי למינוי , 
אף שידעתי כי השלטונות הישראליים ינצלו את המועצה העירונית לצרכיהם הפוליטיים , 
כאמצעי ליחסי - ציבור טובים , במיוחד במגעיהם עם גורמים מחוץ - לארץ . 
עד מהרה התעמתי עם הנציגים של שלטון הכיבוש . כשהקונסול הצרפתי בא לביקור , 
טענו הנציגים הישראלים באוזניו כי מצב העיר טוב יותר מאז כיבושה בידם . 
אני לא הסכמתי לדברים אלה והכרזתי שתחת השלטון המצרי מצב העיר היה טוב יותר . 
הפסקתי להשתתף בישיבות המועצה . בתגובה , זימן אותי המושל הצבאי , צבי 
אל - פלג , והאשים אותי בשילהוב הרוחות והודיע לי על פיטורי מן המועצה . 
השלטונות לא הסתפקו בכך . הם גם ניתקו את זרם החשמל והמים בביתי . כך 
התחלתי את חיי הציבוריים " . עם פינוי צה"ל מן הרצועה והשבתה לידי המינהל 
המצרי , מונה הד"ר אל - שאפי למנהל שירותי הבריאות ושימש בתפקידו זה שלוש 
שנים . אותן שנים דרשו הפלשתינאים שתינתן להם האפשרות להתארגן ולהקים תנועות 
פוליטיות לקידום ענייניהם . בשנת 1691 , כאשר קמה ברצועת עזה , כבמצרים , 
מפלגת האיחוד הלאומי , הצטרף אליה . כעבור שנה , כשהחליט הממשל המצרי 
לכונן ברצועה מועצה מחוקקת ( בחלקה נבחרת ויתרה ממונה ) , הגיש עבד אל - 
שאפי את מועמדותו ונבחר . המועצה המחוקקת בחרה בו ליושב - הראש שלה . הממשל 
המצרי לא נלהב כל - כך מבחירה זו , אך ביודעו כי האיש נהנה מפופולריות ומהסכמה 
כללית , לא התנגד לה . עבד אל - שאפי נודע כל השנים כעצמאי מבחינה פוליטית . 
הוא ראה עצמו כאיש שמאל , " אך בלי כל יסוד עובדתי , היו שהתייחסו אלי 
כאל קומוניסט . לא הסתרתי את נטיותי השמאליות . יחסי לשלטון המצרי או לכל 
שלטון אחר היה תמיד אובייקטייווי , לא של אופורטוניסט ולא של מתחסד " . גם 
כשנכנס לחיים הפוליטיים , לא ויתר מעולם על אהבתו הישנה : הרפואה . עד 
היום הוא משרת את חוליו במרפאת הסהר האדום ובמרפאתו הפרטית . באחד מביקורי 
במרפאת הסהר האדום בעזה , בשנת 9691 , פגשתי חולה זקן , תושב אופקים . 
הופתעתי . כששאלתי את עבד אל - שאפי לפשר הדבר , סיפר לי : " הוא אינו 
יחיד . איכשהו נודע לישראלים ביישובי הסביבה שאנחנו נותנים טיפול רפואי 
בתשלום סמלי וחלקם באים אלינו לקבל טיפול רפואי . איננו שואלים אותם שאלות , 
ונראה שגם הם אינם רוצים לדעת מי ומה . מה נעשה ? נגרש אותם ? גם הם 
נזקקים , כמו יתר המבקרים במרפאה " . במאי 4691 , כשכונסה הוועידה הפלשתינית 
הראשונה בירושלים המזרחית , טבעי היה שהד"ר חיידר עבד אל - שאפי ישתתף בה 
כאחד מנציגי הרצועה . בראש הוועידה עמד אחמד שוקיירי ולצדו שלושה סגנים : 
חיכמת אל - מצרי , ניקולא אל - דור וחיידר עבד אל - שאפי . באותה ועידה 
הוחלט על הקמת אש"ף . עם הכיבוש הישראלי ביוני 76 , פוזרה המועצה המחוקקת 
של רצועת עזה ופעילותה נאסרה . השלטונות נהגו לשתף את הד"ר עבד אל - שאפי 
בפגישותיהם עם ראשי הציבור העזתי . הוא עצמו לא אהב את הדרך שבה נהגו לזמנם 
לפגישות אלו . בפעם הראשונה הופגשו עם שר הביטחון דאז , משה דיין , בלי 
שנאמר להם כי הוא ישתתף בישיבה . על פגישה זו הוא מספר : " נקראנו לבניין 
הממשל הצבאי לפגישה . כששאלנו עם מי ניפגש ועל מה נדון , לא נענינו . 
כך נהגו כל השנים . כשהגענו , גילינו , להפתעתנו , שאנו נפגשים עם דיין . 
הוא דיבר בניחותא . שאל אם אנחנו רוצים להוציא לאור עיתון או לקיים בחירות . 
אני אישית ביטאתי התנגדות לקיום כל בחירות , שהיו אמורות , לדעתי , לתת 
לגיטימציה לכיבוש . בהזדמנות זו הבעתי את מורת - רוחי מהדרך לזימון הפגישה , 
הודעתי שאני עסוק והלכתי " . לד"ר חיידר עבד אל - שאפי היו עוד פגישות עם 
משה דיין , הן כשר הביטחון והן כשר החוץ . מאחד מאנשי לשכתו של דיין שמעתי 
לפנים בכנסת כי באחת מפגישותיו עם ראשי הציבור בעזה , שבהן השמיעו הנוכחים 
הערכות ודרישות שונות , העירו יועצי דיין את תשומת - לבו לדברים השקולים 
שהשמיע הד"ר עבד אל - שאפי . בתגובה אמר דיין לאנשיו : " הדברים השקולים 
של הד " ר עבד אל - שאפי הם שיביאו עלינו את הצרות הגדולות ביותר " . על 
שיחותיו עם משה דיין מספר היום הד"ר עבד אל - שאפי : " דיין היה מעוניין 
בקשרים ובפגישות עם פלשתינאים . הוא נהג להיפגש אתנו גם אם לפגישה לא היתה 
מטרה מוגדרת . הוא התנהג כמי שמחפש משהו באדמה . ביחסי אנוש נהג כארכיאולוג . 
בפגישות אלו נתן תחושה כאילו זמנו פנוי , בלתי - מוגבל . הוא הפגין נינוחות 
ונימוס , אך זה לא הפחית מעקשנותו . הוא לא היה נסוג מדעותיו . אני זוכר 
מקרה מסוים , אחרי חתימת הסכם השלום עם מצרים . לפני ההסכם היה נהוג שהצלב 
האדום הוא המטפל במעבר הסטודנטים הפלשתינאים הלומדים במצרים , אליה וממנה . 
הוא הדין בבחינות הבגרות . אחרי חתימת הסכם השלום עם מצרים , סירבו השלטונות 
הישראליים להתיר את שובם דרך אל - עריש באמצעות הצלב האדום , ודרשו במפגיע 
שהעניין יטופל במשא ומתן בין ישראל ומצרים . המצרים ביקשו לשמור על הנוהל 
הקודם והישראלים ביקשו לשנותו . הסטודנטים הפלשתינאים שעוכבו באל - עריש 
נקלעו בין הפטיש לסדן . כך אירע גם ביחס לטפסים של בחינות הבגרות . " פנינו 
אל מושל הרצועה , אם אינני טועה זה היה קסטל , וביקשנו ממנו ליישב את העניין 
בצורה הומניטרית . ביקשנו שהילדים שלנו לא יסבלו בשל חילוקי - הדעות בין 
ישראל ומצרים . המושל הבטיח להעביר את בקשתנו . למחרת הגיע למרפאה שלי 
טלפון ממשה דיין , שהיה אז שר החוץ ובאותם ימים היה מאושפז בבית - חולים . 
בתחילת השיחה , בירך אותי לבחירתי ליו"ר הסהר האדום ואחרי - כן התנהלה 
השיחה על מעבר הסטודנטים וטפסי בחינות הבגרות . הרגשתי בקולו החלש והצרוד 
של דיין שהוא חולה וסובל . הצעתי לו להפסיק את השיחה ולשלוח אלי שליח מטעמו 
לבירור העניין . למחרת בא שליח מטעמו , איש משרד החוץ , הדס שמו . השיחה 
לא העלתה דבר . משרד החוץ הישראלי עמד על שלו . הסטודנטים חזרו למצרים 
כלעומת שבאו . עם הזמן הגיעו ישראל ומצרים להסכם בעניין " . הד"ר עבד אל - 
שאפי מזכיר שבעקבות שיחותיו עמו ועם הד"ר אחמד חמזה נתשה מחברון , הותקף 
משה דיין בכנסת ובעיתונות על שהוא מקיים מגעים עם אישים פלשתינאים בשטחים 
המזוהים עם אש"ף . לא רק שיחות קיימו עמו נציגי השלטון הישראלי . הד"ר עבד 
אל - שאפי ידע גם גלות , גירוש , והגבלת חופש התנועה . ביולי 96 , בפקודת 
שר הביטחון , משה דיין , הוגלה יחד עם פייסל חמדי אל - חוסייני ואברהים 
אבו - סיתה , לסיני , לאזור נחל , למשך שלושה חודשים . מושל הרצועה אז , 
האלוף מרדכי גור , שמסר לידיהם את צו ההגליה , אמר להם כי אינם רצויים 
מבחינה ביטחונית . " בדרך לסיני , שמענו בחדשות בקול - ישראל שהוגלינו 
בשל שיתוף - פעולה עם הפידאיון . באותם ימים ידעתי , כי בחדשות שיקרו הרבה " . 
בספטמבר 07 גורש עבד אל - שאפי , יחד עם מי שהיה ראש עיריית עזה , מוניר 
אל - ראיס , ועוד ארבעה , מן הגדה המערבית . הם גורשו לביירות . איש 
לא הסביר להם מדוע גורשו . לדעתו , זו היתה פעולת - נקם על חטיפת שלושה 
מטוסים לירדן . על נסיבות הגירוש הוא מספר : " נקראנו למושל . הוא התנפל 
עלינו מיד בנוסח : מה יהיה אתכם הערבים ? ! מדוע אתם חוטפים מטוסים ? 
מדוע לא תסע לגורג חבש ותאמר לו להפסיק עם זה ? מיחיתי על דבריו ועל סגנונם . 
כשהביאו לי קפה , סירבתי לשתות והסתלקתי מן המקום . בלילה באו כוחות צבא 
לביתי ועצרו אותי . הובלתי לכלא עזה . אחרי שאל - ראיס הצטרף אלי בכלא , 
התעוררו בי הרבה שאלות שנותרו ללא מענה . עם מוניר אל - ראיס לא היו לי 
בעבר קשרים מיוחדים . הוא היה אדם מבוגר וחולה . כלאו אותנו בצינוק אחד . 
כל הלילה לא ישנו . בבוקר באו והודיעו לנו שמגרשים אותנו . כששאלנו לאן , 
השיבו כי הם אינם יודעים . חששתי שישליכו אותנו בגבול עם ירדן . בדרך 
הבנו שמגרשים אותנו צפונה , ללבנון " . הגירוש נמשך שלושה חודשים . עבד 
אל - שאפי ידע צווי הגבלה למיניהם . יציאתו מחוץ לרצועה , בכלל זה לחוץ - 
לארץ , כרוכה בקשיים . לפני שנים נעשה ניסיון להעמידו לדין על החזקת ספרים 
" אסורים " בספריית הסהר האדום , אך עקב לחץ בין - לאומי וישראלי , הופסקו 
ההליכים נגדו . לד"ר חיידר עבד אל - שאפי קשרים עם ישראלים רבים . קשרים 
מיוחדים היו לו עם המשורר והמתרגם מרדכי אבי - שאול ז"ל ועם בני - משפחתו , 
שהוא הכירם מתקופת שירותו בבית - החולים המרכזי ביפו , בשנת 3491 . את 
היכרות ביניהם עשה געפר האשם , שעבד במשרד המשפטים המנדטורי . הקשרים נותקו 
ב8491 והתחדשו אחרי מלחמת יוני 76 . היחסים בין שתי המשפחות היו אמיצים 
מאוד . על אופי הקשרים האלה מספר היום עבד אל - שאפי : " בנוסף על קשרי 
הידידות ההדוקים עם מרדכי אבי - שאול , החלפנו בינינו דעות בעניינים שונים 
ודיברנו הרבה על העתיד . חשבנו אז , בסוף מלחמת - העולם השנייה , כי בפלשתין 
תקום מדינה דו - לאומית , דמוקרטית . נכון , דעותינו נגדו את דעת רוב 
הערבים ואני משער שגם את דעת רוב היהודים " . בן - שיחי מדבר על " הדרך 
הזאת " גם אחרי 05 שנה בקירוב , ומוכן להסביר מדוע בחר בה : " זו דרך 
אנושית . היא היחידה המסוגלת למנוע את ההרג ואת שפיכות - דמים ובכוחה להצמיח 
דו - קיום ודמוקרטיה אמיתית " . לשאלה , מתי נוכח לדעת שדרכו היא חלום , 
הוא משיב : " זה קרה אחרי הקמת מדינת ישראל . צריך לזכור שנמניתי עם 
אותם ערבים מעטים , שהסכימו להחלטת החלוקה של האו"ם . קיוויתי שהגשמת ההחלטה 
והקמת המדינה הפלשתינית יביאו להפגת המתיחות , לשיתוף - פעולה , ובמשך 
הזמן יובילו לכינונה של מדינה אחת . כידוע , הדברים התפתחו אחרת . לא 
הייתי מופתע , שדעת רוב הערבים היתה שונה מדעתי . מניסיונם במשך כל ימי 
המנדט הבריטי ידעו , שכל מה שקרה בפלשתין עמד בניגוד לזכותם להגדרה עצמית . 
ולא משנה אם הצד היהודי סבר שזו זכותו . בפועל , אובייקטיווית , הופרה 
זכות ההגדרה העצמית של הערבים בפלשתין . העלייה היהודית וההתיישבות היהודית 
בפלשתין לא נעשו בדרכים חוקיות , אלא בכוח . העלייה היהודית לא התקיימה 
בהסכמת הערבים בפלשתין , שהם היו בה רוב מכריע . עלייה זו שהתקיימה למרות 
רצונם , נעשתה בכוחם ובסיועם של הבריטים . אין ספק שהבריטים פעלו למימוש 
הצהרת בלפור . לא מן הנמנע שהבריטים היו חלוקים בעניין היהודי - הערבי בפלשתין . 
ואמנם , היה אפשר לחוש זיגזגים במדיניותם . אך בסופו של דבר , נטתה הכף 
הבריטית לטובת ישראל . בתמיכתה במלך עבדאללה , תרמה בריטניה את חלקה למניעת 
הקמתה של המדינה הפלשתינית " . לד"ר חיידר עבד אל - שאפי דעה ברורה על המתרחש 
בימים אלה : " אפשר לומר שהגענו למבוי סתום , ל"דדלוק " מסוכן , שאחראית 
לו בעיקר עמדת הסירוב של ממשלת ישראל ועמה ממשלת ארצות - הברית , המסייעת 
לה . הפלשתינאים עשו בכנות צעד נכון כשקיבלו את עקרון שתי המדינות . השינוי 
החיובי הזה בעמדתם , מקורו בלחץ המוסרי של האינתיפאדה והקורבן שמשלם עמנו 
בשטחים הכבושים . נכון שהחלטה זו נתקבלה ברוב ולא פה - אחד ויש מיעוט פלשתיני 
המתנגד לעמדה זו . אך הרוב נוקט עמדה ריאליסטית ורוצה לצאת ממעגל האיבה 
ושפיכות - הדמים . אני מקווה שתהליך של שלום יוביל ברבות הימים לשיתוף - 
פעולה בין שני העמים " . כמנהיגים פלשתינאים אחרים בשטחים , יש בפי הד"ר 
חיידר עבד אל - שאפי ביקורת על הפעולה שעמדה להתבצע בחוף ניצנים : " עקרונית , 
לעם הפלשתיני הזכות לנקוט את כל דרכי המאבק העומדות לרשותו , לרבות דרך 
המאבק המזוין , להגשמת הזכויות הנשללות ממנו . אולם דרך הפעולה הצבאית 
חייבת להביא בחשבון את התוצאות , את המחיר , את עקרון אי - הפגיעה בחפים 
מפשע ואת המוסר . הפעולה שמדובר בה סייעה לממשלת ישראל לצאת מן המיצר בעקבות 
רצח שבעת הפועלים מעזה בראשון - לציון ופעולות צה"ל לדיכוי הפגנות המחאה " . 
באופיו , הד"ר עבד אל - שאפי הוא ריאליסט ואופטימיסט כאחד . עדיין הוא 
מאמין בפתרון מדיני של הסכסוך הישראלי - הפלשתיני . הוא שואב עידוד מן ההתפתחויות 
בזירה הבין - לאומית : " אנו חיים בעולם שמתחוללות בו תמורות שלא העלינו 
כמוהן על הדעת . הדגש מושם על העקרונות של זכויות האדם , הדמוקרטיה , 
הדו - קיום . כל מה שקורה היום בזירה האירופית , במערב ובמזרח , אלה שינויים 
המצביעים על תמורות מעוררות תקווה לאנושות כולה . המזרח התיכון חייב לצאת 
נשכר מתמורות חיוביות אלו . נכון , אזורנו נשאר עד כה מחוץ לתמורות אלו , 
וזה מעורר בהחלט פליאה רבה . אפילו חומת ברלין נפלה . באזורנו קמה חומת 
שמיר - שרון . חומה זו עומדת בסתירה לזרם הכללי של ימינו . אנחנו חייבים 
להתקדם לעבר שלום צודק . המבוי הסתום עלול להוביל למלחמה . בטווח הקצר , 
אני פוחד . בטווח הארוך , נשארתי אופטימי " . 
