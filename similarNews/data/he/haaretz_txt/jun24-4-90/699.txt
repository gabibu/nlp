( ע ) . " אני מקווה שהשיחות על כינון יחסים דיפלומטיים בין מזרח - גרמניה 
לבין ישראל יסתיימו באופן חיובי , עוד לפני איחוד גרמניה . יש סמליות באופן 
הטיפול בעבר שלנו " , אמרה אתמול נשיאת הפרלמנט של מזרח גרמניה , ד"ר סבינה 
ברגמן - פול , במסיבת עיתונאים בירושלים , לסיכום ביקורן של שתי נשיאות 
הפרלמנטים הגרמניים בישראל . ברגמן - פול סיפרה , כי היא הגיעה לישראל עם 
חששות כבדים , בשל היחס העוין שגילתה ממשלתה בעבר לישראל ובשל השואה . 
אולם קבלת הפנים כאן היתה לבבית ובלתי צפויה . היא הביעה תקווה , כי ביקורה 
יסמל את הרצון של העם במזרח גרמניה לכינון יחסים אנושיים עם ישראל . " זהו 
מעשה סמלי חשוב , שיראה כי בני - האדם בארצנו אינם מזדהים עם מדיניות הממשלה 
הקודמת והם שואפים לקשר עם העם היהודי " , אמרה . היא הדגישה , כי בעקבות 
שיחותיה בישראל והביקור ביד - ושם , התחדדה בקרבה ההכרה , כי היהודים זקוקים 
למדינה , כדי שיוכלו לחיות בה בביטחון , " וזו זכות לגיטימית שיש לתת 
לכל אדם בעולם " . נשיאת הבונדסטג של מערב גרמניה , פרוף ריטה זוסמוט , 
אמרה כי התרשמה בשיחותיה עם מנהיגי ישראל , כי יש רצון להמשיך ביחסים הדיפלומטיים 
גם לאחר איחוד גרמניה . כאשר התבקשה לסכם 52 שנות יחסים דיפלומטיים בין מערב 
גרמניה לישראל , אמרה : " 52 השנים של יחסים דיפלומטיים הן ביטוי לכך 
שבמקום מדיניות של השמדה , אפשר לקיים מדיניות של הכרה ותמיכה למען העתיד " . 
