אף על פי שמשרד הבריאות הודיע שלשום , כי תושבי גוש דן אינם צריכים להרתיח 
יותר את המים , בהסתמכם על דגימות של יום ראשון ה42 לחודש , התברר כי חלק 
מדגימות שאספה ובדקה המועצה הישראלית לצרכנות באותו תאריך , לא היה משביע 
רצון . מהמועצה לצרכנות נמסר , כי המהנדס הראשי לאיכות הסביבה במשרד הבריאות , 
רמי הלפרין , אמר בתגובה כי כל דגימות המים שנבדקו על ידי משרד הבריאות 
ומקורות ב52 לחודש , היו במצב טוב מאוד . מן הבדיקות שערכה המועצה לצרכנות , 
עולה כי מתוך 9 דגימות שנלקחו באקראי , בערים תל אביב , חולון ורמת גן , 
ב9 מקומות שונים , התוצאות מחייבות התערבות של מהנדס תברואתי . זאת בגלל 
הימצאות קוליפורמים וסטרפטוקוקים פקאלים , שמהווים אינדיקטור לזיהום צואתי 
אפשרי . עם זאת לא נמצאו בדגימות אלה קוליפורמים צואתיים . במקום אחד העלתה 
הבדיקה כי המים אינם ראויים לשתייה . גם על דגימה ספציפית זאת , אמר המהנדס 
הלפרין ממשרד הבריאות , כי תוצאות הבדיקות שלהם ב52 בחודש באותו אזור , 
היו טובות . למען הסר ספק , הוחלט במועצה לצרכנות לערוך בדיקה נוספת , 
שתוצאותיה יפורסמו תוך יומיים . המועצה בדקה גם דגימות משלוש נקודות חיבור 
של הרשת הארצית בגוש דן והתוצאות הראו כי הדגימות עומדות בכל הדרישות המיקרוביאליות 
של תקנות בריאות הציבור , דהיינו המים הם באיכות טובה מאוד . נקודות החיבור 
שנדגמו הן : ראש העין , הסתעפות תל אביב בר אילן ותחנת חולון . הבדיקות 
של המועצה לצרכנות נערכו במכון למיקרוביולוגיה של מזון , בהנהלת ד"ר שושנה 
וייסמן . הממצאים הועברו לידיעת משרד הבריאות והרשויות המקומיות לטיפול . 
ראש שירותי בריאות הציבור במשרד הבריאות , ד"ר ורה אדלר , אמרה בתגובה 
כי מאחר ולא ראתה את הבדיקות של המועצה לצרכנות , היא אינה יכולה להגיב 
עליהן . מה שיש בידינו , אמרה , הוא ממצאים של רשת של דגימות שעשינו בכל 
התקופה האחרונה , במקומות מרובים ובתדירות גבוהה . הסך הכל שקיבלנו , 
איפשר לנו לקבל את ההחלטה להודיע לתושבי גוש דן שניתן לשתות את המים ללא 
הרתחה , להוציא נקודה מסוימת ( באור יהודה ) . בכל מקרה , אמרה , אנחנו 
כבר דגמנו יומיים אחרי ה42 בחודש , ואנו ממשיכים לבדוק בתדירות גבוהה . 
