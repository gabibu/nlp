צה"ל החל ליישם את הנחיות ארנס בדבר ביטחון צירי התנועה ותגבור כוחות צה"ל 
בגדה . מקורות ביטחוניים מסרו , כי תוגברו הפטרולים בצירי התנועה בדרכים 
ובכבישים המרכזיים . כמו - כן , הוכנסו פלוגות חדשות לשירות בשטחים . הפרקליט 
הצבאי הראשי החל לבדוק , בהנחית שר הביטחון , את ההיבטים החוקיים של משמר 
אזרחי ביישובים היהודיים בשטחים . יועצו לענייני תקשורת של השר , דני נוה , 
אמר כי מדובר בהנחיה של השר , שייעודה הוא לבדוק אם יש מקום לשנות את החוק , 
במטרה לאפשר הפעלת משמר אזרחי . שר הביטחון , משה ארנס , יערוך בימים 
הקרובים דיון במשרדו בכל הקשור לענישה חדשה למיידי האבנים בשטחים . גורמים 
צבאיים הדגישו , כי מספר משליכי האבנים בשטחים מגיע לכ%08 מכלל הנוער , 
הנוטל חלק פעיל באינתיפאדה . 
