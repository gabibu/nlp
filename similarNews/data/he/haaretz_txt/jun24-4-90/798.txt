חמאיגוד אמני ישראל יכול לרשום לעצמו ניצחון קטן ומוזר . עד כה יכלו אמנים 
או החושבים עצמם לאמנים לקבל אשרת - כניסה לארץ ללא הגבלה , ואיש לא בדק 
במיוחד אם בדעתם להתפרנס כאן מאמנותם . ודאי שלא נהגו כך כלפי אמנים מוכרים , 
שבאו להופעות - אורח בארץ , וגם לא כלפי בדרנים שבאו להופיע במועדונים 
ומלונות . עתה דורש משרד הפנים שבקשת אשרה לאמן תגיע אליו שלושה שבועות לפני 
ההופעה עצמה , תועבר למשרד העבודה , ושירות התעסוקה יבקש את חוות - הדעת 
של משרד החינוך לפני מתן האשרה . משרד החינוך יתייעץ עם מומחים , כדי לברר 
אם אלה אמנים שיש להם תחליף , ואז יחליט אם לאשר אם לאו . אין זו צנזורה , 
חלילה . רק צעד מינהלי מגביל המופקד בידי הרשות , שהפעלתו נשמעת מוזרה 
למדי במציאות שנופלות בה מחיצות ומוסרות הגבלות מינהליות בעולם כולו . כדאי 
היה לשאול את דעתו של דודו פישר על הניצחון הזה של אמ"י : פישר היה אמור 
להופיע בברודוויי בתפקיד זאן ולזאן במחזמר " עלובי החיים " , אחרי שהמפיק , 
קמרון מקינטוש , התלהב מהופעתו בהצגת הקאמרי . איגוד השחקנים האמריקאי 
לא הסכים , ופישר המרבה להופיע בארה"ב לקראת החגים , בהיותו גם חזן נודע 
לא עשה קריירה בברודוויי . אמ"י אף ניסה להתערב אצל האיגוד האמריקאי בעניינו 
של פישר אבל לא התייחסו לפניותיו . אמני עירם קודמים . גם לליאורה ריבלין 
יש בוודאי דעה בעניין : בהצגת - היחיד שלה היא מספרת כיצד הוזמן בעלה , 
גדליה בסר , לביים בארצות - הברית את " גטו " ואת " נפש יהודי " של 
יהושע סובול . הוא לא התעקש על התנאי שריבלין תמלא שוב ב"נפש יהודי " את 
תפקיד אמו של אוטו ויינינגר . בתפקיד זה מרטה נוצותיו של עוף שחוט בחן רב , 
בבכורה העולמית של ההצגה , בתיאטרון חיפה . עם הצגה זו סיירה בחו"ל . 
" מרטתי בכל העולם ובכל השפות ורק בארה"ב לא נתנו לי למרוט " , היא מספרת . 
זה גרם לה להכין את הצגת - היחיד שלה על מצוקותיה כשחקנית נשואה לבימאי . 
האיגוד רב - הכוח של השחקנים האמריקאים הוא דגם החיקוי של אמ"י . אותו איגוד 
אינו מצר רק את צעדיהם של שחקנים מישראל . הוא הצליח למנוע את הופעתה של 
הבריטית שרה ברייטמן , זמרת ואשת המלחין אנדריו לויד - ובר , בגרסה האמריקאית 
של " פנטום האופרה " . האיגוד האמריקאי דורש שהתפקיד לא יותן לזר , עד 
שלא יוכח כי בכל ארה"ב אין אמן המסוגל למלא את מקומו . במקום לטעון שאין 
גבולות לאמנים ולאמנות רק גבולות כשרונם רוצה אמ"י להידמות לאיגוד האמריקאי . 
גם אמני ארה"ב יודעים שיש גבול לכוחם כאיגוד , וגם הם אינם יכולים להתעקש 
על הגנת חבריהם ללא - גבול : אין הם מונעים הופעות של להקות אורחות נודעות 
יותר , כמו " רויאל שייקספיר קומפני " , או נודעות קצת פחות כמו התיאטרון 
הקאמרי . הם , החשופים ליבוא מתחרה גדול של כשרונות בשפה האנגלית , יודעים 
לכוף ראשם לפני כשרון אמיתי : שחקנים אנגלים רבים הופיעו בברודוויי ( אנתוני 
הופקינס , איאן מקלן , ולפניהם , לורנס אוליוויה וריצרד ברטון ) כמו 
ששחקנים אמריקאים רבים הופיעו על בימות לונדון : כדסטין הופמן , באחרונה , 
ב"הסוחר מוונציה " . אנשי איגוד אמני ישראל מביאים לחיזוק טיעוניהם שהפעם 
הצליחו לשכנע גם את משרד הפנים , גם את משרד העבודה , וגם את משרד החינוך 
שבארץ שוררת אבטלת אמנים . הם מצטטים מסקר שעשו , ולפיו מתוך 007 שחקנים 
הרשומים באיגוד , מועסקים כמחציתם , ומבין כאלף אמני הבידור מועסקים רק 
כ06 . אנשי איגוד אמני ישראל לא יגידו בקול רם מה שכל איש תיאטרון יודע : 
האבטלה אינה אויב האמנות או האמנים . זה תחום אכזר שאין בו שוויוניות . 
בכל הארצות בעולם , ובעיקר אלו שהאמנות בהן מעוררת את קנאתנו , אבטלת 
השחקנים היא חלק מאופיו של התחום . אילו סיפרת לשחקן אמריקאי או אנגלי שכמחצית 
השחקנים בארץ אינם מועסקים , הוא היה חושב שיש אצלנו עודף פעילות אמנותית . 
בדרך - כלל מועסקים בארה"ב או באנגליה בין % 01 ל%02 . השאר נאבקים על תעסוקה , 
והטובים ביותר ובעלי המזל והקשרים זוכים בה . אנשי אמ"י כבר למדו שהם 
מוכרחים לסייג את מלחמתם . פעם טענו שכל יבוא מתחרה בהם ושובר את מטה לחמם . 
הפעם מדגיש יו"ר אמ"י , מוסקו אלקלעי , שמופעים מיובאים במסגרת קשרים 
עם מדינות או מופעים במסגרת פסטיבל ישראל אינם צריכים לקבל את המלצת משרד 
החינוך . גם באמ"י הבינו שאפילו גילה אלמגור אינה תחליף עם כל הכבוד לכל 
הצדדים לנוריה אספרט , למשל . תחום האמנות דוחה מטבעו התאגדות על בסיס 
שוויוני , הנאבקת למען זכויות כל חבריה . כאן גודל הזכות הוא כגודל הכשרון . 
אפילו אמ"י לא יטען שאין להתיר לכנרת היפאנית מידורי להופיע כאן , מפני 
שיש לנו כנרת ישראלית צעירה ומוכשרת שזכותה קודמת . כל עניין המוסיקה הקלסית 
לא עלה על הפרק , אף שכאשר מדובר בנגני תזמורות , ודאי שיש מקום לטעון 
כי נגני ארצך קודמים . יש בעלי - מלאכה באמנותם שקל למצוא להם תחליף מקומי . 
כשמדברים על תחליף מקומי של בעלי - מלאכה אמנותיים בדרנים , זמרים , נגנים , 
רקדנים אין המדובר בהופעות של אמנים ששמם הולך לפניהם , באולמות ציבוריים . 
מדובר בהופעות במלונות ומועדונים . מדובר בבעלי - מקצוע שכבודם במקומם 
מונח ( וכל אחד מהם יכול בוודאי להתפאר ברשימת הישגים מן העבר , במצבור 
תקוות לעתיד וגם בהווה מוכח ) אבל היחס כלפיהם צריך להיות כמו היחס ליבוא 
מתחרה . מומחי כלכלה רבים סבורים שאין להגן על תוצרת הארץ בהטלת הגבלה אדמיניסטרטיווית 
על יבוא מתחרה . זה חל על שטיחים כמו שזה חל על בעלי מקצוע . ניצחון אמ"י 
יסבך עכשיו את החיים לאמרגנים , שיידרשו לפרוצדורה נוספת לאלו הקיימות כדי 
לייבא אמנים . אולי יגלו לכולם שאמן מיובא זול מן האמן המקומי כשמדובר 
בבעלי - המלאכה ובכמה מקרים גם אינו גרוע ממנו . יתכן שבתחום המלאכה האמנותית 
יש היגיון כלשהו ליצור הגנה על יבוא מתחרה , אבלקפמאליד4חמהצרה היא שברגע 
שאתה מתחיל בהגבלות מינהליות , אתה מפקיד כוח מיותר בידי הרשות . אנשי אמ"י 
ומשרד החינוך שהוא בפועל הממליץ והמאשר יכולים לטעון עד מחר שאין כאן צנזורה . 
הם יודעים שהמלה צנזורה אינה נשמעת טוב , במיוחד לא מצד אנשי חינוך ואמנים . 
אבל יש כאן הגבלה אדמינסטרטיווית על תחרות חופשית , וברגע שהיא קיימת , 
היא נתונה בידי מי שמבצע אותה . אנשי אמ"י יכולים לרחוץ בניקיון כפיהם 
ולטעון שהם מדברים בשם הפורמליות של מתן רשיונות עבודה , אבל הם מעמידים 
פני צדיקים , כשבפועל הם מפקידים את מלאכת הצנזורה בידי אחרים . 
