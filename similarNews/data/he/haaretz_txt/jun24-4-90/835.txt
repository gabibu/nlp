בהצגת הפאסיון המפורסמת , המועלית מדי שנה בגרמניה , נשלחת אצבע מאשימה , 
נוטפת דם , אל היהודים , שצלבו את ישו . ההמון היהודי צועק באחת הסצינות 
המרשימות ביותר : " דמו עלינו ועל בנינו " . השראה ישירה , לדעת החוקרים , 
לרצח עם . בחלקה השני של " אחרי קרפנטרה " " צל על גבי הצלב " חושף 
סרט הטלוויזיה הבריטית , ברוח אקדמית כמעט , את מסכת היחסים בין הנצרות 
ליהדות , בין הכנסייה והיהודים . בעיה זו מתוארת בסרט כסרטן בגופה של הנצרות . 
אבל זו הגדרה המחטיאה את המטרה . מקשר זה נובעת גם שתיקת הוותיקן והכנסייה 
בשואה . דמיון מפתיע מתגלה בין שנאת היהודים וחוקי הכנסייה נגד היהודים , 
וחוקיה של גרמניה הנאצית . החוקים זהים כמעט . היה לגרמנים ממי ללמוד , 
מה הפלא ששטרייכר טען במשפטי נירנברג , להגנתו , כי הוא תלמיד נאמן של 
לותר , שגם מקומו על מושב הנאשמים . הכנסייה התעלמה במשך דורות מיהדותם 
של ישו ושליחיו והבליטה את יהדותו של יהודה איש - קריות , שנעשה סמל ליהודים 
שנואי - נפשה . הכנסייה פיתחה תיאולוגיה אנטישמית , הפיצה את האמונה שהעם 
היהודי סיים את שליחותו עלי - אדמות עם הופעתו של המלך המשיח , והציגה את 
היהודים כדמויות מיתולוגיות , שטניות של אנטי - כריסטוס , העוסקים בין 
השאר , ברצח פולחני של נוצרים ; רצוי ילדים . לבימאי של " היהודי זיס " 
היה ממי ללמוד . לא נדרש לו דמיון עשיר . היטלר כך עולה מן הכתבה לא 
המציא דבר בטיעוניו האנטישמיים , חוץ מן הפתרון הסופי . הנצרות היא שקבעה 
את דפוסי האנטישמיות הקלאסית , והאנטישמיות החדשה ירשה ממנה את שנאת היהודים 
צולבי המשיח . אמנם הרב דוד רוזן , מן הליגה נגד השמצה , נוטה לאופטימיות 
ומבשר על מהפך ביחס הכנסייה ליהדות . לעומתו , הפרוף צבי בכרך פסימי ממנו , 
טוען כי לוותיקאן יש בעיות תיאולוגיות לצד בעיות פוליטיות שאין הם מסוגלים 
לפתור . החלק השני של " אחרי קרפנטרה " מותיר את הצופים עם ראייה היסטורית 
אכזרית ומפוכחת , ותחושה שדמו של הצלוב עדיין בראשנו ואנו נידונים להוסיף 
ולכפר על חטא הצליבה . זה נשמע אולי מרחיק לכת , אבל גם על כך שילמו מליוני 
יהודים בכל הדורות ובדורנו שלנו . הנצרות עדיין ניצבת מול היהדות כאויבתה , 
והיא האחראית העיקרית לאנטישמיות , גם אם מחקיה ויורשיה עלו עליה לאין - 
שיעור . 
