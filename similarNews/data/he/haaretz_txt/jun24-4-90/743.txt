מדוודב , אמר אתמול כי ועידת המפלגה הקומוניסטית הסובייטית , שנועדה לשבוע 
הבא , תתקיים במועד , על אף דרישות שהושמעו לדחותה . בהופיעו במסיבת עיתונאים 
אמר מדוודב , שדן בעניין זה עם ראשי המפלגות הקומוניסטיות ברפובליקות בבריה"ם , 
כי מליאת הוועד המרכזי תקבל החלטה סופית בעניין זה בסוף השבוע . צפוי מאבק 
מר בנושא מועד הוועידה בין הרפורמיסטים לבין השמרנים . " התברר כי מנהיגים 
רבים של המפלגה ברפובליקות מצדדים בקיומה של הוועידה במועד שנקבע . זוהי 
הדעה השלטת במפלגה כיום " , אמר . " מבחינתי הוועידה יכולה להתכנס ב2 ביולי " . 
תהיה זו ועידת המפלגה הקומוניסטית הראשונה מאז 6891 , אז העלה גורבצוב לראשונה 
את תכנית הפרסטרויקה שלו . רמז ראשון על דחיית הוועידה הגיע מבוריס ילצין , 
נשיא הפדרציה הרוסית . ילצין , מנהיג הרדיקלים הרפורמיסטים במפלגה , אמר 
כי אנשיו מודאגים נוכח הגברת ההשפעה השמרנית על הוועידה והם מבקשים דחייה . 
הוא חזה מאבק מר בנושא זה בישיבת הוועד המרכזי , על רקע התארגנות השמרנים 
להשתלט מחדש על הוועד המרכזי . קפידבינכלי התקשורת והפרשנים בבריה"ם זנחו 
בינתיים את ההנמקה הילדותית , כאילו שוקלים את דחיית הוועידה בגלל עבודות 
קציר התבואה ומודים בגילוי לב , כי מועד כינוס הוועידה היה לבעיה פוליטית 
ממדרגה ראשונה ועתה נראה , כי דווקא תומכי גורבצוב והפרסטרויקה מעוניינים 
בדחייתה . בוועידת המפלגה בפדרציה הרוסית שבה נבחר כמזכיר כללי איוואן 
פולוזקוב השמרני נתקל גורבצוב בביקורת חריפה ובגילויי דחייה מהולה בבוז . 
מהלך הוועידה הרוסית עורר דאגה רבה בקרב תומכי הרפורמות , כי היא תטביע 
חותמה גם על הוועידה הכל - סובייטית . מצד שני , בעקבות ההחלטות השמרניות 
שנתקבלו בוועידה הרוסית , החלו רבבות חברי מפלגה להחזיר את כרטיסי - החבר 
שלהם . מתברר , כי בקרב כלל התושבים , וגם בקרב חברי המפלגה מן השורה , 
נהנים מתמיכה מאסיווית דווקא גורבצוב ותומכי הרפורמה אלא שמגמה זו לא תבוא 
לביטוי בהרכב הצירים , אם הוועידה תכונס במועדה , שכן לא ניתן עתה להדיח 
צירים שמרניים ולבחור במקומם את תומכי גורבצוב . דחיית הוועידה תהיה כרוכה 
באבדן יוקרה לגורבצוב , וגם קשה מאוד לעצור את ההכנות . מאות עיתונאים 
זרים כבר הגיעו למוסקווה . ייתכן כי האגף השמרני מבקש לנצל את האווירה נגד 
גורבצוב בצמרת הפלגה כדי להביא להדחתו בוועידה . מנהיג האגף השמרני , איגור 
ליגצוב , כבר רמז על כוונתו להתמודד על כהונת המזכיר הכללי . קפידבינבוריס 
ילצין העריך כי ייתכן פילוג במפלגה הקומוניסטית , אם הוועידה הקרובה לא 
תהיה ועידה של חידוש . הוא הודיע כי במקרה כזה , הוא יקפיא את חברותו במפלגה 
הקומוניסטית . " אם החידוש לא יתרחש בוועידה , ייתכן פילוג במפלגה הקומוניסטית 
הסובייטית , והקמתן של מפלגות אחרות " , אמר ילצין . ילצין אמר גם כי הפדרציה 
של רוסיה פתחה בדיונים עם מספר רפובליקות בבריה"ם , במטרה לכונן יחסים ישירים 
עם כל אחת מהן , בתחומים מגוונים ביותר כולל כלכלה . בתוך כך החלו קומוניסטים 
חסידי רפורמות בערים רבות במערכה כנגד המפלגה הקומוניסטית הרוסית החדשה . 
חברי מפלגה במוסקווה , לנינגראד וסוורדלובסק מחפשים כעת דרכים כיצד להתנתק 
מהמפלגה הקומוניסטית הרוסית , תוך הישארות במפלגה הקומוניסטית הסובייטית . 
" הארגון המפלגתי רוצה לאלץ את כל הקומוניסטים להירשם במפלגה הרוסית החדשה " , 
אמר דיפלומט מערבי . אולם ראדיקלים רבים הודיעו כי הם אינם מתכוונים להצטרף 
למפלגה החדשה . מעריכים כי ככל שירבו הארגונים שלא יצטרפו למפלגה החדשה , 
כך יתחזק מעמדו של גורבצוב במפלגה הקומוניסטית הסובייטית . קפידבינשר החוץ 
הסובייטי , אדוארד שוורדנאדזה , הכריז בראיון ל"פראוודה " , שהוא " מרגיש 
חובה מוסרית להתנצל לפני עמי מזרח - אירופה על התבטאויותיהם הפוגעות והבלתי - 
נסבלות של בני ארצי " . בכך הגיב שוורדנאדזה על דבריו של הגנראל מאקאשוב 
בוועידת המפלגה הקומוניסטית הרוסית , שהתריע נגד פינוי הכוחות הסובייטיים 
מארצות " שאבותינו שחררו במחיר - דמים רב " . " למרבה הצער , יש עוד אנשים , 
שלדעתם הצבא הסובייטי לא שחרר ארצות אירופיות אחדות , אלא כאילו לקח אותן 
שלל " , אמר שר החוץ הסובייטי . " אנו חייבים להבין סוף - סוף , כי על 
כידונים אי - אפשר לבסס לא את הסוציאליזם , לא ידידות , לא שכנות טובה 
ולא כבוד הדדי . עלינו לבסס את קשרינו על האינטרסים והיתרונות ההדדיים ועל 
הבחירה החופשית " . 
