אודי רקנאטי , בנו של רפאל רקנאטי , בעל השליטה בחברת אי . די . בי . 
פורש מניהול עסקי אי . די . בי . לעסקים פרטיים . אודי היה מ6891 מנכ"ל 
משותף בחברה , ומנכ"ל משותף בחברת אי . די . בי . פיתוח . חברת אי . די . 
בי . היא חברה אם של בנק דיסקונט וחברה אם של אי . די . בי . פיתוח . עד 
6891 היה רקנאטי הבן ( 14 ) משנה למנכ"ל בנק דיסקונט ואחראי על הפעילות 
הבין - לאומית והפעילות בניירות ערך . קודם לפרישה , אמר רקאנטי הבן למקורביו : 
" אבא התחיל לפני 04 שנה בעסקים ותראו לאן הוא הגיע . הגיעה העת שגם אני 
אנסה להצליח בעסקים פרטיים " . עם פרישת רקנאטי הבן , יכהנו כמנהלים משותפים 
בקבוצת אי . די . בי . אלי כהן וליאון רקנאטי . רפאל רקנאטי ימשיך לכהן 
כיו"ר דירקטוריון אי . די . בי . וכמנהל העסקים של הקבוצה . אודי רקנאטי 
יפרוש גם מתפקידו כיו"ר דירקטוריון חברת " אילנות דיסקונט " , מנהלת קרנות 
הנאמנות של החברה להשקעות של בנק דיסקונט . נראה כי את מקומו ב"אילנות דיסקונט " 
ימלא לני רקנאטי , בנו של יעקב רקנאטי ( המנהל את חברת אל - ים ) , כיום 
עובד בכיר בחברה להשקעות של בנק דיסקונט . בהודעה רשמית שנמסרה אתמול מטעם 
אי . די . בי . נאמר , כי אודי רקנאטי החליט לפרוש לעסקים פרטיים , ולעסוק 
בפיתוח פרויקטים כלכליים בארץ ובעולם . עוד נאמר בהודעה , כי אודי רקאנטי 
ימשיך לכהן בדירקטוריונים של חברת אי . די . בי . ואי . די . בי . פיתוח . 
הפרישה של אודי רקנאטי לא התקבלה בהפתעה . בחודשים האחרונים הובעה מורת 
רוח מתפקודו של רקנאטי הבן בחברה . המתיחות בין אודי ואביו רפאל החלה עוד 
בשנת 2891 , בתקופת הפריחה של הבורסה . אודי , שעמד בראש קרנות הנאמנות 
של בנק דיסקונט , ביצע כמה עסקות , בהן רכש עבור הקרנות של דיסקונט מניות 
ממנהלי תיקים שפעלו בשולי שוק ההון במחירים שנחשבו גם באותו זמן מופרזים . 
לפחות חלק מעסקות אלה הפתיעו את אביו . בשנים האחרונות , לאחר פרישתם של 
רפאל רקנאטי , אלי כהן וליאון רקנאטי מהבנק , ביקש להגדיל את היקף הפעילות 
של אי . די . בי . הוא בחן סוגים שונים של השקעות , אבל בסופו של דבר העדיפה 
חברת אי . די . בי . להעמיק את השקעותיה בתחומי פעילותה הקיימים ולא להיכנס 
לתחומי פעילות חדשים . חרגה מכך השקעה של רקנאטי , בשיתוף מיקי ברקוביץ , 
בחברת " פוינט 9 " לשיווק מוצרי ספורט . הפעילות של חברה זו , שפעלה 
במסגרת אחת מחברת אי . די . בי . , לא הביאה לתוצאות המקוות . כעת מבקש 
רקנאטי לפעול עצמאית ולנצל את הידע שלו בתחום הפיננסי . נמסר כי רפאל רקאנטי 
האב , קיבל בצער רב את פרישת הבן מעסקי אי . די . בי . 
