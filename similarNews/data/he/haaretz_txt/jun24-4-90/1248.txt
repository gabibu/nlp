מוסקווה ( מיוחד ל"הארץ ) . שני אנשים נהרגו , רבים נפצעו , ונזק רב 
נגרם לרכוש במהומות המתחוללות בימים האחרונים במעבר הגבול בבריסק , שבין 
בריה"ם ופולין . ההמתנה במעבר זה נמשכת עתה , בקיץ החם , כשלושה ימים 
ומשפחות שלמות עם ילדיהם ממתינות במקום בתנאים בלתי - נסבלים . בשידורי הטלוויזיה 
הסובייטית הוסבר כי הצפיפות נובעת מסגירת תחנות מעבר אחרות בין פולין וליטא 
ומכוח עבודה בלתי - מספיק בייחוד בצד הפולני של הגבול . מקורות סובייטיים 
הוסיפו , כי זרם התיירים והקונים התגבר נוכח השמועות בדבר סגירתו של המעבר 
החופשי הצפויה בימים הקרובים . האנשים , העצבניים עקב ההמתנה הממושכת , 
מתנפלים על אלו המנסים לעקוף את התור ומנפצים את שמשות מכוניותיהם . אחד 
ממקרי המוות אירע כאשר אזרח פולני תשוש נשכב לנוח במקום המוצל היחידי שמצא 
תחת אוטובוס . כאשר התור התקדם התניע נהג האוטובוס את רכבו בלי להבחין 
באדם השוכב תחתיו ודרס אותו למוות . כפריי הסביבה מביאים לממתינים בתחנת 
הגבול מזון , משקאות , ומים לרחיצת התינוקות . 
