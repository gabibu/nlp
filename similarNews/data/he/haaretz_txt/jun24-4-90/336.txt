בזבוז וראוותנות , ירידה במספר הצופים , ליקויים חמורים בתחומי הניהול 
וכישלון במילוי משימות מקצועיות אלה כמה מממצאי הביקורת שערכה מבקרת המדינה 
בהתאחדות לכדורגל , ומופיעים בדו"ח ביקורת חריף , המתפרסם היום . הביקורת 
הקיפה תקופה של שנה וחצי , מאפריל 8891 עד דצמבר 9891 . " ממצאי הביקורת 
מצביעים על בזבוז וראוותנות בהנהלת ההתאחדות , שפעלה בניגוד לחובתו הבסיסית 
של גוף ציבורי להקפיד בכספי ציבור . התנהגות מנהלי ההתאחדות בלטה לנוכח 
מצבו הקשה של ענף הכדורגל זה שנים . מעמדם של מנהלי ההתאחדות , כנבחרים 
שאינם מקבלים משכורת בעד עבודתם , אינו פוטר אותם מנקיטת זהירות וחסכנות 
בשימוש בכספי ציבור " , כתבה המבקרת . כמעט בכל התחומים שבדקה בניהול ענייני 
ההתאחדות , מצאה מבקרת המדינה ליקויים חמורים , ולעתים אף חמורים מאוד : 
סדרי רכישת טובין ושירותים ונוהל מכרזים , עבודות פיתוח באיצטדיון רמת 
גן , נסיעות לחו"ל , אירוח וכיבודים , רכישת כרטיסים ומתן כרטיסי חינם 
ביד רחבה , טיפול ברכישת מתנות ועוד . בבדיקת עבודות הפיתוח באיצטדיון רמת 
גן , שנוהלו במישרין בידי ההתאחדות , הועלו ליקויים חמורים בהליכי קבלת 
החלטות , בהליכי דיווח להנהלת ההתאחדות ובהליכי התקצוב והתשלומים של חשבת 
ההתאחדות . העבודות נוהלו למעשה בידי גזבר הכבוד של ההתאחדות , שלא שהיה 
מוסמך לכך , שלא בידיעת ההתאחדות וממילא שלא באישורה ושלא בפיקוחה . בעיצומה 
של העבודה , הגדיל גזבר הכבוד את היקפה במידה ניכרת , אישר את חשבונות 
הקבלנים והורה לחשב ההתאחדות לשלמם . סופר " הארץ " מציין , כי גזבר הכבוד 
של ההתאחדות באותה תקופה היה גד אגוזי . בעקבות ממצאי הביקורת , הוקמה ועדת 
חקירה מטעם ההתאחדות , ועל סמך המלצותיה החליטה הנהלת ההתאחדות להשעות את 
גזבר הכבוד מפעילות בהתאחדות למשך חמש שנים , ולשפר את דרך ניהולן של עבודות 
הפיתוח . מבקרת המדינה ממשיכה לטפל בנושא זה . מחדלי הנהלת ההתאחדות בלטו 
במיוחד , לדעת המבקרת , לנוכח כישלונה בהחזרת הצופים למגרשים . " אף 
על פי שהכדורגל הוא מענפי הספורט הפופולאריים בארץ , מספר הצופים במגרשים 
ירד בהתמדה במשך השנים . במשחקי הליגה הארצית היתה הירידה גדולה במיוחד . 
כדי להחזיר את הצופים למגרשים , ניסתה ההתאחדות לפעול בדרכים שונות , 
ובהן שינוי כללי המשחק בליגות השונות . פעולות אלה לא הביאו שיפור ממשי " . 
בין היתר , נקטה ההתאחדות בפעולות חינוך והסברה . אולם המבקרת מצאה , 
כי ההוצאות לפעולות אלה " נועדו בחלקן לפאר את שמה של ההתאחדות ואת העומדים 
בראשה . לא עלה בידי ההתאחדות לבער את נגע האלימות במגרשים , להוזיל את 
מחירי הכרטיסים ולשפר את המתקנים פעולות , שגם לדעת ההתאחדות הכרחיות ליצירת 
תנאים שיביאו להגדלת מספר הצופים במגרשים . תחרות שנערכה כביכול לשיפור 
פני האיצטדיונים , התנהלה באופן לא שוויוני ותוך פגיעה בסדרי מנהל תקינים " . 
קפידבינהמבקרת מתחה ביקורת קשה על ניסיונה של ההתאחדות להשליט סדר בתשלומים 
לשחקני הכדורגל המקצוענים , שהביאו אגודות ספורט להתמוטטות כספית . " ההתאחדות 
ניסתה להשליט סדר באמצעות קביעת נורמות ופיקוח על התשלומים לכדורגלנים , 
שהם מההוצאות העיקריות של הקבוצות המובילות " , כתבה המבקרת . " ממצאי 
הביקורת מראים , כי ההתאחדות לא השכילה להתמודד עם הלחצים בתחום זה , ולמעשה 
הנהלות הקבוצות עשו ככל העולה על רוחן " . " הקבוצות ניהלו מערכת כפולה של 
הסכמים עם השחקנים , שילמו להם סכומים גבוהים הרבה מהמותר על פי התקנון , 
ובלא שום התחשבות ביכולתן הכספית תוך סיכון יציבותן הכספית . כמה מהן 
אף הגיעו עד סף פירוק " , כתבה המבקרת . לדעת מבקרת המדינה , מן הראוי שההתאחדות 
לא תיטול עליה תפקידים בתחום הסדר התשלומים שאין ביכולתה להתמודד עמם , 
ועליה לבחון דרכים חלופיות ויעילות יותר . במועד סיום הביקורת החליטה ועדה 
בראשות אהרן ידלין , כי החל מהעונה הבאה , הקצבות מועצת ההימורים בספורט 
לקבוצות ומרכזים יועברו היישר למרכזים , ולא באמצעות ההתאחדות , כפי שהיה 
נהוג עד כה . אם תיושם החלטה זו , תקטן מאוד מעורבות ההתאחדות במימון הכדורגל 
המקצועני . קפידבינמבקרת המדינה מצאה , כי בהתאחדות קיים רוחב לב באישור 
נסיעות לחו"ל , ואי הקפדה על קבלת דו"חות מפורטים ומסודרים על הנסיעות ותוצאותיהן . 
חלק מהנסיעות אושרו כהטבה אישית . בחמש נסיעות ביקשו חברי משלחות , בעת 
שהותם בחו"ל , להאריך את שהותם בשלושה ימים אחרי המועד שנקבע לשובם , ולקבל 
מקופת ההתאחדות תשלום לכיסוי הוצאותיהם בימים הנוספים . המזכירות אישרה 
את הבקשה , ולא נימקה את ההחלטה . גם לא נמסר דיווח על השהייה בימים הנוספים . 
מבקרת המדינה הודיעה להתאחדות , שעליה לקבוע נוהל מפורט וקפדני בעניין נסיעות 
לחו"ל והמליץ , שאישור הנסיעות ייעשה בידי ועדה שחבריה אינם בעלי עניין 
ואינם נמנים בדרך כלל עם המשתתפים במשלחות . בנושא ארוחות וכיבוד קבע הדו"ח , 
כי " הוגשו ארוחות למשתתפי ישיבות ההנהלה , המזכירות וועדת הכספים , 
וכי יו"ר ההתאחדות , ממלאי מקומו וגזבר הכבוד נהגו לאכול בתדירות גבוהה 
מאוד במסעדות יוקרה , במגדניות ובבתי מלון , ויש שאף הזמינו פקידים בכירים 
אחרים של ההתאחדות לארוחות אלו , ששולמו בידי ההתאחדות " . סופר " הארץ " 
מציין , כי יו"ר ההתאחדות בתקופת הביקורת היה שאול סווירי . סווירי אמר 
אתמול ל"הארץ " , כי ממלאי מקומו בתקופה שבדקה המבקרת היו עזריקם מילצן , 
מנחם אריאב , גד גולינסקי וחיים צימר . ההתאחדות מסרה למבקרת , שהארוחות 
קוימו במסגרת ישיבות עבודה , אך המבקרת קובעת , כי " כיבוד בהיקף וברמה 
כזאת אין לו מקום במוסד הממומן מכספי ציבור , וגישת ההתאחדות לא היתה לפי 
הכלל של " הצנע לכת " , בייחוד לנוכח מצבו הכספי הקשה של ענף הכדורגל בארץ " . 
בנושא אחר נאמר בדו"ח , כי רכישת כרטיסים למשחקי כדורגל על חשבון ההתאחדות 
לחברי הנהלתה , היא חריגה חמורה מהנורמות המחייבות גוף ציבורי . בדברי הסיכום 
מציין הדו"ח , כי בעקבות הביקורת החלה ההתאחדות בתיקון כמה מהליקויים . 
אומץ נוהל חדש לרכישות ולניהול מכרזים , ובתחום הכיבודים פעלה ההתאחדות 
להתאמת רמת המזון והכיבוד למקובל בגופים ציבוריים אחרים . " העתיד יוכיח , 
אם הנהלים החדשים אמנם יתקבלו כנורמות יסוד לפעילות ההתאחדות " , אומר משפט 
הסיום של הדו"ח , " שכן חומרת הליקויים שפורטו בדו"ח מדברת בעד עצמה ומחייבת 
שינויים בסיסיים ולאלתר " . בתגובה על הדו"ח נמסר אמש מההתאחדות לכדורגל : 
" במהלך תקופת הביקורת ובהתייחסות להערות המבקר , אימצה ההתאחדות שורת 
נהלים והנהיגה שינויים בפעילותה . היא מינתה ועדה ציבורית לשיפור הניהול 
המקצועני בכדורגל , שהגישה באחרונה את המלצותיה . בעונת המישחקים 0998 
נרשם מספר שיא של צופים ( ממוצע ) בליגה הלאומית בשש העונות האחרונות . 
בעת פרסום הדו"ח כבר התייחסה ההתאחדות לכל הערות המבקר , ורובן תוקנו " . 
