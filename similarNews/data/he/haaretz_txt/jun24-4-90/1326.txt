ועדת הביקורת של עיריית תל - אביב החליטה אתמול לדון מחדש בהחלטה שהיא עצמה 
קיבלה לפני שבוע , להמליץ בפני מועצת העירייה להשוות את שכרו של מנכ"ל העירייה 
לשכר מנכ"ל משרד ממשלתי , שפירושו הורדת שכר בשיעור של כ%44 . משכורתו 
של מנכ"ל העירייה מגיעה ל000 , 11 ש"ח בחודש . את הדיון המחודש בהחלטה דרשו 
חבר סיעת הליכוד , ראובן ויטלה , וחבר סיעת המערך , פרוף אפרים טורגובניק . 
לדבריהם , אין זה מסמכותה של ועדת הביקורת לקבל החלטה על קיצוץ בשכר העובדים . 
הם נימקו את דרישתם לדיון מחודש , בטענה כי ההחלטה בישיבה הקודמת התקבלה 
בהעדרם . יו"ר הוועדה , אריה צוקר ( מפם ) וחבר הוועדה , דן דרין ( 
רץ ) התנגדו לחזור ולדון בהחלטה ואמרו שהדבר " נוגד לכל הליך דמוקרטי " . 
לבסוף הוחלט ברוב קולות לפתוח את הדיון , אלא שכעבור זמן קצר ננעלה הישיבה , 
עד שיוצגו בפניה החוזים האישיים של הבכירים . המאבק בוועדת הביקורת משקף 
את התגייסותה של הקואליציה העירונית לסכל ניסיון לביטול ההטבות המפליגות 
שהוענקו לקבוצה של פקידים בכירים בעירייה . שכר הבכירים יידון במועצת העירייה 
ב7 . 51 , וועדת הביקורת תציג שם את המלצותיה . 
