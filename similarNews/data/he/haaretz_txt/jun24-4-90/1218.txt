ערב הסעודית הנחיתה מכה קשה על בריטניה וביטלה את חלקה השני של " עסקת המאה " , 
שכללה עשרות מטוסי " טורנאדו " בסכום של יותר מ5 מיליארד ליש"ט . ההחלטה 
מפחיתה מהאיום האווירי על ישראל , ואף תביא להפסקת ייצורו של מטוס הקרב 
בעוד שנה וחצי . הסעודים עוד לא הודיעו פומבית על מהלכם האחרון , אבל בלונדון 
הוא ידוע לחוגים צבאיים כבר מאז סוף השבוע . כתוצאה ממנו לא תרכוש ריאד 
84 " טורנאדו " שנכללו בחוזה " אל - יאממה 2 " ב88 . הם הסתפקו אפוא 
ב27 מטוסים , ש14 מתוכם כבר סופקו על - ידי הבריטים . 13 הנותרים יועברו 
לריאד בשנתיים הקרובות . ההחלטה הסעודית נובעת מקשיים כספיים רבים שאליהם 
נקלע לאחרונה המלך פאהד , ובהוראתו הישירה נגנזה ההזמנה הגדולה . הסעודים 
אמנם החליטו להזמין יותר מטוסי " הוק " ומסוקי " ווסטלאנד " , אולם אלה 
לא יוכלו לחלץ את התעשייה האווירית הבריטית ממשבר צפוי ומאבטלה אפשרית . 
ערב - הסעודית אינה המדינה הראשונה המבטלת התחייבות לרכוש " טורנאדו " . 
ירדן היתה הראשונה שעשתה כן לאחר שהמלך חוסיין הבטיח לרכוש תריסר מטוסים 
ב005 מיליון ליש"ט . ירדן לא קיבלה אשראי מבנקים גרמניים , ומאמצים בריטים 
להבטיח לה הלוואה חלופית נכשלו . גם מאלזיה ביטלה את עסקת ה"טורנאדו " 
שלה . מקורות סעודיים אמרו בלונדון , כי סיבה נוספת לביטול העסקה , נעוצה 
בקשיים להבטיח השקעות צבאיות בריטיות בסכום של מיליארד ליש"ט כמתחייב מהחוזה . 
שני חלקיה של העסקה עוררו בשעתו דאגה ומחאה בישראל , שכן הם לא הגבילו את 
מקום הצבתם של המטוסים ולא התנו את מכירתם במחויבות שלא לתקוף את ישראל . 
שר ההגנה הבריטי טום קינג , טוען כי לא ידוע לו על החלטת ערב הסעודית לבטל 
את החוזה . 
