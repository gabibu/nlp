( ע ) . ראשי בתי המחוקקים של מזרח ומערב גרמניה הגיעו אתמול לביקור של 
יומיים בישראל . האורחות , פרוף ריטה זיסמות מהמערב , וד"ר סאבינה ברגמן - 
פול נשיאת הפולקסקמר של מזרח - גרמניה הגיעו אתמול בצהריים במטוס בואינג 
707 של חיל האוויר המערב גרמני כאורחות הכנסת . בנמל התעופה קיבלו את פניהן 
שני סגני יו"ר הכנסת , דן תיכון וזלמן שובל , ומשם יצאו לטקס קבלת הפנים 
הרשמית בכנסת . נשיאת הפרלמנט המזרח - גרמני , ברגמן - פול , אמרה שבכוונתה 
לפעול במרץ למען כינון הקשרים הדיפלומטיים בין הרפובליקה הדמוקרטית של גרמניה 
לבין ישראל . " אני במיוחד מעוניינת לפעול נגד המדיניות שאפיינה את מזרח - 
גרמניה במשך שנים כה רבות שמנעה קשרי ידידות בין ישראל לבין ארצי " , אמרה . 
פרוף זיסמות אמרה : " מי היה מעלה על הדעת לפני שנתיים שביקור כזה יכול 
להתגשם " . לאחר קבלת הפנים וטקס הנחת הזרים בכנסת , סיירו בבניין וקיימו 
פגישה עם חברי האגודה הישראלית - גרמנית של חברי הכנסת . עם יו"ר הכנסת דב 
שילנסקי ייפגשו באופן פרטי , מאחר שהוא מחרים טקסים רשמיים עם נציגי פרלמנט 
גרמניים . האורחות באו בראש משלחות גדולות , ובהן נציגים של ממשלות מערב 
ומזרח - גרמניה , אנשי משרדי החוץ של שתי המדינות ומשלחת נוער . בתוכניתם 
גם לבקר ב"יד ושם " ולהשתתף בדו - שיח על " עתידם של הגרמנים באירופה " 
שייערך היום על - ידי המועצה הישראלית ליחסי חוץ במלון המלך דוד בירושלים . 
במרכז ביקורם ייערך טקס הענקת תואר חסיד אומות עולם לקתרינה אוברט ממערב - 
גרמניה ולוורה לאגראנג ממזרח - גרמניה . 
