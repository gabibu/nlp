" הועד הפועל של הבורסה עומד לדון בישיבתו הקרובה ביום ה במכירתה של חברת 
סהר מימון לחברת קמור ( ח . י . ל . ן בעבר ) בשליטתם של אנשי העסקים אהרן 
אחיעז ודן ברנר . העסקה טעונה את אישור הבורסה מאחר שסהר מימון היא בעלת 
מחצית מהמניות בסהר ניירות ערך , שהיא חברת ברוקרים החברה בבורסה לניירות 
ערך . המחצית השנייה של המניות היא בבעלות קונצרן כלל . סהר מימון נמצאת 
בבעלות סהר פיתוח , בשליטתו של איש העסקים האוסטרלי גק ליברמן , בעליה 
של חברת פז . ככל הנראה , תאשר הבורסה את העסקה המבוצעת על בסיס מחיר של 
056 אלף דולר . אם הבורסה תאשר את העסקה , הרי שאהרן אחיעז , אחד משני 
בעלי השליטה בחברה , יחזור לחברה שאותה ניהל בעבר ושהיתה מהגורמים שהביאו 
להדחתו מקבוצת סהר , לפני כשנתיים . אחיעז , טייס בדרגת סרן ( מיל ) , 
שהופל בעת טיסה קרבית במלחמת לבנון , נמנה עד לפני כשנתיים עם מנהליה הבכירים 
של קבוצת ההשקעות סהר , בשליטת משפחת סחרוב . אחיעז נשוי ליעל , אחת מבנותיו 
של אהרן סחרוב , מייסד סהר ובעל השליטה בחברה בטרם זו נמכרה לפני כשנה לקבוצת 
הביטוח הראל המשמר ולאיש העסקים ליברמן . במסגרת תפקידיו בחברה , היה אחיעז 
ממונה גם על חברת סהר מימון . לפני שנתיים נתגלע קרע בין אחיעז לבין גיסו , 
אלכס סחרוב , שהיה מנכ"ל קבוצת סהר . בעקבות הקרע , הודח אחיעז מהחברה . 
הקרע נבע מכך , שאחיעז ניסה לערער על סמכות גיסו . מקורות בסהר הסבירו 
בזמנו , כי אחיעז הודח גם בגלל טיפולו בחברת סהר מימון , שגרמה הפסדים 
לסהר . עם הדחתו פנה אחיעז לעסקים פרטיים . בראשית 09 רכש את חברת המחשבים 
ח . י . ל . ן עם דן ברנר , בנו של איש העסקים מילה ברנר , והפך אותה לחברת 
השקעות בשם קמור . את חברת סהר מימון עמדה לרכוש חברה בבעלות משפחת שנידמן , 
בעלת השליטה בחברת צור שמיר , אך העסקה לא יצאה אל הפועל . בינו צדיק , 
העומד כעת בראש חברת סהר מטעם ליברמן , חיפש קונים חדשים לסהר מימון , 
ואחיעז החליט לרכוש את החברה אשר גרמה להדחתו . 
