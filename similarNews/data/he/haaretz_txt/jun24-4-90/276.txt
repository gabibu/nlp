המקום : אולם רחב - ידיים באחד הבנקים למשכנתאות . באולם עומדים קצינים , 
חיילים , זוגות צעירים ואנשים בגיל העמידה . כולם הגיעו לכאן כדי לבקש 
משכנתא . בפאתי האולם נראים חלק מהנוכחים מעיינים בחוזה ההלוואה . לא כולם 
מתמצאים באותיות הקטנות , ואחדים מחליטים לקחת את המסמך הביתה ולהתייעץ 
עם מביני דבר . שמעון , פועל תעשייה , חוזר אל הפקיד ואומר לו : " יש 
הרבה לקרוא , לא מבין מה מתכוונים " . הפקיד מציע לו לבחור באחת משתי אפשרויות 
לקבל הלוואה בריבית קבועה לאורך כל תקופת ההלוואה , או הלוואה בריבית משתנה . 
שמעון מעדיף את האפשרות של ריבית קבועה , והפקיד מעיר כבדרך אגב " היא 
צמודה למדד " . ספק אם שמעון קלט את סוף המשפט , אך ידו נשלחה אל העט והוא 
חתם . כשעזב את המקום הערתי לפקיד שעניין ההצמדה לא הובהר לו דיו . תשובתו 
היתה לקונית : " כל מי שחי בישראל יודע ומבין שאצלנו הכל צמוד " . ובכל 
זאת רבים אינם מבינים את משמעות הדברים עד שהם מגלים כי אינם מסוגלים לעמוד 
בהתחייבויות . אברהם ורלי כהן , זוג צעיר מתל - אביב , נטלו משכנתא לצורך 
רכישת דירה בת שלושה חדרים ב7891 , בריבית של % 11 . שניהם עבדו אז והתחייבו 
בחוזה לשלם מדי חודש 004 ש"ח . כיום הם נאלצים לשלם 007 ש"ח בחודש , ולאחר 
יותר משנה של החזרת ההלוואה שהיתה במקורה 000 , 04 ש"ח , החוב תפח ל000 , 
24 ש"ח תוצאה ישירה של ההצמדה והריבית . בינתיים גדלו הוצאות בני - הזוג , 
כי נולדו להם שני ילדים , בעוד הכנסותיהם קטנו מאחר שהאישה הפסיקה לעבוד . 
רפי ועליזה ג מחולון קיבלו משכנתא בדצמבר 8891 בריבית של % 11 . באפריל 
09 השתחררה להם תוכנית חיסכון והם ביקשו לפרוע את ההלוואה בפירעון מוקדם , 
מה גם שהריבית במשק ירדה ל%6 . בני - הזוג נדרשו לשלם קנס של 006 , 5 
ש"ח סכום עתק בהתחשב בכך שהמשכנתא שקיבלו היתה בגובה של 02 אלף ש"ח לעשר 
שנים . רפי מספר כי בעת נטילת המשכנתא נאמר לו , שאם יפרע את החוב קודם 
לכן , יוטל עליו קנס של כשלושה חודשי ריבית , וחודשיים הודעה מראש . לפי 
החישובים שלו , הקנס אמור היה להסתכם בכ0001 ש"ח קנס . להפתעתו , התבקש 
לשלם 006 , 5 ש"ח . קפמאבינכיצד קורה שסכומי הפירעון הולכים וגדלים וההלוואות , 
במקום להצטמצם , הולכות ותופחות ? הנה דוגמה בסיסית : לווה קיבל משכנתא 
על סך 000 , 05 ש"ח בריבית של % 01 למשך חמש שנים . כלומר , עליו להחזיר 
כל שנה 000 , 01 ש"ח על חשבון הקרן . על - פי תנאי ההלוואה , הקרן והריבית 
צמודות . אם בתום השנה הראשונה עלה המדד ב%02 , הסכום שנותר לתשלום 000 , 
04 ש"ח גדל ל000 , 84 ש"ח , ואם מוסיפים לסכום הזה ריבית של % 01 מתקבל 
סכום של 008 , 25 ש"ח , וזה כבר יותר מסכום ההלוואה המקורי . מה קורה בשנה 
שלאחר מכן בהנחה שהלווה שילם 000 , 01 ש"ח נוספים על חשבון הקרן ? נותרו 
000 , 03 ש"ח לתשלום , ונניח שהמדד עלה שוב ב%02 , כלומר העלייה המצטברת 
של המדד , מתחילת מועד קבלת ההלוואה , היא % 44 ? כלומר , הסכום של 000 , 
03 ש"ח שנותר לתשלום נהפך ל002 , 34 ש"ח . הוסיפו לסכום הזה עוד % 01 ריבית 
ותקבלו 025 , 74 ש"ח . כלומר , אחרי שנתיים , כמעט שהחוב לא קטן . המצב 
גרוע בהרבה כשהאינפלציה גבוהה מ%02 והריבית גבוהה מ%01 , כפי שזה באמת קרה 
במחצית הראשונה של שנות ה08 . הכלכלן ד"ר רובי נתנזון , מנהל המכון למחקר 
כלכלי וחברתי בהסתדרות , אומר כי מצבם של לווים שלקחו משכתנאות ב7891 אינו 
כה חמור , שכן באותה שנה השכר הריאלי עלה והתאים את עצמו למדד , ואפילו 
מעבר למדד . ב9891 השכר לא הדביק את המדד , ואילו בשנה האחרונה השכר התייצב 
בהשוואה למדד . המסכנים האמיתיים , כדבריו , הם אלה שלקחו משכנתאות בתחילת 
שנות ה08 , כשהאינפלציה השתוללה והגיעה לשיעורים של % 003 עד % 004 והריבית 
הגיעה ל%03%04 . אלה נשארו תקועים עם הריבית הגבוהה , גם כשזו ירדה במשק , 
בלא יכולת למעשה לפרוע את חובם . הפתרון , לדברי נתנזון , מצוי בידי הממשלה 
או שיורידו את הריבית בהתאם לתנאי המשק , או שיאפשרו ללווים לקחת משכתנא 
חדשה לפי תנאי המשק . מלי פיליפסבורן , המנהיגה הנמרצת של עמותת נפגעי משכנתאות , 
חוזרת עתה , לאחר הפסקה של חודשים אחדים , לפעילות מחודשת . " אנחנו 
יושבים על פצצה שעלולה להלקח בכל רגע " , היא מזהירה , ואיננה מסתירה את 
חששותיה מפני חמומי - מוח , שמצוקתם הקשה עלולה לגרור אותם למעשים אלימים . 
" הזמנים הם קשים . הכל יכול לקרות " . היא , מצדה , תנסה להשתלט על 
המצב . פילפסבורן מתרעמת על כך שלפני שנה החליט המפקח על הבנקים להגדיל את 
הקנסות על פירעון מוקדם . הבנקים מבטיחים עצמם בפסקה האומרת , שזכותם להחליט 
ולשנות את תנאי החוזה , בהתאם לתנאי המשק . ברוב המקרים הבנקים הם הנהנים . 
" לקחתי הלוואה בריבית של % 31 וכיום הריבית במשק עומדת על % 6 . מדוע 
שלא יחזירו לי את ההפרש ? אנשים חותמים תחת לחץ , רובם נמצאים במצוקה , 
ורוצים לראות גג מעל ראשם , ואז לפתע קורה מהפך במשק , המדד משתולל והריבית 
תופחת ומשגעת אותנו והורסת משפחות ; כי אי - אפשר לעמוד בנטל , שלא לדבר 
על אסונות ומחלות שהזוגות נקלעים אליהם . לגבינו הגיעו מים עד נפש ואין 
לנו מה להפסיד עוד . אנו מקציבים שבוע ימים לממשלה להציע פתרון לבעייתנו . 
ניפגש עם הנשיא , עם ראש הממשלה ועם ועדת הכלכלה של הכנסת . אם לא ייצא 
מזה כלום נערוך צעדות מחאה . אם לא תהיה לנו ברירה , נכריז גם על מרד משלמי 
משכנתאות . כולנו נפסיק לשלם לבנקים . אולי זה יזיז למישהו למעלה " . פיליפסבורן 
מפנה אצבע מאשימה כלפי הממשלה , שלדבריה צריכה להוזיל את מחירי הדירות ב%02 
עד % 05 . היא חייבת להפשיר קרקעות לבנייה , להפחית מיסוי לחסרי דיור ולעודד 
בנייה שתוזיל את המחירים ותקצר את זמן הבנייה , כך שהבנקים גם הם יוכלו 
להרוויח ולספסר פחות . " אנחנו נאבקים על שני דברים " , היא מסבירה , " שיכירו 
בנפגעי המשכנתאות משנות האינפלציה ויעשו לאותן משפחות שערוך החוב כמו לקיבוצים , 
ושיצמידו את המשכנתאות לתוספת השכר בלבד ולא למדד המחירים לצרכן " . לדבריה , 
העמותה פנתה למועצה הישראלית לצרכנות ולרשות להגנת הצרכן בהסתדרות בבקשת 
עזרה . יור הרשות לצרכנות , נוזהת קצב , הציעה לפעול בתיאום אתה . " הסברנו 
לה שאנחנו פועלים מתוך מצוקה אישית . לא הגענו להסכמה , ואמרנו שנצא בגדול " . 
קצב אמרה כי המאבק חייב להיות בכיוון של הצמדת המשכנתאות לתוספת היוקר ולא 
למדד . העובדים אינם מקבלים תוספת יוקר מלאה , וכשהם מקבלים את התוספת 
זה אף פעם לא בזמן , ולכן אין כל סיבה שהמשכנתאים יהיו צמודים למדד . היא 
סיפרה כי עזרה לעמותה בהדפסות ובהפצת חומר . " יש דברים שהארגון , החדש 
יחסית , איננו יכול להרים ואנו כגוף בעל משקל יכולים לקדם . אנחנו ממשיכים 
במאבק על הנושא " . נציגי העמותה נפגשו כמה פעמים גם עם יו"ר המועצה לצרכנות , 
גד קומרן , ואף אתו לא הגיעו להסכם על דרך פעולה משותפת . קומרן : " הצענו 
להם את עזרתנו , אך דרך הטיפול שלהם לא נראתה לנו . היתה להם דרישה לבטל 
את ההצמדה . הסברתי להם כי הכל במשק מוצמד , והצעתי להם ללכת בכיוון של 
מורטוריום של חלק מהריבית שבה חויבו הלווים ואשר צברה ריבית נוספת . המועצה 
הקימה ועדה פנימית בנושא " . קפמאבינפניתי לשלושה מנהלי בנקים למשכנתאות כדי 
לקבל את תגובתם וכל השלושה ביקשו להבהיר כי " הקנס " שעליו מתלוננים בעלי 
המשכנתאות אינו קנס , אלא " עמלת פירעון מוקדם " . זו הוראה שניתנה לבנקים 
על - ידי בנק ישראל ושאושרה על - ידי ועדת הכספים של הכנסת . אמנון קרויזר , 
מנכ"ל " משכן " בנק הפועלים למשכנתאות מדגיש את הצורך לקרוא היטב את 
תנאי ההלוואה כדי להימנע מהפתעות : " זו זכותו , וחובתו , של הלווה לקרוא 
אותן , כדי שלא יעמוד במצבים לא - נעימים . הדברים ברורים , כל אחד מכיר 
את התנאים " . עם זאת , הוא מסכים שהדבר היחיד שאיננו ברור דיו הוא עמלת 
פירעון מוקדם . " לפני כשנה היתה ירידה ניכרת במחיר הכסף , כשהריבית 
ירדה מ%31 ל%6 והתייצבה , כיום , על % 5 . 5%6 . הבנק גייס בזמנו את הכספים 
בריבית כמעט זהה , ואין באפשרותנו להחזיר את הכספים קודם לזמן הפירעון . 
לנו , כבנק , אסור להחזיר את הפיקדונות לפני הזמן , כי אחרת תהיה לנו 
בעיה עם מפקידי הכספים שמהם לווינו את הכסף " . לדברי קרויזר , המשכורות 
במשק לא הדביקו את ההצמדה , ומכאן הפער . עוד הוא אומר שטוב יעשו הלווים 
אם יפעילו את שיקול - הדעת שלהם ולא יתבססו על סיוע הורים ושתי משכורות , 
כי זה לא תמיד הוכיח את עצמו . בנש אביטל , מנכ"ל בנק לאומי למשכנתאות , 
מספר שעד סוף אוקטובר 98 היתה קיימת ריבית קבועה , והיה זה בנק לאומי למשכנתאות 
שהציע להנהיג חידוש במשך המשכנתאות ולאפשר הלוואה בריבית משתנה . על - פי 
התנאים החדשים , קיימת אפשרות של תחנות יציאה אחת לחמש שנים , בתנאי שהלווה 
יודיע על כך חודש לפני היציאה . " יש לזכור " , מוסיף אביטל , " שהבנק 
לקח אף הוא את ההלואה לטווח ארוך , ושילם בשעתו ריבית גבוהה כפי שנהוג 
היה בעבר במשק . אילו היינו מאפשרים ללווים לקחת הלוואה זולה יותר ולפרוע 
את החוב מוקדם , הבנקים היו פושטים את הרגל " . יוסף שמש , מנכ"ל בנק למשכנתאות 
מקבוצת דיסקונט , אומר שהבנק מגייס כספים מקופות הגמל , מאיגרות חוב ומקרנות 
השתלמות . תנאי גיוס הכספים קבועים מראש ואינם ניתנים לשינוי . " כשהריבית 
עמדה על % 31 , שילמנו % 11 . אמנם היה לנו מרווח של שני אחוזים , אך איננו 
יכולים להחזיר את הכספים בפירעון מוקדם , כי אז היו נעלמות כל קופות הגמל 
הסולידיות וקרנות ההשתלמות " . לדבריו , המצוקה האמיתית נובעת מההצמדה . 
" אם רוצים לבטל את ההצמדה , בבקשה ! אך אי - אפשר לבוא ולטעון שקופות 
תגמולים וחסכונות אחרים יהיו צמודים , ואילו החובות לא . במצב הנוכחי אינני 
מכיר אף אחד שיסכים שחסכונותיו לא יהיו צמודים " . שמש טוען כי הבנקים נחלצים 
לעזרת הלווה במצבים קשים , ומנסים לעזור לגופו של עניין . אך לגבי כלל 
הלווים , ההחלטה על ביטול ההצמדה חייבת לבוא במישור הממלכתי , באמצעות 
חקיקה . הוא מוסיף ומתריע , שרבים מהלווים לוו מעבר לאפשרויותיהם . " היום 
אפשר לראות זוגות צעירים רבים המבקשים לעצמם דירות גדולות בנות ארבעה חדרים 
ויותר . אם אין באפשרותם לשלם שימכרו את הדירה הגדולה , שבוודאי כבר הרוויחו 
עליה , ויעברו להתגורר בדירות קטנות יותר . במקרה שלהם , הייתי מציע להם 
לשלם את עמלת הפירעון המוקדם . נכון שזה יעלה להם כמה אלפי שקלים , אך 
הם יצאו למרחב , ולא יצמיחו לעצמם חובות גדולים , שילכו ויתפחו " . 
