( ע ) . משטרת מרחב הנגב פתחה אתמול בחקירת שוד כבשים שבוצע יום קודם 
לכן ליד מושב שדה צבי בנגב המערבי . רועה צאן בדווי , בן 23 , התלונן שלשום 
במשטרה על השוד . הוא סיפר שבשעות הבוקר המוקדמות באותו יום , רעה עדר 
כבשים ליד מושב שדה צבי , כשלפתע התקרב לעברו טנדר ומתוכו יצאו שני גברים 
בלתי מוכרים , כנראה בדווים אף הם . השניים איימו על רועה הצאן ולקחו ממנו 
91 כבשים שאותם העמיסו על הטנדר והסתלקו מהמקום . כבר שלשום החלו שוטרים 
לסרוק את אזור המרעה ובמהלך חיפושיהם נמצא הטנדר שננטש במרחק רב משטח המרעה . 
אתמול חודשו החקירה והחיפושים אחר שודדי הכבשים . 
