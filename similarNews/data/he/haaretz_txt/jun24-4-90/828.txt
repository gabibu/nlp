כל אדם שואל עצמו מזמן לזמן מדוע אנו ישנים ( ואכן חייבים לישון ) ומה 
קורה לגופנו במשך הלילה . יחסית , ידוע מעט על הסיבות הגורמות לנו להירדם , 
מדוע אנו חולמים , מה בדיוק קורה בזמן השינה בגוף ובמוח ומדוע אנשים רבים 
סובלים מהפרעות שינה כרוניות . חוקר השינה הבריטי , גיימס אנתוני הורן , 
מנהל המעבדה לחקר השינה באוניברסיטת לאפבורו , דוגל בתיאוריה הבאה : לדעתו , 
אנו ישנים משום שעל מוחנו להשתקם . לעומת זאת אין , לדעתו , למנוחת הלילה 
שום משמעות , או שיש לה משמעות מינימלית בלבד , לגבי שיקום הגוף . למסקנות 
אלו מגיע הורן מבדיקת מתנדבים שעליהם בוצע ניסוי של חוסר שינה במשך לילות 
אחדים . בעת הניסויים גילה החוקר תגלית מפתיעה : תפקודי גוף האדם אינם מתערערים 
גם לאחר חוסר שינה של מספר ימים . דופק הלב והנשימה אינם משתנים , וגם 
שאר איברי הגוף ממשיכים לפעול באופן תקין . אין שינויים של תמונת הדם וגם 
כושרם של השרירים נשמר במלואו . באופן מפתיע , אין הגוף מגיב ביצירה מוגברת 
של קורטיזון הורמון מצבי מצוקה כנראה , משום שאין הוא נמצא במצוקה מיוחדת . 
השינוי היחידי שצפה הורן בבדיקותיו הוא האטה זעירה של תגובות החיסון של 
הגוף , ממצא שעדיין לא פורש בבירור . חוקר השינה מסיק מניסוייו שגוף האדם 
אינו זקוק לשינת הלילה , ושאם יקבל תזונה מספיקה , הוא מסוגל להשתקם גם 
ללא שינה בעת הפסקות מנוחה . להבדיל מהמוח : הנבדקים הגיבו על חוסר השינה 
בהפרעות בתשומת הלב ובריכוז , זיכרונם נחלש , תהליכים מחשבתיים הואטו וגם 
כושר ההתמצאות בזמן ובמקום שובש . בעת ניסוי הכושר הקוגניטיווי , סיפקו 
הנבדקים תשובות מקוריות פחות . " המוטיווציה , זריזות הדיבור והספונטניות 
נעשים בבירור חלשים יותר כתוצאה מחוסר השינה " , הסביר לא מכבר הורן , לרגל 
הקונגרס העשירי של ה"חברה האירופית לחקר השינה " שהתקיים בסטרסבורג . לכן 
הוא מניח שהסיבה שבגללה אנו הולכים לישון כל לילה ומבלים למעשה כשליש מחיינו 
בשינה היא שמוחנו יוכל להבריא מעבודתו היום - יומית . ההנחה שרווחה בעבר , 
שהשינה חשובה לתהליכי צמיחה המתרחשים בגופנו , הופרכה . אמנם בלילה גובר 
ריכוז הורמון הצמיחה בדם , אך אין לעובדה זו , כנראה , שום קשר לתהליכי 
הצמיחה בגוף , כי התנאים לכך הם פעילות מוגברת של חילוף החומרים , יצירה 
מוגברת של חלבונים וחלוקה מוגברת של תאים . תנאים אלו אינם קיימים . בשאלה , 
מדוע אם כן נוצרים יותר הורמונים של צמיחה בעת השינה , החוקרים עדיין מגששים 
באפילה . בסטרסבורג נופץ מושג נוסף : עד לפני כמה שנים סברו שלשלבי החלום 
בעת השינה חשיבות מיוחדת להבראת האדם . בינתיים סבורים רוב חוקרי השינה 
כי מה שחשוב הוא השינה העמוקה . " שנים רבות הפרזנו בחשיבותו של החלום 
והזנחנו את שלבי השינה האחרים " , נאמר בנימה של ביקורת עצמית . אם כי היתה 
מידה של קסם בהטלת האחריות על הערך השיקומי של השינה עם החלומות מתוקים 
ומפחידים כאחד יש להניח שמושג זה היה מוטעה . הוא כנראה רווח זמן רב כל 
כך מפני שבבדיקת גלי המוח באלקטרו - אנצפאלוגראם ( ) אפשר להבחין בבירור 
אם האדם חולם . בינתיים מבדילים בין חמישה שלבי שינה : שלב ראשון ושני , 
שהם שלבי השינה הרדודה , העוברת לשלב שלישי ורביעי , שהם שלבי השינה העמוקה , 
ולבסוף השלב החמישי , שלב החלום . שלב זה מכונה גם שינה של ( ) מפני 
שהוא מלווה בתזוזות מהירות מאוד של העיניים . ההפרדה החדה בין שינת ושינת 
, בהקשר עם שינויים אופייניים בפעילות המוחית , גרמה לכך שזמן רב סברו 
החוקרים שלחלומות משמעות מכרעת במנוחת האדם . עתה מצביעים ממצאים חדשים 
כי לאחר חוסר שינה של ימים אחדים , האדם מדביק את המחסור לא על - ידי שלב 
החלום אלא על - ידי שינה עמוקה . " ב - אנו רואים שלאחר כמה לילות ללא 
שינה , הנבדקים מבלים זמן רב יותר בשינה עמוקה " , אומר הורן . כלומר , 
אם האדם מדביק את המחסור בשינה על - ידי שינה עמוקה ולא בחלום , לשינה 
העמוקה חשיבות רבה יותר לגוף , לדעתו . הנחה זו יכולה להביא למסקנה הקיצונית , 
שלמעשה אנחנו זקוקים רק למחצית הראשונה של שינת הלילה . זאת , משום שבמשך 
השעות הראשונות של מנוחת הלילה שוקע האדם בהדרגה דרך שלב ושלב לשינה עמוקה , 
שבה הוא נח זמן ניכר . ה - מראה זאת בהופעת גלי מוח אטיים , גלי דלתא . 
החוקרים מדברים על . אחת לשעה וחצי בקירוב מופסקת השינה העמוקה על - ידי 
שלבי . פרופיל שינה זה משתנה לקראת הבוקר . השינה הופכת למקוטעת , משך 
הזמן שבו אנו שרויים בשינה עמוקה מתקצר , שלב החלום מופיע בתדירות גבוהה 
יותר ונמשך זמן רב יותר . כלומר , בעיקר אנו חולמים במחצית השנייה של הלילה . 
אם נרצה , גורס הורן בתיזה פרובוקטיווית , נוכל לוותר ללא כל בעיה על 
שינה זו . לדעתו , השינה הרדודה והחלומות מיותרים , והם שרידים של דחף 
שינה שלו אנו נכנעים נטולי רצון . " ללא ספק , נוכל ללמוד לישון פחות " , 
טען הורן בסטרסבורג . לדבריו , מעידה על כך העובדה שיש הבדלים משמעותיים 
בין קצב השינה ומשך השינה של אנשים שונים . יש אנשים שישנים מעט ומסתפקים 
במנוחה לילית של ארבע עד חמש שעות בלבד לרווחתם , ואנשים הישנים עד מאוחר , 
אשר גם לאחר שינה של תשע או עשר שעות אינם קמים ברצון . אבל הוכח מדעית 
ששני הטיפוסים מבלים בערך אותו הזמן בשינה עמוקה . בשאר שעות הלילה נכנע 
הטיפוס המרבה לישון לשינה רדודה או לחלומות , שלדעת הורן הם זמן מבוזבז . 
תיאוריות השינה החדשות שלו ודאי שלא יהיו מקובלות על הכל , וגם בין המדענים 
יעוררו מחלוקות . עובדה אחת שלגביה מסכימים כל חוקרי השינה : להפרעות שינה 
זמניות אין תוצאות הגורמות למחלות . הפרעות שינה עשויות בהחלט להצביע על 
מחלה פנימית כלשהי , אך ודאי שלא מהוות גורם למחלות . 
