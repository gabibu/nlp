אש"ף גינה אתמול את החלטת ארה"ב להשעות את הדו - שיח עמו וקבע כי אינו מתכוון 
להיענות לדרישות האמריקאיות לגנות את פעולת אבו אל - עבאס בחופי תל - אביב . 
סגנו של ערפאת , סאלח חאלף , שמסר על כך , ציין כי אילו רצה אש"ף להיענות 
לדרישות האמריקאיות , היה עושה זאת מזמן . עוד הדגיש , כי הדו - שיח עם 
ארה"ב לא הביא לתוצאות , וכי ארה"ב תישא באחריות לתוצאות השעיית הדו - שיח . 
הנהגת אש"ף המשיכה אתמול בדיוניה בעניין זה בבגדאד , בראשות יאסר ערפאת . 
מקורות בביירות מסרו אמש , כי בדיונים נתגלעו חילוקי דעות חריפים באשר 
לחשיבותו של הדו - שיח עם ארה"ב , אך גם אלה התומכים בהמשך הדו - שיח לא 
הציעו להיענות לדרישות האמריקאיות . אנו לא מבכים את הדו - שיח הזה , אמר 
חאלף והוסיף , כי הנהגת אש"ף לא הקימה ואינה מתכוונת להקים ועדת חקירה 
כדי לחקור את פעולת אבו אל - עבאס . " האחראי על פתח בדרום לבנון , פתחי 
אבו - ערדאת , הודיע אתמול כי ארגון פתח מעולם לא זנח את המאבק המזוין ולא 
הקפיא את הפעולות הצבאיות נגד האויב הציוני " , אמר . בהודעה של הנשיאות 
המצרית בקאהיר נאמר , כי מצרים מצטערת על החלטת ארה"ב , בעיקר כאשר מצרים 
פועלת כדי לשכנע את ישראל לפתוח בדו - שיח עם אש"ף . ההודעה מעלה על נס 
את היענות אש"ף לכל הדרישות האמריקאיות שהביאו לפתיחת הדו - שיח , בעוד 
שישראל המשיכה בעמדותיה העקשניות וגרמה להקפאת המהלכים לשלום . מצרים מקדמת 
בברכה את הודעת ארה"ב , המייחסת חשיבות לשיתוף הפלשתינאים ומקווה כי הדו - 
שיח עם אש"ף יחודש בהקדם , נאמר בהודעה המצרית . גם ירדן פירסמה אתמול 
הודעה המביעה צער על השעיית הדו - שיח . שר האינפורמציה הירדני , איברהים 
עז אל - דין , קבע כי אין תחליף לאש"ף במשא ומתן עם הפלשתינאים , והביע 
את תקוותו כי ארה"ב תחזור בה מהחלטתה להשעות את הדו - שיח . הליגה הערבית 
פירסמה אף היא הודעה דומה והדגישה , כי ההחלטה האמריקאית לא תשרת את מאמצי 
השלום באזור . עוד נאמר בהודעת הליגה , כי ההחלטה האמריקאית נתקבלה בישראל 
כתמיכה בעמדות הקיצוניות הישראליות . 
