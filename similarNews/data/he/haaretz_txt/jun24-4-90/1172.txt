( ע ) . משפטן מאשקלון עתר אתמול לבית המשפט הגבוה לצדק , בבקשה להורות 
ליועץ המשפטי לממשלה להעמיד לדין פלילי את הרב עובדיה יוסף בשל השמעת " דברי 
נאצה חמורים שיש בהם משום זילות בית - משפט והעלבת עובדי ציבור " . העותר , 
עו"ד יונה גורן , מציין כי מפרסומים בעיתונות , ביום 09 . 5 . 72 , למד 
שהרב יוסף אמר בנאום בפני ראשי ישיבות , כי מבקרת המדינה " עוינת ישראל " , 
ושנהגה בהיותה שופטת " לרמוס ברגל כל דבר של דת " . כמו כן טען העותר שהרב 
יוסף איחל ליועץ המשפטי לממשלה ש"יחרב ביתו " , ושבית המשפט העליון הוא בשבילו 
" בית משפט תחתון " . עוד כינה הרב כ"רשע " את ראש עיריית תל - אביב , 
וטען שראש הממשלה יצחק שמיר " אוכל בחו"ל שרצים ודגים טמאים " , ושאשתו 
" מרשעת " . גורן טוען שאמירות אלה , מהוות עבירות של העלבת עובדי ציבור 
וזילות בית המשפט . הוא פנה במכתב לרב יוסף , כדי לברר אם יש אמת בדברים 
החמורים שצוטטו מפיו , אך הרב לא ענה לו . בעתירה נטען , כי " דברי הנאצה 
שלוחי הרסן " , שנאמרו על - ידי הרב יוסף , עלולים להביא לערעור אושיות 
השלטון והסדר הציבורי , בהציגם את ראשי השלטון ומוסדות השפיטה כאנשי רשע , 
ושונאי דת . " מכאן ועד לאי - ציות לחוקי המדינה ולצווי מוסדות השלטון 
והשפיטה המרחק קטן " , מזהיר העותר . גורן הדגיש כי דברי הרב יוסף חמורים 
במיוחד " מכוח מעמדו הציבורי הרם בחוגים הדתיים . בסיום , מציין העותר , 
כי אם לא ימלא היועץ המשפטי לממשלה את חובתו להעמיד לדין פלילי את הרב יוסף , 
עלול הדבר להתפרש בעיני הציבור " כהפליה לטובה של אזרחים רמי מעלה " . 
