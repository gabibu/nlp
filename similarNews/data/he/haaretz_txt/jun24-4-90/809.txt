חמהברון מינכהאוזן סיפר לידידיו ( " הרפתקאת ים עשירית " ) כיצד , בעת 
ששט בספינת מפרש , התחוללה סופה שהרימה את הספינה ודחפה והשיטה אותה עד 
לירח . עכשיו מתברר שסיפורו זה של הגוזמאי הידוע , על מפרשיות המשייטות 
בין הכוכבים בחלל , אינו כל כך בלתי אפשרי כפי שהוא נשמע בשמיעה ראשונה . 
סטודנטים ומרצים להנדסת אווירונאוטיקה בטכניון סיימו לפני ימים אחדים תכנון 
של מפרשית חלל המיועדת להגיע מהארץ אל הירח , בתוך שנה אחת , מבלי לשרוף 
אפילו טיפה אחת של דלק . היא מתוכננת לנוע הודות ללכידת רוח השמש במפרש 
ענק ששטחו כעשרה דונם . הד"ר מרסל קליין , יוזם ומנחה פרויקט התכנון , 
מסביר את עקרון הפעולה של מפרשית המונעת ברוח השמש : הרוח הנושבת מן השמש 
מורכבת מחלקיקים תת - אטומיים רבים . בעיקר פוטונים ( החלקיקים נושאי האור ) 
שהם חסרי מאסה , ופחות פרוטונים שהם , למעשה , גרעינים של מימן מיונן . 
משטח ששטחו דונם אחד , שיוצב בחלל בסביבות כדור - הארץ כשהוא ניצב לכיוונה 
של רוח השמש , יידחף על - ידי רוח השמש בעוצמה ( לחץ ) של חצי גרם . 
עיקר לחצה של רוח השמש נובע דווקא מפגיעתם של הפוטונים חסרי המאסה ולא מפגיעתם 
של הפרוטונים . הסיבה לכך היא מספרם הרב של הפוטונים , בהשוואה למספר הפרוטונים , 
וכן אנרגיית התנועה המעטה , יחסית , של הפרוטונים . למעשה , חישוב מפורט 
מראה כי עוצמת הלחץ של הפוטונים על משטח ידוע , גדולה פי מאה אלף מעוצמת 
הלחץ של הפרוטונים על אותו משטח . לחצה של רוח השמש תלוי במרחקו של המשטח , 
או המפרש , מן השמש . ככל שיהיה קרוב יותר לשמש , הלחץ עליו יהיה גדול 
יותר . למשל , מפרש ששטחו דונם אחד , שיוצב במרחק כפול מזה של כדור - 
הארץ מהשמש , יידחף בכוח של שמינית גרם . מפרש ששטחו דונם אחד , שיוצב 
במרחק השווה למחצית המרחק של כדור - הארץ מהשמש , יידחף בכוח של שני גרם . 
אם המפרש יצופה בחומר מחזיר אור , כמו מראה , הפוטונים שיפגעו בו יוחזרו 
לאחור ולפי עקרון התנע , יעניקו בכך דחיפה נוספת למפרש . אם יעילות ההחזרה 
תהיה מוחלטת , ייתוסף כתוצאה ממנה לחץ של חצי גרם נוסף לדונם , כך שכוח 
הדחף הכולל שיפעל על מפרש ששטחו דונם אחד ( הניצב לכיוונה של רוח השמש ) 
, יהיה גרם אחד . מכיוון שאי - אפשר להשיג יעילות החזרה מוחלטת , אנו 
יכולים להגיע , למעשה , ללחץ מקסימלי של מעט פחות מגרם אחד לדונם . מפרש 
כזה צריך להיות קל , חזק , עמיד בשינויי טמפרטורה חריפים ושטחו הכולל צריך 
לאפשר לו לגרור אחריו מטען מועיל כלשהו . לבעיות ולשאלות הללו נדרשו הסטודנטים 
מהטכניון למצוא תשובות ופתרונות הנדסיים . קפמאפרקחמלחץ של מעט פחות מגרם 
אחד לדונם , אינו נראה , במבט ראשון , מבטיח רבות כאשר מדובר בחציית מרחקים 
גדולים בחלל . במערכות תחבורה הפועלות על פניו של כדור - הארץ , לחץ כזה 
נחשב זניח לחלוטין . אבל בחלל , במקום שפועלים בו כוחות ( בעיקר כבידה ) 
חלשים בהרבה מאלה שפועלים על הארץ , לחץ של גרם אחד לדונם יכול להשיג תוצאות 
מרשימות מאוד , אם יניחו לו לפעול מספיק זמן . לדוגמה : מפרשית חלל שתלכוד 
את רוח השמש ותשיג באמצעותה תאוצה " כמעט אפסית " של שתי עשיריות מילימטר 
בשנייה בכל שנייה , ( אחד חלקי 000 , 05 מהתאוצה הפועלת על הארץ כתוצאה 
מהכבידה ) , תצבור אחרי יום אחד ( 004 , 68 שניות ) מהירות של 27 קילומטר 
לשעה . אחרי חודש , היא כבר תנוע במהירות של 000 , 2 קמ"ש , והיא תמשיך 
להאיץ . אחרי חמישה חודשים , היא תנוע במהירות של 000 , 11 קמ"ש . להשוואה , 
כדי להקנות לחללית רגילה מהירות כזאת , צריך לבנות טיל שיגור שהדלק יהווה 
קרוב לשמונים אחוז ממשקלו . והמפרשית , צריך לזכור , ממשיכה להאיץ את 
מהירותה ללא הרף , וללא בזבוז של טיפת דלק אחת . מכאן , שיעילותן של מפרשיות 
החלל עולה והולכת , ככל שמדובר בטיסה למרחקים גדולים יותר . חוקרים ומהנדסים 
רבים במכוני מחקר רבים בעולם , הגיעו באחרונה למסקנה כי מפרשית חלל היא 
הדרך הזולה והנוחה להגיע למאדים . למטרה זו מנסים החוקרים לתכנן מפרשית 
חלל , שתפתח באמצעות רוח השמש תאוצה של מילימטר אחד בשנייה בכל שנייה ( 
פי5 מהדוגמה הקודמת ) . מפרשית כזאת תגיע למהירות של 000 , 11 קמ"ש תוך 
חודש אחד בלבד . לכאורה , מפרש גדול כל - כך ( ששטחו דונמים אחדים ) עלול 
להיות פגיע במיוחד למטאוריטים ולאבק חללי , אלא שמספר הפגיעות הצפויות הוא 
קטן מאוד , בהתחשב במרחק מכדור - הארץ למאדים ולמשך המסע ( שיימשך כשנתיים ) 
. למעשה , גם אם ייווצרו במפרש , במשך המסע , כמה חורים זעירים כתוצאה 
מפגיעה של אבק קוסמי , לא יהיה בכך כדי לגרום נזק של ממש , שכן מערכות 
הניווט יוכלו לתקן את הסטייה שתיווצר כתוצאה מכך ללא קושי . כמה מדענים ממעבדות 
ההנעה של אוניברסיטת קליפורניה בפסאדנה הציעו בשנות השבעים לסוכנות החלל 
האמריקאית , נאס"א , לבנות מפרשית חלל כזאת . בנאס"א התלהבו מהרעיון , 
אבל בסופו של דבר , הפרויקט לא בוצע מכיוון שמצדדיו לא הצליחו לארגן תמיכה 
פוליטית מספיקה ( שבלעדיה אי - אפשר היה להשיג את המימון והמשאבים הדרושים 
לבניית המפרשית ) . אבל בשנת 7891 עלה הרעיון שוב , כשהוא " תפור " בדיוק 
לפי מידותיה של דעת הקהל האמריקאית , והפעם הוא אכן זכה לתמיכה הציבורית 
הדרושה . הפעם נכרך פרויקט המפרשית באירועי יום השנה ה005 לגילוי אמריקה 
בידי קולומבוס , העתיד לחול בשנת 2991 . כידוע , משלחת הגילוי של כריסטופר 
קולומבוס מנתה שלוש אוניות מפרש : סנטה - מריה , ניניה ופינטה . עכשיו 
מבקשים האמריקאים לחזור על מבצעו של קולומבוס באופן סמלי , ולשגר שלוש מפרשיות 
לעבר עולם חדש . אלא שהפעם מדובר בשלוש מפרשיות שינועו ברוח השמש , לעבר 
עולם חדש באמת : מאדים . בדצמבר 8891 הכריזה ועדה נשיאותית אמריקאית מיוחדת 
על תחרות עולמית לבניית מפרשיות חלל , כאשר הפרס העיקרי לזוכים הוא מימון 
הבנייה של המפרשית ושיגורה לחלל . המפרשיות אמורות להתחיל לנוע בכוחה של 
רוח השמש , ממסלול חללי סביב כדור - הארץ , שאליו הן ישוגרו באמצעים קונוונציונליים . 
התחרות הוכרזה בשלוש יבשות : אירופה ( שממנה יצא קולומבוס למסעו ) , 
אמריקה ( שאליה הגיע ) ואסיה ( שאליה האמין כי הגיע ) . מפרשית חלל 
אחת מכל יבשת , תיבחר ותזכה להמריא אל החלל . תנאי התחרות מפורטים מאוד 
ומדורגים לפי שלבי תכנון שונים , שלפיהם יקבלו המתכננים המצטיינים מימון 
ביניים בסכומים שונים , עד למימון הפרויקט השלם , העשוי להגיע לחמישה מיליון 
דולר לבניית מפרשית אחת . שלוש מפרשיות השמש שייבנו ( נציגות שלוש היבשות ) 
יתחרו ביניהן במירוץ חללי מכדור - הארץ למאדים . הפרס לזוכה : גביע מיוחד 
שעל עיצובו מתנהלת עכשיו תחרות נפרדת . תנאי התחרות קובעים כי רשאים להשתתף 
בה מכוני מחקר , אוניברסיטאות , קבוצות פרטיות של חוקרים , ואפילו אנשים 
בודדים , אבל לא ממשלות ולא ארגונים שונים המצויים בשליטת ממשלות ( ושמקבלים 
מהן מימון ) . האמריקאים מבקשים להבטיח בכך שהתחרות תתבצע על רקע מדעי 
או אישי , מבלי שיתערבו בכך יוקרות לאומיות למיניהן . קפמאפרקחמעד היום 
נרשמו לתחרות כעשר קבוצות מחקר מאירופה , כעשר קבוצות מאמריקה ועוד כמה 
קבוצות מחקר אסיאתיות , מהן שלוש קבוצות יפאניות , אחת מהודו ואחת מסין 
העממית . הד"ר מרסל קליין , מהמכון לחקר החלל בטכניון , הפועל בראשותו 
של הפרוף גיורא שביב , ניסה לארגן קבוצת תכנון ישראלית שישתתפו בה סטודנטים , 
מדענים ואנשי תעשייה . הסטודנטים , תלמידי השנה הרביעית בפקולטה להנדסת 
אווירונאוטיקה בטכניון , נענו לקריאה בהתלהבות , אבל תגובתם של אנשי האקדמיה 
והתעשייה היתה ספקנית ומהוססת למדי . בסופו של דבר נותר הד"ר קליין עם שותף 
אחד , הפרוף תנחום ולר , ועם שמונה סטודנטים . הד"ר קליין : " סטודנט 
ממוצע יכול להשקיע בעבודת הגמר שלו 051 שעות תכנון , אבל תכנון מפרשית שמש 
שאמורה להגיע למאדים , מחייב כמה אלפי שעות תכנון . לפיכך נאלצנו לוותר 
ולא לגשת לתחרות האמריקאית . אבל בכל זאת , החלטנו לבצע תכנון ראשוני של 
מפרשית שמש , האמורה לנוע , ממסלול סביב כדור - הארץ , אל הירח " . הסטודנטים 
והד"ר קליין , שעמד בראש הפרויקט , בחרו לצייד את מפרשית השמש שלהם במפרש 
ששטחו עשרה דונם ( 000 , 01 מ"ר ) , העשוי יריעת קפטון בעובי של שמונה 
מיקרון ( שמונה אלפיות המילימטר ) . קפטון הוא חומר פלסטי חדיש , בעל 
יכולת עמידה בשינויי טמפרטורה קיצוניים האופייניים לחלל . הטמפרטורות הצפויות 
במסע מהארץ אל הירח , נעות בין 001 מעלות צלסיוס , ועד מינוס 051 מעלות 
צלסיוס , ואילו הקפטון המצופה יכול לעמוד בשינויי חום שבין 004 מעלות צלסיוס , 
למינוס 062 מעלות צלסיוס . עם זאת , הוא רגיש לקרינה על - סגולה ( המצויה 
בחלל בשפע ) , ולפיכך מצפים אותו בשכבה דקיקה של מתכת , שמשמשת גם כמראה 
המחזירה את הפוטונים של רוח השמש . הקפטון בעובי של שמונה מיקרון הוא היריעה 
הדקה ביותר שאפשר להשיגה כיום באופן מסחרי . משקלו של מפרש קפטון בעובי 
זה , ששטחו עשרה דונם , יגיע למשקל עצמי של 541 ק"ג . מתכנני מפרשיות 
השמש , האמורות להגיע למאדים , מבקשים להשתמש ביריעות דקות יותר שתפותחנה 
במיוחד בשבילם . הם מדברים על יריעות בעובי של חמישה מיקרון ואפילו על יריעה 
שעוביה שני מיקרון . כאן כבר עלולות להתגלות בעיות של קריעת היריעה כתוצאה 
ממשקלה העצמי . כדי למתוח את המפרש בחלל ולמנוע את התקפלותו , הוחלט להשתמש 
בשיטה שהגה האדריכל יחיאל רוזנפלד . לפי שיטה זו , המפרש נמתח על - ידי 
ארבע " קורות מזבח " , שהם מעין זרועות מתקפלות , באורך של 07 מטר כל אחת . 
המזבחים עשויים מוטות חלולים באורך של 5 . 2 מטרים , בקוטר של סנטימטר 
אחד , ובעובי דופן של שלוש עשיריות מילימטר . הצינורות עשויים חומר מרוכב 
של סיבי פחם ודבק אפוקסי . למעשה , מדובר כאן במעין עפיפון ריבועי ענק 
שאורך צלעו 001 מטר . הסטודנטים חילקו ביניהם את תכנון מערכותיה השונות של 
החללית . בין היתר , נכתבה במיוחד למטרה זו תוכנת ניווט חללית מיוחדת המופעלת 
על מחשב זעיר שתוכנן להיות לבה של מפרשית השמש . כן תוכננו מערכות שליטה 
וניהוג מקוריות , שבתחילה היו מבוססות על מנועים רקטיים זעירים שהיו אמורים 
להיות ממוקמים בקצות המפרש . אך לקראת סיום הפרויקט הוחלט להחליפם במערכות 
שתאפשרנה למוטות העפיפון לנוע ולהתכופף , וכך לנצל את רוח השמש גם למטרות 
היגוי . משקלה המתוכנן של מפרשית השמש הגיע ( על הנייר ) ל384 ק"ג , 
ויכולת תאוצתה ל2 . 0 מילימטר בשנייה בכל שנייה . מערכות ההיגוי של המפרשית , 
וכן גם מערכת התקשורת שלה עם הקרקע , תוכננו להיזון בחשמל שיופק באמצעות 
שני קולטי שמש שאמורים להתחבר לקצה המפרשית . כשהיא מקופלת , תוכננה המפרשית 
להתאים לתא המטען של הטיל הצרפתי אריאן , המשמש כלי שיגור תקני של סוכנות 
החלל האירופית . תסריט הפעולה של המפרשית הישראלית מתחיל בשיגור באמצעות 
טיל אריאן למסלול בגובה בינוני מעל כדור הארץ . כאן תשוחרר המפרשית המקופלת , 
ותעלה ( כשהיא עדיין מקופלת ) , באמצעות מנועים רקטיים , למסלול חללי 
גבוה : 000 , 63 ק"ם מכדור - הארץ . רק כאן יתחילו המזבחים להיפתח ולמתוח 
את מפרש השמש . החללית תנוע במסלול סביב הארץ , כשהיא מנווטת את דרכה באמצעות 
שינויי זווית של המפרש הענק , לפי עקרונות דומים לאלה שלפיהם מנווטים שייטי 
מפרשיות את דרכם מול הרוח ואתה . בכל הקפה , תגדיל המפרשית במעט את מרחקה 
מהארץ , עד שבתום 002 הקפות ( שיימשכו שנה אחת ) , היא תגיע למסלול הירח 
סביב הארץ , ושם , במוקדם או במאוחר , תפגוש את הירח ותתרסק על פניו . 
