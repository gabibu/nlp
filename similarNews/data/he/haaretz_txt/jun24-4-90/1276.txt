הצעת האוצר מיועדת , למעשה , לחפש שעיר לעזאזל . האוצר מבקש בעצם לקצץ 
בתקציב , ועושה זאת על גבן של ערי הפיתוח . קל מאוד לבצע סיווג מחדש של 
ערי הפיתוח , על - פי קריטריונים , כפי שמציע משרד האוצר . אבל , לפני 
שהאוצר עושה זאת , מוטב שיקיים במלואו את " חוק ערי הפיתוח " . חוק זה 
התקבל בכנסת לפני כשנה וחצי , והוא מעניק הטבות לתושבי ערי הפיתוח בנושאי 
שיכון , חינוך , בריאות וכיו"ב . במסגרת החוק קיבלו סטודנטים מאזורי הפיתוח 
פטור משכר לימוד במוסדות להשכלה גבוהה . כמו כן , נקבע בחוק כי יוענק פטור 
מתשלום בגין מעונות יום ביישובי הפיתוח . חוק " ערי הפיתוח " מוקפא , 
על - פי בקשת האוצר . האוצר התחייב כי בתמורה להקפאת החוק , ימשיך במתן 
הטבות ממס הקיימות לערי הפיתוח . לפיכך , לא יתכן שלא יפעילו את החוק וגם 
יבטלו את ההטבות במס . האוצר בא לגזול עתה את כבשת הרש , והוא אינו בא לעשות 
סדר . היום אין תמריצים לאזרחים הרוצים להתגורר באזורי הפיתוח , וגם את 
המעט שיש האוצר רוצה לבטל . אם רוצים להנהיג מדיניות כלכלית חדשה , יש לסייע 
לאזורים המרוחקים ממרכז הארץ . היום יתכנסו " השדולה החברתית " ו"שדולת 
ערי הפיתוח " בכנסת והח"כים יגבשו דרכי פעולה נגד ההצעה . גייסתי רוב בוועדת 
הכספים נגד ההצעה . ננקוט בשביתה של ערי הפיתוח ובצעדים חמורים אחרים , 
אם יבוטלו ההקלות הקיימות . אני מציע להקים ועדה ציבורית מקצועית שתבחן 
הצעה מעשית לסיווג מחדש של ערי הפיתוח , או להקים ועדת משנה של ועדת הכספים 
לעניין זה . 
