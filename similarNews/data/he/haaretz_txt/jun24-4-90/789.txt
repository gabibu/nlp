בנגקוק ( ע"ר ) . דיפלומטים קמבודים מסרו אתמול , כי לוחמי הגרילה של 
הקמר רוז השיגו את אחד הניצחונות הגדולים ביותר שלהם ב11 שנות המלחמה בקמבודיה , 
כאשר כבשו שורה של ערים ואילצו אלפי אזרחים לפנות את בתיהם . לדבריהם , 
תקף צבא הקמר רוז את כוחות הממשלה , שנחלשו בגלל סכסוכים בפנום פן . " ממשלת 
פנום פן עומדת בפני סכנת פירוק " , אמר אחד הדיפלומטים . לוחמי הקמר רוז 
תקפו כפרים ועיירות , והשתלטו על צמתי כבישים חשובים במדינה . לדברי הדיפלומטים , 
המלחמה פוגעת באזרחים רבים , וקשייה של הממשלה הולכים וגדלים . הם ציינו 
כי ממשלת פנום פן , שזכתה לאחרונה לאהדה במערב , לנוכח האיום הגובר של 
הקמר רוז , נחלשה מאד בגלל סכסוכים פנימיים ובשל הכישלונות בשדה הקרב . 
ארגון הקמר רוז מקבל את ציודו הצבאי מסין , אולם הוא נמנה עם קואליציה של 
כמה ארגוני גרילה , ביניהם ארגוני מחתרת של הנסיך סיהנוק ושל המנהיג האנטי - 
קומוניסטי סון סאן . הקמר רוז הואשם ברציחתם של מיליון קמבודים בעת ששלט 
במדינה בשנים 57 עד 87 . 
