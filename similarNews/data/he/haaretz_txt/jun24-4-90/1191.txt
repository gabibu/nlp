צה"ל מונע מן האגודה לזכויות האזרח לקיים ביקור בכלא 6 . האגודה ביקשה לערוך 
את הביקור במסגרת סבב בבתי כלא , שנועד לעקוב אחר תנאי מאסרם של אסירים 
פלשתינאים . לפני כחודשיים , הגישו עורכי דין של האגודה בקשה לדובר צה"ל , 
לבקר בשני בתי כלא בשטחים ובכלא 6 . פעילי האגודה ציינו בפנייתם , כי 
הם מעוניינים לבקר בכלא 6 על אף שנודע להם שאין מוחזקים שם עוד אסירים מן 
השטחים . זאת , בשל ידיעות על המצב בכלא זה ותלונות שהגיעו לאגודה . לקראת 
הביקור , שאמור היה להתקיים הבוקר , הודיעו אתמול נציגי צה"ל ליועץ המשפטי 
של האגודה , עו"ד יהושע שופמן , כי הביקור בכלא 6 מתבטל , זאת בעוד האישור 
לבקר בבתי כלא בשטחים . מדובר צה"ל הסבירו לאגודה לזכויות האזרח , כי 
ההיתר לבקר חל במקומות שם מוחזקים אסירים מן השטחים , וכי אין הצבא מעוניין 
בביקורים מבחוץ במקומות בהם מוחזקים חיילים . עוד הבהירו , כי במצב בו 
מדובר בצבא מול חייליו , מקובלת על צה"ל רק ביקורת של מערכת הביטחון , 
או של מבקרת המדינה . עו"ד שופמן הגדיר התייחסות זו כ"יוצאת דופן " . דובר 
צה"ל מסר בתגובה , כי " צה"ל נוקט מדיניות על פיה אין מאפשרים לגופים וולונטאריים 
חיצוניים לבקר בצבא לצורך עריכת ביקורת . לא משום שיש מה להסתיר , אלא 
כחלק ממדיניות . לצורך זה , כלא 6 הוא כמו כל יחידה צבאית אחרת " . 
