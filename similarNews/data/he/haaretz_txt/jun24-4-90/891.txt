גם העיתונאים האירים חייכו כאשר הבוס גקי צארלטון הצהיר אתמול : " אנו 
מסוגלים לנצח את איטליה " . אנו כלומר נבחרת אייר , שהגיעה לרבע הגמר המפתיע 
מבחינתה , בלי שום ניצחון , זולת זה שהשיגה בבעיטות 11 נגד רומניה אחרי 
021 דקות ( 54 ) . על כך הוסיף צארלטון והפעם בבדיחות דעת גלויה " אולי 
עוד נזכה בגביע בלי שום ניצחון , רק בפנדלים " . למאמן האנגלי עטור השבחים 
יש עוד מעט יותר מיממה כדי לשמור על חוש ההומור שלו . לא חשוב שמאז 6291 
נפגשו שתי הנבחרות הללו ארבע פעמים ובכל הפעמים ניצחה איטליה . מחר , כאשר 
יתמרקו שחקניו למשחק רבע הגמר נגד הפייבוריטית איטליה , יהיה אפשר לבתר 
בסכין את המתח והרצינות במחנה האירי . אפילו למונדיאל המפתיע הזה יש גבול 
לבלתי צפוי . לא שמעתי אפילו אדם אחד המעניק סיכוי ריאלי לאירים . אירלנד 
תהיה חופשית לשוב הביתה אחרי שאיטליה תעיף אותה . זו התחזית ואין היום , 
מחר , תחזית אחרת כלשהי . גם המהמרים על הפתעה זקוקים לדמיון עשיר , 
כדי לצייר לעצמם מצב שיוליד סנסציה . אזליו ויציני , מאמן רציני שאולי כבר 
נמאס לו להאזין לשבחים המפליגים לעבודתו ולכישרון הווריאציות שהוא עושה בהרכבו 
מתייחס לאייר כמתבקש : בשיא הרצינות . היום הוא יפרסם כך הודיע את ה11 
שלו . את החלטתו ינחו אופיו וכושרו של היריב . כלומר , איך להכניע את 
ההגנה החזקה והגבוהה של אייר ואיך לשחק נגד שחקנים לוחמים , שאינם מרבים 
להחזיק בכדור . אפשרויות התמרון שלו הצטמצמו , אבל הספסל שלו עדיין עשיר 
ובעייתי מפני שברטי לא יוכל לשחק ( צהוב שני נגד אורוגוואי ) , חומו 
של ויאלי עדיין הטריד אתמול , וגם אנצלוטי עלול לצאת מהתמונה . בסיומו 
של האימון הקל שלשום הוא חש בגבו . לא ברור אם יהיה כשיר . איטליה , כרגיל , 
תפקח עין על מרכז השדה , תישמר מ"התגנבות יחידים " של האירים ותבטח בעיניים 
עצומות בהגנתה החזקה והתוקפנית , שבה יחגוג הקפטן ברגומי את הופעתו ה07 
( שיא בנבחרת הנוכחית ) . מה זה כבר חשוב כל - כך אם ויציני יפתיע בהצבת 
קשר או חלוץ לא צפויים לגבי התקשורת האיטלקית , אם יוכל להחליף מתי שירצה 
וכאשר גם הקישור שלו , ברובו , מסוגל לתקוף מהר או כמניפה לרוחב המיגרש . 
לצארלטון , בלם העבר הגדול של לידס ואנגליה בתפארתן , לא צריך לספר מה 
עושים מול הנבחרת ההגנתית - התוקפנית ביותר כאן : לנצור את המערך העורפי , 
ליצור קו ביטחון לפני הרחבה ולרוץ לשטח האיטלקי , לעקוץ אותו . זה על 
הנייר . גם על הלוח . בינתיים , הוטרדה אתמול אייר מפציעתם הקלה של החלוץ 
גון אולדרידג ( קרסול ) ושל שחקן ההגנה סטיב סטונטון ( ירך ) . נשאר 
עוד די זמן לפצועי אייר וגם לוויאלי ולאנצלוטי כדי להחלים . ישפוט סילווה 
ואלנטה מפורטוגל . שופטי יתר משחקי רבע הגמר : רוטליסברגר ( שוייץ ) , 
ארגנטינה נגד יוגוסלוויה ; קול ( אוסטריה ) , צכיה נגד גרמניה ; קודסאל 
( מקסיקו ) , קאמרון נגד אנגליה . המשחק האחרון בין שתי הנבחרות היה ב - 
5891 בדאבלין . איטליה ניצחה 21 . באותו מישחק ערך פול מקגארת הופעת בכורה . 
במחנה האירי ניסו לנחש מי ישמור על סקילאצי , בהנחה מוצקה שבפאזל של ויציני 
מקומו מובטח . שניים מוזכרים כשומריו : מורן או מקארתי . 
