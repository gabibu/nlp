ואשינגטון ( מיוחד ל"הארץ " ) . הממשל האמריקאי הודיע אתמול לאזרחים אמריקאים 
המזדמנים למזרח התיכון , כי עליהם לנהוג משנה זהירות , לנוכח ידיעות כוונתם 
של גורמי טרור באיזור לפגוע באזרחים ובמתקנים אמריקאים , ולנוכח הגברת המתיחות 
והאלימות באיזור . דובר מחלקת המדינה של ארה"ב , ריצרד באוצר , מסר על 
כך אתמול לעיתונאים , והעיר כי אחד הגורמים לכך הוא תגובות אפשריות להודעת 
הנשיא גורג בוש שלשום , על השעיית הדיאלוג של ארה"ב עם אש"ף . באוצר לא 
התייחס לאיומים ספציפיים של גורם כלשהו , ונמנע ממתן הבהרות על אמצעי הזהירות 
שמחלקת המדינה ממליצה לאזרחים אמריקאים לנקוט . אזהרת מחלקת המדינה באה למחרת 
ההודעה של הנשיא בוש , על השעיית הדיאלוג עם אש"ף . 
