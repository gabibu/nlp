לוח זמני טיסות בין - לאומי חדש לעונת תיירות הקיץ , ייכנס מהיום לתוקף 
בנמל התעופה בן - גוריון בלוד . הביטוי המעשי של לוח הזמנים החדש , הוא 
עומס תנועה אווירית גדול יותר בין ישראל לחו"ל . חברות התעופה הזרות הפועלות 
ארצה מאירופה ומארה"ב וכן חברת אל - על , הוסיפו לפחות טיסה שבועית אחת , 
בקווי התעופה הסדירים . באחדים מהמקרים מדובר בהכפלה של היצע המושבים בקווי 
התעופה לישראל , אם באמצעות הוספת טיסות שבועיות ואם על - ידי החלפת המטוסים 
לגדולים יותר . כך לדוגמא תחליף מהיום חברת בריטיש איירוויס את מטוסיה בקו 
לישראל , למטוסים חדשים מדגם טרייסטר . חברת התעופה הלאומית של דרום אפריקה 
ס - א - א תוסיף ממחרתיים , טיסה שבועית נוספת בקו ללוד . לוח זמני טיסות 
הקיץ של אל - על מתאפיין בפתיחתם של קווי תעופה חדשים למדינות מזרח אירופה . 
כך לדוגמא ייחנך מחרתיים קו התעופה הסדיר לצכסלובקיה . באותו יום אמור 
היה גם להיפתח קו תעופה למזרח - ברלין אבל הוא נדחה לאוגוסט לאחר שלא הסתיימו 
השיחות על הסכמי תעופה וסחר בין הגורמים בשתי המדינות . בתחילת השבוע הבא 
תחל חברת התעופה בלקאן - אייר בהפעלת קו טיסות ישיר מבולגריה לישראל . שבוע 
אחר - כך תתחיל חברת הבת של אל - על לטיסות שכר , סאן - דור , בביצוע טיסות 
מישראל לבולגריה . 
