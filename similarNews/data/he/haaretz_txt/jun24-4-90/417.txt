( ע ) . מטען חבלה התגלה ופורק אתמול בשכונת מוסררה בירושלים . המטען 
הונח על בלוני גז גדולים , מתחת לבית מגורים ברחוב שבטי ישראל פינת הלני 
המלכה . את המטען גילה אחד הדיירים בבניין , רחמים דרעי , שסיפר , " ראיתי 
צינור עבה סתום משני הצדדים בפקקים , זה עורר את חשדי והודעתי על כך לשכנים " . 
ענת עמר , עם תינוק בידה , חשה מיד לחנות מכולת סמוכה , ומשם הזעיקה 
את המשטרה . חבלני המשטרה החליטו לא לפרק את המטען במקום , והעבירו אותו 
תחילה למקום שבו לא יהווה סכנה . מטען החבלה שהתגלה ופורק ביום א במרכז הקליטה 
בחדרה היה מטען סרק שהונח על ידי עובד חברת האבטחה " השמירה " במקום . 
השומר , יוחנן ממוס מחדרה , נעצר . ממוס סיפר בחקירתו , כי הניח את 
מטען הסרק , כדי להוכיח את כישוריו וכדי לזכות בתשומת לב מצד משפחתו . המטען 
שהוצמד לבלוני הגז של מרכז הקליטה בשכונת בית - אליעזר כלל שעון השהיה , 
סוללה וקליעים . ממוס הזעיק את המשטרה כ01 דקות לאחר שהחל את המשמרת . 
בדיקת חבלני המשטרה העלתה כי זהו מטען סרק . בחיפוש שנערך בדירתו נמצאו 
עטיפות , חוטים ודבק הדומים לאלה שמהם הוכן המטען . ממוס נחקר והודה במעשה 
ואף שחזר אותו . הוא יובא היום להארכת מעצרו . חברת השמירה הודיעה אתמול 
כי ממוס פוטר מעבודתו . החברה גם הקימה צוות בדיקה פנימי שיחקור בעניין 
וימליץ על המסקנות המתחייבות מהאירוע . 
