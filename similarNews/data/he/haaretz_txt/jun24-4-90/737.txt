ניצחונה של אנגליה על בלגיה התקבל בשביעות רצון רבה אצל המאמן הסובייטי של 
קאמרון , ואלרי נפומניאצי . מאמנה של קאמרון הסביר , כי הטאקטיקה של האנגלים 
פשוטה יותר מזו של בלגיה , אולם הוא העניק לנבחרתו סיכוי של 04 אחוזים בלבד 
לעבור לחצי הגמר על חשבו האנגלים , זאת בגלל היעדרם של ארבעה משחקני ההרכב 
הראשון שלו , המושעים בגלל צבירת שני כרטיסים צהובים . את ההרכב למישחק 
ביום ראשון הוא עתיד לפרסם היום . " יש לנו כבוד אבל אין בליבנו פחד " , 
אמר קפטן קאמרון סטפאן טאטאו . " אלוהים , אנחנו לפני בראזיל או ספרד , 
או בריה"ם " , הוסיף . נפומניאצי מודאג מהחלוץ האנגלי גארי לינקר : " הוא 
לא הבקיע הרבה , כך שאני חושש שהוא יבקיע לבסוף נגדנו " . הוא מקווה שקאמרון 
תזכה לעידוד ולסימפטיה מצד הקהל בנאפולי , במיוחד אחרי ההתנגשויות שהיו 
בין אוהדים אנגלים לאיטלקים בברינדיזי . נפומניאצי מקווה שבמישחק בין אנגליה 
לקאמרון לא יהיו מהומות ביציע בין אוהדי שני המחנות . " אני חושב שהאוהדים 
האנגלים מחבבים אותנו . אני מקווה שאפילו החוליגאנים יתנהגו כיאות " . 
