קולמבו ( אי - פי ) . הלוחמה בחבל גפנה שבצפון סרי לנקה שוב מתלקחת . 
מחתרת " הנמרים " הטמילית תקפה אתמול את בסיס חיל האוויר , נמל התעופה 
הצבאי , בסיס ימי והביצורים שסביבם , הסמוכים לעיר גפנה , בירת החבל , 
המרוחקת כ003 ק"ם מהבירה קולומבו . 002 , 1 לוחמיה ביניהם קבוצות גרילה 
של מתאבדים שיגרו רימונים ממטולים ואש אוטומטית לעבר היעדים . עד לשעת 
מסירת ידיעה זו לא היה ברור אם הושגה הכרעה בקרב . כוחות צבא הממשלה , שקיבלו 
באחרונה הוראה " למחוץ את המורדים באשר הם " , השיבו בהתקפות מן האוויר 
באמצעות מטוסים ומסוקים על עמדות " הנמרים " . המערכה על הבסיסים הסמוכים 
לעיר הצפונית גפנה היא בעלת חשיבות רבה עבור שני הצדדים . זהו ליבו של חבל 
הארץ הטמילי והשליטה בו עשויה להפוך לגורם חשוב בקרבות . המורדים הטמילים 
הצליחו , עד כה , בעיקר במתקפות שערכו על בסיסים בצפון החבל , והם מקווים 
כי ההתקפה על הבסיסים בעיר גפנה תהפוך לגולת הכותרת של הישגיהם . במזרח 
היתה ההצלחה , בדרך כלל , נחלת צבא הממשלה . תת שר ההגנה של סרי לנקה , 
רנגן וויגרטנה , מסר אתמול כי היה צורך לשלוח תגבורות לבסיסים המותקפים 
שליד העיר גפנה . מספר החיילים שנשלחו לתגבר את הבסיסים לא נמסר . לאחר 
קרב בעיר בטיקלואה שבחזית המזרח , שבו נחלו המורדים תבוסה , השתלטה אנרכיה 
על העיר , שהיתה עדה אתמול לביזה בקנה מידה המוני . רבים מתושביה ברחו 
מבתיהם ומצאו מקלט במחנות פליטים מאולתרים ובמבנים ציבוריים . שר החוץ של 
סרי לנקה , ברנרד טילקרטנה , פנה אתמול לממשלות זרות בבקשה לקבלת סיוע 
רפואי דחוף . על פי הערכת הממשלה נהרגו כ004 , 1 לוחמים מהם 008 טמילים 
בקרבות המשתוללים בחבל גפנה מאז ה11 ביוני . נראה כי גם אזרחים רבים מצאו 
בהם את מותם . 
