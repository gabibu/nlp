כנס חרום של עובדי הרווחה ברשויות המקומיות ייערך היום במזכרת בתיה , על 
רקע קיצוצים תקציביים בשירותי הרווחה . המשנה למנכ"ל מרכז השלטון המקומי , 
גדעון לב , שהינו ממארגני הכנס , הכריז כי המצב של שירותי הרווחה הוא 
על סף התמוטטות . בשבוע שעבר העביר מרכז השלטון המקומי הוראה לבטל את ייפויי 
הכוח , שמעניקים למשרד העבודה והרווחה את האפשרות להוציא כספים מחשבונות 
הבנקים של הרשויות במסגרת התקזזויות כספיות . לטענת הרשויות המקומיות , 
משרד העבודה והרווחה חייב להן כ001 מיליון שקלים . ביישובים שונים מתלוננים 
מנהלי השירותים החברתיים על קיצוצים של % 04 במימון שירותי הרווחה , לעומת 
התקציב של השנה שעברה . הקיצוצים חלים על כל תחומי הרווחה : על דמי ההשתתפות 
בהחזקת ילדי משפחות במצוקה במעונות היום , על דמי טיפול לילדים המצויים 
בסיכון ועל דמי ההשתתפות במתן עזרה לזקנים נזקקים . באשקלון , למשל , 
יש 762 ילדים פגועים פיסית ונפשית , ורק כמחציתם זכו לטיפול ראשוני . משרד 
העבודה והרווחה טוען בתגובה , כי עד השנה שעברה הוא כיסה את עלויות הטיפול 
בנזקקים , בהתאם לדיווחי הרשויות . אלא שעל - פי החלטת האוצר , החל מיולי 
98 הוקצבו לרשויות סכומים שנקבעו לפי הצרכים השונים באותו תאריך . יישובים 
שחרגו מהתקציב שנקבע להם , בגלל נזקקים שנוספו אליהם , אינם מקבלים יותר 
כיסוי להוצאותיהם . ועדת המשנה של ועדת הכספים קבעה בחודש מארס תוספת תקציבית 
למשרד העבודה והרווחה בסך 41 מיליון שקלים , שאמורים להקל על המצוקה , 
אך הכספים הללו טרם הועברו למשרד העבודה והרווחה . 
