מוסקווה ( ע"ץ ) . התרגשות שוררת בקרב חברי מועצת העיר מוסקווה : פסל 
של לנין נעלם , ונראה כי מישהו מחברי מועצת העירייה אחראי לכך מסר אתמול 
" מוסקובסקאיה פראוודה " בטאון המפלגה בעיר הבירה . הבלתי - יאומן נעשה 
שלשום , אחרי ויכוח סוער על הסמלים הרשמיים בעיריית מוסקווה , עליה השתלטו 
לא מכבר הרפורמיסטים של הגוש " רוסיה דמוקרטית " . דקות ספורות לפני פתיחת 
הישיבה , בראשותו של הכלכלן הרפורמיסט גבריל פופוב , סילקו שני אנשי מועצת 
עירייה את הפסל של לנין , שניצב מאחורי הבמה , והעבירו אותו אל מאחורי 
הווילונות . חברי מועצת עירייה קומוניסטים החזירו את הפסל למקומו , במהלך 
הפסקת הדיונים לפני הצהרים . זמן קצר לאחר מכן חש חבר אחר אל הבמה והפך 
את הפסל כדי שיעמוד עם הגב אל האולם . צעד זה , מעין " חילול הקודש " , 
גרם ליציאה מופגנת של חלק מהנוכחים . כאשר הדיונים התחדשו אחר הצהרים , 
אי אפשר היה למצוא את הפסל . " יש לשים קץ לפרשה זו , ואני מציע להקים 
ועדת פיוס מורכבת מנציגים של כל הסיעות , כדי לגלות את האחראי לדבר " , 
הכריז פופוב . הוא אף איים לבטל את " החסינות הפרלמנטרית " של הגנב . 
עיריית מוסקווה שוקלת הגשת קובלנה לתביעה הכללית של מוסקווה , סיכם העיתון . 
