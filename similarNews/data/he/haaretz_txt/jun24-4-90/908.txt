לונדון ( מיוחד ל"הארץ " ) . אחד מקציני הפתח בדרום - לבנון הקים ארגון 
טרור חדש , " לוחמי החופש של עין חילווה " , הפועל בשיתוף פעולה עם החיזבאללה 
ומתכנן פעולות טרור נגד ישראל . אנשיו של הקצין , גמאל סולימאן , תקפו 
בחודשים האחרונים מטרות ישראליות ונטלו להם אחריות בשם ארגון הפתח . מקורות 
ערביים מוסמכים בלונדון מסרו , כי סולימאן היה כלוא כשנתיים במחנה המעצר 
" אנסאר " בדרום - לבנון , שבהן התרועע עם אנשי דת שיעים . לדבריהם , 
הוא הפך בתקופה האחרונה לפונדמנטליסט והביע התנגדות למהלכים המדיניים של 
אש"ף . אותם מקורות הדגישו , כי הולך וגובר הלחץ על אנשי הפתח בדרום - לבנון 
להפר את הוראות ערפאת , האוסרות פעולות טרור נגד ישראל . לדבריהם , אמר 
אחד מאנשי הארגון כי אנשי הארגונים האחרים עולבים בפתח על חוסר נכונותו לתמוך 
באינתיפאדה , וכי ככל שהזמן עובר כך קשה יותר לשלוט באנשים ולמנוע מהם מלהצטרף 
לקיצונים , המנסים את כוחם בפעולות חדירה לשטח ישראל . רבים מהם פועלים 
בשירותו של סולימאן בחשאי , מחשש פן יפסידו את משכורותיהם בפתח . המקורות 
מסרו עוד , כי גם פעילות אנשיו של אבו - נידאל בדרום - לבנון התגברה באחרונה , 
וכי ב51 ביוני רצחו את אחמד דרעז , איש אש"ף בכיר , במחנה הפליטים רשידייה . 
בפעולת תגמול למחרת מצא את מותו באותו מקום עומאר הרדאי , הקצין האזורי 
של אבו - נידאל . בשלב זה התערב ארגון " אמל " השיעי של נביה ברי , מחשש 
להתגברות השפעתם של הפלשתינים הקיצונים והחיזבאללה . אנשי המיליציה סייעו 
לפתח לפתוח ב71 ביוני במתקפה רחבה נגד אנשיו של אבו - נידאל ברשידייה , 
שבמהלכה נלכדו שבויים אחדים . 
