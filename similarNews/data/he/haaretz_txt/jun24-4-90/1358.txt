קפריסין וישראל חתמו על הסכם חדש לשיתוף פעולה ביניהן , בנושאי שירותי תעבורה 
אוויריים . שר התחבורה משה קצב , קיבל אתמול דיווח מפורט בנושא , מראש 
משלחת התעופה של ישראל לשיחות , סגן ראש מינהל התעופה האזרחית , שמואל 
פוליאק . מצרים , שהיתה אמורה אף היא להשתתף בשיחות בין נציגי שלושת המדינות 
בעלות שטח אווירי משותף , הודיעה מראש שלא תגיע . היא נימקה את אי - השתתפותה 
בכך שאין לה כל בעיות בנושא עם שתי המדינות . ראש מינהל התעופה האזרחית , 
שי שוהמי , אישר , כי כל הנהלים בנושא עם מצרים , מתקיימים ללא בעיות . 
