שר האנרגיה והמדע יובל נאמן ביקר אתמול את הרב משה לוינגר , המרצה עונש 
מאסר בכלא אייל . בצאתו משערי הכלא אמר השר נאמן : " זהו ביקור הזדהות 
עם הרב לוינגר , שהוא אחד המנהיגים הרוחניים החשובים במדינה , חלוץ ההתיישבות 
היהודית ביהודה , שומרון ועזה . הוא עמד לבד במשך 01 חודשים נגד מיידי 
האבנים בדהיישה . אני מכבד יהודי שמתגונן כמוהו . מבקרי היו שמחים כאשר 
באו לבקר את אייבי נתן בכלא , ואני הייתי משליכו שוב לכלא " . בתשובה לשאלה 
אם אין הוא מוצא טעם לפגם בביקורו של שר בממשלה אצל עבריין , שהורשע בבית 
המשפט , אמר השר נאמן : " אנשים הושלכו לכלא מסיבות מוטעות . אני מכבד 
את החלטות השופטים , אבל החוקים הם גרועים , והכנסת יכולה לשנותם . עבריינים 
הם אלה שמשליכים אבנים . מי שלא מתגונן , יהיה צריך פעם לתת את הדין . 
הטעות של הכנסת היא , שאנו נמצאים במלחמה , וכאן ממשיכים להתייחס אל האינתיפאדה 
כאל משחק של שוטרים וגנבים . אני מקווה שתקום בכנסת תנועה לשינוי החוקים " . 
בעת הביקור העביר הרב לוינגר לידיו עותק של מכתב , אשר שלח לפני ימים אחדים 
אל מפכ"ל המשטרה , בבקשה לחקור את שר הביטחון הקודם יצחק רבין , בשל הפקרת 
חיילים על ידי התחמקותו מאחריות למעשיהם . במכתבו של לוינגר נאמר כי היו 
עדוית מרובות מצד אל"ם יהודה מאיר וחלק מנאשמי משפט גבעתי , על פיהן נתן 
השר רבין הוראה , וכן ניתנו הוראות בנוכחותו , לשבור עצמות , להכות ו"להיכנס 
בהם " על מנת להעניש ולהרתיע את האוכלוסיה . לוינגר ליווה את השר נאמן אל 
מחוץ לכתלי בית הכלא , כשהוא לבוש מדי אסיר כחולים , אולם לא התקרב אל 
העיתונאים הרבים שהיו במקום . לפני כחודש וחצי החל לוינגר לרצות בכלא אייל 
עונש מאסר בן חמישה חודשים , בגין גרימת מוות ברשלנות של הסוחר הערבי קעיד 
סלאח , בחברון , בספטמבר 8891 . ללוינגר נותרו עוד חמישה שבועות בכלא , 
בהנחה שינוכה לו שליש על התנהגות טובה . 
