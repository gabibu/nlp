" מה שאנו אומרים , זה תנו לנו צאנס " . מלות - תחנונים אלו לא יצאו מפי 
התבוסתנים ( כינוי שיצחק שמיר אוהב להדביק לחברי מפלגת העבודה ) אלא מפיו 
של אחד משומרי - הסף הקשוחים יותר , יוסי בן - אהרן . ומן הראוי להוסיף 
כי בקשת רחמים זו היא כמדומה ראשונה בהיסטוריה הישראלית : ממשלות מלפני 
7791 , שלא חרתו על דגלן את הסיסמה " אני ואפסי עוד " , ידעו לשמור על 
הכבוד הלאומי , כמו שידעו להתאים את מהלכיהן לנסיבות וליחסי - כוחות בסיסיים . 
ואולם , ככל שהמשפט המצוטט לעיל ייראה לנו דוחה ( הוא כלול בראיון שנתן 
בן - אהרן לכתב " ניו יורק טיימס " ) , המרואין אינו אטום לגמרי . הוא 
מוסיף : " אין טעם למחות , אם אנשים אינם משוכנעים שאנחנו רציניים " . 
בן - אהרן קלע כאן ישר למרכז המטרה , כשחזר בפועל על דברי המסר ששיגר מזכיר 
המדינה , גיימס בייקר , לעבר עושי - המדיניות בירושלים ; מספר הטלפון 
של הבית הלבן בא רק לסבר את האוזן . בן - אהרן היה יכול לשאול את עצמו , 
מדוע הגוי חמוץ - הפנים , היושב בימים אלה בבית הלבן , אינו חושב את מנהיגי 
ישראל , ובראשם יצחק שמיר , לרציניים . התשובה בהישג יד : שמיר הבטיח 
ולא קיים . חוץ מזה , יש מעט חן בדברי ההבל שהוא נוהג להשמיע בדבר חילוקי - 
דעות של מה בכך , דבר - שגרה בין ידידים . הנשיא בוש אינו ידיד וחילוקי - 
הדעות סבים על עמדות מנוגדות בתכלית בנוגע לגישה להסדרת הבעיה הפלשתינית . 
שמיר , יהיו כוונותיו אשר יהיו , נשמע כמי שמזלזל בארה"ב או לפחות בעושי 
מדיניות - החוץ שלה : הצירוף של הולכת שולל עם ביטול אינו מסתכם מנקודת - 
ראות ואשינגטונית כהתנהגות רצינית של ראש ממשלה שארצו תלויה במידה רבה מאוד 
באמריקה . הזריזות שהפגין השבוע יצחק שמיר , בגלותו את הנשיא אסד כבעל - 
שיח פוטנציאלי , אינו מוסיף לתדמיתו הרצינית . אפשר שראש הממשלה כיוון 
לטוב . ואולם , אפילו הוא היה צריך להביא בחשבון שבעיני משקיף האמון על 
תרגילי הסחבת שהפכו אותו לשם דבר , התפנית הפתאומית לעבר דמשק מוכרחה להיראות 
כהסחת - דעת שמירית קלאסית . בארה"ב , שהגרילה את ממשלת ישראל הנוכחית 
כבעלת - שיח אף כי בהבדל מאזרחי ישראל , היא אינה כפופה לקפריזות שלה 
נמנעים ממחיאות - כפיים נוכח להיטותה של ישראל להסדר עם המדינה שתוארה כבדרך 
שגרה לא בהכרח בצדק אויבתה המסוכנת ביותר : אפילו האמריקאים האמורים להיות 
תמימים , יודעים להבחין בתעלול שנועד להתל בהם או מהתל בהם שלא במתכוון . 
כמה זמן יהיה אפשר לזרות חול בעיניים ולרתק את תשומת - הלב לנושאים שאינם 
לעניין : בניגוד לדברי יוסי בן - אהרן , זו נראית מטרתה של המדיניות הישראלית . 
למשל , התכונה סביב כוונותיו של המתון התורן של הליכוד , הלא הוא שר החוץ , 
דוד לוי . הלה מוצג לראווה , בעזרתם של אנשי - תקשורת קלי - אמונה , 
כמי שעתיד להנחיל פנים אנושיות למדיניות הניט " הישראלית , לרכך בהינף 
חיוך את לבם של האמריקאים ושל האירופאים ( על אפריקה ואסיה לא מדובר כרגע ) 
ולהוציאנו מעמק הבכא שאנו לכודים בו עכשיו . למותר לומר שלהערכה זו אין 
שחר . לא זו בלבד שמתינותו של לוי רחוקה מהיות מוכחת , אלא שראש הממשלה 
הוא שמיר . הוא המכוון , והוא מכוון ברוחו שלו וברוחם של בעלי - בריתו 
בתחיה , במפד"ל , בצומת ובמולדת . בקיצור , ועל - אף המהומה התעמולתית 
הבונה על לוי , בונה על חול . עתה בא הנשיא בוש וגנב את הסחבות ששמיר נהג 
להתכסות בהן : הוא השעה את המגעים עם אש"ף . שמיר לא יוכל עוד להצביע על 
משוא - הפנים הנשיאותי כנימוק לסרבנותו שלו וכהגנה על שיטותיו שלו בניהול 
משא ומתן עם הפטרון האמריקאי . בל נבזבז איפוא רגשי סולידריות על האיש שמיר 
הנתון במצוקה . עוד לא היה ראש ממשלה שעשה כמוהו להריסת היחסים עם ארה"ב 
ולחסימתם של ערוצי הידברות עמה . העדות לכך לא באה מפי יריביו , אלא מפי 
נאמנו , יוסי בן - אהרן : שהרי איך אפשר להבין אחרת את התחינה : " תנו 
לנו צאנס " ? 
