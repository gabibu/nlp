ביום ששי , 6 . 8 , נעצרה רותי גור , ממפגינות " נשים בשחור " בחיפה , 
על ארגון הפגנה בלתי - חוקית . סגן - ניצב דב גל , שעצר אותה , הודיע 
כי חיכה בקוצר רוח לעצור את אחת המארגנות כאשר יראה שההפגנה עברה את הגודל 
המותר . לידיעת סגן - ניצב גל : עצרת שקטה , פזורה בשרשרת , חוקית בכל 
גודל . כפי שנאלצנו לחנך את המשטרה בתחילת פעילותנו , שמותרת התקהלות עד 
05 איש , נצטרך שוב לחנך : כאשר גדלים מספרינו , אין זה אומר שהפרנו את 
החוק . תמוהה בעיני העובדה , שאזרחי המדינה נאלצים ללמד את החוק לאנשי 
המשטרה . ושמא מדובר בנקמנות שמקומה אינו במסגרת מילוי התפקיד ? חיפההפרוף 
יעקב עמיהוד מגיב במדור הכלכלי ( " הארץ " , 6 . 31 ) על מאמרי ב"הארץ " 
וב"על המשמר " . גם הפעם טועה עמיהוד ומטעה בדבריו : " כל שאני מציע הוא 
שוויון בטיפול בלווים הקיבוציים והלא - קיבוציים " , כותב עמיהוד . ריבית 
הנשך שנהגה במשק לא פגעה באופן שווה בכל עם ישראל , כדברי הפרופסור . הסקטור 
הפיננסי לא רק שלא נפגע , אלא נהנה ממנה . הבנקים רשמו רווחים יפים ואף 
העלו את השכר לעובדיהם . ציבור השכירים גם הוא לא נפגע מעלות הכסף , משום 
שאין הוא שותף בהשקעות הנחוצות ליצירת מקומות העבודה ( השכירים משלמים את 
המחיר רק כאשר המפעלים שבהם הם עובדים פושטים את הרגל ) . אך גם לא כל 
העצמאים נפגעו באותה מידה . נפגע בעיקר הסקטור היצרני , ונפגעה שבעתיים 
ההתיישבות . ההתיישבות נפגעה יותר בשל מבנה ההון שלה . רוב המתיישבים בנו 
משק חקלאי ותעשייתי ללא הון עצמי , רק בזכות האשראי שהועמד לרשותם . במגזר 
ההתיישבותי גדול חלקו של האשראי יותר מאשר בכל סקטור אחר , כך שגם הרגישות 
למחיר האשראי הריבית היא גבוהה ממידת הרגישות של המגזרים האחרים . מעצבי 
המדיניות הכלכלית בישראל ידעו שהריבית הגבוהה פוגעת באופן בלתי - שווה בקבוצות 
שונות . " הציבור נושא במחיר מחיקת החובות על - ידי הבנקים , כי המחיקה 
מקטינה את התמורה שתקבל הממשלה ממכירת הבנקים " , טוען עמיהוד . טענה זו 
מתעלמת מתוספת המסים שהבנקים שילמו בגין רווחיהם המוגדלים בכל אותן שנים 
שגבו שיעורי ריבית אסטרונומיים . למען האמת , צריך להזכיר כי הממשלה הצילה 
את הבנקים ואת כספי ציבור המפקידים כאשר הזרימה לבנקים שבעה מיליארד דולר 
בלילה אחד , ב3891 , לאחר מפולת מניות הבנקים . את המחיר הזה הטילו הבנקים 
והממשלה , דרך הריבית הגבוהה , על הסקטור היצרני ובעיקר על ההתיישבות . 
הפרוף עמיהוד שב על רעיונותיו למסחר את קרקעות הלאום ואת זכויות המים . 
אם יוחזרו לקיבוצים , ולהתיישבות בכלל , כספי הגזל , לא יהיה צורך לדבר 
על פשיטות רגל . אך אם תגיע ההתיישבות לחוסר יכולת להמשיך ולהתקיים , לא 
יספיק הרכוש שיימכר כדי לכסות אפילו חלק קטן מהחוב . הצעה לממש נכסים כמו 
קרקע ומים לא תציל את בעלי החוב , הבנקים , אך היא תפתח פתח לספסרות בנכסי 
הלאום . השערתו של הפרוף עמיהוד כי תנאי הסדר המושבים גרועים משל הסדר הקיבוצים 
אין לה על מה להסתמך . כאשר אישרה ועדת הכספים של הכנסת את הסדר הקיבוצים , 
התקבלה עוד החלטה , שבה תמכנו , להשוות את תנאי שני ההסדרים . אנו , 
בניגוד לטענת עמיהוד , פועלים מתוך הנחה שהחוב לאחר ההסדר מחייב אותנו . 
ואילו חברי המושבים מנסים להתחמק מהגרעונות והחובות שיצרו על - ידי פירוק 
האגודות המושביות . תיאורו האידילי של עמיהוד את מנגנון פשיטות הרגל , 
כתהליך למיון מנהלים טובים , מתעלם מהמחיר האמיתי . פשיטת רגל משמעותה 
אובדן פרנסה לעובדים ואובדן כספו של בעל - החוב . כתוצאה מפשיטות רגל רבות 
הגענו ליותר מ061 אלף מובטלים . אולי השיטה היא שנכשלה ? עמיהוד מעריך אותנו , 
אך אינו מבין את הצורך לסייע לנו בזכות מיעוט הקיבוצים השוכנים לאורך הגבול . 
אני שמח על הכבוד שנותן לנו הפרוף עמיהוד , אך כנראה אינו בקיא בגיאוגרפיה 
של מדינת ישראל : % 08 מהקיבוצים שוכנים באזורים הפריפריאליים של מדינת ישראל 
ו%05 מחוב הקיבוצים הוא חובם של קיבוצי קו - העימות . אנו משלמים ביוקר 
על טעויותינו ועל חוסר ההצלחה , ונשקוד על כל הראוי תיקון . נעשה זאת , 
על בסיס ערכי - היסוד הקיבוציים . מזכיר הקיבוץ - הארציהטיפול הממלכתי בקליטת 
העולים המגיעים יום - יום לישראל לא יירשם בהיסטוריה כפרק מכובד . לפי 
ההודעות המתפרסמות , חדשות לבקרים , כבר יש תוכניות לשיכון ותעסוקה , 
לשירותי - חינוך ובריאות . ההודעה האחרונה אומרת שיאפשרו בניית 54 אלף 
דירות , שני שלישים מהן במרכז הארץ . היכן בדיוק ? זה סוד כמוס . הערים 
בישראל נאבקות על מינימום של שטחי - ירק ורמה אקולוגית הכרחית , ודווקא 
במרכז הצפוף מתוכנן מירב הבנייה . האם שותפו בדיונים גיאוגרפים , מתכנני - 
ערים , סוציולוגים ועובדי - קהילה מוסמכים ? במבנה של עיר , יש לשירותי - 
רווחה ולמיקומם משקל רב . הם מספקים לאזרח את רווחתו בחיי יום - יום . 
האם אנשי התכנון החפוז עשו עבודת - בית יסודית ? אולי רצוי כי ישותפו בצוות 
המתכננים גם אדריכלים מקרב העולים , כדי למנוע שינויים דרסטיים בתרבות הדיור 
של העולים . אמנם שר השיכון לשעבר מיהר להכריז כי לא נחזור לימי המעברות 
של שנות החמישים , כאילו מדינת ישראל בת השנתיים , שרק יצאה מקרבות מלחמת 
השחרור , עשתה מעשה נורא בקליטת המוני עולים כפליים מכל תושבי ישראל . 
הבה ונאמר ברורות , אם גם בלב כבד : ישראל קלטה את המוני העולים במעברות , 
כי לא היתה דרך אחרת לקליטתם . בכך נשחרר את השר דוד לוי משותפות ב"עוול 
ההיסטורי " הזה . אולם אם לא יימצא פתרון אחר , נהיה מוכנים , גם היום , 
למצוא פתרונות דומים . הדיור הזמני היום יכול וחייב להיות במבנים טרומיים . 
מעין מעברה משופרת , עם שירותים ברמה גבוהה והעיקר , אווירה של התגייסות 
כללית . תכנון הבנייה של שיכוני קבע מחייב השתחררות מלחצי - זמן והתפנות 
לחשיבה היקפית , כוללנית ונועזת . לא יתכן שנתייחס לתכנון קליטתם של מאות 
אלפים תוך שנים מעטות , כאל תוספת של עוד שיכונים , בעיר זו או אחרת . 
זה הזמן להעלות את עניין הפיתוח האזורי והבין - עיירתי ולתכנן מגורים ושירותים 
ותשתית תעסוקתית , תוך שיתוף ההתיישבות במרחב הנדון . משימת הקליטה מחייבת 
חשיבה על השלב הנוסף במדיניות פיזור האוכלוסייה , שתחילתה עם הקליטה בשנות 
החמישים . נדרש עתה מעבר מהחשיבה על עיר - הפיתוח להתייחסות למרחב שבתוכו 
עיירה , או כמה עיירות . מהסקרים השונים המתפרסמים מתברר כי העולים מעדיפים 
מגורים ביישובים קטנים . תכנון נאות יסייע להכוונת רבים , כולל ותיקים 
ומשפחות צעירות , למרחבי הנגב והגליל . השינוי המהותי הנדרש מן המתכננים 
נוגע לשיתופם הפעיל של אנשי האזור על מוסדותיו וארגוניו בתכנון כל תחומי 
הקליטה , השיכון , השירותים והתעסוקה . שיתוף זה הוא תנאי לנחיתה רכה 
של העולים . 
