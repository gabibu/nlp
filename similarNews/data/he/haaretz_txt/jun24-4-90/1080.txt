ניקוסיה ( ע"ר ) 5 . 1 מיליון מוסלמים התכנסו אתמול ליד הר ערפאת , שם 
השמיע הנביא מוחמד את דרשתו האחרונה לפני 41 מאות שנים , בשיא של העלייה 
השנתית לרגל למכה . הטלוויזיה הסעודית , ששידרה את טקס החאג בשידור ישיר , 
הראתה המוני עולי רגל לבושים בגלימות לבנות , כשהם צועדים גלויי ראש , 
תחת שמש קופחת , לעבר ההר שמחוץ לעיר הקדושה . הטלוויזיה מסרה , כי ההמונים 
החלו עולים על הר ערפאת , בקריאות " אללהו אכבר " . הטמפרטורה היתה כ54 
מעלות . עד עכשיו לא היו תקריות בחאג של השנה . עולי רגל מסוימים נשאו בידיהם 
שמשיות לבנות , אולם רבים ללא ספק יסבלו ממכות - שמש במהלך המסע בן 11 הקילומטרים . 
שר הבריאות פייצל בן עבדל עזיז אל - חגאילאן מסר לטלוויזיה , כי ננקטו 
צעדים כדי להעניק להם טיפול רפואי טוב . שלטונות סעודיה הוציאו בשנים האחרונות 
4 . 6 מיליארד דולר , כדי להקים אכסניות לעולי רגל ומתקנים אחרים . באזור 
מכה נמצאים עתה שבעה בתי חולים מצוידים היטב ו37 מרפאות . שלושה בתי מטבחיים 
חדשים עומדים מוכנים כדי לשחוט כחצי מיליון כבשים , עזים ופרות לרגל עיד 
אל - אדחה ( חג הקרבן ) ביום שני . כ528 אלף מבין עולי הרגל של השנה באו 
מחוץ לסעודיה . האיראנים מחרימים את החאג זו השנה השלישית ברציפות , משום 
שסעודיה הגבילה את מספרם ואסרה הפגנות פוליטיות . 
