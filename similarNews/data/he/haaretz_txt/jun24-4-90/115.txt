השנים שחלפו מאז נטבע המונח " חור שחור " לא הצליחו האסטרופיסיקאים להוכיח 
את קיומם של גופים אלה . חורים שחורים אמורים להיות גופים בעלי מאסה כה 
צפופה , עד שכוח המשיכה שלהם אינו מניח אפילו לקרני האור לצאת מהם והם בולעים 
לא רק את החומר , אלא גם את הקרינה של מה שנמצא בקרבתם . השפעת כוח הכובד 
על הקרינה , שנקבעה בתורת היחסות הכללית של איינשטיין , זכתה כבר להוכחות . 
הן בעיקום מסלול הקרינה ליד גופים בעלי מאסה גדולה , והן בהסטת אורך הגל 
של גוף קורן בסמוך למאסה גדולה . אבל הסטה כזאת , כפי שנצפתה , היתה תמיד 
ליד גוף נראה . הסטה בשל הימצאותו של חור שחור לא נצפתה . כל החורים השחורים 
שאותרו עד כה בתצפיות אסטרונומיות אינם מבחינה מדעית חורים שחורים , אלא 
הנחות תיאורטיות כי במקום מסוים עשוי להימצא חור שחור . תצפית ישירה בחור 
שחור אינה אפשרית , מעצם הגדרתו כגוף בולע קרינה . אבל עתה מוצעת דרך עקיפה 
העשויה לספק הוכחה לקיומם של חורים שחורים . במאמר שפורסם בשבועון המדע 
" נייצר " ( כרך 443 עם 747 ) מציע האסטרופיסיקאי לואיגי סטלה , מסוכנות 
החלל האירופית , דרך לאמוד את המאסה של חור שחור באמצעות מדידות עקיפות 
של הנעשה בסביבתו הקרובה של המקום שבו חושדים בקיומו של חור שחור . לדעת 
סטלה , האסטרונומים יוכלו ליישם בעשור הקרוב שיטות חדשות שהטכנולוגיה שלהן 
נמצאת עתה בשלבי פיתוח אחרונים , כדי לאמוד את הנעשה סביב חור שחור ומתוך 
אומדן זה לחשב את המאסה של חור כזה . במאמרו המפורט הוא מציע בדיוק אילו 
תצפיות יש לבצע כדי להגיע למידע שיאפשר חישוב כזה . על - פי התיאוריה , 
צריך גוף להיות בעל מאסה ענקית , או בעל צפיפות ענקית , כדי שיקרוס בכוח 
הכובד אל תוך עצמו ויהיה צפוף כדי כך שלא יאפשר לקרינה לברוח ממנו . התפיסות 
האסטרונומיות מניחות כי חורים שחורים קיימים במרכזן של גלקסיות פעילות ( 
הכוללות קוואזארים וגלקסיות רדיו ) ) , שם צברו חורים שחורים אלה חומר 
כה רב עד שהגלקסיה נמצאת במצב של קריסה אליהם . המאסה של חור שחור שהחוקרים 
חושדים בהימצאותו במרכזן של גלקסיות פעילות אמורה להיות בין פי מיליון לפי 
01 מיליארדים ממאסת השמש . להלכה , חור שחור יכול להיות גם בעל מאסה קטנה 
יותר , בתנאי שצפיפות החומר בו תהיה עצומה . אם קרסה מאסה של כוכב אחד , 
מתוך זוג כוכבים החגים סביב עצמם , ונהפכה לחור שחור , יתקבל כוכב הנראה 
ככוכב יחיד אך לו תכונות של זוג כוכבים . מדובר בתופעה המכונה בפי האסטרונומים 
כוכבים בינאריים של קרני , שכן ( על - פי התיאוריה ) הכוכב המלווה את 
החור השחור פולט קרני כאשר חלק מן המאסה שלו נשאב אל החור השחור . ההנחה 
בדבר קיומו של חור שחור בכוכב בינארי כזה נובעת מניתוח מסלול התנועה של הכוכב 
הנראה , ניתוח שנעשה על - פי היסטי הספקטרום שלו . אם המסלול מורה כי בן - 
הזוג הבלתי - נראה הוא בעל מאסה הגדולה מפי 3 ממאסת השמש , מדובר בחור שחור . 
אחד הצמדים המבטיחים ביותר בתחום זה הוא סיגנוס 1 - במערכת מזל ברבור כוכב 
שהמאסה שלו מוערכת בפי 51 ממאסת השמש , ושמסלול תנועתו ( כפי שחושב על - 
פי היסטי הספקטרום שלו ) מאפשר להניח כי הוא חג סביב חור שחור שהמאסה שלו 
היא לפחות פי 4 מהמאסה של השמש . כל אלה הן , כאמור , תיאוריות הנובעות 
מחישובים אך עדיין בחזקת תיאוריות שלא הוכחו בתצפיות . עתה מציע סטלה דרך 
להוכחת קיומם של חורים שחורים בכוכבים בינארים במרכזי גלקסיות פעילות . 
סטלה מציע לצפות באותו חלק של הכוכב הבינארי שהוא השלב האחרון שבו אפשר לצפות 
בחומר לפני שגם אורו נשאב אל החור השחור . החומר הזה נע בספירלה אל החור 
השחור , במידה רבה בדומה לספירלה הנוצרת ליד חור הניקוז כאשר מרוקנים את 
האמבטיה . דיסק החומר המתערבל הקורס אל החור השחור היה תמיד מטרת התצפית 
העיקרית של מי שביקשו להוכיח את קיומם של חורים שחורים , אך לדעת סטלה , 
הגישה ופירוש נתוני התצפיות דורשים כיוון - מחשבה חדש . שכן אמצעי המדידה 
והנתונים אינם מאפשרים הסקת מסקנות חד - משמעיות מן התצפיות בדרך שבה ביקשו 
לעשות זאת בעבר . בהפשטה ניכרת אפשר לומר , שאילו היו בידינו שני נתונים 
על אודות החומר בדיסק המתערבל כשהוא נשאב אל עבר החור השחור , היה באפשרותנו 
לחשב את מאסת החור השחור . יש לדעת מהו קוטרו של הדיסק ומהי מהירות התנועה 
של החומר בשוליו . אם יושגו שני נתונים אלה , יהיה חישוב מאסת החור השחור 
פשוט יחסית כמו חישוב מאסת השמש , מתוך ידיעת רדיוס מסלולו של כוכב לכת 
ומהירות תנועתו במסלול . כדי לדעת מהו רדיוס הדיסק המקיף את החור השחור , 
סטלה מציע לבחון את השינויים בקווים הספקטרליים של ספירלות אלה שינויים 
שנצפו היו תמיד כעין " הד " לשינויים בעוצמת הקרינה שלהם . פעימות בעוצמת 
הקרינה של גופים אלה לוו , באיחור של כמה ימים , בשינויים בקווי הספקטרום 
של הגופים הנצפים . כאן באה הצעתו של סטלה לבחון את משך הזמן שבו מתקיימים 
השינויים הספקטרליים לאחר פעימת הקרינה . כדי להבין כיצד תפעל דרך זו של 
תצפית , סטלה מציע לדמיין מצב שבו חלקו הפנימי של הדיסק הקורס פולט פרץ 
של קרינה מיננת , החולפת מבעד לדיסק החומר הקורס מחלקו הפנימי ועד למעטפת 
שלו . במשך הזמן הנדרש לפרץ הקרינה הזאת לחלוף מבעד לדיסק נגרמים השינויים 
בקווי הספקטרום . מכיוון שהקרינה המיוננת נעה מבעד לדיסק ( מחלקו הפנימי 
והחוצה ) במהירות האור , אפשר לחשב את קוטר הדיסק על - פי משך הזמן שבו 
היה שינוי בקווים הספקטרליים . מידע על מהירות התנועה של ענן החומר בדיסק 
מתקבל כאשר מנתחים את היסטי דופלר של האור שהדיסק פולט . כאשר החומר פולט 
האור נע מן הצופה והלאה קיים היסט לאדום של אורך הגל , וכאשר הוא מתקרב 
קיים היסט לכחול . לקרינה הנצפית מגופים ליד חורים שחורים יש שתי " בליות " 
אופייניות של היסט , הנובעות מחלקי החומר הנעים במהירות גדולה תוך כדי התרחקות 
או התקרבות . מניתוח רוחבי פרופיל הקרינה האסטרונומים יכולים להסיק מהי 
מהירות החומר בדיסק הקריסה הנצפה . אם ידוע קוטרו של הדיסק , שאר החישוב 
שמטרתו לגלות את המאסה של החור השחור הוא פשוט יחסית . ידיעת קוטר הדיסק , 
בצירוף המידע הקיים על מהירות התנועה של החומר כפי שהוא מוסק מתוך היסט 
דופלר שלו , מאפשרת לדעת את מהירות החומר בשוליו . כאשר יודעים את קוטר 
הדיסק ואת מהירות התנועה בו קל מאוד על - פי חוקי האסטרונומיה הבסיסיים 
ביותר לחשב את המאסה הדרושה לקיום מהירות תנועה כזאת . כלומר , את המאסה 
של החור השחור שאליו נשאב , תוך כדי תנועה ספיראלית , החומר שבדיסק . אם 
נניח את קיומו של חור שחור בעל מאסה גדולה כ001 מיליון פעמים מאסת השמש 
אפש לחשב כי הענן הספיראלי של חור הנע אליו במערבולת הוא בעל רדיוס הגדול 
פי 000 , 1 מרדיוס מסלול כדור הארץ סביב השמש . לקרינה המיננת יידרשו כחמישה 
ימים כדי לחלוף מבעד לענן זה . לצפייה ומדידה של משך הזמן הזה יידרשו כמה 
ימים , שבהם יהיה צורך למדוד את השינוי בקווים הספקטרליים מדי כמה שעות 
כדי לקבל מידע על ממדיו המשוערים של הדיסק . לצורך מדידה כזאת , סטלה מציע 
לבחון את השינויים הספקטרליים בפליטת אור נראה מאטומי מימן שיטת בדיקה 
שתהיה יפה למדידת המאסה של חורים שחורים מסיוויים . לגבי חורים שחורים קטנים , 
שמשערים את הימצאותם בכוכבים בינאריים , יש קושי במדידה , שכן קוטר הדיסק 
של החומר הנשאב קטן בהרבה ופעימת הקרינה תחלוף דרכו בחלקיקי שנייה . אולם 
גם דרך זו תהיה אפשרית בתצפיות שייעשו באמצעות לווייני המחקר המתוכננים לקליטת 
קרני ( אסטרו - די , ו - ) . כאן ימדדו את הקו הספקטרלי של פליטת 
קרני מאטומי ברזל בכוכבים בינאריים . התהליך שמציע סטלה הוא , אם כן , 
בעל שלושה שלבים : מדידת קוטר הדיסק של החומר הנשאב על - פי משך השינוי 
בקווי הספקטרום בעת פעימת קרינה ; חישוב מהירות החומר בשולי הדיסק על - 
פי היסטי דופלר שלו ; ובשלב האחרון חישוב המאסה של החור השחור על - פי 
נתוני הקוטר והמהירות . נראה כי מרבית האסטרונומים יקבלו תצפיות וחישובים 
כאלה כהוכחה לקיומו של חור שחור . אך התגובות השונות בפרסומים המדעיים להצעתו 
של סטלה מעידות , שלפחות כמה מן האסטרופיסיקאים מבקשים הוכחות חותכות יותר . 
