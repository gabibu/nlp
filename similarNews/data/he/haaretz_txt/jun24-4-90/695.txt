( ע ) . בית המשפט המחוזי בנצרת דחה את בקשתו של עארף חדיד , בדואי בן 
93 , לאפשר לארבעת ילדיו הקטינים , אשר נולדו לו מאשתו היהודיה הנמצאת 
היום ביישוב בשומרון לאחר שעזבה אותו , לבלות עמו את חג הקרבן . בבקשתו , 
אותה הגיש באמצעות פרקליטו , עורך הדין זאכי כאמל , טען האב , כי הילדים , 
בגילאי 5 עד 21 , הנם מוסלמים והתחנכו ככאלה . " כאביהם , יש לו זכות 
מלאה לבלות עמם את החג , יחד עם כל בני משפחתו " , ציין עורך הדין . הוא 
הוסיף ואמר , כי הילדים חוגגים את חגי היהודים בניגוד לרצונו של האב , 
ללא נוכחותו , ומחונכים על - ידי אמם להיות יהודים דתיים . " בכך היא 
מונעת מהם כל אפשרות להיות קרובים לאיסלאם או להמשיך ולשמור את זהותם האיסלאמית " . 
בהחלטתו לדחות את הבקשה , קבע השופט אביגדור משעלי , כי בנסיבות בהן מצויים 
היום הקטינים , אין בית המשפט רואה מקום להיעתר לבקשה . זאת , כיוון שביקור 
כזה , " עלול לסבך עוד יותר את מצבם ולגרום להם נזק , שתוצאותיו מי ישורן " . 
בעקבות דחיית הבקשה , החליט האב לפנות לבג"ץ ולערער על ההחלטה . כתב עתי"ם 
מוסיף , כי במקביל מתקיים עתה דיון בבית המשפט המחוזי בנצרת אצל השופט משעלי , 
באשר לזכותו של האב להחזיק בילדים . האשה נישאה לחדיד והתגוררה עמו בכפרו 
כ51 שנה . לטענת האב , עברה אשתקד ליישוב בשומרון , לאחר שגורמים חרדיים 
הצליחו להשפיע עליה לחזור ליהדות ואף לחזור בתשובה . היא עזבה עם ילדיה 
את הכפר , ומאז הוא מנהל מאבק משפטי לקבלת הילדים תחת חסותו . כתב עתי"ם 
מציין עוד , כי על - פי ההלכה היהודית , הילדים הם יהודים , היות שנולדו 
לאם יהודיה . לעומת זאת , לפי חוקי האיסלאם נקבעת דתם של הילדים על - פי 
דת האב , ולכן הם מוסלמים לכל דבר . 
