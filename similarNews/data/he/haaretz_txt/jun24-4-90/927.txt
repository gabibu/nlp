מבין 51 נבחרי המפלגה במועצת פועלי רמת השרון , כדי לסלול את הדרך לבחירת 
מועמד מפלגת העבודה לתפקיד מזכיר מועצת הפועלים . ביום א הקרוב תידון הצעה 
להחזיר את המצב לקדמותו , ולקיים בחירות חוזרות בקולות נבחרי מפם במקום , 
ולא בקולות נציגים שהובאו מחוץ ליישוב . מפ"ם , רץ והליכוד ברמת השרון 
התנגדו לבחירת אריה כהן ממפלגת העבודה לתפקיד מזכיר מועצת הפועלים , בבחירות 
שנערכו ב41 בחודש . הם בחרו לתפקיד את יצחק רוכברגר , איש מפלגת העבודה 
לשעבר , שהתמודד ברשימה עצמאית . הוועדה המרכזת של ההסתדרות קבעה שהבחירות 
לא היו חוקיות , משום שהן נערכו ביום השביתה הכללית במשק , וביטלה אותן . 
רשות השיפוט בהסתדרות סמכה ידה על ההחלטה . שלשום זומן הפורום הבוחר לסיבוב 
חדש , ומפ"ם החליפה לקראת הישיבה 8 מבין 51 נבחריה , כדי להבטיח את בחירת 
איש מפלגת העבודה . הנבחרים המקומיים שבו והביעו התנגדות לבחירה , אולם 
זו נדחתה בטענה , שכל ההסכם הקואליציוני עם מפלגת העבודה במועצות המקומיות 
וברמה הארצית עומד בסכנה , אם לא יקוים ההסדר ברמת השרון . ראש האגף למועצות 
פועלים בוועד הפועל , גדעון בן - ישראל , עומד בתוקף מאחורי ההחלטה , 
באמרו כי המנדטים בבחירות אינם שייכים לנבחרים כי אם למפלגה , ומי שקובל 
על עריקת חברי - כנסת מסיעתם , חייב לקבל חוקה שיש בה הגנה מפני תופעות 
דומות . במזכירות מפ"ם הועלתה אתמול דרישה לבדוק , האם ניתן מבחינה חוקית 
לבטל את הבחירות המאולצות , שכן לא יעלה על הדעת לנקוט בשיטות " בולשביקיות " 
בתקופה בה אפילו בריה"ם מתנערת מהן . 
