חברת " מקורות " הודיעה כי בסוף השבוע תופסק פעולת המוביל הארצי , בגלל 
חוב כספי גדול שלה לחברת החשמל . חברת החשמל הודיעה למקורות , כי אם עד 
סוף השבוע היא לא תפרע את חובה בסך 5 . 72 מיליון שקלים , תנותק אספקת החשמל 
למוביל הארצי . דובר מקורות , מרדכי יעקובוביץ , מסר כי החברה לא שילמה 
את חשבון החשמל לחודש מאי , בסך 5 . 11 מיליון שקלים , ואת חשבון יוני 
בסך 61 מיליון שקלים , כיוון שאין בידה הכסף לתשלום החשבונות . חובותיהם 
של צרכני המים למקורות , מסתכמים ב51 מיליון שקלים . עד כה עשתה מקורות 
מאמצים גדולים לעמוד באספקת מים סדירה ואמינה , אולם כעת " הגיעו מים עד 
נפש " , אמר יעקובוביץ . הדובר הוסיף , כי מקורות מתריעה זה זמן רב על מצבה 
הכספי הקשה , הנובע מכך שתעריפי המים אינם מכסים את העלות הריאלית של הפקת 
המים ואספקתם לצרכנים . " הצרכנים , בעיקר החקלאים , תובעים שאת הפער 
שבין העלות הריאלית ותעריפי המים הקיימים , תכסה הממשלה " , אמר יעקובוביץ . 
" לעומתם , טוען האוצר כי יש הכרח לעלות את תעריפי המים " . ועדת המים 
של הכנסת , בראשות ח"ך עדנה סולודר , לא אישרה עד כה העלאת תעריפי המים 
לחקלאות , בהתאם להמלצות שר החקלאות הקודם אברהם כץ - עוז , למחיר של 82 
אגורות למ"ק , שגם הוא לא מכסה את העלויות . " הנהלת החברה קוראת לכנסת 
ולממשלה לגשת לפתרון מידי של הבעיה , כדי לאפשר למקורות לתפקד כראוי ולספק 
את המים באמינות , כפי שעשתה כל השנים " , אמר הדובר . קפידבינארגון עובדי 
מקורות מאיים להשבית מחר את העבודה בחברה למשך יממה , בגלל מה שכינה " יחסו 
הבלתי נסבל של נציב המים , צמח ישי , למקורות " . בארגון קיימת תרעומת 
על התבטאויותיו של ישי , לפיהן על מקורות להתייעל ולהקטין את מצבת עובדיה . 
ארגון העובדים יחליט סופית אם לקיים את השביתה לאחר פגישה שתתקיים היום בין 
מנכ"ל מקורות , נחום אדמוני , לשר החקלאות , רפאל איתן . השניים אמורים 
לדון בנושאים שבגללם שוקלים העובדים לשבות . 
