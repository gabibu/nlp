" אם ארה"ב לא תבלום את המדיניות התוקפנית של ישראל , שמטרתה סילוק הפלשתינים 
מאדמתם , מלחמה במזרח התיכון היא בלתי נמנעת " . זאת אמר שליט עיראק , 
סדאם חוסיין , בראיון בלעדי לעיתון " וול - סטריט זורנאל " , הראשון מזה 
שש שנים שהוא מעניק לעיתון מערבי . שליט עיראק אמר , כי המלחמה הבאה לא 
תסתיים בניצחון מהיר של ישראל . " העימות יהיה ממושך , ובמקרה כזה התוצאה 
לא תהיה כפי שישראל מצפה ומקווה לה " . בראיון , שנערך בארמונו של סדאם ונמשך 
שלוש וחצי שעות , מודגשת נימה לוחמנית כלפי ישראל ומורת - רוח מוצהרת כלפי 
הממשל האמריקאי ובריטניה . " אנו נגיב להתקפה ישראלית בכל מקום ובכל עת . 
אם ישראל תתקוף מדינה אחת ולא תבוא תגובה , המדינה השניה שתותקף על ידה 
תהיה בוודאי עיראק " . כתב העיתון מטעים , כי שליט עיראק דיבר " באדישות 
ובאובייקטיוויות קלינית " על מלחמה , בה , לדבריו " תקזז עוצמת הנשק 
הכימי שבידי עיראק את השפעת הנשק הגרעיני שבידי ישראל " . סדאם כינה את ישראל 
" ישות שטנית " , והאשים את ארה"ב באדישות לבעיות ודאגות הערבים . הוא ביקר 
קשות את החלטת הנשיא בוש להשעות את הדו - שיח עם אש"ף , שנתקבלה , לדבריו , 
בלחץ הלובי הציוני . שליט עיראק טען , כי אין סיבה להמשך נוכחותו של כוח 
ימי אמריקאי במפרץ הפרסי . " כפי הנראה , מנוצל עתה כוח זה למטרות ריגול 
עבור ישראל , או שהאמריקאים מתכננים להצית עימות חדש בין עיראק לאיראן , 
כדי להעסיק את הצבא העיראקי " . כתב ה"וול - סטריט זורנאל " כותב , כי 
ב"רגע פילוסופי " במהלך הראיון , הודה שליט עיראק כי מדינות ערב שגו בכך 
שבשנת 7691 הן דחו הצעה ישראלית של שטחים תמורת שלום . " אז האמינו הערבים 
כי יוכלו להשיב לעצמם את השטחים בלי שלום . היום הערבים מציעים שלום תמורת 
שלום וישראל איננה מעוניינת בכך " . 
