משרד האוצר מוכן לדון על הענקת תוספות שכר - ביניים לעובדים במגזר הציבורי , 
עד ליישומו המלא של דו"ח ועדת זוסמן , בתנאי שההסתדרות תסכים על עקרונות 
היישום של הדו"ח , במסגרת הסכמי השכר החדשים . כך הודיע אתמול הממונה על 
השכר , יעקב דנון , בפגישה עם כתבים כלכליים בירושלים . דנון הסביר , 
כי האוצר עומד על דעתו שבמסגרת הסכמי השכר החדשים יש ליישם את דו"ח ועדת 
זוסמן . הממונה על השכר הוסיף ואמר , כי האיגודים המקצועיים הגישו לו באחרונה 
מסמך ובו תביעה להכללת רכיבים נוספים לפנסיה , כמו רכב , שעות נוספות , 
הגדלת תקרת הוותק לקבלת גימלאות , פתיחת דרגות חדשות , שבוע עבודה בן 
04 שעות , וכן התחייבות של הממשלה להנפקת אג"ח מועדפות לקרנות ההשתלמות . 
דנון האשים את ההסתדרות בסחבת בדיונים בכל הקשור ליישום דו"ח זוסמן . דנון 
הוסיף , כי ההסתדרות לא היתה מעוניינת לדון בדו"ח לפני הבחירות להסתדרות 
בנובמבר 98 . וההסתדרות קיבלה החלטה שלא להכנס למו"ם עם הממשלה בעניין לפני 
מארס 09 , אף שהאוצר פנה אליה רשמית בעניין זה כבר בקיץ 98 . עוד ציין , 
כי שר האוצר לשעבר שמעון פרס ומזכיר ההסתדרות ישראל קיסר הסכימו בדיון משותף 
כי המו"ם על הסכמי השכר החדשים במגזר הציבורי ינוהל על בסיס דו"ח זוסמן , 
ואולם , עתה תובעת ההסתדרות לפתע לדון תחילה בתוספות השכר ורק לאחר מכן 
בדו"ח זוסמן . דנון אמר , כי האוצר תובע שהמו"ם בין המעסיקים הציבוריים 
לבין ההסתדרות והאיגודים המקצועיים , וההסכם שיושג בין הצדדים , יחולו 
על כל המגזר הציבורי , ולא ייערכו הסכמים ענפיים . הוא גם הסביר כי על הצדדים 
להגיע להסכמה בנושא הפנסיה , ורכיבים נוספים שהוזכרו בדו"ח זוסמן . 
