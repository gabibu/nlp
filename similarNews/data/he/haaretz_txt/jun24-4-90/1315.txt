בון ( מיוחד ל"הארץ " ) . שתי הגרמניות הסכימו לקיים בחירות משותפות ב2 
בדצמבר , ובכך נסללה אולי הדרך לאיחוד לפני תום השנה כך אמר אתמול מקור 
ממשלתי מערב - גרמני . הוא מסר כי הקאנצלר קוהל הסכים למועד שעליו החליטו 
ביום שני בערב ראשי הקואליציה המזרח - גרמנית , לקיום הבחירות הכל - גרמניות 
החופשיות הראשונות מאז 2391 . מזרח - ברלין ובון ניסו אתמול לגבש הצעות לקיצוצים 
דראסטיים בכוחות המזוינים של גרמניה במאמץ להתגבר על התנגדות מוסקווה לחברות 
של המדינה המאוחדת בברית ההגנה הצפון - אטלנטית . ואולם במוסקווה הדגיש 
אתמול וואלנטין פאלין , אחד היועצים הבכירים של הנשיא מיכאיל גורבצוב לענייני 
חוץ , כי ארצו תוסיף להיאבק בתוקף נגד חברות מלאה של גרמניה מאוחדת בנאט"ו . 
לדעת הקאנצלר קוהל שאלת החברות בנאט"ו מקבלת עתה דחיפות גדולה בשל התוכנית 
לערוך בחירות כלל - גרמניות כבר השנה , ובכך להשלים למעשה את איחוד גרמניה . 
דובר של קוהל אמר אמש , כי בון מקבלת את הרעיונות של מזרח - ברלין בעניין 
הבחירות , אך סבורה שעוד לפני קיומן יש לפתור את " השאלות החיצוניות " 
הקשורות באיחוד גרמניה . מגמתו של הקאנצלר היא למנוע מצב שבו גרמניה המאוחדת 
תיאלץ להשלים עם הגבלות על ריבונותה . הגבלות כאלה קיימות כיום לגבי כל 
אחת משתי הגרמניות , והן באות לביטוי בולט במיוחד בשני חלקי ברלין , שבהן 
מעצמות הכיבוש הן למעשה הפוסקות האחרונות בכל עניין חשוב . שר ההגנה של בון , 
גרהארד שטולטנברג , הציע להגביל את היקף הצבא הגרמני המאוחד ל004 אלף חיילים . 
שר החוץ , הנס - דיטריך גנשר , מוכן להסתפק ב053 אלף חיילים , ועמיתו 
המזרח - גרמני , מרקוס מקל , נוקב במספר 003 אלף . הסובייטים הציעו שצבא 
גרמני מאוחד ימנה רק רבע מיליון חיילים , לעומת קרוב ל006 אלף חיילים בשני 
חלקי גרמניה כיום . כדי לרכך את התנגדות גורבצוב לחברות בנאט"ו מציעה בון 
סיוע כספי נדיב למוסקווה , ומזרח - ברלין מצדה הודיעה על נכונותה לשלוח 
לבריה"ם כמויות גדולות של מצרכי מזון . בעוד פחות משבועיים ייצא קוהל למוסקווה 
כדי לשוחח עם גורבצוב על הנושא , הנחשב לאחד המכשולים האחרונים בפני האיחוד 
הצפוי של גרמניה . בעניין הבחירות בחודש דצמבר עדיין לא ברור אם הן ייערכו 
לפני או אחרי הצטרפות מזרח - גרמניה לרפובליקה הפדראלית המערב - גרמנית . 
השאלה הזאת תוכרע בשיחות בין שתי הגרמניות על ההסכם הסופי שיביא לאיחוד 
ביניהן . השיחות יחלו עוד בסוף השבוע במזרח - ברלין . בתוך כך הודיע אתמול 
מפקד הכוחות הצבאיים של גרמניה על הקפאת תוכנית לבניית מתקן אימונים ענק 
למלחמה בשטח בנוי . המפקד אמר כי האוכלוסייה המערב - גרמנית לא תוכל להתייחס 
בהבנה להקמת המתקן דווקא בתקופה של ירידת המתיחות הבין - גושית והפחתת הסכנה 
של התנגשות מזוינת במרכז - אירופה . אתמול פורסמו ברחבי מזרח - גרמניה תמונותיהם 
של שמונה מחברי " סיעת הצבא האדום " ארגון טרור שחלק מחבריו זכו למחסה 
מן המשטר הקומוניסטי הקודם . עוד בחודש שעבר אותרו ונתפסו במזרח - גרמניה 
שמונה פעילים של הארגון , שלחלק מהם מייחסת המשטרה המערב - גרמנית השתתפות 
במעשי רצח ובחטיפות . כל הפעילים של " סיעת הצבא האדום " הגיעו למזרח - 
גרמניה לאחר שהות במחנות של אש"ף בלבנון ובמדינות ערביות אחרות . 
