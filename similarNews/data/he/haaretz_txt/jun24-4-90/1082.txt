" מערך התעופה האזרחית והצבאית של ישראל ושל גורמים זרים הטסים באזור הערבה 
יעמוד בפני סיכונים חמורים , כתוצאה מהקמת תחנת הממסר של קול אמריקה בערבה " , 
כך נטען בחוות - דעת מקצועית בנוגע להשלכות הקמתה של תחנת קול אמריקה . 
המסמך , עליו חתום יו"ר אגודת מהנדסי האווירונאוטיקה בלשכת המהנדסים והאדריכלים , 
דן לזר , נשלח לא מכבר לגורמים בכירים במערכת הביטחון ובחיל - האוויר . 
לזר הסביר אתמול כי המסמך חובר בהתייעצות עם ועדה פנימית בלשכה , ולאחר 
איסוף מידע שהתפרסם בספרות המקצועית בנושא . לדבריו , חוות - הדעת מתבססת 
גם על תאונות שאירעו לכלי - טיס של נאט"ו ( ארה"ב ) במערב - גרמניה . במסמך 
נאמר , כי " שידורי התחנה יגרמו להתרסקות מטוסים אזרחיים וצבאיים הטסים 
בדרום עקב התלכדות אורכי הגל של המשדרים עם אורכי המטוסים תוך הכנסתם לרסוננס 
( הרעדה ) . " מערכות הניווט של המטוסים יוצאו מכלל פעולה תוך יצירת תנאים 
לכניסתם בשוגג למרחב האווירי של ירדן ולעימות עם מערך ההגנה האווירית של 
מדינה זו . חיי נוסעים וצוותי אוויר של מטוסי נוסעים הטסים בקרבת התחנה 
יועמדו בסכנה . השידורים ישבשו את מערכות הבקרה של מטוסי קרב חדישים כגון 
האף - 61 תוך גרימת התרסקותם . שידורי התחנה ישבשו את מערכות השליטה , 
הפיקוד , הקשר והמודיעין של מרחב פיקוד דרום . שידורי התחנה ישבשו את שידורי 
הרדיו והטלוויזיה בכל מרחב הנגב תוך שיתוק הפעולות לגיוס מערך המילואים של 
צה"ל בשעת חירום " . בהמשך חוות הדעת של לשכת מהנדסי האווירונאוטיקה נאמר 
כי " שידורי התחנה עלולים ליצור וירוס מחשבים שיחדור דרך מערכות תקשורת 
אלחוטית למחשבי צה"ל והמערכות המשקיות בארץ . " יצירת איום על בטיחות התעופה 
הצבאית והאזרחית בדרום תיצור איום גם על חיי התושבים ביישובי האזור כולו . 
ההקשחה אלקטרו - מגנטית ( מיגון ) של רכיבים תעופתיים המוצעת על - ידי 
ארה"ב אינה עומדת במבחן הדרישות המינימליות של רשות התעופה האזרחית של ארה"ב . 
נושא ההקשחה נמצא עדיין במידה רבה בשלבי פיתוח וקיימת אי - ודאות באשר ליעילותה " . 
