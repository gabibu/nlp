מועצת עיריית חיפה אמורה לדון היום בבחירת הרב הרפורמי ארני גלאק למועצה 
הדתית בעיר . אם לא תאושר בחירתו , יהווה הדבר סיבה לפרישת תנועות שינוי 
ורץ מן הקואליציה . עו"ד אדם פיש , מסיעת רץ בחיפה , האשים בישיבה הקודמת 
את אריה גוראל , ראש עיריית חיפה , בשיתוף פעולה עם החוגים הדתיים וסיעת 
הליכוד בחיפה , בדחייה מכוונת של הליך הבחירות למועצה הדתית , בו אמור 
היה להיבחר גלאק . בישיבת מועצת העיר האחרונה , התגבש רוב לבחירת הרב הרפורמי , 
אך חברי חברי מועצת העיר מהחזית הדתית האריכו בדיונים , והביאו בכך לדחיית 
הבחירה . כזכור , מועצת העיר כבר בחרה לפני מספר חודשים ברב הרפורמי ראובן 
סמואלס כנציג המועצה הדתית . אבל בדיקה שערך משרד הפנים , גילתה שהוא לא 
תושב העיר ומועמדותו נפסלה . דחיית ההחלטה עוררה מתיחות בין סיעת שינוי - 
רץ , לראש העיר , אך נציגיה הביעו תקוה , שמועמדותו של גלאק תאושר היום . 
פיש אמר כי ישיבת המועצה האחרונה היתה בגדר ביזיון , וכי " שוב הוכח הסיכון 
של אחדות בין הריאקציונרים הדתיים והליכוד , הגורמת לכך שפעולה דמוקרטית 
לא תתבצע " . 
