מונרוביה ( אי - פי ) . המורדים בליבריה זכו אמש בהצלחה נוספת בדרכם להפלת 
משטרו של הנשיא , סמואל דו , ולכיבוש הבירה מונרוביה . הם הצליחו לכבוש 
את העיר קריסברג , המרוחקת רק כ42 ק"ם מהבירה הליברית . עם כניסתם לעיר 
עודדו הכובשים את תושבי קריסברג להימלט למונרוביה . כיבוש העיר , מעבר ליתרון 
האסטרטגי שבו , מעניק למורדים גישה חופשית לממסר האפריקאי של " קול אמריקה " , 
המרוחק כ5 . 1 ק"ם מקריסברג . בבניין שבו ממוקם הממסר לא נמצאו אזרחים 
אמריקאים עת נכבשה קריסברג . אפשר שהישגם של המורדים יביא להם תועלת מרובה 
בסבב השיחות הבא לפתרון מלחמת האזרחים , שיפתח בימים הקרובים בסיירה לאונה . 
סבב השיחות הראשון הניב רק הסכם המחייב את שני הצדדים לרסן את השימוש בכוח 
צבאי . משלחת של אנשי דת נוצרים ומוסלמים , העושה אף היא לתיווך בין הנצים , 
ביקרה אתמול את הנשיא דו , הנצור במונרוביה . " אינני אופטימי " , אמר 
אחד מראשיה , ורמז כי המכשול העיקרי העומד בפני הסדר הוא סירובו התקיף והמתמשך 
של דו להתפטר מתפקידו . במונרוביה גובר כל העת המתח , ומאות אנשים מצטופפים 
מידי יום במרכז התרבות של ארה"ב , כדי לצפות בדיווחי רשתות הטלוויזיה האמריקאיות 
המסקרות את הנעשה מאחורי קווי המורדים . הפרשנים חלוקים בדיעותיהם באשר ליכולתם 
של המורדים להשתלט על מונרוביה , אך מנהיג המורדים , צארלס טיילור , הצהיר 
כי אם ייכשלו שיחות השלום יכבשו כוחותיו את בירת ליבריה . 
