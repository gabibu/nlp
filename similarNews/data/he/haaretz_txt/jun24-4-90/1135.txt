מוסקווה ( מיוחד ל"הארץ " ) . הבוקר כאשר יעלה מיכאיל גורבצוב על בימת 
הוועידה ה82 של המפלגה הקומוניסטית הסובייטית כדי למסור כמו בכל ועידה וועידה 
את דו"ח המזכיר הכללי , הוא יעשה כן במצב רוח משופר בהרבה משהיה עושה לפני 
שבוע או שבועיים . בפרק זמן זה חלה תזוזה מהירה מן הקצוות אל המרכז . אנשי 
הימין השמרני כגון איגור ליגצוב או איוואן פולוזקוב , שנבחר כיו"ר המפלגה 
הקומוניסטית הרוסית , כמוהם כאנשי שמאל " מהמצע הדמוקרטי " כולם מבקשים 
לפתע לתפוס מקום טוב באמצע . והאמצע זהו גורבצוב שהכל במוסקווה מייחלים 
להצלחתו . ליגצוב מכאן ובוריס ילצין מכאן שניהם כבר הצהירו כי הם רוצים 
שגורבצוב יוסיף לעמוד בראש המפלגה והמדינה הסובייטית . נציגי שתי סיעות שמאל 
החליטו להקים סיעה משותפת בשם " האיחוד הדמוקרטי " , לתמוך בגורבצוב , 
ולהיאבק למען רפורמות דמוקרטיות במפלגה ובמדינה . הם חזרו בהם מכוונתם לפרוש 
מן הוועידה בראשיתה אם נאום הפתיחה לא ישביע את רצונם . הוועידה עתידה להימשך 
עשרה ימים , וכעת נראה שבמהלכה לא צפויים עימותים קיצוניים בין 009 , 4 
ציריה . גורבצוב מגיע לוועידה כשבאמתחתו הישג נוסף בדמות השהיית הכרזת העצמאות 
הליטאית , שבעקבותיה חודשה אתמול זרימת הנפט הסובייטי לליטא . חידוש זה 
מסמל את קץ ההסגר הכלכלי נגד ליטא . נשיא ליטא , ויטאוטאס לנדסברגיס , 
נשבע בעבר כמה פעמים שלעולם לא יסכים להשעות את הכרזת העצמאות . הוא חזר 
בו ועמו הרוב הגדול בפרלמנט הליטאי לאחר שהגיע למסקנה שהאגף השמרני המתחזק 
במוסקווה עלול להדיח את גורבצוב או אולי גרוע מזה : לכפות עליו את רצונו , 
וקיימת סכנה של דיכוי ושפיכות דמים . לנדסברגיס החליט אפוא לתמוך בגורבצוב , 
משום שלדעתו השעיית העצמאות היא בשעה זו הצעד היעיל ביותר להבטחת סיכויי 
עצמאותה של ליטא בעתיד . מוסקווה ( ע"ר וע"ץ ) . יתרון מספרי הסתמן אתמול 
לשמרנים על פני הרפורמיסטים לקראת הוועידה ה82 של המפלגה הקומוניסטית הסובייטית . 
בוועידה צפוי מאבק קשה על עתיד המפלגה ועל הנהגתו של הנשיא מיכאיל גורבצוב . 
ערב הוועידה , הצפויה להימשך עשרה ימים , התריע הרפורמיסט בוריס ילצין , 
נשיא הפדרציה הרוסית , שהשמרנים עלולים לזכות בשליטה על המפלגה . הדבר 
עלול להעמיד את גורבצוב במצב בו ייאלץ להילחם נגד רוב המבקש להקפיא את הרפורמות 
ולגרום לעריקה מאסיווית של רפורמיסטים . ראש המפלגה במוסקווה יורי פרוקופייב , 
הנחשב לחבר בקבוצה מרכזית קטנה , אמר לעיתון " מוסקובסקאיה פראוודה " 
כי המפלגה עלולה לאבד שליש מבין 91 מיליון חבריה , אם השמרנים לא יתחשבו 
בדרישותיהם של הרפורמיסטים . עם גבור המתח , ועדת השלום הסובייטית , שבדרך 
כלל מתרכזת בהטפה לאחווה בין - לאומית , חשה צורך לקרוא לשלום מבית . 
