שחקני איטליה אוכלים מזון מועשר בפחמימות כדי לשמור על האנרגיה במישחקים 
קשים . התפריט שלהם מכיל ברובו פחמימות בין היתר : לחם , פאסטה , פירות , 
קינוחים ממותקים ומיצים טבעיים . " השחקנים חייבים להחזיר אנרגיה " , אומר 
הפיסיותראפיסט של הנבחרת לאונארדו ואציאט , " הם ממעיטים בשתיית יין , 
וגם את המעט אינם שותים לפני מישחק " . לדברי ואציאט , " הבעיה היא להחזיר 
את הגליקוגן לרמה נורמלית . במהלך המישחק נעשה בדרך כלל שימוש מלא באספקת 
הגליקוגן . זה לוקח לגוף בין 42 ל - 63 שעות על מנת לחזור לרמה הרגילה " . 
מי שנתקלו בבעיות תפריט היו שחקני מערב גרמניה , שכושרם ירד והלך בשל כך 
במישחק עם צכיה ( 10 לגרמניה ) . ד"ר פראנץ ליסן אמר , כי השחקנים אכלו 
לפני המישחק כמות גדולה מדי של בשר ומעט מדי פאסטה , כך שרמת האנרגיה בגופם 
ירדה במחצית השניה . ד"ר ליסן סיפר , כי אחרי המישחק הוא נאלץ להזריק ויטאמינים 
לכל שחקן כדי להחזיר לגופם את האיזון . 
