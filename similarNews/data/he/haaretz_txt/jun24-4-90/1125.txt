בשום אופן לא . זכור לי שתמיד רופאי בתיה"ח הממשלתיים דווקא , טענו , 
בצדק מסוים , שהם מופלים לרעה , משום שלרופאים בקופ"ח היו כל מיני הסדרים 
שנחתמו בין הנהלת הקופה והארגון היציג שלהם . כשמדברים על רופאי קופ"ח , 
חשוב להדגיש שאין מדובר בקבוצה אחת , אלא בשתי קבוצות , של רופאי בתיה"ח 
ושל רופאי המרפאות . אמנם , כולם חברים באותו ארגון , אבל הפער ביניהם 
ברמת השכר הוא גדול וגם סוג העבודה שונה . שכרם של רופאי המרפאות , היה 
תמיד נמוך יותר משל רופאי בתיה"ח . לעומת זאת , אם תשווה בין שכרם של רופאי 
קופ"ח לבין שכרם של הרופאים בבתיה"ח הממשלתיים , תגלה ששכרם של רופאי הקופה 
גבוה יותר . זה לפחות היה המצב בתקופתי . נכון שזה סקטור פרובלמטי . עם 
זאת , אני חייב לציין שההסתדרות הרפואית היא ארגון מקצועי מתוחכם מאוד . 
אולי המתוחכם ביותר שהכרתי בשנות עבודתי כממונה על השכר . לא תמיד הדברים 
בולטים כלפי חוץ , אבל לעתים ניתן היה להבחין שהפעילות שלהם בתחום יחסי 
העבודה ושיפור השכר מתוכננת מראש . לדוגמא . הם היו נוקבים במקצוע מסוים , 
בו היה מחסור של רופאים , ותובעים לשלם לו תוספת שכר . אחרי שהיו נענים , 
הם היו מבקשים להשוות את שכר הרופאים האחרים לאותם בעלי מקצוע ייחודי , 
בטענה שלא ייתכן שקבוצה אחת תועדף על רעותה . אני מעריך ומקווה שוועדת החקירה 
הממלכתית בראשות שופטת ביהמ"ש העליון שושנה נתניהו , העומדת להגיש את הדו"ח 
שלה , תגבש הצעות מסוימות בתחום זה . להערכתי , ניתן להגיע לפתרון ע"י 
בניית מערכת אחת , הכוללת את כל הרופאים , של בתיה"ח הממשלתיים , הציבוריים 
והפרטיים . הגיע הזמן להקים רשות אשפוז מרכזית , שתהיה אחראית לניהול המערכת 
כולה , דבר שעשוי להביא לייעול , ליצירת מערכת שכר אחת ולחיסול יחסי העבודה 
המעורערים . לא . אני מקווה שוועדת החקירה הממלכתית תגיש המלצות בכוון זה , 
ואם הן תיושמנה , אפשר יהיה למנוע שביתות רבות של רופאים בעתיד . 
