מחריפים העיצומים במערכת הבריאות . ההסתדרות הרפואית החליטה אתמול להמשיך 
במאבק ולהשבית לסירוגין בתי - חולים באזורי הארץ . היום יושבתו 32 בתי - 
חולים : 41 של קופת - חולים הכללית , שהשביתה בהם נכנסת ליומה הרביעי , 
ותשעה ממשלתיים , מצפון לכפר - סבא ואילך . בתי החולים הממשלתיים באזורי 
המרכז והדרום חוזרים היום לפעילות רגילה , לאחר שביתת - אזהרה בת 42 שעות , 
ומחר הם יושבתו שנית . מחר גם תתכנס מזכירות ההסתדרות הרפואית כדי לדון 
על המשך ההשבתות בשבוע הבא . 62 אלף עובדי קופ"ח הכללית אחיות , עובדי 
רנטגן , מעבדות , רוקחים , פיסיותראפיסטים ועובדי מנהלה יצטרפו אל הרופאים 
וישביתו את כל 003 , 1 מרפאות הקהילה . המעבדות ובתי המרקחת יפעלו היום 
במתכונת שבת וחג . יתקיימו תורנויות במרפאות מרכזיות . העובדים ימשיכו 
לתת שירותי דיאליזה , וזריקות אינסולין לחולי סכרת בבתים . העבודה בבתי 
חולים שיושבתו תהיה במתכונת שבת . חדרי המיון ומחלקות יולדות יעבדו כרגיל . 
בחדרי המיון ניתן לקבל שירותים רפואיים . כמו כן יפעלו שירותי דיאליזה , 
ושירותים אונקולוגיים לחולי סרטן . ניתוחים דחופים יבוצעו רק באישור מוקד 
מיוחד של רופאים . בבתי החולים של קופת חולים תופסק היום , לחולים שעדיין 
מאושפזים בהם , חלוקת מזון , חלוקת כביסה , שירותי ניקיון ושירותי קבלה . 
יו"ר ועד העובדים של הקופה , חיים ברנס , אמר כי השביתה היא מחאה של ארגון 
העובדים על דרישת האוצר להחזיר 008 עובדים לדרגות יד - טו ; על אי קבלת 
משכורת חודש יוני ; ולאות הזדהות עם ציבור הרופאים במאבקם נגד קיצוץ בשכרם . 
ברנס הוסיף כי על - פי החלטת ההסתדרות בוטלו שתי הדרגות הנמוכות לכלל עובדי 
מוסדות ההסתדרות , כולל עובדי הקופה , ודרישת האוצר להחזיר את עובדי הקופה 
לדרגות אלו אינה מתקבלת על הדעת . במהלך שביתת האזהרה אתמול , שהקיפה את 
כל בתי החולים והמרפאות ברחבי הארץ , הורגש לחץ רב על חדרי המיון . בעיקר 
הורגש לחץ בחדר המיון הפועל בקרית - שמונה ובחדר המיון בבית החולים סורוקה 
בבאר - שבע , שהוא היחיד שמשרת את תושבי הנגב . במרפאות הקהילה של כל קופות 
החולים קוימו אתמול תורנויות של רופאים . למעלה מ000 , 1 ניתוחים נדחו , 
חלקם לחולים שהמתינו חודשים רבים בתור . התור החדש לחולים נקבע לעוד שלושה 
חודשים ומעלה . בהודעה שפרסמה אתמול הנהלת קופת - חולים נמסר כי התור לניתוחי 
לב בבתי החולים מגיע עד שנה וחצי , לניתוחי שבר עד שנה . לצנתור ילדים 
התור הוא שנה . בבית - חולים " העמק " בעפולה , לדוגמא , ממתינים 002 
חולים כשנה לניתוח ערמונית ; בבית - חולים " מאיר " בכפר - סבא ממתינים 
005 חולים לניתוח שבר . בשלב זה אין מגעים בין משרדי האוצר והבריאות לבין 
ההסתדרות הרפואית וקופת - חולים . במשרדי האוצר והבריאות ישקלו היום הוצאת 
צווי - ריתוק לרופאים בבתי החולים הממשלתיים . יו"ר ההסתדרות הרפואית , 
ד"ר מרים צנגן , אמרה ל"הארץ " כי היא מקווה שלא ייווצר מצב של " התבצרות 
בעמדות יוקרה , שיהפוך למאבק פוליטי על גב הרופאים והחולים " . בתשובה להצעת 
השר אולמרט כי יוארך להם בחודש ימים ההסכם על - פי תעריפים ממשלתיים , ותוך 
תקופה זו ייחתם הסכם - מסגרת לשכר הרופאים עם ההסתדרות הרפואית , השיבו 
נציגי רופאי הקופה כי התנאי שלהם הוא מסמך חתום בידי הממונה על השכר באוצר , 
שלפיו מבצע קיצור התורים יימשך עד לסיום המו"ם עם ההסתדרות הרפואית , ויכלול 
את הסכם תוספת השכר שנחתם עם הנהלת הקופה ב4891 . היענות לדרישות הרופאים 
מחזירה את המצב לקדמותו , בטרם הוחלט לפנות לבית המשפט כדי לבטלו . במערכת 
מצפים לפגישת קיסר ומודעי מחר , לדיון במצב . קפידבינשר הבריאות לשעבר , 
יעקב צור , האשים את שרי האוצר והבריאות בטיפול בחוסר רגישות במערכת הבריאות 
ובגרימת אנארכיה והתמוטטות לאחר מצב ממושך של רגיעה . לדבריו , " כולם 
יודעים שההסכם לקיצור תורים נועד לשתי מטרות , האחת העלאת רמת השירות לחולים 
והשנייה שיפור שכרם של הרופאים . כל מי שמתכחש או אינו מבין זאת אינו אומר 
אמת . אי - אפשר לבוא עתה ולבטל באורח חד - צדדי הסכמי שכר קיימים מבלי 
להגיע להסדרי שכר חדשים . אין להוציא גם מכלל אפשרות ששיקולים פוליטיים 
של מאבק בקופת - חולים עומדים מאחורי המדיניות החדשה של האוצר " . יו"ר סיעת 
רץ בהסתדרות , ח"ך רן כהן , שיגר אתמול מברק לראש הממשלה יצחק שמיר ולשר 
הבריאות אהוד אולמרט , בו הזהיר את הממשלה כי דמם של החולים יהיה על ראשה 
אם עקשנותה תגרור שביתה ממושכת מלווה בסבל נורא . במכתבו אומר ח"ך כהן כי 
מהלקחים משביתת הרופאים הגדולה מ3891 עולה כי התמותה עלתה אז , ולחולים , 
בעיקר לקשישים , נגרם נזק בלתי - הפיך . במקביל שיגר ח"ך כהן מברק לראשי 
ההסתדרות הרפואית וביקש מהם שיימנעו ממהלכים שיגרמו סבל ונזק לחולים , ושינסו 
למצוא דרכים חלופיות למאבק . בכנסת הוגשו אתמול מספר הצעות לסדר - יום בנושא 
שביתת הרופאים . ועדת העבודה והרווחה בראשות ח"ך אורה נמיר תדון בנושא ובדרכים 
לפתרון המצב בישיבתה בתחילת שבוע הבא . מפ"ם תבעה אתמול מהממשלה לסיים מיד 
את הסכסוך עם קופת - חולים ולבטל לאלתר את התביעה המשפטית נגד רופאי הקופה . 
עוד תבעה מפם שנושא שכר הרופאים ועובדי מערכת הבריאות , לכל חלקיה , יוסדר 
במו"ם שיחל מיד ויאפשר את סיום השביתה . קפידבין שר האוצר יצחק מודעי ומזכ"ל 
ההסתדרות ישראל קיסר פותחים מחר בדיון שנועד לבלום את ההחרפה החמורה ביחסי 
העבודה במשק , לרבות שביתת הרופאים , ולחלץ את המשא - ומתן על הסכמי השכר 
במגזר הציבורי מהקיפאון שבו הוא שרוי . בוועד הפועל הולך ומעמיק החשש כי 
הממשלה החדשה תשתמש יותר ויותר בחקיקה ובאמצעים משפטיים להסדיר יחסי עבודה . 
הפגישה מחר תפתח ככל הנראה דיאלוג בין ההסתדרות לבין האוצר על תוכנית כוללת , 
העשויה להתגבש בסופו של תהליך לכדי עסקת - חבילה חדשה במשק , שבשלב ראשון 
תביא לרגיעה ביחסי העבודה ולשליית מוקשים במגזרים הנתונים כבר בעיצומו של 
משבר . קיסר יציע ככל הנראה לבטל באמצעות חקיקה מזורזת לתקופה מוגדרת מראש 
את הסעיפים בחוק ההסדרים שנטלו משכירים הטבות - מס , להאריך את הסכם קיצור 
התורים בבתי החולים ולפתוח במשא - ומתן על תוספות - שכר לשנתיים הקרובות 
במגזר הציבורי , תוך התחייבות מקבילה מצד ההסתדרות להיכנס לדיון רצוף על 
יישום הרפורמה במבנה השכר , על - פי המלצות ועדת זוסמן . חיים הברפלד , 
ראש האגף לאיגוד מקצועי , מתח אתמול ביקורת על התנהגות הממשלה בתחום יחסי 
העבודה , באמרו שבמדינה דמוקרטית אין תוחלת לממשלה המבקשת לנהל את מערכת 
יחסי העבודה באמצעות בתי - משפט וצווים . הוא הוסיף ואמר כי השרים החדשים , 
הטוענים שמערכת הבריאות , מערכת השכר , קרנות הפנסיה וההשתלמות , מהוות 
עבורם נושאים חדשים שעליהם ללמוד אותם , הם אותם שרים שכיהנו בממשלות קודמות 
ומכירים מקרוב את הנושאים הללו . לטענת הברפלד , סיכומים והבנות בבעיות 
פרטניות נדחקו הצדה משום שהממשלה מעדיפה להתעלם מהם , ובמקום הידברות להפעיל 
צווים ולפנות לבתי משפט . הוועדה המתאמת של האגף לאיגוד מקצועי אישרה אתמול 
את בקשתה של הסתדרות עובדי המדינה להכריז סכסוך - עבודה בבתי המשפט , במוסדות 
לביטוח לאומי , במנהלת בתי החולים הממשלתיים ובשירותי עיבוד ממוכנים . 
ראובן בן - עמי , מזכיר הסתדרות עובדי המדינה , נימק את בקשתו להכריז סכסוך 
עבודה במנהלת בתי החולים הממשלתיים בסירוב הממשלה לתקן עיוותי שכר , ואילו 
במגזרים האחרים , לטענתו , מוצה הליך ההידברות מבלי שהביא להתקדמות לקראת 
תביעות העובדים . ראש הליכוד בהסתדרות ח"ך יעקב שמאי קרא אתמול לשרי האוצר 
והבריאות להאריך בחודש את תוקפם של ההסכמים לקיצור התורים במערכת האשפוז 
ולהיכנס למשא - ומתן עם נציגי הרופאים . לדעת שמאי , שגה שר הבריאות בניסיונו 
לכפות הפסקת תשלום תוספות שכר לרופאי קופת - חולים באמצעות בית - משפט , 
שכן בסוף החודש ממילא צפויות להתפרסם מסקנות ועדת החקירה הממלכתית שעסקה 
במערכת הבריאות . גם שמאי מזהיר מפני הידרדרות חמורה ביחסי העבודה , אם 
נורמות ההידברות ישובשו על - ידי התנגחויות והתבצרות בעמדות שקשה לסגת מהן . 
קפידבין בסיור במפעלי " טבע " בירושלים הזהיר אתמול השר מודעי מהרעת יחסי 
העבודה במשק . הוא העריך כי התמשכות השביתות עלולה לגרום לנזקים כבדים ולהכביד 
על הגירעון בתקציב . את האחריות לשביתות במערכת הבריאות הטיל השר על הנהגת 
ההסתדרות . מודעי האשים את ההסתדרות בעידוד העובדים ומגזרים שונים במשק להשבית 
את מערכת יחסי העבודה . מודעי אמר שיש לו חשד שההסתדרות מבקשת להפעיל לחצים 
על הממשלה , באמצעות שביתת הרופאים . בעניין השביתה במערכת הבריאות אמר 
מודעי כי מדובר בתופעה שאינה עולה בקנה אחד עם קו ההיגיון , כי מצב המשק 
כיום , ושיעור האבטלה הגבוה , מחייבים את ההסתדרות ואת ציבור הרופאים למתן 
את תביעות השכר . שר האוצר הוסיף כי הבעיה המרכזית כיום במשק היא בעיית התעסוקה . 
בעיה זו יכולה להיפתר רק על - ידי יישום מגוון רחב של תעסוקות , כאשר שיעור 
האבטלה הגבוה כיום , והצורך לקלוט את המובטלים והעולים בשוק העבודה , יביאו 
להגדלה ניכרת בהיצע כוח העבודה . למגמה כזו , הוסיף מודעי , לא יכולות 
להתלוות תביעות שכר . השר מודעי אמר עוד כי הוא רואה קשר בין מצב המשק כיום 
ושיעור האבטלה הגבוה לבין תביעות השכר , השינויים בשכר מינימום , והפחתה 
נוספת בריביות בבנקים . מודעי חזר על עמדתו כי לא תיתכן עלייה בשכר אלא באמצעות 
עלייה בפריון . הוא ציין כי סוכם בין קודמו בתפקיד ומזכיר ההסתדרות קיסר 
שכל הסכם עבודה חדש במשק יהיה צמוד ליישום דו"ח ועדת זוסמן . 
