ועידת ייסודה מחדש של המפלגה הקומוניסטית הרוסית , בשבוע שעבר , נועדה 
להיות מעין חזרה כללית לוועידה ה82 של המפלגה הקומוניסטית הכלל - סובייטית 
שתיפתח ב2 ביולי . יש החוזים מי בחשש ומי בתקווה שזאת תהיה הוועידה האחרונה , 
משום שניסיון השתלטות השמרנים גם על המפלגה הכלל - סובייטית יביא לפילוגה . 
כחלק מחיסול כל מוקדי התנגדות אפשריים , פיזר סטלין , ב5291 , את המפלגה 
הקומוניסטית של הרפובליקה הרוסית ומיזג אותה במפלגה הכלל סובייטית שהוא היה 
מזכיר הכללי . מאז ועד היום לא היתה לרפובליקה הרוסית , המכילה % 67 משטחה 
ו%25 מאוכלוסייתה של בריה"ם , מפלגה משלה . כחלק מהמהפך העובר עתה את בריה"ם 
הוקמה לתחייה המפלגה הרוסית ו007 , 2 ציריה יהוו % 75 מצירי הוועידה הכלל 
סובייטית . נוצר מצב מוזר : עצם כינון המפלגה הרוסית שיקף אמנם את ההתעוררות 
הלאומנית הרוסית , אך הביא לבחירת הרפורמיסט בוריס ילצין לנשיאות בפרלמנט 
הרפובליקה הרוסית . אולם , בוועידת המפלגה הרוסית היו כמחצית הצירים עסקנים 
ו"אפרטציקים " מפלגתיים , ולכן היה לשמרנים רוב . מועמדם , איבן פולושקוב , 
מראשי השמרנים ומתנגד גלוי של גורבצוב , נבחר לראש המפלגה . לתוצאה זאת 
השלכות על שלושה מאבקים המתקרבים עתה לשיאם : המאבק על השליטה הסיעתית במפלגה 
הקומוניסטית הכלל - סובייטית ; עליונות המוסדות הממלכתיים על המפלגה ומידת 
עצמאות 51 הרפובליקות הסובייטיות מול ריבונותה של בריה"ם . לאהדה זכו הנואמים 
שמתחו ביקורת על " התפרקות בריה " ם מנשקה " בעת איחוד גרמניה . היתה 
גם ביקורת קשה על הפרסטרויקה , " שלא תוכננה לטובת פשוטי העם אלא בשביל 
קבוצה צרה שיודעת איך לעשות כסף . במפלגה - הרוסית והכלל - סובייטית מתגבשות 
ארבע קבוצות : " הרדיקלים " אנשי " המצע הדמוקרטי " , שלפי הסימנים יפרשו 
מהמפלגה וינסו להקים מפלגה עצמאית . הם כ%5 . 2 עד % 4 מהוועידה הכלל - 
סובייטית . הקבוצה הפרוגרסיווית , שילצין רואה את עצמו נציגה , אף שהתנתק 
מהם פורמלית אחרי שנבחר לנשיא הרפובליקה הרוסית . לפי ההצבעות בוועידת המפלגה 
הרוסית מונה קבוצה זאת כמחצית הצירים . " המרקסיסטים החרדים " היא קבוצה 
קטנה שהיתה רוצה להחיות את הקומוניזם " הישן והטוב " והטהור יותר . אנשי 
" ועידת היוזמה " מזדהים עם הרוב השמרני במנגנון המפלגה . גורבצוב מציג 
את עצמו כעומד מעל הסיעות והקבוצות ( שהן בעצם עדיין אסורות לפי חוקת המפלגה ) 
. אך , למעשה , חלק ניכר מהתמרונים לקראת הוועידה קשורים במאמציו להבטיח 
לעצמו בסיס רחב מקרב " הימין " של הפרוגרסיווים ו"השמאל " של השמרנים . 
הוא רוצה להזיז את מוקדי הכוח ממוסדות המפלגה ( שלמנגנוניהם יש אינטרס 
להאיט את הפרסטרויקה המצמצמת את הסמכויות והפריווילגיות שלהם ) אל המוסדות 
הממלכתיים . אך בינתיים סמכות הרשויות הממלכתיות מתערערת בגלל המשבר הכללי 
והתסיסה הלאומנית , והמפלגה הקומוניסטית עדיין מחזיקה בידיה עוצמה ניכרת 
בזכות השפעתה הישירה על הצבא , הק - ג - ב והכלכלה , ובזכות רכושה הרב 
ויכולתה להבטיח משרות ל91 מיליון חבריה . בינתיים זקוק גורבצוב לכוח שמעניק 
לו מעמדו כמזכ"ל המפלגה . לכן ספק אם בוועידה הקרובה יעביר את התפקיד לאחד 
מנאמניו . אך שקיעת כוחה של המפלגה היא חלק בלתי נפרד מהתהליכים החברתיים 
והפוליטיים המתרחשים בבריה"ם . ביטול בלעדיותה של המפלגה נבע ישירות מהגלסנוסט 
ומהדמוקרטיזציה : ביטול הבלעדיות רוקן מתוכנו את איסור הסיעות , הוא מאיץ 
את הפילוג במפלגה ומוביל להקמת מפלגות מתתחרות . הפרסטרויקה מחייבת מתן 
עצמאות להנהלות המקצועיות במשק ועומדת בסתירה להתערבות המפלגה במפעלים , 
באמצעות התאים המקומיים . ביצור סמכויות הממסדים הממלכתיים אינו עולה בקנה 
אחד עם מערכת סמכויות מקבילה של המפלגה בצבא ובשירותי הביטחון . וכאשר תחוקק 
האמנה של המבנה הפדרטיווי החדש של בריה"ם , יהיה בכך גם ביטוי לאובדן כוחה 
של המפלגה לשמש חישוק המחזיק ביחד את האימפריה הסובייטית . 
