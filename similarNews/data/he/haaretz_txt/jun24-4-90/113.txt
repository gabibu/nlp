אל"ם יהודה מאיר הנאשם בביה"ד הצבאי המיוחד במספר עבירות של גרימת חבלה חמורה 
לתושבים הערבים בכפרים בייתא וחווארה , העיד אתמול כעד ההגנה הראשון . 
עורכי דינו החליטו לפתוח את עדותו בביה"ד דווקא בנושא פרישתו מצה"ל . אל"ם 
מאיר סיפר , כי שמע לראשונה על חקירת המשטרה הצבאית על אירועי חווארה , 
ביוני 8891 . לדבריו , פגש את תא"ל זאב לבנה , מי שהיה בשעתו מפקד האזור 
והוא סיפר לו שעל פי שיחתו עם האלוף עמרם מצנע והפרקליט הצבאי הראשי , תא"ל 
אמנון שטרסנוב , נראה לו שהתיק נסגר . " משאת נפשי היתה להיות אל"ם , 
לאחר שקיבלתי את הדרגה , רציתי לצאת לעבוד בשב"ך למשך שנתיים . האלוף 
מצנע לחץ עלי להמשיך ולשרת כמפקד מחוז דן בגדה , שנתיים נוספות , אבל בחודש 
מארס 9891 קרא לי הרמטכ"ל ואמר לי כי הפצ"ר אמר שאין ברירה או שאתה הולך 
לבית דין , או לדין משמעתי ויוצא לחופשה ללא תשלום . שאלתי את הרמטכ"ל 
במה מדובר והרמטכ"ל אמר לי באופן מינורי , שיש איזה חקירה בנושא אירועי 
בייתא וחווארה . עניתי לו שאם מדובר באירועי ביתא וחווארה , אני חף מפשע 
ורוצה ללכת לבית דין . הרמטכ"ל ניסה לשכנע אותי ללכת לדין משמעתי בתוך צה"ל 
ואחר כך להיות מושאל לשירות הביטחון הכללי " . כאן הפסיק מאיר את עדותו והציג 
לראשונה את ההסכם שנחתם בינו לבין צמרת צה"ל . עיקרי ההסכם : א דין משמעתי . 
ב השאלה לשב"ך . ג מניעת פרסום בעיתונות . ד מילואים בצה"ל . מאיר טוען 
כי מנימוקיו של הרמטכ"ל , הוא הבין שהבאת הנושא שלו לביה"ד , תגרום לפתיחת 
תיבת פנדורה ולדרגים רבים מעליו ( מעל מאיר ) , תהיה בעיה להתמודד עם 
העניין . בשלב זה התערבו השופטים ושאלו את מאיר , האם אכן אמר הרמטכ"ל זאת 
מפורשות . מאיר חזר בו ואמר כי הרמטכ"ל דיבר על מצנע , על לבנה ועל ביקורי 
שר הביטחון . הוא לא אמר את המשפט הזה מפורשות , אני הסקתי מכך . כאן 
שאל עו"ד אמנון גולדנברג את מאיר , נראה שצה"ל בא לקראתך לכל אורך הדרך , 
האם זה נכון ? מאיר : " הבנתי שהם מעוניינים לסגור את הפרשיות האלה , 
חשבתי שהכל סגור , עד שהחלו להופיע פרסומים בעיתונות . לקחתי את כל חומר 
החקירה שהיה ברשותי , על אירועי ביתא וחווארה ונפגשתי עם ח"ך יוסי שריד . 
מאיר עבר בהמשך להעיד על שלב המשפט . הוא סיפר כיצד סירב להישפט אצל סגן 
הרמטכ"ל והוזמן אח"ך אל הרמטכ"ל . ביום הזיכרון לפני שנה , הוזמנתי לרמטכ"ל . 
נכנסתי , אמרו לי בוקר טוב , נזיפה חמורה . ראש לשכתו של הרמטכ"ל צבי 
קסלר , אמר לרמטכ"ל , סלח לי ככה לא שופטים , לאחר שצה"ל לא עמד בהסכם , 
ביקשתי להגיש בג"ץ נגד צה"ל . הרמטכ"ל אמר לי אם אין שב"ך , נסדר לך משהו 
בסוכנות , אל תלך לבית דין . למחרת פורסם בעיתונות המשפט שלי אצל הרמטכ"ל , 
ואז החלטתי להגיש בג"ץ נגד צה"ל על הפרת ההסכם . גם בסוכנות אמרו לי שלא 
צריך אותיכאן עבר מאיר לנושאים שבהם הוא מעורב בהכאות בשטח . לדבריו בתחילת 
האינתיפאדה היה שר הביטחון לשעבר , יצחק רבין , בחו"ל . הוא חזר ארצה 
בסוף דצמבר ונפגש בשטח לדיון עם הרמטכ"ל , אלוף הפיקוד וקצינים בכירים . 
גם אני הייתי שם , המסר של שר הביטחון היה לעבור מהגנה להתקפה . דובר 
בפגישה הזאת על דרכים של מדיניות של מכות . לדבריו , אמר להם שר הביטחון , 
כי הוא מבין את חוסר האונים של החיילים והוא אמר לחיילים תתחילו להכות , 
לשבור עצמות כנסו בהם . " אל"ם מאיר : אמרתי שאני מתנגד למדיניות הזו 
ולפי דעתי יש אפשרות למצוא דרכים אחרות , כמו רובים , במקום אלות . השר 
אמר תתחילו לשבור עצמות . אם זה יתחיל לכאוב , אולי הם יפסיקו להתפרע . 
אתם תעשו את העבודה , אני אטפל בתקשורת ובמשפטנים . " אם להיות הגון , 
אז אף על פי שהתנגדתי בהתחלה למכות , אחרי כמה ימים הרגשתי שהמדיניות הזו 
עובדת טוב . והרגשתי שזה הפיתרון הטוב למצב באותה תקופה " , אומר מאיר . 
בהתיחסו לאלוף מצנע , אמר מאיר : " נקודת המפנה היתה עוד לפני האינתיפאדה , 
בספטמבר או באוקטובר , במחנה בלאטה היתה התפרעות . התחילה תסיסה גדולה , 
מצנע הורה לסגת , האלטרנטיבה היתה או לפתוח באש , או לסגת . מצנע הורה 
להסתלק . מאיר טוען בעדותו כי האלוף מצנע אמר להם מפורשות : תיכנסו בהם , 
תשברו ראשים , ידיים ורגליים ותשליטו סדר . נמאס לי מהמחנה הזה . 
