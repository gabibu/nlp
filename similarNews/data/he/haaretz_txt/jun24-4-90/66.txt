בוקרשט ( ע"ר ) . אחיו של השליט הרומני שהוצא להורג , ניקולאי צאושסקו , 
נידון אתמול ל51 שנות מאסר , לאחר שהורשע ברצח המוני . האח , ניקולאי 
אנדרוטה צאושסקו , 66 , גנראל לשעבר ומפקד בית הספר של המשטרה החשאית , 
הוא הראשון מבני משפחת צאושסקו שהוצא נגדו גזר דין בקשר לניסיונות לדכא 
את ההתקוממות האנטי - קומוניסטית בדצמבר שעבר . בהתנגשויות אלה נהרגו יותר 
מ000 , 1 בני אדם . צאשוסקו האח הורשע בבית דין צבאי בבוקרשט בהסתה לרצח 
עם וב"ניסיון רצח מחמיר " במהלך ההתקוממות לפני ששה חודשים . ניקולאי אנדרוטה , 
שמשפטו נמשך יותר משלושה חודשים , רשאי עדיין לערער נגד גזר הדין נגדו . 
השופט שקרא את גזר הדין אמר , כי " גזר הדין הוא מעשה של צדק ולא נקמה " . 
בנו של צאושסקו , ניקו , עומד אף הוא לדין באשמת רצח עם , בעוד בתו של 
צאושסקו , זויה , נתונה במעצר ומחכה למשפט על מעשי שחיתות וניצול מעמדה 
להשגת טובות - הנאה . אחותו המבוגרת של צאושסקו , מאריה אגאצי , הועמדה 
אתמול לדין באשמת מעשי מרמה והונאה נגד המדינה . מספר אנשים נוספים ממשפחת 
צאושסקו צפויים לעמוד לדין בהאשמות דומות . 
