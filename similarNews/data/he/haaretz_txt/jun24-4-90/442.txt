מבנים היסטוריים של התיישבות יהודית שהתקיימה מתחילת המאה ועד מאורעות 6391 
בבית שאן , נהרסו על - ידי המועצה המקומית . המועצה לשימור אתרים ומבנים 
מראשית ההתיישבות , הפועלת ליד החברה להגנת הטבע , יצאה אתמול בחריפות 
נגד פעולת ההרס , שהתבצעה בסוף השבוע שעבר . מזכיר המועצה , יוסי פלדמן , 
אמר כי המועצה התריעה כבר בחודש אפריל על עבודות והרס שבוצעו אז בתחום המצודה 
הצלבנית ומחקו שרידים ובהם מבני מגורים שבהם התגוררו יהודים עד מאורעות 63 . 
בסוף השבוע הרס דחפור מספר מבני חנויות מצפון למצודה , שחלקן היו שייכות 
ליהודים והיוו חלק מהמירקם ההיסטורי של בית שאן העותומנית והבריטית . מעדויות 
היסטוריות שונות עולה כי הישוב היהודי שהתקיים בבית שאן הערבית מנה בשיא 
פריחתו כמאה נפש , שעסקו בעיקר במסחר ובמתן שירותי רפואה לתושבים . אנשי 
הקהילה היהודית בבית שאן הקימו במקום גם בית ספר ובית כנסת , היו קשורים 
לישוב היהודי בטבריה והתרכזו במבנים שליד המצודה . מרבית מבנים אלה נהרסו . 
פלדמן אמר אתמול כי המועצה לשימור אתרים , שביצעה בחודש במאי סקר במקום 
לאיתור המבנים הראויים לשימור , רואה את ההרס בחומרה וקוראת למועצת בית 
שאן לשמר את אלה מהמבנים שעדיין שרדו , כדי לשמר משהו מעברה המעניין של 
העיר מראשית המאה . המועצה אומרת כי המועצה המקומית בית שאן שגתה כאשר במקביל 
לעבודות החשיפה הארכיאולוגית רבת ההיקף והחשיבות הנעשית במקום לא השכילה 
לשלב את את נושא ההתישבות היהודית בראשית המאה לעוד אחת מהאטרקציות שהמקום 
מציע . באשר לנימוקי מועצת בית שאן כי המבנים שנהרסו היו מסוכנים , אומרת 
המועצה לשימור כי בכספי ההרס ניתן היה לחזק את המבנים ובהשקעה לא גדולה ניתן 
היה לשקמם . 
