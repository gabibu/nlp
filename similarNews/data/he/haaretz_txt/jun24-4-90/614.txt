( ע"ר וע"ץ ) . מנהיג " ליגת הסטודנטים " ברומניה , מאריאן מונטנאו , 
שנעצר בעת פיזור ההפגנות במרכז בוקרשט החודש והיה חשש לחייו , הופיע ביום 
שלישי בטלוויזיה הרומנית . מונטנאו רואיין על ידי הטלוויזיה , ממיטת חוליו 
בבית החולים פניטנטיארי בבירה . הוא נפצע קשה ממכות הכורים שפיזרו את ההפגנה . 
אולם הוא מסר כי הוא זוכה לטיפול רפואי מסור . הוא הכחיש כי הצית את האלימות 
ב3151 ביוני , כאשר ששה אנשים נהרגו . " אני עצור זה שבוע , על פי צו 
מעצר המכיל האשמות חסרות בסיס נגדי " , אמר מונטנאו . סטודנטים רבים שנעצרו 
אז אמרו כי חוקריהם סיפרו להם שמונטנאו מת . למעלה מאלף איש נעצרו בעקבות 
המהומות . אולם , משרד התובע הראשי הודיע שלשום כי מונטנאו הוא הסטודנט 
היחיד מבין 771 איש שעדיין עצור . מונטנאו התלונן על כאבי ראש שאינם מרפים 
ממנו . הוא טען כי נחקר בתחנת המשטרה ב31 ביוני , כאשר פרצו המהומות , 
ולפיכך האשמה כי הוא שהצית את האלימות היא אבסורדית . לדבריו , שמע על 
המהומות רק לאחר שחרורו באותו ערב , כאשר הלך לכיכר האוניברסיטה כדי " להרגיע 
את האנשים " . הוא העיד על עצמו כמי שמצדד באי - אלימות . קפידבינסטודנטים 
רומנים ששוחררו ממרכז מעצר סמוך לבוקרשט תיארו כיצד הוכו והוחזקו בתנאים 
הדומים לאלה של מחנה ריכוז . ביטאון האופוזיציה , " רומניה ליברה " פירסם 
שלשום דו"ח ראשון על מרכז המעצרים שבו הוחזקו מאות סטודנטים שהוכו בידי כורים 
ושוטרים שניסו לסחוט מהם הודאה בהתפרעות . סטודנטים רבים סובלים משברים 
בגולגולת . " בעת המעצר , כל מי שביקש ללכת לשירותים הוכה נמרצות . קיבלתי 
בעיטה חזקה שפגעה בכליות שלי " , סיפר אדוארד טריק , סטודנט לפיסיקה . 
טריק סיפר כי הסטודנטים הוחזקו בתנאים מחפירים במאגרל , סמוך לבוקרשט . 
חצי מטר מרובע של רצפת בטון שימש להם לשינה . סטודנטים עשו את צורכיהם 
במכנסים בגלל שפחדו מהמכות . הצלב האדום ברומניה קיבל היתר לבקר את העצורים , 
אולם ממצאיו חסויים ויימסרו לממשלה בלבד . 
