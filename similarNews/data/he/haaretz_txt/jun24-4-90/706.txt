( ע ) . העתק של תעודת דוקטור הכבוד אשר ניתנה לפרוף אנדריי סחרוב בשם 
מכון וייצמן בשנת 28 , עת שישב בגלות גורקי , הוענק אתמול לגב אלנה בונר , 
אלמנתו של המדען ולוחם החופש . בטקס נכחו שר המדע , פרוף יובל נאמן , 
נשיא מכון וייצמן פרוף חיים הררי ומדעני מכון וייצמן . בתעודת ההוקרה נאמר : 
" הוועד הפועל של מכון וייצמן למדע , בהמלצת המועצה המדעית , מעניק בזאת 
לאנדריי ד . סחרוב את התואר דוקטור כבוד לפילוסופיה , בהוקרה על הישגיו 
המשמעותיים בתחום הפיסיקה ובמיוחד על תרומותיו החשובות בנושא הפיסיקה של 
הפלאסמה התאורטית ובעת האחרונה בתחום הפיסיקה של החלקיקים האלמנטאריים . 
על מאבקו הנועז וחסר הפשרות , חרף הבידוד והגירוש שנכפו עליו , נגד העריצות 
והדיכוי של ממשלת בריה"ם , על סירובו לקבל את הגבלת זכויות האדם בארץ מולדתו , 
זקיפות קומתו ואומץ לבו , אשר הנחילו כבוד , לא רק לו , אלא גם לקהילה 
המדעית הבין - לאומית . הגב בונר אמרה , כי אנדריי סחרוב , בעלה , מת 
בתקופה יוצאת דופן , בה ניכרים אותות הדמוקרטיה גם במשטרים בהם לא שלטו 
החופש והחירות , ועל עיקרון זה לחם אנדריי סחרוב משך שנים . בשיחה עם עיתונאים , 
אמרה הגב בונר כי הצהרותיו של נשיא בריה"ם , מיכאיל גורבצוב , בדבר סגירת 
השערים בפני יהודים הרוצים לעלות לישראל , הן רק למראית עין ונועדו להרגיע 
מעט את העולם הערבי . לדעתה , יאפשר המשטר בבריה"ם הגירה של יהודים , 
ללא כל הגבלה . 
