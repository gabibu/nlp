( ע ) . ראש עיריית ירושלים , טדי קולק , ואלנה בונר , אלמנתו של חתן 
פרס נובל ולוחם זכויות האדם ד"ר אנדריי סחרוב , הסירו אתמול את הלוט מעל 
שלט ההנצחה לסחרוב , שהוצב במשטחי הגינון בכניסה החדשה לירושלים . " החלטנו 
לכבד את האיש שסימל בתקופתו את המלחמה על זכויות אדם בארצו ואת זכויות היהודים 
לצאת משם . יש לנו זכות גדולה לקרוא למקום יפה על שמו של אנדריי סחרוב " , 
אמר בטקס טדי קולק . בונר נענתה להזמנת ראש עיריית ירושלים והגיעה ממוסקווה 
על - מנת להשתתף בטקס הסרת הלוט . " בעיר הזו , בה חיים יחד ערבים ויהודים , 
הירוק ינצח והחיים ינצחו " , אמרה . בטקס השתתפו גם אסירי ציון לשעבר , 
שסחרוב תמך במאבקם לשחרור . נציג אסירי ציון , נתן שרנסקי , סיפר : 
" אנחנו , אסירי ציון לשעבר , זוכרים איך שפטו אותנו בדלתיים סגורות . 
לפני כל דלת סגורה עמד סחרוב והגן עלינו " . במהלך ביקורה בישראל תתקבל בונר 
לשיחה אצל נשיא המדינה , חיים הרצוג , ותקבל במכון ויצמן את תעודת הדוקטור 
לשם כבוד שהעניק המכון לסחרוב בהיותו בגלות בגורקי . 
