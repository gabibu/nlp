עירית תל - אביב פטרה מספר אמנים מתשלום חובות ארנונה מצטברים המסתכמים באלפי 
שקלים כל אחד . בתמורה לכך תקבל מהם העירייה יצירות אמנות . הנהלת העירייה 
אישרה אתמול הסדר זה על פי הצעה שהגיש נתן וולוך , יו"ר סיעת המערך . מתוך 
החומר שהגיש וולוך לחברי ההנהלה עולה כי מדובר בשבעה אמנים , שכמה מהם נחשבים 
לטובים שבין הציירים בארץ . ההסדר יחול על יגאל תומרקין , שחובותיו בשל 
אי תשלום ארנונה מסתכמים ב000 , 51 ש"ח , משה גרשוני 000 , 31 ש"ח , אהוד 
אלוני 000 , 6 ש"ח , מנשה קדישמן 000 , 5 ש"ח , אורי ליפשיץ 004 , 5 ש"ח , 
עופר ללוש 000 , 3 ש"ח וקור פאול 007 ש"ח . בנמקו את תמיכתו בהצעת ההסדר 
טען ראש העירייה , שלמה להט , כי מצבם הכלכלי של האמנים בהם מדובר הוא 
חמור מאוד , וחלקם אף " הגיעו לפת לחם " . העירייה , אמר להט , חייבת 
לעזור לאמנים כדי לקלוט אמנים בעיר . איתן סולמי ובן - ציון מורדוב , חברי 
סיעת הליכוד , התבטאו בחריפות נגד ההסדר . מורדוב אמר כי " אם אכן מדובר 
באמנים מעולים , אז צריך להיות להם כסף , ואם הם לא טובים לא זקוקים להם 
בתל אביב " . הוא הגדיר את ההסדר כ"חלוקת טובות הנאה " למקורביו של להט 
וקרא " להפסקת השחיתות " . הם ציינו כי ההסדר מפלה לטובה קבוצת מיוחסים 
באוכלוסיה , בעוד העירייה מחמירה עם שאר האוכלוסיה שמתקשה בתשלום ארנונה , 
כאשר יש בהם בעלי עסקים מדרום העיר שנאלצים לסגור עסקיהם משום שאין בכוחם 
לעמוד בתשלומי הארנונה . " האם העירייה תסכים לעסקת בארטר כזו עם נגר בדרום 
העיר , שבמקום לשלם ארנונה , ימכור רהיטים לעירייה ? " הקשה מורדוב . 
נקבע כי ד"ר מיכה לוין , המנהל האמנותי של מוזיאון תל אביב לאמנות ויועץ 
ראש העירייה לאמנות , יהיה אחראי לרכישת היצירות מהאמנים בעלי החוב . דובר 
עיריית תל - אביב , שמאי גולן , הבהיר אתמול כי חיובי הארנונה נוגעים לאולמות 
סטודיו שבנו אמנים על גגות בתים בעיר בעידוד העירייה . הוא הוסיף כי הסדר 
כמו זה שאושר אתמול נעשה גם בעבר , וכל זאת במסגרת מדיניותו של ראש העירייה 
לעודד אמנים להשתקע ולפעול בתל - אביב . 
