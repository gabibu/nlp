שר הביטחון , משה ארנס , הנחה את מערכת הביטחון ואת צה"ל ליישם שורה של 
המלצות לביטחון היישובים היהודיים ביהודה ושומרון . ההחלטה להורות לצה"ל 
ליישם את ההמלצות התקבלה ביום ששי , בדיון בפורום שטחים בלשכתו של שר הביטחון . 
בין שורת ההמלצות , הקמת משמר אזרחי בשטחי יהודה ושומרון . מאחר שהחוק 
אינו מאפשר הקמת משמר אזרחי בשטחים מעבר לקו הירוק , עומד השר ארנס לפנות 
לשר המשפטים , דן מרידור , ולבקש שינוי חקיקתי בנושא . מקורות במערכת 
הביטחון מסרו , כי מדובר רק ביישובים שבהם יש נקודות משטרה , כמו באריאל , 
מעלה אדומים , ומקומות נוספים . המלצה נוספת הטעונה שיתוף פעולה עם שר 
השיכון אריאל שרון , היא סלילת כבישים עוקפים וכן הרחבת צירי התנועה המרכזיים 
בשטחים , כמו ציר בין ירושלים לרמאללה , ציר תנועה בין ירושלים לחברון , 
ציר תנועה בין עזאריה למעלה אדומים . ארנס יפנה בנושא זה לאריאל שרון , 
בתוקף תפקידו כמופקד על מע"ץ , שאמורה לבצע % 08 מעלות הבנייה . המלצה נוספת 
שיורה שר הביטחון לצה"ל היא הקמת תאורה במקומות מרכזיים ובצירי תנועה . 
בנושא זה יפעל ארנס בשיתוף פעולה עם משרד האנרגיה . כמו כן תדאג מערכת הביטחון 
לכך ש%08 מכלי הרכב של התושבים היהודים ימוגנו , והם אף יקבלו לכך תמריץ 
מיוחד . בתשובה לשאלת " הארץ " , מה יקרה אם תושב מסוים לא ירצה למגן את 
רכבו , אמר מקור בכיר במערכת הביטחון : " אנחנו נפעל לחקיקה שלפיה אם 
מישהו לא ירצה למגן את רכבו , והרכב ייפגע , הוא לא יהיה זכאי לקבל פיצוי 
על כך " . המלצה נוספת של שר הביטחון היא לשפר את דרכי הגישה ליישובים היהודיים . 
מקורות צבאיים אמרו אמש ל"הארץ " , כי מדובר בהמלצות שגובשו במערכת הצבאית 
והוגשו לשר הביטחון לאישור . עוד ציינו , כי הבעיה בהקמת משמר אזרחי בשטחים , 
היא שמסירת נשק לכל תושב , עלולה ליצור תקריות בין תושבים יהודים וערבים 
שלא לצורך . הם אומרים , כי למרות שכבר היום יש בקרב המתנחלים כלי נשק רבים , 
הלגיטימציה של המשמר האזרחי , בשילוב עם אחזקת נשק , עלולה לגרום לעימותים 
ותקריות מיותרים . בביקור הראשון בתפקיד שר ביטחון שערך ארנס ביישובים אריאל 
ומעלה האדומים , ביקשו ממנו התושבים יתר הגנה על ביטחונם , שכללה גם חלק 
מן ההמלצות שהוגשו עתה ליישום מערכת הביטחון . נמסר , כי בקרוב יוגשו המלצות 
בנושא ביטחון המתנחלים היהודים ברצועה . 
