עיניהם מסונוורות ועצובות מזרקורי הטלוויזיה הזועמת . בובי רובסון , אחרי 
021 דקות שמרטו את עצביו , אולי יותר מבעבר , ניכר באנגלי המאופק הזה ( 
בדרך כלל ) המתח שעבר עליו . הוא ביטא זאת באמירתו החוזרת , במסיבת העיתונאים 
אחרי נצחונו של דייויד פלאט , ואשר היה בה שמץ של התנצלות והרבה יותר התרסה : 
" אנחנו ניצחנו הלילה , לא הפסדנו " , חזר על כך בתשובה לשאלות על ליקויים 
והחלטות שלו שלא נראו לשני שואלים . מה שמסוגל לעשות נצחון דרמטי ויקר כזה . 
שוכחים מה היה בקאליארי , מתנערים מזרמי הביקורת ועושים חשבון של תוצאות 
ועם המתריסים . בובי : " במכסיקו היינו בין שמונה הראשונות , באליפות 
אירופה גם כן . עכשיו אנגליה בין השמונה ברבע הגמר " . עם עובדות מספריות 
כאלה , מי יכול להתווכח . בלילה אנגלי משמח זה , כאשר מגיעות לכאן ידיעות 
על הצהלה הגדולה במולדת שלא לדבר על התפרקות השמחה והיצרים של החוליגאנים , 
שנואי כוחות הבטחון באיטליה שוכחים את הגועל - נפש שהיה באליפות בגרמניה 
ובקאליארי . נוח יותר להתרפק על 021 הדקות מול בלגיה , ובצדק גם מי שאוהב 
לשנוא את אנגליה הלא - יוצלחית ובראשם רבים מעתונאיה צריכים להודות שבאחד 
מלילות - האמת , בבולוניה , התעלתה נבחרתה מעל לממוצע הרדוד שלה . גי 
תיס , המאמן בן ה - 76 של בלגיה , הדגיש בין יתר הוראותיו ל"שדים האדמדמים " , 
כי צריך למנוע מפול גאסקווין לחדור לרחבה , " כדי להקל על המלאכה " . 
פול , יחד עם פארקר המגן התוקף בסגנון אנטי אנגלי , הכניסו משבים חדשים 
בנבחרת . פול אמנם לא היה נקי משגיאות ( כדרורים חסרי סיכוי ומסירות לא 
טובות ) , אבל רישומו ניכר גם הפעם , שלא לדבר על הפריצה הסוחפת שלו בדקה 
ה - 021 , שהביאה לשער יפהפה של פלאט בתוך דקה ( 37 - 47 ) החליף פלאט 
את מקמהין ובול את בארנס , מפני שרובסון רצה סקורר ( בול ) במקום בארנס , 
שאינו מצטיין בכך בנבחרת . וזה , למרות שערו החוקי והיפה של בארנס , 
שאילו אושר היה משנה את המערכים של שתי הקבוצות , וכנאה היה מקל על ההתקפות 
המוגבהות והמהירות של אנגליה לסגור ענין בלי הארכה . ואולי , בעצם , היה 
מכניס את בלגיה לאקסטזה . ההיפותזה הזאת צריכה להתחשב גם בתגובה הבלגית . 
כצפוי הם היו טכנים , פקחים ומדוייקים מהאנגלים וצריך להכיר בטענות שלהם 
ששתי הקורות , של קולמאנס ( 51 ) ושיפו ( 15 ) דיכאו אותם , התאכזרו 
להם . הסגירה ההגנתית של אנגליה , לפריצות של פארקר ופירס , הניחה בדרך 
כלל את הדעת . עשו הכל כדי ששילטון לא יספוג . אבל כמה תנועות מהירות , 
לצדדים ולעומק של בלגיה , גרמו לפעמים מבוכה לאנגליה , וכפו עליה הצטופפות 
במרכז הרחבה . או - אז הביך לפעמים המגן גרץ , בפריצותיו הסוחפות , את 
האגף השמאלי . זה היה חלק מהמבחן של הגנת אנגליה . נעזרה גם בקורות כדי 
לא לספוג . אנגליה לא התיימרה לענג את הקהל במישחק טכני ובהטעיות גוף . 
זו לא תעודת הזהות שלה . חוץ מבעיית החוד הבלגי קולמאנס , קלאסן ודה - 
חריסהי ניסו האנגלים לטפל במארדונה של בלגיה , שיפו . הפליי - מייקר המצויין , 
נתן שיעור מעניין בפריצות עומק מפתיעות אל אזורי ההבקעה . הוא בעט , בעיקר 
בשמאלית , אחרי כמה חדירות שלו , בין עבודת המלצרות שלו שבלגיה הטכנית 
עינו יכול בלעדיה , ביחוד כאשר בולמים אותו בנוקשות . הנצחון המשכר כבר 
מעלה , במחנה האנגלי את מד התקווה לעשות הסטוריה ולעלות לחצי הגמר . לא 
מוסבר מדוע סבורים המנצחים ואפילו בתקשורת מאכילת המרורים שקאמרון , מפתיעת 
ארגנטינה ורומניה , לא תהיה משוכה גבוהה לחצי הגמר , כמו שהיתה בלגיה , 
שלשום . אולי רק חוסנה של אנגליה וה"שיטה " שלה מול אחזקת הכדור של האפריקאים , 
גורמים לכך . 
