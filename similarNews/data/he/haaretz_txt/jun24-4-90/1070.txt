( ע ) . שוד מזוין אירע אתמול לפנות בוקר בתחנת הדלק " פז שואבה " , 
אשר לצד הכביש הראשי ירושלים - ת"א . סמוך לשעה 2 לפנות בוקר נכנסה לתחנה 
מכונית וממנה יצאו שודדים ובאיומי נשק רוקנו את הכספת , שהכילה 53 אלף שקל , 
במזומן ובהמחאות . השודדים היכו את אחד מעובדי התחנה . שני עובדי תחנת הדלק , 
תושבי הכפר קטנה שבנפת רמאללה , דיווחו כי החבורה מנתה ארבעה רעולי פנים . 
הם סיפרו , כי השוד אירע שעה שהם ישנו בתוך התחנה . סמוך לשעה 2 לפנות 
בוקר הם שמעו דפיקות על הדלת , וכאשר פתחו אותה , דחפו אותם ארבעת רעולי 
פנים פנימה . לדברי שני העובדים , היו השודדים חמושים באקדח או סכין . 
אחד העובדים נחבט בארון ונפצע . השודדים נטלו את המפתח לכספת ורוקנו אותה . 
הם כפתו את העובדים ולאחר מכן ברחו מן המקום ברכב . קפידבינשני העובדים 
פתחו בצעקות ואחד השכנים הזעיק את בעל התחנה , אשר גילה אותם כפותים , 
והודיע על השוד למשטרת בית שמש . שני העובדים נחקרו אתמול ארוכות על - ידי 
חוקרי משטרת בית שמש . החוקרים בודקים היטב את גרסתם . אחת הנקודות שעוררה 
את פליאת החוקרים היא מדוע המפתח לכספת , שאמור להיות בדרך כלל בשעות הלילה 
אצל בעל התחנה , היה דווקא באותה שעה אצל העובדים . 
