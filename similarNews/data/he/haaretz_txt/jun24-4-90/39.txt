במאסאוה מקוננות האמהות . הן ניצבות על קברי ילדיהן , מורטות את שער ראשן , 
שורטות את לחייהן ומתייפחות בבכי חרישי . אחרות עושות לילות כימים בבתי - 
חולים שמוטלים בהם תינוקות רבים פצועי כוויות . זעקותיהם נוראות כאשר נמרחת 
המשחה על כוויותיהם , כאשר נושר עורם , פיסה אחר פיסה , אל הסדינים רוויי 
הדם . ברקע נשמע שאון ה"מיגים " . הם חגים מעל לעיר הנמל ומטילים את מטענם 
ברעש אדיר . המכוניות לכיבוי - האש חשות אל מוקדי ההריגה ולא נותר אלא לשלוף 
גופות מרוסקים מעיי החורבות . הרגליים המבצבצות , הראשים המזדקרים והגפיים 
המידלדלים נאספים אל שמיכות מרוטות ומוטלים למשאיות הממתינות בקרבת מקום . 
מלחמת - אחים מחרידה רושמת פרק - אכזריות חדש בתולדותיה העקובות מדם של קרן - 
אפריקה . ויש מי שדואג שהקטל לא ייפסק : מנגיסטו היילה מריאם , המוכר 
עתה לא רק כמנהיגה המרקסיסטי - לשעבר של אתיופיה , אלא כבעל - בריתה החדש 
של ישראל . " אתם שוגים בעמדתכם , שהרי איננו נגדכם כלל . אם אתם רוצים 
את הפלאשים , זה בסדר גמור מבחינתנו . אבל מדוע זה צריך לבוא על חשבוננו ? 
מדוע עלינו לסבול בגלל זה ? האם זו סיבה טובה לספק להם פצצות מצרר ? ימאני 
מאסקל הוא הנציג של " חזית השחרור העממית של אריתריאה " פי - אל - אף 
באירופה . הוא שיזם את הפגישה בינינו והציג לפני תיעוד מסמר שיער על המתרחש 
בשדות - הקטל של ארצו . לדבריו , המעורבות הצבאית הישראלית באדיס - אבבה 
גוברת והולכת ובשל תוצאותיה המחרידות הוא מבקש להביא מידע לציבור הישראלי . 
ארגונו חוזר וטוען כי יש ישראלים באיי דאחלאק , אף שאין הוא יודע מה מעשיהם 
שם . האם הם בונים תחנת - התראה ? אולי . מטריד אותו שפעולה מעין זו עלולה 
להאריך את שלטונו של מאנגיסטו עוד בכמה חודשים לפחות . מאסקל משוכנע כי יש 
אמת בשמועה שפצצות - המצרר הנופלות על ריכוזי האוכלוסייה במאסאווה הגיעו 
מישראל . האם יש לו הוכחות ? לא ממש , אבל הוא מסתמך על עדויותיהם של כארבעה 
טייסים אתיופים שערקו במארס ובאפריל לצפון - תימן עם מטוסיהם והפנו אצבע 
מאשימה כלפי ישראל . גם הנשיא האמריקאי לשעבר , גימי קארטר , שלח בשעתו 
רמז עבה לכיוון ירושלים , אך גם הוא לא סיפק ראיות . מדוע בעצם תידרדר 
ישראל עד כדי כך ? מאיר יופה , שגרירנו באדיס - אבבה , נדרש לשאלה זו והוא 
מכחיש את ההאשמות הכחשה נמרצת , בראיון לעיתון בריטי . " אין שחר " , 
הוא פוסק נחרץ , ואת כוויותיהם של התינוקות הוא מסביר ביכולתה של אתיופיה 
לרכוש בנקל בשוק - הנשק הבין - לאומי ככל העולה על רוחה . יופה גם דוחה 
את הטענה כי יש יועצים ישראלים כלשהם על אדמת אתיופיה ונתמך בלהט על - ידי 
דיפלומטים ישראלים אחרים בבירות אירופה . הם גם מכחישים את הידיעה כי הרמטכ"ל , 
דן שומרון , ביקר במדינת המריבה בדצמבר האחרון . עם זאת , יופה מודה 
כי " נשק קל " הוא סך - כל הסיוע הניתן לאתיופיה . תימוכים לא - צפויים 
ניתנים להודאה זו מצד א . קריבופאלוב , כתב " איזווסטיה " באדיס אבבה , 
שנקב במספר " מאה אלף קלאצניקובים " . בכעס רב כותב האיש ביומון המפלגה 
הקומוניסטית , כי לא זו בלבד שאתיופיה לא שילמה בעד המוצרים הצבאים שקיבלה 
ולא זו בלבד שחובה מגיע לשני מיליארדים ו68 מיליון רובל , אלא שאין היא 
משתמשת עוד בנשק להגנתה , אלא לדיכויים של המורדים האריתריאים . העיתונאי 
הסובייטי אף מציין כי הצבא האתיופי איבד לפחות חמישים טנקים בפברואר האחרון 
ומאשים את ממשלתו בנדיבות יתרה . קריבופאלוב יוצא נגד מכירת נשק למאנגיסטו 
והוא סונט במוסקווה : " אילו לפחות היו משלמים לנו " , ומדגיש כי תמורת 
רובי השלל שמכרה , קיבלה ישראל " כסף מלא במטבע קשה " . קפמאפרקאולם לישראל 
יש אינטרסים אסטרטגיים באזור , העומדים לנגד עיניה מעבר לרכבת האווירית 
הפלאשית המתעתדת להביא לארץ יותר מרבבה בשבעה החודשים הקרובים . נפילת אריתריאה 
בידי המורדים , שכבשו את מאסאווה כבר בפברואר האחרון , תמנע מאתיופיה את 
הגישה לים האדום ועלולה להביא לנפילתו של מעוז נוצרי זה בידי בעלי - בריתם 
של הערבים . מצב זה יהפוך את הים האדום , משני צדדיו , לאזור ערבי טהור , 
שלאורך ימים ישפיע על חופש השיט הישראלי מאילת ואליה . קפתמונה1 , 91פ6מאסאווההשגריר , 
מאיר יופה , מודה כי ישראל חוששת מאפשרות זו . הוא מסתמך על מידע שהמורדים 
האריתריאים מקבלים סיוע צבאי מעיראק ולוב . ימאני מאסקל סבור כי " השגריר 
צריך לדעת יותר " . במלחמת הכחשות זו , מנסה דובר ה"חזית " להזים את הטענה 
ואומר כי מי שביקר באחרונה בבגדד היה דווקא קסה קאבדה , יועצו של מאנגיסטו 
הדובר עברית . גם סעודיה וסוריה הצטרפו לרשימה הערבית של המורדים , לפחות 
על - פי חרושת השמועות באפריקה ובאירופה . מאסקל מגחך . " הסעודים אינם 
מרשים לנו לפתוח אפילו משרד שיטפל בעניינם של האריתריאים הרבים היושבים בה " . 
לוב היתה עד לאחרונה מספקי הנשק העיקריים של אתיופיה , ובמתקפת ה"כוכב 
האדום " של 2891 נגד המורדים , אף סיפקה למאנגיסטו מטוסי תובלה מסוג " אנטונוב " . 
אשר לעיראק , האתיופים הם ששיבחו את טיפולו של סדאם בבעיה הכורדית בארצו . 
סוריה לא תמכה מעולם באריתריאים , מפני שלא רצתה לעורר עליה את חמת מוסקווה , 
ידידתו של מאנגיסטו . . . השורה התחתונה , על - פי מאסקל , פשוטה : 
" אתיופיה מפיצה מידע מוטעה על קשרי המורדים עם העולם הערבי , כדי לקנות 
את לב הישראלים " . המערב , הוא מוסיף ואומר , נופל בפח . למרות 03 השנים 
של מלחמת - האחים , נוטה המערב באחרונה לראות במאבק באתיופיה מעין הרחבה 
של הסכסוך הישראלי - ערבי . מאסקל סבור כי ה"חזית " אינה זקוקה לשירותי 
הערבים ודאי שלא ביקשה אותם , אף כי אין הוא פוסל את האפשרות שבאחד הימים 
יקרה הדבר . " איננו רוצים סיוע ערבי שיגרור התערבות בעניינינו הפנימיים 
וניסיון להכתיב לנו את חיינו . איננו רוצים לשלם מחיר פוליטי , מה גם שהדבר 
עלול להפריע להרמוניה השוררת באריתריאה " . כוונתו שבחבל - ארץ זה האוכלוסייה 
הנוצרית והמוסלמית מחולקות כמעט שווה בשווה . בלונדון מאמינים כי האי - 
פי - אל - אף קיבל " סיוע כלשהו " מן הערבים , אולם מומחים לקרן - אפריקה 
מציינים שרוב מנהיגי ה"חזית " נוצרים ולא מוסלמים . מאנגיסטו עצמו תיאר 
באחרונה את אתיופיה כ"אי נוצרי בודד באוקיינוס מוסלמי " . הוא ושר החוץ שלו 
מחזקים את ההכחשות הישראליות . שר החוץ טס - פאייה דינקה , טוען כי ההאשמות 
בדבר שיתוף - פעולה צבאי אינן אלא המצאה של מכונת - התעמולה הערבית . ואולם 
בראיונות שהעניק באחרונה בלונדון , סירב לנקוב בשמות ארצות המפיצות תעמולה 
זו . עיראק ולוב ? דינקה מוכן רק לחייך . אחרי ככלות הכל , אין לו עניין 
להוסיף מסמר לארון - המתים המיועד למאנגיסטו , המרקסיסט - לשעבר . ובעיר 
הרפאים מאסאווה נמשכות ההפצצות , אם כי גזרת הקרבות התרחבה לאזורי אסאב 
ואסמרה , שהמורדים מקיפים בהם את אויביהם . לטענת ה"חזית " לקחו בשבי 
000 , 8 חיילים , רובם שוחררו כבר , ואף שלושה קצינים סובייטים בכירים . 
ללמדנו שמוסקווה עדיין בוחשת בקדירה . המורדים מרוצים מן העריקות של טייסים 
אתיופים לצנעה , והם עסוקים עתה בשיפוץ מערכת החשמל של מאסאווה , עד לפשיטה 
האווירית הבאה . ישראל , הם טוענים , מהמרת על סוס מת , שכן עצמאותה 
של אריתריאה היא עניין של זמן בלבד . אולי , הם מביעים משאלה , תעבור 
ישראל אל הצד השני של המתרס כאשר כל הפלאשים יגיעו לגבולותיה . 
