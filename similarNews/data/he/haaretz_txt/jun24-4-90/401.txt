רשת השק"ם תהיה רשת השיווק הראשונה שתעבור לחמישה ימי עבודה בשבוע . הנהלת 
השק"ם חתמה בשבוע שעבר על הסכם עם ועד עובדי החברה , שבו סוכם על הנהגת 
שיטת תעסוקה של חמישה ימי עבודה בשבוע . ההסכם יבטיח את המשך פעילותן השוטפת 
של חנויות הרשת במשך שישה ימים בשבוע , כשהעובדים עצמם נהנים מיום מנוחה 
נוסף על - פי בחירתם . בהסתדרות , שהיתה צד להסכם , מעריכים כי בעקבות 
השק"ם ילכו בקרוב גם רשתות השיווק של ה"קו - אוף " , " שופרסל " , " היפרשוק " 
ו"המשביר לצרכן " . בסעיף הראשון להסכם נקבע , כי " הנהגת שבוע העבודה בן 
חמישה ימים לא תפגע ברמת השירותים הניתנים ללקוחות הרשת , באיכותם ובהיקפם " . 
למעשה , נקבע כי כל עובד ייהנה מ"יום עבודה גמיש " , וימי העבודה ושעות 
העבודה של כל עובד במשך השבוע ייקבעו על - פי סידורי העבודה שייקבעו על - 
ידי ההנהלה . על - פי ההסכם , כל מנהל מתקן של רשת השק"ם " יפרסם עד יום 
חמישי בשבוע את תוכנית העבודה של העובדים הכפופים לו למשך השבוע שלאחריו , 
ואילו יום שישי ייחשב ברשת כיום עבודה רגיל . שבוע העבודה , לעומת זאת , 
יקוצר ויעמוד על 24 וחצי שעות בלבד , שהוא הקצר ביותר בהשוואה לשבוע העבודה 
המקובל ברשתות שיווק אחרות . שבוע העבודה המקוצר בשק"ם ייכנס לתוקפו ב1 באוגוסט 
ויקיף את 000 , 4 עובדי השק"ם בכל המתקנים והמגזרים של פעילות החברה , כולל 
הקנטינות במחנות צה"ל . 
