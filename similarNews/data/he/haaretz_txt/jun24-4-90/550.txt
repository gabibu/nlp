ם שני בלילה ברומא או בטורינו , בבולוניה או בנאפולי ; בכל מקרה לא עצמת 
עין עד עלות השחר , או שהתעוררת עם כאב ראש טורדני . הניצחון האיטלקי על 
אורוגוואי , הרביעי בסידרה בטורניר זה , נתן לכולנו מושג נוסף ומוחשי ביותר 
לגבי הצפוי כאן בימים הקרובים אם תוסיף " הנבחרת הכחולה " לנצח . ופירושו 
של דבר , שמאות אלפי אוהדים קולניים המפעילים צופרי מכוניות , מנופפים 
בדגלים לאומיים וצורחים לתוך הלילה יוסיפו להטביע חותמם על המשך המונדיאל . 
לא הכל אוהבים מחזות כאלה , אבל צריך לומר לזכות האיטלקים , כי הם , 
לפחות , אינם מזיקים . וגילויים כאלה של התפרצויות שמחה עדיפים , בכל 
מקרה , על התפרעויות אלימות של אוהדים שתויים בני לאומים אחרים . צריך 
להשלים עם הרע במיעוטו . אליפות העולם ה - 41 בכדורגל השלימה אמש סיבוב נוסף , 
שמינית הגמר , והיא נכנסת בסוף בשבוע לשלב מכריע . מבין 42 הנבחרות שיצאו 
לדרך נשארו סוף - סוף שמונה בלבד , ואם חבל על משהו הרי זה על העובדה שצריך 
היה לחכות 71 יום כדי להגיע לכך . יש , כמובן , גם מי שאינם שבעי רצון 
מעובדה אחרת : קאמרון , אייר וצכיה בין שמונה האחרונות . מעטים בלבד ציפו 
לראותן ברבע הגמר ומעטים עוד יותר יאמרו לכם שזה טוב למונדיאל , הרי זה 
שוב אותו ויכוח נצחי , שלעולם לא יוכרע . למאמני שלוש הנבחרות המצליחות 
ואלרי נפומניאצי , גקי צארלטון ויוזף וונגלוש יש דעה נחרצת מאד בעניין 
זה . כל אחד מאתנו רשאי לצדד בדעה אחרת . מה שאינו מוטל בספק , וגם על 
כך מצטערים רבים : לפחות שלוש נבחרות רבות מוניטין שהיו אמורות להגיע מעבר 
לרבע הגמר חזרו הביתה . בראזיל , אלופת דרום אמריקה ; הולנד , אלופת 
אירופה , וסגניתה ברית המועצות שהיא גם האלופה האולימפית של 8891 מסיאול . 
דומה היה גורלן המר של כמה נבחרות אחרות , שרק לפני חודש דיברו עליהן כעל 
מי שירחיקו לכת : אורוגוואי , רומניה , אוסטריה , שוודיה . מישהו עדיין 
זוכר מה הן עשו כאן ? ללמדך : פרשנות לחוד ומציאות לחוד . גם עכשיו , 
ברבע הגמר , קשה מאד לומר בביטחון , כי התמונה מתבהרת . לכאורה משוכנעים 
רבים , כי ניתן לנקוב בשמות משתתפי חצי הגמר בלי להסתכן יותר מדי . אבל 
אלו מישאלות - לב ותחזיות ספקולטיוויות , יותר ממסקנות מקצועיות מבוססות . 
לעומת זאת , יש כמה עובדות סטאטיסטיות שכדאי לנתח אותן , בלא חשש מהתבזות . 
בשישים שנות הגביע העולמי , מאז הגמר הראשון במונטווידאו , ניצחו רק חמש 
נבחרות מארחות : אורוגוואי ב - 0391 , איטליה ב4391 , אנגליה ב - 6691 , 
מערב גרמניה ב - 4791 , ארגנטינה ב - 8791 . פעם אחת בלבד ב - 31 טורנירים , 
ב - 8591 בשוודיה , ניצחה נבחרת דרום אמריקאית על אדמת אירופה ( בראזיל ) 
, אבל מעולם לא קרה ההיפך כלומר , שום נבחרת אירופית לא הביאה עד היום 
גביע עולמי מדרום אמריקה , או מאמריקה התיכונה . שש נבחרות אירופיות , 
אחת דרום אמריקאית ואחת מאפריקה מצויות ברבע הגמר . מאזן זה כשלעצמו מעיד , 
כי העימות היוקרתי על הבכורה בין אירופה לדרום אמריקה , שהיה בעבר גורם 
ראשון במעלה , מאבד משמעותו . קיימת אמנם האפשרות שאלופת העולם ארגנטינה , 
תגן על תארה ותהיה הנציגה הדרום אמריקאית השניה בהיסטוריה שתנצח באירופה . 
ואין לבטל גם אפשרות נוספת , אולי קלושה ומשעשעת : קאמרון אם תוסיף לנצח 
עד הסוף תזכה את אפריקה בגביע עולמי ראשון . אלא שכל הסימנים מצביעים , 
לכאורה , על אפשרויות שונות . אם לא תהיה זו ככלות הכל איטליה , שתשבור 
את השיא בניצחון רביעי בגמר , עשויה ארגנטינה להשיג גביע עולמי שלישי וכמוה 
גם מערב גרמניה . הימורים אחרים , מרחיקי לכת , עשויים להכניס ממון רב 
למהמרים נועזים או להביאם אל סף פשיטת רגל . מבין שלוש המועמדות הבכירות , 
השיגה רק איטליה ארבעה ניצחונות . די טבעי וצפוי באולימפיקו של רומא , 
באוירה הביתית והקהל הקנאי . פעמיים 20 , פעמיים 10 . לא תמיד משכנע , 
אבל עדיין בלי שער חובה , ועם ספסל מגוון המאפשר למאמן ויציני לנסות מחליפים 
אם לא ויאלי וקארנוואלה , יש לו גם סקילאצי , באגיו , סרנה ואחרים המצילים 
את המולדת . המערך האיטלקי , הסגנון , החומר האנושי אולי אינם מבריקים , 
אבל מתאימים מאד למה שדרוש ב - 0991 . אם יקרה חלילה תקר , כי אז נלך 
כולנו לאבדון , כאשר המגף הזה ישקע במצולות הים התיכון . גם גרמניה עשתה 
עד כה את שלה . לא רק הכוכבים ה"איטלקים " ( מתיאום , קלינסמאן , ברהמה ) 
חשים כאן כמו בבית . גם נציגי האלופה באיירן מינכן ( רויטר , קולר , 
אואגנתאלר ) והנסיון של פלר וליטברסקי תורמים לצוות , העושה רושם איתן 
מאוד , חזק מבחינה גופנית , בעל כושר פריצה ומחץ , ויכולת אילתור . המסורת 
מעידה על הצלחות , אבל גרמניה אינה רוצה הפסד חמישי בגמר ( פעמיים ברציפות 
בשתי האליפויות האחרונות ) . למה עוד מותר לצפות מארגנטינה ? אחרי שהתאוששה 
מתבוסת - קאמרון וניערה מעליה את בראזיל , אין כנראה גבול למה שהיא מסוגלת 
לעשות כל עוד לובש מראדונה את החולצה מספר 01 וניצב איתן , לפחות על רגל 
אחת . הוא לא זקוק ליותר משלוש שניות , כדי לחלץ את אלופי העולם מצרה ולהפוך 
עמדת - הפסד לניצחון . השאלה היא אם החוש הגאוני הנדיר שלו יספיק לו גם 
בחצי הגמר האפשרי נגד איטליה , המסתמן תיאורטית . בעוד ימים אחדים נהיה , 
מן הסתם , יותר חכמים . 
