במשרד החקלאות נבדקת האפשרות להגיש תביעה נגד גופי אריזה הפועלים בענף ההדרים 
ונגד מפעלים לעיבוד פרי , בשל חשד להתארגנות קרטלית , בניגוד לחוק ההגבלים 
העסקיים . האפשרות עלתה לאחר שוועדת המעקב בנושא הפניית פרי לתעשייה , בה 
חברים ששה נציגים של מפעלים לעיבוד פרי וקבלני אריזה , החליטה באחרונה , 
שהמפעלים האלה יקלטו ישירות מהמגדלים לא יותר מ%01 מכמות הפרי המופנית לכלל 
המפעלים . החלטת הוועדה נועדה , ככל הנראה , ליצור ויסות בהפנית הפרי לעיבוד 
בתעשייה , ולדאוג שיעבור דרך קבלני האריזה וכך יעלו הכנסותיהם . ההחלטה 
באה נוכח המגמה שהסתמנה בשנה האחרונה המגדלים העדיפו להפנות כמויות גדולות 
יותר של פרי ישירות למפעלים ולחסוך את עלויות ההעברה דרך הקבלנים . השנה 
העבירו מגדלי ההדרים ישירות לתעשייה 052 אלף טונות פרי , לעומת 07 אלף טונות 
אשתקד . מזכיר ארגון מגדלי ההדרים , שמואל גלנץ , טען שהחלטת ועדת המעקב 
נוגדת פסק בוררות , שהוצא בעקבות פסיקה של בג"ץ , ואת רוח החוק , המתיר 
אפשרות להתקשרות ישירה בין הפרדסן למפעל עיבוד הפרי . לדבריו , החלטת הוועדה 
התקבלה בלחץ קבלני האריזה , " המעוניינים להגדיל את רווחיהם " . ח"ך יואש 
צידון ( צומת ) מסר אמש , כי אם יוכח שקבלני האריזה והתעשייה תיאמו ביניהם 
את אחוזי הפרי שירכשו מהמגדלים , יפעל כדי להביא את נציגיהם לדין . 
