ביירות ( ע"ם ) . ניסיון התיווך של שגריר איראן בדמשק להפסקת הלחימה בין 
ארגוני אמל והחיזבאללה , הסתיים בכישלון כך מוסר העיתון הביירותי " אסבוע 
אל - ערבי " . כדי לפתור את הסכסוך בין שני הארגונים באזור אקלים אלתפאח הגיע 
השגריר , שייח מחמד חסן אחתרי , למערב ביירות , ופגישתו הראשונה היתה 
עם עם המנהיג הרוחני של ארגון חיזבאללה , מחמד חוסיין פדלאללה , במעונו 
בבחארת חריך שבפרבר הדרומי . לאחר מכן , בשגרירות איראן באיזור אלגינת נפגש 
אחתרי עם המשלחת של חיזבאללה שכללה שני מנהיגים פונדמנטליסטים , עבאס מוסאווי 
ושייח נעים קאסם . פדלאללה , מוסאווי וקאסם ניצלו את היעדרותו של ראש חזית 
אמל , נביה ברי , כדי לתקוף אותו ולהטיל עליו אישית את האחריות ללחימה 
בין אמל והחיזבאללה . ניתן היה להבחין בכך שהשלושה נמנעו מלמתוח ביקורת על 
חלק ממנהיגי תנועת אמל , והם מסרו לאחתרי ידיעות על הברית בין ברי ואחד 
ממנהיגי המיליציה הנוצרית , אילי חבייקה . בזמן שאחתרי האזין לתלונות של 
מנהיגי החיזבאללה שלח ראש המודיעין הצבאי הסורי , ראזי כנעאן , את מזכיר 
מפלגת הבעת בלבנון , עבדאללה אלאמין , לנבטיה , כדי שייפגש עם נביה ברי 
וישכנעו למתן את הביקורת שמתח ארגונו על החיזבאללה , משום ששגריר איראן 
היה סבור שהיא חריפה מדי . אחתרי נפגש עם מנהיגים שונים של החיזבאללה , 
וכאשר שליחות התיווך כמעט והשיגה את מטרתה , שלח הארגון את שייח נעים קאסם 
למלון " בוריבאג " שבמערב ביירות , כדי להיפגש עם משלחת של ארגון אמל 
בחסות סורית - איראנית . שליחות התיווך עלתה על שרטון בשל תביעותיו של ארגון 
חיזבאללה לחופש פעולה מדיני , תרבותי וצבאי בדרום לבנון , בעוד שלטענת 
ארגון אמל מנוגד חופש פעולה זה לשאיפות של תושבי הדרום , והאחריות לביטחון 
באזור זה מוטלת על ארגון אמל בלבד . אלו אשר האזינו לכנעאן הופתעו מהעמדה 
הסורית החדשה הגורסת כי המצב באקלים אלתפאח הוא עדין ביותר , בשל הסכסוך 
הערבי - ישראלי , ומשום שהלחימה באזור מכוונת נגד התושבים , כאשר סוריה 
מנסה לתמוך בהם במאבקם מול הכוחות המזוינים . המועצה האיסלאמית השיעית העליונה 
הביעה עמדה הדומה לעמדה הסורית , לפיה אסור שייווצר מצב שבו ההסדר באקלים 
אלתפאח יבוא על חשבונם של התושבים . ארגון חיזבאללה נשאר דבק בעמדתו כי 
נביה ברי הוא האחראי היחיד ללחימה בין שני הארגונים . " ברי תמיד מטיל 
ספק בכוונות ובמטרות האיראניות שהביאו לביצוע שליחות התיווך . לטענתו , 
יש באיראן שני זרמים , האחד מתון והשני קיצוני , וארגון החיזבאללה הוא 
יציר כפיו של הזרם הקיצוני " , אמר מוסאווי . במהלך הפגישות שנערכו בביירות , 
אימץ השגריר אחתרי את התפיסות של החיזבאללה , והדגיש , כי שגרירויות איראן 
בלבנון ובסוריה מייצגות את איראן ולא שני זרמים מסוכסכים בהנהגתה . דרישתו 
של ברי היתה שארגון החיזבאללה יסוג מאזור אקלים אלתפאח לפני הפגישה עם אחתרי . 
ארגון החיזבאללה התנגד לדרישה זו , וטען כי ברי צריך להשתתף בפגישות כדי 
שאפשר יהיה להגיע להסכם על תוכנית מדינית סופית . אחתרי שב לדמשק מאוכזב , 
ושיגר לשר החוץ האיראני , וליאתי , דו"ח דיפלומטי הכולל הערות רבות , 
שבהן הועלו הצעות התואמות במידה רבה את עמדת החיזבאללה . נביה ברי הציע 
לערוך פגישה מורחבת בדמשק , שבה ישתתפו השר וליאתי וכל המנהיגים הבכירים 
בארגוני אמל וחיזבאללה . זאת , במטרה להגיע להסכם חדש שייטפל גם בהיבטים 
המדיניים של הסכסוך ולא יתייחס רק להיבט הביטחוני של הסכם דמשק . בינתיים , 
נראה כי צפויה התלקחות מסוג חדש בין שני הארגונים , שתגיע לאזור אקלים 
אלחרוב . 
