ח"ך אברהם פורז ( שינוי ) הגיש אתמול לבג"ץ עתירה , להוצאת צו על תנאי 
נגד הממשלה , שר הבינוי והשיכון ושר הפנים , שיורה על מניעת התקנתם של 
צווי החירום ליבוא בתים . פורז אומר כי אין כל ספק שהגידול המשמעותי במספר 
העולים מחייב היערכות מיוחדת לקליטתם , ובין היתר הגדלה ניכרת של מספר הדירות 
הנבנות . לטענתו , לא חל גידול בענף הבנייה מאז גל העלייה בשל מחדלים של 
הממשלה ושל שר השיכון והבינוי , והפיגור בבניית דירות לעולים הוא תוצאה 
של מחדלים אלה ואינו תולדה של מצב חירום אובייקטיווי . פורז ציין עוד כי 
לדברי משרד הפנים , יש בארץ אתרים מתוכננים על קרקעות מדינה , שאינם מובטחים 
לאיש , וניתן לעלות על הקרקע ולבצע עבודות תשתית ברמת דחיפות מיידית . הוא 
צירף לעתירה את רשימת האתרים האלה , וקבע כי הותקנו תקנות חירום לבניית 
דירות , בשעה שאין כל צורך אמיתי בהן , וניתן לבנות את הדירות ביישובים 
שהציע שר הפנים . חילוקי דעות באשר לכמות היתרי הבנייה לדירות חדשות נתגלעו 
אתמול בין שר השיכון והבינוי אריאל שרון , לשר הפנים אריה דרעי . שני השרים 
הופיעו בפני ועדת הפנים , שהחלה לדון בחוק לזירוז וקיצור הליכי הבנייה . 
השר דרעי אמר כי יש כיום מאות אלפי יחידות דיור מתוכננות במרכז הארץ , שניתן 
לגשת לבנייתן . לדבריו , אפשר להתחיל מיד בהקמה של כ051 אלף יחידות דיור . 
" אף על פי כן , הגשנו את החוק לזירוז וקיצור הליכי בנייה . חוק זה מיועד 
לשכונות גדולות במרכז הארץ , היושבות בעיקר על קרקע חקלאית . תהליך הבנייה 
לוקח כמה שנים , ואם יתקבל החוק הוא ייארך 05 יום בלבד " , אמר דרעי . 
לטענתו , העיכוב בבנייה הוא ביורוקרטי . שרון אמר כי הוא אינו מציע לעסוק 
בפערים שבהערכות של שני המשרדים , משום שלא ניתן לרכז מאמץ סביב אווירה 
של מחדל או כישלון . לטענתו , יש היתרים לכ91 אלף יחידות דיור . לדברי 
שרון , הוא תומך בחוק המוצע כי יש חשיבות רבה לכך שהחוק יאושר תוך ימים 
ספורים , ואז יעמוד במבחן , אם באמת תוך 05 יום אפשר יהיה להעביר את כל 
ההליכים לקבלת היתרי הבנייה . שרון הודיע כי הוא יעקוב באופן אישי אחרי אישור 
כל התוכניות עד להוצאת היתרי הבנייה , שאכן יסתיימו לדבריו ב06 יום . " אם 
האישורים לא יושגו תוך 06 יום , אבוא לממשלה ואסב את תשומת לבה שהתוכניות 
שעליהן אנו מדברים , אין להן על מה להתבסס " , אמר . יו"ר ועדת הפנים , 
ח"ך יהושע מצא ( ליכוד ) , אמר כי יש להכין חוק תכנון ובנייה שיידון 
בלא בהלה , ויביא לחיסולה המיידי של הביורוקרטיה ולפישוט הליכי הבנייה . 
לטענתו , אסור שחוק זה יתקבל כחוק חירום , " כי בלהט העשייה אנו עלולים 
לפגוע באיכות החיים " . מצא הדגיש את מצוקת הדיור בקרב הזוגות הצעירים , 
ועמד על הוספת המושג " זוגות צעירים " לחוק , כך שיצויין בו : " היערכות 
דחופה לקליטת העלייה , זוגות צעירים , ולמתן פתרון לצרכי הדיור במדינה " . 
ח"ך אריאל ויינשטיין ( ליכוד ) הציע לעשות כל פעולת זירוז , אך לדבריו 
יש לתת עדיפות לקרקע בערים שמוכנה לבנייה , בתוך אזורים מוכני תשתית . ח"ך 
מרדכי וירשובסקי ( רץ ) אמר כי יש לבצע את פעולות הזירוז בזהירות , כדי 
שלא תהיה בכייה לדורות . לדבריו , הרשויות המקומיות , הן אלה שייאלצו 
בסופו של דבר להתמודד עם המצב , ולכן יש לתת להן להביע את דעתן . 
