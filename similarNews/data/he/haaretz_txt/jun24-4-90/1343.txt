שלטונות המכס בודקים מבחינה משפטית את אחריותה של חברת אל - על לניסיון 
ההברחה של עובדיה , באמצעות מטוסי הגמבו שלה . בשיחה " להארץ " אמר אתמול 
המשנה למנהל המכס , דוד שמעוני , כי בתום החקירה יוחלט גם לגבי נקודה זו . 
לדברי שמעוני , הכירה חברת אל - על בחומרת העניין מבחינה לאומית . שכן , 
בכל אחד ממטוסי הבואינג 747 של חברת התעופה הלאומית שנבדקו , נמצא ציוד 
מוסתר . לדבריו , משתפת אל - על פעולה באופן מלא עם שלטונות המכס . הדבר 
בא לדבריו לידי ביטוי בעזרה מעשית בכל הקשור לחקירה של עובדי אל - על , 
בנוסף לשני טכנאי פנים המטוס , שנעצרו כחשודים במעורבות בפרשה וכן במתן 
סיוע בבירור שיטות ונהלים של החברה , שקשורים לעובדיה . לדברי שמעוני החקירה 
טרם הסתיימה ומשום כך לא ניתן עדיין להעריך במדויק את היקף שווי הסחורה שניסו 
להבריח . כך גם לגבי שווי תשלומי המסים של הציוד שנתפס . לדבריו , עדיין 
לא סיימו החוקרים לפתוח את אריזות כל הציוד שנתפס . קפידבינלגבי יציאת חוקרים 
לחו"ל , המשיך ואמר המשנה למנהל המכס כי מדובר באפשרות של יציאה אד - הוק , 
במידה שאכן יתברר , כי יש בכך צורך . לדבריו , בשלב זה אין עדיין החלטה 
בהקשר זה ואין מדובר בניסיון להטיל איפול על החקירה . הוא נמנע מלהגיב ישירות 
על חשיפת ליקויי ביטחון הקשורים לניסיון ההברחה ואמר : " אני מקווה שאני 
מבין במסים . לא הייתי רוצה לומר דברים בנושא שאני לא אמון עליו . לא הייתי 
רוצה להדביק תוויות באופן אישי ולא מבחינה מוסדית " , אמר . לדברי שמעוני , 
בתום החקירה יוחלט גם לגבי גורל הציוד הרב שנתפס . עקרונית , באפשרותו 
להורות על החרמה , על מכירתו בפומבי או להחליט לשלחו חזרה . לדברי המשנה 
למנהל המכס לא ניתן גם לומר בשלב זה אם אנשי ביטחון היו מעורבים בניסיון 
ההברחה . הוא גם דחה בשלב זה אפשרות של כישלון אותו חלק במערכת המכס , 
שמתפקידו למנוע הוצאת סחורה מוברחת מהמטוסים אל מחוץ לגבולות שדה התעופה 
ואמר , כי " לא רואים נזילה לתחום זה . בכל מקרה דברים אלה יילמדו בחקירה " . 
לדברי שמעוני , המכס מתייחס בחומרה רבה ביותר לגילוי ניסיון ההברחה באמצעות 
מטוסי חברת אל - על , כיוון שמדובר בשיטה שבה היו מעורבים עובדי חברת התעופה 
הלאומית של ישראל . לדבריו מתכוונים שלטונות המכס להמשיך בביצוע מבצעים ובקורות 
פתע לגבי מטוסי חברת אל - על . 
