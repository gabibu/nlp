ראש עיריית ירושלים , טדי קולק , דחה בסוף השבוע הצעה של חבר מועצת העירייה 
משה עמירב ( רץ - שינוי ) , שלפיה תחדש העירייה על חשבונה את אספקת המים 
המלאה למחנה הפליטים שועפט , ואחר - כך תנסה לשכנע את הגורמים השונים בצורך 
לכסות את ההוצאה . עמירב טען , כי הוא מעלה את הצעתו לאחר שנפגש עם אישים 
שונים , ביניהם תושבי המחנה . לפני כעשרה ימים צמצמה מחלקת המים העירונית 
את האספקה למחנה , לאחר שהמנהל האזרחי בשטחים הודיע , כי אין בכוונתו לשלם 
עבור צריכת המים של התושבים , כפי שעשה במשך שנים ארוכות . התושבים עצמם 
מסרבים לשלם עבור צריכת המים . ראש עיריית ירושלים , טדי קולק , אומר 
כי במשך תקופה ארוכה , החל מחודש ינואר 9891 , ניסתה העירייה לשכנע את 
התושבים , על - ידי פניות ומתן ארכות , כי עבור צריכת מים יש לשלם . " ההוצאה 
התקציבית מסתכמת במאות אלפי ש"ח , ואין הצדקה להעמיסה על משלם המסים העירוני . 
בדרגים הבכירים ביותר , כולל בדרג שר הביטחון הקודם " , אמר קולק , " נערכו 
דיונים , אולם הם לא העלו כל תוצאה , ומערכת הביטחון הודיעה , כי לא תשלם 
במקום התושבים עבור המים . " לאחר שהמאמצים לא הביאו לפיתרון נאלצה העירייה 
להקטין את אספקת המים למחנה הפליטים למינימום ההכרחי . אין זו ענישה קולקטיווית . 
אנו מוכנים לחדש את אספקת המים לכל תושב שיסדיר את נושא התקנת השעון וישלם 
עבור המים " . 
