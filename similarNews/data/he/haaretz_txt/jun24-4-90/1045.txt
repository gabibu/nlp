מערכת הביטחון הורתה לפרקליט הצבאי הראשי , תת - אלוף אמנון סטרשנוב , 
לבחון את ההיבטים המשפטיים של רעיון חדש להענשת גורמים מרכזיים באינתיפאדה . 
אמצעי הענישה החדש מכונה " גירוש על - תנאי " . הכוונה היא לגרש את מי 
שייחשף כ"מנהיג אינתיפאדה " ממקום מגוריו לאזור אחר בשטחים , ללא משפחתו , 
לתקופה קצובה . במהלך ההגליה יהיה המנהיג תחת מעקב צמוד . אם לא ישוב לפעול 
במסגרת האינתיפאדה יורשה הנענש לשוב מקץ תקופת הגירוש לביתו . אם ימשיך 
בהנהגת ההתקוממות גם במקום גלותו יועבר בשנית לאזור אחר . גורמים צבאיים 
מציינים כי מדיניות גירוש מנהיגים פלשתינאים מתחומי מדינת ישראל איבדה את 
האפקטיוויות שלה , בשל התערבות בג"ץ בצעדי מערכת הביטחון . הפרקליטות הצבאית 
גם בוחנת את ההיבטים החוקיים של צו חדש שמתכוון צה"ל להוציא , שלפיו יחויב 
כל תושב , שמביתו מושלכות אבנים , להקים גדר בגובה 5 . 2 מטרים על גג הבית . 
" על בעל הבית להיות אחראי שמגג ביתו לא ייזרקו אבנים . בעל הבית יהיה 
חייב לנעול את הגג ולוודא שלא עולים עליו " , אמרו מקורות צבאיים . כן נבחנות 
דרכים חדשות למלחמה ביידוי האבנים הבעייה המרכזית שצה"ל מוצא במאבקו באינתיפאדה . 
מקורות ביטחוניים ציינו כי שר הביטחון והרמטכ"ל בודקים דרכים נוספות ורעיונות 
חדשים להורדת רמת האלימות . " כל יום מועלים רעיונות . כל רעיון נבדק 
מבחינת ההיבט המשפטי , הציבורי והמוסרי " , הוסיפו המקורות צבאיים . 
