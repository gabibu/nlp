בהפגנה קטנה , אך סוערת , ובקריאה " צדק חברתי גם אנחנו עולים " , קיבלו 
אתמול עשרות פעילי שכונות ונציגי " צעירים חסרי דיור " את פני מאות האורחים 
שהגיעו לעצרת הסוכנות היהודית בתיאטרון ירושלים . ההפגנה התארגנה במחאה 
על הצבת העלייה כנושא יחיד בדיוני העצרת , תוך הזנחת הבעיות החברתיות בישראל . 
לצד מפגיני השכונות התייצבה משמרת קטנה של עולים מאתיופיה , במחאה על אפליית 
עולי אתיופיה לעומת העולים מבריה"ם , והתעלמות מאסירי ציון המוחזקים בכלא 
באדיס - אבבה . המפגינים הגיעו גם מירוחם ומדימונה , מלווים בילדיהם , 
אותם הציגו כ"דור שלישי למצוקה " , והטיחו במתכנסים קריאות בוטות בגנות 
ההפליה וה"אפרטהייד הסוציאלי " . " סלחנו להם כבר על המצוקה שלנו , עליה 
חל חוק ההתיישנות . אבל לא נסלח להם עוד על הילדים " , כך קרא צעיר מבאר 
שבע , נציג קבוצות המובטלים וחסרי הדיור . הכרזות , שנכתבו אנגלית למען 
האורחים מחו"ל , אמרו , " עולה אחד שבא , פירושו ישראלי אחד שיורד " . 
המארגנים , בהם ח"ך צרלי ביטון וימין סוויסה , נזהרו שלא להפוך את האירוע 
להפגנה נגד העלייה . המפגינים הפריחו גם סיסמאות נגד " מדינה גזענית " , 
ואפליה לטובה של האשכנזים על חשבון הספרדים . האורחים מחו"ל וראשי הסוכנות 
התעלמו לחלוטין מן המפגינים , וצירים מחו"ל כלל לא הבינו במה המדובר . 
כשהוסבר להם , אמרו כי " אין זה מעניינם " , וכי " תגובה דומה היתה בגל 
העליה קודם מבריה"ם " . קבוצה קטנה של אתיופים , כבולים זה לזה בשרשראות , 
צדה את עינה של התקשורת הזרה . שלמה מולה , צעיר אתיופי , קרא בזעם : 
" 52 יהודים כלואים בכלא באדיס - אבבה ; 11 איסרי ציון יש באתיופיה מי 
שמע עליהם בכלל ? כל הזמן מדברים על הרוסים , ואף מלה על האתיופים " . 
לטענתם , נסגר עתה משרד ההגירה באתיופיה , גם בגלל מדיניותה הלא מתואמת 
של ישראל בעניין זה . ליד מלון הילטון בירושלים , שם מתקיים חלק מדיוני 
עצרת הסוכנות , הפגינה בבוקר קבוצה קטנה של עולים מאיראן , במחאה על הזנחת 
היהודים שעדיין נותרו באיראן . 
