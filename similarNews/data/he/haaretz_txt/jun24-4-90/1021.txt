ואשינגטון ( ע"ר ) . בית הנבחרים האמריקאי אישר ביום חמישי תקציב למסע 
למאדים . כן אישר הבית תקציב נוסף למחקר שיבדוק הימצאות אינטליגנציה בחלל , 
מחקר שמבקריו טענו כי הוא אינו אלא " תרגיל במדע בידיוני " . אולם הבית 
גם קבע , כי התוכנית תבוטל בהמשך . התקציב עוד צריך לקבל את אישור הסנאט . 
בית הנבחרים אישר 41 מיליארד דולר לסוכנות החלל האמריקאית , כמימון לתוכנית 
נרחבת האמורה להביא בני אדם למאדים . הבית גם אישר ששה מיליון דולר לבדיקת 
הימצאות אינטליגנציה בחלל החיצון , מחצית הסכום שביקש הממשל . כאמור , 
אושרה גם הצעה לבטל את התוכנית בעתיד . " אם יש שם אינטליגנציה מלאכותית , 
למה שלא יתקשרו איתנו בגוביינא " , אמר אחד המתנגדים , " זה הרבה יותר 
זול " . ההצעה צריכה עדיין לקבל את אישורו של הסנאט . 
