חוקרי מס הכנסה טוענים , כי חשפו באחרונה שיטה להעלמת הכנסות בהיקף של מיליוני 
שקלים , בעזרת תוכנת מחשב מתוחכמת . הפרטים עולים מתוך דיון בבקשת מעצרם 
של שני חשודים שהובאו אתמול לבית - משפט השלום בתל - אביב : עופר שדות , 
המנהל הפעיל של חברת " וירו תעשיות מיזוג אוויר בע"ם " , ובעל המניות בחברה 
ובחברות נוספות העוסקות בייצור ושיווק של מתקני קירור ביתיים ועסקיים . 
החשוד השני בפרשה הוא דניאל זהבי , מנכ"ל החברה . החוקר מטעם מס הכנסה , 
יוסף גולדשטיין , טען אתמול בבית - המשפט כי שני החשודים עשו יד אחת להונות 
את שלטונות מס הכנסה , מע"ם ומס קנייה , על - ידי שימוש בתוכנת - מחשב 
המאפשרת שימוש חוזר באותו מספר חשבונית ללקוחות שונים כשרק אחת מהחשבוניות 
נרשמת בהנהלת החשבונות הרשמית של החברות . כדי לעקוב אחרי המכירות האמיתיות , 
טען גולדשטיין , השתמש שדות במערכת מחשב נוספת שהותקנה בווילה שלו ברחוב 
תל - דן בהוד השרון . מערכת זו הוסתרה ממס ההכנסה ומידיעתו של רואה החשבון . 
לטענת החוקר , הועלמו הכנסות במיליוני שקלים בשנה . עוד אמר החוקר , כי 
המחאות וכספים במזומן הופקדו בחשבון הבנק על - שם הוריו של עופר שדות . באשר 
לזהבי , החוקר השיב לשאלת עורך - הדין שמואל צנג , כי אין נגדו ראיות כלשהן 
שהוא נטל חלק בהעלמות , אך קיימים חשדות להסתרת ספרי החשבונות של החברה . 
זהבי שוחרר אתמול בערבות , ואילו מעצרו של שדות הוארך עד למחר בבוקר . 
