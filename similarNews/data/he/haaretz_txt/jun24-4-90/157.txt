מאמן יוגוסלוויה איוויצה אוסים מצוי עדיין בעימות עם העיתונאים מארצו , 
הפעם על רקע שונה ולא מקצועי העיתונאים דיווחו כי אוסים שתה כמות גדולה 
של אלכוהול , במסיבה רשמית שנערכה לכבוד נבחרתו . זוראן ווליץ , שחקן ההגנה 
היוגוסלווי , נעדר מאימון נבחרתו בגלל פציעה . אבל כנראה שלא יחמיץ את 
המישחק עם ספרד . ווליץ משחק בליגה הספרדית , במדי מאיורקה . לעומתו , 
חזרו לפעילות מלאה אחרי פציעה השוער טומיסלאב איווקוביץ והקשר סראקו קאטאנץ . 
שחקן נוסף ששיחק בספרד בקבוצת בטיס מסוויליה , לפני שעבר לשחק בצרפת , 
שחקן ההגנה פארוק האדגיבגיץ , אמר כי יוגוסלוויה בטוחה ביכולתה לנצח את 
ספרד . 
