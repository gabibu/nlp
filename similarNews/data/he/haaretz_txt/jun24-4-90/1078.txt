בעקבות גילוי מחלת הכלבת ברפת של קיבוץ חצרים בנגב , חוסנו בימים האחרונים 
כ001 בני אדם באזור הנגב נגד כלבת . בין המחוסנים חברי קיבוץ חצרים , לרבות 
ילדים ; עובדי בית המטבחיים " מרבק " בקרית - מלאכי ועובדים של השירותים 
הווטרינריים . כמו - כן הושמדו בין 007 ל000 , 1 ק"ג בשר מקיבוץ חצרים , 
שנמצאו באיטליז " מרבק " ובאטליזים אחדים . במשרד הבריאות הוחלט , כי 
יש להשמיד את כל הבשר שהגיע לשחיטה ממשק חצרים , לאחר שהתברר שהרפת בחצרים 
נגועה בכלבת . בעת איתור הבשר שהיה צורך להשמידו , התברר כי בשרן של חמש 
פרות נשלח לכמה אטליזים : ארבעה בתל אביב , אטליז בבני ברק , בנווה אמירים 
בהרצליה ובלוד . כן סופקה כמות מסוימת של בשר לקרקס הרוסי . מנהל השירותים 
הווטרינריים במשרד החקלאות , ד"ר ארנון שמשוני , מסר כי כל הבשר שאותר 
הושמד . על השאלה האם הספיקו למכור חלק ממנו לצרכנים , השיב כי הרוב המכריע 
של הבשר אותר , אך ייתכן שכמות קטנה בשוק הכרמל בכל זאת נמכרה . ד"ר שמשוני 
אמר , כי למרות שמקורו של הבשר בבעלי חיים שלא גילו כל סימני מחלה , הוחלט 
ליתר - ביטחון להשמידו . שמשוני הדגיש , כי לא נשקפה כל סכנה מאכילת הבשר 
הזה , וכי אין גם כיום חשש מאכילת בשר בקר טרי . הפרשה החלה בחודש מארס 
השנה . כלב זר חדר למשק חצרים ונשך כמה מכלבי המשק . חברי המשק חיסלו את 
הכלב הזר , ובבדיקה וטרינרית נמצא כי הכלב היה נגוע בכלבת . הווטרינר המקומי 
ולשכת הבריאות המקומית הטילו הסגר על המשק . על - פי גרסתו של רכז המשק , 
עודד וינקלר , ההסגר כלל גם את הרפת . לאחר שלושה או ארבעה חודשים , 
סיפר , הוסר ההסגר , למרות שמבחינה פורמלית הסגר צריך להימשך ששה חודשים . 
מנהל השירותים הווטרינריים אמר כי לא היה הסגר על הרפת , משום שלא דווח 
על חדירה לרפת . זמן קצר לאחר הסרת ההסגר , לפני כחודשיים , חדר שועל למשק 
חצרים ; חברי הקיבוץ ניסו לחסלו , אך הוא נעלם . לא ידוע אם השועל נשך 
בעלי חיים אחרים . לדברי רכז המשק , המקרה דווח לשירותים הווטרינריים , 
אך לא ננקטו שום אמצעים . מנהל השירותים הווטרינריים במשרד החקלאות הסביר , 
כי אין מטילים הסגר אם אין דיווח על נשיכות או חדירה לרפת . לפני כשבועיים 
מתו שלוש עגלות ברפת של חצרים . בבדיקה וטרינרית נמצא כי לפחות אחת מתה 
מכלבת , וכי ייתכן שקיים קשר בין אותו שועל משוטט ומחלת העגלה . המקרה דווח 
לשירותים הווטרינריים וללשכת הבריאות המחוזית . מיד הוטל הסגר על הרפת וחוסנו 
חברים . כמו - כן התברר , כי יום או יומיים לפני מות העגלה , נשלחו לשחיטה 
ב"מרבק " שמונה פרות ועגלים מהרפת של חצרים , שבדיעבד התברר כי היא נגועה 
בכלבת ( בשבוע שעבר מתה עגלה נוספת שהיתה נגועה בכלבת ואתמול בצהרים מתה 
פרה מבוגרת , אף היא מכלבת ) . 
