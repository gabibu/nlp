קיבל אתמול את עתירת חברת יבם נגד משרד המשפטים , משרד האוצר והחברות כלל 
מערכות וקונתהל , וביטל את החלטת ועדת המכרזים הממשלתית המרכזית לפיה זכתה 
חברת כלל מערכות בפרויקט למיחשוב מערכת בתי המשפט . בית המשפט קיבל את טענת 
יבם בדבר ניגוד אינטרסים שבו היה מצוי היועץ המקצועי של הוועדה , מנחם דסקל , 
אשר היה קשור גם בחברת תדיראן שהיא החברה האם של חברת התוכנה קונתהל , 
שזכתה במכרז . בג"ץ דחה את שאר הטענות שהעלתה יבם בעתירתה הנוגעות לפגמים 
בניהול המו"ם , בדרך הערכת ההצעות ובתנאים שקבעה הוועדה המרכזית . עם החלטתו 
החזיר בג"ץ את נושא מיחשוב בתי המשפט להחלטתה של הוועדה המרכזית , אשר מתבקשת 
לשוב ולעיין מחדש בשאלה שהועמדה להכרעתה , מהשלב שלפני ההכרעה הסופית . 
בית המשפט הורה כי הוועדה תתבסס בהכרעתה המחודשת על ההצעות הקיימות שהגישו 
לה יבם וכלל ולא יורשה כל שינוי בהצעות אלה . עם זאת קבע בית המשפט , כי 
על הוועדה לאפשר ליבם ולכלל להסביר את הצעותיהן ולתמוך אותן בחוות דעת מקצועית 
שלהן . לוועדה יותר להזדקק למומחים משלה בתנאי שכל חוות דעת כזאת תובא לידיעת 
כל חברי הוועדה . בית המשפט קבע כי שני אנשי אגף התקציבים באוצר אשר פעלו 
בעבר לפי המלצותיו של היועץ דסקל , לא ימשיכו לכהן בוועדת המכרזים . הוצאות 
העתירה יחולקו בין הצדדים . 
