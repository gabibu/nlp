ניו - יורק ( מיוחד ל"הארץ " ) . אימלדה מרקוס , אלמנת שליט הפיליפינים 
לשעבר , זוכתה אתמול בניו - יורק מאשמת קשירת קשר לגניבת 222 מיליון דולר 
מקופת הפיליפינים , הברחתם לארה"ב והשקעתם ברכישת בניינים ונכסים בניו - 
יורק . יחד עמה זוכה איש העסקים הסעודי , עדנאן חאשוגי , שנחשד כמי שסייע 
לזוג מרקוס לבצע את השקעותיהם ושימש כ"איש קש " מטעמם בעיסקאות שונות . 
לאחר חמישה ימי הסתגרות , הודיע אתמול חבר המושבעים כי החומר המרשיע שהציגה 
התביעה נגד השניים , לא כלל הוכחות מוצקות להאשמתם . משפטה של אימלדה מרקוס , 
שנמשך כחודשיים בבית משפט פדרלי בניו - יורק , היה אחד המשפטים הסנסציוניים 
הזכורים בעיר וזכה לסיקור תקשורתי נרחב ביותר . עדנאן חאשוגי , כזכור , 
נעצר בעת ביקור בשוויץ והוסגר לארה"ב כדי לעמוד לדין . במהלך המשפט העלתה 
התביעה שורה של עדים שסיפרו על חייהם הראוותניים של בני הזוג מרקוס ועל מסעי 
הקניות שערכה אימלדה בביקוריה התכופים בניו - יורק . בעל חנות תכשיטים במנהטן 
סיפר , כי משנת 4791 ועד 5891 רכשה אימלדה אוספי תכשיטים בסכום כולל של 
11 מיליון דולר . המשפט התרכז בהאשמות כי בני הזוג מרקוס , באמצעות חאשוגי , 
רכשו במנהטן בנייני משרדים ואוספי אמנות יקרים בכספים שנטלו מקופת הפיליפינים 
ומעמלות שגבו מבעלי עסקים שביצעו עיסקאות בפיליפינים . במהלך המשפט התמוטטה 
אימלדה מרקוס פעמים אחדות ואושפזה בבית חולים . החלטת חבר המושבעים התקבלה 
בהפתעה . משפטנים אמרו כי חרף העדים והמסמכים הרבים שהציגה התביעה , היא 
לא הצליחה לחשוף מעורבות ישירה של אימלדה בהברחת הכספים לארה"ב . השופט 
העיר פעמים אחדות במהלך המשפט , כי לדעתו צריך היה להעמיד לדין את אימלדה 
בפיליפינים ולא בניו - יורק . 
