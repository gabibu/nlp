שר הבינוי והשיכון אריאל שרון ייפגש היום עם משלחת של התאחדות הקבלנים לדיון 
בתוכנית המתגבשת כעת על - ידי המשרד לבניית 58 אלף יחידות דיור . על - פי 
ההערכות המתגבשות במשרד הבינוי , זו כמות הדירות שתהיה נחוצה בשנה הקרובה 
לקליטת גלי העליה . ל"הארץ " נודע שהקבלנים הגיעו למסקנה שאין טעם להתנגד 
ליבוא של אמצעי דיור זמניים , מאחר שאלה יהיו נחוצים לקליטת העולים . במקום 
זאת , הם החליטו שעדיף לעסוק בעצמם ביבוא של אמצעי דיור כאלה . בפגישה שתהיה 
היום יבקשו הקבלנים לעסוק ביבוא של קרוואנים וכן בהזמנת בתים מוכנים בתעשייה 
הישראלית . הקבלנים מודים , שאין אפשרות לבנות תוך זמן קצר את כל יחידיות 
הדיור הנחוצות , והם סבורים שהבנייה הזמנית תהיה מהירה . לדעתם , יש יתרון 
לקרוואנים , משום שאת אלה ניתן להעביר על - פי הצורך ממקום למקום . להערכת 
התאחדות הקבלנים , יידרשו בין 01 אלף ל51 אלף יחידות דיור זמניות , אותן 
הקבלנים מבקשים לספק בעצמם . גורם המקורב לנושא ציין : " אם שיכון עובדים 
ההסתדרותית רוצה לייבא בתים מוכנים , אין סיבה שגם הקבלנות הפרטית לא תעסוק 
בייבוא בתים " . 
