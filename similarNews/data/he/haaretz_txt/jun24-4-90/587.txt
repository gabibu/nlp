( ע ) . תושב פרדס - כץ שהסכים לשתף פעולה עם המשטרה ולהפליל את שכנו , 
בתנאי שהמשטרה לא תחשוף את זהותו , שילם ביוקר על אזרחותו הטובה , לאחר 
שהמשטרה הפרה את הבטחתה . כך התברר בבית - המשפט המחוזי בתל - אביב עם מתן 
גזר - הדין במשפטם של שלום וזאנה ( 42 ) ואימו זאנט וזאנה ( 34 ) , 
תושבי שכונת פרדס - כץ בבני - ברק . בכתב האישום נטען , כי באפריל 48 מסר 
דוד לוי זאדה , שכנו של הנאשם שלום וזאנה הגר עימו באותו בניין , הודאה 
במשטרה . הוא סיפר , כי ראה את הנאשם ואחיו פורצים לדירתו של שכן אחר בבניין . 
מעדויות אנשי המשטרה התברר , כי לוי זאדה היה היחידי מבין כל השכנים שהסכים 
לשתף פעולה עם המשטרה , בתנאי שזהותו תישאר חסויה . אבל המשטרה הפרה את 
ההסכם איתו ובעקבות הודאתו , הוגש נגד וזאנה כתב אישום בשל פריצה לדירת 
שכנו . לטענת התביעה , לאחר הגשת כתב האישום החל הנאשם שלום וזאנה , להטריד 
את בני משפחת לוי זאדה במכתבי אים בהם נכתב " מניאקים מלשינים " , וכן בפגיעה 
במכונית המשפחה . כאשר פגש הנאשם את המתלונן בחצר הבית , הוא התנפל עליו 
והיכה אותו במוט ברזל בראשו ופצע את פניו בסכין . אימו זאנט וזאנה ירדה 
לחצר הבנין , החלה לגדף ולאיים על המתלונן ובתו באיומי רצח . בנה עלה לדירת 
משפחת זאדה , שבר את דלת הבית , פצע בסכין את בן המשפחה הלם בראשו בקת 
הסכין , בעט והיכה אותו באגרופים בכל חלקי גופו . אם המשפחה התעלפה ואמבולנס 
העביר את כל בני משפחת זאדה לבית - חולים . בבית - המשפט סיפר דוד זאדה , 
כי נאלץ לנטוש את ביתו ולהימלט על נפשו עם בני משפחתו , וזה כשמונה חודשים 
שאין למשפחה כתובת קבועה . השופט אריה אבן - ארי גזר על שלום וזאנה שנתיים 
וחצי מאסר בפועל , ועל אימו , זאנט וזאנה , גזר שנת מאסר על - תנאי . 
