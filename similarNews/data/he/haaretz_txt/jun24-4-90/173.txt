מונרוביה ( ע"ץ ) . הפחד חזר והשתלט שלשום על מונרוביה בירת ליבריה , 
בעקבות התפשטות הידיעה על חידוש הקרבות בין המורדים לכוחות הממשלה . לפי 
הידיעות שהגיעו ממונרוביה , נמצאים אנשי החזית הלאומית הפטריוטית של ליבריה 
במרחק של 72 קילומטרים בלבד מהבירה . ביום חמישי השתלטו המורדים על העיר 
קארייסברג . בידיעה אחרת נאמר כי המורדים עדיין לא השתלטו על העיר , אך 
הם מנהלים במקום קרבות נגד הממשלה . נמסר כי המורדים לא פגעו בתחנת השידור 
של קול אמריקה הנמצאת במקום , לאחר שראו כי זו תחנה אמריקנית . עוד נמסר 
כי כ001 איש הוצאו להורג בידי המורדים באשמת " פשעים נגד העם " . בין ההרוגים 
נמצאים בני השבט הקראהני , שבטו של הנשיא סמואל דו . 
