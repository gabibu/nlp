חברי כנסת , בבקשה להטיל חרם על תנועת " מולדת " ועל העומד בראשה , 
רחבעם זאבי , וכן לדרוש את פיטוריו ממוזיאון " הארץ " בתל אביב . זאת , 
בשל מאמר הסתה נגד שלום עכשיו , שהתפרסם בביטאון " מולדת " . למכתב שנשלח 
לכל חברי הכנסת להוציא את זאבי ויאיר שפרינצק צורף עותק המאמר , שפורסם 
במארס השנה , אך רק עתה הגיע לידיעת ראשי שלום עכשיו . במכתב טוענת התנועה , 
כי " אין ולא היה גוף ציבורי או מפלגה , שנקטו לשון הסתה ותועבה כזו 
כנגד מתנגדים פוליטיים " . המאמר בגיליון 71 של " מולדת " המוכתר בכותרת 
" אש"ף עכשיו " , והחתום על ידי חן רזניק מירושלים , נפתח בקטע הבא : 
" ביום שבת קודש , חזינו במחזה האבסורד של התקבצות בני חושך מבזי ישראל , 
החולים , הרפויים , הרופסים , אשר בקרבנו פנימה , בהתחנפותם ובהתחברותם 
עם תמצית הזוהמה , הרשעה והטומאה שבגויים . חזינו בהתקבצות הנגיפים הארסיים 
והבקטריות המורעלות לכדי מורסה מוגלתית כל זאת בארגון של " אש"ף עכשיו " . 
הציטוט מתייחס לתיאור הפגנה שאירגנה שלום עכשיו בסוף דצמבר סביב חומות ירושלים , 
בהתשתפות פלשתינאים מן השטחים . 
