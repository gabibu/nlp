היכל התרבות בתל - אביב יורחב , וייבנו בו אולמות נוספים , וברחבה שבחזית 
ההיכל ותיאטרון " הבימה " תוקם כיכר עם מרכז חנויות ובתי קפה . כביש דן - 
מסלולי ייסלל מתחת לכיכר , ויחבר את שדרות רוטשילד עם שדרות חן . פרטים 
אלה כלולים בתוכנית לשינוי פניו של " מתחם התרבות " בתל - אביב , במרחב 
שבין היכל התרבות וכיכר הבימה , תוגש בקרוב לאישור הוועדה המקומית לתכנון 
ולבנייה בתל - אביב . התוכנית מציעה גם פתרון לבעיות התחבורה והחניה הקשות 
באזור . על פי התוכנית , יבוטל החניון העילי הקיים היום בחזית ההיכל והתיאטרון , 
ובו כ008 מקומות חניה , ובמקומו יוקם חניון תת - קרקעי עם שלושה וחצי מפלסי 
חניה ל0091 כלי - רכב . היכל התרבות יגדל , ובמפלס תת - קרקעי שלו ייבנו 
אולמות נוספים , שהגדול בהם יהיה בן 008 מקומות ישיבה . האולמות החדשים 
ישמשו בעיקר לכינוסים ולקונגרסים . מנהרה תחבר את החניון התת - קרקעי לאולמות 
התת - קרקעיים של היכל התרבות ולאולמות התיאטרון . מגרש החניה הקיים יהפוך 
לכיכר ( פיאצה ) , סביבה ייבנו חנויות ובתי קפה , תוך הקפדה על עיצוב 
ארכיטקטוני מתאים . ביתן הלנה רובינשטיין של מוזיאון תל - אביב , יועתק 
לקרית המוזיאונים המתוכננת ליד מוזיאון תל - אביב לאמנות , ובמקומו יוקם 
מגדל מגורים בן 03 קומות . כביש תת - קרקעי דו - מסלולי ייסלל מתחת ל"מתחם 
התרבות " , ויחבר את שדרות רוטשילד עם שדרות חן , להקלת עומס התנועה הקיים 
באזור . מהכביש התת - קרקעי תהיה כניסה לחניון התת - קרקעי של היכל התרבות 
והבימה . ההשקעה בפרויקט , שהוגדר כגדול מסוגו שתוכנן בתל - אביב , נאמדת 
במאות מיליוני דולרים . המתכננים הושפעו מתכנונו של " מרכז לינקולן " 
בניו - יורק . עם אישור התוכנית בוועדות התכנון תוציא העירייה מכרז , בכוונה 
שהמימון לפרויקט יבוא מהיזם שיזכה , תמורת הענקת זכויות לבניית מגדל הדירות 
ומכירת הדירות , הענקת שטחים מסחריים בכיכר החדשה , וזיכיון בחניון התת - 
קרקעי . על הפרויקט אחראית החברה העירונית " עזרה וביצרון " . יו"ר מועצת 
המנהלים של החברה , דוד אדמון , אישר כי התוכנית נמצאת בשלבי תכנון , 
לקראת הגשה לאישור הוועדה המקומית לתכנון ולבנייה . הוא אמר , כי עזרה 
וביצרון משתפת פעולה בתכנון עם הנהלת היכל התרבות , הבימה וגורמים נוספים 
בעירייה . 
