פאריס ( מיוחד ל"הארץ " ) . האסיפה הלאומית הצרפתית אישרה תיקון - חוק , 
שיאפשר בקרוב את הקרנת הקלטות שצולמו במהלך משפטו של הפושע הנאצי , קלאוס 
אלטמן - בארבי , בטלוויזיה , בבתי - קולנוע ובבתי - ספר . צילומים והקלטות 
אלה בוצעו במהלך משפטו של בארבי בליון , לפני כשלוש שנים , על - פי הנחיה 
מיוחדת של שר המשפטים דאז , רובר באדאנטייר , שהורתה עם זאת על גניזתן 
בארכיונים של משרד המשפטים ואיסור גישה אליהן לתקופה של 02 שנים לפחות . 
בעקבות סדרת החילולים של בתי - עלמין יהודיים והמאמצים בצרפת להיערך למאבק 
בגזענות ובאנטישמיות , יזמה מפלגת השלטון הסוציאליסטית את התיקון לחוק . 
נראה שהקלטות ישמשו בקרוב כ"הדגמה " במוסדות חינוך , במהלך הרצאות בנושא 
השואה . בארבי , שפיקד על הגסטאפו בליון בתקופת הכיבוש הנאצי , מרצה עתה 
עונש של מאסר עולם שנגזר עליו , לאחר שנמצא אשם בפשעים נגד האנושות . שר 
ההגנה של צרפת הורה לפתוח בחקירה לבירור הנסיבות שאיפשרו לשני צוערים בבית 
הספר הגבוה לקצונה להגיש לממונים עליהם " מחקר " , שבו מועלה על נס " שיתוף 
הפעולה הפורה בשעתו " בין צרפת לבין גרמניה הנאצית . הפרשה נחשפה בעקבות 
התפטרות - מחאה של אחד מהקצינים בחבר - הבוחנים של בית הספר . החוקר שמינה 
השר הוא גנראל זאן - קלוד קויון מחיל הרגלים . 
