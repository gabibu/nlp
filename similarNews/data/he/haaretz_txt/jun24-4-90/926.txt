אלופת פולין בכדורגל , קבוצת לך פוזנאן , הגיעה אתמול לישראל . הקבוצה 
ההונגרית סיאופוק ( מקום שביעי בליגה הראשונה ) , עמדה להגיע אמש . השתיים 
שובצו בבית הישראלי בטורניר הקיץ האירופי של האינטרטוטו עם האלוף בני יהודה 
והאלוף היוצא מכבי חיפה . המחזור הראשון יחל מחר ויפגיש את בני יהודה ופוזנאן 
באיצטדיון החדש בלוד ( 00 . 61 ) . מפגש זה ישא אופי חגיגי ויתקיים בחסות 
ראש העיר מקסים לוי , שיתכבד בבעיטת הפתיחה . מחירי הכרטיסים : 02 שקלים 
למבוגר , 01 שקלים לנוער וחיילים . המישחק השני יהיה לאור זרקורים ( 00 . 
91 ) באיצטדיון העירוני בקרית אליעזר ויפגיש את מכבי חיפה עם סיאופוק . 
ראשי מכבי חיפה החליטו על כניסה חופשית למישחק מחר . הקבוצה מפולין זכתה 
בעשור האחרון בשלושה תוארי אליפות ושלושה גביעים . ארבעה מהתארים נזקפים 
לזכותו של המאמן וייטק לאזארק , שאימן העונה את הפועל כפר סבא . לפוזנאן 
שני נציגים בנבחרת פולין : החלוץ בן ה91 אנדזיי יוסקוביאק , מלך השערים 
של הליגה ( 81 שערים ) והבלם בן ה52 דמאין לוקאשיק . לסיאופוק תהיה זה 
הופעת בכורה באינטרטוטו . 
