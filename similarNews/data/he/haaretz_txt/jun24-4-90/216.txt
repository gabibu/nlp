להלן דברי נלסון מאנדלה על ישראל , יאסר ערפאת והיהודים , במהלך ראיון 
טלויזיה עם טד קופל , ברשת אי - בי - סי , ביום ששי לפנות בוקר ( שעון 
ישראל ) : " אחת השגיאות , שעושים כמה פרשנים פוליטיים , היא לחשוב שאויביהם 
צריכים להיות גם אויבינו . זה אין אנחנו יכולים לעשות , ולעולם לא נעשה . 
יש לנו מאבק משלנו לנהל . אנחנו אסירי תודה לעולם על תמיכתו במאבקנו . 
ואולם , אנחנו ארגון עצמאי , עם מדיניות משלו , וגישתנו אל כל ארץ נקבעת 
על ידי גישתה של הארץ ההיא אל מאבקנו . יאסר ערפאת , קולונל קדאפי , פידל 
קאסטרו תומכים במאבקנו עד הקטנה בעצמותיהם . " אין שום טעם שבעולם מדוע 
צריך להיות לנו היסוס כלשהו להעלות על נס את מחויבותם לזכויות אדם , הנתבעות 
בדרום אפריקה . גישתנו מיוסדת בלעדית על העובדה , שהם תומכים במלואו במאבק 
נגד האפרטהייד . אין הם תומכים בו רק ברטוריקה . הם מעמידים לרשותנו משאבים , 
כדי לנצח במאבק . זו עמדתנו . " אנחנו , בראש ובראשונה , תנועת שחרור , 
המעורבת במלואה במאבק לשחרר את עמנו מעולה של אחת הטיראניות הגזעניות הגרועות 
ביותר שראה העולם . אין לנו זמן להתבונן בענייניהן הפנימיים של ארצות אחרות . 
אין זה הגיוני , שמישהו יחשוב , כי זה תפקידנו . " התבקשתי על ידי מישהו 
להביע את דעתי על חילוקי דעות הקיימים בתוך ארה"ב , והוא הבהיר את דעתו , 
כי יש גזענות בארץ זו . אני סירבתי להיגרר לזה . מדוע יהיה מר סיגמאן 
( מנכ"ל הקונגרס היהודי האמריקאי , שהציג למאנדלה שאלה במהלך הראיון ) 
מוכן לקבל את סירובי להיגרר לענייניה הפנימיים של ארה"ב - ובאותה שעה 
הוא רוצה לערב אותי בענייניהן הפנימיים של לוב ושל קובה . אני מסרב לעשות 
כן . " עד כמה שהדברים נוגעים ליאסר ערפאת , אני הסברתי למר סיגמאן , 
כי אנחנו מזדהים עם אש"ף , מפני שכמונו הם לוחמים על זכותם להגדרה עצמית . 
" עם זאת אני רוצה להוסיף , כי תמיכתנו ביאסר ערפאת במאבקו אין פירושה , 
שלקונגרס האפריקאי הלאומי ( איי - אן - סי ) יש ספק ביחס לזכות ישראל 
להתקיים באופן חוקי כמדינה . התייצבנו בגלוי ובתוקף למען זכותה של המדינה 
ההיא להתקיים בגבולות בטוחים . אבל , כמובן , כפי שאמרתי למר סיגמאן ולאחרים 
בזנווה ( בפגישה עם ראשי ארגונים יהודיים , בתחילת החודש ) , אנחנו מגדירים 
בזהירות למה אנחנו מתכוונים בגבולות בטוחים . אין אנחנו מתכוונים , שלישראל 
יש הזכות לחזור ולקחת את השטחים , שהם כבשו מן העולם הערבי , דוגמת רצועת 
עזה , רמת הגולן , והגדה המערבית . אין אנחנו מסכימים עם זה . השטחים 
צריכים לחזור אל העם הערבי . " אני גם הסברתי למר סיגמאן ולשותפיו , שבארגוננו 
יש יהודים . על צד האמת , מר קדאפי לא הרשה לנו לפתוח את משרדינו בלוב , 
בדיוק מפני שהיה לנו האומץ להגיד לו , אנחנו עובדים עם יהודים בארגוננו . 
והוא לא הרשה לנו לפתוח משרד עד פברואר השנה , כאשר היה עליו לקבל אותנו 
בתור מה שהננו . אין אנחנו מוכנים להיסחף אחרי איש . יש לנו מדיניות עצמאית , 
שאנחנו עומדים עליה , יהיה האיש שאתו אנחנו מדברים אשר יהיה . " אחת הבעיות , 
העומדות לפנינו בעולם של ימינו , היא שאנשים אינם מתבוננים בבעיות באופן 
אובייקטיווי , אלא מנקודת המבט של האינטרסים שלהם . זה מעורר קשיים , 
מפני שמשעה שאין אדם אובייקטיווי , קשה עד מאד להגיע להסכמה . אחת הדוגמאות 
הטובות ביותר היא לחשוב , כי הואיל וערפאת מנהל מאבק נגד מדינת ישראל , 
עלינו לפיכך לגנותו . אין אנחנו יכולים לעשות כן . אי אפשר שארגון או 
יחיד , שיש להם יושר , יוכלו לעשות משהו מעין זה . " אני אומר , כי תהיה 
זו שגיאה חמורה בשבילנו , לשקול את גישתנו כלפי יאסר ערפאת על יסוד האינטרסים 
של הקהילה היהודית . אנחנו אוהדים זה שנים את מאבקי העם היהודי ורדיפתו . 
על צד האמת , הושפענו עד מאד מהיעדר גזענות בין הקהילות היהודיות . בארצנו , 
במשפטים הפוליטיים שהתקיימו , כאשר היו עורכי דין מעטים מוכנים להגן עלינו , 
עורכי הדין היהודיים הם שבאו להגנתנו . " אני עורך דין על פי מקצועי , 
והוכשרתי במשרד עורכי דין יהודי , בשעה שמעט משרדים בארצנו היו מוכנים 
להגן על שחורים . וכפי שאמרתי , שותפים למאבקנו יהודים רבים , חברי הקהילה 
היהודית , והם מילאו את התפקידים הבכירים ביותר . אין זאת אומרת שאויבי 
ישראל הם אויבינו . אנחנו מסרבים לנקוט עמדה כזאת . אתה יכול לקרוא לזה 
מעשה לא - פוליטי , או שאלה מוסרית . אבל כל מי שמשנה את עקרונותיו בכפוף 
למי שהוא מדבר אתו , אינו אדם היכול להנהיג אומה . " במה שנוגע לשאלה היהודית , 
היו לי שיחות , ביוזמתי , עם מנהיגים יהודיים בולטים , כדי ליישב את 
העניין הזה . בין האנשים שראיתי היו גב הלן סוזמאן , שהיתה צירת פרלמנט 
בארצנו 05 שנה ויותר . היה מר מייזלס , שהיה שופט בלסוטו , בבוצוואנה 
וברודזיה הישנה ( מייזלס היה גם פרקליטו של מאנדלה , במשפט שבו נידון למאסר 
עולם , ב2691 ) . היה הרב הראשי של יוהאנסבורג ( סיריל האריס ) . היה 
פרוף כ"ץ מאוניברסיטת ויטוואטרסראנד , ומנהיג בולט בקהילה היהודית בדרום 
אפריקה ( הכוונה למייקל כ"ץ , משפטן בעל שם , המשמש נשיא ועד הצירים , 
ארגון - הגג של יהודי דרום אפריקה ) . אנחנו דנו בשאלה , וכל אי - ההבנות 
יושבו , בנוגע לשאלת יאסר ערפאת ואש"ף . דנתי בשאלה גם עם מנהיגים יהודיים 
בארה"ב , ואנשים בכירים מאוד , דוגמת מר סיגמאן . הגענו להסכמה בעניין , 
וראינו עין בעין . . . . " חשבתי , כי הצלחתי להסביר את זה באופן , 
שהסיר את דאגת הקהילה היהודית . אני עדיין מוכן לעשות כן , אפילו בשיחה 
הזו . אם למנהיגים היהודיים יש ספקות כלשהם על עמדתנו , אני מוכן לדבר 
באוזניהם , ולשכך את חששם , מפני שהם קהילה חשובה מאד , הן בדרום אפריקה 
והן , כמובן , בארה"ב . ואני מוכן ליישב את כל ההדורים , במידה שיש צורך . 
אבל עליהם לדעת איפה אנחנו עומדים . ערפאת הוא חברנו לנשק , ואנחנו נוהגים 
בו בתור שכזה " . 
