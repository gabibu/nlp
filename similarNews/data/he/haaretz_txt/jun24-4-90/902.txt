" קצין מנהל אזרחי וחיילים במדים שנכנסו ביום שלישי עם נשקם לחדר הניתוח 
בבית חולים בשכם בעת שפצוע ירי שכב מדמם , מנעו מהרופאים לטפל כראוי בנפגע " 
אומר ארגון " בצלם " , בפנייה לשר הביטחון ולמתאם הפעולות בשטחים . ביום 
שלישי בערב הגיעו לבית החולים קצין מנהל , סרן י ( שמו המלא שמור במערכת ) 
וכן מ"ף ו5 חיילים , כדי לעצור צעיר פצוע שנחשד ביידוי בקבוק תבערה באותו 
יום . הפצוע איימאן כולאב , בן 41 , בנו של תושב שכם שנהרג לפני כחודשיים 
מיריות של מאבטח מיכלית דלק , נפצע משני קליעים ברגלו . למחרת התקרית ביקרו 
בבית החולים באסם עיד , נציג " בצלם " וכתב " הארץ " , ושמעו מהרופא 
האחראי על חדר הניתוח , ד"ר עפיף ברבארה , את הגרסה הבאה : " נקראתי 
לחדר הניתוח לטפל בפצוע . כשהגעתי מצאתי שם את הפצוע , נער בן 41 , מדמם 
מפגיעת שני קליעים ברגלו , רופא נוסף , שתי אחיות ושני חיילים . לפי גרסת 
ד"ר עפיף , סירב סרן י ואף תפש את נציג אונר"א בכתפו ואמר לו : " אתה 
תצא " . לדברי הרופא , בתנאים שנוצרו לא היה מסוגל לנתח את הפצוע , והוא 
הורה לצוות הרפואי לעזוב את חדר הניתוח . לגרסתו , בשלב זה התרגז סרן י , 
כיוון אליו את נשקו ודרש ממנו להתלוות אליו למנהל האזרחי . לטענתו , 
רק בשלב מאוחר יותר , בהתערבות הצלב האדום , הסכים קצין המנהל להוציא את 
חייליו מחדר הניתוח ובמקומם נכנסו רופא צבאי וחובש , ללא נשקם , ולאחר 
שעברו תהליך סטריליזציה . בשעה מאוחרת יותר , לאחר שהתאושש מהניתוח , 
נעצר הפצוע והועבר ע"י החיילים לבית חולים בישראל . הוסיף ד"ר עפיף : " זו 
לא הפעם הראשונה שחיילים באים לעצור פצוע ואין בעיות . בדרך - כלל הם מתנהגים 
בביה"ח בצורה נאותה והולמת ועושים את תפקידם בלי לפגוע בחולים או בצוות . 
אבל זו לא הפעם הראשונה שהקצין , סרן י , התנהג בצורה לא אנושית , העליב 
רופאים ועובדים , סיכן חולים וגרם למהומה בבית החולים " . בבדיקה שקיים המנהל 
האזרחי בפרשה הכחיש סרן י את כל הטענות נגדו , וטען כי לא שהה עם חייליו 
בתוך חדר הניתוח . בתגובת המנהל נאמר , עם זאת , כי בחדר הניתוחים מצויה 
דלת אחורית ממנה הוברחו בעבר פצועים . כן הוכחש כי הושמעו קריאות גנאי לעבר 
רופאים וכי כיוון נשק כלפי רופא . " הרופא התעקש שכל החיילים ייצאו מבית 
החולים לחצר בית החולים וקצין המנהל אכן הוציאם " . 
