עיריית תל - אביב עומדת לסגור הבוקר את המגוף הראשי המכניס את מי המוביל 
הארצי לצנרת המים של העיר . עד לסיום הבדיקה בעניין זיהום מי השתיה מתכוונת 
העירייה להפסיק להשתמש במי המוביל הארצי , ובמקומם לשאוב מי שתייה מבארות 
המים שבעיר . כ%08 ממי השתייה מסופקים לתושבי ת"א מהמוביל הארצי . מי הבארות 
משמשים ברובם לשעת חירום . עתה תישאב כל מיכסת המים הדרושה לעיר במשך מספר 
ימים מאותן בארות . חבר מועצת העירייה , דוד אדמון , המשמש כראש מנהל בינוי 
ותשתית בעיריית ת"א , אמר כי המעבר לשימוש במי בארות עלול לגרום לשיבושים 
קלים באספקת המים לתושבים . הוא מסר כי בגלל ירידה בלחץ המים ייתכנו קשיים 
באספקת מים לדירות בקומות עליונות בבתים רבי - קומות . לדבריו , בשבועות 
האחרונים הפסיקה העירייה פעמיים את השימוש במי המוביל ובמקומם ניצלה רק את 
מי הבארות , לרגל החלפת שני מגופים מרכזיים בצפון העיר ובמערבה . הניסיון 
משני המקרים הללו לימד לדברי אדמון כי השיבושים לתושבים היו קטנים בהרבה 
ממה שצפו בעירייה . אדמון אמר עוד כי שאיבת המים מהבארות לא תפגע במכסות 
המים לשעת חירום שכן , לדבריו , מצב הבארות השנה הוא טוב מאוד והכמות שתישאב 
לא תסכן אותם . קפידבינמנכ"ל המשרד לאיכות הסביבה ד"ר אורי מרינוב אמר אמש 
כי " מקורו של הזיהום במי השתייה של גוש דן בחדירת מי שפכים " . מרינוב 
הוסיף כי " לצערי אכן מתאשרת טענתנו מזה שנים שיש ירידה באיכות מי השתייה 
בארץ , שהגורם העיקרי האחראי לכך הוא הטיפול הירוד בנושא הביוב " . מנכ"ל 
המשרד לאיכות הסביבה הוסיף כי מי שפכים חודרים למאגרי מי התהום וגם למוביל 
הארצי , וכי ההבטחות שניתנו בשעתו אחרי התפרצות הפוליו , בקשר לנושא הביוב , 
לא קוימו . מרינוב האשים , כי " פרויקט הביוב הארצי לא מתפקד . לבד משפד"ן 
( מפעל שפכי גוש דן ) ומתקן הטיהור של שפכי חיפה , כמעט אף מתקן בארץ 
לא עומד בקריטריונים . המערכות הקיימות לטיפול בביוב מתופעלות בעומס - יתר 
וכתוצאה מזה הן מתמוטטות . " למרות שהוקם המשרד לאיכות הסביבה לא הועבר 
לאחריותו נושא הביוב . האחריות לו ממשיכה להיות מפוצלת בין ארבעה משרדים : 
בריאות , פנים , סביבה וחקלאות . על פי החלוקה שסוכמה בין המשרד לאיכות 
הסביבה למשרד הבריאות , האחריות לאיכות מי השתייה מרגע שהמים נכנסים לתוך 
הצינורות מוטלת על משרד הבריאות " . מנהל המוסד לחקר ימים ואגמים , שבמסגרתו 
פועלת מעבדת הכנרת , ד"ר יובל כהן אמר בסוף השבוע כי הבעיות הקיימות עם 
איכות המים בגוש דן אינן קשורות לכינרת . כהן ציין כי המעבדה לחקר הכינרת 
עוקבת בצורה שגרתית ומסודרת אחר איכות מי הכינרת במשך כל השנה . " בשבוע 
שעבר , כבכל שבוע , המעבדה ביצעה בדיקות של איכות מי הכינרת בכניסה למוביל 
הארצי , ולא היו שום ממצאים חריגים " , אמר כהן . 
