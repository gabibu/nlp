בבוקר שלמחרת , החלה קולומביה לארוז מזוודות גדושות תיסכול וצער על הפיאסקו 
של השוער רנה היגיטה . היום יפוגו 84 השעות שפיפ"א " מחזיקה " כאן את 
הנושרות אחרי סילוקן . לבה לא במלון של קולומביה , אחרי מה שקרה בנאפולי . 
" אל לוקו " המיוסר , דמעות בעיניו , אמר לחבריו : " אני מצטער " . 
סילחו לי . " לא נורא " , ניחמו אותו וטפחו על שכמו . אמרו עליו שהוא 
שיחק כמו שיכור . שטויות . היגיטה הצטדק : " עשיתי טעות גדולה , אבל 
זו הטעות הראשונה שלי בכל הקאריירה . יצאתי רחוק מהשער , כי כך אני משחק 
תמיד וזה לא מפני שאני משוגע , אני רק בן - אדם " . " בכל הקאריירה " הוא 
אמר וצריך לזכור שהוא רק בן 32 , רק 4 שנים בשער . זה לא מפריע לכותרת 
בקוריירה דלו ספורט : " מילה הנפלא הפיל את היגיטה ; לראשונה קבוצה אפריקאית 
ברבע הגמר " . אל טמפו משוכנע : " מילה סיפור השנה " . ואם כך יש לכיס 
תיאבון . 06 אלף פראנקים צרפתיים קיבל כל קאמרוני , והם כבר ביקשו סכום 
כפול אם ינצחו את אנגליה או בלגיה ויחוללו את הגדולה בהפתעות עולם הכדורגל 
עליה לחצי הגמר . מאמנם הרוסי , ואלרי נפומניאצי , שנבחרתו פיצתה אותו 
על האכזבה מסילוקה המהיר של בריה"ם , היה אמיץ והוגן כדי לומר : " המזל 
היה איתנו " . ועל רוזה מילה נאמר אתמול : " הסבא המרקד טרף את היגיטה " . 
במרכז העיתונות ברומא חיפש הרמן אוצואת , שליח תחנת הרדיו מספר 1 של קולומביה 
" קאראקול " , מישהו שיסביר למאזיניו , מדוע עפה נבחרתו - נבחרתם מהמונדיאל . 
אולי חושבים שם , בקולומביה , שהפסדה גרם רעידת אדמה בעולם . " אותך 
אני מחפש " , אמר שליח הרדיו מקולומביה והתיישב לידי . " ראיתי בתווית 
הזיהוי שלך שאתה מישראל . אנא , התוכל לעשות השוואה בין קולומביה שניצחה 
אתכם לבין קולומביה בנאפולי ? " . חזרתי ואמרתי מה ששמע מפי לפני שהפעיל 
את מכשיר ההקלטה , על " התאבדותו " של רנה היגיטה , על קארלוס ואלדרמה , 
על ההשתעשעות מול שער קאמרון . האם זה ינחם אותם אחרי ש"היינו בטוחים שנעלה 
לחצי הגמר " ? השדר מקולומביה סיפר שבמולדתו ההלם לא היסטרי והוא חושב שהשחקנים 
לא יוכו בשובם הביתה . " בסך הכל הכדורגל הוא בידור ויש חיים אחרי היגיטה " . 
כך אמר . כשינחתו בבוגוטה , נדע אם צדק . 
