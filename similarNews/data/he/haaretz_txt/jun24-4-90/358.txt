שר הפנים של הונגריה , באלאג הודבט , הבטיח לשר הקליטה , הרב יצחק פרץ , 
כי אין בדעתה של ממשלתו להיכנע ללחצים הכבדים המופעלים עליה , והיא לא 
תפסיק לשמש כתחנת מעבר ליהודים היוצאים מבריה"ם . בישיבת הממשלה מסר השר 
פרץ , ששב מביקור בהונגריה , כי בקרב יהודי הונגריה , בעיקר אצל הדור 
בצעיר , מורגשת בתקופה האחרונה התעוררות , הן באשר לעלייה לישראל והן באשר 
לחיפוש אחר שורשיהם היהודיים . זאת , למרות שאשתקד עלו מהונגריה רק 061 
יהודים . השר פרץ ציין , כי 000 , 1 יהודים בהונגריה לומדים עברית בשיעורים 
מרוכזים הנערכים בבודפשט , ובמדינה פועלים ארגונים יהודיים וציוניים . 
לדבריו , נערכות בשבתות תפילות ב32 בתי כנסת , ובשנה הבאה אף מתוכננת פתיחתם 
של שני בתי ספר יהודיים , ביוזמתה ובמימונה של משפחת רייכמן . כ004 תלמידים 
כבר נרשמו ללימודים בבתי ספר אלה . 
