טגוסיגאלפה ( ע"ר ) . צבא הונדורס הבטיח שלשום להגן על המים הטריטוריאליים 
של הונדורס באזור מפרץ פונסקה , לאחר מה שהוגדר כעימות אלים בין חיילים 
מהונדרס וסלוודור . " הצבא מחויב להגן על המים הטריטוריאליים ממעורבות חיצונית " 
אמר דובר הצבא לסוכנות רויטר . " אנו מוכנים להגן על מימנו " . רדיו הונדורס 
דיווח ביום רביעי , כי הונדורס שיגרה לפחות ארבעה מטוסי תקיפה למפרץ , 
לאחר שחיילים מסלוודור פתחו באש על ספינה צבאית מהונדורס ששטה באזור המים 
הטריטוריאליים של הונדורס ביום שלישי . עם בוא המטוסים נסוגו ספינות סלוודוריות 
ששטו באזור , ובמקום התפתח ככל הנראה קרב קצר , אולם לא נמסר על נפגעים . 
שגריר סלוודור בהונדורס אומר כי הסיפור מסולף . מפרץ פונסקה משוטף להונדורס , 
סלוודור וניקרגואה , ושלוש המדינות נאבקות זו בזו על השליטה במקום . ב9691 
פרץ במקום קרב שנמשך ארבעה ימים בין סלוודור להונדורס . 
