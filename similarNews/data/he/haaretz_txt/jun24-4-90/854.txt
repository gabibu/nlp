משפחותיהם של שבעת הפועלים הערבים , שנרצחו בצומת " גן הוורדים " סמוך 
לראשון - לציון , קיבלו לפני ימים אחדים ממערכת הביטחון מענק חד - פעמי 
בסך אלף 04 שקל לכל משפחה . את ההמחאות העניק למשפחות קצין המטה לענייני 
רווחה במנהל האזרחי ברצועת עזה . את ההחלטה על המענק החד - פעמי קיבלה ועדה 
מיוחדת במנהל האזרחי ברצועה , שבדקה את עניין מתן הפיצויים למשפחות הנרצחים . 
הוועדה החליטה , שלא להעניק למשפחות פיצויים , אלא מענק חד - פעמי . החלטה 
זו באה כדי שלא ליצור תקדים , שבו משלמת מדינת ישראל פיצויים לנפגעי טרור 
מצד ישראלים . בתחילה המליצה הוועדה לשלם סכום של 53 אלף שקל לכל משפחה , 
אך בסופו של דבר הוחלט להעמיד את גובה המענק על 04 אלף . לגבי הפצועים מתקרית 
הדמים בראשון - לציון הוחלט , שלא לתת להם פיצויים כלשהם , אך המנהל האזרחי 
מעניק להם סיוע רפואי , משלם את כל הוצאות אשפוזם בבתי - חולים בישראל ובעזה 
ומסייע למשפחותיהם בתחום הרווחה . פצועים אחדים , שנפצעו קשה בתקרית , 
ממשיכים לקבל טיפול בבתי - חולים בישראל . זו פעם ראשונה , שישראל משלמת 
כספים למשפחות של תושבים ערבים , שנפגעו בפעולת טרור של ישראלי . גורמים 
במערכת הביטחון אמרו , כי בנושא זה נהגה ישראל בצורה הוגנת , וכי היוזמה 
למענק באה ממערכת הביטחון ולא מן המשפחות . גורמים פלשתיניים אמרו בעבר , 
כי יסרבו לכל מענק כספי מישראל , אך משפחות הנפגעים הסכימו , בסופו של 
דבר , לקבל את הכספים . ברצועת עזה הוחלט לקבוע יום נוסף בתאריכי האזכור . 
נוסף לתשעה בכל חודש , שבו מציינים הפלשתינאים את יום תחילת האינתיפאדה , 
הם מציינים מעתה את ה02 בו , יום הרצח . 
