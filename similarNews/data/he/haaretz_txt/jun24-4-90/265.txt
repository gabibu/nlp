הממשלה אמורה לדון היום בהקמתה של ועדת השרים לענייני כלכלה . ראש הממשלה , 
יצחק שמיר , הציע עוד בישיבת הממשלה בשבוע שעבר לכונן את הוועדה , אך 
החליט לדחות את העניין , נוכח בקשתו של שר האוצר , יצחק מודעי . מודעי 
מבקש לשנות את הרכבה של ועדת השרים לכלכלה , ולצמצם את מספר השרים המשתתפים 
בה מ61 ל7 . לפי הצעתו של מודעי מן השבוע שעבר , יכהנו בועדת השרים הוא 
עצמו , וכן השרים : שרון , נסים , מגן , דרעי , מרידור , וקצב . 
בהרכב שהוצע על ידי מודעי לא נכללו : שר התיירות , גדעון פת , שר המדע 
והאנרגיה , יובל נאמן , שר הדתות , אבנר שאקי , שר התקשורת , רפאל פנחסי 
ושר החקלאות רפאל איתן . ששת השרים שעמדו בממשלה הקודמת בראש המשרדים הללו , 
וכן השרים בלא תיק , השתתפו אז בוועדת השרים לכלכלה . הממשלה אמורה גם 
לדון בסמכויות ה"קבינט לענייני עלייה " . בקבינט זה חברים : בתפקיד היו"ר , 
שר הבינוי והשיכון , אריאל שרון , שר האוצר , יצחק מודעי , שר הקליטה , 
יצחק פרץ , שר התעשייה , משה נסים , ושר הפנים , אריה דרעי . עם מינוי 
סגני שרים בממשלה , תצטרף לקבינט זה חך גאולה כהן , המיועדת לכהן כסגן 
שר המדעמודעי הביע בשבוע שעבר התנגדות להקמת הקבינט , בטרם יוחלט על סמכויותיו , 
אולם שמיר לא קיבל את התנגדותו . 
