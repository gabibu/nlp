הקהילייה האירופית תהדק את קשריה עם אש"ף ותגביר את לחציה על ישראל בעקבות 
החלטת ארה"ב להפסיק את הדיאלוג עם הארגון . " הטרויקה " של הקהילייה האירופית 
הכוללת את היושב ראש הנוכחי , היו"ר היוצא והיו"ר הבא של מועצת השרים , 
תיפגש עם מזכיר המדינה האמריקאי גיימס בייקר , בעניין הסכסוך במזרח התיכון 
ובמסגרת החלטה שהתקבלה בראשית השבוע במועצת השרים להעמיק את הדיאלוג עם ארה"ב 
בנושא זה . ערב החלטת ארה"ב בעניין הפסקת הדיאלוג עם אש"ף העבירו שרי החוץ 
של 12 מדינות הקהילייה האירופית מסר דחוף לארה"ב , שבו קראו לנשיא גורג 
בוש להימנע מצעד זה . על פי דיווח שהגיע לירושלים האשימו השרים את ישראל 
בבלימת יוזמתה היא ונשמעו קריאות לדון בצעדים נגדה . שר החוץ ההולנדי הנס 
ואן דן ברוק היה היחיד שטען כי גם הערבים ממלאים תפקיד שלילי בתהליך . ראש 
הממשלה , יצחק שמיר , הביע אתמול תקווה שארה"ב לא תשנה את מדיניותה כלפי 
אש"ף . בשיחה עם שר החוץ של אורגוואי , הקטון גרוס אספיאל , אמר שמיר 
כי " בינתיים תשתדל ישראל למצוא בעלי שיח פלשתינים מתונים מהשטחים שאתם 
נוכל להידבר " . לדבריו , ישראל רוצה להמשיך את יוזמת השלום שלה ואת זה 
היא תוכל לעשות , לדבריו , אם פלשתינאים ריאליסטיים יפתחו אתה בדו - שיח 
לאחר שישתחררו מאימת אש"ף שיוקרתו ספגה מכה עקב הפסקת הדיאלוג עם ארה"ב . 
שמיר אמר עוד , כי עם הפסקת הדיאלוג בין ארה"ב לאש"ף ועקב ירידת קרנו של 
הארגון , ניתן יהיה להגיע ביתר קלות לניסוח עמדות משותפות בין ישראל לארה"ב . 
ח"ך בנימין נתניהו , המיועד לכהן כסגן שר החוץ , זימן שלשום את שגרירי 
הקהילייה ומחה באוזניהם על החלטת הפרלמנט האירופי מהשבוע שעבר ועל סגנונה . 
החלטה זו הוגדרה בירושלים כחריפה ביותר שנתקבלה אי פעם נגד ישראל . היא 
כוללת המלצות לצעדים נגד ישראל , המלצה לועידה בינ"ל ושיגור משקיפי או"ם 
לשטחים . נתניהו אמר לשגרירים שההחלטה משקפת מדיניות אירופית לא רצויה התורמת 
רק להגברת אי היציבות באזור . הוא עמד על כך שבמזרח התיכון שוררת מתיחות 
הבאה לידי ביטוי הן במילים , כמו הצהרת פיסגת בגדאד , והן במעשים , כמו 
נסיון הפיגוע בניצנים . במצב זה נודעת , לדעתו , לעמדת מדינות אירופה 
והקהילייה חשיבות והשפעה רבה ורצוי היה שאירופה תנצל השפעתה לפריקת המתח 
וביסוס היציבות באזור ולהחזרת אוירה רגועה ומתונה יותר . ישראל , טען , 
רוצה במעורבות הוגנת של אירופה תוך חילופי דעות ושיתוף פעולה שיקדמו את 
תהליך השלום . לחץ חד צדדי על ישראל ישיג רק תוצאות הפוכות ויעודד אי יציבות . 
נתניהו הביע תקוותו ששר החוץ דוד לוי יוכל להיפגש בהקדם עם עמיתיו האירופים . 
