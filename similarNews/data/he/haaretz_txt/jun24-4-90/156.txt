טורינו ( מיוחד ל"ספורט הארץ " ) . באוטובוס היוצא בשעה 9 בשבת בבוקר לאסטי , 
עיירה השוכנת כ04 ק"ם מדרום לטורינו , יושבים עיתונאים , שדרים וצלמים , 
42 מהם בראזילים קולניים . רק שלושה זרים : אלברט אדונקולו , שדר רדיו 
מגאבון ; גפרי לאו , עיתונאי מסינגפור , וישראלי אחד . " כל העולם משתומם 
איך בראזיל משחקת כיום " , אומר אנטוניו סאנטוס , עיתונאי ותיק מסאו פאולו , 
במהלך הנסיעה . " רק סבסטיאו לאזארוני השתגע . הוא יוביל אותנו לאבדון , 
עם הפילוסופיה שלו . עוד ניצחון עלוב של 10 . אבל זה כדורגל , זה " ? 
אסטי , עיירה רדומה בת 08 אלף תושבים , היא בראזיל הקטנה . הנבחרת מתאכסנת 
במלון מקומי , וקיימה בטורינו הסמוכה את שלושת מישחקיה . במיגרש האימונים 
המקומי הצנוע , המוקף עצים ובתים בני שלוש קומות , עם גגות של רעפים , 
מתאמנת חבורה של שחקנים בצהוב - כחול . רק אלמאו בחצי גוף ערום , עם החולצה 
בידו . מקפיצים כדורים , נוגחים , עוצרים בחזה , מוסרים בעקב , מספרים 
בדיחות , מתלוצצים . כך מתייחסים למישחק גם 141 מיליון בראזילים שנשארו 
בבית , בלא הבדל אם הם " קאריוקאס " ( אנשי ריו דה זאניירו ) או " פאוליסטאס " 
( מסאו פאולו ) . ב03 . 01 נשמעה שריקה חדה . מתכנסים לאט , בצעדים שלווים , 
כמעט באדישות , לשמוע תדריך מפי המאמן סבסטיאו לאזארוני , בכובע מצחיה 
כחול . אווירה של פיקניק . אלמלא ידעתי כי זה טורניר גביע עולמי , כמה 
שעות לפני העימות עם ארגנטינה , הייתי משוכנע שזו חבורת נופשים המנסה להרוג 
את הזמן עד ארוחת הצהריים . אבל זו נבחרת בראזיל , והכדורגל אינו רק מישחק 
משעשע לצלילי סאמבה , אלא דת ופולחן . מישחק אימון בין שתי קבוצות , אדומים 
וכחולים . רומאריו , המחלים מניתוח , בכושר חלקי . ט , גם הוא רחוק 
משיאו , מתאמן מהצד בריצה קלה עם מאמן אישי . שניהם לא ישחקו נגד ארגנטינה . 
לאזארוני נשאר נאמן לתפיסתו , לשיטתו ולאמונתו . רבים רוגזים עליו , 
ואחרים מתרפקים בנוסטלגיה על השמות הגדולים מן העבר הלא רחוק . בפורטוגזית 
מכנים זאת " סאודאדס " ונאנחים . יש אפילו המעיזים לומר , כי בראזיל 
של 0991 היא נבחרת של פועלים חרוצים , אך לא של אמני כדורגל . כדי לשפר 
את מצב הרוח , את האמונה וגם להפיג את המתח התכנסו ובאו אתמול לאסטי כמעט 
כל המי - ומי של 0791 , אלופי העולם האחרונים של בראזיל לפני 02 שנה . 
מצעד כוכבים זוהרים , המעורר התרגשות מסוימת אפילו בקרב עיתונאים בעלי ותק 
ושיער שיבה , המסקרים אירועים כאלה שנים רבות מאוד . הם מסתובבים להנאתם 
בקרב אנשי התקשורת , בחולצות ספורט צהובות , כשמאחור מודפס שמם באותיות 
בולטות . זוכרים את השוער פליקס ? הוא מחבק אותי בידידות , כאילו נפרד 
ממני רק אתמול , כשאני מזכיר לו את הגמר 0791 נגד איטליה באצטקה של מקסיקו 
סיטי . ובסמוך , מלפנים ומאחור , מימין ומשמאל פאולו סזאר שהשיבה זרקה 
בזיפי זקנו , אדו , דה - מאריה , קלודואלדו , קארלוס אלברטו , פיאצה . 
גם גרסון הגיע , במקטורן כחול , קרח וממושקף , מתקשה להחליט ( אם הבנתי 
היטב את התרגום ) אם להעדיף כדורגל מהיר וחזק , או יפה ומבריק . לפעמים 
כך , לפעמים אחרת . משתדל לא לפגוע באיש . מי שלא התנסה באווירה כזו היה 
מקבל סחרחורת , בעיקר כשמגיעות שתי דמויות שהיו לאגדה : תחילה זאגאלו , 
כדורגלן ומאמן בזכות עצמו , ואחריו זאירזיניו . הם רגילים למתקפה המסוכנת 
של אנשי תקשורת בראזילים , הלוחצים אותם מכל עבר , תוקעים מול עיניהם מיקרופונים 
ומכשירי הקלטה , מבזיקים במצלמות ומציגים , בצעקות רמות ובלתי פוסקות , 
שבע שאלות בעת ובעונה אחת . צריך ללמוד לחיות עם זה , בבראזיל או בכל מקום 
בו מצויים בראזילים . אתה מתרגל לזה לא רק באסטי , אלא גם בטורינו . הפלישה 
הדרום אמריקאית בעיצומה . הרחובות המרכזיים ויה רומא , עם פיאצה סן קארלו 
וחנויות היוקרה , וכמובן ויה גאריבאלדי , שוקקים חוגגים . אם זה יימשך 
כך , יהיה קשה מאוד לעצום עין בלילה , ומי יודע מה עוד עשוי להתרחש כאשר 
יתפזרו תמרות האש והעשן לאחר הדרבי הדרום אמריקאי המסעיר . ואם כל זה לא 
הספיק , הגיעו אתמול לטורינו הארגנטינים עם מחנה גדול של אוהדים קשוחים , 
מנופפים בדגלי תכלת ענקיים , המזכירים לי תמיד משום מה גאוצוס מערבות הפאמפאס , 
הדולקים בעקבות עדריהם . לפי שעה , הם נוהגים כאלופי עולם , ממש כמו 
באותו לילה בלתי נשכח של קיץ 8791 , כשהביסו את הולנד 31 אחרי הארכה באיצטדיון 
ריוור פלייט ויצאו לחגוג כמה ימים ולילות בחוצות בואנוס איירס . למי יצלצלו 
הפעמונים הערב ? כבר שנים רבות איני זוכר , שעולם הכדורגל ציפה במתח כזה , 
בהתרגשות ובקוצר רוח , לתשובה לשאלה המסקרנת . 
