שר החקלאות , רפאל איתן , הורה אתמול להנהלת משרדו להעביר מיידית סכום 
של 51 מיליון ש"ח לחברת " מקורות " לתשלום של חלק מחובה לחברת החשמל . 
זה חוב צרכני מים שונים למקורות . איתן הודיע על החלטתו למנכ"ל " מקורות " , 
נחום אדמוני , שנפגש עמו אתמול , והציג בפניו את קשייה הכספיים של החברה 
ואת מצבת חובותיה . עם זאת החליט שר החקלאות כי יואצו הדיונים להעברת סכום 
נוסף של כ06 מיליון ש"ח , המיועד לכיסוי יתרת חובה של " מקורות " לחברת 
החשמל ולספקים , ולתשלום עבור עבודות שונות שביצעה החברה במשק המים . בעקבות 
הסיכום שהושג בין השר איתן למנכ"ל " מקורות " , הודיע יו"ר ועד העובדים 
ב"מקורות " , מאיר אלעזרה , על ביטול השביתה ליממה שהועידו 005 , 2 העובדים 
למחר . בשלב זה נראה ש"מקורות " גם לא תממש את כוונתה להשבית כליל את המוביל 
הארצי בסוף השבוע , ואולם גורמים בהנהלת החברה אמרו ל"הארץ " כי אם לא 
יחול שיפור קרוב במצבה הכספי של החברה , שוב תעלה על הפרק השבתת המוביל . 
גורמים אלה דחו את האשמותיו של נציב המים , צמח ישי , מהן עלה כי חלק מהסיבות 
למצבה הכספי של " מקורות " קשור בחוסר יעילותה . בהנהלת " מקורות " 
טענו שהגרעונות נגרמו בשל תעריפי המים הנמוכים , שאינם מכסים את העלות הריאלית 
של הפקת המים ואספקתם לצרכנים . 
