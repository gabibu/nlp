" , שהיה בטיסה מלבוב שבאוקראינה ללנינגראד , נחת בשדה התעופה של שטוקהולם 
ביום שבת סמוך לחצות . צעיר בן 91 , שאיים ברימון סרק על הטייס , הצליח 
לבצע את החטיפה . המטוס הסובייטי לא נחת בהלסינקי , כפי שקרה בשני מקרים 
קודמים בהם תבעו החוטפים את נחיתת המטוס בשוודיה והטייס הונה אותם ונחת בהלסינקי . 
החוטף הסגיר עצמו לרשויות השוודיות ללא כל בעיות , ושחרר את כל הנוסעים 
ואנשי הצוות . קצין משטרה אמר כי לא ברור האם החוטף היה חמוש . אולם הוא 
החזיק בחפץ שיכול היה להיחשב כפצצה . הדרישה היחידה של החוטף היתה לקבל מקלט 
מדיני . הוא אמר כי רצה לעזוב את בריה"ם כדי להתחמק משירות צבאי . כך טענה 
סוכנות הידיעות " טאס " . בשבת נכתב בעיתונות הסובייטית כי 021 איש נהרגו 
ויותר מ002 נפצעו במהלך ניסיונות לחטוף מטוסים סובייטיים ב23 השנים האחרונות . 
" נראה שחטיפת מטוס נהפכה לעניין שכיח כמו גנבת מכוניות במוסקווה " , כתב 
העיתון " ראבושאיה טריבונה " . זהו המקרה הרביעי של חטיפת מטוס סובייטי לפינלנד 
או לשוודיה בשלושת השבועות האחרונים . מומחי תעופה בשוודיה אומרים כי הפרסום 
הגלוי בעיתוני בריה"ם , שדיווחו בהרחבה על חטיפות קודמות בשיטת האיום ברימון 
סרק , עודד את גל החטיפות . 
