תקנות ראשונות מסוגן של משרד התיירות , המגבילות את הרשאים לעסוק בליווי 
קבוצות מאורגנות לטיולים בחו"ל , נכנסו לתוקפן . התקנות החדשות מגדירות 
את התנאים הנדרשים לקבלת רשיון ממשלתי מהעוסקים בליווי קבוצות טיולים מאורגנות 
לחו"ל . בין השאר נדרשים המועמדים החדשים לעמוד בקורס הכשרה מיוחד של משרד 
התיירות ובתקופת אימון בליווי קבוצות לחו"ל . מלווי קבוצות ותיקים , שהועסקו 
עד היום על - ידי משרדי הנסיעות , שוחררו מחובת ההשתתפות בקורס זה , אולם 
יוצרכו להוכיח ניסיון מעשי . משרד התיירות מתכנן לערוך מבצעי ביקורת - פתע , 
כדי לאכוף את התקנות החדשות ולהבטיח , שאיש לא ילווה קבוצה מאורגנת לטיול 
בחו"ל , ללא רשיון מתאים . 
