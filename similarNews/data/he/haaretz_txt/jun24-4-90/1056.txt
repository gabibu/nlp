צריכים לחיות עם זה . גם אם מישהו מתנגד זה כבר לא יעזור . אני לא כלכלן , 
אבל אני קורא מה שהמומחים חוזים . קשה להתלהב כשאומרים שמספר המובטלים , 
שגם היום אינו קטן במזרח - גרמניה , יגדל בצורה תלולה , וכמי שראה כבר 
מה עלולה אבטלה להביא אני מודאג . לכן אני אומר שצריך ולהמתין לראות מה 
יעלה האיחוד בטווח של שנה - שנתיים . ייתכן באמת שהאבטלה תהיה רק זמנית 
ולאחר מכן תתחיל התאוששות כלכלית ופריחה במזרח - גרמניה . שוב , אני לא 
מומחה שיכול לנתח תהליכים אלה . אני רק מבטא את דאגתם של המוני העם . במידה 
מסוימת . אין כאן איחוד בין שווים , אלא בעצם בליעת החלש בידי החזק . 
אני הייתי מעדיף שבין מזרח - גרמניה למערבה יתקיים שיתוף פעולה נורמלי הקיים 
בין מדינות החיות זו בצד זו בשלום , ולא טשטוש גבולות וזהויות . בתחום הכלכלי , 
אמרתי שהסכנה היא גידול באבטלה . הכלכלנים טוענים שהכל יתייקר בעתיד בגרמניה 
המזרחית עקב איחוד המטבעות . זה יגרום להרבה בעיות בתחום הסוציאלי , ואולי 
אפילו עלול לערער יציבות פוליטית . באשר לתחום הפוליטי , אני עדיין מתנגד 
לגרמניה אחת גדולה ומאוחדת . אני מספיק זקן כדי לזכור מה עוללה גרמניה כזו 
לעצמה ולאנושות . לקומוניזם אולי לא , אבל לביטחון שהמשטר הסוציאליסטי מציע 
לתושבים כן . מן הראוי לשמר משטר סוציאליסטי - דמוקרטי במזרח - גרמניה . 
מעבר מן הקצה אל הקצה , ממשטר קומוניסטי קיצוני למשטר קפיטליסטי טהור הוא 
צעד מרחיק לכת מדי , שעלולות להיות לו השלכות שליליות על תושבי מזרח - גרמניה . 
התחושות עדיין מעורבות . יש היום רבים יותר שמחייבים את האיחוד , רואים 
בו בבחינת הכרח . יש כאלה שנתפסו באופוריה ומאמינים שבן - לילה הם יתעשרו , 
בחושבם שהכסף מתגלגל ברחובות מערב - גרמניה . אני חושב שהמפגש עם המערב , 
שהתאפשר מאז ניפוץ חומת ברלין , הביא כבר רבים להתפכח . הם ראו שידם אינה 
משגת לרכוש את כל המוצרים המפתים המוצגים בחלונות הראווה . זה גם יוצר תסכול . 
לי אישית לא , לבד מהעובדה שאולי אירועי ימים אלה ישמשו בשבילי בסיס לרומן 
שאכתוב בעתיד . אני עצמי הרגשתי חופשי בכתיבה גם בתקופת המשטר הקודם . 
