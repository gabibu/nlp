בודפשט ( ע"ר ) . הפרלמנט ההונגרי הורה אתמול לממשלת בודפשט לפתוח במו"ם 
לפרישת המדינה מברית וארשה . ברוב של 232 קולות , ללא מתנגדים , ובהימנעות 
ארבעה צירים , תמך הפרלמנט ביוזמה מדינית שנקטה הממשלה בוועידת ברית וארשה 
במוסקווה ב7 ביוני וב8 בו . החלטת הפרלמנט קובעת כי הונגריה תבסס את המו"ם 
לפרישה מהברית על סעיף 26 של אמנת וינה הנוגע לשינויים יסודיים במדינה . 
עוד נאמר בהחלטה כי הונגריה מבקשת לבוא להסכם על פרישתה עם יתר חברות ברית - 
וארשה , כשהיא מסבירה להם את מאמציה להקים מערכת ביטחון כלל - אירופית . 
כן צוין בהחלטה , כי הונגריה מבקשת להשעות את חברותה בברית , כשלב ראשון 
לקראת פרישה מלאה ממנה . שר ההגנה ההונגרי , לאיוס פור , אמר אז שהונגריה 
לא תשתתף השנה בתמרוני ברית - וארשה , וברצונה לפרוש מהברית עד סוף שנת 
19 . 
