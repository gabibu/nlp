, החל לפעול אתמול האתר האזורי החדש לסילוק פסולת באזור צפון הנגב . המזבלה , 
באתר דודאים ממערב לבאר - שבע , החלה לקלוט אתמול משאיות אשפה ראשונות 
של העיר באר שבע וכן מנתיבות , אופקים והמועצות האזוריות השכנות . בטקס 
חנוכת המשרדים המחוזיים לדרום הארץ של המשרד לאיכות הסביבה , שנערך אתמול 
בבאר - שבע בירך מנכ"ל המשרד ד"ר אורי מרינוב על התחלת הפעלתו של אתר דודאים . 
האתר החדש יחליף את המזבלה הישנה של באר - שבע , שגרמה תקופה ארוכה למטרדים 
סביבתיים חמורים לתושבי האזור ולבסיס חיל - האוויר הסמוך . מנכ"ל המשרד לאיכות 
הסביבה ציין , כי צפיפות האוכלוסיה המתגוררת כיום במחוז הדרום זהה לצפיפות 
האוכלוסין שהיתה במחוז הצפון בשנת 84 . עובדה זו מחייבת העברת מירב הפיתוח 
והמאמץ הכלכלי לקליטת העלייה לדרום הארץ ולא למרכזה , כדי למנוע התמוטטות 
והרס קרקע חקלאית ומאגרי מי תהום . " הנגב משווע לתוספת אוכלוסין ופעילויות 
ותפקידו של המשרד לאיכות הסביבה לסייע לגופי הביצוע בתוכניותיהם " , אמר 
המנכ"ל . מרינוב ציין , כי מצא התקדמות רבה בטיפול בבעיות הסביבתיות של 
מפעלי מכתשים בבאר - שבע וברמת - חובב , שחרף קשיים הכלכליים הצליחו להשקיע 
בניקוי המפעלים מאלפי טונות של פסולת רעילה , ונקטו צעדים למניעת זיהום . 
עוד אמר , כי באמצע נובמבר תיעצר כל זרימה של שפכים תעשייתיים מאזור רמת - 
חובב , לאחר הפעלתם של מתקנים לטיפול בשפכים הרעילים הנוצרים על - ידי המפעלים 
הכימיים באתר . שפכים אלה גורמים במשך שנים לזיהום ערוצו של נחל הבשור . 
