התאחדות הטניס הבין לאומית קבעה אתמול סופית שהמיפגש בין סין לישראל במסגרת 
ההישרדות בבית העליון בגביע דיוויס יהיה בין ה - 31 ל - 51 בספטמבר ברמת 
השרון . החלטה סופית על כך התקבלה בוועדת הדיוויס בהתאחדות הבין - לאומית 
בניהולו של תומאס אלברג . כפי שנודע ניסה אלברג בימים האחרונים בעזרת מברקים , 
טלקסים ושידורי פאקסימיליות להשיג אישור למועדים אלה לגבי בואם של הסינים 
לארץ . כזכור ביקשו הסינים מלכתחילה את הקדמת המישחק בשבוע בין ה - 31 ל - 
51 בספטמבר וישראל נענתה . בשלב מאוחר יותר ביקשו הסינים להעתיק את המיפגש 
לחודש אוקטובר . לכך לא הסכימה ישראל בגלל תחרויות הפרס הגדול על שם ריקליס 
ברמת השרון , וכן התחייבויות אחרות של שחקני נבחרת הדיוויס . במברק אחרון 
ששוגר לסינים שלשום הודיע אלברג שתוך 42 שעות על הסינים להיענות להצעה של 
ה - 31 עד ה - 51 בספטמבר . לאחר שלא הגיעה תשובה כלשהי מההתאחדות הסינית 
להתאחדות הבין - לאומית הורה אתמול אלברג להתאחדות הסינית על קיום המיפגש 
בין ה - 31 עד ל - 51 בספטמבר , ואילו לאיגוד הטניס הישראלי הודיע אלברג 
שישראל יכולה להתחיל בהכנות למיפגש זה בהתאם לתאריך שצויין . 
