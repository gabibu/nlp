( ע ) . " חברת חכמי נדל"ן ניסתה להוציא במרמה סכום של מיליון שקל ממשרד 
האוצר , למימון הקמת מפעל התרופות שלה בבית - שאן באמצעות זיופי מסמכים " , 
כך טען מנהל מרכז ההשקעות במשרד התעשייה והמסחר , בבית המשפט המחוזי בתל - 
אביב . השופטת המחוזית , ורדה אל - שיך , קיבלה טענה זו , ונעתרה לבקשת 
משרד האוצר לחזור בו מהודאתו , לפיה עומדת חברת חכמי - נדל"ן , לקבל סכום 
של מיליון שקל מאת החשב הכללי של משרד האוצר . בתצהיר שהגיש משה טרי , מנהל 
מרכז ההשקעות במשרד התעשייה והמסחר , הוא מציין כי במארס 68 קיבלה חכמי - 
נדל"ן מעמד של מפעל מאושר לפי החוק , לגבי מפעל התרופות שהחברה מקימה בבית - 
שאן . בשל גודל ההשקעה ומורכבותה , נקבע כי חברת מבני - תעשייה תפקח על 
ביצוע הפרויקט . תפקידה של מבני - תעשייה היה לקבל את דו"חות הביצוע מהחברה , 
ולאשר את הסכומים שהוצאו על פיהם . עם קבלת האישור , אמור היה החשב הכללי 
באוצר להעביר את הכספים לבנק לפיתוח התעשייה , וזה בתורו היה אמור להעביר 
את הכסף לחכמי - נדל"ן . באחד במאי 09 , הוציא בית המשפט , לבקשת חברת 
הבנייה מליבו - ישראל , עיקול זמני על הכספים המגיעים לחברה ממשרד האוצר . 
בית המשפט הורה לאוצר להפקיד את מיליון השקלים שהיו מגיעים לחכמי - נדל"ן 
בקופת בית המשפט . ב13 במאי הודיע מנכ"ל מבני - תעשייה למשה טרי , על חשדות 
כבדים , לפיהם החתימות על חלק ממסמכי האישור שנמסרו לבנק לפיתוח תעשייה 
הם מזויפים . בששי ביוני הגיעו נציגי היחידה לחקירות הונאה במשטרה למרכז 
השקעות שבמשרד התעשייה והמסחר , ולקחו חומר המתייחס לחברת חכמי - נדל"ן . 
משה טרי , פנה לבית - המשפט וביקש לאפשר לאוצר לחזור בו מהודאתו בדבר החזקת 
הכספים של חכמי - נדל"ן . זאת , בטענה שההודאה מקורה בתום לב , לאחר שבפני 
נותן ההודאה , לא היה המידע בדבר חשד כבד להונאה של רשויות המדינה בהיקף 
מיליוני שקל . 
