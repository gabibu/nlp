בודפשט ( מיוחד ל"הארץ " ) . הפרלמנט הפדראלי הצכוסלובקי יתכנס היום לישיבתו 
הפורמאלית הראשונה , וכבר מחר צפויה התפטרותה של " ממשלת ההבנה הלאומית " 
ובחירתה של ממשלה חדשה , שגם בראשה יעמוד ראש הממשלה היוצא , מריאן צאלפה . 
המשא - ומתן על הרכבת הממשלה הסתיים , למעשה , אם - כי לגבי שני תפקידים 
עדיין נמשך המיקוח . בממשלה יהיו 71 שרים וישתתפו בה גם נציגי התנועה הנוצרית - 
דמוקרטית הסלובקית , לאחר שחזרו בהם מסירובם להצטרף אליה . הנוצרים - דמוקרטים 
הצכים החליטו להישאר באופוזיציה , יחד עם הקומוניסטים ועם הלאומנים הסלובקיים . 
בבראטיסלאווה פורסם הרכבה של ממשלת סלובקיה החדשה , שבראשה יעמוד נציג " הציבור 
נגד אלימות " ( תנועת האחות של " הפורום האזרחי " הצכי ) , ולאדימיר 
מציאר ( שהיה עד כה שר הפנים ) וישתתפו בה גם נציגי הנוצרים - דמוקרטים 
והמפלגה הדמוקרטית הקטנה . הקומוניסטים והלאומנים הסלובקיים יישארו באופוזיציה . 
לא ברור עדיין מעמדה של מפלגת המיעוט ההונגרי . 
