בעלי מסעדות מתלוננים , שמפעלי הבשר למיניהם מזריקים כמויות גדולות של מים 
לסוגי בשר ועוף המעובדים והמוקפאים , במטרה להעלות את משקלם ולייקר את מחיריהם 
בהתאם . לטענתם , התופעה בולטת בעיקר בעוף הקפוא , אך גם קיימת בסטייקים 
קפואים , בשר טחון ואפילו נקניקיות הנמכרות לסוחרים כשהן קפואות . במכתב 
ששיגר השבוע ארגון סוחרי ירושלים לשר התעשייה והמסחר , משה נסים , טוענים 
נציגי המסעדנים כי הזרקת המים לבשר גורמת להם לנזק רב , שכן הם נאלצים לשלם 
בפועל בין % 51%03 יותר מן המחיר הנקוב לק"ג עבור העוף הקפוא והבשר המעובד . 
המסעדנים דורשים במכתבם משר התמ"ס שיורה לפקחי משרדו לקחת מדגמי בשר מסיטונאי 
וספקי הבשר ולהעבירם לבדיקה במעבדה על - מנת לקבוע את אחוזי המים שנוספו 
להם . " מפעלי בשר בארץ מפשירים את הבשר הקפוא המיובא , מכשירים אותו , 
מעבדים אותו ומקפיאים אותו מחדש , מה שכרוך בהוספה של חומרי ריכוך , בנוסף 
להזרקת המים שנעשית מסיבות אחרות , לא להוספת משקל , " אמר אתמול בתגובה 
אחד מיבואני הבשר הגדולים ל"הארץ " . " הוספת התוספות השונות היא נקודה 
פרוצה ואין תקן של משרד הבריאות בהקשר זה " . בזמנו , כשפרצה שערוריית ה"עגל 
הרך " , שנתגלה כבשר שהוזרקו לו כמויות גדולות של מים , מסרו נציגי מועצת 
הבקר ( משרד החקלאות ) שאין תקנה האוסרת הזרקת מים לבשר , אם כי דרשו 
שהזרקת המים תסומן על אריזת המוצר . אתמול , בתגובה לפניית " הארץ " , 
נמסר מלשכת שר התעשייה והמסחר כי משרדו אינו מטפל בפניית הסוחרים בנושא הבשר , 
הנמצא בחסות משרדי החקלאות והבריאות . על - פי החוק הקיים , השירותים 
הווטרינרים בישראל אינם אחראים על הפיקוח הווטרינרי של התעשייה לעיבוד בשר 
ועוף המיועדת לשוק המקומי בלבד . השירותים הווטרינרים מפקחים על המשחטות 
המתועשות ועל המפעלים המיועדים ליצוא . משרד הבריאות עוסק בתוצרת המיועדת 
לשוק המקומי . בשבועות האחרונים נוצר בשוק מחסור בבשר קפוא . המחסור נובע 
מירידה במלאי הבשר הקפוא המאוחסן בבתי הקירור של הממשלה ובעקבותיו צומצמה 
בחודש יוני אספקת הבשר הקפוא לסיטונאים , שנאלצו להסתפק בהקצבה של % 07 מכמות 
הבשר הקפוא שהם רוכשים בימים כתיקנם . ב8 ליולי תגיע לישראל אוניית הקירור 
" פורטו מורינו " , העמוסה ב002 , 4 טון של בשר קפוא מארגנטינה ואורוגואי . 
כאשר בשר זה יגיע למחסנים , סביר שהצימצום בהיקף האספקה יבוטל . 
