הקשר אורי מלמיליאן נפגש אתמול עם נציג ההנהלה והשניים דחו לשבוע הבא את 
ההחלטה אם ימשיך מלמיליאן עונה נוספת במכבי , כפי שמתחייב מהחוזה שחתם לפני 
שנה , או שיחזור לבית"ר ירושלים . יו"ר הקבוצה אלי זינו שלח אמש למאמן אלון 
בן - דור אולטימטום למשך שבועיים , בהם חייב המאמן להשיב , אם הוא מוכן 
לאמן את הקבוצה בצוותא עם זקי דקל . לא היתה פניה למאמן אליהו עופר . נמשכים 
המגעים עם זאהי ארמלי לגבי העונה הבאה . כן זומנו לאימונים זורי דזנשווילי 
ועופר שטרית מהפועל לוד . ויטאק לאזרק שיחזור מפולין בחודש הבא יביא עימו 
שלושה חלוצים . העולה החדש לליגה הארצית מעוניין בחלוץ דלית אל - כרמל , 
צפא עבוד , לעונה הבאה . משה סלקטר ימשיך ככל הנראה שנה נוספת . הקבוצה 
תחזק עצמה גם בשחקן זר , וכרגע טובים סיכויו של פלאינו אשר שיחק העונה בביתר 
תל אביב . באוגוסט תצא הקבוצה להונגריה למחנה אימון . 
