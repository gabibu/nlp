חברת החשמל עומדת להשקיע סכום של 6 . 3 מליון דולר בהתקנת ציוד מתקדם לצמצום 
היקפן של תקלות ברשתות המתח הגבוה . הציוד המיוחד , מתוצרת חברת סימנס 
בנורווגיה , נחשב למתקדם ביותר בעולם , וחברת החשמל היא הראשונה המיישמת 
אותו מחוץ לנורווגיה . המדובר במערכת חדשה המבוססת על מנתקים ממוחשבים המותקנים 
בכל קטע בקו החשמל והמופעלת בפיקוד מרחוק . כאשר מתרחשת תקלה באחד מקטעי 
הקו , מופרד אוטומאטית קטע זה . הדבר מאפשר חידוש מידי של האספקה ליתר 
קטעי הקו , וכן איתור מהיר של המקום המדויק של התקלה , ובעקבותיו הפניה 
מהירה של צוות תיקונים למקום . במצב הקיים כיום גורמת הפרעה בכל קטע להפסקת 
פעולת הקו כולו , בעוד האיתור דורש זמן ממושך , לרבות בדיקות ידניות בשטח 
מעמוד לעמוד . לאחרונה נערכות בחברה בדיקות ניסיוניות של הציוד בהפעלה ניסיונית 
בקווים הקשורים בתחנת המשנה קישון במפרץ חיפה , לאחר שבוצעו בו שינויים 
כדי להתאימו לציוד הסטנדרטי של חברת החשמל ולתנאי האקלים בארץ . עם תום 
הניסוי מתכוונת החברה לרכוש 02 יחידות נוספות כדי להתקינן ב05 קווי מתח גבוה 
בהשקעה כוללת של כ6 . 3 מיליון דולר . 
