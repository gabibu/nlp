המזכירות הארצית של עובדי חברת החשמל החליטה אתמול להכריז על סכסוך עבודה 
בחברה ומאיימת לנקוט בעיצומים עד כדי השבתת החברה אם ייפגעו העובדים בשכרם . 
יו"ר עובדי חברת החשמל , יורם אוברקוביץ , אמר אמש כי החלטה על הכרזת סכסוך 
עבודה התקבלה על רקע שתי תופעות , המאיימות על שכר העובדים . הראשונה 
הגשת התביעה להחזרת % 8 . 8 תוספות שכר שקיבלו העובדים על פי הסכם שכר חתום 
עם הנהלת החברה ובאישורו של שר האנרגיה דאז משה שחל . " לא נסכים לאי כיבוד 
הסכמים חתומים " , אמר . והתופעה השנייה : ביטול חוק ההסדרים במשק , שלפיו 
ניתנה הוראה להנהלת חברת החשמל , לחייב כל עובד במס על הארוחות שהוא אוכל , 
תוספות הביגוד , ביטול ההקלות במס לעובדי המשמרות והטלת מס על חלק מסוים 
מצריכת החשמל חינם . בסך הכל מתבטאת כאן הפגיעה , לטענת יו"ר עובדי חברת 
החשמל , בסכום של כ051 שקל נטו בחודש . הפגיעה הכוללת בשני הסעיפים עלולה 
להגיע , לדברי המזכירות הארצית , לשיעור של כ%51 משכר עובדי חברת החשמל . 
בתשובה לשאלות אמר אמש אוברקוביץ : " האם מישהו חושב שניתן לזה לעבור כך 
פשוט לסדר היום ? האם מישהו באוצר חשב על היקף הפגיעה האמיתי בשכר עובדי 
החברה ? לנו אין רצון לשבות ואין לנו רצון להחריף , אבל אם לא תהיה לנו 
ברירה נצטרך לאחוז באמצעי הלגיטימי היחיד העומד לרשות העובדים וניאבק עד 
כדי שביתה . לא נפגע בשידורי המונדיאל " , הוסיף אוברקוביץ . 
