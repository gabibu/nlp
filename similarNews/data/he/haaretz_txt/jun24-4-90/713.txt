( ע ) . תושבת ירוחם בת 91 , רחל וקנין , נהרגה אתמול לפני הצהרים , 
שעה שמכונית בה נסעה התהפכה סמוך למושב זבדיאל שליד קרית מלאכי . בתאונה 
נפצעו עוד שלושה אנשים באורח בינוני . אתמול סמוך לשעה 03 : 01 עשתה מכונית 
מסחרית מסוג מרצדס את דרכה מקרית - גת לכיוון קרית מלאכי . סמוך למושב זבדיאל 
ביקשה המכונית המסחרית לעקוף מכונית פרטית מסוג סאאב , שבה נסעה רחל וקנין . 
במהלך העקיפה , התחככו שתי המכוניות זו בזו ונהג המכונית הפרטית איבד את 
השליטה על הרכב , והתהפך . כתוצאה מההתהפכות נהרגה רחל וקנין ושלושה נוסעים 
אחרים שהיו במכונית נפצעו באורח בינוני והועברו לבית החולים קפלן ברחובות 
ע"י שני אמבולנסים של מד"א מקרית - מלאכי וקרית - גת . ראש לשכת התנועה של 
משטרת מרחב לכיש , פקד אריה שטרית , פתח בחקירה התאונה , ונהג המכונית 
המסחרית נעצר לחקירה . זהו המקרה השני , ביומיים האחרונים , שנהרג אדם 
באותו אזור . ביום ב נהרג במקום בחור ישיבה בן 91 , צבי גורמן מבני - ברק . 
הוא רכב על אופניו , בשעת לילה , ואוטובוס פגע בו בעצמה והרגו . גם תאונה 
זו נחקרת ע"י משטרת מרחב לכיש . רוכב אופנוע , מנחם גל בן 26 מרחובות , 
נפצע אתמול בצהריים באורח קשה ברגלו , מפגיעת משאית בצומת מסובים . המשטרה 
מסרה , כי רוכב האופנוע חצה את הצומת באור אדום . הפצוע קיבל טיפול מצוות 
נט"ן פגים שעבר באקראי במקום , ולאחר מכן הועבר באמבולנס מד"א לטיפול בבית 
החולים שיבא בר"ג . צעירה נפצעה באורח קשה בראשה ושלושה אחרים נפצעו באורח 
קל בהתנגשות שאירעה אתמול אחה"ץ בין אמבולנס לרכב פרטי סמוך לאשקלון . סמוך 
לשעה 03 . 5 אחה"ץ הגיע הרכב הפרטי לצומת פזכים שליד אשקלון , כאשר לפתע 
הגיח אמבולנס שהתנגש בו בעצמה . כתוצאה מההתנגשות נפצעה אחת מנוסעות המכונית 
באורח קשה בראשה . היא הועברה לבית החולים ברזילי באשקלון , ומשם לסורוקה 
בבאר שבע . שלושת הפצועים האחרים מהמכונית , שנפגעו באורח קל , הועברו 
לבית החולים ברזילי באשקלון , ואחד מהם אף שוחרר . לשכת התנועה של משטרת 
מרחב לכיש פתחה בחקירת נסיבות התאונה . 
