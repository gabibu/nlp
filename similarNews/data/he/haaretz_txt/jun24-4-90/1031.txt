( ע ) . המשורר ע . הלל ( הלל עומר ) , במקצועו אדריכל לגנים , מת 
בשבת לפנות בוקר ביחידה לטיפול נמרץ של בית החולים איכילוב בתל אביב , אחרי 
מחלה ממושכת . ארונו יוצב היום ב03 . 21 בצהריים בבית אריאלה בת"א ( הספרייה 
העירונית שערי ציון ) . ההלוויה תתקיים בשעה 03 . 41 אחר הצהריים במשמר 
העמק , הקיבוץ שבו נולד לפני 46 שנים . ע . הלל , ממחדשי השירה העברית 
הארץ - ישראלית , נולד וגדל בעמק יזרעאל . שיריו החלו להתפרסם ערב מלחמת 
העצמאות והקנו לו מיד מקום ייחודי בין משוררי הדור . ספרו המפורסם הוא " ארץ 
הצהריים " , ( 0591 ) . משיריו ידועים ביותר " בסיבוב כפר סבא " , " בית 
בפרוזה " , " כיתה בארץ " ו"דבר החיילים האפורים " . ספריו האחרים הם " נשרה " , 
" טרוף טורף " , " הודייה " , " דברי " , " כיפה אדומה " , " יוסף 
ואשת פוטיפר " ומבחר מכל ספריו " עד כה " ( 4891 ) . בזכות עשרות ספרי 
שירה לילדים , בהם " בוקר טוב " , " דודי שמחה " , " יוסי ילד שלי מוצלח " , 
" מזבוב עד פיל " ועוד ועוד , היה ע . הלל האהוב במשוררי הילדים בישראל . 
השנה הוענק לו הפרס הבין - לאומי לספרות ילדים ע"ש אנדרסן והוא עמד לקבלו 
בספטמבר בוויליאמסבורג שבווירגיניה , ארה"ב . ע . הלל , הוא הלל עומר , 
היה גם אדריכל גנים , שטבע חותמו במקומות רבים ברחבי המדינה . שנים היה 
הגנן הראשי של עיריית ירושלים , ובתל אביב תיכנן , בין השאר , את גן קלור 
לאורך הטיילת ואת גן הפסגה ביפו . השאיר אחריו אשה ושלוש בנות . אם פסגת 
מאווייו של משורר היא ששיריו ייקראו בפי כל , הגיע ע . הלל לדרגה הגבוהה 
ביותר שיכול משורר לשאוף אליה : שירי הילדים שלו הם נכס צאן ברזל בשירת 
הילדים העברית והם זרועים זעיר שם זעיר שם , משעשעים , שנונים ועוקצניים , 
בכל אנתולוגיה של שירי ילדים המכבדת את עצמה . השימוש בלשון נמוכה ובלשון 
הדיבור של הילד , היסוד הקומי החזק , המצלול העשיר והפואנטה הצינית והאופטימית 
כאחת , כל אלה עושים את ע . הלל אביהם ומקדימם של משוררי הילדים הפופולריים 
של דורנו מיהודה אטלס עד יהונתן גפן . ע . הלל הוא בעצם המשורר הראשון 
ששיחרר את שיר הילדים העברי מהמגמות הדידקטיות והחינוכיות . שירו כתוב מנקודת 
מבטו של הילד ומכאן שאיננו מטיף לערכים ובעיקר הוא שופע בריאות נפשית ואופטימיות 
צברית במנות גדושות . אופטימיות מידבקת ותמימות ילדותית עצומה , והכושר 
לכתוב מנקודת מבטו של מי שפוקח את עיניו לראשונה אל העולם , מצויים גם בשיריו 
של ע . הלל למבוגרים , אופוס מפואר שכונס בשנת תשמ"ד בקובץ גדול ושמו " עד 
כה " ויצא לאור בהוצאת הקבוץ המאוחד . בקובץ הרטרוספקטיווי הזה מצטייר 
ע . הלל כפי שהוא , במלואו , כאחד המשוררים המעטים בארץ הזאת שהמילה ארץ 
ישראל אינה מלווה אצלו בקונוטציות פוליטיות דביקות ואינה גוררת את שיריו 
לתחום הדמדומים שבין השירה לפזמונאות . שירת ע . הלל היא שירת ארץ ישראל 
במיטבה , שאינה מתביישת בהיותה כזאת . היא שירה המסרבת לסמלים לאומיים 
גרנדיוזיים ונמנעת מכל מליצה . די לה , למשל , בנוף של סיבוב כפר סבא , 
כמו בשיר הנודע ביותר אולי שלו , ששמו כשם הצומת הפרוזאי הזה . השיר , 
כמו רוב שיריו של ע . הלל , מסתיים בקריאה של אקסטזה אופטימית : " הוי , 
בחמישי באדר , בסיבוב כפר סבא , נפלא להיות ! וככה להיות , להיות ! 
ולהיות ! 
