" מה יש לדבר , אנגליה רעה " . ואם אפילו האנגלילג יוסף מירמוביץ חובט בנבחרתו 
של ידידו האישי הטוב בובי רובסון , נא לפזר שרידי האשליות . אלא אם כן . 
. . מאז 6691 , שנת האופוריה , כאשר שחקני - מחשבה ומחזיקי - כדור , 
כמו בובי צארלטון , בובי מור , מרטין פיטרס ולידם מגינים תוקפים וכמה 
פייטרים , הזניקו את אנגליה לשיאה הזמני מתנפצות זה שנות חצי דור התקוות 
להתעוררותה . ניסיונות לשנות את מישחקה , לעשותו אירופי , כאשר באו אליה 
מפעם לפעם אוחזי - כדור ספורים , נכשלו . דוגמה שבחדשות : גון בארנס , 
המסוגל לככב בכל קבוצה אירופית , כמו בליוורפול , החריגה , מחפש " במדי 
המלכה " את עצמו . ולא מוצא . מקווים שאולי - אולי יקרינו מעט פול ( 
פארקר ) ופול ( גאסקוין ) , אחרי שבריאן רובסון יאמר שלום , על שיטת 
" הבעט , רוץ והגבה " שחזרה לנבחרת הזאת , אשר הקימה לה חטיבות של " מזוכיסטים " 
מכורים . לא אימוץ הליברו יטאטא את אבק השמרנות . אחרי כמה ניפוצי אשליות , 
ולהוציא הבזקים , מתחוור שאנגליה היא הנבחרת המדוברת - הנלעגת ביותר בעולם , 
באורח כה פרדוקסאלי . ואי אפשר לשחררה מהשמרנות האנגלית שמכה בכדורגל הנבחרתי 
שלה . רוני גרינווד , אדריכלה של קבוצה אנטי אנגלית , ווסטהאם יונייטד , 
במשך שנים רבות , ללא תואר אליפות ( ! ) בא לנבחרת ולא חיקה את אלף 
ראמזי . והיא כמנהגה נוהגת . הוא הושמץ , כמובן . תמיד האשם במאמן . 
גם בבובי רובסון . עוד כמה שבועות יילך להולנד , לעשות עוד כסף טוב , 
ולהעשיר את חשבון הבנק המפוצץ שלו . במקומו יבוא אחר . אולי מוכשר מקודמיו , 
אבל מה זה , מי זה , חשוב . תחי השיטה ! אין עוד מדינת כדורגל מסוגה 
שמשהו עמוק כל - כך דפוק ביסודותיה ( לא בליגה ) , עד שכל ניצוץ מבטיח 
כבה מיד . טוב שיש לה ליגה טובה . היא שמחזיקה אותה בכותרות . חוץ , 
כמובן , מהלהיט הלוהט שלה החוליגאנים . ואולי , מי יודע , אנגליה תחולל 
כאן נסים ונפלאות . בינתיים , למה מבקשים רק מארגנטינה שוב ושוב לא לבכות . 
