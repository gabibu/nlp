" סגנית השר גאולה כהן ( התחיה ) , קראה לממשלה ללמוד לקח מן התגובה 
האמריקאית להצהרת השר אריאל שרון כי לא ייושבו עולים בשטחים , ולפרסם הודעה 
כי אמנם אינה מתכוונת בנסיבות הקיימות להפנותם לשטחים , אבל מתכוונת להפנותם 
למזרח ירושלים וכן לעודד ותיקים להתנחל . אברהם פורז ( שינוי ) הגיש הצעת 
חוק פרטית , האוסרת על הממשלה והסוכנות היהודית לסייע לקליטת העולים בשטחים . 
לדבריו כך תועמד הצהרת שרון למבחן . התנגדות לחוקי חירום לבנייה שיוזם השר 
אריאל שרון , הביעה אתמול ועדת הפנים בראשות יהושע מצא ( ליכוד ) . מצא 
הזהיר את שרון , כי חוקי החירום עלולים לגרום נזקים בתחום האורבני ולפגוע 
ברשויות המקומיות . לדבריו , יש צורך בכמה תיקונים בחוק , והצעות אלה 
מתעכבות בוועדת השרים לחקיקה . קפידבינבעוד הליכוד מצדד בהאטת הדיון בשינוי 
שיטת הממשל , פתח אתמול יו"ר ועדת החוקה מטעמו , אוריאל לין , את הדיון 
בכל ההצעות לשינוי שיטת הבחירות והממשל שהונחו על שולחנה . פרופסור אוריאל 
רייכמן שצידד בבחירה ישירה של ראש ממשלה , סבור כי היא תביא לחידוד ההכרעה 
בין הליכוד לבין המערך , וזה יתרונה . אמנון רובינשטיין ( שינוי ) , 
הזהיר מפני הפקדת תפקיד ראש הממשלה בידי ראש הסיעה הגדולה , אבל עוזי לנדאו 
( ליכוד ) סבור כי זה נחוץ כדי לבצע מעבר הדרגתי מהשיטה הקיימת לשיטה חדשה . 
קפידבינבעקבות דו"ח של בצלם , על תנאי מעצרם הקשים של קטינים ממזרח ירושלים , 
הציע מרדכי וירשובסקי ( רץ ) , שמשלחת פרלמנטרית תבקר במקום . יו"ר 
ועדת הפנים יהושע מצא ( ליכוד ) , הגיב כי בצלם מוציא את דיבת הארץ רעה , 
וראוי היה שלא יתקיים סיור כזה . לפי הודעת ועדת הפנים התבטא יו"ר הוועדה 
המחוזית , אלי סוויסה , כי בצלם מוציא את פרסומיו שלא בהיתר וללא רשיון . 
וירשובסקי השיב , כי אין צורך ברישיון לפרסום הדו"חות . 
