פרשת סמים חדשה נחשפה בימים האחרונים בבסיסי צה"ל בדרום הארץ . עשרה חיילים 
נעצרו לאחר שסוכן סמוי , אשר הושתל על - ידי המשטרה הצבאית במספר בסיסי 
צה"ל , הביא הקלטות בדבר שימוש וסחר בסמים בקרב החיילים . הסוכן פעל בבסיסים 
במשך מספר חודשים , מבלי שייחשף . שלשום הובאו העשרה לבית הדין הצבאי של 
פיקוד הדרום , שם ביקש התובע הצבאי , סרן שלמה נסים , לעצור אותם עד לתום 
ההליכים המשפטיים נגדם . סרן נסים טען , כי מדובר בפרשה חדשה בצה"ל , 
שבה מעורבים חיילים רבים במספר מקרים רב של שימוש וסחר בסמים . נשיא בית 
הדין הצבאי , האל"ם ד"ר עמנואל גרוס , הורה לעצור את החיילים עד לתום ההליכים 
המשפטיים . הפרשה דיווחה למפקדי הבסיסים , שבהם משרתים החיילים , ולגורמים 
בכירים בפיקוד הדרום . פרשת הסמים הקודמת בצה"ל נחשפה בבית הספר לקצינים , 
בה"ד 1 , לפני מספר חודשים . סוכן סמוי חשף 21 חיילים , רובם נהגים וחיילי 
מפקדה , שעישנו סמים וביצעו עסקות סמים . פרשת הסמים , הידועה ביותר בצה"ל , 
נתגלתה בלהקת פיקוד המרכז , ובעקבותיה פורקה הלהקה . 
