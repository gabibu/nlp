שר החוץ של מצרים עיסמת עבד אל מגיד הביע את ביטחונו שבפגישה שיקיים עם שר 
החוץ דוד לוי , הם ימצאו ביניהם שפה משותפת . בשיחה שקיים עם השגריר המתפטר 
של ישראל במצרים , פרוף שמעון שמיר , לפני בואו לישראל , חלק מגיד שבחים 
ללוי וביקש משמיר להגיד ללוי " שיש לו אצלנו נקודת פתיחה טובה . הוא יוצא 
לדרך ברגל ימין . מסור לו שארגיש בנוח בעבודה עמו כבן האזור המכיר אותנו 
ואת דרכי החשיבה שלנו " . מגיד סיפר לשמיר כי בילדותו היו לו ידידים רבים 
בקרב היהודים " ועם יהודי מצרים ומרוקו , דיברנו תמיד בהבנה ובשפה משותפת , 
שלעתים חסרה לנו במגעים שאנו מקיימים עם יהודים שמוצאם ממדינות מזרח אירופה " . 
מגיד גם אמר , במסר בעל פה שביקש להעביר באמצעות פרוף שמיר ללוי , כי 
לא הופתע מן העמדות החיוביות שנקט שר החוץ בנושאי קמף - דייוויד והנסיגה 
מלבנון . שגריר ישראל במצרים פרוף שמעון שמיר , העביר את המסר בע"ף ממגיד , 
בפגישה שקיים אתמול עם שר החוץ דוד לוי , במהלכה הגיש לו את מכתב התפטרותו . 
בפגישה שהתקיימה במלון בירושלים שבו מתאכסן לוי , פירט שמיר את הסיבות 
להתפטרותו . הוא ציין כי ההחלטה על ההתפטרות גמלה בליבו עם הקמת הממשלה 
החדשה לפני כחודשיים , משום שהשקפת העולם של הממשלה החדשה ומצעה אינם עולים 
בקנה אחד עם השקפת עולמו בנושאי כלכלה , חברה ונושאים אחרים . קפידבינלדבריו , 
הגורם העיקרי להתפטרותו הם חילופי הממשל בארץ ולא הקיפאון בתהליך המדיני . 
שמיר ציין כי השר לוי הביע צער על הודעת התפטרותו . עם זאת הדגיש שמיר , 
שעד למינוי מחליפו יעשה כל מאמץ כדי לקדם את תהליך השלום . לדבריו , אין 
כל קשר בין התפטרותו לבין מינויו של לוי לכהונת שר החוץ . אדרבא , הוסיף 
שמיר , מינויו של לוי לשר החוץ התקבל בקורת רוח רבה במצרים ואישים מצריים 
אמרו שמינויו של בן האזור למשרת שר החוץ , מהווה הזדמנות לדו - שיח עם 
אדם המבין ומכיר את העולם הערבי . שגריר ישראל בארה"ב משה ארד , המבקר בארץ , 
מסר אתמול לשר החוץ דוד לוי , כי מזכיר המדינה האמריקאי גיימס בייקר , 
מעוניין מאוד להיפגש עמו בהקדם . עם זאת , מועד הפגישה טרם נקבע . שגריר 
ארה"ב בישראל , ויליאם בראון , אמר למנכ"ל משרד ראש הממשלה יוסי בן - אהרון 
שאין שום אימות לידיעות , לפיהן בכוונת בייקר להיפגש באמצע חודש זה באירופה 
על שר החוץ דוד לוי . 
