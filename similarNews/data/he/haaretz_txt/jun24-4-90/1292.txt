סטודנט יווני , שזוהה בטעות כאוהד אנגלי , הותקף במילאנו . הוא הוכה ונבעט 
בידי אוהדים איטלקים . הסטודנט אושפז בבית החולים עם פגיעות בראש ובגב . 
הסטודנט , גיאני אנאסטאסופלוס מאתונה , הותקף בידי שמונה צעירים איטלקים 
ביום שני בלילה , כאשר שוחח בטלפון באנגלית עם ארוסתו שבלונדון . אנאסטאסופלוס 
סיפר לחוקרי המשטרה , כי הצליח להימלט מתוקפיו , ולעלות על אוטובוס . 
הוא סיפר , כי הצעירים עקבו אחרי האוטובוס בשני כלי רכב פרטיים ותפסהו כאשר 
ירד מהאוטובוס בתחנה אחרת בעיר . הצעירים נמלטו אחרי שנהג האוטובוס קרא 
לעזרת המשטרה במכשיר הקשר שעימו . 
