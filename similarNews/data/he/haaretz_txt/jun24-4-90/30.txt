הדבר הראשון הראוי לציון בסיפור על קליטת חברים חדשים לקיבוץ הוא צירוף - 
המלים " קליטת חברים לקיבוץ " . מי שהורגלו באחרונה לשמוע על הקיבוצים בצירופים 
קיבוץ - עזיבה , קיבוץ - נטישה , קיבוץ - משבר , עשויים להיות מופתעים 
מקליטת חברים חדשים בקיבוצים . מילא , עולים . אבל סתם ישראלים המחליטים 
עתה ללכת לקיבוץ ? על כן , התעוררה סקרנות מיוחדת למקרא המודעה הקטנה , 
המתפרסמת באחרונה דרך - קבע בעיתונות היומית : " קיבוץ , בית ודרך של 
יחד . בואו לחיות עמנו חיים של שותפות . קולטים משפחות עד גיל 83 , רווקים 
ורווקות עד גיל 23 . בוגרי תיכון , לאחר שירות צבאי מלא , המחפשים שינוי 
משמעותי באורח חייהם " . למודעה מצורפים מספר הטלפון והכתובת של מחלקת הקליטה 
של הקיבוץ הארצי . מודעה דומה מפיץ התק"ם . ההליכה בעקבות המודעה אל התחנה 
הראשונה במחלקת הקליטה של הקיבוץ הארצי , כמוה כהצצה אל עולם ישן - חדש . 
את יעקב חזן , או בן - דמותו הצעיר יותר , לא פגשנו בין המועמדים . הממתינים 
במסדרונות המחלקה לתורם לראיון הקליטה הראשון חפים מכל אידיאולוגיה . בני 
0353 שעייפו מן החיים בעיר , מן המירוץ הבלתי פוסק , ומבקשים שינוי באיכות - 
חייהם . בלי כל מאמץ אידיאולוגי , יכלו לחפש אותה איכות - החיים גם בריחוק 
חמש דקות מכפר סבא . אחת המועמדות בחרה דווקא מהכרה בקיבוץ של השומר הצעיר , 
אך החמיצה מן הסתם את נאומו של הרב שך : רק תנאי קטן אחד היה עמה בראיון : 
היא צריכהקפמאליד4חממטבח כשר . למען הצדק ראוי לציין , כי אילו התייצב 
היום יעקב חזן לאחד מראיונות הקליטה , ספק אם היה מתקבל . אולי לא היה 
נתפש כבעל מקצוע נדרש או כבעל תכונות אישיות ההולמות חיים בקיבוץ של היום . 
המטען האידיאולוגי לא היה עומד לו כזכות בלבדית , מפני שהקיבוץ אינו תובע 
אידיאולוגיה בראש סולם העדיפויות . אף באחד מהראיונות שעשו נציגי הקיבוצים 
עם המועמדים הפוטנציאליים , לא היה זכר לאידיאולוגיה או לפוליטיקה בסיסית . 
יש להניח כי היות הקיבוצים במשבר ערכי ורעיוני מקשה עליהם לבוא בתביעות 
מסוג זה , או אף לנסחן במלים . המועמדים קולטים את תפלותה של סוגיה זו בחושים 
בריאים . " אני לא שום שמאל " , אמר לי בשיחת - פרוזדור אחד המועמדים ; 
" אז מה , אין ליכודניקים בקיבוץ ? תגידי לי את , מה ההבדל ? שמיר 
ופרס כמו שני צדדים של אותו תקליט " . כך מוצה למעשה הצד הרעיוני של החלטתו 
להצטרף לקיבוץ . בעת הראיון עם אנשי הקיבוץ , לא עלתה כלל השאלה לדיון . 
ביום ב שעבר התכנסו הקולטים והנקלטים במסדרון הארוך של מחלקת הקליטה בקיבוץ 
הארצי למה שמכונה כאן " מרתון של קליטה " . אם באה המלה " מרתון " לרמז 
על מירוץ למרחק רב , יש בה משום הגזמה . רק כשמונה משפחות לחוצות , כדרך 
אנשים העומדים למבחן , המתינו בשקט לנציגי ארבעת הקיבוצים הקולטים יסעור , 
להב , כרמים וכרמיה שבאו לפגוש בהן לראשונה . הסינון הראשוני נעשה לעתים 
כבר בשיחת הטלפון המקדימה . מיכל שצקי , מנהלת מחלקת הקליטה , מספרת ספק 
בצחוק ספק ברצינות כי " מיקומו של בית הקיבוץ הארצי ברחוב ליאונרדו דה וינצי , 
דווקא עוזר לסינון " . כאשר היא נדרשת לחזור שלוש פעמים על השם " ליאונרדו 
דה וינצי " , למי שלא שמע אותו מימיו , נדלקות אצלה נורות אדומות . השאלה 
אם כל 22 אלף החברים הבוגרים בקיבוצי הארצי אמונים על יצירותיו של דה וינצי , 
נענית בחיוך : " יופי של שאלה . התשובה היא לא . אבל כאלה יש לנו מספיק . 
אנחנו רוצים לקלוט אנשים על רמה " . השאלה , את מי בדיוק רוצה הקיבוץ לקלוט , 
תחזור ותעלה פעמים רבות בשיחותינו . הערות אגב של נציגי הקיבוצים משקפות 
לא - פעם במדויק את תחושותיהם על הקליטה . למשל , מזכיר קיבוץ מעיף מבט 
מהיר בעוגיות שהוכנו למועמדים , ומסנן : " לנקלטים יש כבר יותר זכויות 
מאשר לי אחרי 03 שנה " . עמיתו לקיבוץ מגדיר את הנקלטים כ"הפריית מבחנה " . 
בתום יום - המרתון , נכון יותר להמשיל את הקליטה להשתלת איבר בגוף שמתגלים 
בו סימני דחייה ברורים . סילבנה ויהושע הם אחד הזוגות שהגיעו לראיון . 
הוא נהג אוטובוס , היא בעלת עסק קטן לסדקית , בני 0353 . היא רוצה מאוד 
ללכת לקיבוץ . הוא מסתובב כל היום , ומה רע לו ? כל עול הבית ושלושת הילדים 
נופל עליה . החיים בעיר ממש מתישים . כל היום רצים אחר הדברים הגשמיים 
וגומרים מותשים . אז צריך להגיד : סטוף , זה לא חיים . בני - משפחתו 
חיים בקיבוצים . מה רע להם ? חיים על זרי דפנה . רגע , אני מבקשת לברר . 
איזה זרי דפנה ? יש משבר , חובות הקיבוצים , לא שמעתם ? יהושע אינו מוטרד . 
שהתנועה הקיבוצית תהיה מוטרדת . מי לא במשבר ? אם התנועה הקיבוצית תתמוטט , 
תמיד נוכל לחזור הביתה . המראיינים מכרמיה , צמד דרום - אמריקאים סימפטיים 
שחוו בעצמם לפני שנים לא - רבות את חבלי הקליטה , נוהג בם בנועם . מבררים 
את רצונותיהם של יהושע וסילבנה , מספרים על הקיבוץ ומפעל הטקסטיל שלו . 
סילבנה , תופרת במקצועה , תוכל להשתלב בנקל . יהושע , מוטרד במקצת מאפשרויות 
תעסוקתו . " כמה זמן לוקח להיות חבר ? " שואלת סילבנה . אדוארדו מרגיע : 
" זה גמיש . התהליך הרשמי לוקח שנה - שנתיים . התהליך האמיתי יכול לקחת 
יותר . זו תקופה של בחינה הדדית . אבל אל תדאגי ; לא שמים אותך תחת זכוכית 
מגדלת " . לשאלת המראיין : " למה קיבוץ ? " משיבה סילבנה ללא היסוס : 
" התעייפנו " . העייפות כסיבת הפנייה לקיבוץ חוזרת גם בדבריהם של המועמדים 
האחרים . עייפותם של אנשים באמצע - החיים , המחפשים מנוחה ומשלמים מס - 
שפתיים ליופיים של החיים בשוויון . אם תרצו , אפשר לראות בזה מסר אופטימי 
לקיומו של הקיבוץ . למרות התחזיות הקודרות על עתידו , עדיין נתפש הקיבוץ 
כמקום פסטורלי שנוח לחיות בו , מקום משופע בכרי - דשא וחיות מחמד . בראיון 
עם נציגי קיבוץ להב , העלה יצחק את אהבתו לבעלי - חיים כאחד הנימוקים לרצונו 
לחיות בקיבוץ . אם המועמדים החדשים לחיי קיבוץ באים מתוך עייפות , באים 
הקיבוצניקים הקולטים מלווים בטראומה . גם אדם מן החוץ יבין בנקל את הקושי 
להיות זר חדש בחברה הסגורה הזאת , אך יתקשה להבין את בעייתם העצומה של הקולטים . 
כל נקלט חדש הוא גוף זר , אך כישלונו להיקלט הוא כישלונה של החברה הקיבוצית 
כולה . בדימוי הרווח , משווים הקיבוצניקים את התהליך ליחידה צבאית מובחרת 
שאחד החברים נפלט ממנה . בקיבוץ מצליח בצפון מספרים על התנגדות עזה של החברים 
לקליטה , לאחר שנכוו בעבר מכישלונן של כמה משפחות להיקלט בתוכם . למשל , 
משפחה של איש כוחות - הביטחון לשעבר , שבאה לקיבוץ גם כדי לפתור בעיות 
בין - אישיות בין בני הזוג . בניגוד לצפוי , אין הקיבוץ מקום טוב ליישובן 
של בעיות נישואין . הסגירות והיחד הכפוי נוטים לשבור מסגרת מעורערת . אכן , 
הזוג נפרד , הבעל עזב , האישה נשארה כהורה יחיד בקיבוץ והילדים נזקקים 
עתה לטיפול מיוחד . יציבותו של התא המשפחתי היא אחד הצדדים הנבדקים היטב 
במבדקים פסיכולוגיים שנשלח אליהם כל מועמד . הפסיכולוג שלמה בר לב , חבר 
גן - שמואל , היה לפני 71 שנה נקלט חדש . היום הוא יועץ למחלקת הקליטה 
של הקיבוץ הארצי , ומדבר על התהליך במונחים של חיזור ונישואים . " רוב 
הקיבוצניקים חיים בקיבוצים תלת - דוריים , שצברו ניסיון של 04 שנות קליטה , 
פיתחו רגישיות ואלרגיות . אנחנו משקיעים ובסוף הם הולכים . אז מפתחים 
התנהגות זהירה , מתחילים תהליך ארוך של חיזור עד הנישואים , כדי למנוע 
כאב רגשי של כישלון . כל פרידה מורידה את הדימוי העצמי של הקולט , שהרי 
הכישלון הוא משותף " . המציאות החדשה של הקיבוצים יוצרת מצב מורכב . העזיבה 
הופכת את הקליטה לצורך חיוני לשימור האיזון הדמוגרפי ; הדימוי העצמי הירוד 
של חברי הקיבוצים עלול לעוות את שיקול הדעת . " יש סכנה כזאת " , מאשר 
בר - לב ; " אם נראה את ועדת הקליטה כסוכנות של מוצר שהיא עצמה אינה משוכנעת 
בטיבו , היא עלולה למכור אותו בזול , העיקר שיקנו . הקולטים עלולים להופיע 
לפני הנקלט הופעה שמשדרת ספקנות וכישלון , במקום לשדר לו כי הוא נכנס ליחידה 
מובחרת . בעבודתי עם רכזי הקליטה , אני נתקל בחוסר הביטחון שלהם בהצגת 
הקיבוץ " . חוסר הביטחון מוליד גם טעויות טקטיות . לפני זמן - מה הופצה 
פרסומת האומרת : " אל תהיה לחוץ בוא לקיבוץ " . המערכת הזדעזעה , והסירה 
את התשדיר . עוד זה חסר להם , שכל המדוכאים יעמדו בתור לסנטוריום ששמו 
קיבוץ . גישה זו גם סותרת את העיקרון של אמת בפרסום . " הקיבוץ הוא ממש 
ההיפך מזה " , אומר בר לב . " הוא דורש מחבריו להימתח ממש עד קצה גבול 
היכולת , להתייחס למשמעות חייהם , לא להיות תלותיים " . באבחון הפסיכולוגי 
שעובר המועמד , משרטט בר לב את התכונות הנדרשות ממועמד לחיי קיבוץ : " בריאות 
נפשית וגופנית , יציבות משפחתית , יושר , אמינות , כושר אינטלקטואלי , 
כושר להפנמת ערכים , מוסריות . אדם המבקש להיות ילד , המחפש בקיבוץ דמות 
הורה , באין לו כלים להתמודד עם החיים אינו מומלץ לחיי קיבוץ , אף שהוא 
עשוי להיות נוח מאוד לסדרן העבודה " . בקיצור , מחפשים את סופרמן ? " לא " , 
משיב בר לב ; " מחפשים אדם מובחן , לא תלותי . רק אדם כזה יכול להתחבר 
באמת לחברה עתירת מגע " . וכרגיל , הרצוי לחוד והמצוי לחוד . על מרכיביה 
של הדמות האידיאלית נוסף עתה רצונם של הקיבוצים לקלוט יותר בעלי מקצועות 
חופשיים ובעלי מקצוע נדרש . ברוח המלצתו של בר לב , אין מעבירים עוד את 
סבב הענפים המסורתי . לקחת בן אדם לסבב כזה בתקופת המועמדות , פירושו להעביר 
אותו טירונות במשך שנה , כל פעם ביחידה חדשה . גם הגישה העניינית יותר אינה 
חסרת אמביוולנטיות . באחד הקיבוצים הוותיקים בצפון נקלט טבח מומחה . זמן 
רב ניתן לקיבוץ אוכל בינוני והנה נמצא להם לא סתם טבח , אלא מומחה מבית - 
מלון . בא הטבח ומצא קיבוץ שחדר - האוכל מאורגן בו עדיין בשיטת ההגשה . 
העלה יוזמה והעביר את קיבוצו החדש להגשה עצמית . לא רק הטבח חשב שזה טוב . 
גם הקיבוצניקים ראו את השיפור . אבל מה , יבוא זה החדש שבא רק אתמול ויעשה 
להם סדרים חדשים ? רטנו , קיטרו , ולבסוף השלימו . מיכל שצקי , המופקדת 
על הקליטה , מכירה את כל המורכבות . " אחרי הכל , כולם מבינים שגוף שאינו 
מתחדש , סופו להתנוון . יש עניין בעירוי דם חדש . זה גם עושה טוב לחברים 
שבא מישהו מבחוץ ומשדר מסר : אני בוחר בך . לא עושים פשרות בגלל המצב ובגללקפמאליד4חמהעזיבות , 
אבל בגלל תחושת הייאוש המסוים , לעתים אין הכוחות והאנרגיה לקלוט , ודווקא 
כשצריך " . ועכשיו , לחדשות הטובות : על - אף המורכבות העצומה של התהליך 
והרחק מן השאון התקשורתי הבוחר לתעד את הגסיסה , הקליטה בקיבוצים בקו - 
עלייה קבוע . בשנת 58 למשל קלט הקיבוץ הארצי 592 חברים חדשים . ב78 עלה 
מספר הנקלטים ל623 . ב98 , שנת השיא במשבר , נקלטו בקיבוצי השומר הצעיר 
366 חברים חדשים . הקליטה מאזנת את מספרי העוזבים . בסופו של יום מרתון - 
הקליטה בבית הקיבוץ הארצי , נתקבצו בחדר קטן 21 מראיינים מותשים , אפופים 
תחושת אחריות של מי שגוזרים גורלות . הם החליפו רשמים על המועמדים ופסלו 
אחת המשפחות . הם התקשו לשים את האצבע על דבר מוגדר והסתפקו באמירה הכללית , 
שהמקרה נראה להם חסר סיכוי . בסופו של הליך כזה , תקבל המשפחה מכתב יפה 
ומנומס , שישים קץ להרפתקה הקיבוצית שלה . בעניין המשפחות האחרות , נתגלעו 
חילוקי דעות . משפחה אחת שנדחתה על - ידי קיבוץ להב באמירה : " ואת היית 
רוצה לשתות קפה עם האנשים האלה אחרי העבודה ? " דווקא עוררה עניין מסוים 
במראיינים מהקיבוצים האחרים . יסעור מתלבטים בעניינם , כרמיה מוכנים להמשיך 
לבדוק . פירושה המעשי של ההחלטה : טלפון שיצלצל תוך שבוע בבית המשפחה ויזמנם 
לפגישה נוספת . אחריה , יבואו נציגי הקיבוץ אל הבית לראות את בני - הזוג 
וילדיהם על רקעם הטבעי . אם הכל יעבור כשורה , יוזמנו לבקר בקיבוץ המיועד 
ולעשות בו את סוף - השבוע . לביקור יקדם " מסע התעוררות " קצר בקיבוץ 
עצמו . יסבירו שוב לחברים את חשיבות הקליטה , יעודדו אותם לארח בסבר פנים 
יפות . אחר - כך , יעברו המועמדים וילדיהם שורה של מבדקים פסיכולוגיים , 
בדיקות רפאויות , בדיקות שיניים . אם יימצאו הולמים , יתקבלו לשלב ארחת 
בקיבוץ , הנמשך כשלושה חודשים . לאחר - מכן , שלב מועמדות ( כשנה - שנתיים ) 
, המשאיר לצדדים אפשרות לסגת בכבוד . וכך , בעוד שנים מספר , אולי נמצא 
את המועמדים של היום , אולי אף את זה שהלך לקיבוץ רק כחובב בעלי - חיים , 
חברים בוועדת הקליטה , מעקמים את האף לנוכח מועמד חדש , תמהים בקול : 
" האם היינו רוצים לשתות אתו קפה אחרי העבודה ? 
