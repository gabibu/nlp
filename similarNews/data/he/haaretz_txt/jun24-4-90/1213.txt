" התנועה המתקדמת " ו"אלטרנטיבה " חייבות להתמזג למפלגה מאוחדת , שוויונית , 
שתארגן את כלל השואפים לשוויון יהודי - ערבי . כך מציע ד"ר מתי פלד , 
ח"ך לשעבר ומראשי קבוצת " אלטרנטיבה " היהודית השותפה עם " התנועה המתקדמת " 
ברשימה המתקדמת לשלום . פלד מציע את האיחוד במאמר שהופיע בביטאון " המתקדמת " 
בערבית לקראת הוועידה השלישית של התנועה הערבית המתוכנן ל72 בחודש בעכו . 
לטענתו , אין כיום בישראל מפלגה שוויונית לערבים וליהודים , וחולשת " המתקדמת " 
באה על רקע ההסדר הפדרטיבי בין שתי קבוצות נפרדות של יהודים וערבים , וסירובם 
של היהודים לוותר על זכויות היתר שנפלו לידיהם מאז קום המדינה . פלד מוכן 
לוותר על ההסדרים הקיימים המעניקים לקבוצת אלטרנטיבה שוויון זכויות עם הקבוצה 
הערבית הגדולה ממנה באופן משמעותי , למען רעיון השוויון בין חברי המפלגה 
החדשה , על בסיס אישי . 
