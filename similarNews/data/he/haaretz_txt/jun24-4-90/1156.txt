בחודשים ינואר - מאי 09 הסתמנה התאוששות מסויימת של הפעילות הכלכלית . כך 
עולה מדו"ח על הפעילות הכלכלית במשק , שפירסם אתמול בנק ישראל . לעומת 
זאת , נמשך השפל בפעילותם של ענפי המסחר והתעשייה , והיצוא התעשייתי התייצב . 
ענפי הבנייה והתיירות : ברבע הראשון של 09 , גברה פעילותם . ב5 החודשים 
הראשונים חל גידול של % 21 במספר התיירים . היצוא : ב5 החודשים הראשונים 
של 09 נמשכה מגמת ההתרחבות שאיפיינה את יצוא הסחורות ב98 . עם זאת , מסתמנת 
האטה מסויימת של ההתרחבות . בחינת היצוא התעשייתי על - פי ענפים מלמדת , 
כי זו תוצאת התייצבות היצוא של ענפים כמו מתכת , אלקטרוניקה וכלי הובלה . 
היבוא : נמשך הגידול של יבוא הסחורות , שהחל באוקטובר - דצמבר 98 . התרחבות 
היבוא הקיפה את כל רכיביו . בבנק ישראל מסבירים , כי העובדה שתופעה זו נמשכת , 
מלמדת שאינה משקפת גורמים ספקולטיוויים , אלא מצביעה כנראה על התאוששות 
מסויימת של הביקושים והפעילות . 
