( ע ) . ראש עיריית רמת גן לשעבר אורי עמית , עתר לבג"ץ נגד ראש העירייה 
הנוכחי צבי בר . עמית טוען כי בר אינו מאפשר לו להגן על שמו הטוב , בעקבות 
פרסומים כאילו בזבז כספי ציבור על ארוחות וכיבודים בעת כהונתו הקודמת . 
בעתירתו מבקש עמית לצוות על בר לאפשר לו לעיין בקבלות הנוגעות להוצאותיו 
בתשעת חודשי כהונתו האחרונים , כראש העירייה . שופט בית המשפט העליון הורה 
להעביר את העתירה לדיון בפני הרכב של שלושה שופטים ולהזמין לדיון את נציג 
עיריית רמת גן . עמית , המכהן כיום כראש סיעת המערך בעירייה , מציין בעתירתו 
כי ביום 98 . 21 . 02 פורסמו בעיתונות ידיעות לפיהן בזבז בתשעת חודשי כהונתו 
האחרונים סכום של 22 אלף ש"ח מקופת העירייה עבור ארוחות וכיבודים . בפרסומים 
נאמר , כי ראש עיריית רמת גן צבי בר מתכוון לפנות למבקרת המדינה בדרישה 
לחקור את עמית על בזבוז כספי ציבור . בפני עיתונאים הוצגו קבלות , שנמצאו 
בגזברות העירייה בסכום כולל של 397 , 12 ש"ח , עליהן חתומים עמית ובכירים 
לשעבר בעירייה . הסכומים שולמו למסעדת מפגשים בר"ג ועל רוב הקבלות החתומות 
בידי עמית נרשם , " עבור אירוח " . בעקבות הפרסומים פנה עמית אל ראש העירייה 
וביקשו לקבל עותקים של הקבלות , אולם הוא נענה בסירוב בנימוק כי כל החומר 
הועבר לטיפול מבקרת המדינה . לטענת פרקליטו של עמית , עו"ד יעקב לירן , 
סירובו של בר לאפשר לעמית לעיין בקבלות מהווה הפרה בוטה של פקודת העיריות , 
הקובעת כי פנקסי העירייה יהיו פתוחים לעיונם של כל חברי המועצה . " סירובו 
של צבי בר הוא שרירותי , נגוע בחוסר תום - לב ונובע משיקולים פוליטיים זרים 
תוך פגיעה בסדרי מנהל תקינים של רשות מקומית " , נאמר בעתירה . עוד קובל 
עמית כי כתוצאה מפרסום הידיעות נפגע שמו הטוב . העירייה לא היססה להציג 
את הקבלות בפני התקשורת , אך היא שוללת ממנו את הזכות הבסיסית להגן על שמו , 
טען . 
