חמלא רק העבר המשותף בצנחנים ובמלחמת לבנון מקשר בין השרים אריאל שרון ורפאל 
איתן . ההסכם הקואליציוני , שבו ויתר משרד החקלאות של איתן למשרד הבינוי 
של שרון על מינהל מקרקעי ישראל , הותיר לשניהם אחיזה משותפת בקרקע החקלאית 
של המינהל . פעולותיו של שרון באדמות החקלאים יהיו טעונות חתימה נוספת של 
איתן . איתן ושרון מכירים מקרוב את הקרקע החקלאית ובעיותיה . אחת לשנה הם 
מקבלים ממינהל מקרקעי ישראל , כמו אלפי חקלאים אחרים , הודעה לתשלום דמי 
חכירה שנתיים . כמו בצנחנים , גם כאן שרון מוביל : אלפי הדונמים של חוותו 
בנגב הצפוני מגמדים את המשק של איתן בתל - עדשים . אדמת שני המשקים היא 
קרקע לאומית , הנמצאת בניהול המינהל , ושני השרים קיבלו אותה בחכירה . 
לשרון יש הסכם מיוחד עם המינהל , בגלל הממדים החריגים של חוותו היחידה במינה . 
איתן שילם השנה , כמו רוב החקלאים , 602 שקלים כדמי חכירה לעשרות הדונמים 
של משקו . הסכום שהמינהל גובה מהחקלאים מגוחך , ונמדד בשקלים בודדים לדונם . 
הסיבה לכך אינה מקרית : החקלאים ונציגיהם שולטים במועצת מקרקעי ישראל , 
הגוף הקובע את מדיניות הקרקע הלאומית ומפקח על מינהל המקרקעין . חברי המועצה 
אינם נלהבים מהטלת תשלומים על היוגבים . החלטות על הנחות ופטורים שונים 
לחקלאים זוכות לאהדה רבה יותר במועצה , והנימוקים לקוחים , כרגיל , מהלקסיקון 
הציוני : התיישבות , ספר , חלוציות , שמירה על הקרקע מהערבי החמדן . 
קפמאפרקחמהמדיניות הקיימת לחישוב וגביית דמי החכירה נקבעה ב5691 , ובחצי 
היובל שחלף מאז לא נידונה מחדש . הסכום שמשמש כבסיס לדמי החכירה נקבע לפני 
22 שנים , והתבסס על הידע וההכנסות של החקלאות באותה תקופה . כל השינויים 
והחידושים שחלו מאז בחקלאות לא הובאו בחשבון . במשך שנים נמנעו חברי המועצה 
אפילו מהצמדת דמי החכירה למדד המחירים לצרכן , והם הוצמדו למדד התפוקה החקלאית , 
שטיפס בקצב אטי יותר . רק ביולי 58 , אחרי התוכנית לייצוב המשק , החליטה 
המועצה על הצמדה מלאה של דמי החכירה למדד . ביוני 68 הוגש למינהל מקרקעי 
ישראל מחקר שנעשה בהזמנתו וביוזמת מנהלו אז , עו"ד משה ליפקה , בנושא " דמי 
חכירה בקרקע חקלאית " . המחקר נערך במסגרת המכון לחקר שימושי קרקע , שליד 
הקרן הקיימת לישראל , ועל ביצועו הופקד הכלכלן ד"ר אריה שסקין , ראש האגף 
לסקר וייעוץ כלכלי ברשות לתכנון חקלאי , המשותפת למשרד החקלאות ולסוכנות . 
מסקנות המחקר היו חד - משמעיות : גביית דמי החכירה , שנועדה לקיים את 
הזיקה בין הבעלות הציבורית על הקרקע לחקלאים המשתמשים בה , איבדה כל משמעות 
כלכלית או חברתית . תפישות שהיו נכונות בימי ראשית הציונות פשטו את הרגל 
ואף גורמות נזק . המחקר חשף את העיוותים הקיימים בחישוב דמי החכירה , המשרתים 
את החקלאים החזקים ממילא , תוך קיפוח החלשים . הוא הראה גם כיצד בעלי הקרקע , 
כלומר המינהל , איבדו למעשה את השליטה על הנעשה בה , ולא נהנים מפירותיה . 
המחקר קבע שדמי החכירה לא איבדו מחשיבותם גם היום , והם יכולים לשמש כמנגנון 
בקרה , שיבטיח כי הקרקע תשמש לייעודה , ולא לעסקות נדל"ן ספקולטיוויות 
או להחכרת משנה במחיר ריאלי , כשהמינהל נהנה רק מפרוטות . לשם כך יש לערוך 
שינוי יסודי בשיטת החישוב והגבייה , ולבסס אותה על תחשיב כלכלי ריאלי , 
שיביא בחשבון את גודל המשק וסוג הקרקע . הקרקע החקלאית תופסת % 58 מהקרקעות 
שמחכיר המינהל , אבל חלקם של דמי החכירה המשתלמים תמורתה בהכנסות המינהל 
ב8891 היה % 3 . 6 מכלל ההכנסות , ובסך הכל 61 מיליון שקלים . בשנים קודמות , 
לפני ההצמדה למדד , סיפקו דמי החכירה מקרקע חקלאית רק % 3 מהכנסות המינהל . 
אימוץ שיטת החישוב החדשה , שעליה המליץ המחקר , היה כרוך בהגדלה ניכרת 
של דמי החכירה , והכנסות המינהל מקרקעותיו היו גדלות בעשרות מיליוני דולרים 
לשנה . מול גישתו של ליפקה , איש הליברלים בליכוד , שדגל בניהול קרקעות 
המדינה על בסיס כלכלי , התייצב שר החקלאות אריה נחמקין , איש נהלל ותנועת 
המושבים . " ליפקה לא התעניין ולא הבין בחקלאות " , אמר נחמקין השבוע . 
" כל מה שרצה היה לבוא לשר האוצר ולהגיד : הצלחתי להכניס למדינה עוד 05 
מיליון שקל " . תפישת העולם שחייבה את גביית דמי החכירה נולדה בראשית המאה , 
עם הקמת הקרן הקיימת לישראל . בתקופה שבה מרבית הקרקע בעולם היתה בבעלות 
קומץ בעלי אחוזות , פריצים ואפנדים , הגו אבות הציונות תפישה קרקעית שהקדימה 
את זמנה . הם שאפו ליישב את הארץ בהרבה יהודים ובמעט זמן , ולא יכלו להמתין 
ליזמים שיבואו וישקיעו בקניית הקרקע ובפיתוחה . כך הגו את רעיון הקרקע הלאומית , 
שתימסר בחכירה למתיישבים חסרי הון משלהם , לעבודת אדמה עצמית ללא פועלים 
שכירים . מסירת הקרקע בחכירה , ולא בבעלות , נועדה לשרת שתי מטרות : להבטיח 
שהאדמה תישאר בידי יהודים בלבד , ולאפשר ניצול טוב של הקרקע , וחלוקתה 
מחדש למתיישבים נוספים , עם שיפור שיטות ההשקיה והעיבוד . דמי החכירה נועדו 
לבטא את הבעלות הלאומית בקרקע , לגבות תשלום בעבור השימוש בה , ולגייס 
כספים לקניית קרקע נוספת , מה שלא התממש מעולם . מקימי היישוב סברו שהיישוב 
הערבי נחשל ופיגר בשל שליטת האפנדים בקרקע , והניצול חסר המעצורים של המוני 
האריסים . כדי למנוע צמיחת אפנדים בהתיישבות העברית , הוחלט להגביל את 
כמות הקרקע שבידי כל מתיישב , ולהקצות לו " נחלה " שגודלה נקבע בהתאם 
לתנאי האקלים והמים בכל אזור , במידה שתספיק לפרנסת משפחת החקלאי . עמק 
יזרעאל המערבי סבל ממחסור במים , וכך קיבלו המושבים הראשונים שם , נהלל 
וכפר יהושע , נחלות של 08 דונם למתיישב כדי שיספיקו לגידול בעל של חיטה 
ושל מספוא לבהמות הבית . כשהוזרמו סוף סוף המים לשם , לא הקטינו את הנחלה 
הגדולה . במושבים הוקצו הנחלות ישירות לחברים , ובקיבוצים הוכפל מספר החברים 
המתוכנן בגודל הנחלה הסטנדרטי , והשטח הוקצה במשותף . על המתיישבים הוטלו 
הגבלות חמורות : אסור היה לפצל את הנחלה , להעביר אותה או לחבר אותה לנחלה 
אחרת , להקמת משק גדול . אסור היה למכור או להחכיר אותה הלאה בלי רשות 
קק"ל . מינהל מקרקעי ישראל , שקיבל לידיו את מקרקעי קק"ל והמדינה ב1691 , 
ירש אתם את האידיאולוגיה , ההקצאה המינהלית והאיסורים . חוק ההתיישבות 
החקלאית , שקיבלה הכנסת ב7691 , אוסר במפורש על העברת זכויות בקרקע חקלאית 
של המינהל בלי אישור משר החקלאות או נציגו . אבל למציאות הכלכלית יש חיים 
משלה , ועם השנים תפס הכסף את מקום האידיאולוגיה הציונית . העקרונות נזנחו 
וגם המדיניות והחוקים לא הפחידו את החקלאים . חברי מושבים רבים החכירו את 
שדותיהם לחברים אחרים במושב , או לקבלן - משנה , בדרך כלל ערבי . האפנדים , 
אויבי הציונות והקדמה , צמחו גם ביישוב העברי : במושבים רבים , חברים 
מעטים מרכזים את מרבית הקרקע והמים . על - פי נתונים של משרד החקלאות מ7891 , 
רבע מחברי המושבים ניצלו % 06 מזכויות הקרקע והמים של מושביהם , והפיקו 
% 57 מהתוצרת וההכנסות . כך צמחה מערכת כפולה של נורמות ותשלומים : המושבניק 
החכיר את שדהו לחברו במחיר ריאלי , והמינהל העלים עין והסתפק בדמי החכירה 
המגוחכים . גם קיבוצים החכירו קרקעות למעבדי - משנה , והמינהל המייצג 
את בעל הקרקע לא נהנה מפרוטה . בקיבוצים הוקמו מפעלים ואתרי נופש וקיט , 
שהעמידו את החקלאות במקום נמוך במדרג הפרנסה , והציגו באור מיושן את הקביעה 
שהנחלה מייצרת את פרנסת החקלאי ומשפחתו . בתחילה נקבע שתמורת שינוי הייעוד 
בקרקע מחקלאות לתעשייה ולתיירות ישלם הקיבוץ ( או חבר המושב ) סכום ניכר 
למינהל , כאילו היה יזם פרטי עירוני . בשנים האחרונות זכתה ההתיישבות להקלות 
רבות במועצת מקרקעי ישראל , שאיפשרה להם לשנות את ייעוד הקרקע בתשלום מזערי . 
היישובים הוותיקים , שקיבלו לידיהם נחלות גדולות בימים שהמים היו מעטים 
והחקלאות פרימיטיווית , רכשו להם חזקה על חלקותיהם הגדולות , והיישובים 
הצעירים , שקמו אחרי 8491 , הסתפקו במשבצות צנועות יותר . אבל התשלום 
השנתי לחכירת נחלה קבוע , וכך יוצא שמתיישב או קיבוץ שיש לו נחלה סטנדרטית 
של 06 דונם משלם לכל דונם מחצית ממה שמשלם שכנו העני , שלו 03 דונם בלבד 
בנחלה . המחקר על דמי החכירה הראה שתושבי עמק יזרעאל הפורה שילמו ב3891 רק 
57 סנט לדונם לשנה , ובאזור ירושלים שילמו 04 . 1 דולר . הקרקע הזולה ביותר 
היתה בגולן , והיקרה ביותר בבקעת הכנרת : 56 . 1 דולר לדונם . שסקין בדק 
גם את השפעת דמי החכירה על הכנסות החקלאי , ומצא שבמושבים הוותיקים והמבוססים 
היו דמי החכירה רק % 70 . 1 מהכנסות המשפחה החקלאית , וביישובים צעירים ועניים 
בטיפול הסוכנות היו דמי החכירה % 92 . 2 מהכנסת החקלאי . יותר מכפליים . 
" דמי החכירה מייצגים תשלום רגרסיווי " , כתב שסקין , " ההולך וגדל ככל 
שמצבו של המשק קשה יותר והכנסתו נמוכה יותר " . " דמי החכירה הנגבים מנחלות " , 
כתב שסקין , אינם משקפים יותר לא את גודל הנחלה ולא את השונות בין אזורי 
הארץ . במקביל לעובדה שהנחלה איבדה מהמשמעות המקורית שלה , איבדו גם דמי 
החכירה משמעות כלכלית כלשהי " . הוא המליץ להפסיק את חישוב דמי החכירה לפי 
נחלה , ולחשב אותם לפי דונמים , כדי להפסיק את האפליה לטובה של המבוססים . 
קפמאפרקחמדמי החכירה הראשונים בארץ נגבו ב9291 , עם חתימת החוזה של מתיישבי 
נחלת יהודה ( ליד ראשון לציון ) עם הקק"ל . שיטת החישוב התבססה על אחוז 
בודד או שניים מערך הקרקע , שקבעה " ועדת הערכה " . אחת ל02 שנים נעשתה 
הערכה מחדש , ודמי החכירה הותאמו לעליית המחיר . במציאות קשה היה לבצע 
את ההערכה מחדש , והמחיר לא עודכן כלל . ב1591 הוחלט על מדיניות חדשה : 
דמי החכירה יהיו % 2 מהכנסתו ברוטו של החקלאי . מומחים , פקידים ועסקני 
חקלאות השקיעו שעות רבות בחישוב הכנסתם הממוצעת של ענפי המשק השונים . המדיניות 
הזו קיבלה תוקף במועצת מקרקעי ישראל ב5691 , ורשמית היא נהוגה גם היום . 
בפעם האחרונה נקבעה ההכנסה הממוצעת ב8691 , והיתה אז 000 , 6 לירות . 
על הסכום הזה מבוססים דמי החכירה מאז . שסקין הראה שרק בענפים מעטים וביישובים 
צעירים מגיעים דמי החכירה לשני אחוזים מההכנסה . המחקר ניסה למצוא דרך חלופית 
לחישוב דמי החכירה , שתבליט את ההבדלים בין אזורי הארץ השונים ואת ערכה 
האמיתי של הקרקע . השיטה שבחר היתה לבחון את התמורה שמקבל החקלאי בגידול 
הנפוץ ביותר בישראל , הניתן לגידול בכל מקום בארץ ללא השקייה : חיטה . 
הוא מצא שהאדמה הטובה ביותר נמצאת בגליל המערבי , ליד עכו , ובעמק יזרעאל 
המערבי . אדמת הנגב , לעומתה , אינה ראויה לעיבוד ללא השקייה . שסקין 
הציע לחשב את דמי החכירה כחלק יחסי מההכנסה הנקייה בכוח מגידול חיטה , ולגבות 
אותם לפי דונם ולא לפי נחלה . כך חישב שבנהלל וסביבתה ישלמו 07 . 01 דולר 
לדונם פי 41 ממה ששילמו בפועל . בגליל העליון ישלמו פי שבעה , וכך גם 
במרכז הארץ . בנגב , שם אין ערך לקרקע עצמה ללא מים , לא ישלמו בכלל , 
להוציא סכום סמלי זעיר שנועד לסמל את הבעלות הממלכתית בקרקע . בדרך זו 
גם סתם את מקור טענותיהם של החקלאים , הנוהגים לאיים בהרס ההתיישבות בנגב 
כמענה לכל התייקרות . אם היתה השיטה מתקבלת , היו הכנסות המינהל גדלות בעשרות 
מיליוני דולרים בשנה , וגם החקלאים לא היו מתמוטטים , כי הסכומים נותרו 
קטנים יחסית , מאות אחדות של שקלים לכל חקלאי . אבל התשלום המוגדל יהיה 
תמריץ להתייעלות , והחקלאים יביאו אותו בחשבון , שלא כמו היום , כשערך 
הקרקע שולי ואפסי . מי שמעבד את האדמה ומוציא ממנה את לחמו , יעמוד בתשלום 
המוגדל . מי שלא מעבד , ומזניח את הקרקע ללא שימוש בתקווה לעליית מחירה , 
יחויב בתשלום מוגדל במיוחד , כדי להמריצו לחרוש ולזרוע , או להחזיר את 
הקרקע למינהל . שסקין לא הבטיח פתרון לכל הבעיות . הוא כתב שהשינוי בדמי 
החכירה לא ימנע מחברי המושבים להחכיר את נחלותיהם , וכדי לבלום את התהליך 
ייאלץ המינהל לעמוד על תנאי חוזה החכירה , ולא לגבות תשלומים נוספים . 
הוא הציע גם שהתשלום תמורת הזכות למגורים ולהקמת מפעלי תעשייה ותיירות יוצמד 
למחיר הקרקע בעיר השוכנת באותו אזור . אבל מועצת מקרקעי ישראל הלכה בדיוק 
בכיוון ההפוך , ואף מחקה חובות גדולים של קיבוצי הכנרת , שהקימו חניוני 
נופש על קרקע חקלאית ללא אישור , והעניקה הקלות בנייה גדולות במושבים . 
המחקר של שסקין הוגש למינהל לפני ארבע שנים . הוועדה לקרקע חקלאית של מועצת 
מקרקעי ישראל דנה בו פעם אחת , והדיון נפסק ללא מסקנות . הרשות לתכנון 
חקלאי החליטה לתמוך בהצעה לשינוי דמי החכירה , אך לא עשתה דבר . המסמך 
לא הופץ ולא פורסם . ליפקה מאשים את נחמקין בחסימת המסקנות , שיישומן היה 
מייקר את עלות הקרקע במושבים הוותיקים . נחמקין אומר שאינו זוכר , לא את 
המחקר ולא את הדיון עליו , וטענות ליפקה אינן נראות לו . השנה נזכר במחקר 
מישהו במשרד האוצר , וכתב עליו בספר התקציב של המינהל כדרך אפשרית לגידול 
בהכנסות . אבל עד היום לא נעשה דבר . קשה גם להאמין שהשרים האחראים , 
שניהם חוכרי קרקע חקלאית , יתנדבו פתאום לשלם פי עשרה . 
