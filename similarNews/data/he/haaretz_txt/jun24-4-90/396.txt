נציגי בנק ההשקעות האמריקאי קידר פיבודי הגישו בסוף השבוע לחברת נכסים ם . 
י . את הצעתם לסיוע במכירת השליטה בחברת אי . די . בי . , בעלת השליטה 
בבנק דיסקונט . קידר פיבודי מתמודד עם הבנקים להשקעות פירסט בוסטון ומריל 
לינץ , שנציגיהם אמורים להגיש היום לנכסים ם . י . את הצעות הייעוץ שלהם . 
שלושת אלה נבחרו מבין 8 גופים שהתמודדו על התפקיד . הבנק שייבחר אמור לסייע 
לנכסים ם . י . בגיבוש חוזה המכירה , ובפתרון הבעיות המשפטיות והכלכליות 
שיתעוררו בתהליך זה . תמורת שירותם זה הם יקבלו תעריף מינימום מסוים , 
הנאמד במאות אלפי שקלים . תוספת משמעותית לייעוץ הם יקבלו אם יצליחו להשיג 
קונה אשר ירכוש את אי . די . בי . המדובר בעיקר במשקיע שעד כה לא הגיש את 
מועמדותו לרכישת החברה . בחברת נכסים ם . י . מתגבשת העמדה , כי אם משפחת 
רקאנטי תהיה המועמדת היחידה לרכישת השליטה באי . די . בי . , אזי יקבע 
תעריף מינימום , המביא בחשבון את ההערכה הכלכלית שנעשתה לגבי אי . די . 
בי . אם משפחת רקאנטי לא תהיה מוכנה לשלם את המינימום , אזי תידחה מכירת 
אי . די . בי . ויתחיל הטיפול במכירת השליטה בבנק המזרחי . 
