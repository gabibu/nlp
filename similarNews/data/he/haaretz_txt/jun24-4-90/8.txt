אחריתו כאחריתם של אברהם עופר ויעקב לוינסון , שהתאבדו בעיצומן 
של חקירות שהחלו בעיתונות . אך , בכל זאת , העניין אינו דרעי , הוא מדגיש , 
אלא יחסה ההוגן של התקשורת לנושאיה . אם חס וחלילה יועמד דרעי לדין , 
הוא יהיה זכאי למשפט הוגן . על - פי שלטון החוק היקר לנו , אומר בן - חיים , 
אדם הוא חף מפשע כל עוד הוכחה אשמתו . על - פי אותה אמת - מידה על העיתונות 
לטפל בעניינו . ועל העיתונות , הוא אומר , לקדש את דרכיה , כי יחסה הלא - 
הוגן יכול לפגוע בה כבומרנג כאשר תאבד את אמינותה ותעורר עליה זעם שיגרום 
להצרת צעדיה . ואולי אין כאן מטרות נעלות כל כך ? אולי זהו רק גוף של אינטרסנטים 
שיש להם הרבה להפסיד מנפילתו של אריה דרעי ? בן - חיים מאשר כי דרעי שיפר 
בהרבה את מצבם של מוסדות החינוך הספרדיים , שכמה מראשיהם חברים בארגון , 
אך הוא שולל כל קשר עם טובת הנאה כלשהי . הוועד הזה , הוא מדגיש , יגן 
על כל אדם שיותקף על - ידי התקשורת , ולא חשוב מה דעותיו , גם שולמית אלוני . 
אלא , כמובן , שאין זה מקרה שדווקא אנשים כדרעי זקוקים להגנה , כי הם , 
בגלל מוצאם וכשרונם , מושכים אליהם את עיקר האש . העיתונות לא רק תקפה 
את דרעי היא גם בנתה אותו . אולי מי שנכנס לגוב האריות צריך להיות מוכן 
גם להינשך ? " אמת " , אומר בן - חיים , " אבל אין זה עניין של מיקח 
וממכר . זה מרעיד אותי כשאני חושב למה אדם יכול להגיע כשהעיתונות נטפלת 
אליו בצורה לא - הגונה . האיש הזה לא יכול לצאת לרחוב , אשתו לא יכולה 
לצאת מהבית , ללכת למכולת . הילדים מתביישים באביהם . אז אל תהלל ואל 
תכפיש " . השלב הבא בפעולת הוועד תהיה פנייה לנשיא המדינה חיים הרצוג להירתם 
לפעילות הסברה לריסון תיאבונה של העיתונות . הרצוג הותקף על - ידי התקשורת 
ביום הכתרתו , מזכיר בן - חיים , ודאי יש לו מה לומר . הוועד יפעל עד 
שינוסחו כללי אתיקה ברורים יותר לעיתונאים . זהו מסע ארוך . שיפור העיתונות 
אינו יכול להיות נושא בוער יותר משיפור השלטון ומשיפור העם . סביר להניח 
כי לפני שתנוסח חוקה עיתונאית חדשה , כתביעת הוועד הזה , יתברר עניינו 
של דרעי , לשבט או לחסד . ויתכן שהוועד הזה , שקם להגן על איש אחד בשם 
העדה כולה , כבר לא יהיה קיים . על זה איש אינו מתחייב , גם לא בן - חיים . 
