לונדון ( מיוחד להארץ ) . מחבלים פלשתינאים שרצחו לפני שנתיים משפחה בריטית 
מסודאן , כתגובה על ההתנקשות בחיי אבו - גיהאד , ונידונו בשל כך למוות , 
עשויים לצאת בחודש הבא לחופשי . חמשת הפלשתינאים עתידים לשלם כופר כספי 
לקרובי שני סודאנים שנהרגו באותה התקפה , ולנצל חוק מוסלמי על מנת להתחמק 
מן הגרדום . על פי החוק , יכולות משפחות ההרוגים להמתיק את גזר דינם של 
הרוצחים . לאחר משא ומתן ממושך הסכימו קרובי הנרצחים בחרטום לעסקה . בהתקפה 
שנערכה במלון " אקרופול " בבירה הסודאנית במאי 8891 , נהרגו הזוג כריס 
וקלייר רולף , ילדיהם תומס בן ה3 ולואיס בת השנה , וכן מורה בריטי בשם 
סאלי רוקט . קרובי ההרוגים הבריטים , עובדיהם של ארגון צדקה פציפיסטי , 
התקשו לקבל החלטה בעניין זה והותירו אותה לסודאנים . בעוד אלה הסכימו להציל 
את הרוצחים מחבל התלייה , הם התנגדו לשחרורם וצידדו בהמרתו של גזר דין המוות 
במאסר עולם . על פי חוקי השריעה הסודאניים , תמורת הכופר ( דייה ) , 
שיגיע ככל הנראה לשוויים של 05 גמלים שמחירם הכולל מגיע לכ02 אלף דולר , 
יוטל על הנאשמים עונש מאסר של שנה וכן מאה מלקות . מאחר שהיו כבר במאסר 
שנתיים , הם צפויים אפוא לצאת לחופשי ב52 בחודש הבא , מועד הדיון הסופי 
בגורלם בבית המשפט העליון בחרטום . הפרשה כולה מסבה מבוכה לבריטניה , אולם 
לפי שעה לא החליטה ממשלתה לנקוט באמצעים כלשהם נגד שחרורם הצפוי של החמישה . 
