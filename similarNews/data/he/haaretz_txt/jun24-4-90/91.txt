שר הביטחון , משה ארנס , הכריז אתמול בסיום ביקורו הראשון בלבנון , בתפקידו 
החדש כשר הביטחון , כי הוא זה שהחל בהוצאת צה"ל מלבנון ושהתווה את כל תוכניות 
הביטחון הקשורות לאזור הביטחון ולהימצאותו של מפקד חדש לצד"ל אנטואן לאחד . 
ארנס גם השמיע ביקורת על חברי הכנסת פרס ורבין , שבמשך שנים טענו כי הם 
שהוציאו את צה"ל " מהבוץ הלבנוני " . " אני התחלתי את הוצאת צה"ל מלבנון , 
הוצאתי את צה"ל מהרי השוף כשלב ראשון מהנסיגה ממנה . הוצאת צה"ל מהשוף 
היתה השלב הראשון ולאחריו היה אמור לבוא השלב השני הכנת צד"ל להתפרסות בשטח . 
את צד"ל הקמנו בתקופה שבה הייתי שר ביטחון ואז גם גייסנו את אנטואן לאחד " , 
אמר בתשובה לשאלות עיתונאים . לכשנשאל מדוע התנגד בזמנו להוצאת צה"ל מלבנון 
הסביר כי בהצעה שהובאה לממשלה לא נאמר שצד"ל ימשיך לשלוט בעיירה הנוצרית 
גזין . " חשבתי אז ואני שמח שזה אכן מתבצע היום , שצד"ל צריך להמשיך ולשלוט 
בגזין " , אמר השר ארנס . בתשובה לשאלה כיצד הוא מסביר את העובדה שרבין ופרס 
רואים עצמם כמי שגרמו להוצאת צה"ל מלבנון עם כינונה של ממשלת האחדות הלאומית 
אמר : " אני פטור מלהתווכח אתם . הם יודעים כי אני התחלתי בתהליך כשהייתי 
שר הביטחון ללא סיוע או עידוד מיוחדים מצדם " . עוד אמר ארנס : " אנו רואים 
בצד"ל כוח שתורם בצורה משמעותית הן לביטחון אזור הביטחון והן לביטחון מדינת 
ישראל . אני חושב שכוחות צה"ל באזור הביטחון , אלוף פיקוד הצפון , יוסי 
פלד , והמפקדים הבכירים עושים כאו עבודה מאומצת " . שר הביטחון סייר באזור 
הביטחון בלווית הרמטכ"ל , רב אלוף דן שומרון , ואלוף פיקוד הצפון , יוסי 
פלד . האלוף פלד סקר בהרחבה את המתרחש עתה משני עברי גבולו הצפוני של אזור 
הביטחון . השר ארנס אמר כי ישנו באחרונה שיתוף פעולה בין אנשי הפתח לשיעים 
קיצוניים מארגון החיזבאללה , אך ישראל , לדבריו , ערוכה למנוע את הסכנות 
הנובעות משיתוף הפעולה הזה ואת ניסיונות הטרוריסטים השונים לחזק את מעמדם 
בדרום לבנון . השר ארנס אמר עוד כי ישראל עושה כל מאמץ כדי להביא לשחרור 
מהיר של שבויינו מלבנון . קפידבינעוד אמר ארנס , כי בשנתיים האחרונות חל 
שיפור ניכר ביחסים שבין צד"ל וצה"ל באזור הביטחון בדרום לבנון . הוא ציין 
כי בשמונה השנים האחרונות , מאז תחילת מלחמת לבנון , לא נפגע שום אזרח 
בצפון הארץ וגם האוכלוסייה הלבנונית , לדבריו , חיה בשלום המעורר קנאה 
בקרב אוכלוסיית צפון לבנון . בהתייחסו להצהרותיו האחרונות של סדאם חוסיין 
אמר שר הביטחון : " את סדאם חוסיין אנו מכירים זמן רב . אנו יודעים עם 
מי יש לנו עסק ולכן אנו לא מזלזלים בהכרזותיו . אדם שעשה מלחמות כמו זו 
נגד איראן , יש לו צבא ויכולת . אנו נערכים גם לסכנות אלה " . 
