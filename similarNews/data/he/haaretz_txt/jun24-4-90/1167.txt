הצעה להעביר % 85 ממניות אלישרא לאיש העסקים האמריקאי , לי ריבמן , תמורת 
אחזקותיו בתדיראן , המהוות % 6 , הועלתה בדיונים בימים האחרונים , בהם 
השתתפו ראשי כור והנהלת תדיראן בעקבות דרישתו של ריבמן לפירעון מיידי של 
3 . 52 מיליון דולר תמורת אחזקותיו בתדיראן . הצעה זו נועדה להסיר את איומו 
של ריבמן להגיש בקשה לפירוק תדיראן וכור , שערב לחוב של תדיראן . בסוף 68 
העביר ריבמן לתדיראן את מניות הבעלות על אלישרא תמורת % 6 ממניות תדיראן . 
ההסכם בין הצדדים קבע , כי ריבמן יוכל למכור את אחזקותיו בתדיראן לחברה 
תמורת 52 מיליון דולר . בינואר ביקש ריבמן מהנהלת תדיראן לממש את ההסכם . 
הובהר לו שבשל קשייה אין באפשרותה לממשו , ולכן נפתח מו"ם בין תדיראן לבין 
נציגי ריבמן . במו"ם הועלו הצעות שונות , בהן פירעון חלקי ופריסת חלק נוסף 
מיתרת הסכום על פני שנים אחדות . המו"ם נקלע בשבוע שעבר למבוי סתום , וריבמן 
הציג את דרישתו לפירעון מיידי . גורם המקורב להנהלת תדיראן אמר אמש ל"הארץ " , 
כי מתנהל מו"ם בין תדיראן לבין ריבמן לגיבוש הסדר שישיב את המצב לקדמותו , 
בכך שריבמן יקבל % 85 ממניות הבעלות על אלישרא , אותן החזיק בעבר , תמורת 
% 6 ממניות תדיראן , שהוא מחזיק היום . עוד נמסר , כי תדיראן משכה מאלישרא 
כ73 מיליון דולר , ועכשיו מתנהל מו"ם להחזר הכספים לאלישרא , כדי להקל 
על פתרון הבעיה . לדברי אותו גורם , ההסדר המוצע מקובל גם על קונסורציום 
הבנקים הנושים בתדיראן . 
