ועדה משותפת למשרד האוצר ולמשרד הפנים , בודקת בימים אלה את הבקשות של עשרות 
רשויות מקומיות לאשר להן העלאת ארנונות בשיעורים חריגים . על פי נתונים 
שפירסם משרד הפנים באמצע השבוע שעבר , 66 רשויות מקומיות ביקשו עד לאותו 
מועד אישור להעלאה חריגה בסוג ארנונות אחד או יותר : 54 רשויות ביקשו לאשר 
העלאה חריגה בארנונה למגורים , 73 בארנונה למלאכה ותעשייה , 23 בארנונה 
לעסקים , 22 לבנקים , עשר למלונות ו01 לחקלאות . יש לזכור , כי ההעלאה 
שאושרה לכלל הרשויות המקומיות היתה חריגה מלכתחילה . על פי הנוהל המקובל 
והקבוע בהסדר התקציב , עולה הארנונה משנה לשנה על פי עליית המדד שבין חודש 
ינואר בשנת הכספים המסתיימת ( כלומר , ינואר 0991 ) , לבין חודש ינואר 
שקדם לו ( 9891 ) . לפיכך , הארנונה למגורים בשנת הכספים השוטפת היתה 
צריכה לעלות ב%5 . 61 ( 0 . 0315 . 151 ) . אולם הרשויות המקומיות קיבלו 
משר הפנים אישור להעלות את הארנונה ב%7 . 02 שיעור עליית המדד מדצמבר 8891 
לדצמבר 9891 ( 2 . 4219 . 941 ) . הפרשים משמעותיים כאלה בתוצאות , בגין 
הבדל של חודש אחד בבסיס החישוב , אפשריים נוכח תעלולי המדד הישראלי . מעניין 
לדעת אם היה שר הפנים מאשר את התרגיל גם לו היה המצב הפוך , כלומר , אילו 
עליית המדד בין ינואר 98 לינואר 09 היתה גבוהה מעליית המדד מדצמבר 88 עד 
דצמבר 98 . על פי קצב האינפלציה הנוכחי , העלייה שאושרה מבטיחה לרשויות 
המקומיות שמירה על הרמה הריאלית של הארנונות , ואף למעלה מזה . למרות זאת , 
העלו עשרות רשויות מקומיות את הארנונות בשיעורים החורגים מן הרמה המאושרת , 
רבות מהן עוד בטרם קיבלו את האישור החוקי לכך מאת הגורמים המוסמכים . עתה 
הן מבקשות הכשר בדיעבד לחריגות . יש רשויות מקומיות שהעלו את הארנונות בשיעור 
נמוך מזה שהותר . עיריית ראשון לציון הסתפקה בהעלאה של % 5 . 61 ( ארנונה 
למגורים ) . מחוזר ששלח ראש העירייה , מאיר ניצן , לתושבי העיר בחודש 
שעבר מתקבל הרושם , שדווקא משרד הפנים הוא הלוחץ להעלאת הארנונה עד לתקרת 
השיעור המאושר . הארנונות המקומיות משפיעות לא רק על סל ההוצאות של משקי 
הבית , אלא גם על תחשיבי העלויות של העסקים , ובאמצעותם על קצב עליית 
המחירים הכללית במשק . יתר על כן , במספר ענפי עסקים כבר הפכו הארנונות 
למכשיר סחיטה מוניציפלי בממדים שהדעת אינה סובלתם . בדרך כלל קשה לרחם על 
הבנקים ; אולם כאשר שומעים על שיעורי הארנונות וכללי גבייתן בענף הבנקאות , 
מתקבל רושם של התעמרות חסרת מעצורים . מן הראוי שהוועדה העוסקת בבחינת 
הבקשות להעלאות חריגות , תנהג ביד קמוצה ביותר במתן האישורים , ולא תאשר 
שום העלאה לרשות מקומית שעשתה דין לעצמה וניסתה להעמיד את הממשלה בפני עובדות 
תוך הפרת החוק . 
