משרד הבריאות ביטל אתמול את המלצתו לתושבי גוש - דן להרתיח מים , למעט תושבי 
אור - יהודה , הנקראים להמשיך ולהרתיח את מי השתייה . בהודעת משרד הבריאות 
נקבע , כי תוצאות בדיקות מי הקידוחים באזור גוש - דן היו תקינות , פרט 
לשתי בארות בראש - העין , המזרימות מים לתל - אביב . המים מבארות אלו נמהלים 
במי - קידוחים אחרים ובמי המוביל הארצי . מאחר ושאר הבדיקות היו תקינות , 
אין בזיהום בשתי הבארות אלו כל משמעות . גם בבדיקות , שנעשו באזורים אחרים 
בגוש - דן נמצאו המים תקינים . בבדיקות שנעשו בבארות המים באור - יהודה התברר , 
כי המים באזור עדיין מזוהמים ויש להרתיחם לפני השתייה . משרד הבריאות קורא 
לתושבים להמשיך ולהרתיח מים עד להודעה חדשה . עוד נמסר , כי משרד הבריאות 
יסדיר עם חברת מקורות כי תמשיך להכניס למי השתייה כמות כלור מוגברת וכי תעביר 
דו"חות שוטפים למשרד לגבי כמות מי המוביל הארצי , המוזרמים לגוש - דן . 
במידה והכמות תעלה על % 01 מהצריכה , יילקחו דגימות לבדיקה בדחיפות יתר . 
חברת " מקורות " , בשיתוף עם עיריית תל - אביב ועיריות נוספות בגוש - דן , 
מתכננת הקמת מערכת משוכללת לטיפול במי המוביל הארצי , לפני הזרמתם לשימוש 
לתושבי הערים . הכוונה היא להמנע מהזרמה ישירה של מי המוביל בצנרות העירוניות , 
אלא להחדיר את המים לבארות מיוחדות , שייקדחו באזור ראש - העין . בבארות 
יעברו המים את הטיפולים הנדרשים לטיהור , כגון כלוריזציה . בבארות כאלה 
קיים סיכוי קטן יחסית שיתפתחו חידקי קולי ומזהמים אחרים . מהמאגרים התת - 
קרקעים ישאבו המים ובלחץ גבוה ויוזרמו בצנרות של ערי הסביבה . סמנכ"ל עיריית 
תל אביב , מאיר דורון הביע תקוותו , כי משרד הבריאות ונציבות המים ומקורות 
יאתרו בהקדם את הגורם לזיהום , כדי להפיק לקחים ולהימנע מתקלות דומות בעתיד . 
הוא חזר והדגיש , כי למצב צנרת המים בת"א אין קשר לזיהום מי השתייה וכי 
מקור הזיהום הוא חיצוני . 
