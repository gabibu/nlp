לדעתי זו החלטה פזיזה ושגויה . במקום לאשר צווי חירום כדי לייבא בתים טרומיים , 
צריכים לתת לנו היתרי בנייה , על מנת שנוכל להתחיל בבניית 54 אלף יחידות 
דיור שאושרו ע"י הממשלה , או לחילופין , שיאפשרו לנו לבנות ללא היתרים . 
התעשייה הישראלית מסוגלת לספק תשובה ל02 אלף יחידות דיור מתועשות . עד 
כה לא נוצלה התעשייה המקומית , אפילו לבניית 000 , 2 יחידות דיור . מדוע 
לא חושבים על כך שייצור הבתים בארץ יכול לשמש מקור תעסוקה לעולים ולמשוחררי 
צה"ל ? נראה לי ששר השיכון , שעושה כל מאמץ כדי להזיז דברים ולממש תוכניות 
שאושרו טרם מינויו במשרד השיכון , מושפע כנראה מהפאניקה שיוצרים גורמים 
מסוימים במשרדו . ייתכן שישנם גורמים במשרד השיכון שיש להם אינטרס ליצור 
פאניקה בציבור , כדי שניתן יהיה לייבא בתים מחו"ל . בהחלט קיים פיגור של 
68 חודשים בבניית 000 , 5 עד 000 , 01 דירות , אבל כדי להתגבר על הפיגור 
אין צורך לייבא בתים , להפעיל צווי חירום ולחבל במגמות של תכנון אורבאני 
נכון , אלא לאפשר לתעשייה המקומית לייצר דירות בבנייה מתועשת . התעשייה 
הישראלית יכולה לבנות בתים במחירים זולים יותר , תמורת כ51 אלף דולר ליחידת 
דיור במקום 53 אלף דולר , שהוא מחירו של בית מיבוא , וכן להבטיח שהבתים 
שיוקמו יעמדו בתקן ויוקמו במהירות . אינני מאמין שההחלטה בדבר יבוא הבתים 
תתממש . אל תשכח שהבתים הטרומיים שרוצים לייבא , אינם עומדים בתקן הישראלי . 
ההחלטה להפעיל צווי חירום , נועדה לכופף את התקנות הקיימות ואת חוקי התכנון 
והבנייה . הניסיון שצברנו בארץ מיבוא בתים וקבלני בניין איננו מעודד . בתים 
רבים שיובאו מחו"ל עומדים עד היום במקומות שונים בארץ כמצבות חיות . אין 
לי ספק שאנחנו מסוגלים לעמוד באתגר הזה . גם בעבר הוכחנו זאת . לפני ששה 
חודשים הכנו תוכנית שהציעה בניית 003 אלף יחידות דיור תוך חמש שנים , כלומר 
06 אלף דירות לשנה . אבל לצערי הבנייה מתעכבת משום שלא מעמידים לרשותנו 
קרקע זמינה ומעכבים זמן רב את מתן הרשיונות . 
