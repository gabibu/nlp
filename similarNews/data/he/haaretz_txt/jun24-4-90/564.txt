שר הביטחון , משה ארנס , מתאם הפעולות בשטחים שמואל גורן והפרקליט הצבאי 
הראשי תא"ל אמנון שטרסנוב , נפגשו אתמול לשיחות עם סגן מזכיר האו"ם , זאן 
קלוד איימה המבקר בישראל מטעם מזכ"ל האו"ם . במהלך השיחה התעניין איימה 
במספר הנפגעים הגדול שהיה במחנה הפליטים גיבאליה , יום לאחר רצח שבעת הפועלים 
הערבים בראשל"ץ . כמו כן התעניין נציג האו"ם באוניברסיטאות הסגורות בשטחים . 
שר הביטחון הדגיש בפני האורח , כי האוניברסיטאות בשטחים נסגרו משום שהיו 
מוקד להפרות סדר וגרמו להסלמת ההתקוממות . יחד עם זאת הודיע שר הביטחון 
על פתיחת אוניברסיטת אבו - דיס והדגיש כי נבחנת פתיחתן בהדרגה , של אוניברסיטאות 
נוספות . בהתיחסו למספר הנפגעים שהיה ברצועת עזה , עוד לפני היכנסו לתפקיד 
שר הביטחון , אמר השר ארנס לאורח , כי צה"ל מתמודד עם המדיניות בשטחים 
טוב יותר מאשר כל צבא מערבי אחר ואין לחלוק על המוסר של צה"ל . ארנס הציג 
בפני האורח נתונים קודרים על רצח פלשתינים בידי בני עמם . לדבריו נרצחו 
עד כה 002 פלשתינים על ידי פלשתינים אחרים , חלקם בצורה אכזרית . השר ארנס 
אמר לזאן קלוד איימה , כי המשימה היא להבטיח את ביטחונה של האוכלוסיה בשטחים 
ולהוריד את רמת האלימות בשטחים , על מנת שישראל תוכל לקיים דו - שיח בין 
ישראל לבין הפלשתינים . ארנס אמר לאורח , כי הוא מאמין שהאוכלוסיה בשטחים 
לא תשיג שום דבר באלימות . בתום פגישתו עם שר הביטחון , נפגש האורח לשיחה 
נוספת עם מתאם הפעולות בשטחים שמואל גורן , ועם הפצ"ר תא"ל שטרסנוב . האורח 
התעניין במערכת היחסים היום - יומיים בין המינהל האזרחי , לבין הארגונים 
הבי"ל בשטחים . מתאם הפעולות בשטחים אמר לאורח , כי מערכת הביטחון רוצה 
לקבוע יסודות לשיתוף פעולה עם ארגון הבריאות הבין - לאומי , וציין כי גם 
אחרי הקמת הממשלה הנוכחית , לא השתנתה המדיניות . בשיחתו עם הפרקליט הצבאי 
הראשי , קיבל זאן קלוד איימה סקירה על ההיבטים המשפטיים של פעולות צה"ל 
בשטחים . הפרקליט הצבאי גילה כי 011 חיילים מדרגת טוראי ועד אלוף משנה , 
הועמדו עד כה לדין בבתי הדין הצבאיים , בגין פעולות בלתי חוקיות בשטחים . 
סגן מזכיר האו"ם העלה מספר מקרים , שהיו רשומים בנירותיו , כגון , כניסת 
חיילי צה"ל לבתי חולים ולמרפאות . הובטח לו כי המקרים ייבדקו . 
