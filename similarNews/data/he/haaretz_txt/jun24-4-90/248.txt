פאריס ( ע"ץ וע"ר ) . רעידת האדמה באיראן גרמה למותם של יותר מ54 אלף 
איש וליותר מ001 אלף פצועים , מסר אתמול שגריר איראן בצרפת , עלי אהאני , 
שהוסיף כי לפחות 003 כפרים נהרסו לגמרי . המספרים אינם סופיים כי גופות 
רבות נקברות בקברי אחים ואינן נספרות . שגריר איראן אמר כי טהראן " מקדמת 
בברכה את כל הסיוע הבין - לאומי " , וכי " אין שום בעיות של אשרות " . הוא 
מסר כי אשרות לשמונה ימים ניתנו לצוותי ההצלה , ואלה יוארכו במקרה הצורך . 
אתמול פקדו את איראן עוד שלושה רעשים . עוד אמר השגריר כי איראן זקוקה לצוותי 
הצלה נוספים , ובייחוד צוותים רפואיים , וכן לבתי חולים - שדה , ציוד 
לניתוחים , אוהלים , שמיכות ומכשירי חימום . אלפי ילדים , כך דיווחה סוכנות 
הידיעות האיראנית , איבדו את הוריהם . כפרים רבים באזורים ההרריים של גילאן , 
שרובם נהרסו כליל , עדיין חסומים לגמרי מחמת מפולות של אבנים ועפר , וצוותי 
ההצלה עדיין לא הצליחו להגיע אליהם . בעיר ראשט , לפי הדיווחים , " לא 
נשארה נקודה אחת שלא נפגעה " , והעיר מנזיל , שבה 03 אלף תושבים , נהרסה 
כמעט כליל ברעש , ומספר ההרוגים שבה נע בין עשרת אלפים ל02 אלף מסרו צוותי 
הצלה צרפתים הפועלים בעיר . מנהל ההגנה האזרחית הצרפתית , ש502 מאנשיה ו81 
כלבי גישוש שלה שוגרו לאזור ההרוס , מסר בשבת במסיבת עיתונאים בפאריס , 
כי המצילים לא נתקלו בקשיים כלשהם במילוי תפקידם . הצוותים הצרפתיים הגיעו 
ביום ששי והוסעו מיד למנזיל , שבמרחק 05 ק"ם מהעיר ראשט , הקרובה למוקד 
הרעש . בריטניה אף היא הציעה עזרתה , וכך עשה גם נשיא עיראק סדאם חוסיין . 
מסוכנות הידיעות האיראנית נמסר שלשום כי צוות בן 02 איש מאזרבייגאן הסובייטית 
כבר פועל במקום . קודם לכן הודיעה איראן כי היא מקבלת בברכה את הצעת הסיוע 
האמריקאית . מעריכים כי הסיוע הבין - לאומי יביא לשיפור היחסים עם מדינות 
המערב בכלל , ועם ארה"ב בפרט . עם זאת דחתה איראן שלשום את הצעת ישראל להגיש 
סיוע לקרבנות רעידת האדמה . כמאל חאראזי , שגריר איראן באו"ם , אמר לבי - 
בי - סי כי כל סיוע זר יתקבל בברכה , " כל עוד הוא אינו מגיע מישראל או 
מדרום אפריקה " . אתמול הכחישה איראן ידיעות מוקדמות יותר , כאילו היא מערימה 
מכשולים על הסיוע הבין - לאומי . דובר משרד החוץ האיראני דחה את הטענות 
שלפיהן ארצו אינה מאפשרת לצוותי חילוץ זרים להגיע לאזורי האסון . בניגוד 
לדיווחים הרשמיים על מספר הקרבנות , טוען ארגון המוגהדין של העם האיראני , 
המתנגד למשטר הנוכחי , שמספר ההרוגים ברעש " מתקרב למאה אלף ומספר הפצועים 
נמנה בעשרות אלפים " . בהודעה שפורסמה אתמול בפאריס , והמתבססת , כדבריה , 
על דיווחים שהתקבלו מהאזורים הפגועים , הפער בין מספר הפצועים להרוגים 
נובע מהעיכוב של הממשלה האיראני במשלוח סיוע ומהמחסור באמצעים . ביום ששי 
נמסר על קשיים שבהם נתקלו צוותים בינ"ל בהגשת הסיוע לנפגעי הרעש באיראן , 
ולפי כמה דיווחים סירבו השלטונות לתת אשרת כניסה ליותר מ42 שעות . קבוצות 
רבות שהגיעו לטהראן מרחבי העולם בלילה שבין יום ששי לשבת לטהראן , נאלצו 
לנהל מו"ם ארוך עם השלטונות האיראניים בנוגע להגשת הסיוע , ולהעביר את הלילה 
בבתי מלון בטהראן . לא כל האיראנים הסכימו לסיוע המגיע ממדינות המערב . 
האייאתוללה עבדל כרים מוסאווי ארדאבילי , המבטא את עמדת הנצים , טען ביום 
ששי כי אסור לאיראנים " להסתמך על שום מדינה זרה " , בעוד שנשיא איראן , 
עלי אכבר רפסנגאני , הדגיש במהלך ביקור באזור הפגוע את הצורך בסיוע מהמערב . 
הקיצונים והמתונים מסכימים שאין לקבל מנות דם מהמערב , מחשש למגפת האיידס . 
אך הקיצונים מעדיפים שהמשלחות המערביות יסתפקו בהבאת הציוד , ויסתלקו . 
קבוצה של ארבעה רופאים מהארגון " רופאים ללא גבולות " הצליחה להגיע לעיר 
ראשט , במטרה להעריך את צרכי העזרה והדרכים לסייע לנפגעים . הרופאים דיווחו 
כי ממבט ראשון נראה שרשויות ההצלה במקום אינן עמוסות עבודה , וכי הן עונות 
לצרכים . 
