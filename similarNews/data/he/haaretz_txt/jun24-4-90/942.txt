ישראל מכחישה מכל וכל ידיעות בדבר כוונות להתקיף את לוב או שכבר בוצעה התקפה 
כלשהיא על לוב . גורם ממשלתי בכיר אמר אמש ל"הארץ " כי מזה שבוע ימים מציפים 
את התקשורת , בעיקר דרך רדיו מונטה קרלו , בידיעות בדבר כוונות ישראל לתקוף 
את לוב וכן על מטוסים ישראלים הטסים בשמי לוב . לדברי המקור " אלו ידיעות 
שקריות אשר באות לייצור אווירת מלחמה באזור . אין שחר לידיעות הללו ואין 
כל כוונה מצד ישראל להתקיף את לוב " , אמר אותו גורם . בתוך כך מנהל לשכת 
העיתונות הממשלתית , ד"ר יוסי אולמרט , פועל גם הוא מזה מספר ימים על מנת 
להזים ידיעות שמפורסמות ברדיו מונטה קרלו . בשבוע האחרון שידרה תחנה זו מספר 
רב של ידיעות הקשורות לישראל , כמו למשל שצה"ל ריכז כוחות בגבול המצרי 
ידיעה שהוכחשה על ידי צה"ל . 
