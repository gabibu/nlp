נסיונם של הרפורמיסטים בבריה"ם לדחות את כינוס ועידת המפלגה הקומוניסטית 
נכשל , ככל הנראה , ורדיו מוסקווה הודיע אתמול על סידורי ההרשמה לצירי 
הוועידה שתתכנס ביום שני הקרוב , ותימשך שבועיים . צירים ממקומות מרוחקים 
כבר הגיעו למוסקווה למרות שרק מחר יחליט רשמית הוועד המרכזי של המפלגה על 
מועד הוועידה . במוסקווה רווחת הדיעה , כי הפילוג בשורות המפלגה בלתי נמנע . 
מזכיר הקבוצה הבין - אזורית הרפורמיסטית , ארקדי מורשוב , אמר אתמול כי 
הכוחות הרפורמיסטים ותומכי הדמוקרטיה יתכנסו לאחר הוועידה , במטרה להקים 
גוף פוליטי משותף . לדעתו , עדיף לרפורמיסטים לפרוש מהמפלגה מייד לאחר 
פתיחת הוועידה , משום שלא תיתכן דרך משותפת להם ולשמרנים . להערכת מורשוב , 
לא יוכל מיכאיל גורבצוב להיאבק בשמרנים , וגם אם ימצא איתם שפה משותפת , 
כצפוי , הרי שעתידו הפוליטי בסימן שקיעה . להערכת מורשוב , יציבו השמרנים 
שלושה מועמדים מול גורבצוב לתפקיד מזכ"ל המפלגה : איגור ליגצוב , בוריס 
גידאספוב , ראש סניף המפלגה בלנינגרד , ושגריר בריה"ם לשעבר בפולין , 
בורובקוב , שבישיבת הוועד המרכזי לפני חודשים אחדים תקף בחריפות יתרה את 
גורבצוב . גורבצוב חושש מפני " מחטף " של האגף השמרני , שיצליח להביא 
להדחתו . סוכנות הידיעות הצרפתית מציינת , כי לדעת משקיפים , מאזן הכוחות 
נוטה לטובת השמרנים , הן בוועד המרכזי והן בוועידת המפלגה . כעת נותר לראות 
אם " מוזמנים " , בעלי זכות הצבעה , יהיו נוכחים במושב זה של הוועד , 
שבו כ003 חברי מפלגה . גורבצוב נהג בשיטתיות להיעזר ב"מוזמנים " אלה במושבים 
האחרונים , כדי להבטיח לעצמו רוב . " אני סבור , כי מושב זה יהיה קשה 
מאוד . יהיה מאבק " , העריך ביום שלישי נשיא הרפובליקה הרוסית , הרפורמיסט 
בוריס ילצין . הוא היה בין המבקשים לדחות לסתיו את ועידת המפלגה . ילצין 
ותומכיו ביקשו להתכונן בצורה טובה יותר לוועידה , אחרי המתקפה הגדולה שערכו 
בשבוע שעבר השמרנים , בוועידת היסוד של המפלגה הקומוניסטית של רוסיה . 
הקמתה של מפלגה רוסית זו תרמה לבלבול בשורות הקומוניסטים . אחדים מהם ביטאו 
בימים האחרונים , בפומבי או באופן פרטי , את מבוכתם בעקבות הקמתה מחדש . 
סקר שנערך לגבי 007 , 2 צירי הסובייט העליון של הרפובליקה הרוסית מגלה , 
כי מתוכם היו 171 , 1 " אפארטציקים " ( פקידי מנגנון המפלגה ) , 79 
מזכירי מחוזות , 012 " נאצאלניקים " ( מנהלי מפעלים ) , 531 מנהלי 
קולחוזים וסובחוזים ו381 קציני צבא . ביחד 697 , 1 צירים , המהווים רוב 
מבין סך הצירים . יחס דומה עשוי להיות גם בין 007 , 4 צירי ועידת המפלגה , 
והוא יעניק רוב מכריע נגד כל ניסיון לחולל מהפך דמוקרטי במפלגה . סוכנות 
" טאס " פרסמה אתמול את מצע המפלגה , שנוסח על - ידי חבר הפוליטבירו ואדים 
מדוודב , מצע המשקף את דעותיו של גורבצוב . מן המצע נמחקו המלים " מארקסיזם - 
לניניזם " ו"צנטרליזם דמוקרטי " . המצע קורא לתמיכה ב"הומאניזם וסוציאליזם 
דמוקרטי " , יוצא להגנת " קניין פרטי " ומגנה את ה"דיקטטורה של הפרולטריון " 
כסילוף גס של חזון הקומוניזם . הוא גם שולל מונופול של המדינה על רכוש , 
למעט תחבורה , אנרגיה והגנה . המצע מכיר בחופש מצפון ודת , בזכות כל 
אדם להתגורר בכל אזור בבריה"ם ( החלטה שפירושה ביטול ה"דרכון הפנימי " ) 
, ותומך בשמירה על פרטיות דואר ושיחות טלפון . המצע צפוי להיתקל בהתנגדות 
צירי האגף השמרני כ"בגידה בעקרונות הקומוניזם " . לדעת השמרנים , הגיע הזמן 
שכל הקומוניסטים יתלכדו ויפסיקו את קריאות התיגר הפנימיות , או שיפרשו מן 
המפלגה . 
