ביירות ( ע"ם ) . מקורות טורקיים רשמיים דיווחו על כישלון השיחות שקיים 
שר החוץ הסורי , פארוק אלשרע באנקרה , בעניין הפסקת פעילות הכורדים ובשאלת 
מי הפרת , טורקיה רוצה שדמשק תטיל הגבלות על פעילות מהפכנים כורדים בדלנים 
המתאמנים במישור הבקאע הלבנוני , הנתון בשליטה סורית . המקור הוסיף : 
" העלנו את הבעיה הביטחונית , אבל קיבלנו תשובה עוינת ולא ציפינו ליותר 
מכך . הסורים אמרו כי אינם יכולים לשלוט על הבקאע " . למרות המחלוקת בין 
שתי המדינות נמסר כי השבוע הושגה התקרבות ביחסים ביניהן . היא התבטאה בביצוע 
הסכמים בעניין אספקת חשמל טורקי לסוריה , ובקניית נפט מסוריה . היקף סחר 
החליפין בין שתי המדינות הגיע ל4 . 491 מיליון דולר בשנת 98 לעומת 4 . 741 
מיליון דולר בשנת 88 . מאזן סחר החליפין נוטה באופן בולט לטובת טורקיה . 
סיפי תאשאן , מנהל מכון מדיניות החוץ הטורקי , שהוא מכון פרטי , אמר : 
למרות הכל שוררת יציבות ביחסים בינינו והם אינם שליליים או חיוביים בצורה 
מוחלטת " . 
