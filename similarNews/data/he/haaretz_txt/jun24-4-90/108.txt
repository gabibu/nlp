אי סדרים כספיים וסכסוכים פנימיים נתגלעו באחרונה ברק"ח , על רקע מצבה הכלכלי 
של המפלגה ומאבקי כוח בין המחנות . גילויים אלו מתפרסמים הבוקר בכתבה בעיתון 
" כלבו " בחיפה . בין היתר נאמר בכתבה כי לאיברהים מלק , עורך הירחון 
הספרותי " אל גדיד " , יוחסו אי סדרים כספיים בהיקף של 51 אלף דולר . מלק 
הודה בלקיחת 51 אלף דולר מכספי המפלגה , וטען כי חשב שהוא לוקח הלוואה והתכוון 
להחזירה . הוא אמר כי יום אחד החליט , כעורך הירחון הספרותי " אל גדיד " , 
לקנות ציוד למערכת ב31 אלף שקל , למרות שלא קיבל אישור מן הממונים עליו . 
לדבריו , ועדת הביקורת קבעה שפעל בתום לב . עוד נאמר בכתבה , כי לפני 
יותר משנה קיבלה המפלגה תרומה של כעשרים אלף דולר . נקנה מבנה בוואדי ניסנאס , 
שיועד למועדון תא הסטודנטים בחיפה . הסטודנטים חששו שהמועדון לא יימסר 
לידיהם ופלשו פנימה . בתגובה מנעה ההנהגה מנציגי הסטודנטים להשתתף בוועידת 
המפלגה לפני חודש . 
