משטרת סרדיניה מנעה אתמול מאוהדי כדורגל אנגלים מסע אל האיצטדיון של קאליארי , 
כמה שעות לפני המישחק שהיה אמש נגד מצרים . מסע דומה לפני שבוע גרר כזכור 
סידרת התנגשויות בין המשטרה וכוחות הביטחון לבין אוהדים חמומי מוח , שיידו 
אבנים והשליכו בקבוקים . מפקד המשטרה המקומית מסר , כי מעתה יופעל החוק 
המאפשר לבטל איסור צעדות - מחאה , בלא צורך להודיע על כך 84 שעות מראש . 
לעומתו , אמר גון טאנר , דובר חוג האוהדים של אנגליה , כי המשטרה רק 
סיבכה את המצב בכך שלא הבהירה כיצד בדעתה למנוע התכנסות אוהדים לצורך צעדה 
מרוכזת לאיצטדיונים . בתוך כך , היו אמורים 32 אוהדים אנגלים להופיע אתמול 
בפני בית משפט מקומי באשמת הפרעת הסדר הציבורי וגרימת נזקים . 
