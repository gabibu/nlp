חברת מירומית לייצור מערכות סולריות , מיכלים , ומתקני אחסון תצא החודש 
לבורסה כדי לגייס 2 . 4 מיליון שקל בדרך של הנפקת מניות וכתבי אופציה . 
מירומית תהיה החברה השלישית החדשה היוצאת לבורסה בחודשיים האחרונים ומגייסת 
הון בדרך של הנפקת מניות ( אקויטי ) . קדמו למירומית חברות וולקן ורב - 
בריח . בקרוב תצא לבורסה גם חברת יעד תעשיות . חברת מירומית נשלטת על - 
ידי היועץ הפיננסי אריה חינקיס , ד"ר ארנון פרי , פיליף צוקרמן , יו"ר 
חברת הביטוח אררט , ואנשי העסקים ליאונרד ביסק ואוסקר זינגר . החברה עוסקת 
היום בעיקר בייצור מערכות סולריות ומתקני אחסנה לתעשייה ומשרדים . החברה 
עוסקת גם במתן שירותי צביעה , ציפוי ועיבוד של מתכות . מפעל החברה הוא 
באשקלון , משרדיה בבני - ברק והיא מפעילה חנות בתל - אביב . מירומית סבלה 
בחמש השנים האחרונות מתנודות ברווחיות , שנבעו משינויים במשק שהחברה לא 
נערכה להם במהירות מספקת . החל משת 9891 נרשם שיפור ברווחיותה , וברבעון 
הראשון של 0991 הרוויחה החברה 118 אלף שקל בהשוואה לרווח מתואם של 326 אלף 
שקל בשנת 9891 כולה . ההון העצמי של החברה מסתכם בשלושה מיליון שקל . ברבעון 
הראשון של השנה שילמה מירומית למנכ"ל ולחברי הדירקטוריון 241 אלף שקל . 
