המיוחד בתקנות לשעת חירום הוא שבכוחן לסטות מהוראת כל חוק , ולקבוע הסדרים 
המנוגדים לו . ולכן התקנות שבהן מדובר , תוכלנה לקבוע הסדרים המנוגדים 
למשל לחוקי התכנון והבנייה , איכות הסביבה , שירותי כבאות והג " א . תנאי 
להתקנתן הוא שהשר הנוגע בדבר ( במקרה הזה שר השיכון ) סבור שהן דרושות 
" לטובת הגנת המדינה , ביטחון הציבור וקיום האספקה והשירותים החיוניים " 
( סעיף 9 א לפקודת סדרי השלטון והמשפט , תש"ח 8491 ) . מדובר אפוא בהסמכה 
רחבה ביותר , והסדרי חירום בתחום הבנייה נכנסים לגדרה . עם זאת , יש להיות 
ערים לכך שתוקפן של התקנות הוא לשלושה חודשים בלבד , שאז פוקעות הן אוטומאטית , 
אלא אם כן הוארך תוקפן בחוק של הכנסת . בדרך כלל נעשה שימוש בסמכויות האמורות 
בתקופות שהמדינה היתה במצב חירום מלחמתי , כמו במלחמת יום הכיפורים , שאז 
הותקנו תקנות רבות מסוג זה . עם זאת , במשך השנים הותקנו לא פעם תקנות 
לשעות חירום גם לצורך הוצאת צווי ריתוק לעובדים , שהשביתו שירותים חיוניים , 
וכן לקביעת הסדרי חירום בתחום הכלכלי כפי שנעשה עם הקמתה של ממשלת האחדות 
הלאומית הראשונה , לאחר הבחירות ב4891 . מאוחר יותר הוחלפו התקנות בחוק 
הסדרי חירום במשק המדינה . מפסיקתו של בית המשפט העליון אפשר ללמוד , שניתן 
להיזקק לסמכויות החירום גם כאשר מצב החירום אינו מחייב זאת , וניתן להתמודד 
עם הנושא מושא התקנות בהליכי החקיקה הרגילים בכנסת או בתקנות " רגילות " 
מכוח חקיקת הכנסת . אף על פי כן מקובלת הדעה , שאין זה ראוי לעשות שימוש 
בסמכויות חירום כאשר מצב החירום אינו מחייב זאת , וניתן לתת תשובה הולמת 
לנושא הטעון הסדר תוך היזקקות לאמצעים ולהליכי חקיקה " רגילים " . לפי סעיף 
9 לפקודת סדרי השלטון והמשפט , משהוסמך שר על ידי הממשלה להתקין תקנות לשעת 
חירום , אין הוא זקוק לאישור הממשלה כל אימת שהוא משתמש בסמכותו . עם זאת , 
מכוח הוראה " מנהלית " המצויה בתקנון הממשלה ובהנחיות היועץ המשפטי לממשלה , 
המקובל הוא להביא את התקנות לאישור הממשלה לפני פרסומן ברשומות . 
