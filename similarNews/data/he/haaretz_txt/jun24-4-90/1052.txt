" אגודת " חיים לבעלי חיים " עתרה בסוף השבוע לבג"ץ נגד היועץ המשפטי 
לממשלה , יוסף חריש , בבקשה להוציא צו על תנאי שיורה לו לבטל את החלטת 
המשטרה שלא להעמיד לדין את חוקר המכון לחקר העין באוניברסיטת תל - אביב , 
ד"ר אורי ינון , בגין " ניסויים בבעלי חיים , שהם לא רלוונטיים לרפואה 
האנושית " . זוהי עתירה ראשונה מסוגה בנושא זה . במארס 88 הגישה האגודה 
תלונה למשטרה נגד ד"ר אורי ינון , בחשד כי הוא ביצע עבירות של התאכזרות 
לבעלי חיים . לדברי האגודה , הוא ביצע ניסויים בגורי חתולים בני חודש , 
אשר במהלכם הוא תפר את עפעפיהם לתקופה של חודש ימים . לאחר מכן הוא המשיך 
להחזיקם בתנאים של חשיכה מוחלטת במשך כ02 חודשים , שבסיומם הוא ריתק את 
החתולים במתקן ריסון , ובהרדמה קלה פתח את גולגולתיהם , וביצע בהן ניסוי 
ממושך . בתום החקירה החליטה המשטרה " לגנוז את חומר החקירה , מחוסר עניין 
לציבור " . במארס 98 הגישה האגודה ערר ליועץ המשפטי לממשלה , שאליו צירפה 
חוות דעת של מומחה מארה"ב , הקובעת באופן חד משמעי כי הניסוי שנערך בחתולים 
אינו רלוונטי לרפואה האנושית . לאחר שלא התקבל כל מענה מחריש , החליטה 
האגודה לעתור לבג"ץ . לעתירה מצורפות גם שבע חוות דעות נוספות של מומחים , 
שבהן נקבע כי תוצאות הניסוי של ד"ר ינון אינן ישימות לבני אדם , מאחר שמערכת 
הראייה של החתולים שונה באופן מהותי מזו של בני האדם . אחת מחוות הדעת אף 
קובעת כי " ניסויים בבעלי חיים מספקים תוצאות כוזבות לגבי בני אדם , ולפיכך 
הם מהווים סכנה ברורה לבריאות הציבור " . 
