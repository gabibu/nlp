הגדרת המושגים " מידע פנים " ו"שימוש במידע פנים " פגומה מכמה היבטים , 
כך אמר אתמול היועץ המשפטי של הרשות לניירות ערך , ד"ר שמעון וייס . הוא 
דיבר ביום עיון של ל . ה . ב והרשות לנירות ערך , שהתקיים באוניברסיטת תל - 
אביב . לדעת הרשות לניירות ערך צריך החוק לקבוע , כי מידע פנים אינו רק 
מידע לגבי התפתחויות או שינויים בחברה עצמה , אלא גם לגבי התפתחויות או 
אירועים בניירות הערך שלה . לדוגמה : אם יועץ ניירות בבנק יודע על פעילות 
גדולה של קנייה או מכירה בנייר ערך מסוים , גם ידע זה הוא בבחינת מידע פנים . 
לקביעה זאת השלכות מרחיקות לכת לגבי כל מבנה שוק ההון הישראלי , כמו השאלה 
האם לבנק מותר יהיה לנהל " נוסטרו " או קרנות נאמנות . ברשות לניירות ערך 
שוקדים בימים אלה על הכנת תיקון מספר 11 לחוק ניירות הערך , שבו ייעשה ניסיון 
לסתום את הפרצות הרבות בנושא . פרוף יוסף גרוס אמר ביום העיון כי החומות 
הסיניות בבנקים , האמורות למנוע מעבר של מידע פנים בין מחלקות הבנק השונות , 
הן אגדה . בשוק הון בעל רמת ריכוזיות גבוהה , מידע הפנים זורם בכל הכיוונים . 
עוד השתתפו ביום העיון פרוף אוריאל פרוקציה , פרוף מנחם ברגר , סמנכ"ל 
הבורסה , רמי תמרי , ופרוף יעקב עמיהוד . 
