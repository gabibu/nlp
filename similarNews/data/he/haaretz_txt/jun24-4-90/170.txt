בון ( ע"ר ) . הפרלמנט המערב - גרמני אישר שלשום חוזה בדבר איחוד הכלכלה 
המערב - גרמנית עם הכלכלה המזרח - גרמנית , החל מ1 ביולי . 544 מצירי הבית 
התחתון תמכו בחוק החדש , ו06 התנגדו . ציר אחד נמנע . קודם לכן אישר הפרלמנט 
חוק המבטיח את גבולה הנוכחי של פולין . החלטה זהה אושרה קודם לכן על ידי 
הפרלמנט המזרח - גרמני . ההחלטה התקבלה ברוב של 784 קולות נגד 51 , ושלושה 
נמנעים . היא קובעת כי גרמניה המאוחדת תכיר בגבול אודר - נייסה הנוכחי , 
והדבר ייקבע בחוזה מיוחד עם פולין . מזרח - ברלין ( ע"ר וע"ץ ) . שרי 
החוץ של מדינות המערב דחו שלשום הצעה סובייטית לאיחוד גרמניה , כיוון שתנאיה 
נוקשים מדי . אולם כל הצדדים הביעו את ביטחונם בהשגת פשרה עד לסוף השנה . 
בפגישת ועידת " שתיים פלוס ארבע " הציע שוורדנאדזה קיצוץ של 05 אחוז בכל 
הכוחות הזרים החונים על אדמת גרמניה במשך שלוש שנים ; נסיגה של כל הכוחות 
המערביים והסובייטיים מאזור ברלין תוך שישה חודשים לאחר איחוד גרמניה . כן 
הציע השר הסוביטי תקרה של 052 אלף חיילים לצבא גרמניה המאוחדת , תוך מתן 
ערובות כי כוח זה יהיה הגנתי בלבד ; המשך חברותן של שתי הגרמניות בברית 
וארשה ובנאט"ו במשך חמש שנים . מזכיר המדינה האמריקני גיימס בייקר אמר כי 
ההצעה מפתיעה , וסותרת את ההשקפה המערבית כי איחוד גרמניה צריך להביא לריבונות 
גרמנית מלאה . " הצעה זו מגבילה את הריבונות הגרמנית , במשך שנים אחדות " 
אמר בייקר . קודם לכן השתתפו שרי החוץ בטקס להעברת נקודת הגבול צק פוינט 
צארלי למוזיאון . נקודת ביקורת זו היא המפורסמת ביותר בחומת ברלין . בטקס 
החגיגי השתתפו שישה שרי חוץ זרים , ביניהם בייקר ושוורדנאדזה . לרגל הטקס 
האזור נחסם לתנועה מיום חמישי בלילה , ושומרים מנעו את כניסתם של מכוניות 
זרות אליו . צק פוינט צרלי , הוקמה בשנת 1691 , בתגובה להקמת חומת ברלין . 
היא שימשה רקע לסרטי ריגול רבים , וגם לעימותים בין סטודנטים מערביים לשומרי 
גבול מזרח - גרמניים . דרכה גם ניסו רבים מתושבי מזרח גרמניה להימלט למערב . 
