מן הראוי לשכוח היום את מה שעשו כאן בשלב המוקדם גרמניה והולנד , להתעלם 
לפחות ל09 דקות , אם לא ל021 , מהפער האיכותי שחצץ ביניהן , ולזכור : 
זה עשוי להיות מאבק הסותר את התיאוריה שנכתבה בפתיחת המונדיאל . יותר מסיבה 
אחת מרמזת על כך . שתי הנבחרות הגיעו לכאן מבית משותף במשחקים המוקדמים של 
הגביע העולמי . הן התמודדו זו כנגד זו פעמיים ובשתי הפעמים לא הוכרע המשחק . 
00 במינכן . 11 בגומלין ברוטרדם . הערב חייבת להיות הכרעה . זה מה שעושה 
את כל ההבדל . הסיבה הפיקאנטית , העשויה לעשות משחק זה צבעוני ודרמטי קשורה 
בהרכבי הקבוצות . עוד לא היה משחק בין ארצי באיטליה שירתק , ויבלבל , 
את המדינה הזאת כמו המישחק הזה . איטליה טרם אירחה דרבי מילאנזי שבו יככבו 
גרמנים ואיטלקים . זהו הדרבי של המונדיאל , שרק הזיקה הטבעית ללהקת ויציני 
והכמיהה לזכיה בגביע מאפילה על העימות הלילה ( 00 : 22 ) במילאנו . ואן 
באסטן , חוליט ורייקארד ( מילאן ) נגד מתיאוס , קלינסמן וברהמה ( אינטר ) 
אם כמובן כל הששה יהו כשירים לדרבי הזה . שלא להזכיר את " האיטלקים " 
הנוספים שבסגל הגרמני פלר וברטהולד ( רומא ) . לכן , יהיה לבם של האיטלקים , 
ביציעים ובסלוניהם , חצוי : למי להריע ? גם העיתונים כאן עוסקים באופיו 
המיוחד של המישחק . התחזית ההגיונית המדוברת והנכתבת עדיין נאחזת בפייבוריטיות 
של גרמניה , אך במחנה ההולנדי סותרת האופטימיות את " ההיגיון " הזה . 
רוד חוליט , ששערו המקסים נגד אייר אושש לפחות את מצב רוחו , הכריז בסוף 
השבוע , אחרי שהולנד הוגרלה נגד גרמניה : " זה יהיה תענוג לשחק נגדם . 
גרמניה תרפא את הולנד מחולייה . הייתי מעדיף אותה ברבע הגמר , אבל גם 
בשמינית הגמר לא יהיו בעיות . הולנד היתה בעבר בדרך כלל טובה נגד הגרמנים . 
אמנם אנו לא פייבוריטים , אבל טוב שבא המישחק הזה בינינו " . אופטימיות 
הביע גם ואן באסטן . עד אתמול לא קבע המאמן ליאו בינהאקר את ה11 . עיתונאי 
הולנדי , זועם על כושר נבחרתו , הציע לליאו לחזות כל ליל המשחק בקלטת הווידאו 
של חצי הגמר האירופי בהאמבורג , כדי שילמד מה לעשות נגד המכונה הגרמנית . 
תומאס האסלר עדיין לא החלים מפציעתו . פראנץ בקנבאואר אמר שלא יתרשם מחולשת 
הולנד עד כה , כיוון שכל יריבה , ביחוד הולנד , משחקת אחרת נגד גרמניה . 
" עלי להחליט בין האסלר לליטברסקי " אמר הקייזר . אבל נודע ש"ליטי " 
הוא שישחק , אם יישמר ההרכב הצפוי . המגמה תהיה ללחוץ על ההגנה ההולנדית 
החלשה , יחסית , וכמובן לפקוח עין על ואן באסטן , למקרה שיתאושש מעט , 
כמו חוליט , ביום חמישי . 
