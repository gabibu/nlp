( ע ) . ראש עיריית ירושלים טדי קולק , מציע לבטל את הוועדה המחוזית 
לתכנון ולבנייה . לדבריו , מיזוגה של הוועדה המחוזית , המורכבת מפקידים 
נבחרי ציבור בוועדה המקומית , יחסוך הרבה יותר זמן לאישור הליכי תכנון מאשר 
צווי חירום למיניהם . קולק אמר כי הכפילות הנובעת מקיום שתי ועדות תכנון 
מקומית ומחוזית מאריכה כמעט ללא גבול את הדיון בפרויקטים של בינוי והשקעות . 
ההליכים הארוכים פגעו בשנים האחרונות , לדברי קולק , בשורה של תוכניות 
פיתוח בירושלים , וגרמו לעליית מחירים ולהרתעת משקיעים . ראש העירייה הטעים 
כי הטענה כאילו הוועדה המחוזית חשופה פחות ללחצים ולחריגות אינה תופסת כיום , 
משום שכל דיוני הוועדה המקומית פתוחים למתנגדים , והתקשורת מלווה באופן 
צמוד כל פרויקט . קולק הציע כבר לפני כמה שנים לבטל את " החוק הקולוניאלי " , 
כהגדרתו , המחייב את אישור החלטות הנבחרים בוועדה המקומית על - ידי פקידי 
הוועדה המחוזית , אולם אף שר לא היה מוכן לוותר על כך , וההצעה נפלה . 
לפיכך מציע קולק כי ברשויות הגדולות , שבהן הצטבר ניסיון רב באישור תוכניות 
בנייה , תתמזג הוועדה המחוזית עם הוועדה המקומית . ברשויות הקטנות יש יותר 
היגיון בתהליך הפוך מיזוג הוועדה המקומית בוועדה המחוזית . 
