ביום שני נפגשו חברי הכנסת עדנה סולודר , גדליה גל , פסח גרופר וגרשון 
שפט ראשי השדולה החקלאית עם שר החקלאות , רפאל איתן , ושמעו מפיו הבהרות 
בדבר ההצהרות המהפכניות שהשמיע מיד עם היכנסו לתפקידו במשרד החקלאות . הכרזותיו 
בדבר הקפאת הסדר המושבים , ביטול המונופול של המועצה לשיווק פרי הדר והטלת 
קנסות של 000 , 05 שקל על שוברי ממטרות מקלקיליה , כמו גם ההוראות שנתן 
למשרדו לחלק רשיונות יצוא למגדלים הפרטיים , הבהילו את ראשי הממסד החקלאי . 
בסגנונו הישיר והבוטה , הוא איים על הממסד החקלאי בשבירת הכלים , אלא שבעקבות 
הביקורת שהספיק לספוג ובגלל התגובות , החל להבין שעליו למתן את התבטאויותיו 
ואת דרכי הפעולה שלו , וכי יש מציאות קשה שחייבים להתחשב בה . לזכותו 
של השר החדש יצוין , שבניגוד לקודמיו , הוא אינו קשור בטבורו לממסד זה 
או אחר , ורווחיות החקלאים בראש דאגתו . אולם , החיפזון בעוכריו . אולי 
בגללו לא השכיל להרגיע את ראשי המערכות החקלאיות , שהוא לא מתכוון לסייע 
לחקלאים על חשבון המערכת . לאיתן יש , בלי ספק , כוונות טובות , אך דומה 
שהוא נגרר אחר ידידיו מהתנועה ומהצנחנים . ח"ך יואש צידון , שאיתן הפקיד 
לבחון את עתיד המערכות החקלאיות , הציף בשנתיים האחרונות את מערכות העיתונים 
בתוכניותיו לשבירת השליטה של מועצות הייצור והייצוא של התוצרת החקלאית , 
והעלה הצעת חוק ברוח זו בכנסת . צידון מאמין , אולי בצדק , שיש לפזר 
את המועצה לשיווק פרי הדר , להפכה לחברת יצוא ולאפשר לגורמים פרטיים לרכז 
בידיהם את יצוא ההדרים כשכל פרדסן רשאי לפעול על - פי בחירתו . אולם , 
מינויו של ח"ך צידון לתפקיד זה עלול להתפרש כערבוב בין הרשות המחוקקת לבין 
הרשות המבצעת . חמור מזה הוא המינוי של גדעון ביקל , יצואן פרחים עצמאי , 
לתפקיד יו"ר ועדת ההיגוי בוועדה שעליה מופקד צידון . מינוי של בעל - עניין 
מובהק יצואן פרטי לתפקיד המאפשר לו לקבל מידע מסחרי על מתחריו , הוא 
בגדר שערוריה . דברי ההרגעה של רפול , ברוח " אני מאמין בו , כי הוא 
מהצנחנים " , אולי טובים לחברה , אבל קשה לקבלם מבחינת ההיגיינה הציבורית . 
הוועדה בראשותו של צידון , שחבריה מונו השבוע , אמורה להיות ועדה א - פוליטית , 
שתבדוק ותמליץ בלא משוא פנים , וגם אם שר החקלאות צודק באמון שהוא נותן 
במקורביו , עליו לפעול במהירות להפגת החששות . 
