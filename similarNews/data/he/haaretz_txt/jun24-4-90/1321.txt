( ע ) . " אנחנו לא משחקים משחקי כוח . בשבילי קופ"ח הכללית היא מרכיב 
חיוני ומרכזי בשירותי הבריאות של מדינת ישראל ; אף אחד לא שוקל ברצינות 
אפשרות לפגוע בקופ"ח הכללית " , אמר אתמול שר הבריאות , אהוד אולמרט , 
בראיון לגלי צה"ל . בהתייחסו לשאלה האם הממשלה מתכוונת להפסיק את הזרמת הכספים 
לקופ"ח כדי למנוע ממנה לשלם משכורות חודש יוני לעובדיה , אמר השר : " תשלום 
משכורות זאת חובתה של קופ"ח והיא צריכה למצוא את הדרך לשלם . הרי לא יעלה 
על הדעת שקופ"ח תעלה את משכורות עובדיה באופן חד - צדדי ותרוץ לקופה הציבורית 
בבקשה לשלמן " . לדברי השר , אין קשר בין שביתת הרופאים לבין בעיות תשלום 
המשכורות של עובדי קופ"ח . השר הוסיף , כי אם יפסיקו רופאי קופ"ח את השביתה , 
הממשלה תקיים לגביהם הסדר של קיצור תורים על בסיס של שוויון מוחלט עם רופאי 
המדינה . " רופאי קופ"ח יודעים כבר מיום שישי שהיינו מוכנים להחיל עליהם 
את אותו הסדר של קיצור תורים שהממשלה מקיימת עם רופאי המדינה . זה הסדר 
מכובד ורציני , שנערך במשך תקופה מסויימת על בסיס של דיווחים מחוץ לשעות 
העבודה , כפי שצריך להיות . " מצד אחד הארכנו את הסדר קיצור התורים עד 
סוף חודש יולי ומצד שני התחלנו לקיים מו"ם עם ההסתדרות הרפואית בישראל , 
כדי להגיע להסדר שכר עם כל רופא בישראל . תוצאות המו"ם לא ברורות . ייתכן 
שהן יספקו את הרופאים " , אמר שר הבריאות . אולמרט שב ואמר , כי הממשלה 
אינה מקיימת מו"ם בזמן שביתה . לדבריו , העובדים ביטלו ביוזמתם פגישה עם 
הממונה על השכר באוצר . על - פי פסיקת בית המשפט , אמר אולמרט , הכחה 
טענת המדינה שלפחות על פני הדברים יש חשד סביר לכך שהסכם קופ"ח עם רופאיה 
בעניין קיצור התורים היה מנוגד לחוק . האם זה דבר שאפשר להתעלם ממנו ? הממונה 
על השכר באוצר , יעקב דנון , אמר אתמול בראיון לקול ישראל , כי בשל השביתות 
הרבות ב8891 , שבגללן נוצרו תורים , הממשלה החליטה על מבצע חד - פעמי לקיצור 
תורים . " ההסדר הנמשך היווה הפרת - חוק בוטה של הנהלת קופ"ח " , אמר . 
לדעתו הרופאים מקבלים שכר הוגן . 
