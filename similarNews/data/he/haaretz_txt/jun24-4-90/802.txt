) עושה אי - צדק עם המלך עבדאללה . אני כותב זאת לא כ"איש משרד החוץ " , 
כפי שהדה בושס מציגה אותי , בלי לנקוב בשמי , לגבי השתתפותי הצנועה והמקוטעת 
באותו שידור , אלא כמי שעסק זה עשרות שנים במעקב אחר המתרחש בעולם הערבי 
ופירסם מספר ספרים בנושא וכמי שהיה מעורב במו"ם עם עבדאללה , 64918491 ( 
אם כי היה אז צעיר וזוטר מכדי להיפגש עם המלך עצמו ) . בביקורתה של הדה 
בושס על הסרט בכללו , יש הרבה מן הצדק , אם כי היא מפריזה . לא ראיתי , 
למשל , אזכור של " אותו כוח מיתי של יהדות העולם רבת ההשפעה וההון , 
שיצאה מן הפרוטוקולים של זקני ציון " . אך נכון , יש נימה אנטי - ציונית 
ברורה המשקפת את האווירה הפוליטית בבריטניה באותם הימים בעיקר בתפקיד הבולט 
שהסרט מועיד לדוברים עוינים כגון כריסטופר מייהיו והרולד ( לא ליאונרד ) 
בילי . אולם לגבי המלך עבדאללה טועה בושס . " המלך לא היה רודף שלום , 
אלא פרגמטיסט " , היא אומרת ו"הוא לא הציע שיחות שלום " . זו קריאה לא נכונה 
של היסטוריה מסובכת . בוודאי , עבדאללה היה פרגמטיסט . כל מדינאי רציני 
וריאליסט חייב להיות פרגמטיסט . אבל כאשר הנהגת היישוב חיפשה מנהיג ערבי 
בעל השפעה , שיסכים לחלוקת הארץ ולכינון מדינה יהודית כפתרון של שלום , 
היה עבדאללה היחיד בין קברניטי ערב שהסכים לכך . מ6491 התגבשה עמו הבנה , 
אמנם לא הסכם כתוב ומפורט : המלך לא יפריע ליהודים להקים את מדינתם בחלק 
מארץ - ישראל וההנחה היתה : באותו חלק שהאו"ם עמד להקצותו ליהודים והיהודים 
לא יפריעו לו להשתלט על החלק הערבי של הארץ ( וההנהגה הציונית הסכימה לכך , 
משום שבין מנהיגי הפלשתינאים לא היה איש שיסכים לחלוקה ולכינון שתי המדינות 
בדרכי שלום ) . אמת , המלך העדיף שתקום ישות יהודית אוטונומית במסגרת 
ממלכתו . אולם משסירבה ההנהגה הציונית לדון ברעיון זה ועמדה על עצמאות , 
קיבל את הדין . המלך לא קיים במלואו את ההסכם . במשבר 8491 החליט שאין 
בכוחו לעמוד לבדו בברית עם היהודים מול כל מדינות ערב . את זאת אמר לגולדה 
מאיר בשתי הפגישות האומללות של נובמבר 7491 ומאי 8491 ( ואז חזר גם לרעיון 
שתקום אוטונומיה יהודית במסגרת ממלכתו . הצעה שבה ראה דרך יחידה למנוע את 
ההתקפה הכל - ערבית ) . אולם עבדאללה והלגיון שלו לא תקפו את השטח שהוקצה 
למדינה היהודית , והקרבות המרים עם צבאו פרצו רק בירושלים , ( שעליה לא 
היה הסכם עמו ושלא היתה כלולה במדינה היהודית ) , בדרך לירושלים ובאזור 
לוד - רמלה - לטרון ( שלא נכללו במדינה היהודית לפי מפת האו"ם ) . בנוהגו 
כך , הכשיל עבדאללה את תוכנית ההתקפה הכל - ערבית ומנע את ביצועה . מיד 
עם שוך הקרבות , חידש את המגע עם הנהגת היישוב והסכים , ללא ידיעת משלחתו 
הרשמית , לתנאים טובים לישראל של שביתת נשק והציע מו"ם מיידי על שלום מלא . 
על מדיניותו של עבדאללה ב8491 מדוע ובאיזו מידה הפיר את הבנתו עם ההנהגה 
הציונית אפשר וצריך לנהל דיון היסטורי רציני . אולם , נכונותו ב6491 להסכם , 
יחיד בעולם הערבי , עם יהודים , עובדה היא . רצונו להגיע לשלום עם מדינת 
ישראל , גם בו אין ספק , הוא שילם עליו בחייו . ירושלימהשבוע פורסמה בעיתונות 
הידיעה כי משקיעים יהודים מבקשים לפתוח בפולין מרכז - הימורים . לפי התוכנית , 
יזכו המהמרים בהנחות גדולות על הטיסה לפולין . בביקורם במקום הם ישלבו 
סיור במחנות - המוות יחד עם בילויי לילה במרכזי ההימורים . השילוב המקאברי 
שבין ביזנס , שואה , הימורים ומחנות - מוות הוא הרבה יותר מאשר סתם טעם 
רע . תנועת לפיד , העוסקת בהנחלת לקחי השואה , רואה ביוזמה זו חוסר רגישות , 
במקרה הטוב , ומסחור אסונו של העם היהודי במקרה הגרוע . סיורים לפולין 
יכולים להיות בעלי משמעות חינוכית ולשמש להנצחת זכרם של הנספים . לביקור 
במחנות - מוות מטרה אחת : העלאת זכר הקדושים והנחלת המסר " לעולם לא עוד " . 
שעשועים ועסקים עלולים להפוך את המאמץ החינוכי הזה ללעג ולקלס . אנחנו קוראים 
לאנשי העסקים הזריזים לחזור בהם ולמצוא את עושרם במקום אחר . דובר תנועת 
לפידירושלימזה שנתיים אנו מתבשרים , חדשות לבקרים , על התקדמותה של ה"רפורמה " 
במשק הגז . כעת , סוף סוף , הגיעה הרפורמה גם לפתח ביתי , כאשר חברת 
סופרגז בישרה לי בשמחה על התעריפים המדורגים החדשים לגז מרכזי . כאשר בדקתי 
כמה יהיה עלי לשלם על - פי התעריפים החדשים לצריכה ממוצעת של 8 מ"ק גז לחודשיים 
( זה גובה הצריכה הדו - חודשית של משפחתנו בת שש הנפשות , לאורך תקופה 
של שנים ) התברר לי כי במקום 74 שקל ( 5 שקל למ"ק ) ניאלץ לשלם כעת 26 
שקל , דהיינו עלייה של % 331 . זוהי הדגמה נוספת של העיקרון שלפיו מעלים 
אצלנו מסים או מחירים " בעזרת השם " . ירושלימבשולי הדרמה המתלקחת של ההתמודדות 
בין פרס לבין רבין , נעלמה תופעה מדהימה , שחייבים להאירה , להסבירה ולגנותה . 
קבוצת חברי כנסת יוניים , ובראשם לובה אליאב , עוזי ברעם וחיים רמון , 
עברו את הקווים הפוליטיים והאישיים . הם העבירו את תמיכתם מפרס לרבין ויצרו 
תופעה של עריקים פוליטיים , המטשטשים כל הבדל בין יונים לנצים . הם תומכים 
עתה ברבין שלמדיניותו ודעותיו הם מתנגדים , ומתנגדים לפרס שבמדיניותו ודעותיו 
הם תומכים . בכך הפכו עצמם ל"תומכים " ו"מתנגדים " מבולבלים ומבלבלים . 
יקומו חברי כנסת אלה , בעלי " העקרונות והערכים " ויסבירו לחבריהם במפלגה 
ולציבור הרחב כיצד הם מסבירים את האקרובטיקה הזו . האם הכוונה להדיח את פרס 
באמצעות רבין ואחר כך להדיח את רבין ? האם כוונתם לזכות בקלפי הלאומית באמצעות 
רבין ואחר כך לשנות כיוון ודרך על - ידי הדחת רבין והפיכה פנימית בקלפי המפלגתית ? 
האם סגנון זה הוא הדגם לחידוד הפרופיל הרעיוני בין הליכוד לבין מפלגת העבודה ? 
האם זה מופת לאמינות ורצינות ? אנא , חברים נכבדים , נסו להסביר את עצמכם . 
רמת - אפעלבמאמרו של רן כסלו , " מתחייב אני , בעזרת השם " ( " הארץ " 
6 . 81 ) מחטיא , לדעתי , כסלו את המטרה לחלוטין . אם שר דתי מוסיף לנוסח 
שבועת האמונים בכנסת " בעזרת השם " אינני רואה בכך שום פגיעה . בעל המאמר 
חייב היה לדעת שגם בבית המשפט אין מחייבים בעל דין להישבע , אם נוגד הדבר 
את מצפונו , ושום אסון לא קורה בשל כך . אדרבה , גם בחו"ל יש מקרים שכתות 
דתיות אינן נשבעות " באלוהים " ( ראה כת עדי יהוה ) ואין עושים מזה עניין . 
רק במדינות דיקטטוריות יש התנגדות לזה . וללא כל קשר לנוסח הצהרת האמונים 
בכנסת , פרשת ניהול משרד הפנים עוד בימי היות השר אריה דרעי מנכ"ל המשרד 
חייבת בירור מעמיק , בדיוק כמו פרשת אבוחצירא בזמנו . אבל , לעניות דעתי , 
אין לערבב בין דבר חשוב לבין דבר טפל , כי ערבוב זה מוריד מערך העיקר . 
