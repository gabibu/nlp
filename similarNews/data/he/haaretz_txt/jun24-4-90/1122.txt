בקרית ארבע יתקיימו מחר בחירות למועצה ולראשות המועצה . המתמודדים העיקריים 
על ראשות המועצה הנם צבי קצובר , אחיו של בני קצובר , כיום סגן ראש המועצה , 
המקורב לליכוד ולמפד"ל , והד"ר ברוך גולדשטיין , רופא הקריה , העומד 
בראש רשימת כוח , המזוהה עם תנועת " כך " . ראש המועצה היוצא , שלום ואך , 
שכיהן בתפקידו שמונה שנים , אינו מתמודד הפעם . סיעתו , המונה 3 חברים 
במועצה היוצאת , מופיעה הפעם במשותף עם סיעתו של צבי קצובר , שאף היא מונה 
3 חברים במועצה היוצאת . ל"כך " יש כיום שני חברים וחבר מועצה נוסף , הוא 
יוסף גרבי . שבע רשימות מתמודדות הפעם על תשעת המקומות במועצה . סיעות 
הרוב במועצה כיום , של קצובר וואך , שפועלות עתה כסיעה אחת , סיעת תקומה 
בראשות אהרון טולדאנו , עוזרו של השר אבנר שאקי , עד לאחרונה , סיעת כך , 
סיעת מולדת בראשות מנשה קם , שתי סיעות המזוהות עם הליכוד , האחת בראשות 
מוטי ברמץ והשניה בראשות יוסף גרבי וסיעת צדק . ההערכה היא , כי לעיקר 
ההישגים יזכו סיעת קצובר וסיעת כך , שבראשה עומד הד"ר ברוך גולדשטיין , 
המקובל על רבים בקריה מתוקף אישיותו כרופא . 
