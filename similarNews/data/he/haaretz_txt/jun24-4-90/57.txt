שיירת מכוניות של הרב כהנא ואנשי " כך " , שניסתה להיכנס לעיר טייבה שבמשולש , 
נעצרה במחסום משטרתי כקילומטר לפני הכניסה לעיר . השיירה מנתה כ03 איש 
מאנשי כך , לבושים בחולצות צהובות ומצוידים בדגלי ישראל . המפגינים רצו 
להניף את דגל ישראל במקום , במחאה על כך שבטקס ההכרזה על טייבה כעיר , 
שהתקיים לפני כשבוע , לא הונף הדגל כמתחייב . המשטרה הציבה מחסומים בדרכים 
הראשיות המובילות לטייבה . השיירה חצתה את טירה ואח"ך נעצרה . הרב כהנא 
טען בפני השוטרים , כי הוא תושב טייבה וביקש שיותר לו לעבור . לבסוף הורו 
להם השוטרים להחנות את הרכב בצד הדרך . אנשי כך יצאו מן המכוניות , נופפו 
בכרזות ובדגלי ישראל , והרב כהנא אמר : " שמעתי שבטייבה אין דגל ישראל , 
אז הבאתי להם דגל . איך מרשים לעשות טקס ממלכתי ללא דגל ? אין לנו קצת 
כבוד עצמי ? לא שמעתי שום תגובה , לא של הנשיא ולא של ראש הממשלה " . למקום 
הגיע ראש מועצת טירה , טארק עבד אל חי , שאמר לכהנא , כי הערבים בישראל 
פועלים על - פי חוקי מדינת ישראל ואינם זקוקים להתערבותו . אנשי כהנא התאספו 
סביבו והחלו לגדפו . עבד אל חי צעק : " אתם מסכנים את הדו - קיום בין 
ערבים ויהודים " . אנשי השיירה הטיחו בו עלבונות וצעקו לו : " ערבים החוצה , 
אשפיסט הביתה , כל הערבים לרבת עמון " . המשטרה , בפיקודו של מפקד מרחב 
השרון , ניצב משנה משה פרידמן , נאלצה להפריד בין הנצים . לפני שעזבו 
אנשי כהנא את הצומת , בדרכם לעצרת בפתח תקווה , אמר כהנא לאנשי התקשורת 
סביבו : " באתי להעניק כאן כבוד לעם היהודי , ולתומי חשבתי שהמשטרה תתן 
לי לעבור " . 
