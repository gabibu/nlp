" בשלב מסוים היתה לי הרגשה , כי ביום שני בבוקר נהיה במטוס בדרך חזרה 
הביתה " , אמר המנגר האנגלי בובי רובסון בגילוי לב מפתיע , שעה קלה לאחר 
הניצחון על קאמרון ביום ראשון בלילה בנאפולי . אלא שבמקום לנחות בהיתרו , 
יתייצבו הערב ( 00 . 12 ) כדורגלני אנגליה בחצי הגמר מול גרמניה בטורינו 
העיר שלא רצתה בהם ותנשום לרווחה , כאשר כל זה יהיה מאחוריה . בטורניר 
כדורגל עולמי , שבו השתבשו כל כך הרבה תחזיות , מסוכן מאד להקיש מסיכויים 
תיאורטיים ולנסות לרתום את המרכבה לפני הסוסים . כי בעוד שנבחרת גרמניה 
עלתה לחצי הגמר באורח טבעי וצפוי , כאילו שיחקה בו מאז ומעולם , האמינו 
מעטים מאד כי גם אנגליה תשרוד ובכל זאת גם היא כאן . לא בראזיל , לא הולנד , 
לא בריה"ם , גם לא בלגיה , יוגוסלוויה או רומניה . מכל אלו , דווקא 
אנגליה ואולי זה מסביר יותר מכל מדוע , בניגוד לדעת רבים , חושש כל כך 
המנגר הגרמני פראנץ בקנבאואר מהמפגש הזה בטורינו . " אנגליה תמיד יריבה 
מסוכנת ולא צפויה " , אמר אתמול " הקייזר " , שמאחוריו זכרונות מעורבים 
ממישחקים קודמים נגד האנגלים . הוא יודע היטב כי מצפים ממנו להוביל את גרמניה 
בפעם השלישית ברציפות לגמר . אך כדי להצליח יותר מאשר בשני הניסיונות הקודמים , 
לפני שמונה שנים במאדריד ולפני ארבע שנים במקסיקו סיטי עליו לנצח , קודם 
כל , את אנגליה הערב בטורינו . המאזן הגרמני במונדיאל הזה מרשים יותר מזה 
של אנגליה : ארבעה ניצחונות , תיקו אחד , 31 שערי זכות , 4 שערי חובה . 
אנגליה השיגה רק שלושה ניצחונות ( שניים מהם בהארכה ) , סיימה פעמיים 
בתיקו , עם 6 שערי זכות לעומת 3 שערי חובה . ודומה , כי עדיין אין בעובדות 
יבשות אלו כדי לשקף את הפער ביחסי הכוחות , לפחות כפי שנראו הדברים על פני 
השטח במהלך הטורניר . אלא שההיסטוריה הספורטיווית מלמדת , כי בחצי גמר אליפות 
עולם אין מישחקים קלים ; אין יריבים חלשים ואין מנצחים בהבל פה , אלא 
במיגרש , עם הרבה פלגי זיעה ועצבים מרוטים . מי שאינו מסוגל לעמוד במבחן 
הזה , ברגע של אמת , לא יזכה בגביע העולמי . משום כך , אולי בגלל הרושם 
הטרי של ניצחונה הדחוק של גרמניה על צכיה ברבע הגמר , וההתאוששות המופלאה 
של אנגליה מול קאמרון מוטב לעצור לרגע קט ו"לעשות חושבים " לפני גזר הדין . 
יש לי הרושם , כי דווקא על רקע המבוכה האנגלית שבלטה לא פעם נגד האפריקאים , 
הם מוכנים עתה יותר מבחינה נפשית לעימות החדש , המתאים להם יותר גם מבחינת 
הסגנון ואופי מישחקו של היריב הגרמני . דגם 0991 של גרמניה נראה לי הרבה 
יותר מאוזן , מחושל ומוכשר מזה שנכנע 32 לארגנטינה ב - 6891 , באצטקה הגועש 
של מקסיקו סיטי . טועה מי שרואה בגרמניה רק " מכונת כדורגל " המופעלת 
בלחיצת כפתור , מתוכנתת לכל 54 דקות , ועל פי הצורך , גם ל - 03 דקות 
נוספות . היא שינתה את תפיסת עולמה , וגם אם עדיין חסרים לה כוכבי - על 
בעלי דמיון , השראה וכושר יצירתי היא נבחרת חרוצה , מתורגלת , בעלת עוצמה 
פיסית ויכולת אילתור . אין היא נבחרת בלתי מנוצחת ( כלום יש כזו ? ) , 
ויש לה נקודות תורפה , אבל היא כנראה האחרונה בעולם שהיית רוצה לפגוש בה . 
גרמניה קיימה את כל חמשת מישחקיה הראשונים במילאנו , כמעט באווירה ביתית , 
במעמד רבבות אוהדים . הערב הזירה שונה וייבחן כושר ההסתגלות שלה . הקפטן 
לותאר מתיאוס בן ה - 92 , כדורגלן אינטר מילאנו , אינו אהוד על חסידי יובנטוס 
טורינו . אבל הוא קשר חרוץ ואמיץ , השורף שטחים רבים ברחבי המיגרש ; מנהיג 
אמין המזכיר לי , משום מה , כלב - ציד מאולף או , להבדיל , מפקד משחתת 
המצוידת בטילי קרקע - אוויר . אין צורך להיבהל . אבל רצוי להיזהר . מאחוריו 
פועל עורף סולידי , עם הבלמים אאוגנתאלר ( הליברו ) וקולר , שניהם נציגי 
באיירן מינכן , והמגן השמאלי ברהמה שחקן נוסף של אינטר . עם שובו של רודי 
פלר מהשעיה של מישחק אחד יש לגרמניה חוד מאיים , יחד עם קלינסמן , עם חבורת 
קישור ניידת ורב - גונית שיש בה שילוב של טכניקה , קשיחות ומהירות . גרמניה 
הבקיעה כאן לפחות שער בכל מישחק , ולא ספגה בשום מישחק יותר משער . זה 
עלול להדאיג את אנגליה ואת שוערה בן ה - 04 פיטר שילטון בהופעתו הבין ארצית 
ה - 421 , שאמר אתמול במסיבת עיתונאים במחנה האנגלי בעיירה אסטי , הסמוכה 
לטורינו : " זה המשחק החשוב ביותר בקריירה שלי " . המנגר בובי רובסון הדף 
בהצלחה יחסית התקפה נוספת של אנשי התקשורת האנגליים , חמק משאלות מרגיזות 
ובהה לא פעם בחלל . עם זאת אמר , כי לדעתו הגרמנים חזקים מהאיטלקים ופחות 
" שבירים " . כדרכו לא יפרסם רובסון הרכב סופי אלא סמוך למשחק . יש לו 
81 מועמדים , אך כבר ברור כי גון בארנס אינו ביניהם , ולא ישחק בגלל מתח 
במפשעה . מי היה מאמין שאנגליה תשחק כאן בלעדיו , ובלי הקפטן הוותיק והפצוע 
בריאן רובסון , שכבר חזר הביתה ? הבעיה הגדולה והכפולה של אנגליה : האם 
יהיה מארק רייט כשיר , כי אם לא ייאלץ רובסון לחזור על המערך המסורתי , 
ללא בלם אחורי בתפקיד ליברו . רייט נפגע מעל עינו השמאלית נגד קאמרון , 
שתת דם , נזקק לשישה תפרים ורוצה מאד לשחק . אבל גם עימו או בלעדיו , 
היה ונשאר המעבר מהגנה להתקפה מסורבל מדי ואיטי , בעיקר משום שלא מקובלת 
אצל האנגלים נגיעה - אחת - בכדור , החוסכת זמן , וההתארגנות מחדש למצבי 
תקיפה או הגנה נעשית בצורה שמרנית ושקופה מדי . זה נכון גם לאחר השתלבותו 
של קשר צעיר ( 22 ) וחצוף , פול גאסקוין , ש"תפס פיקוד " ומגלה מעורבות 
בכל הנעשה . מוצאו ממעמד פועלים בצפון - מזרח אנגליה וטוטנהאם רכשה אותו 
לפני יותר משנה מניוקאסל ב - 2 מיליון לי"ש . " גאזה " כפי שהוא מכונה , 
הוסיף לנבחרת מימד חדש של כדורגל משוחרר ותוסס יותר , ההולם את משימות 
התקיפה של המגינים פארקר ופירס , ואת כישוריו של איש - מארסיי כריס וודל , 
שהפגין עד כה רק ניצוצות מעטים מיכולתו האמיתית . נראה לי כי רובסון יהמר 
שוב על דייוויד פלאט ויחזיר להרכב את קשר ליוורפול סטיב מקמהון הקשוח , 
אולי היחיד המסוגל לתקל בלא חת ולשחק נגד הגרמנים בנשקם הם . גארי לינקר , 
מלך השערים של 6891 ( 6 ) , ישחק עמוק בחוד ותיאורטית עדיין יכול להגן 
על התואר . הוא שאב עידוד רב משני שעריו מהנקודה הלבנה נגד קאמרון , ועם 
האוכל בא התיאבון . הגרמנים מחליפים הערב לא רק מיגרש , אלא גם חולצות : 
הם ישחקו בירוק והאנגלים בלבן , בשיפוטו של הבראזילי חוסה רייט . במחנה 
האנגלי באסטי , ששימש גם את ברזיל , הביעו אתמול תקווה שאין זה מעיד בהכרח 
על גורל דומה . בעוד שעות אחדות יהיה הכל יותר פשוט , יותר ברור , יותר 
אמיתי . 
