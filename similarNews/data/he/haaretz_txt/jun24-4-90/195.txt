ואשינגטון ( מיוחד ל"הארץ " ) . הקונגרס האמריקאי לא ינסה להכשיל את עסקת 
הנשק הגדולה , שהממשל מתכוון לחתום עם סעודיה , בהיקף של כארבעה מיליארד 
דולר כך מעריכים גורמים פרו - ישראליים בגבעת הקפיטול . השבוע אמור להתקיים 
הדיון הקובע בוועדת המשנה של ועדת החוץ בבית הנבחרים , שאחריו יתחיל תהליך 
החקיקה של העסקה המוצעת , וההערכה היא כי גם אם יהיה נסיון להתנגד לאחד 
או שניים מסעיפי העסקה , לא יהיה נסיון מצד רוב חברי הוועדה להכשיל את העסקה 
כולה . אחד מחברי הוועדה , לארי סמית , הגיש התנגדות לתוכנית הרכש הסעודית , 
אך נראה כי לא יזכה לגיבוי של כל חברי הוועדה . קפידבינהשדולה הפרו - ישראלית 
בוואשינגטון לא יצאה למאבק עיקש נגד העסקה , וככל הנראה היא תצא לפועל ללא 
קשיים ניכרים . אחת הסיבות להחלטת תומכי ישראל בקונגרס שלא לטרפד את העסקה , 
היא הידיעה שבשנה הבאה תובא לאישור הקונגרס עסקה גדולה למכירת נשק התקפי 
לסעודיה , בהיקף של מיליארדים רבים , שתכלול גם מספר רב של מטוסי קרב חדישים . 
העסקה המתוכננת היא מהגדולות בתולדות הרכש הסעודי מארה"ב . חלק הארי שלה , 
בהיקף של 4 . 3 מיליארד דולר , הוא מכירת 711 , 1 שריוניות קלות מסוג אל . 
איי . וי . 52 , לשירותו של המשמר הלאומי הסעודי , העוסק בביטחון פנים . 
השריוניות אינן נחשבות כנשק התקפי , ורובן המכריע מצוייד במקלעים בלבד . 
רק כעשירית מהן מצויידות בטילים נגד טנקים " טאו " . חלקה השני של העסקה , 
שריכז בשבוע שעבר את עיקר ההשגות של חברי שלוש ועדות בקונגרס בשימוע שבו 
השתתפו שלושה פקידים בכירים ממחלקת המדינה , הוא הכנסת שיפורים במטוסי הביון 
" אייוואקס " של הסעודים , שיחזקו את יכולת הטיסה ואת יכולת איסוף המודיעין 
של ה"אייוואקס " . היקף השיפורים במטוסים יהיה 006 מיליון דולר . מרכיב שלישי 
בעסקה הוא מכירת 21 כלי רכב משוריינים לפינוי טנקים , מסוג מ88 איי1 , 
בשווי 62 מליון דולר . שלושת פקידי מחלקת המדינה , שהעידו בפני החברים מוועדות 
החוץ , הפיקוח על נשק והביטחון הבין - לאומי , נזקקו לזמן ממושך כדי להשיב 
להשגותיהם של חברי הקונגרס , ששאלו שוב ושוב מדוע זקוק המשמר הלאומי הסעודי 
לכ000 , 2 טילים נ"ט , ל611 משגרים לטילים האלה , ול72 תותחי הוביצר 551 
מ"ם , שיותקנו על חלק מהשריוניות . שלושת הפקידים סגנו הבכיר של עוזר מזכיר 
המדינה לענייני המזרח התיכון , זאק קובי , סגנו הבכיר של עוזר מזכיר המדינה 
לעניינים צבאיים - מדיניים , וויליאם רוף , וסגן עוזר שר ההגנה לענייני 
המזרח התיכון , פרדריק סמית התחייבו לשמור על יתרונה האיכותי של ישראל 
בזירה המזרח - תיכונית . הם הציגו שורת טיעונים בזכות העסקה , ואמרו שסעודיה 
תרמה בשנים האחרונות להשגת אווירת יציבות ומתינות במזרח התיכון , ומילאה 
תפקיד מפתח בהחזרת מצרים לליגה הערבית , בהתמתנותו של אש"ף , בחתירה להשיג 
הסדר בלבנון , ואף באפגניסטאן . טיעון אחר למען המכירה היה כלכלי : הזרמת 
הון הסעודי לארה"ב , ותעסוקה למאות ואף אלפי עובדים בתעשיה הצבאית האמריקאית , 
הנתונים בסכנת פיטורים ואבטלה . הפקידים טענו , כי העסקה לא תפר את מאזן 
הכוחות באיזור , לא תציב סכנה לישראל , ותשרת צרכי הגנה לגיטימיים של סעודיה . 
חבר ועדת החוץ של בית הנבחרים , לארי סמית , טען כי הצבא הסעודי הקטן אינו 
מסוגל לקלוט כמות אדירה כזו של נשק . סמית חישב את היחס בין מספר החיילים 
להוצאות הצבאיות של הממלכה , ומצא כי סעודיה מוציאה מעל 322 אלף דולר בשנה 
לחייל , לעומת כ000 , 6 דולר באיראן , וכ000 , 7 בעיראק . לדבריו , בהתחשב 
בכך שסעודיה מעולם לא הותקפה , הרי הדבר דומה לפיטום אווזים . נציגי הממשל 
השיבו , כי סעודיה דואגת להתחמש בטכנולוגיות מתוחכמות , דווקא משום מיעוט 
כוח האדם בצבאה . פקידי הממשל הבטיחו שלא יביאו השנה לאישור הקונגרס בקשות 
לעסקות נשק נוספות , אך אישרו כי יצרנים ויצואני נשק אמריקאים מנהלים מגעים 
עם צבא סעודיה למכירת 04 משגרי רקטות רב - קניים , בשווי של כ002 מיליון 
דולר . פקידי הממשל אמרו , כי ידוע להם שהסעודים מעוניינים להחליף את מטוסי 
אפ51 שלהם , אך עדיין לא הוגשה כל בקשה סעודית בעניין זה . פקידי הממשל 
ציינו , כי הסעודים קיימו את כל ההבטחות והערבויות שנתנו לארה"ב לגבי השימוש 
במטוסי " אייוואקס " . הם אמרו שהממשל מתנגד להתניית מכירת נשק אמריקאי 
נוסף לסעודיה , בערבויות סעודיות ביחס לשימוש בטילים ארוכי הטווח סי . אס . 
אס2 , שסעודיה רכשה באחרונה מסין . תומכי ישראל בקונגרס אמרו , כי אף 
שמדובר בעסקה שמרבית מרכיביה אינם מציבים סיכון של ממש לישראל , היא מעוררת 
דאגה בהיקף הכספי העצום שלה . הדאגה נובעת בעיקר מהשחיקה שתיווצר , אם 
עסקה כה גדולה תאושר ללא התנגדות רצינית בקונגרס . 
