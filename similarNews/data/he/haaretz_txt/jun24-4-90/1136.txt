לונדון ( ע"ץ ) . טהראן מוכנה לשחרר בקרוב עוד בן - ערובה המוחזק בלבנון , 
כאות לרצון טוב כלפי המערב . כך מסר אתמול השבועון הבריטי " סאנדיי קורספונדנט " , 
בצטטו , לדבריו , את חוסיין מוסאביאן , ראש הדסק המערב אירופי במשרד 
החוץ האיראני , שהוא גם העורך הראשי של ה"טהראן טיימס " . " אם המערב לא 
יפגין רצון טוב , תמשיך איראן במאמציה לשחרור חד - צדדי של בני הערובה " , 
אמר מוסאביאן בראיון לעיתון הבריטי . לדבריו , כל בני הערובה המוחזקים 
בלבנון , " המערבים והאיראנים " , נמצאים בחיים . בהמשך דייק ואמר כי 
אין בידו הוכחה חותכת לכך שכל בני הערובה המערביים בחיים , אך מצד שני , 
אין שום הוכחה כי הוצאו להורג . מוסאביאן טען כי השפעת איראן בלבנון מוגבלת , 
וכי המכשול היחיד בדרך לשיפור היחסים בין טהראן ללונדון הוא סירובה של בריטניה 
לגנות את חילול האיסלם . 
