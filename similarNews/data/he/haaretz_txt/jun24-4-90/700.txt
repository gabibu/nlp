( ע ) . תושב נשר , ליאור גולדמן ( 12 ) נעצר כחשוד ברצח חיים אוחיון 
( 91 ) מקרית מוצקין , שגופתו נתגלתה ביום שבת האחרון סמוך לקאנטרי קלאב 
שבקריה . החשוד הובא אתמול לפני שופט השלום התורן בחיפה , גרשון דוד , 
שביטל את צו האיסור על פרסום מעצרו , והורה להאריך את המעצר בחמישה ימים . 
ראש צוות החקירה המיוחד , מפקח בנימין דוד חי , טען כי החשוד המכונה " חמימו " , 
רצח ביריות את חיים אוחיון , בנסיבות שטרם הובררו . בפני בית המשפט הוצג 
חומר מודיעיני חסוי שממנו עולה , כי יש מניע לרצח . בא כוח המשטרה טען , 
כי החשוד נדקר לפני מספר שבועות על ידי המנוח , נפצע ונזקק לטיפול רפואי , 
אך לא התלונן במשטרה . " אני לא נוהג להתלונן במשטרה " אמר החשוד בחקירה . 
החשוד הכחיש כל קשר לאשמה המיוחסת לו , העלה טענת אליבי וקבל על תנאי מעצרו 
בתא מעצר המיועד לנוער שבתחנת משטרת זבולון . בא כוח המשטרה ציין בבית המשפט , 
כי במהלך חיפוש בביתו של החשוד , נאספו פריטים שונים , שנשלחו לבדיקה 
במעבדה לזיהוי פלילי של המטה הארצי בירושלים . לטענת החוקר , המשטרה טרם 
הצליחה לגלות את כלי הנשק ששימש לצורך הרצח . בתחילת השבוע נעצר בבית משפט 
השלום בחיפה דוד אטיאס ( 72 ) תושב קרית מוצקין , כחשוד באותו רצח . 
בא כוח המשטרה אמר בבית המשפט , כי החקירה מתמקדת עתה בבדיקת הקשר בין שני 
החשודים . 
