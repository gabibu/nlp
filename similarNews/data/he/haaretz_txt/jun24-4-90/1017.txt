אוסוואלדו ( אוסי ) ארדילס , אחד משחקני המפתח בנבחרת ארגנטינה שזכתה 
באליפות העולם ב8791 , אינו חושב שארגנטינה תגיע הפעם למישחק הגמר . " עד 
כמה שראינו עד כה , לא מתקבל על הדעת שארגנטינה תזכה הפעם באליפות " , אמר 
ארדילס בראיון שהעניק לשבועון בשפה האנגלית היוצא לאור בקפריסין , שם הוא 
נופש . ארדילס צופה שבגמר יתמודדו איטליה ומערב גרמניה . ארדילס נתבקש להשוות 
בין ארגנטינה הנוכחית לזו שזכתה באליפות העולם ב - 6891 במקסיקו . " אינך 
יכול להשוות בין שתי הנבחרות . ארגנטינה היום היא חבורה של איש אחד . הכל 
תלוי במראדונה , הכל הולך דרכו . אני חושב שהיה לארגנטינה מזל במישחק עם 
בראזיל " , אמר ארדילס . ארדילס כיכב שנים רבות במדי טוטנהאם האנגלית לפני 
שמונה לפני שנה למנגר של סווינדון . בעונתו הראשונה כמנגר באנגליה , הוא 
הצליח להעלות את סווינדון לליגה הראשונה , בפעם הראשונה בתולדות המועדון . 
אולם השמחה ארכה זמן קצר ביותר . המועדון נמצא אשם בחריגה מתקנון התשלומים , 
ולא זו בלבד שעלייתו בוטלה , החליטה ההתאחדות האנגלית להוריד אותו לליגה 
השלישית . 
