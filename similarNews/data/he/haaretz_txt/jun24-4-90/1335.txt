הכנסת דנה אתמול בהצעת חוק הבאה למנוע תופעות שחיתות של פרישת ח"כים מסיעתם . 
ההצעה עובדה על - ידי ועדת החוקה חוק ומשפט . יו"ר הוועדה , אוריאל לין 
( ליכוד ) , הסביר שזוהי הצעת החוק הראשונה המוגשת מטעם הוועדה , במסגרת 
סמכותה להגיש הצעות קונסטיטוציוניות ישירות למליאה בקריאה ראשונה . " החוק 
הוא תשובה הולמת לתופעות המכוערות של הזמן האחרון , הן מצד ח"כים בודדים 
והן מצד מפלגות " אמר לין . ההצעה אינה אוסרת פרישה מסיעה , אולם מי 
שפרש , לא יוכל להיות מועמד לכנסת הבאה מטעם הסיעה שממנה פרש או מטעם סיעה 
אחרת . אם ירצה הפורש להמשיך בכהונה נוספת הוא ייאלץ להתייצב בפני הבוחר 
בכוחות עצמו . על - פי ההצעה לא יוכל הפורש להצטרף לסיעה אחרת והוא לא יקבל 
מימון מפלגות שוטף . אסור יהיה לתת התחייבות לח"ך כי הוא יהיה שר או סגן 
שר בממשלה , והבטחה לתפקיד כזה יהיה רשאי לתת רק מי שהוטל עליו להרכיב את 
הממשלה . כמו כן , לא יהיו יותר הסכמי שריון לכנסת , ואסור יהיה לתת ערבות 
כספית , במישרין או בעקיפין , לשם קיום הסכם או התחייבות למפלגה . כללים 
אלה לא יחולו במקרים של התפלגות של סיעה , אולם אם יפרשו פחות משליש חברי 
סיעה , או פחות משלושה ח"כים , ייחשב הדבר כפרישה ולא כהתפלגות . ההצעה 
זכתה לתמיכה כללית , מלבד כמה הערות לגופו של עניין . חברי מפם , יאיר 
צבן וחיים אורון , אמרו ששליש הוא שיעור גבוה מדי לקביעת התפלגות . לדבריהם , 
פרישה של % 02 מחברי סיעה צריכה להיות מוגדרת כהתפלגות . אברהם בורג ( 
מערך ) הציע שהח " כים שבגללם הוצע החוק ובמיוחד ח"ך אפרים גור " שהוא 
עדיין חבר סיעתו מכיוון שלא אושרה פרישתו " לא ישתתפו בדיון ובהצבעה . 
יצחק לוי ( מפד"ל ) סבור שהצעה זו עונה על ציפיות הציבור , יותר מההצעה 
לבחירה ישירה של ראש הממשלה . עוזי ברעם ( מערך ) הציע לקרוא לחוק הזה 
על שם שני ראשי המפלגות הגדולות , משום שהם נתנו את ידם לעיוותים הקשים 
של הנורמות . עם זאת , הוא התנגד לסעיף שימנע מח"ך שפרש להיות מועמד לכנסת 
הבאה , שכן לדבריו " אסור להפוך את הכנסת לעדר " . " יוסי שריד ( שפרש 
בשעתו מסיעת העבודה ) וגאולה כהן ( שפרשה מהליכוד ) אינם כמו אברהם שריר 
ואפרים גור " , טען ברעם . חיים קורפו ( ליכוד ) אמר שיש לגשת לחקיקה בזהירות 
מירבית . לדבריו , פרישה של ח"כים אינה תופעה חדשה , ואין לשלול את שיקול 
הדעת מהח"ך . עם זאת , הוא הסכים כי יש למנוע את רכישתו של ח"ך לשם העברת 
הממשל לצד השני , תוך הבטחת טובות הנאה . בתום קריאה ראשונה , העבירה אתמול 
הכנסת לוועדת העבודה והרווחה הצעת חוק שמטרתה להיטיב עם תנאי העבודה של נשים 
עקב הריון ולידה , ולהוסיף סעיפים מבהירים לזכויותיהן . ההצעה היא פרי 
יוזמתו של ישראל קיסר ( מערך ) שהגיש אותה כהצעה פרטית . על - פי ההצעה , 
יאסור החוק פיטורי אשה בחודשי הריונה שלא באישור שר העבודה גם אם היא מועסקת 
בחוזה מיוחד , ולא רק אם היא עובדת קבועה . אם חלתה האשה במהלך חופשת הלידה , 
תוארך חופשתה על - ידי הוספת ימי המחלה , אך לא יותר מארבעה שבועות . ההצעה 
קובעת גם כי אין לפטר אשה במהלך חופשת הלידה שלה , וכי היעדרות של ששה חודשים 
באישור רפואי לאחר לידה , תיחשב כמחלה . כמו כן , תזכה אשה , המצויה 
בשמירת הריון , לגמלה מסויימת , אלא אם כן מוסדר הדבר בהסכם העבודה שלה . 
בעד העברת הצעת החוק לוועדה להכנתו לקריאה שנייה ושלישית , הצביעו 91 ח"כים . 
לא היו מתנגדים או נמנעים . 
