לונדון ( מיוחד ל"הארץ " ) . נציגה הקבוע של הקהילה האירופאית בשטחים יתחיל 
את עבודתו כבר בחודש נובמבר הקרוב , והוא ישב כל העת בירושלים המזרחית 
גילה אמש וויליאם וולדגרייב , שר המדינה במשרד החוץ הבריטי , לד"ר אחמד 
טיבי . עוד אמר , כי בריטניה אינה פוסלת עתה את האפשרות שיאסר ערפאת יערוך 
ביקור בלונדון . עד כה הטילה הממשלה איסור גמור על אפשרות מעין זו . טיבי , 
ששמו פורסם בשעתו לפרשת ויצמן , הוא הערבי הישראלי הראשון הנפגש עם דרג 
מיניסטריאלי במשרד החוץ הבריטי . הוא ביקש מאיש שיחו את התערבות בריטניה 
בחידוש הדיאלוג בין ארה"ב לבין אש"ף וביקש אף כי תפעל למען פתיחת אוניברסיטאות 
בשטחים לשיפור זכויות האדם שם . וולדגרייב אמר לו , כי יש צורך חיוני בחידוש 
הדיאלוג , ואמר גם כי בריטניה תפעיל עתה את השפעתה על ארה"ב , לחזור לרעיון 
הוועידה הבין - לאומית , לאחר כישלון הניסיון לערוך מפגש ישראלי - פלשתיני 
בקהיר . השר הבטיח , כי בריטניה תשמש ערוץ תקשורת בין וושינגטון לבין אש"ף 
עד שהדו - שיח יחזור לכנו . 
