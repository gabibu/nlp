עציר ממתקן הכליאה בקציעות שבנגב , המרצה עונש מאסר בן חודש , נרצח אתמול 
בידי עציר שחשד בו כי הוא מסייע לשלטונות . מקורות צבאיים מסרו כי האסיר 
שנרצח הוא איברהים מחמוד מוחמד בובו , תושב מחנה הפליטים אל - בורייג , 
בן 03 . העציר שנחשד ברציחתו , מחמוד נגר , תושב בני - סועילה , הודה 
ברצח . נער בן 31 ממחנה הפליטים שאטי התחשמל שלשום למוות , בעת שעלה על 
עמוד חשמל כדי לתלות עליו דגל אש"ף . נציג בתקריות ברצועת עזה נפצעו חמישה 
תושבים במהלך עימותים עם כוחות צה"ל . נציג דובר צה"ל בפיקוד דרום דיווח , 
כי בסוף השבוע היו תקריות מעטות , החיים התנהלו כסדרם ומבתי החולים לא 
דווח על פצועים . צה"ל ערך בסוף השבוע פעולות יזומות בכפר בית - לקיא 
שבנפת רמאללה ובשכונת שוויכה בטול - כרם . מקורות פלשתיניים מסרו כי בשכונת 
שוויכה הופעל מסוק , ומאות חיילים הטילו אתמול בבוקר עוצר על השכונה וערכו 
חיפושים בבתים . לדברי המקורות נעצרו כ02 תושבים . בחיפושים גילו החיילים 
אמצעי - לחימה קרים , חליפות נינגה ומכוניות ישראליות גנובות . מקורות צבאיים 
מסרו כי בתקרית יידוי אבנים בשכם נפצע שלשום תושב העיר מפגיעת קליע פלסטיק . 
במחנה הפליטים עסכר ליד שכם פרצה ביום ששי קטטה בין תומכי פתח לתומכי החזית 
הדמוקרטית . הההתנגשות הופסקה בהתערבות תושבי המחנה . מקורות פלשתיניים 
מסרו כי ביום ששי ניסה מתנחל שעבר בקלקיליה לקחת במכוניתו ילד בן 6 , שחשד 
בו ביידוי אבנים . תושבים וסיור צבאי רדפו אחרי המתנחל , והוציאו את הילד 
מידיו . בפארק הלאומי באשקלון הסתיימה בסוף השבוע קייטנה ל69 ילדים פלשתינים 
עוורים ומוגבלים , שהתקיימה במימון המנהל האזרחי . את הילדים , שקובצו 
ממוסדות למוגבלים ברחבי הגדה , הדריכו פלשתינאים מהגדה ומישראל . שתי הצתות 
נרשמו בסוף השבוע בירושלים . ברחוב חיזמה הוצתה מכונית מסחרית של תושב רמאללה . 
נגרם נזק קל . בלילה שבין חמישי לששי הוצת מרכז פאי , סמוך למוזיאון 
רוקפלר . המרכז משמש לפעילויות של נוער ערבי ושייך לעיריית ירושלים . 
