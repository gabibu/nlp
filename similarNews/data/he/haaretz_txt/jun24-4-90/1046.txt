מזרח - ברלין ( אי - פי ) . גנרל מרקוס וולף , שעמד בראש רשת הריגול 
של מזרח - גרמניה , הודיע כי יסגיר את עצמו ויעמוד למשפט במערב - גרמניה 
לאחר איחודן הרשמי של שתי המדינות ; כך מסר אתמול ה"דר שפיגל " . וולף , 
המבוקש במערב - גרמניה באשמת ריגול , היה ראש יחידת הביון במשרד לביטחון 
המדינה של גרמניה המזרחית השטאסי שפורקה לאחר נפילתה של המנהיגות המזרח - 
גרמנית בשנה שעברה . וולף אמר לכתב העת " דר שפיגל " כי יטול על עצמו את 
מלוא האחריות לפעולותיה של היחידה במשפט שייערך במערב - גרמניה . ואולם 
לטענתו , יש למחול לסוכניו לשעבר על - מנת להבטיח את נאמנותם לגרמניה המאוחדת . 
לדבריו , היו תחת פיקודו 0509 מרגלים " חשובים באמת " שפעלו במערב - 
גרמניה , בהם סוכנים שהושתלו בעמדות המקורבות לפוליטיקאים בשלטון בבון . 
פרשיית הריגול המפורסמת ביותר במערב - גרמניה נחשפה ב4791 , כאשר הקנצלר 
וילי בראנט , שזכה למידה רבה של פופולריות , נאלץ להתפטר מתפקידו לאחר 
שהתגלה כי אחד מעוזריו הקרובים ביותר , גונתר גיום , עבד בשירותו של וולף . 
בפברואר שעבר הופיע לפתע וולף במוסקווה , והתעוררו שמועות כי בכוונתו להישאר 
בבריה"ם . לאחר זמן מה חזר למזרח - גרמניה , וסיפר כי הוא כותב את זכרונותיו . 
בראיון בדר שפיגל " הכחיש וולף כי היה מעורב בהסתרת טרוריסטים של הצבא 
האדום במזרח - גרמניה . שמונה אנשים שהיו חשודים בהשתייכות לקבוצה נעצרו 
במזרח - גרמניה בשבועות האחרונים לאחר שהתגלה כי פקידים בשטאסי העניקו להם 
מקלט . 
