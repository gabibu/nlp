להניח , כי המבחן האמיתי למדיניות החדשה בהשפעתה על היציבות של המערכת הבין - 
לאומית יהיה כשיגיעו השפעותיה למזרח גרמניה . מזרח גרמניה שונה במהותה משאר 
המשטרים הסוציאליסטיים של מזרח ארופה ; אין היא מדינת לאום במובן המקובל 
של המלה , אלא מעין מבנה מלאכותי , וזכות קיומה מעוגנת באמונתה באידיאולוגיה 
הסוציאליסטית . כשהמתח הבין - מעצמתי באירופה בתהליך ירידה , אי אפשר 
עוד לשכנע את הציבור בגרמניה בצורך להמשיך ולקיים את ההפרדה בין שני חלקיה . 
תהליך בלתי הפיך נוצר כאן , ולו השלכות מעבר לגרמניה , הן על הפוליטיקה 
הבין - גושית והן מבחינה היסטורית - פסיכולוגית . שאלת עתידה הפוליטי של 
גרמניה המאוחדת היא אבן הנגף העיקרית ביחסי שתי מעצמות - העל . מנקודת המבט 
האמריקאית עומדת על הפרק שאלת המשך נוכחותה והשפעתה באירופה שלאחר המלחמה 
הקרה . מכאן מובנת שאיפתה לשמור על מסגרת ברית נאט"ו , עם ארה"ב בראשה , 
כגוף שיהיה גם בעתיד אחראי לביטחון היבשת . זה כולל את המשך הצבתם של 
חיילים אמריקאים על אדמת אירופה ואת הכללתה של גרמניה המאוחדת בתוך הברית . 
זאת מתוך ההנחה , כי גרמניה החברה בנאט"ו תהיה יותר צייתנית מגרמניה נייטרלית 
או החברה במערכת ביטחון כלל - אירופית , כדרישת הסובייטים . כדי לקדם תהליך 
כזה קיוו האמריקאים אף להרדים את דעת הקהל הסובייטית על ידי הליכה לקראת 
בריה"ם בתחומים אחרים בוועידת הפסגה האחרונה של מנהיגי שתי המעצמות . גם 
את שתיקתה היחסית של ארה"ב בעניין עצמאות המדינות הבאלטיות אפשר להבין בדרך 
זאת . אולם לבריה"ם אינטרסים משלה , וגורבצוב כינה את ההצעות האמריקאיות 
" לא רציניות " ביטוי שבזרגון הדיפלומטי הסובייטי פירושו " לא מתקבל 
על הדעת " . לדעת בריה"ם , סיום המלחמה הקרה פירושו פירוק בריתות נאט"ו 
וורשה . לדיון בנושא זה התכנסו ראשי שבע מדינות ברית וארשה במוסקווה בתחילת 
החודש , וקבעו לשוב ולהיפגש בנובמבר השנה . הסובייטים נוטים להבין את תפיסתם 
של האמריקאים והמערב - אירופים , הרואים בברית נאט"ו ארגון השומר על מאזן 
הכוחות והשלום בימי המלחמה הקרה ( על בסיס זה האמריקאים מבקשים כיום לשכנע 
את בריה"ם כי גם בעתיד יהיה תפקיד הארגון חיובי בלבד ) . אבל בזיכרון 
הסובייטי יש לנאט"ו משמעות של גוף עוין לבריה"ם , האחראי למירוץ החימוש 
ולהגברת סכנת המלחמה ביבשת . על רקע זה נקל להבין את הצהרותיו החוזרות ונשנות 
של גורבצוב , שהוא לעולם לא יסכים לאפשר לנאט"ו למלא תפקיד מפתח בבנייתה 
של אירופה חדשה . גם הישארות של כרבע מיליון חיילים אמריקאים על אדמת היבשת 
תהיה ודאי לצנינים בעיני הסובייטים , הנמצאים בתהליך של השבת חייליהם לגבולם . 
העמדה הסובייטית לא נשענת על חישובים אסטרטגיים בלבד , אלא גם על מניעים 
פסיכו - היסטוריים , הנוגעים הן לעברה של היבשת והן לעובדה כי הגוש המזרחי 
הפסיד למעשה במלחמה הקרה . כדברי פקיד בכיר במשרד החוץ הסובייטי : " העובדה 
שמזרח גרמניה עוזבת את ברית וארשה פירושה שהפסדנו במלחמה הקרה ויש ביכולתנו 
לעכל זאת , אם כי אין זה דבר קל . אבל לראות את אויבינו משנות הארבעים , 
כלומר הגרמנים , מצטרפים לאויבינו משנות החמישים , הששים והשבעים בברית 
שמטרת קיומה היא אנטי - סובייטית דבר זה גורם לנו לחוש כאילו הפסדנו את 
מלחמת העולם השנייה " . ויש בבריה"ם המרחיקים לכת עוד יותר : " אל לארה"ב 
להשפילנו יתר על המידה בגלל תבוסתנו במלחמה הקרה , ואל לה לכפות עלינו בסוף 
המאה העשרים הסכמים בנוסח חוזה ורסאי . אין אנו רוצים להרגיש כמו גרמניה 
הוויימארית " . בבריה"ם מאמינים , כי זה צריך להיות גם אינטרס מערבי . לנוכח 
חילוקי דעות אלה עולה השאלה , איך למנוע השתלטות מערבית מהירה מדי . פתרון 
שיביא בחשבון את אילוצי שני הצדדים הוא הפיכתה של גרמניה המאוחדת למדינה 
נייטרלית ומפורזת במידה מסוימת , ובו בזמן המשך קיום המסגרות של ברית נאט"ו 
וברית ורשה , בהקשר פוליטי אולי יותר מאשר צבאי . יש שנייטרליות נכפית על 
מדינה מכוח הסכם בין - לאומי חיצוני . מצב כזה מכונה " נייטרליזציה " , 
ולהערכתי הוא המצב המתאים לגרמניה . על ידי אימוץ סוג כזה של נייטרליות , 
לא יתערער מעמדן של מעצמות הכיבוש גם אחרי איחוד גרמניה . באופן מעשי פירוש 
הדבר הוא , שארה"ב לא תאבד את אחיזתה בגרמניה . בנוסף , אין הנייטרליזציה 
מצב שהמדינה הנייטרלית יכולה לשנותו כראות עיניה , ובכך קטן החשש מלאומנות 
גרמנית מחודשת ומאיימת במסגרת המדינה המאוחדת . פתרון מעין זה פועל לטובת 
כל הצדדים המעורבים . מנקודת ראות אירופית , במתן פתרון מהיר יחסית , 
הנשען על התקדמות בכיוון אבולוציוני , במקום רוולוציוני , אין חשש לשינוי 
מיידי ומרחיק לכת במערכת הדו - קוטבית הרופפת . כמו כן , על ידי הפיכתה 
של גרמניה המאוחדת למדינה נייטרלית , תתקבל שרשרת של מדיניות נייטרליות 
במרכז אירופה ; מפינלנד ושוודיה בצפון ועד אוסטריה ושווייץ בדרום , אזור 
חיץ בלב היבשת . גורם זה עשוי להוות מסד למערכת ביטחון כלל - אירופית חדשה . 
היתרון לגושים הוא הליכה על דרך ביניים להמשך התקדמות ביניהם . הבריתות 
ימשיכו להתקיים , אך במהות שונה מבחינת הייעוד , ויהיו רחוקות יותר מבחינה 
גיאוגרפית . גרמניה נייטרלית תשמש גשר בין הגושים , ולא אבן נגף . 
