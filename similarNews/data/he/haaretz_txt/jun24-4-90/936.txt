שמעון פרס עשוי לתבוע כינוס מיוחד של ישיבת מרכז מפלגת העבודה , עוד לפני 
ישיבת לשכת המפלגה בשבוע הבא , שתתכנס לדון אם לערוך את ההתמודדות בינו 
לבין רבין . זאת , אם החלטת ועדת החוקה המפלגתית לא תהיה לרוחו . בכוונת 
פרס לנצל את הסעיף בתקנון המפלגה , המאפשר לו לערער על החלטות ועדת החוקה 
בפני כינוס מיוחד של מרכז המפלגה , וזאת עוד לפני הדיון בלשכת מפלגת העבודה . 
לישיבת ועדת החוקה מחרתיים עומד פרס להגיע בלוויית עורך - דין ככל הנראה , 
רם כספי או מייק פירון . אמש יעצו לפרס אחדים ממקורביו , שלא להופיע כלל 
בפני הוועדה ולא להתפלמס בתחום החוקתי , אלא להתמקד בתחום הפוליטי בלשכה 
ובמרכז . מקורבי פרס החלו אמש להחתים את חברי מרכז המפלגה בעד כינוס להבעת 
אמון במנהיגותו . פרס הצליח למנוע אתמול את הדיון וההצבעה בישיבת הלשכה , 
לאחר שתבע להופיע בפני ועדת החוקה המפלגתית ולהציג את עמדתו לפני קבלת ההחלטה . 
בתיווכו של מזכ"ל מפלגת העבודה , ח"ך מיכה חריש , הושגה אתמול בצהריים 
הבנה בין פרס לרבין , לפיה תידחה ההצבעה שתוכננה להיערך בלשכה . ועדת החוקה 
תמסור את החלטתה למזכ"ל ביום שני . עד יום חמישי יכנס חריש את לשכת המפלגה 
להכריע בשאלת ההתמודדות . ישיבת לשכת המפלגה אתמול אחרי - הצהריים נמשכה 
רבע שעה בלבד . המזכ"ל חריש ויו"ר ועדת החוקה ח"ך דוד ליבאי , מסרו הודעות 
על השתלשלות העניינים והסיבות שהניעו את ועדת החוקה לשמוע את דבריו של פרס . 
לפני כינוס הלשכה , ערכו פרס ורבין כינוסים של תומכיהם . פרס אמר , כי 
ייצא למערכה נגד הקוראים לסילוקו מהנהגת המפלגה , גם אם ייוותר לבדו . 
" אין לי כוונה להגיע לפשרה , ולא אלך להסדר בשום פנים ואופן . אני הולך 
למאבק , בין אם אהיה ברוב , בין אם אהיה במיעוט , ובין אם אהיה בודד . 
לא מדובר כאן על כיסא , עומדת כאן הדרך . המהלך של רבין מוביל לגרירת 
מפלגת העבודה חזרה לממשלת אחדות " . אחדים מהדוברים בישיבה טענו , כי תוכניתו 
של רבין היא " לכרות את ראשו של פרס ולהגישו כנדוניה לשמיר , למען הקמת 
ממשלת אחדות לאומית " . בישיבה סוכם להקים מטה פעולה נגד כוונת ההדחה של 
רבין , ולהגביר את המאמץ בעיקר בקרב חברי המרכז . בין תומכי רבין שהתכנסו 
אתמול היתה קבוצה גדולה של ראשי רשויות מקומיות ממפלגת העבודה וקבוצה של 
ראשי ועדים גדולים במשק . ח"ך משה שחל הודיע אתמול , כי אם יתברר שיצחק 
רבין מבקש להתמודד עתה גם על תפקיד מועמד המפלגה לראשות הממשלה לקראת הבחירות 
ב2991 , יצטרף גם הוא להתמודדות . גם ח"ך אורה נמיר אמרה אתמול , כי היא 
שוקלת להצטרף להתמודדות . 
