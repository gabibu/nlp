בנק אוף אמריקה , הבנק השלישי בגודלו בארה"ב , בודק אפשרויות להשקיע בענף 
התיירות בישראל . אתמול נפגש סגן יו"ר מועצת המנהלים של הבנק , גים מיסקול , 
עם מנכ"ל משרד התיירות , אבי רוזנטל ונציגי מגזרי התיירות השונים , ושמע 
סקירה על מגמות ותוכניות הפיתוח של ענף התיירות בארץ . מיסקול נושא מגוון 
רחב של תפקידים במערכת הכלכלה של ארה"ב , ביניהם נשיא לשכות המסחר של לוס - 
אנגלס וקליפורניה . במפגש הוא הביע תקווה , כי " יוסרו מגבלות ביורוקרטיות 
שהרתיעו משקיעים בעבר " . הוא הבטיח לפעול להבאת קבוצות אנשי עסקים להשקעות 
בישראל ולהשגת מימון מתאים . מנכ"ל משרד התיירות הבטיח " טיפול אישי ויעיל 
בכל גורם רציני , שיביע עניין בהשקעה בישראל " . מיסקול הגיע ארצה בלווית 
הקונסול הכללי של ישראל בלוס - אנגלס , רן ( פקר ) רונן . 
