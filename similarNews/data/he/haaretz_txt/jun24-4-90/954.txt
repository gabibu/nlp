מנהלי קרנות הנאמנות הגישו בתחילת השבוע לאגף מס הכנסה הצעה לפתרון בעיית 
המיסוי של קרנות הנאמנות המשקיעות חלק מנכסיהן בבורסות בחו"ל . לפי ההצעה , 
יחויבו בעלי יחידות ההשתתפות בתשלום מס רק על תשואת הקרן מעבר לעליית שער 
המטבע הזר , ברוב המקרים הדולר , שכן הקרנות משקיעות בעיקר בבורסה בארצות - 
הברית . הקושי במציאת נוסחה לפתרון בעיית המיסוי גדול , שכן קיימים שלושה 
אלמנטים החייבים היום במס : תשואת הקרן על עליית מחיר נייר הערך , ותשואת 
הקרן על עליית שער מטבע החוץ ( שעל כל אחד מהם שיעור מס שונה ) , ותשואת 
הקרן מעבר לעליית האינפלציה . נציב מס הכנסה הביע נכונות לקדם את פתרון הבעיה 
במהירות , ובשבוע הבא צפויה פגישה של מנהלי הקרנות עם נציגי מס הכנסה . 
נראה כי המחלוקת העיקרית שנותרה היא שיעור המס . במערכת הבנקאית סבורים 
שהמס לא צריך לעלות על % 52 . למרות שבעיות המיסוי לא נפתרו , מנהלים היום 
מרבית הבנקים קרנות נאמנות להשקעה בחו"ל . חישובי המס בקרנות אלה מתבצעים 
ע"י תוכנות מחשב מסובכות , ובבנקים רווחת הדעה , שעד שלא תיפתר בעיית המיסוי , 
לא ייפתחו השווקים הבין - לאומיים למשקיעים הישראליים באופן משמעותי . 
