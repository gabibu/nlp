לקראת סיום מסיבת - העיתונאים , שלשום , לאחר ששמענו כבר את כל ההסברים 
ואת כל התירוצים , שאלתי את בני גאון : איך אתה מגדיר את עצמך בשנתיים 
האחרונות הצלחה או כישלון ? חשבתי שיפול למלכודת ויספק לנו , העיתונאים , 
איזו כותרת עסיסית למחר , אך גאון הרים מבט עייף וסינן : " תכתוב מה 
שאתה רוצה , אני לא נותן ציונים לעצמי " . חבר שישב לידי , אמר : " הוא 
סידר אותך , הוא התבגר " . ואמנם זה היה בני גאון אחר . לא זה שקיבל לפני 
שנתיים את קונצרן כור פצוע , אך התייחס לכך בקלילות , העניק ראיונות לרוב , 
פיזר חידודי - לשון וסיפר לכל דכפין שאו - טו - טו עולה הקונצרן לדרך המלך . 
כשהציג את מאזן - האימה של שנת 78 , עם 252 מיליון דולר הפסד , יכול להבריק : 
" כור הוא מטוס ללא - טייס הטס באמצע הלילה ללא דלק , ללא מצפן וללא ספידומטר " . 
גם לפני שנה , כשהציג הפסד מזעזע של 602 מיליון דולר , היה לו מצב - רוח 
טוב . הוא הציג אז מין שקף המדגים את מצב כור , כאדם המהלך על חבל , על - 
פי תהום , אך עם סיכוי טוב לעבור לצד השני בביטחה . העיתונאים נהנו וגאון 
חייך כמי שכבר רואה את האור בקצה המנהרה , אור בדמות רווח בשנת 98 כולה . 
תוך זמן קצר התברר שהאור שראה הוא פנס הקטר שממול הפסדי עתק של תדיראן שלא 
ידע עליהם , אף שכיהן כיו"ר תדיראן . שלשום ראינו אדם אחר . לא עוד חיוכים , 
גם אין בדיחות , אין חידודי לשון . אפילו את התגובה להאשמות קודמו , 
ישעיהו גביש , קרא מן הכתב . אין עוד ספונטניות . הכל נאמר מתוך אחריות 
כבדה , ברצינות , תוך שהוא שומר על קור - רוח מול השאלות הפרובוקטיוויות . 
הפתעת תדיראן שינתה כנראה את האיש מקצה אל קצה . לפני כחצי - שנה שאלתי 
אותו , איך משפיע עליך התפקיד ? גאון ענה : " המבנה הנפשי שלי ודרך - 
ההסתכלות שלי על הדברים השתנתה בעקבות מערכת הלחצים בהם עמדתי . כיום אני 
יותר מופנם , נזהר יותר בדברי " . אין עוררים שיש לו חוסן נפשי נדיר . לא 
הרבה היו יכולים לעמוד בלחצים , בהפגנות , בביקורת . הוא גם עקשן גדול , 
אדם שאינו מוכן לסגת . באותו ראיון אמר : " הסיטואציה שאני נמצא בה אינה 
מותירה לי ברירה . אם אני מרים ידיים , אני מודה שאני כישלון " . בשנתיים 
האחרונות היו לגאון שלוש שגיאות מהותיות . הראשונה היתה מיד בכניסתו לתפקיד , 
כאשר לא השכיל למנוע את הגשתה של תביעת הפירוק על - ידי בנקרס - טראסט . 
אז היה צריך לעשות הכל כדי למנוע את תביעת הפירוק . כי ברגע שמוגשת תביעה 
כזאת , נכנסת החברה לקשיים עצומים . הבנקים עוצרים אשראי , הלקוחות אינם 
באים והספקים אינם מוכרים אלא במזומן . זה נזק שאין לו תקנה ולבדו הוא עלול 
להוביל לפשיטת רגל . אך גאון , שהיה אז באופוריה , לא העריך נכונה את 
מצבה של כור וגם לא סיפק נתונים אמינים לבנק כאשר התבקש . היום ודאי שהיה 
נוהג אחרת . שגיאתו המהותית השנייה נוגעת לתדיראן . גאון טוען שלא היתה 
שום הצעה רצינית לרכוש את תדיראן בתחילת 98 . אבל לנו יש מידע על פגישה 
בקומת ההנהלה של בנק לאומי , עם קבוצת אנשים רציניים , שהעלו את האפשרות 
שקונסורציום של בנקים ירכוש את תדיראן , ואחר - כך ימכור אותו בניחותא למשקיע 
חיצוני . גאון דחה אז את ההצעה מפני שהאמין כי מצבה של תדיראן ישתפר ומחירה 
יעלה , וגם מפני שלא רצה להיפרד מעסק כה גדול המספק יוקרה לקונצרן ולו אישית . 
אחר - כך התברר שמצב תדיראן הרבה יותר גרוע ממה שחלם מישהו . אם בתחילת 
98 דובר על שווי של 002 מיליון דולר , היום מדברים על 07 מיליון . אינני 
בא לטעון כאן שגאון היה מקבל את 002 מיליון הדולר , כי לכבוד המכירה היו 
מפשיטים את תדיראן ומגלים את כל חולייה , אך ברור שהיה מקבל אז יותר מ07 
מיליון , ומאזן כור היה נראה היום הרבה יותר טוב . טעותו המהותית השלישית 
היתה הצגת רווח ברבעון הראשון של 98 . זה צעד תמוה מפני שהיה צריך להיות 
ברור לו אז כי לא כל האורוות נקיות , יש עדיין מלאי לא - מכור בסולתם , 
ויש בעיות באליאנס ובתדיראן ועוד במפעלים אחרים . כל זה , בתוספת למצב - 
מאקרו לא טוב , מחייב כל מנכ"ל להפריש לקרנות מיוחדות ולהציג הפסד . אך 
גאון רצה הישג מהיר . אך כנגד טעויות אלו , עומדות לגאון זכויות רבות . 
הוא שבר את תפישת - העולם של ההסתדרות כאילו אפשר להחזיק מפעל לא - מרוויח , 
אך גם לא להתייעל ולא לפטר . הוא היה הראשון בכור שתבע מכל מפעל לעמוד 
על רגליו שלו . הוא הוריד את כוח - האדם בקונצרן ב000 , 7 איש , וזה הביא 
גידול חד ביעילות התפעולית . את כל תהליך ההתייעלות המכאיב שישעיהו גביש 
היה צריך לעשות בשנת 58 , מבצע גאון מאז 88 , וזו מלאכה קשה וכפוית - טובה 
הכוללת גם מכירת נכסים בשווי 003 מיליון דולר וגם הכנסת רוח חדשה של עבודה 
למפעלים . אך השאלה המרכזית נשארה : מה זכות הקיום של כור ? מדוע צריך 
להחזיק בתל - אביב מטה מנופח של מאה איש המתיימרים לפקח ? האם במצב הנוכחי 
לא כדאי יותר לפרק את כור למרכיביו ולחלק את המפעלים לבעלי - החוב ? את 
מפעלי המזון לדוגמה , להעביר לרשות בנק א . את מפעלי הכימייה לבנק ב , 
את מפעלי הבנייה לבנק ג ואת האלקטרוניקה לבעלי איגרות - החוב . הבנקים כמובן 
לא ימשיכו להחזיק במפעלים , אלא ימכרו אותם למשקיעים חיצוניים , וכך יחזירו 
חלק מהחוב . המפעלים יפעלו כל אחד בנפרד , בלי תוספת התקורה של המטה בתל - 
אביב . הניהול יהיה כך טוב יותר , כי הבעיות יהיו קטנות יותר וניתנות לשליטה . 
אין שום יתרון בהחזקת בית - חרושת למרגרינה ובית - חרושת לפלדה תחת קורת - 
גג אחת . היתרון הגדול עוד יותר יהיה בהוצאת המפעלים סוף - סוף מתחת לסינרה 
החונק של חברת - העובדים . בלי ישראל קיסר וחיים הברפלד , יש למפעלים סיכוי 
הרבה יותר טוב לחיות , להרוויח , ולהיות בית בטוח לעובדים , לאורך ימים . 
