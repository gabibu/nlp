פקין ( ע"ר ) . ממשלת סין הודיעה אתמול כי המדען פאנג ליזי , ממתנגדי 
המשטר הידועים ביותר , ואשתו , שמצאו מקלט בשגרירות האמריקאית בפקין מאז 
יוני שעבר , עזבו את סין לצורך קבלת טיפול רפואי . פאנג ואשתו , לי שוקסיאן , 
נמלטו לשגרירות האמריקאית מספר ימים לאחר פעולת הצבא הסיני נגד הסטודנטים 
המפגינים בכיכר טיאנאנמן במרכז פקין . " בעקבות סימני החרטה של פאנג ליזי 
ושל אשתו , ונוכח המחלות שפקדו אותם , החליט משרד הביטחון הציבורי בפקין , 
מתוך סיבות הומניטריות , להרשות להם לצאת לחו"ל לצורך טיפול רפואי . מדיניות 
זו עולה בקנה אחד עם המדיניות הפשרנית של ממשלת סין כלפי אלה שנטלו חלק בהתפרעויות " , 
נאמר בהודעת הממשלה . יציאתם של פאנג ואשתו פותרת בעיה דיפלומטית שנוצרה 
בין סין לבין ארה"ב , לאחר שהממשלה בפקין הוציאה צו מעצר נגד בני הזוג בדרישה 
להסגירם . פאנג ואשתו הודו כי הם התנגדו לארבעת העקרונות של המשטר הקומוניסטי 
הסיני הכוללים , שמירה על שלטון המפלגה הקומוניסטית ודבקות בעקרונות המרקסיזם - 
לניניזם . בהודעה הסינית הרשמית נמסר כי לאחר שבני הזוג הודו בכפירה זו הם 
גם הודו שפגעו בחוקה הסינית והביעו תקווה כי יקבלו רשות לצאת לחו"ל לטיפול 
רפואי . הם גם הבטיחו כי לא ינקטו בשום פעילות נגד הממשלה הסינית בחו"ל " , 
נאמר בהודעה . " אנו נעריך ונקדם בברכה את כל הפעילויות התואמות את האינטרסים 
הפרוגרסיוויים של החברה הסינית ונסרב להשתתף בכל פעולה נגד סין " , נאמר 
בהודעה שפירסם פאנג יחד עם אשתו . ההודעה פורסמה באמצעות משרד החוץ האמריקאי . 
לאחר מכן נמסר , כי שני מתנגדי המשטר הודיעו כי יבקשו מקלט מדיני באנגליה . 
פאנג ואשתו המריאו מפקין ללונדון , במטוס תובלה של חיל האוויר האמריקאי . 
קפידבינדיפלומטים ובנקאים בטוקיו נעריכו כי סין איפשרה לפאנג לעזוב את המדינה , 
כחלק מעיסקה שמטרתה להביא לסיום הסנקציות הכלכליות , המוטלות על פקין , 
במהלך הפגישה שיקיימו ראשי שבע המדינות המתועשות בעולם בחודש הבא . " הם 
( הסינים ) ככל הנראה נואשים " , אמר דיפלומט אסיאני . " הם מתאמצים 
מאוד להחזיר את ההלוואות . הפיסגה היא ההזדמנות הטובה ביותר עבור סין להביא 
להסרת הסנקציות . הם החליטו שהאינטרסים הכלכליים חשובים יותר מאשר שאלות 
של כבוד " . שנה לאחר דיכוי התנועה הדמוקרטית בסין , חידש הבנק העולמי רק 
באופן חלקי את ההלוואות לסין , בעוד שיפאן ממשיכה בהשעיית הלוואות , המגיעה 
לסך 5 מיליארד דולר . מרבית הבנקים המסחריים בעולם נמנעים אף הם מלהעניק 
הלוואות לסין . הבית הלבן קידם בברכה את שיחרורו של פאנג , והגדיר אותו 
" צעד גדול לקראת שיפור היחסים בין ארה"ב לסין " . 
