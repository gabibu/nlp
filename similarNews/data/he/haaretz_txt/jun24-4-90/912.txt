בסכום כולל של 046 מיליון דולר , אושר אמש במושב הנעילה של עצרת הסוכנות . 
העצרת הסמיכה את חבר הנאמנים להגדיל את התקציב השנה ב431 מיליון דולר נוספים , 
מתוך סך כולל של 082 מיליון דולר שיאושרו במהלך השנה , לקליטת 051 אלף 
עולים מבריה"ם . העצרת אישרה שורה ארוכה של הצעות החלטה , בכל תחומי פעילותה 
של הסוכנות . בתחום קליטת העלייה , הוחלט להעמיק את מעורבות הסוכנות בהידוק 
הקשרים בין עיריות ושכונות בישראל לקהילות יהודיות ברחבי העולם . העצרת 
קראה לסוכנות להשקיע מאמצים מיוחדים ליצירת מקורות תעסוקה לעולים ולהסבתם 
המקצועית . הוחלט כי הסוכנות תסייע לעולים בהשגת דיור הולם ותאיץ בממשלה 
לבצע שיפוצים ותוכניות בנייה ללא דחוי , במגמה להרחיב את מאגר הדירות להשכרה 
לעולים . העצרת אימצה את המסמך הקורא להקמת רשות חינוך ציונית - יהודית , 
שתהיה משותפת לסוכנות ולהסתדרות הציונית והחליטה להקים ועדה משותפת שתגיע 
להסכמה בנושאים השנויים במחלוקת , במגמה להביא למושב חבר הנאמנים בחודש 
נובמבר הצעה מוסכמת . יצוין כי בתחילת השבוע דחה הוועד הפועל הציוני , על 
חודו של קול ( ברוב של 16 נגד 06 ) , את ההצעה להקמת רשות משותפת לחינוך 
יהודי . ההצעה נפלה משום שסיעות חרות הצה"ר והמזרחי , שעמדו בראש המתנגדים , 
הצליחו לגייס רוב , דבר שגרם אכזבה רבה ליו"ר התנועה הציונית שמחה דיניץ , 
שתמך בהצעה . 
