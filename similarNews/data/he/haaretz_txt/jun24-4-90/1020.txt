" אל הנשים שאני אוהב ואינני מכיר " אלה דברי הפתיחה של מכתב , שנמצא 
בין ארגזי פירות וירקות , אשר נפרקו ליד משמרת " נשים בשחור " בצומת נחשון . 
כותב המכתב הוא נהג משאית תושב חברון . לדבריו , הוא הוטרד פעמים רבות 
על - ידי מחסומים בעת המעבר בגבולות הקו הירוק , ו"אתן , הנשים בשחור מהוות 
את הגילוי היחידי בדרך , שיש ישראלים אחרים " . המכתב הוקרא אתמול בכנס " הפחד 
כמכשול לשלום " שנערך בכפר יסיף , בהשתתפות 004 נשים יהודיות ופלשתיניות , 
החברות בתנועת " נשים בשחור " ובתנועות למען השלום . " הכיבוש הישראלי 
נתפס בצורה יוצאת דופן , מאחר שהכובש חש כאילו הוא הנכבש , ומבטא רגשות 
חרדה " , טענה בדיון המרכזי פטינה חזן , אחת המארחות מכפר יסיף . לדברי 
תושבת מזרח ירושלים , רנה שאשיבי , העכבה העיקרית לשלום היא הפחד , והמכשולים 
הפסיכולוגיים שבפניהם עומדים הפלשתינאים בחיי היום יום , ייעלמו רק עם סיום 
הכיבוש . " על הנשים הערביות בישראל להתמודד עם פחדיהן , בתוך מדינה המכירה 
רק בחרדות של אימהות יהודיות " , הסבירה שאשיבי . " מתי שמענו בפעם האחרונה 
ראיון ברדיו או בטלויזיה עם ילד פלשתינאי המספר על חרדותיו ? " שאלה חוקרת 
ספרות ילדים מעכו , חאולה אבו בקר . " ראיון כזה באמצעי התקשורת היה מציג 
את הפלשתינאים כאנושיים " , אמרה . גילה סבירסקי מירושלים סיפרה למשתתפות 
בכנס כי ההתמודדות של משמרות " נשים בשחור " עם האלימות מחזקת אותן , 
ופחדיהן נעלמים בהדרגה . המנחה של הדיון המרכזי , אילנה צרנוברודה מחיפה , 
קראה מכתב של קצין בצה"ל , המביע את חרדתו מן הנזק האישי שנגרם לו כתוצאה 
מן השירות בשטחים . במסגרת הכנס התקיימו סדנאות בנושאים : פחד ממעורבות 
פוליטית , פחד מיהודים , פחד ממדינה פלשתינית , פחד מחיים משותפים ועוד . 
בעקבות דיון שנערך בסדנא " פחד לעודד סרבנים " , חתמו מאה נשים על עצומה 
הקוראת לחיילים לסרב לשרת בשטחים . עם סיום הכנס פנו המשתתפות בקריאה להקים 
בכל המפלגות חזיתות שלום של נשים . כמו כן הן הודיעו כי בחודש דצמבר ייערך 
בארץ כנס בין - לאומי בנושא " הפחד כמכשול לשלום " , בהשתתפות אורחים מחו"ל . 
לאחר הכנס נערכה על כביש עכו - צפת הפגנה של " נשים בשחור " . 
