כבר הייתי מוכנה להרים ידיים , להיכנע ללא תנאי . מצאתי את עצמי בוהה במראות , 
בלי יכולת להבין מה כוח - המשיכה של משחקי הכדורגל . הסתכלי בזה כמו בבאלט 
של גברים , אמרו לי . מתברר שעולם גברי טהור כל - כך אינו בתחומי . הכללים 
והחוקים של המשחק לא רק שאינם נהירים לי , אלא מוחי מסרב לקלוט אותם . 
מין קצר יש ביני ובין המתחולל על כרי הדשא . חיפשתי לי ערוצי בריחה . גיליתי , 
אם כי במאוחר , את הערוץ השני . אמנם כבר המליצו לי עליו . לפרקים אני 
שומעת על תוכניות מעניינות שהוקרנו שם והחמצתי אותן , לעתים מפני שהן מתנגשות 
בתוכניות שעלי לצפות בהן בערוץ הראשון . והנה הזדמנות פז . אני נוטה לחשוב 
שלמרות המגבלות התקציביות והאחרות של הערוץ השני , הסרטים והתוכניות הקנויות 
שם טובים מאלה של הערוץ הראשון . אפילו בתחום זה , שאפשר ללכת בו על - 
בטוח , מפגר הערוץ הראשון . וכך בעוד הכדורגלנים מתרוצצים על המגרש והמגישים 
והפרשנים עוצרים את נשימתם והגברים מפתחים את החגורות המעיקות על כרסם נקלעתי 
אני לתוכנית של שעה על הסופרת הבריטית דוריס לסינג . עולם של נשים . נקלעתי 
לדילמה : לסינג היתה לפנים תגלית בשבילי . בתחילת שנות ה06 , כשהתפרסם 
ספרה " מחברות הזהב " , היתה לסינג נציגה של נשים צעירות רבות , שתהו על 
קיומן הנשי בחברה גברית . שני ספרים , " מחברות הזהב " ו"המין השני " 
של סימון דה בובואר , נעשו באותם ימים למין ספרי - פולחן לדור של נשים , 
על סף המהפיכה הפמיניסטית , נשים שנאבקו להכרה ולשוויון . כך הגעתי , 
מתוך הזדהות והערכה , אל ספריה האחרים של לסינג . במשך השנים המשכתי לעקוב 
אחריה . ההתלהבות הראשונית פגה במידה ניכרת . נעשיתי ביקורתית כלפיה . 
ספריה האחרונים , משלי - מוסר בלבוש של ספרות - חלל בדיונית , אף הנחילו 
לי אכזבה , גם אם הם תוצאה ישירה של תפישת - עולם . לסינג , כפי שהצטירה 
בתוכנית " דיוקנה של סופרת " , היא אישה לא - רגילה ומסקרנת . אבל כסופרת , 
יש להודות שסגנונה כבד , פדנטי ודידקטי . העניין הוא במסר של ספריה ולא 
בדרך כתיבתה . וגם המסר הוא לא - פעם בשחור - לבן , פשטני וצפוי . בראיון 
אתה , לסינג היא אשה רצינית וחמורת - סבר שאינה עושה שום מאמץ למצוא חן 
בעיני מראייניה , כותבת הביוגרפיות קלייר טומלין ומחבר ספרי המדע הבדיוני 
בריאן אולדיס . אדרבא , יש באישיותה משהו עצוב ונוקשה , לא - חדיר . 
היא חסרת חוש הומור . כמו סימון דה בובואר , לסינג דידקטית מדי לטעמי . 
דומה שהיא יודעת בעל - פה את התשובות לשאלות . היא אישה וסופרת מאוכזבת . 
האכזבה הגדולה שלה היא דווקא מן השמאל . שנים רבות היתה חברת המפלגה הקומוניסטית . 
כיום היא מאשימה את השמאל שאינו מצטיין בחופש הדיבור והמחשבה , ומחשבתו 
סטריאוטיפית . השמאל הוא המחרים ספרים וסופרים , והשמאל הוא שישרוף ספרים 
בעתיד . רעיון הפורענות רודף את לסינג . היא מנבאה שחורות על ברבריות ואנרכיה . 
בראיון עם אולדיס , לסינג שבה אל עצמה . היא נשמעת מסוקרנת , נוחה לדבר . 
בחלק הראשון מחמיצה קלייר טומלין את לסינג , בשאלות קטנות ומנחות , בשיחה 
שווה לכל נפש שאלות הגוררות תשובות צפויות , סטנדרטיות . תמוה שאין היא 
שואלת אף שאלה מרכזית אחת , על העמדה הפמיניסטית של לסינג ומה קרה לה במשך 
הזמן . שאלה אחת מקפיצה את לסינג , שאינה נראית נהנית מן הראיון , ובצדק : 
" אין סופר שלא ייאנח למשמע שאלה זו " , היא מטיחה בתשובה לשאלה הבנאלית 
והמרגיזה בדבר יסודות אוטוביוגרפיים בכתיבתה . " הרי זה לא משמעותי . 
כתיבה היא עניין אוטוביוגרפי במהותה , אבל כשמתחילים לכתוב , זה נעשה משהו 
אחר . כתבתי על עמדות אישיות ופוליטיות של התקופה " . 433 במסגרת מפמכתבת , 
3 , 2 , 82שזה כמעט שבוע ספרותי , אבל ההשלכות והמשמעויות אינן ספרותיות 
דווקא . ב"רואים עולם " אנו נמלטים הרחק מן ההמון הסואן ( כשם אחד הרומנים 
של הארדי ) . נמלטים מן האיסלם הפונדמנטליסטי המרים ראשו באלגיר , ומניחומיו 
של הפרוף עמנואל סיון ( " הפונדמנטליזם הסוני שונה מן השיעי , האירני " ) 
; אנו נמלטים מן הדיכוי המחודש ברומניה , שהאלימות חוגגת בה , ומבעיות 
קשות של זוגות צעירים מחוסרי אמצעים , המושלכים אל הרחוב . אנו נמלטים 
אל העיר האנגלית דורסט החוגגת את יום הולדתו ה051 של תומאס הארדי . אבל גם 
בספריו של הארדי ובנופים הפסטורליים , מרניני - הלב של דורסט , אין נחמות . 
גם באנגליה השמרנית פגעה מגיפת המסחור נוסח אמריקה . גם היא נגועה בזה . 
שוב אנו עדים לניסיון ליצור קשר ישיר , בלתי - אמצעי , בין חיי הסופר 
ליצירתו ; קשר שקוף , גס , המתממש במסעות ספרותייים - כאילו , טיולים 
מאורגנים לנופים שבהם גדל הסופר , לאתרים שחי בהם . אוטובוסים גדושי תיירים 
להוטים , החשים שנוצר קשר של ממש בינם לבין הארדי וספריו מתיירים בחיפזון 
מאתר לאתר , והמארגנים משחזרים למענם את הדברים . לא כולם שלמים עם חגיגות 
אלה . יש מי שיוצא נגד הטריוויאליזציה והמסחור של אחד מגדולי סופריה של 
אנגליה , בנוסח דיסנילאנד . אולם דיסנילאנד זו מכניסה רווחים ניכרים לכיסים 
רבים . אמריקה הדביקה את העולם כולו . אפילו בדורסט אין מנוס מן המסחור 
והטריוויאליזציה . מפמכתב , 3 , 3 , 03שלא נותר אלא להימלט מן הגונגל האנושי 
אל הגונגל האמיתי , הנראה כגן - עדן עלי אדמות לעומת המתחולל סביבנו . 
הפעם , עם שוקו ולן , זוג שימפנזים צעירים שנולדו בספארי הרמת - גני לפני 
חמש שנים , והם יתומים . בדרכם אל היעד הסופי למקומם הטבעי בגונגל האפריקאי 
מביאים אותם לחווה לשיקום שימפנזים , בזמביה . שם יכינו אותם לקראת ההרפתקה 
של שחרורם לגונגל הטבעי . לאחר משפחת הבזים הירושלמית , מביא יצחק ארגז , 
ל"יומן " ליל שבת סיפור מקסים ומרתק , שונה מהסיפורים האחרים שביומן . 
שוקו ולבן כובשים את לבנו . הם מכוערים וסימפתיים להפליא . נראים אנושיים 
כל - כך , פי - כמה מיצורי אנוש ומפוליטיקאים , שברוב המקרים אינם עולים 
עליהם ביופיים . שוקו ולבן מלאי חיים , שובבים , זריזים , סקרנים , משתוקקים 
לאהבה ולתשומת - לב . כילדים מפונקים הם נתלים על כתפי המאמצות - המטפלות 
שלהם , ענת ונתי . יש לקוות שייקלטו בבית - היתומים של השימפנזים , ולאחר - 
מכן , בגונגל , ושהחברה האנושית ששהו בתוכה לא חיבלה בסיכוייהם להישרד . 
מפמכתבת , 3 , 3 , 24שהגונגל האנושי שאנו נאלצים לחזור אליו , קרוב כל - 
כך ובעל פנים רבות . מספר השורדים בו הולך ומתמעט . מה סיכויי ההישרדות 
של זוגות צעירים שנזרקו לרחוב , באשמת הממשלה שהחמיצה כליל שנה שלמה של 
בניין דירות ושיכונים ? התהליך מוכר . צופי הטלוויזיה מזדעזעים מן המראות , 
העניין נהפך לשיחת - היום , כמה חברי - כנסת תופסים עליו טרמף , ועולם 
כמנהגו נוהג . משפחות מתמקמות באהלים והמממשלה מחלקת מיליונים לייחודיים 
ומממנת את הוולוו של סגני השרים והשרים . בין המקופחים ביותר , העולים החדשים 
מאתיופיה . מי אנחנו ? שואלת עובדת סוציאלית אתיופית , צעירה ויפה , 
הדוברת עברית שוטפת . " שם אנחנו פלאשים וכאן אנחנו כושים " . " נפלנו 
בין שני הכיסאות " . ובגילוי - לב היא אומרת : " אין לי הרגשה של שייכות " . 
לדעתה , הצבע הוא גורם משפיע . היא מאשימה את הישראלים שהם מתרשמים מהופעה 
חיצונית בלבד . אנחנו מיעוט דחוי , היא אומרת , ורפיק חלבי מציין כי שלא 
כעולים מברית - המועצות , לאתיופים אין קליטה אישית . חלבי מדובב את האתיופים 
בעלי הפנים היפות , הרגישות , החיים בחוסר כל , במין גטו אתיופי בפרוורי 
באר - שבע . רובם מביעים משאלה אחת : לעבוד . הם מוצאים עצמם מבוטלים 
זה שנים . סיפור מוכר , שדומה כי אין לו פתרונות בקרוב . ושר הקליטה ושר 
הבינוי והשיכון מפזרים לכל עבר הבטחות אופטימיות . מפמכתב , 3 , 3 , 84שדי 
היה לי לצפות בראיון עם שחקנית הקולנוע הגרמניה , מריאן זאגברכט , כדי 
למצוא לעצמי אישורים לטענותי כלפי " סיבה למסיבה " . מופעי הבידור שם הם 
במקרה הטוב פרי רוחם הפעלתנית של יחץ " נים קרובים לצלחת , והראיונות הם 
מין פארווה לא חלב ולא בשר , ובעצם לא - כלום . לאחר שקראתי על המפגש הנלבב 
בין רבקה מיכאלי למריאן זאגברכט , בעיתון " העיר " מיום ששי האחרון , 
הייתי אסירת - תודה על שלא נותרו למיכאלי שאלות רבות . שמחתי שבטלוויזיה 
לפחות , נמנע מן השתיים , שמצאו זו את זו , להפגין את כל כישוריהן ולהשמיע 
את הגיגיהן המופלגים על החיים ועל כל השאר , כולל מאהבים , ילדים , כרטיסי - 
אשראי וגילוח שערות הרגליים . בטלוויזיה לפחות השיחה בין השתיים היתה אפסית 
ועל לא - כלום . כך ניצלו הצופים מן הגברת השמנה , שהפכה את משמניה להשקפת - 
עולם . כן היה ראיון כושל עם הסופר מאיר שלו והצייר יוסי אבולעפיה , ממציאיה 
ובוראיה של הכינה נחמה . אמנם איני קוראת נלהבת של ספרות ילדים , אבל את 
" הכינה נחמה " הבאתי מתנת יום - הולדת לילדה מקסימה בת שבע . היא קראה 
את הסיפור יחד אתי , ושתינו מצאנו עצמנו לכודות בקסמיה של הכינה ההרפתקנית , 
השובבה , בעלת התושייה והדמוקרטית ההולכת עם כל אחד , שיש לה תוכנית טלוויזיה 
ושמה " בין השערות " . בהומור יבש , אופייני , סיפר שלו כי במאה שנתנה 
לאנושות את הקדמה טיסות לחלל , מחשב , והרב שך הוא העניק לנו את הכינה 
נחמה , המתאימה למדינה שהעמידה את הטפילים כנורמה חברתית ופוליטית . כשצפיתי 
בשלו , חשתי געגועים לימים של טלוויזיה אחרת . אבל איני מוכנה לוותר לשם 
כך על ספריו , ובוודאי לא על הכינה נחמה . מפמכתב , 3 , 3 , 57שמאה וחמישים 
אלף יהודים הגיעו לישראל מעיראק בשנות החמישים . זו היתה עלייה המונית של 
קהילה שלמה , אחת הקהילות היהודיות העתיקות ביותר . גם הם עברו שבעת מדורי 
גיהנום , אבל קליטתם נחשבת היום לסיפור - הצלחה גדול . לצד העדה הבולגרית , 
העדה העיראקית היא סיפור - הצלחה של קליטה . יהודי עיראק הגיעו לישראל 
חדורים הכרה יהודית וציונית , והם סבלו ושילמו בעד ציונותם . בימים שלפני 
העלייה , נחלקו יהודי עיראק בין ציונים מאורגנים לקומוניסטים נלהבים . 
רבים בני העדה היו בעלי מקצועות חופשיים , משכילים ואמידים . הם הראו את 
כוחם בישראל כאנשים שאפתנים , שונים באופיים מן העליות האחרות מארצות המזרח . 
הם התערו בחיים הישראליים ובחברה הישראלית . הם תפסו עמדות בכל מגזרי החיים . 
חלק קטן מן הקהילה היהודית - העיראקית המשכילים והאמידים שבהם בחרו להגר 
לאנגליה , גם בשל ההשפעה האנגלית החזקה בעיראק של אותם שנים . העדה העיראקית 
באנגליה מונה כ000 , 5 נפש . זו קהילה משכילה ובעלת אמצעים , שרבים מבניה 
קנו להם שם ועמדה באנגליה . די למנות שמות כמשפחת ששון , כפרוף אלי כדורי , 
האחים סאצי , בעלי חברת הפרסום הנודעת , הד"ר דוד סלה , נעים נדגור ורבים 
אחרים . פנים מוכרות לא רק בשל הישגיהם בחברה האנגלית , אלא בשל הקשר והמעורבות 
הרגשית העמוקה שלהם בישראל ותרומותיהם הנדיבות . בכתבה סתמית , שהביאה דיוקנים 
קלושים של נכבדי העדה , החמיצה התוכנית " בגדד - לונדון " ( במסגרת הסדרה 
" על נהרות בבל " ) את סיפורה האמיתי של הקהילה שלונדון היתה לה למולדת 
שנייה . מתברר שהם חיים בינם לבין עצמם בכלוב של זהב , בגטו עשיר ומהודר . 
" מסך של משי מפריד בינינו לבין הבריטים " , מודה הד"ר דוד סלה , ראש 
הקהילה , איש אינטליגנטי ונעים הליכות , שבדרכו מבגדד ללונדון , נשאר 
זמן - מה באיטליה . באיטליה , הוא מסביר , נטמענו בקלות . וכאן , אף - 
על - פי שאנו עושים עסקים ונמצאים בקשרים הדוקים עם האנגלים , לא קיבלנו 
עידוד ואין אנו שייכים . איננו חשים בנוח במועדונים שלהם , אף שהשתלבנו 
בחיי העסקים והתרבות " . כך הם חיים בינם לבין עצמם , חוששים לגורל הקהילה . 
מספרים על % 04 נישואי תערובת ומודים שחלק נפלט מן הקהילה וחלק מחפש דרך 
חזרה לשורשים . בעיית הזהות מטרידה אותם . הם הקימו מוסדות חינוכיים ייחודיים . 
מעורבותם בישראל רבה . לדבריהם , גורלם קשור בישראל , והם אכן מנדבים 
לה ביד רחבה . השאלה , מה יקרה לקהילה היהודית - העיראקית בלונדון , נשארת 
שאלה רטורית . זו היתה הצצה של רגע בקהילה יהודית מצליחה , שגם לה בעיות 
משלה . 
