בחודשים הקרובים תערוך המשטרה ניסוי הקשור באכיפת חוקי התנועה , העשוי לצמצם 
בהרבה את היקף רישום דו"חות התנועה לנהגים עבריינים . ראשי המשטרה ומחלקת 
התנועה שלה מעודדים עתה את שוטרי התנועה להשתמש יותר בסמכות הניתנת להם לנקוט 
בפעולות אזהרה והסברה כלפי נהגים , במקום לרשום להם דו"ח תנועה . בכנסים 
והשתלמויות של סיירי ושוטרי תנועה שנערכו לאחרונה בהשתתפתו המפכ"ל רב - ניצב 
יעקב טרנר וראש מחלקת התנועה במשטרה נצ"ם אריה עמית , התבקשו השוטרים להסתפק 
באזהרה בעל - פה או בכתב , במקרים בהם לא מדובר בעבירות חמורות . לפי מדיניות , 
שבה מצדדים רבים ממפקדי המשטרה הבכירים , כמות דו"חות התנועה הנרשמים אינה 
מדד ליעילות לתפוקה ולרמה של שוטרי התנועה . לפי תפיסה זאת , חשובה מהות 
הדו"חות והעבירות שלגביהן נרשמים דו"חות , כמו גם ההסברה וההדרכה לנהג , 
כדי לשפר את נורמות הנהיגה שלו . כדי שניתן יהיה לבדוק את השלכות הניסוי 
ולמסד את השימוש בסמכות האזהרה יוכנס בקרוב לשימוש " טופס אזהרה " אחיד 
וממוחשב . לנהג שלגביו יסתפק השוטר באזהרה , יוסבר שהאזהרה נקלטה במחשב , 
אבל אם תוך תקופה נתונה הוא ייכשל בעבירה נוספת , האזהרה תוסב מיד לדו"ח . 
בסוף השנה הזאת תיבדק יעילות המדיניות החדשה למול הנתונים על תאונות הדרכים 
והנפגעים . כך ינסו בכירי המשטרה לקבוע אם יש תועעלת בהחלפת הדו"חות באזהרות . 
בחודשים האחרונים הוחל בניסוי של המרת דו"חות התנועה באזהרות והסברה במחוז 
הצפוני של המשטרה . עדיין אי אפשר לקבוע אם השינוי במדיניות בצפון יעיל 
ומוצדק . מדי שנה רושמת המשטרה יותר ממיליון דו"חות תנועה , מרביתם על עבירות 
תוך כדי נסיעה . לדברי ראש מחלקת התנועה ימשיכו שוטרי התנועה לרשום דו"חות 
תנועה לגבי עבירות חמורות , המהוות סיכון בכבישים . קפידבינלאחרונה הוגבר 
במחלקות התנועה השימוש במחשבים ובתוכנות מחשב מיוחדות המאפשרות מעקב שוטף 
אחרי רישום דו"חות תנועה ותאונות דרכים . אחת התוכנות " פוקוס " , מאפשרת 
לרכז את הנתונים בחתכים שונים לגבי תאונות ונפגעים בכל אחד מהכבישים והצמתים 
בארץ . באחרונה נערכו השתלמויות לשוטרי תנועה שהוברר כי דו"חות רבים שלהם 
שגויים . אחדים מהם אף הועברו לתפקידים אחרים שאינם כרוכים ברישום דו"חות 
תנועה . 
