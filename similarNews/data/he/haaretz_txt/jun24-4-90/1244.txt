מוסקווה ( ע"ץ ) . תקריות חמורות התרחשו בסוף השבוע האחרון בין כוחות 
הביטחון לבין מיליציות ארמניות בירוואן . במהלכן , נלקחו ששה שוטרים ואנשי 
משרד הפנים כבני ערובה לאחר מעצרו של אחד מראשי מיליציה ארמנית מקומית . 
כך מסרה אתמול סוכנות הידיעות " אינטרפאקס " . בידיעה נאמר כי כוחות הביטחון 
עצרו את מנהיג התנועה הארמנית , בשם מארקאריאן , לאחר שנמצאו ברשותו כמויות 
גדולות של נשק . מיד לאחר מכן נתפסו במקומות שונים בעיר ששה חיילים ואנשי 
מיליציה , בעוד שאנשים אחרים שנשאו נשק אוטומאטי וחומרי נפץ הקיפו את משרד 
הפנים בעיר . בעקבות המהומות הוכרזה כוננות בקרב כל כוחות הביטחון , ותוגברה 
השמירה בבניינים בהם הם שוהים . בידיעה נאמר כי החוטפים דרשו את שחרורו של 
מנהיגם , בתמורה לשחרור בני הערובה . אולם הרשויות סירבו , ולבסוף השיגו 
את שחרור ששת אנשיהם יחד עם כלי נשקם . חמישה מהחטופים הוכו קשות במהלך 
חטיפתם , והיה צורך לאשפזם . בתקרית אחרת בין שתי מיליציות ארמניות יריבות , 
הותקפה מפקדתה של אחת המיליציות . איש אחד נהרג ושניים אחרים נפצעו . 
