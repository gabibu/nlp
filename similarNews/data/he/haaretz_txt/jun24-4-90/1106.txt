קופת - חולים הכללית של ההסתדרות החלה אתמול להפעיל סדרי אשפוז חדשים למבוטחיה 
ברחבי הארץ . ההסדרים החדשים מבוססים על התקשרות של מחוזות הקופה עם בתי - 
חולים ממשלתיים ואחרים במדינה , שיבטיחו שירות זמין למבוטחי הקופה בכל 
הקשור לניתוחים וטיפולים . לפי הסכם האשפוז האזורי , שהיה בתוקף בתשע השנים 
האחרונות , חייבת היתה הקופה לשלוח מבוטחים לטיפול לפי מפת אזורי האשפוז . 
משמעות ההסדר שתושבי תל - אביב שנשלחו עד כה במסגרת ההסכם לטיפול בבית - 
חולים " איכילוב " או תושבי חדרה שנשלחו לטיפול בבית חולים " הלל יפה " 
לא בהכרח יופנו אליהם בעתיד . לפי ההסדר החדש תשלח הקופה מבוטחים לפי ראות 
עיניה לבתי - חולים בהתאם לזמינות טיפולים וניתוחים ורמת מחירים שיציע בית 
החולים . לדוגמא , אם לפי נתוני משרד הבריאות ממתינים בבית - חולים " זיו " 
בצפת בתור לצנתורים 4 חודשים , תעדיף הקופה לשלוח את מבוטחיה בצפון לבית 
חולים " העמק " שם ממתינים בתור חודש בלבד . אם בבית - חולים " אסף הרופא " 
בצריפין ממתינים בתור 3 חודשים לצנתור , היא תעדיף לשלוח מבוטחים לבית 
חולים " קפלן " ששם משך ההמתנה לטיפול זה חודש בלבד . הדבר נכון גם לגבי 
טיפולים אלקטיוויים אחרים . לחלק ממבוטחי הקופה הממתינים חודשים ארוכים לניתוח 
או לטיפולים אלקטיוויים יימצא פתרון בהסדר זה . אחרים הנמצאים במעקב או 
טיפולים ממושכים עלולים למצוא את עצמם בבעיה רצינית כשירצו להמשיך טיפול 
בבית - חולים המצוי באזור המגורים שלהם או שירצו דוקא להינתח במחלקה זו או 
אחרת בבית - חולים שלקופה לא יהיה הסדר עמו . ההסדר הזה נוגע רק למבוטחי 
קופת חולים הכללית . למבוטחי הקופות האחרות יש הסדרים עם בתי חולים ממשלתיים , 
עירוניים ופרטיים לטיפול במבוטחיהם . 41 בתי החולים של הקופה לא יוכלו לתת 
מענה לכל דרישות האשפוז של % 08 מהאוכלוסייה המבוטחת בקופה . ההסדר החדש 
מקנה לקופה את האפשרות לכלכל רכישת ימי אשפוז עבורם לפי היצע וביקוש . צעד 
זה יביא לתחרות בין בתי החולים ועשוי להוזיל באופן משמעותי את מחיר הטיפולים 
שהקופה תידרש לשלם עבור מבוטחיה . מצד שני יש בצעד זה סיכון מאחר שהוא עלול 
ליצור אנדרלמוסיה במערכת . כך כל בית - חולים יתחיל לעשות שיקולי כדאיות 
לטיפולים שונים הדרושים לקופה . מנכ"ל הקופה נחום פסה דחה את פניית שר הבריאות , 
אהוד אולמרט , להאריך את ההסכם שהיה נהוג עד כה בשלושה חודשים . " מדוע 
שהקופה תמשיך לקיים הסכם עם משרדי הבריאות והאוצר כשמשרדים אלה לא עומדים 
בהסכמיהם עם הקופה ? " שאל פסה . לטענתו , " בהסכם שנחתם במארס התחייבה 
הקופה להעמיד לרשות האוצר את הנכס שלה בתל - ברוך בצפון תל - אביב . תמורתו 
היתה אמורה לקבל מהאוצר 04 מיליון שקלים . בחודש מאי הודענו לאוצר כי הנכס 
עומד לרשותו משוחרר מכל שעבוד . עד היום לא קיבלנו את הכסף , או אישור 
למכור את הנכס כדי לגייס את הסכום החסר " . עוד טען פסה , כי הובטח לקופה 
לקבל הגדלת אשראי בסכום של 53 מיליון שקלים . " לא רק שלא קיבלנו אישור , 
גם קיצצו לנו את ההיתר בסכום הזה " . פסה הודיע כי הקופה מוכנה להיכנס להסדר 
אשפוז חדש עם משרד הבריאות , שיבטיח לה ויסות חולים כדי לקצר תורים , בחירה 
חופשית של בית - חולים ובקרה על סדרי האשפוז והתשלומים השונים . " הדבר 
יאפשר לקופה לשלוח חולים לאשפוז ולקנות שירותים עבורם בכל בית חולים או 
מכון שמבחינת טיב ומחיר יענו על דרישות הקופה " . מנכ"ל משרד הבריאות , 
ד"ר משה משיח דחה על הסף את הודעת קופת חולים הכללית על ביטול חד - צדדי 
של הסדרי האשפוז הקיימים בין קופת חולים למשרד הבריאות . ד"ר משיח הודיע 
למנכ"ל הקופה נחום פסה , כי משרד הבריאות מוכן להיכנס מידית לדיונים 
רצופים בעניין הסדרי האשפוז בין הממשלה לקופה . 
