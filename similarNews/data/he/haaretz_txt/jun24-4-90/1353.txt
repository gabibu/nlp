כוחות הביטחון ברצועת עזה חשפו באחרונה כמה חוליות המשתייכות לארגון החזית 
העממית לשחרור פלשתין של גורג חבש . מקורות צבאיים מסרו כי מדובר בכ03 חשודים 
מאזור חאן - יונס , שלהם מיוחסות עבירות של כמה מעשי רצח , זריקת בקבוקי 
תבערה , הכאת תושבים שנחשדו בסיוע לשלטונות , כמה הצתות , חיפוש אחר נשק 
ואמצעי לחימה וכוונה לעסוק בפעילות חבלנית בתוך ישראל . ברשות החשודים נמצאו 
גרזנים , אלות וסכינים . בעימותים עם כוחות צה"ל , בעיקר בעיר עזה נפצעו , 
על פי מקורות פלשתיניים , שני תושבים . לדברי אותם מקורות נערכו ברצועה 
תהלוכות לרגל חג הקורבן . נציג דובר צה"ל בפיקוד דרום דיווח על הפרות סדר 
מועטות , ועל יציאה דלילה לעבודה . מבתי החולים ברצועה לא דווח על פצועים . 
ראש המנהל האזרחי , תא"ל אריה רמות , ביקר ברצועה לרגל חג הקורבן ונפגש 
עם אנשי הדת . מקורות צבאיים הדגישו כי שקט שרר אתמול ברצועה . קפידבינהיום 
השני של חג הקורבן המוסלמי התאפיין במיעוט תקריות בגדה . גם אתמול ציינו 
התושבים את החג בתהלוכות ובביקור בבתי אבלים . ראש המנהל האזרחי בגדה , 
תא"ל שייקה ארז , נפגש אתמול עם ראש עיריית חברון , עבד אל - מגיד א - 
זיר , ועם אנשי מועצת העיר , בביתו של ראש העירייה . ארז , מושל חברון 
וקציני המנהל האזרחי סיירו בבית החולים עאליה שבחברון . הם בירכו את סגל 
העובדים לרגל החג וחילקו צעצועים וממתקים לילדים חולים . ראש עיריית חברון 
ביקש מארז שהמנהל האזרחי ימשיך לתת תמיכה כספית לבית החולים , כמו שעשה 
בשנה החולפת . קפידבינואשינגטון ( מיוחד ל"הארץ " ) . העיתון " ניו - 
יורק טיימס " דיווח אתמול באופן מודגש על הירידה התלולה במספר הקורבנות 
הפלשתיניים בשטחים שנפגעו מאש חיילי צה"ל במרוצת חודש יוני . כתב העיתון 
בישראל דיווח כי אישים פלשתינים וגורמים בממשלת ישראל מייחסים את הירידה 
במספר ההרוגים למדיניות החדשה שנוקט שר הביטחון החדש , משה ארנס , המתאמץ 
להוכיח כי ממשלת הימין אינה כה קיצונית , כפי שסבורים רבים . עוזרו של השר 
ארנס , דני נווה , אמר לכתב " הניו יורק טיימס " , כי שר הביטחון החדש 
הציב לעצמו שתי מטרות מאז קיבל את התפקיד : לספק יתר ביטחון לתושבים היהודים 
והערבים בשטחים וכן להפחית את מספר הנפגעים בהתנגשויות אלימות בשטחים . 
עם זאת אמר נווה כי הוא אינו יכול להגדיר את ההתפתחויות האחרונות כמדיניות 
חדשה , או כפקודות מבצעיות חדשות . 
