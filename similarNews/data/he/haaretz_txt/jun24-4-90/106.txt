פאריס ( ע"ר ) . בכל הנוגע להפצת נשק כימי , ארה"ב מודאגת היום מן הנעשה 
בעיראק יותר מאשר מהנעשה בלוב כך אמר אתמול פקיד בכיר בוואשינגטון , שביקש 
לשמור על עילום שמו , לאחר פגישה של נציגי מדינות מערביות חברי " קבוצת 
אוסטרליה " , אשר הוקמה בשנת 5891 כדי לבלום את הפצת הנשק הכימי . " עיראק 
עולה עתה על לוב בדאגותינו , שכן יש לה תשתית ייצור גדולה הרבה יותר מזו 
של לוב , ובגדד אף המחישה כי יש בכוחה לייצר כלי נשק אלה ולהפעילם . נשיא 
עיראק גם איים לא פעם להפעיל נשק זה " , אמר הפקיד . לטענת הפקיד , לוב 
עוסקת במפעל בבראבטה " בייצור מוגבל בלבד " של נשק כימי . לדבריו , הממשל 
האמריקאי מודאג גם מהפצת הנשק הביולוגי , מאחר שמספר המדינות השוקדות על 
פיתוחו של נשק זה , הוכפל תוך ארבע שנים . לדעת ואשינגטון , מרבית המדינות , 
שהצטרפו לאחרונה לתחום הלוחמה הביולוגית , מצויות במזרח התיכון . " גם 
עובדה זו מדאיגה במיוחד " , הוסיף הפקיד , " שכן השימוש בנשק כימי וביולוגי 
במזרח התיכון אינו דבר שאי - אפשר להעלותו על הדעת " . 
