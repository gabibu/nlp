נוסעים של חברת אל - על לא יוכלו לשוב היום כמתוכנן בטיסה ישירה מצכוסלובקיה 
לישראל , מאחר שפתיחת קו התעופה בין שתי המדינות נדחתה , בשל מחלוקת בנושאי 
אבטחה . מדובר בנוסעים שהיו אמורים לשוב בטיסה ישירה של חברת אל - על , 
שאמורה היתה להמריא ב00 . 20 לפנות בוקר ישירות מפראג ולנחות בשעה 00 . 60 
בבוקר , בנתב"ג . לקרובי המשפחה בארץ נמסר , כי משום שהטיסות בוטלו בשלב 
זה , יועברו הנוסעים באוטובוסים לאוסטריה ומשם יוטסו ארצה . בהתאם לתוכנית , 
הנוסעים שיגיעו בחצות לשדה התעופה בפראג , יועברו לבית מלון בצכוסלובקיה . 
מאוחר יותר יוסעו באוטובוס מרחק חמש - שש שעות נסיעה לנמל האוויר של וינה . 
שם ייאלצו להמתין כמה שעות נוספות עד ההמראה . בסך - הכל , הגעת הנוסעים 
מפראג לנתב"ג תתאחר ב51 שעות , בשל ביטול הטיסה . בעלה של אחת הנוסעות 
התלונן אתמול על טלטולם של הנוסעים . לדבריו , יכלה אל - על להטיס את הנוסעים 
ישירות מפראג לווינה , מרחק שעת טיסה , באמצעות חברת נתיבי אוויר אוסטריים . 
