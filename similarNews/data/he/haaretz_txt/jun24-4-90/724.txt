המבחר העצום של שחקנים - כוכבים העומד לרשותו של ויציני , הביא את ה"גאזטה 
דלו ספורט " להציב שש אפשרויות של הרכבים בוואריאציות קלות , לאור בריאותם 
הטובה של כל השחקנים . רק שישה שחקנים לא זזים על פי ראיית העיתון המרכיב 
משש האפשרויות : זנגה , בארזי , פרי , ברגומי , מאלדיני , דה - נאפולי . 
חמישה מהם בהגנה . לא צריך להזכיר שזה יכול להיות רק בעידן החדש של איטליה . 
כאשר פתאום , אולי לראשונה בתקופה הזכורה , יש לה כל - כך הרבה חלוצים 
וקשרים ( תוקפים ) . ויציני , הנהנה מאהדת ההמונים , ואשר הכל סומכים 
על חילופיו הגאוניים , לפני כל מישחק ובמהלכם , כנראה חש בראשו . הרשימה 
של החלוצים , בשני הקווים , ידועה : באגיו , סקילאצי , סרנה , ויאלי , 
קארנוואלה . וזה להזכירכם , בהשוואה לפאולו רוסי ולעוזרו גרציאני במונדיאל 
הספרדי . לא הכמות עושה לרוב את האיכות , אבל כמות פלוס איכות , פלוס ביתיות 
נותנות משוואה כמעט ברורה . 
