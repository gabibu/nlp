הנהלת מרכז השלטון המקומי תתכנס מחר לישיבה שבה יוחלט כנראה על השבתת כל 
הרשויות המקומיות במדינה , אם האוצר לא יעביר 07 מיליון ש"ח לכיסוי גירעונותיהם . 
משרד הפנים טוען כי שר האוצר יצחק מודעי , מתנגד להעביר הסכום , ומתכחש 
להתחייבויות שנתנו קודמיו , שמעון פרס ודן מרידור . ביום ראשון יעלה שר 
הפנים אריה דרעי , את הנושא בישיבת הממשלה וידרוש את התערבות ראש - הממשלה 
והכרעת הממשלה כולה . דרעי ומנכ"ל משרדו דב קהת , מחו אתמול על מה שהגדירו 
" הצגה מעוותת של העובדות בידי שר האוצר " . הם טענו כי 057 מיליון הש"ח 
ששר האוצר הציג כ"רזרווה " כספית שיש בידי משרד הפנים ושממנה יעץ להקציב 
את 07 מיליון הש"ח לרשויות המקומיות , אינו אלא כל התקציב השנתי של משרד 
הפנים לרשויות המקומיות להשלמת תקציביהן הרגילים . לדבריהן , הורדת 07 מיליון 
ש"ח מתקציב זה , ישלים גירעונות בחלק מהרשויות , אך יגרום לגירעונות וימוטט 
את שאר הרשויות . אחרי ההסדר עם הבנקים שנעשה באחרונה , ואשר בו נפרסו לטווח 
ארוך 5 . 1 מיליארד ש"ח חובות הרשויות לבנקים , נותר גירעון שוטף בלתי מכוסה 
לרשויות בסך כחצי מיליארד ש"ח . לאחר דיונים ממושכים , נאותו הבנקים להעמיד 
הלוואות נוספות בסכום כולל של כ053 מיליון ש"ח לרשויות , לכיסוי הגירעונות . 
הלוואות אלה הועמדו בתמורה להמחאת זכות בלתי חוזרת , חתומה על - ידי משרד 
הפנים וחשב האוצר . המחאה זו נועדה להבטיח לבנקים כי סכומים שרשויות לא 
יפרעו יוחזרו מכספי המענק הכללי שמגיע לרשויות ממשרד הפנים . לאחר הסדר 
זה נותר עדיין גירעון של 051 מיליון ש"ח ברשויות . משרד הפנים טוען ש05 מיליון 
ש"ח מתוכם הם כספים שהרשויות שילמו ב"טעות " לאוצר כהחזר להלוואות אמיסיה 
שקיבלו , בשעה שגם פירעון מלוות אלה אמור היה להיפרס לתקופה של מספר שנים , 
לפי סיכום עם האוצר . על - פי הנחיות בנק ישראל בדקו הבנקים את מצבן של 
הרשויות וכושר ההחזר שלהן . לאחר הבדיקה החליטו כי לכ06 רשויות לא יועמד 
אשראי נוסף לכיסוי גירעונות כי ספק אם יוכלו לעמוד בהחזרים . כמחצית מהרשויות 
שבהן מדובר הן מהמגזר הערבי והדרוזי והשאר בעיקר עיירות פיתוח . לאחר מו"ם 
ממושך הגיע משרד הפנים לסיכום עם שר האוצר לשעבר פרס , שאושרר אחר - כך 
גם על ידי מחליפו , מרידור . לפי ההסכם , משרד האוצר יעמיד הלוואת אמיסיה 
בסך 07 מיליון ש"ח . כתוצאה מכך , הבנקים הסכימו להעמיד הלוואה של 05 מיליון 
ש"ח ואת השאר התחייבו הרשויות ומשרד הפנים לקצץ . עתה , בעקבות סירובו 
של שר האוצר מודעי למלא אחר חלקו של משרד האוצר בהסכם , הודיעו הבנקים שאינם 
מתכוונים למלא אחר חלקם בסיכום . מנכ"ל משרד הפנים מסר , כי אם לא יגיע 
הסכום הנדרש עד למועד תשלום המשכורות ישותקו כ04 מכ06 הרשויות . ראשי הרשויות 
במגזר הערבי שכבר שבתו פעמיים על רקע זה , איימו אתמול כי ייצאו למאבק וישביתו 
את כל המגזר הערבי . 
