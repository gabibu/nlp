ראשי הסוכנות היהודית וראשי המגביות יתבעו מחרתיים מראש הממשלה , יצחק שמיר , 
לצמצם את מעורבותה הכספית של הסוכנות במימון קליטתם הישירה של עולי בריה"ם 
בישראל . ראשי הסוכנות , מנדל קפלן ושמחה דיניץ , יבהירו לשמיר , כי 
הסוכנות לא תוכל להמשיך ולממן % 05 מן ההוצאות הכרוכות בקליטתם הישירה של 
רבבות העולים העומדים להגיע לישראל בחודשים הקרובים , בגלל ההוצאות הגדולות 
על הטיפול בהטסת העולים ומטענם לישראל . עם זאת , היא מוכנה להמשיך ולהשתתף 
במימון הקליטה הישירה , בשיעור של % 52 מכלל ההוצאות . נודע , כי בתקציב 
הסוכנות צפוי השנה גירעון של 052 מיליון דולר , לאור התחזיות ששיעור העולים 
לישראל עשוי להסתכם השנה ב051 אלף נפש . חבר הנאמנים של הסוכנות דן בסוף 
השבוע , בחיפוש דרכים להתמודד עם הגירעון הצפוי בתקציב . הנושא יועלה גם 
בדיוני עצרת הסוכנות שייפתחו הערב בירושלים . יו"ר הנהלת הסוכנות , שמחה 
דיניץ , אמר כי " זוהי העצרת החשובה והמרגשת ביותר זה שנים רבות " . לדבריו , 
דיוני העצרת שיימשכו חמישה ימים , יתמקדו בהתפתחויות ההיסטוריות בבריה"ם , 
בגלי העלייה ובתוכניות לקליטת העולים . לראשונה משתתפת בדיוני העצרת משלחת 
של ה"וועד " ארגון הגג של יהודי בריה"ם בראשות מיכאל צלנוב , שידווח לצירי 
העצרת על מצבם של יהודי בריה"ם . ראשי המגביות ימסרו דיווחים על מבצע גיוס 
התרומות לקליטת גל העלייה שנועד לאסוף 006 מיליון דולר במשך שלוש שנים . 
במהלך דיוני העצרת יופיעו בפני הצירים שר האוצר יצחק מודעי , שר השיכון 
אריאל שרון ושר הקליטה הרב יצחק פרץ . 
