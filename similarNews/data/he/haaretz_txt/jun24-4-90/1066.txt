ההתרחשויות האחרונות במוסקווה עמדו בסימן התקפת הנגד של תומכי גורבצוב ושוחרי 
הרפורמות , הבאים עתה לוועידה המפלגה ה82 , שתיפתח מחר , בתקוות גדולות 
יותר . במשך השבוע הודיעו רבבות חברי המפלגה , כי אין ברצונם להצטרף למפלגה 
הקומוניסטית של הפדרציה הרוסית , עקב ההנהגה השמרנית שהועמדה בראשה , וכי 
ברצונם לפרוש גם מן המפלגה הכל - סובייטית , אם גם בה תגבר המגמה השמרנית . 
בינתיים נדמה , כי מתרקמת ברית מחודשת בין גורבצוב ובין שוחרי הרפורמות 
בתוך המפלגה ( כגון אנשי " המצע הדמוקרטי " ) . גם היחסים עם אנשים מחוצה 
לה , כדוגמת תומכי בוריס ילצין , משתפרים . ביום ששי הסתיימו דיוני הוועד 
המרכזי של המפלגה . חבר הוועד , מיכאיל אוליאנוב , הנחשב לידידו הקרוב 
של מיכאיל גורבצוב , ציין כי הדיונים התנהלו " באווירה של עבודה " . הוא 
הצביע על ההבדל ששרר , לדבריו , בין דיונים אלה , לבין הדיונים שהתנהלו 
בקונגרס היסוד של המפלגה הקומוניסטית הרוסית . כשנתבקש להביע דעה על עתידה 
של הפרסטרויקה , השיב אוליאנוב : " ישנה סכנה , אך היא אינה חמורה כל - 
כך כפי שאנשים מסוימים מבקשים לתאר זאת " . אולאג קאטלוגין ( 95 ) , קצין 
בכיר בק - ג - ב , בעל דרגת מאיור - גנרל , שהאשים את הארגון בהמשך דיכוי 
מתנגדים פוליטיים וטען כי ניסיון הק - ג - ב לשוות לעצמו " תדמית חדשה " 
אינה אלא מעשה הסוואה , נענש על - ידי גורבצוב בהורדה בדרגה ושלילת אותות 
הכבוד שקיבל במהלך 03 שנות שירותו בק - ג - ב . קאלוגין גילה , כי בשנות 
ה06 , כאשר נשלח לארה"ב כ"עיתונאי " , ולאחר מכן זכה למינוי דיפלומטי במנגנון 
האו"ם , היה למעשה בתפקיד בכיר ביותר כ"מספר שנים " בשירות הק - ג - ב 
בארה"ב . גם לאחר חזרתו לבריה"ם זכה לתפקידים בכירים בשירות הריגול הנגדי 
של הק - ג - ב , והיה בין היתר ראש הארגון בלנינגרד . קאלוגין פוטר ממשרתו 
בראשית השנה , כאשר התגלה כי מתח ביקורת על הארגון . לפני שבועיים יצא 
בהאשמות חריפות ביותר נגד הק - ג - ב , בכנס צירים ליברליים של הסובייט 
העליון . קאלוגין סיפר , כי אנשי הארגון איימו על חייו . 
