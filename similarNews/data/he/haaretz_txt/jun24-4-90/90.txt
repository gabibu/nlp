גם מי שאינו חובב כדורגל מושבע ואני מכיר רבים מאד כאלה הגיע מן הסתם למסקנה , 
כי העולם נראה הבוקר שונה מכפי שנדמה היה כי ייראה , כאשר החל המונדיאל 
ב - 8 ביוני . לפתע חסרות כמה דמויות בנוף החביב והמר , ולעומתן צריך יהיה 
להתרגל מהשבוע הבא לתחליפים שכאילו ירדו מהחלל החיצון . 61 נבחרות שיתייצבו 
ממחר לסידרת הנוק - אאוט האכזרית , בשלב שמינית הגמר , היו פחות או יותר 
צפויות . לפחות 3141 מהן , וזה אחוז גבוה ביותר , המעורר מחדש את השאלה 
אם בכלל היה דרוש שלב מוקדם ומתיש , מאכזב ולפעמים גם משעמם מאד , במשך 
שבועיים . מותר היה גם להניח , כי בשיטה הקיימת שהיא יותר שיבוץ מתוכנן 
מאשר הגרלה עיוורת נשאר מעט מאד מקום לבלתי צפוי . ואם בכל זאת קרה מה 
שקרה , הרי זה לאו דוקא מפני שקוסטה ריקה או קאמרון שכבודן במקומו מונח 
הציגו כדורגל מעולם אחר , אלא מסיבה פשוטה הרבה יותר : שוודיה , סקוטלנד , 
ברית המועצות וארגנטינה שאמנם הצילה לפי שעה את עורה כאילו שכחו כי זו 
אליפות עולם . הן שילמו מחיר כבד על רשלנות מקצועית זו , ולא רק הן בלבד , 
אלא כולנו . מותר , כמובן , להצטרף לכל אלה המריעים לנבחרות הקטנות על 
הישגיהן עד כה . זה ודאי הוסיף קצת תבלין לתפריט הדל , שהוגש ברחבי איטליה 
כמעט מדי ערב . אבל לא הייתי ממליץ להגזים בערכן הממשי , האיכותי והספורטיווי , 
של כמה מתוצאות השלב המוקדם שהסתיים אמש . די במבט חטוף לאחור כדי לקבוע , 
שרק נבחרות מעטות מאד וגם הן רק בדקות מעטות מאד הצדיקו את האשראי . 
רובן ככולן הסתפקו עד כה בהברקות חולפות , והמנוסות שבהן ידעו בדיוק עד 
כמה ונגד מי ומתי כדאי באמת להתאמץ . נסיון העבר מוכיח , כי בדרך כלל 
משתנים הדברים באורח בולט , כאשר מגיע השלב הרציני יותר , המצריך הילוך 
גבוה יותר , מיומנות ורמה ההולמת את המעמד . המונדיאל האיטלקי מעורר חששות , 
שאין זה בהכרח כך . יותר מזה : הצצה בלוח מישחקי שמינית הגמר כבר הספיקה 
לעורר איפוק ואדישות לגבי כמה מיפגשים , אם לנקוט לשון המעטה . הצידה שהביאו 
כמה נבחרות מהבית , בתוספת השלל שהן נושאות מהסיבוב הראשון , אין בהן כדי 
להוציא מישהו מהכלים בימים הקרובים . יהיו , כמובן , עימותים יוצאים מהכלל , 
אבל אין הם מעידים על הכלל . אם סביר להניח , שאיטליה , גרמניה , בראזיל , 
ארגנטינה , אורוגוואי , בלגיה ואולי כמה נבחרות אחרות יגלו סוף - סוף 
קצת יותר מיכולתן האמיתית , מתעוררים ספקות לגבי אחרות . האם קאמרון האמיתית 
היא זו שניצחה את ארגנטינה ורומניה , או זו שהובסה 40 על ידי ברית המועצות ? 
והאם יעלה בידי קוסטה ריקה להוכיח , כי הגיעה אל בין 61 האחרונות בזכות , 
ולא בגלל " פאשלות " של יריבותיה ? מה תהיה תרומת צכיה , קולומביה , 
ספרד ויוגוסלוויה לטורניר העולמי ? השבועיים שחלפו לא נתנו לעולם הכדורגל 
סיבות רבות להריע . הרושם הכללי דל למדי , גם אם יש המנסים לטשטשו . נבחרות 
רבות , שבאו לאיטליה ברעש גדול , נפרדו ממנה בקול ענות חלושה . ולא רק 
נבחרות , אלא גם כוכבים רבי - מוניטין , שהיו אמורים למשוך את אור הזרקורים 
ולגנוב את ההצגה . בינתיים , לא היה מה לגנוב , כי לא היתה הצגה . אבל 
כל מי שהאמין בעבר , ומשוכנע גם כיום , כי אליפות העולם מתחילה בעצם רק 
עתה אין לו שום סיבה להצטער שלא נסע לאיטליה לפני שבועיים . מסתבר , כי 
לא הפסיד שום דבר אם יעשה זאת הבוקר . 
