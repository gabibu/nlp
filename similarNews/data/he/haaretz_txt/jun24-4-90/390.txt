יצוא הבשר הישראלי לארה"ב , שהיקפו נמצא בעלייה בשנים האחרונות , צפוי 
להיפגע , בגלל דרישות תקן מחמירות שהוכנו באחרונה על ידי הרשות לפיקוח על 
בטיחות המזון במשרד החקלאות האמריקאי . בעקבות לחציהם של ועדות בקונגרס וארגוני 
צרכנים , החמירו האמריקאים את דרישות התקן הנוגעות להעדר שאריות ביולוגיות 
במזון . מדובר בהימצאותם של חומרי אנטיביוטיקה , חומרי הדברה , תרופות 
לבעלי חיים ומזהמים סביבתיים אחרים בבשר המיובא למדינה זו . בימים אלה החליטה 
הרשות לפיקוח על בטיחות המזון להחמיר את הבדיקות של בשר תרנגולות מיובא . 
לפי התקנה החדשה , חייב המשלוח לעבור בדיקה מעבדתית מיוחדת בארה"ב , כדי 
שיוכח שבבשר התרנגולת לא השתרבב בשר מחי אחר . ההחלטה להחמיר את הבדיקות 
בעניין זה התקבלה לאחר שהתגלה שבבשר בקר מיובא מאוסטרליה נמצאו שאריות של 
בשר קנגרו . ישראל כלולה ברשימת המדינות שלגביהן החליטו הרשויות האמריקאיות 
שהבשר המיובא מהן טעון " בדיקה בדרגה מחמירה " . שמונה מפעלים בארץ המייצאים 
לארה"ב מוצרי בשר מעובדים עלולים לאבד פלח שוק חשוב . 
