מזרח ברלין ( ע"ץ ) . מזכיר המדינה האמריקאי בייקר ושר החוץ הסובייטי 
שוורדנאדזה דנו שלשום בערב במשך כשעתיים בשגרירות בריה"ם בברלין . הישיבה 
נערכה בארבע עיניים , ובין היתר הועלתה בה שאלת הגירתם של יהודי בריה"ם . 
" אני מאמין ששום מכשול לא יוצב בפני העלייה , וכי תחול התקדמות בשאלת 
החוק ( המתיר עלייה חופשית ) " , אמר בייקר בתום הפגישה . שוורדנאדזה הוסיף 
כי דבר לא השתנה בנוגע לחוק , ואמר כי הוא יועלה שוב עם תום פגרת הפרלמנט 
הסובייטי . בייקר הזכיר בהזדמנות זו כי אישור ההסכם המסחרי בין ואשינגטון 
למוסקווה תלוי בהעברת החוק למתן זכות הגירה חופשית מבריה"ם . 
