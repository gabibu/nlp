פאלרמו ( מיוחד ל"ספורט הארץ " ) . אלופת אירופה הולנד עלתה לשמינית הגמר 
ללא ניצחון . שלוש תוצאות תיקו , האחרונה אתמול בפאלרמו מול אייר ( 11 ) 
, הבטיחו להולנד ולאייר את הכרטיס לשלב השני . בעוד שחקני אייר ירדו עולזים 
נראו ההולנדים מאוכזבים . בשעת לילה נערכה הגרלה בין הולנד ואייר , כדי 
לקבוע מי מהן תדורג שניה ותשחק מול רומניה בגנואה , ומי תצטרך לעלות לגוב 
האריות במילאנו נגד מערב גרמניה . ההגרלה קבעה כי הולנד היא זו שדורגה שלישית 
בבית ועל כן תתמודד עם מערב גרמניה בעוד אייר שדורגה שניה תתמודד עם רומניה . 
גם אתמול לא הצליחה הולנד לנצח , למרות שהובילה כבר בדקה ה11 משער נפלא 
של הקפטן רוד חוליט . אייר הצליחה להשוות לאחר שגיאה חמורה של ההגנה ההולנדית , 
ובעיקר השוער ואן ברויקלן . 33 אלף צופים ראו בפתיחה נבחרת הולנדית שונה , 
לפחות לגבי תיפקוד השחקנים . הקשר רייקארד הורד לעמדת הבלם האחורי בעוד 
רונאלד קומאן הוסט לקישור . רוד חוליט ובעיקר מרקו ואן באסטן תופקדו הרבה 
יותר מאחור , ובחוד התפנתה הזירה לווים קיפט . בדקה ה11 שלח רונלאד קומאן 
כדור נפלא לחוליט , זה ביצע מסירה כפולה עם קיפט , קיבל את הכדור על קו 
ה61 , פרץ בין שני שחקני הגנה אירים ושלח כדור מדויק לפינה הנגדית . סוף 
סוף פעולה מושלמת של חוליט בטורניר , שהניבה שער ראשון שלו , אחרי תקופה 
ארוכה של תיסכול . ה - 10 , קידם את ההולנדים ונתן להם הרבה יותר ביטחון . 
אמנם דקה לאחר היתרון ההולנדי הצליח גון אולדרידג לנגוח פנימה , אבל השער 
נפסל בגלל נבדל . האירים החלו ללחוץ יותר ויותר , אך התקשו לעשות זאת בגלל 
מזג האוויר הלח . בפתיחת המחצית השניה הגביה סטיב סטונטון כדור נוח לשני 
חלוצים אירים , אך הם נכשלו בהבקעה . אירלנד הצליחה להשוות בדקה ה17 . 
השוער בונר שלח כדור ארוך וחזק שנחת לרגלי ואן ארלה , ומשם לכיוון השער . 
ואן ברויקלן זינק לכדור , אך השמיטו וקווין גבה הקומה שלח רגל ארוכה ובעט 
פנימה את השער החשוב הזה לאייר . אחרי שהושג השוויון , נרגע המישחק , מתוך 
ידיעה כי ניצחון אנגלי על מצרים יעלה את שתי הנבחרות לשמינית הגמר , גם 
בתוצאת תיקו . המאמן גקי צארלטון אמר בסיום המישחק , כי קיווה לתיקו ואכן 
כך היה . " לא חשוב מה התוצאות שהשגנו , הקובע הוא שעלינו שלב " , אמר 
מאמן אייר צארלטון לעיתונאים . רוד חוליט אמר : " לא שיחקנו טוב , אבל 
אני שמח שעלינו " . 
