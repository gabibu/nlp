עשרות פעולות בשנתיים האחרונות , בהן איומים טלפוניים , ניסיונות פיגוע 
והצתה ופגיעה בבתים וברכוש של אישי - ציבור , חברי - כנסת , אנשי - רוח 
ועיתונאים , יוחסו לארגון הסיקריקים . לפני כמה מהפעולות הללו , או אחריהן , 
התקשרו אלמונים למערכות העיתונים או למוקדי המשטרה , הציגו עצמם בשם הסיקריקים 
וייחסו לארגון את ביצוע הפעולה . עם זאת מעריכים במשטרה כי רק ך - 0151 
פעולות , לכל היותר , בוצעו בידי " הסיקריקים האמיתיים " , וכי בשאר המקרים 
היו אלה אנשים מעורערים בנפשם , או סתם תאבי - פרסום , שקפצו על העגלה 
והתחזו לסיקריקים . הפעולות המיוחסות לסיקריקים , שבראשם , כך חושדת המשטרה , 
עמד יואל אדלר מירושלים , החלו לפני כשנתיים כאמור , כאשר ליד קברו של 
מפקד לח"י , אברהם שטרן ( יאיר ) , נכתבו כתובות נאצה נגד ראש הממשלה 
יצחק שמיר . הכתובות גינו את " בגידתו של שמיר בהתיישבות בשטחים " . להלן 
פירוט של פעילות אינטנסיבית יותר : הוצתו דלת ביתה של עורכת הסקרים ד"ר 
מינה צמח בתל - אביב ומכוניתו של הפזמונאי דן אלמגור . לאחר ההצתה אצל ד"ר 
צמח התקשרו אלמונים בטלפון לביתה , הזדהו בשם הסיקריקים , והודיעו לה כי 
ההצתה בוצעה בגלל סקר שפרסמה בעיתון " ידיעות אחרונות " , לפיו רבים מאזרחי 
המדינה מצדדים בהידברות עם אש"ף . הוצתו דלתות בתיהם של העיתונאי דן מרגלית 
ושל קרוביו של ח"ך יאיר צבן , המתגוררים באותו בניין בירושלים . צעיר 
ערבי נורה למוות ושלושה נפצעו בשער - יפו בירושלים . לפי עדויות , נראה 
צעיר יהודי חובש כיפה ולבוש מדי צה"ל יורה בארבעת הצעירים מחסנית מתמ"ק עוזי . 
הסיקריקים נטלו על עצמם את האחריות למעשה . הוצתה דלת ביתו של עמוס שוקן , 
מו"ל העיתונים " הארץ " , " חדשות " ורשת " עיתונות מקומית " . אלמוני 
שהזדהה כחבר הסיקריקים התקשר לעיתונאים בירושלים והודיע כי ארגונו עקר את 
העץ ששתל שר החוץ של צרפת ביד - ושם , וזאת בתגובה על פגישתו עם ערפאת . 
מכתב איום מהסיקריקים הגיע לראש עיריית ראשון - לציון , מאיר ניצן , 
בעקבות הסכם בינו לבין ראשי רשויות מקומיות ערביות בענייני מרכז השלטון המקומי . 
הוצתו דלתות בתיהם של רקטור האוניברסיטה העברית פרוף יורם בן - פורת ושל 
פרוף גרשון שקד . יו"ר שדולת הנשים , פרוף אליס שלוי , קיבלה איומים 
על חייה מאלמוני שהזדהה כחבר ארגון הסיקריקים . אלמוני שהציג עצמו כחבר 
הסיקריקים איים על ראש עיריית גבעתיים , יצחק ירון . רימון ללא חומר - 
נפץ מסוג " מילס " הונח מתחת למכוניתה של סוניה פרס ברמת - אביב . בשיחות 
טלפון למערכות העיתונים נטלו הסיקריקים אחריות למעשה . למשרדי סיעת רץ 
בכנסת הגיעה שיחת טלפון מאלמוני שהזדהה כחבר הסיקריקים , והודיע כי הארגון 
גזר דין - מוות על חברי הכנסת שולמית אלוני , דדי צוקר , חיים אורון ואברהם 
בורג . מטעני - סרק הונחו סמוך לשעת חצות ליד בנייני העיתונים " מעריב " 
ו"ידיעות אחרונות " בתל - אביב . אדם שהזדהה בשם הסיקריקים הודיע למשטרה 
על הנחתם של מטעני - חבלה . לפני יום העצמאות נעשה ניסיון להצית את דלת 
ביתו של הסופר והעיתונאי חיים באר ברמת - גן . בשיחות טלפון ובמכתב שהשאירו 
במקום הזדהו העבריינים כסיקריקים . אלמוני שהציג עצמו כאיש הסיקריקים טלפן 
למשרדי המפלגה הקומוניסטית הישראלית ( רק"ח ) בתל - אביב והודיע כי על 
כל היושבים במקום לפנותו מיד , בשל פיצוץ קרוב . קפידבינבין המעשים הנוספים 
שנעשו בשמם של אנשים שהזדהו כסיקריקים אפשר למנות את מכתב האיום על חיי נשיא 
מועצת גדולי התורה , האדמו"ר מוויזניץ , באפריל השנה . אל המכתב היה מצורף 
קליע של רובה , והוא היה חתום בידי ארגון הסיקריקים . המכתב נשלח לאדמו"ר 
על רקע ההתפתחויות הפוליטיות באותה עת באגו"י . מכתב איום עם כדור רובה 
שוגר גם לרב הראשי של חיפה , אליהו בקשי - דורון . הסיקריקים נטלו אחריות 
להצתת דלת דירתה של הזמרת שרי צוריאל , ולהשחתת מכוניתו של ראש עיריית פתח - 
תקוה לשעבר , דב תבורי . גם במקרה שבו צוירו סיסמאות - נאצה וצלבי - קרס 
על דלת ביתה של אשה המתגוררת בדרך - חברון בירושלים נטל ארגון הסיקריקים 
אחריות . נראה שהסיבה לפעולה היתה העובדה שבעלת הבית עובדת בקופת - חולים 
המספקת שירותים לאוכלוסייה הערבית במזרח - ירושלים . במשך כל תקופת החקירה 
סברו במשטרה ובשב"ך כי פעילות הסיקריקים מבוצעת בידי בודדים הנמנים על השוליים 
של הימין הקיצוני . לכן , כאשר נעצרו בשנה שעברה הפעילים המרכזיים של מדינת - 
יהודה , חקרו אותם חוקרי המשטרה גם על חשד למעורבות בפעולות הסיקריקים ; 
ואילו בחודש מאי בשנה שעברה זומנו כעשרה מהפעילים המרכזיים בתנועת כך לחקירה 
ביחידה המרכזית של משטרת תל - אביב , בקשר למעורבות בפעולות הסיקריקים . 
הנחקרים התקשו להציג אליבי לגבי המועדים שבהם בוצעו פיגועים בידי הסיקריקים . 
