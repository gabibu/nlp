בנאפולי מול רוזה מילה בן ה - 83 , במישחק רבע הגמר בין אנגליה לקאמרון , 
יהיה זה מחזה סמלי ואופייני ביותר לאליפות העולם ה - 41 בכדורגל . שילטון , 
שתהיה זו הופעתו ה - 221 במדי אנגליה , ספג עד כה רק שער יחיד בארבעה מישחקים . 
מילה זקף לזכותו ארבעה שערים במספר זהה של מישחקים , והוא אחד הגורמים 
העיקריים להצלחתה הגדולה של קאמרון . לא שאני מזלזל , חלילה , בכדורגלנים 
" זקנים " שהשנים לא היקהו את עוקצם . אבל דומני שבעצם מהותה , צריכה 
אליפות עולם לשמש במה לכוכבים צעירים , שעתידם לפניהם , ולא לוותיקים בערוב 
ימיהם טובים ככל שיהיו , וזו לפחות אחת הסיבות הבולטות לעובדה , שגם בחלוף 
השבוע השלישי ובתום שלב שמינית הגמר , עדיין מוסיף המונדיאל האיטלקי לצפות 
לבשורה הגדולה . ייתכן שההתפרצות הנעלמת , שתקים את העולם כולו על רגליו , 
בוא תבוא ככלות הכל . אבל לפי שעה , זה מיפגן של בינוניות , עם שפע של 
הפתעות , אך בלי חידושים החורגים מהשיגרה . רבע גמר עם נבחרות לא מרשימות 
כמו קאמרון , אייר , אנגליה , צכיה , יוגוסלוויה ואפילו ארגנטינה לפחות 
כפי ששיחקו רוב הזמן עד כה יש בו כדי לשקף מציאות מסויימת . היא מחזקת 
את דעת כל אלה המשוכנעים , כי נבחרות רבות באו לכאן לא מוכנות , או שלא 
הביאו בחשבון , כי טורניר ממושך אינו יכול לשמש זירת ניסויים . מי שנטה 
להסתמך יותר מדי על מקריות , ופחות מדי על כישורים וביצועים ארז וחזר הביתה . 
ההדים המגיעים לאיטליה מארצות רבות מעידים על מגמה של הגברת הצורך בהתאמת 
הטיפול בנבחרות לאומיות לתנאים החדשים שנוצרו בשטח . אכן , מסתבר כי מעולם 
לא שרר מצב בו העדיפו כוכבים רבים כל כך לצבור הון מחוץ לארצותיהם , ולהקדיש 
כל כך מעט מזמנם לנבחרת , להופעות מזדמנות שאינן הרבה יותר מחלטורה חולפת . 
ואין כלל צורך להתעמק , כדי להגיע למסקנה שנבחרות מסויימות פשוט לא הצליחו 
להתמודד עם הבעיה הטורדנית של " לגיון זרים " והתקשו לתפקד בצורה מאולתרת . 
בראזיל היא דוגמה קלאסית לכך , עם עשרה משחקני ההרכב הראשון הפזורים במועדונים 
אירופיים , בעיקר באיטליה ובפורטוגל . הולנד , עם שחקני מפתח במילאן ובברצלונה , 
וברית המועצות שפתחה באחרונה את שעריה לנהירת כוכבים למערב הן שתי דוגמאות 
נוספות לנזקים הטמונים במתירנות זו . אפשר להוסיף אליהן את אורוגוואי , 
בלגיה ושוודיה , ש - 11 ם - 22 שחקני הסגל שלה משחקים מחוץ למולדת . במידה 
רבה , יש בעובדות אלו כדי להסביר מדוע לא נוסיף לראות במונדיאל הזה את קארקה 
ואלמאו , ואן באסטן וחוליט , דאסאייב ופרוטאסוב , סוסה ופראנצסקולי , 
שיפו , האגי , בוטראגניו ועוד כמה שמות מפורסמים מאד , שהיו מועמדים 
" לעשות כותרות " ולקצור תהילה . אסור כמובן לשכוח , כי נותרו כאן שמונה 
נבחרות שאפתניות , עם יותר ם - 001 שחקנים פעילים , שלכל אחד מהם סיבות 
טובות לרצות להצטיין . ארגנטינה עם " חצי " דייגו מארדונה ועם קלאודיו 
קאניגיה הבלתי נלאה בחוד ; צכיה עם תומאס שקורהאבי , מלך השערים הזמני 
של הטורניר ( עם 5 שערים ) ; יוגוסלוויה עם דראגן סטויקוביץ המוכשר שהדיח 
את הספרדים ; אנגליה עם " בעל בית " חדש במרכז השדה , הקשר הפעלתן והשובב 
פול גאסקויין בן ה - 22 ועם מארק רייט בתפקיד חדשני של ליברו ; וכמובן חבורת 
הלוחמים העשויים ללא חת של אירלנד והאפריקאים המפתיעים , אריות - קאמרון . 
אולם בינינו לבין עצמנו , עם כל הכבוד לכל אלה , ספק אם היה טעם להישאר 
כאן . אילמלא נותרו במירוץ איטליה ומערב גרמניה , שאולי בכל זאת יצילו 
את האליפות הזו . איטליה משום שהיא משחקת בבית , מכירה כל פיסת דשא , 
נישאת על גלי אהדה ואינה יכולה להרשות לעצמה לאכזב את חסידיה הקנאים . 
גרמניה מהיותה יוצאת דופן בכך שאינה מושפעת מהופעת אחדים מכוכביה הגדולים 
באיטליה , ואולי אף למדה לנצל את העובדה ששלושה מהם ( מתיאוס , ברהמה 
וקלינסמן ) משחקים יחדיו באינטר מילאנו , באיצטדיון סן - סירו , שבו קיימה 
גרמניה את כל ארבעת מישחקיה ותשחק בו גם ברבע הגמר נגד הצכים . אם זה רק 
מקרה , כנראה שיש לגרמנים מזל , אלא שיש לי חשד סביר , כי מישהו תיכנן 
זאת מראש . אם לא ישתבש משהו בשלבים הבאים מה שקורה ללא הרף באליפות הזו 
מתחיל להסתמן גמר אפשרי בין איטליה לגרמניה , בעלת המסורת , המנוסה כל 
כך באירועים כאלה והפעם גם מוכנה להזדמנות לגמול אולי לאיטלקים , שניצחו 
אותה 31 בעימות הקודם על הבכורה העולמית בין שני היריבים הגדולים ב - 2891 
במאדריד . אצל הגרמנים אין הרבה סודות ; כמעט הכל ידוע , גלוי , מתוכנת 
אבל גם מטיל מורא אמיתי . אין היא מסוג הנבחרות , שהייתי רוצה לפגוש בגמר 
גביע עולמי ; בהחלט לא . כנראה , שגם האיטלקים יודעים זאת היטב , ופגישה 
ב - 8 ביולי עם פרנץ בקנבאואר היא מן הסתם הדבר האחרון שרוצה אזליו ויציני . 
הוא היה מעדיף שהאנגלים , הצכים או הקאמרונים יעשו בשבילו את העבודה השחורה , 
לפני הקרב המכריע . גם אם בתוך תוכו הוא חש , שהסבירות לכך נמוכה . במישחקים 
קודמים חשפה כאן איטליה פנים שונות , גילתה טפח וכיסתה טפחיים , בלי שניתן 
לתהות בצורה מוחלטת על קנקנה . הרושם הכללי : נבחרת מאוזנת , עם כדורגל 
רב - גוני , המתבססת על עורף מוצק ומתואם של נציגי שתי הקבוצות של מילאנו 
( זנגה , בארזי , ברגומי , פרי , מאלדיני ) . יש לה מיבחר גדול ומוכשר 
בחוליית הקישור , תוך ניצול ואריאציות שונות ( ואין לשכוח כי ויציני כבר 
שיתף עד כה 71 שחקנים ) . יש בזה אולי יתרון , אך גם חסרון . גאניני 
ודה - נאפולי נחשבים קשרים מועדפים , אבל גם דונאדוני ודה - אוגוסטיני שיחקו 
וכן אלדו סרנה שחולל מהפך נגד אורוגוואי וגם נגח את השער השני . עיקר הלבטים 
היו ונשארו בהתקפה . ויציני פתח עם ויאלי וקרנוואלה , אך בהדרגה הטיל לזירה 
את סקילאצי ובאגיו , שכבש שער נפלא נגד צכיה , אבל עדיין נותר לו להוכיח 
מדוע רכשה אותו יובנטוס ב - 8 . 31 מיליון דולר . סלוואטורה ( טוטו ) 
סקילאצי , גם הוא רכש של יובנטוס העשירה , סיציליאני במוצאו , מקריח ובעל 
עיני עגל , כבש שלושה שערים מלהיבים אבל הוא חלוץ שנוי במחלוקת . איני 
בטוח שצודקים כל אלה האומרים , כי סקילאצי יהיה פאולו רוסי החדש , מלך 
השערים האיטלקי של דורנו . אבל המונדיאל הזה כבר הוכיח יותר מפעם אחת , 
שלפני מסקנות סופיות רצוי להתאזר בסבלנות . 
