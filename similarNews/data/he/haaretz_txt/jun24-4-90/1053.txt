סגן מזכיר האו"ם , זאן קלוד איימה , סייר בסוף השבוע בגדה המערבית , ונפגש 
עם מנהיגים מקומיים . שלשום ביקר איימה בשכם , וסייר בקסבה של העיר , 
במחנה הפליטים בלאטה , בבית החולים אל - איתיחאד ובכפר בית - פוריק , שהיה 
נתון בעוצר במשך 04 יום . בשכם נועד איימה עם קבוצה של מנהיגים מקומיים 
וביניהם שאהר סעד יו"ר האיגודים המקצועיים בגדה , מאהר אל - מצרי איש עסקים 
ובעל מפעל שמן , סמי אל - כיליאני מרצה מאוניברסיטת א - נגאח , וד"ר תאבת 
תאבת יו"ר ארגון רופאי השיניים . בפגישותיו עם האישים הפלשתינים שמע סגן 
מזכיר האו"ם דרישה תקיפה לספק הגנה של האו"ם לתושבים . שאהר סעד , שסקר 
בפניו את המצב הכלכלי ואת מצוקת הפועלים בתקופת האינתיפאדה , דרש מאיימה 
להציב בשטחים נציג קבוע של ארגון העבודה הבין - לאומי . בביקורו בכפר בית - 
פוריק , כשבעה ק"ם ממזרח לשכם , שמע איימה את תלונות התושבים על המבצעים 
האחרונים של הצבא להשלטת סדר בכפר , שנחשב אצל שלטונות הביטחון כאחד הקשים 
בגדה . מדריכיו של איימה בסיור הפגישו אותו עם פצועי אינתיפאדה מן הכפר , 
וקבוצה של ילדים הגישה לו ענפי זית ופנייה כתובה אל האו"ם לספק הגנה בין - 
לאומית לכפר . אח"ך הגיעו למקום 61 רעולי פנים במדי חאקי , שנשאו דגל פלשתין 
ושרפו לעיניו דגל ישראלי . הרעולים בירכו את האורח , ומסרו בידיו תזכיר 
מפורט על " עוולות הכיבוש הישראלי " . בתקופה האחרונה קיבלו 72 מתושבי בית - 
פוריק תעודות זהות ירוקות , המונעות בעדם מלהיכנס לישראל . איימה גם 
נפגש אתמול עם ששה נציגים של תנועות המחאה מהשמאל וארגונים לזכויות האדם , 
שהביעו בפניו את תמיכתם בתביעתה של ההנהגה הפלשתינית בשטחים למתן הגנה בין - 
לאומית לתושבי הגדה והרצועה . בפגישה השתתפו נציגים של התנועות " די לכיבוש " , 
" השנה ה12 " , " יש גבול " ואחרות , וכן סגן ראש עיריית ירושלים מטעם 
רץ , אורנן יקותיאלי . האחרון הדגיש באוזני איימה כי אינו משתתף בפגישה 
בתוקף תפקידו . המשתתפים אמרו לאיימה , כי התביעה הפלשתינית מקבלת משנה 
תוקף בעקבות ההחלטה להקים משמר אזרחי של מתנחלים . יש לציין , כי זו היא 
פנייה ראשונה מסוגה של תנועות השלום הישראליות אל מוסדות האו"ם . 1בפגישה 
במלון " אמריקן קולוני " , שערכה כשעה וחצי , הביע איימה סיפוק מעצם מוכנותם 
של הישראלים לפנות למוסדות האו"ם , ואף ביקש להמשיך בקשר שנוצר . הוא שמע 
מהפעילים על כוונתם לפתוח במסע ציבורי בארץ ובקהילות היהודיות בעולם , כדי 
להשיג תמיכה רחבה בתביעה הפלשתינית . 
