לעולם יימשך הוויכוח המסורתי , אם המונדיאל של 0991 היה טוב מקודמיו והצדיק 
את הציפיות , או שכבר ברור , כי ייכנס להיסטוריה הספורטיווית כאירוע מאכזב . 
אבל לגבי דבר אחד , לפחות , אין באיטליה חילוקי דעות : שופטי הכדורגל 
" תרמו " חלק נכבד ביותר לפן השלילי של הטורניר העולמי . רק בדרך נס לא 
הרסו אותו לחלוטין . לעיתים קרובות מדי אני מתרשם , כאילו האדונים הנכבדים 
המנהלים את פיפ"א התאחדות הכדורגל הבין - לאומית רובצים להם מדושני עונג 
בארשת של חשיבות בכורסות רכות , בלשכתם המפוארת בציריך , ומשגרים משם הוראות 
שטניות לשופטים המבולבלים . המקומם מכל הוא , כי אנשי המשרוקית במדיהם 
השחורים הפכו את האליפות הזו להצגה פרטית בצהוב ואדום , בגלל השליפות הבלתי 
פוסקות של כרטיסי אזהרה , לעיתים בצורה אווילית , כדי להותיר מאחוריהם 
כתם שחור . פיפ"א הפיצה לפני המישחקים הוראות מחמירות לשופטים , במגמה למנוע 
מראש תופעות אלימות במיגרשים ולחסל באיבם ניצני פורענות . הכוונה היתה בלי 
ספק טובה . אבל מסתבר , כי " הפחידה " שופטים רבים אשר פירשו את ההוראות 
והתקנות החדשות שלא כהלכה בין אם משום שלא קלטו את המסר , מפני שרבים מהם 
פשוט לא עשו את שיעורי הבית , או שהגיעו לכאן בלי הנסיון החיוני באליפות 
כדורגל עולמית . מי שמגיע מוקדם מדי למסקנה המוטעית , כאילו כל עשן מבשר 
שריפה , אל לו להיות כבאי . וחבל שהיו כאן יותר מדי שופטים שביקשו להיות 
כבאים חסרי הכשרה , במקום לעשות בפשטות רק מה שמוטל עליהם , באמצעות זוג 
עיניים , משרוקית , שעון עצר , והשכל הישר . בעצם , כבר במישחק הראשון 
בין ארגנטינה לקאמרון ב - 8 ביוני במילאנו , היו סימנים ברורים למגמה שהשתלטה 
בהדרגה על הטורניר כולו . ומה שעורר פליאה היה , כי דווקא מישל ווטר מצרפת , 
הנחשב מבכירי השופטים , נתן דוגמה שלילית , כאשר הרחיק בזה אחר זה שני 
אפריקאים לא מסיבות משכנעות ביותר , גם אם אולי כחוק . וזה מסביר אולי 
יותר מכל את העובדה , כי לפני ארבע שנים במכסיקו הורחקו בסך הכל 6 שחקנים , 
בעוד שעד לשלב זה באיטליה אחרי 04 מישחקים כבר נשלפו 31 כרטיסים אדומים , 
ועוד היד נטויה . גם מספר כרטיסי האזהרה הצהובים גדול בכמה עשרות בהשוואה 
ל - 6891 . אין זה מעיד , להערכתי , על הדרדרות מבחינת ההתנהגות הספורטיווית 
במיגרשים , אלא ככל הנראה על מחדלי שופטים בהם אנשים משכילים ובעלי עמדות , 
רופאים , מנהלי חברות , פקידים בכירים הסובלים כנראה מפיצול אישיות או 
מאבדן שליטה מרגע עלותם למיגרש . מסיבות אלו ואחרות , נחשפו במונדיאל שוב 
ושוב חולשותיהם האנושיות והמקצועיות : לא פעם " עבדו עליהם " וסחטו החלטות 
מסולפות ; שחקנים מסויימים , בעלי כישרון תיאטראלי , כפו על שופטים שריקות 
תמוהות ושליפות כרטיסים לא מחוייבות המציאות , ובעלות השפעות הרסניות , 
שגררו הרחקות או פסילת שערים . היו כאן לא מעט הופעות שיפוט מרשימות , 
קורקטיות וראויות לשבח , וחבל שכמה שופטים מנוסים נאלצו לסיים את תפקידם 
מהסיבה הפשוטה , שנבחרותיהם עלו לרבע הגמר . כך זה מקובל , כדי למנוע 
לזות שפתיים . אלא שבכדורגל , כמו בחיים , אין מעניקים שום פרסים לאנשים 
הגונים אך שולחים לבתי כלא עבריינים . אין מאשימים חלילה מישהו מהשופטים 
במעשי מירמה או בהתנהות לא הולמת , אבל לא תמיד הם ראויים למחמאות או לטפיחה 
על השכם . מי שפסל את שער - הנגיחה הכשר למהדרין של הצכי גריגה נגד איטליה , 
שמנע שיוויון 11 ; ומי ששרק לנבדל מצחיק בעת בעיטה - היעף של האנגלי גון 
בארנס נגד בלגיה , במצב של 00 , עשה עוול גדול לשתי הנבחרות . אולם היו 
גם הרבה דוגמאות נוספות , שלא ראוי לחקותן . אחת מהן שלשום במילאנו , 
ברבע הגמר בין גרמניה לצכיה . היה עצוב מאד לראות את השופט האוסטרי המשופם 
בן ה - 74 , הלמוט קוהל ( שום קשר או קירבה לקאנצלר מערב גרמניה ) שולף 
צהובים בסיטונות , ולבסוף גם מרחיק את הצכי מוראבציק . לוא היה קוהל פחות 
ראוותני ושקול יותר היה מן הסתם נוהג אחרת כלפי שחקן מתוסכל ש"בעט באויר " 
ברגע של רוגזה ואיבד תוך כך את נעלו , אחרי שהוכשל ברחבה בלא תגובת השופט . 
ואיך אפשר לשכוח את קורט רוהליסברגר , שווייצי חייכן בן 93 , שנפל בפח 
יום קודם לכן בפירנצה . תחילה הזהיר את היוגוסלווי סאבאנדזוביץ , שניסה 
" לגנוב שטח " לפני בעיטת עונשין וזז קדימה ; אך כעבור 5 דקות , אחרי 
התנגשות שיגרתית עם מראדונה הערמומי שהשתטח מלוא קומתו על הדשא , שלף השופט 
השוויצי צהוב שני שפירושו הרחקה ויציאתו של היוגוסלווי הותירה את נבחרתו 
בעשרה שחקנים בלבד , במישחק רבע גמר כל כך מכריע נגר ארגנטינה . היו כאן 
גם הופעות של שופטים אמיצים , שהגיבו כנדרש בלא חת , אם להזכיר רק את הארגנטיני 
חואן לוסטאו שהרחיק את הגרמני רודי פלר ואת מי שירק עליו פעמיים , ההולנדי 
פראנק רייקארד , בעקבות התקרית המפורסמת ביניהם בשמינית הגמר במילאנו . 
גם המערב גרמני ארון שמידהובר נהג כיאות , כאשר סילק מהספסל הספרדי את 
המאמן לואיס סוארז בשמינית הגמר נגד יגוסלוויה בוורונה . אלא שהיוצאים מהכלל 
והיו כאן עוד שופטים טובים בהחלט אינם מעידים בהכרח על הכלל . כי את הנעשה 
אין להשיב והנזק כבר נגרם . הסיבה נעוצה כנראה במגמה הכללית של פיפ"א לנהוג 
ביד רחבה ולחלק כיבודים בחמש יבשות , תוך מינוי שופטים לא מנוסים או לא 
מתאימים למעמד כה מחייב ורגיש כאליפות עולם . מישהו חייב לתת את הדין על 
החלטות לא שקולות בתחום זה , כדי להמנע בעתיד משיבוץ שופטים מועדים לפורענות . 
אך חשוב לא פחות לשקול מחדש כמה הוראות שנויות במחלוקת , שגררו פירושים 
קיצוניים ושריקות צורמות . 
