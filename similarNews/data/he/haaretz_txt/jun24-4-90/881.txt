יו"ר ארגון חברות הסיעוד , רמי שרון , פנה השבוע לשר דוד מגן , האחראי 
הנוכחי על תיק העבודה והרווחה , והודיע לו כי מזה שלושה שבועות מתנהלים 
עיצומים של העובדים הסוציאליים המטפלים בקשישים על - פי חוק ביטוח הסיעוד . 
במהלך העיצומים הללו אין העובדים הסוציאליים מאשרים טיפול לנזקקים או חשבונות 
של טיפולים שבוצעו על - ידי חברות הסיעוד המעניקות את השירותים על - פי החוק . 
בישראל פועלות כיום 051 חברות למתן שירותי סיעוד וטיפול בית , וחלקן כבר 
חשות בעומס הכלכלי הנובע מעיכוב התשלומים מהמוסד לביטוח לאומי , בהעדר האישורים 
הנחוצים מהעובדים הסוציאליים . הרקע לעיצומי העובדים הסוציאליים הוא העומס 
הרב שנפל עליהם , עם הפעלת חוק ביטוח הסיעוד לפני שנתיים . ועדה משותפת 
למשרד העבודה והרווחה פסקה כבר לפני חודשיים , כי יש להוסיף 12 תקנים בשלב 
ראשון , אך הדבר לא בוצע בשל התנגדות האוצר . המשנה למנכ"ל משרד העבודה 
והרווחה , ד"ר יצחק קנדל , אמר אתמול , כי הוא חושש שבעקבות העיצומים 
יתמוטטו חברות המספקות שירותי סיעוד , וכי הוא חרד לגורלם של אותם הקשישים 
שייוותרו ללא שירותים בבתיהם . קנדל ציין עוד , כי למרות שבחודש מארס אושרו 
למשרד שני תקציבים האחד על סך 41 מיליון ש"ח לפתרון קליטת מפגרים , ילדים 
בסיכון ונכים במוסדות , והשני על סך 61 מיליון ש"ח לקליטת עלייה טרם הועברו 
הכספים ממשרד האוצר . דובר האוצר אמר בתגובה : " הוועדה המשותפת שהחליטה 
על הרחבת התקנים לא שיתפה בהחלטתה את האוצר , שצריך לממן את התקנים הללו " . 
אשר להעברות הכספיות , הדובר ציין כי טרם הסתיימו ההליכים לגבי ייעוד הכספים . 
