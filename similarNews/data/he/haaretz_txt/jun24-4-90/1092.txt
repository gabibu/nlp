שלושה עובדים נוספים של חברת אל על , בנוסף לשני הטכנאים שנעצרו בסוף השבוע , 
נחקרים כחשודים במעורבות בהברחת מכשירי אלקטרוניקה במטוסי החברה . בכך 
מגיע בשלב זה לחמישה מספר החשודים שנחקרים בפרשה . שלטונות המכס מנסים כעת 
לאתר למי היה מיועד הציוד המוברח . אתמול נלקחו מהציוד שנתפס טביעות האצבעות , 
ועתה ניתן יהיה לבצע הערכה מדויקת של שווי הערך הכולל של הרכוש שנתפס וכן 
חישוב של שווי תשלומי המכס שנדרש עבורו . מנכ"ל אל על , רפאל הר - לב , 
מינה אתמול ועדת בדיקה לפרשה בראשותו של המשנה עמוס עמיר . הוועדה תפעל 
בתיאום עם שלטונות המכס . דובר החברה מסר אתמול , כי מטרת הוועדה לבדוק 
את ההשלכות הפרשה בתחומים הקשורים לפעילות החברה . " אנו לא רואים את הפרשה 
כמחדל ביטחוני , מאחר ורק עובדים שעברו בדיקות ביטחוניות וקיבלו רשיון מיוחד 
הורשו להיכנס למטוסי החברה ולבצע בהם עבודות שונות " , אמר הדובר . שלטונות 
המכס מתייחסים בחומרה רבה לפרשה . עד כה התגלה ציוד מוברח בכל ארבעת מטוסי 
הגמבו בהם נערך חיפוש . חשיפת ההברחות במטוסי אל על , שנמשכו על פי החשד 
זמן ממושך , חידדה אתמול מספר מחדלים לכאורה של הגורמים האחראים במכס , 
משטרה , אל על ורשות שדות התעופה , שמתפקידם היה למנוע מקרים מסוג . 
במכס פועלת יחידה מיוחדת שמתפקידה לשהות באזור חניית המטוסים המגיעים מחו"ל , 
כדי למנוע ניסיונות הברחה מסוג זה . " אם אמנם פעלה רשת המבריחים זה זמן 
רב , כיצד זה לא הצליחו אנשי היחידה לעלות על עקבותיהם עד עכשיו ? " , 
שואלים גורמי תעופה . דוברת המכס עלמה יצחקי , אמרה אתמול בתשובה על כך , 
כי כיוון שמדובר היה בעובדי אל על , אפשר והכירו את אנשי היחידה ונמנעו 
להוציא את הציוד , שעה שאלה שהו בשטח . מפקד משטרת נמל התעופה נצ"ם אלי 
יערי , אמר אתמול בתשובה , כי לחברת אל על שער כניסה ויציאה נפרדים מהשטח 
האווירי , שלא בהשגחתה הישירה של המשטרה וכי אפשר והציוד הוצא משם . דוברת 
רשות שדות התעופה , אריאלה רב - דל , אמרה כי נושא האבטחה כולו בהקשר זה , 
הוא בתחום האחריות של אל על . 
