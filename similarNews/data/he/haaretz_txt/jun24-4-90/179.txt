" מי השתייה בירושלים נקיים ואיכותם מעולה . אין שום צורך להרתיחם " 
כך מסר בסוף השבוע מנהל המחלקה לאספקת המים בעיריית ירושלים , נלו רובין . 
לדבריו , עורכת המעבדה העירונית לאיכות המים בדיקות באופן רצוף , ותוצאות 
הבדיקות , שנערכו בסוף השבוע , הראו כי מי השתייה במערכת העירונית בירושלים 
עונים לתקן הנדרש , והמים הם באיכות מעולה . בהתייחסו לידיעות על הצורך 
בהרתחת המים בגוש דן , בשל מציאת חידקי קולי במי המוביל הארצי שמקורם , 
בין השאר , בכינרת אמר רובין כי בניגוד לגוש דן , ירושלים מקבלת את אספקת 
המים שלה ממי תהום שאיכותם מעולה . מעבדת המחלקה לאספקת המיים של עיריית 
ירושלים מבצעת מדי יום סדרה של דגימות מ02 מקומות בעיר , לשם בדיקת איכות 
מי השתייה . הדגימות כוללות גם מים מקווי האספקה הראשיים המובילים את מי 
התהום לבירה , והן נלקחות בנקודות הכניסה לעיר . חלק אחר של הדגימות נלקח 
מבריכות מאגרי המים , הפזורות בנקודות שונות בעיר , ודגימות נוספות נלקחות 
מצנרת חלוקת המים השכונתית המצויה לפני הכניסה לבתים . 
