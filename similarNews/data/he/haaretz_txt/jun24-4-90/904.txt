שר הפנים , אריה דרעי , יעלה בישיבת הממשלה מחרתיים את התנגדותו לתקנות 
החירום בנושא הבנייה , אותן מבקש להוציא שר הבינוי והשיכון , אריאל שרון , 
כדי לזרז את הבנייה לעולים . במשרד הפנים טוענים , כי אין צורך בתקנות 
לשעת חירום , והתקנתן מיותרת ומזיקה . דרעי יציג בישיבת הממשלה תוכניות 
לבניית כ05 אלף דירות ברחבי הארץ , שקיבלו את אישורי ועדות התכנון , וניתן 
להתחיל בבנייתן תוך שבועשבוע - וחצי . ביום שני אמורה לעלות לקריאה ראשונה 
בכנסת הצעה לתיקון חוק התכנון והבנייה , שגובשה במשרדי השיכון , האוצר 
והפנים לפני מספר שבועות . ההצעה קובעת שתוכניות בנייה ל002 יחידות דיור 
ומעלה יאושרו בהליך מזורז , והיתרי הבנייה יוצאו תוך 05 ימים מהגשת התוכנית . 
החוק החדש מוצע כהוראת שעה , שתוקפה יהיה לשנה אחת בלבד . על פי ההצעה , 
יידונו תוכניות בנייה גדולות ויאושרו בוועדה אחת , שתוקם במיוחד לשם כך , 
ולא במסלול הקיים של ועדה מקומית וועדה מחוזית לתכנון ובנייה . בראש הוועדה 
המיוחדת , שתאחד את הוועדות המקומיות והמחוזיות , יעמוד הממונה על המחוז 
במשרד הפנים , ולצידו יכהנו שמונה חברים : נציגי משרדי הממשלה , ראש הרשות 
המקומית ומהנדס הרשות . מרכז השלטון המקומי וראשי רשויות מקומיות מסתייגים 
מהתקנת תקנות החירום , וטוענים כי הדבר יביא לבניית שכונות , שעד מהרה 
יהפכו לסלאמס . ראשי רשויות הזהירו , כי יפסיקו לטפל בקליטת עולים , אם 
שרון יתקין תקנות שיעקפו את הרשויות המקומיות . סופר " הארץ " מציין , 
כי ב4691 חוקקה הכנסת במתכונת של הוראת שעה את חוק רישום שיכונים ציבוריים . 
חוק זה , העומד בתוקפו עד היום , מאפשר את קיצור ההליכים אותו מבקש להשיג 
שרון , ללא תקנות לשעת חירום , שאין להן תקדים בתחום הבנייה . בין היתר 
קובע החוק , כי בבנייה ציבורית לא יידרשו הליכי הפקעה , וגם לא חובת הרישום 
של בתים משותפים . החברה להגנת הטבע יצאה אתמול בחריפות רבה נגד הצעת שרון 
להתקין תקנות חירום . במברק לראש הממשלה קרא יו"ר החברה , יואב שגיא , 
למנוע התקנת " תקנות דרקוניות ומיותרות , העלולות לגרום נזק חמור ומיותר 
לסביבה ולפגיעה הרסנית באיכות החיים " . 
