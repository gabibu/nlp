ואשינגטון ( ע"ץ ) . פקידים בכירים מקובה וארה"ב נפגשו בחשאי לפני מספר 
ימים בניו - יורק , בעקבות החרפת היחסים בין המדינות עקב פעולתה של תחנת 
הטלוויזיה " מארטי " כך מסרו בוואשינגטון מקורות דיפלומטיים מאמריקה הלטינית . 
בראש המשלחת הקובאנית עמד סגן שר החוץ , ובראש המשלחת האמריקאית עמד תת - 
מזכיר המדינה לענייני יבשת אמריקה . שתי המשלחות קיימו ביניהן פגישות שנמשכו 
שלושה ימים , בסוף השבוע שעבר , בבית - מלון בניו - יורק . מקורות אחדים 
ציינו כי הפגישות דנו בין היתר גם בתהליך ההגירה הקובאנית לארה"ב . בין שתי 
המדינות קיים הסכם הגירה משנת 7891 , לפיו הן אמורות לדון מדי פעם בתהליך 
ההגירה . 
