עובדי בזק במרחב ת"א , שהם כמחצית מעובדי החברה , שוב מאיימים בשיבושים , 
משום שלא מכונסת ועדה פריטטית שנועדה לגבש פתרון ליחסי העבודה העכורים בחברה . 
ראובן בן - עמי , המחזיק בתיק עובדי בזק בהסתדרות , טוען במכתב ששיגר לסמנכ"ל 
ארגון ומינהל בבזק , אליעזר פרידמן , כי לסיבות שבגללן מסרבת ההנהלה לאפשר 
את כינוס הוועדה , " אין אח ורע בניסיון הנצבר ביחסי העבודה בשירות הציבורי 
ובחברות ממשלתיות " . על הקמת הוועדה הפריטטית הורתה ב12 ביוני שופטת ביה"ד 
לעבודה , בעקבות שיבושים בעבודה שנקטו עובדי מרחב ת"א , על רקע דרישתם 
לבטל מינויו של מנהל חדש למחוז המרכז של בזקמרכז הוועדים במרחב ת"א , שמעון 
נחמה , תבע אתמול ממנכ"ל החברה , צבי אמיד , התנצלות רשמית על שאמר כי 
נחמה הפר צו של בית - הדין לעבודה ועל שההנהלה שוקלת להשעותו מהעבודה בשל 
כך . נחמה טוען , שנפגעו שמו ומעמדו . בתגובה אמר אמש דובר בזק , כי לא 
מכנסים את הוועדה הפריטטית בגלל מחלוקת בין הנהלת החברה להסתדרות לגבי כתב 
ההסמכה של הוועדה , המפרט את העילות להידרדרות ביחסי העבודה בחברה . הדובר 
ציין , שבהוראת מנכ"ל החברה בוצע בירור משמעתי נגד מרכז הוועדים בת"א . 
" זה לגיטימי . לא יתכן שיאיימו בעיצומים כדי להפקיע כלי ניהולי זה " , 
אמר . 
