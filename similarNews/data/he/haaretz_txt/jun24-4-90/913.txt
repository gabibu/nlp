בית הדין הצבאי המיוחד בקריה אשר בו מנהל משפטו של אלוף משנה יהודה מאיר 
הנאשם בשורה של סעיפים של גרימת חבלה , נזף אתמול במאיר בעת שעמד על דוכן 
העדים והעיד בחקירה נגדית . במהלך עדותו גילה מאיר כי היו מקרים דומים לאירועי 
ביתא , גם בגזרה שלו וגם בגזרות האחרות , אך הוא מבקש שלא לדבר על המקרים 
הללו . מאיר אמר את הדברים בתשובה לשאלתו של התובע הצבאי , אלוף משנה מנחם 
פילקשטיין , אשר התייחס לעדות מוקדמת של מאיר בה אמר כי הנושא של מעצר 
ערבים והכאתם היה ידוע ומקובל . התובע שאל את מאיר על מה הוא הסתמך כשאמר 
את הדברים ומאיר השיב " אני יודע , וידעתי על מקרים דומים לאירועי ביתא 
בגזרתי ובגזרות נוספות , אני מבקש שלא לדבר על המקרים הללו . " כאן התערב 
השופט אל"ם ( מיל . ) ואמר למאיר " לא ייתכן שתתגיד שאתה יודע על מקרים 
נוספים ולא תספר אותם לביה"ד , ביה"ד לא יסבול את העובדה שאתה מסתיר מאתנו 
דברים , זה גם מזיק להגנתך , אם תרצה נורה על סגירת הדלתיים " . מאיר השיב 
כי הוא לא רוצה להפליל קצינים נוספים . בשלב זה התערבה נשיאת בית הדין , 
אל"ם נילי פלד שפנתה לתובע הצבאי ושאלה אותו האם הוא יכול להבטיח שלא יאונה 
לקצינים אלו כל רע אך התובע השיב בשלילה . סנגורו של מאיר , עו"ד אמנון 
גולדנברג מסר לבית הדין כי ההגנה מתכוונת להביא עדים נוספים בנושא . בהמשך 
חקירתו הנגדית העיד מאיר כי האירוע בביתא לא היה מבצע מתוכנן , לדבריו הפרשה 
התגלגלה כפי שהתגלגלה והתכלית היתה להעניש את הכפר כמו שאמר אלוף עמרם מצנע 
" שהכפר הזה יסבול . נמאס לי מהכפר הזה " . מאיר הסביר כי ההכאה היתה אמצעי 
ולא תכלית , " אני הייתי מוטרד מההשפעה של המכות על החיילים , המכות בסופו 
של דבר היו ככול הנראה הפתרון היחידי , הרע במעוטו , זו נבלה וזו טרפה " . 
אומר מאיר . בהמשך שאל התובע את מאיר מדוע הוא לא שאל את מפקד הפלוגה , 
סגן אלדד , שפיקד על האירועים בביתא , מה קרה בביתא באותו יום . תשובתו 
של מאיר היתה : " היה לי קושי עם זה , העדפתי במסגרת הנבלה והטריפה של 
ההכאות את השיטה של הכאת עצירים על פי רשימות שב"ך ולא הכאה בהפרות סדר שבהם 
נפגעו חפים מפשע , במסגרת ההפקרות ששררה בשטח עדיף מכות למסיתים על פי רשימות " . 
התובע המשיך ושאל : מדוע עזבת את השטח ולא היית עם החיילים : תשובתו של 
מאיר : " כולם עזבו היה לי קשה " . התובע המשיך : אם לך היה קשה , האם 
לחיילים בני 02 זה לא קשה ? מדוע לא חשבת על זה ? , איך העזתה לעזוב ? 
מה עם המושג אחרי ? מורשת הקרב ? תשובתו של מאיר : " כל אחד לקח קצת 
אחורה , זה הרע במיעוטו , שוב הנבלה או הטריפה . אני חושב שאין לזה הסבר 
חכם " . עדותו של מאיר תימשך היום . 
