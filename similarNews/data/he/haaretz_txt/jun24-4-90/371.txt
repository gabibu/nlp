, 1 התלונות המוגשות נגד המשטרה מדי שנה . כך אמר עו"ד יהושע רזניק , 
סגן פרקליט המדינה וממונה על עניינים פליליים , במסגרת דיון בנושא אלימות 
המשטרה , שהתקיים אמש , באספה השנתית של סניף האגודה לזכויות האזרח בחיפה . 
רזניק טען כי קיימת בעיה להעמיד שוטרים למסדר זיהוי חי , כאשר מתקבלת תלונה . 
עם זאת , פרקליטות המדינה החליטה שכאשר הדבר נחוץ לצורך בירור תלונה , 
יתקיים מסדר זיהוי חי . עו"ד רזניק טען כי העונשים בבתי הדין המשמעתיים 
של המשטרה לא רק שאינם מרתיעים , אלא שרובם מסתיימים בהטלת קנסות קטנים 
ובנזיפות . במקרים שבהם אדם התוקף את חברו יקבל בבית משפט רגיל לפחות מאסר 
על תנאי בבתי המשפט המשמעתיים יינתן עונש פחות בהרבה . אבל תכופות חסרות 
ראיות בבית המשפט האזרחי ולכן אין אפשרות לנהל בהם משפט . לנוכח הקשיים 
שעומדים בפני בית - משפט רגיל הבא לדון בתלונות של אלימות על - ידי שוטרים , 
טען עו"ד רזניק כי כדאי להעמיד שוטרים לדין משמעתי , למרות שהעונש לא נרשם 
במרשם הפלילי . " לפחות ניתן להבטיח שהתלונה , תוביל להרשעה אם היא מוצדקת " , 
הסביר . " אינני עומד מצד השני של המתרס , יש לנו מגמה משותפת לאגודה 
לזכויות האזרח יש תפקיד גדול . אתם צריכים להיות קציני חקירות ראשונים . 
כשבא אדם להתלונן על אלימות משטרתית . נסו לקבל ממנו את מירב הפרטים " , 
סיים עו"ד רזניק . מפקד משטרת חיפה , תנ"ץ יוסי לוי , טען כי בכל הקשור 
לאלימות שוטרים למשטרת ישראל יש כשל הסברתי . לדבריו יש בעיה של מדידת הכוח 
הסביר , לאחר שמוגשת תלונה על אלימות , כאשר מי שדן בנושא לאחר מעשה אינו 
מצוי באירוע ולא לקח בו חלק . " הליכים רבים ניתנים לביצוע בלי שימוש בכוח , 
ורק במעט תחומים אנו נאלצים להשתמש בו , אך משתדלים לעשות זאת בהתאם להגדרות 
החוק : בין היתר גם כדי לנקות את המשטרה משוטרים חריגים , העלולים להשתמש 
בכוח שלא כדין " . 
