רוזה מילה התעורר בבוקר יום ראשון , מתוך תחושה שהתהילה של קאמרון בגביע 
העולם היא רק חלום . " כאשר התעוררתי בבוקר , לרגע שאלתי את עצמי , האם 
אני באיטליה או שזה רק חלום מתוק ? " , סיפר מילה , הגיבור הקאמרוני ששני 
שערים שהבקיע לרשת קולומביה ( 21 ) העלו את נבחרתו לרבע הגמר . קאמרון 
חזרה אתמול לאימונים בסלווה די פאסאנו שבדרום איטליה , אחרי שהיתה לנבחרת 
האפריקאית הראשונה בהסטוריה שהגיעה עד לרבע הגמר . מילה אמר שהשאיפות של 
קאמרון לא הגיעו לסיומן . " עכשיו , כאשר אנחנו ברבע הגמר , מדוע איננו 
יכולים להגיע לגמר ? " , שאל החלוץ הותיק . מילה בן ה - 83 נקרא באופן בלתי 
צפוי להרכב נבחרתו , אחרי שביקש לפרוש מכדורגל . הוא קם מהספסל פעמיים 
והבקיע כל פעם שני שערים . לראשונה בשלב המוקדם נגד רומניה ( 21 ) , 
ופעם שניה שלשום נגד קולומביה ( 21 ) . אחרי שהיה כדורגלן מקצועני בכמה 
קבוצות צרפתיות , איבד מילה את העניין בכדורגל המקצועני ושיחק בקבוצה קטנה 
באי רואניון שבאוקיאנוס ההודי . עכשיו הוא מדבר שוב על כדורגל מקצועני , 
אולי באיטליה או בספרד . מילה : " אחרי ששיחקתי כל כך הרבה שנים , לא 
הרווחתי הרבה מכדורגל . אולי עכשיו הזמן להרוויח קצת כסף . אני מחכה להצעות " . 
