בשנת 98 נמשכה ירידת שיעורי הריבית השקליים במשק . העלות האפקטיווית הכוללת 
על האשראי הלא - צמוד ירדה והגיעה ברבע האחרון לשיעור נומינלי של % 62 . 
כך עולה מדו"ח המפקח על הבנקים בבנק ישראל , שיפורסם בשבוע הבא . בדו"ח 
צויין , כי ירידה זו לוותה בצמצום הפערים בין הריבית על האשראי לבין הריבית 
על הפקדונות במגזרי התיווך השונים , וכן בצמצום ההבדלים בין שיעורי הריבית 
על האשראים השונים . במיוחד בולטת ירידת עלותו היחסית של האשראי השקלי הלא - 
צמוד וצמצומו של פער הריביות במגזר זה . לירידת הריבית תרמו כמה גורמים ובראשם 
הריפיון הנמשך זו השנה השלישית בפעילות הכלכלית , והמדיניות המוניטרית המרחיבה 
של בנק ישראל , שהתבטאה בהגדלת היצע מקורותיו ובהפחתה ניכרת של חובת הנזילות 
על הפקדונות השקליים . ירידת הריבית היתה איטית מהרצוי לדעת בנק ישראל , 
ועל - כן נקבע שיעור מירבי ממוצע של % 03 לריבית על האשראי השקלי הלא - צמוד . 
עוד נקבע בדו"ח , כי ירידת הריבית על אשראי זה , מחד גיסא , וגידול היצע 
המקורות השקליים מצד בנק ישראל , מאידך גרמו , לירידת שיעורי הריבית על 
הפקדונות השקליים . התפתחות זו , לצד גידול התשואות הריאליות של המניות 
ועליית שעריהן של אגרות החוב בבורסה לניירות ערך , כמו גם גידול היקף ההנפקות 
של הסקטור הפרטי בשוק זה , הניעה את הציבור להסיט חלק לא - מובטל מפקדונותיו 
השקליים הלא - צמודים , במיוחד פקדונות נושאי ריבית , להשקעה בשוק ניירות 
הערך . בנק ישראל מסביר , כי לתופעה זו שתי משמעויות חשובות : הקטנת תלותם 
של משקי - הבית , קרי ציבור המפקידים , ושל הסקטור העסקי , בעיקר הלווים , 
במערכת הבנקאות לצורך פעילותם הפיננסית השוטפת . כמו כן , האפשרות שנתנה 
המדיניות המוניטרית המרחיבה של בנק ישראל למערכת הבנקאות להחליף פקדונות 
שקליים של הציבור במקורות מבנק ישראל , נוטה לצמצם את התחרות בין הבנקים 
על פקדונות הציבור , תוך הרחבת מעורבותו של בנק ישראל בשוק הכספים . זו 
תוצאה של המדיניות הפיסקלית , וכן של קיום שוק מק"ם צר יחסית . בחיסכון 
לטווח בינוני וארוך דרך מערכת הבנקאות הסתמנה השנה מגמה של צבירה נטו שלילית , 
בגלל שיעוריה הנמוכים של התשואה שהבנקים העניקו לחוסכים . בהתפלגות הפעילות 
על פי מגזרי ההצמדה לא חלו השנה שינויים ניכרים . 
