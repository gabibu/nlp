מזרח - ברלין ( רויטרס ) . חומת האבן שהתרסקה עם נפילת המשטר הקומוניסטי 
במזרח - גרמניה גוררת אתה מהיום גם את החומות הכלכליות - מוניטריות שבין 
חצאי העם הגרמני . למרות האיחוד , ועל אף החלפת המארק המזרחי הרעוע באחיו 
החזק ממנו , קריאות השמחה במזרח - גרמניה אינן רמות . רבים מהמזרח - גרמנים 
ספקנים ואינם חשים כמי שהתעשר לפתע . רובם פוחדים מהעתיד ונמנעים מלהוציא 
את כספם על מוצרי צריכה יקרים כטלוויזיות , מערכות סטריאו או אף על טיולים 
במזרח התיכון בינתיים . " איך אפשר אפילו לחשוב על חופשה בחו"ל או רכישת 
מכונית ? עדיין לא ברור לנו כלל אם נקבל שכר בחודש הבא " , אמר מו"ל במזרח - 
ברלין . רוב המזרח - גרמנים מבחינים בסימן שאלה גדול התלוי מהיום מעל חיי 
הכלכלה במדינה . היום תשתלט מערב - גרמניה על כלכלתם והמשטר הקומוניסטי 
ששלט בהם במשך 04 שנים יבוטל במחי יד . האפשרות להמיר את המטבע המזרח - גרמני , 
חסר הערך , תמורת מארקים מערב - גרמניים עשוי להיות המפתח לשגשוג כלכלי 
בעתיד . ואולם לחודשים הבאים צופים הכל רק עליות מחירים , אבטלה ואפילו 
אי - שקט חברתי . " קודם לכן חיו המזרח - גרמנים בשקט יחסי , חיים עם 
עתיד . כיום רק להווה יש משמעות " , אמר לוץ שטרייכר , סוכן מקרקעין . 
המעבר יהיה קשה . כל הפעילויות המוכרות , החל בתשלומים תמורת קניות וכלה 
בהגשת בקשה לעבודה חדשה , ישתנו בין לילה . " רוב הדברים שתמיד ראינו 
אותם כרגילים בתכלית , הולכים ונעלמים " , אומרת יוטה מייסנר , רופאה . 
" מעולם לא היה עלינו להסתובב על - מנת לקנות מצרכים . אם מצאנו משהו , 
פשוט קנינו . עכשיו ניאלץ להשוות מחירים " . במשך שבועיים ביזבזו המזרח - 
גרמנים שעות רבות כדי לפתוח חשבונות מיוחדים בבנקים על - מנת להמיר את חסכונותיהם 
למטבעות קשים בשערי חליפין שונים . החנויות והבנקים במערב - גרמניה הציעו 
למזרח - גרמנים תנאי אשראי נדיבים , ועודדו אותם להוציא כספים שכלל לא היו 
בידיהם . בדרכי מערב - גרמניה הופיעו מכוניות פולקסוואגן ומרצדס נושאות לוחיות 
זיהוי מזרח - גרמניות . הבנקאים מאמינים שרק מיעוטם של המזרח - גרמנים יבזבז 
סכומים גדולים במהירות . " אינני יכול להבין מדוע יצבור מישהו חוב של 000 , 
6 דולר " , אומרת מייסנר . " רוב האנשים ימתינו כדי לראות מה יהיו המחירים " . 
עם ביטול הסובסידיות והטלת מסים חדשים , ייאלצו המזרח - גרמנים להשתלב ברמת 
החיים המערב - גרמנית עם שכר הנמוך בהרבה מזה הנהוג אצל אחיהם במערב . מורים 
ואחיות משתכרים במזרח - ברלין כ006 דולר בחודש . במערב ברלין הם משתכרים 
008 , 1 דולר בחודש . רבות מהחברות במזרח - גרמניה יתקשו לשלם את המשכורות 
כיוון שלא יהיה בידיהן די מטבע קשה . הקיצוצים יהיו כנראה מהירים וקשים , 
ויפגעו בעיקר בחלשים . " אנשים פוחדים להודיע על מחלה , שמא יאבדו את 
משרתם " , אמרה מייסנר . במדינה שהיתה רגילה שנים רבות לביטחון מלא בעבודה 
ולמקום עבודה שהוא בבחינת מובן מאליו , יבואו הלחצים הללו כהלם קשה . רמת 
האבטלה , מושג שאינו קיים באופן רשמי תחת השלטון הקומוניסטי , תגיע בשנה 
הבאה על - פי הציפיות לשליש מכוח העבודה שלושה מיליון בני אדם . בין אלה 
שיסבלו במיוחד מהאיחוד יהיו האזרחים שפרחו בתקופת הקומוניזם : עובדי תעשייה , 
עובדי ציבור , אמהות עובדות ואומנים כל מי שנהנו מתנאי רווחה נדיבים ומסובסידיות 
על שכר הדירה ועל המוצרים היומיומיים . בתי חרושת מיושנים ובלתי - יעילים 
ומכרות פחם המזהמים את הסביבה ומספקים כיום את רוב האנרגיה במדינה , יהיו 
קרוב לוודאי הקורבנות הראשונים של הסדר הכלכלי החדש . אוניברסיטאות , אומנים 
וחברות סרטים לא יזכו עוד בתמיכה . הליכים בירוקרטיים , כמו גם המערכת 
הציבורית הרחבה , יצומצמו בגלל המחסור בכסף . גם התקשורת תיפגע , לאחר 
שהחלה להתרגל לחופש . שידורי הרדיו יחולקו לאזורים ואלפי משרות יקוצצו בהם . 
העיתונים ייאלצו להתחרות בעיתונים מהמערב . הזוכים יהיו ככל הנראה מי שיועסקו 
על - ידי חברות מערביות שיקימו מפעלים במזרח - גרמניה . הבנקים הבטיחו עליות 
שכר של % 51 לעובדים ממזרח - גרמניה . כמה חברות זרות הכינו תוכניות להכשרת 
עובדים . הממשלה גם מקווה שתקום שכבה של יזמים שתמשוך את המדינה לקראת שיקום 
כלכלי . ואולם רבים מהצעירים המבריקים של המדינה המזרחית יצאו בשנה האחרונה 
אל המערב 000 , 005 במספר . 
