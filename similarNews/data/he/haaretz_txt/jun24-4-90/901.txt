שיפור קל חל אתמול במצב קרסולו השמאלי של דייגו מראדונה . קארלוס בילארדו , 
מאמנה של נבחרת ארגנטינה , אמר כי הוא כמעט משוכנע שדייגו ישחק ברבע הגמר 
מול יוגוסלוויה . בילארדו ציין את רוח ההקרבה של דייגו שאמר לו , כי הסיבה 
היחידה שלא יוכל לשחק מחר , תהיה אם ימות . בילארדו ציין גם את קלאודיו 
קאניגה , האיש שהבקיע את שער הניצחון בשמינית הגמר עם בראזיל ( 10 ) . 
לדבריו , מראדונה וקאניגה הם צמד אדיר . המאמן הארגנטיני אסר על שחקניו 
לשוחח עם עיתונאים לפני המישחק עם יוגוסלוויה . " אני רוצה שישכחו לזמן 
מה מכדורגל . המישחק בשבת יהיה קרב קשה " , אמר בילארדו החושש מהקשר היוגוסלווי 
דראגן סטויקוביץ , שהבקיע שני שערים במישחק שמינית הגמר עם ספרד ( 21 ) 
. בילארדו לא אמר כיצד הוא מתכנן לעצור את סטויקוביץ . 
