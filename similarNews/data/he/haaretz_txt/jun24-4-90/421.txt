" אוהדי כדורגל הולנדים ומערב גרמנים התכתשו ביניהם , במהלך הלילה שבין 
יום ראשון לשני , בכפר השוכן על הגבול בין שתי המדינות . המהומה פרצה אחרי 
מישחק שמינית הגמר בגביע העולם בו ניצחה מערב גרמניה 21 את הולנד . הקטטות 
בין האוהדים גרמו לפציעתם של מספר לא - ידוע של אנשים , מרביתם גרמנים . 
לפחות אוהד כדורגל הולנדי אחד אושפז לאחר שספג מהלומת - אלה משוטר מערב 
גרמני . למקום האירוע הוחשו ך - 001 שוטרים מהיחידה המיוחדת לפיזור הפגנות 
של משטרת הולנד , ומספר דומה של שוטרים גרמנים . הכוח המשותף הצליח להפריד 
בין הניצים . הגבול בין הולנד למערב גרמניה חוצה את הכפר קרקראדה לשניים , 
ובמהלך המשחק נאספו אוהדי שתי הקבוצות משני צידי הגבול . בסיום המישחק 
החלו ההולנדים בקריאות עלבון לעבר הגרמנים בנוסח " כלבים היטלראים " ו"נאצים " . 
הגרמנים הגיבו בקריעת דגלי הולנד . העלבונות הפכו מהר מאוד לקטטות . עוד 
נמסר , כי בעיר אנסחדה , בחלקה המזרחי של הולנד , השתוללו 08 צעירים במרכז 
העיר , ופגעו בכלי רכב שנשאו סימני רישוי גרמניים . בפעולה מהירה של המשטרה 
חולצה ללא פגע קבוצת תיירים ממערב גרמניה , שבילתה בפאב מקומי . 
