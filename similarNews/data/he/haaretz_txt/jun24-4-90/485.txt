" עכשיו אתם יודעים מי אני . אני יאנקי ! " קרא סגן נשיא הקונגרס הלאומי 
האפריקאי , נלסון מנדלה , באחד משיאי ביקורו בן שלושה הימים בניו יורק . 
ההצהרה הזאת היתה אחת הדוגמאות לגשרים הארוכים שהיה על מנדלה לחצות בתחנתו 
האמריקאית הראשונה במסע הניצחון העולמי שהוא עסוק בו מאז שחרורו מהכלא . 
" יאנקי " , בפעם הזאת , לא היתה המלה שנחרזה כה רבות בעולם השלישי עם 
" לך הביתה " , אלא היא קבוצת הבייסבול הניו יורקית יאנקיס " , שבאיצטדיון 
שלה נערך ביום חמישי שעבר הקונצרט לכבוד המנהיג השחור . דקה לפני כן העניק 
לו ראש העיר , דיוויד דינקינס , זקט וכובע עם סמלי הקבוצה . הקהל שמילא 
את האיצטדיון , כ000 , 04 איש , שחורים ברובם , הפך את ביקור מנדלה בניו 
יורק לאחד האירועים המסעירים ביותר הזכורים כאן . " הוא כמו אלוהים בשבילי , 
כמו מלך " , אמרה כמה שעות לפני כן אשה אחת שעמדה לידי בהארלם , שם התקיים 
מצעד הצדעה , שמספר משתתפיו נאמד ברבע מיליון . כמו רבים אחרים כאן , 
היא דיברה כמעט מתוך דמעות . קפמאבין מנדלה , ומאבקו נגד מדיניות האפרטהייד 
בארצו , הפכו בעיני הקהילה האפרו - אמריקאית לסמל החשוב ביותר מאז מרטין 
לותר קינג ומלקולם אקס , מנהיגי תנועות השוויון בשנות ה06 . ביל טייטום , 
עורכו של השבועון השחור הנפוץ " אמסטרדם ניוז " , סיכם באוזני את מקור 
ההזדהות עם מנדלה , שיש לה שורשים היסטוריים ארוכים , הנמשכים אל ההווה : 
" מנהיגים דרום אפריקאים ( לבנים ) באו לארצות - הברית בשנות הארבעים 
כדי ללמוד , איך אמריקה מפעילה את שיטת האפרטהייד שלה , לפני שהם עצמם 
הנהיגו אפרטהייד ב84 . באותו זמן באו ( משם ) מנהיגים שחורים מהאיגודים 
המקצועיים , כדי ללמוד איך פועלת התנועה שלנו לשוויון זכויות האזרח . השחורים 
ממשיכים להיות מנוצלים בכל העולם " . והמשיך : " אנחנו באנו לאמריקה כעבדים . 
ניצול השחורים כאן נמשך בדמות חוסר עבודה , שכר נמוך וחסימת מקצועות מסוימים 
בפני שחורים " . אל קהילת השחורים הנרגשת של ניו יורק הצטרפה גם התקשורת המקומית . 
תחנות הטלוויזיה סיקרו את הביקור בשידורים ישירים , מרגע נחיתתו של מנדלה 
בנמל התעופה קנדי ועד פגישתו עם נציגי קהילת העסקים של וול סטריט ונאומו 
ההיסטורי באו"ם . כלי התקשורת קשרו לו שמות תואר לרוב , כמו " היסטורי " , 
" מרגש " , " משכמו ומעלה " , וצירפו אל אלה את " אמאנדלה " , המלה האפריקאית 
ל"כוח " , שהפכה לקריאת הקרב של " הקונגרס " . . מסע ההצדעה לכבוד מנדלה 
בברודווי היה מהסוג שזכה לו האפיפיור בביקורו הניו יורקי . אל המצעד הופיעו 
נציגים מכל עדות העיר המסוכסכת , כולל קוריאנים ( שהסכסוך בינם לבין השחורים 
בברוקלין כבש בחודשים האחרונים את הכותרות ) ויהודים ( שהחיכוכים בינם 
לבין השחורים גברו באחרונה ) . לרגע נראתה ניו יורק מאוחדת . ואז נתגלעו 
הבקיעים . מאמר ביקורת יחיד על סירובו של המנהיג לגנות אלימות התפרסם ביום 
רביעי בעמוד הדעות של " ניו יורק טיימס " , אף שמאמר המערכת שלו בירך את 
מנדלה . העיתון היחיד שהביע התנגדויות לביקור היה " ניו יורק פוסט " , 
בעל הנטייה הימנית . אריק בריינדל , עורך עמודי המערכת של ה"פוסט " , הסביר 
בראיון טלפוני : " כשמנדלה הלך לבית הסוהר , העולם היה מקום שונה . הקומוניזם 
נראה בעיני מהפכנים רבים מהעולם השלישי כגל העתיד . מוסקווה היתה מקור תמיכה . 
כשהוא יצא מבית הסוהר , הוא נפלט אל עולם שבו ארצות רבות שהקומוניזם נכפה 
עליהן , וברית המועצות עצמה , בתהליך התפרקות . השאלה שלנו היתה , אם 
מנדלה התעורר אל המציאות הזאת " . בעיני הימין האמריקאי , מנדלה מצטייר לא 
רק כלוחם חופש בלתי נלאה , אלא גם כבעל ברית של הסובייטים בעבר ושל אויבי 
האמריקאים בהווה , כמו מועמר קדאפי , פידל קאסטרו ויאסר ערפאת . שלוש 
הפגישות שערך מנדלה עם מנהיג אש"ף מאז שחרורו מהכלא , והחיבוקים עמו , 
שיוו לביקור הניו יורקי את הזווית היהודית , וזו העיבה על הביקור יותר 
ויותר . לקראת הביקור נסעה משלחת של מנהיגי ארגונים יהודיים לזנווה כדי 
להיפגש עם מנדלה ולנסות להפיג מתחים . המשלחת יצאה מהפגישה בהודעה אופטימית 
והעלתה על נס את הכרתו של מנדלה בישראל ובזכותה לגבולות בטוחים . אף על 
פי כן הודיעו שני חברי מועצת העיר , דב הייקינד ונח דיר , והרב אבי וייס , 
שבמקרים רבים מרים קול מימין נגד הממסד היהודי בעיר , שיפגינו נגד מנדלה 
בשל תמיכתו באש"ף ומשום שכינה את ישראל " קולוניאלית " ו"גזענית " . דינקינס 
קרא להייקינד ודיר לפגישה , ולאחריה ניאותו השניים לא להפגין . הוא גם 
קרא בפומבי ליהודים להימנע מהפגנות נגד מנדלה . וייס , שלא הוזמן לפגישה , 
לא שוכנע . ערב הביקור , וגם בעת טקס הענקת מפתח העיר למנדלה , עמד עם 
קומץ אנשים והניף שלטים שגינו את האפרטהייד , אבל גם את החיבוק עם ערפאת . 
הבעיה חרגה מעבר לקולות המחאה היהודיים כשהופיע מנדלה , ביום חמישי , 
ב"מפגש עיר " טלוויזיוני בהנחיית טד קופל , בנוסח זה שקיים קופל בירושלים 
לפני שנה בהשתתפות פלשתינאים וישראלים . קופל , שאינו מתבלבל לעתים קרובות , 
זכה לכמה רגעי נזיפה מפי מנדלה ( " עם כל הכבוד , אתה מוכיח כאן בורות " ) 
וברגע מסוים אף לשאלה : " האם הממתי אותך , מר קופל ? " כשנשאל מנדלה 
על הצהרתו , שקאסטרו וקדאפי הם " לוחמי חופש " ודוגמה ל"גיבורים של חירויות 
אנוש " , ועל שלוש פגישותיו עם ערפאת ועל החיבוק המפורסם , הוא ענה בהתרסה : 
" טעות נפוצה של מומחים פוליטיים היא ההנחה , שאויביהם צריכים להיות גם 
האויבים שלי . . . גישתנו לכל מדינה היא בהתאם למאבקנו . ערפאת , קדאפי 
וקאסטרו תומכים במאבק שלנו . אין שום סיבה שלא להלל את מאבקם לזכויות אנוש " . 
הוא הוסיף ואמר , שהוא מסרב להיכנס לעניינים פנימיים של קובה או לוב . 
הנרי סיגמן , יושב ראש הקונגרס היהודי העולמי , שהשתתף במשלחת שנפגשה 
עם מנדלה בזנווה , הביע אכזבה למשמע התשובה הזאת , ושאל לגבי ערפאת . 
אמר מנדלה : " הסברתי למר סיגמן שאנחנו מזדהים עם אש"ף ועם זכות ההגדרה 
העצמית לפלשתינאים . תמיכה ביאסר ערפאת אין פירושה שהקונגרס הלאומי האפריקאי 
אינו תומך בזכות קיומה של מדינת ישראל או בזכותה לגבולות בטוחים " . הוא 
המשיך ואמר , שעל ישראל להחזיר את השטחים הכבושים לערבים . אחר כך ציין , 
שבגלל שיתופם של יהודים בתנועתו , סירב קדאפי לפתוח משרד של התנועה בארצו , 
ורק באחרונה נכנע . מנדלה העלה על נס את תמיכתם של יהודים בכל העולם , 
ובמיוחד בדרום אפריקה , במאבק השחורים בארצו . במבט לאחור אמר לי סיגמן : 
" מצער מאוד , שהנושא של יחסו של מנדלה לסכסוך הישראלי - הערבי קיבל משקל 
גדול כל כך בשיחה עם מנדלה , כי הוא לא שייך לעניין . האיש בא הנה כדי 
למצוא תמיכה למאבקו נגד האפרטהייד . הוא לא צריך לשלם מס שפתיים לאף אחד " . 
יותר מכל האשים בכך את קופל עצמו , " שגרם נזק גם למנדלה וגם לישראל " . 
קפמאבינהאם יגדל הקרע בין יהודים לשחורים בארה"ב ? סיגמן : " קשה לומר . 
מנדלה נערץ על השחורים בכל העולם . רבים מהם שמעו בפעם הראשונה את גיבורם 
אומר , שלישראל זכות קיום בגבולות בטוחים . זה לא מה שרוב מנהיגי העולם 
השלישי אומרים בדרך כלל . הם גם שמעו את הגיבור שלהם אומר , שכשלא נמצא 
גם עורך דין אחד שיסכים להגן עליו , באו לעזרתו עורכי דין יהודים , וכשלא 
היתה חברת עורכי דין שהסכימה לשכור אותו , חברות יהודיות הסכימו להעסיק 
אותו " . אבל , אומר סיגמן , " האמריקאים בכללם יתאכזבו מהרעיון , שטרור 
ופגיעה בזכויות אנוש כפי שקדאפי , ערפעת וקאסטרו מייצגים אינם משנים , 
כל עוד אלה מספקים עזרה לקונגרס האפריקאי . אם אלה הם עניינים פנימיים , 
שלזרים אין להתערב בהם האם עלינו להתנגד גם למנדלה ולקונגרס הלאומי , 
הדורשים מהעולם להתערב בעניינים פנימיים של המשטר הגזעני בדרום אפריקה ? 
" למרות כל אלה סיגמן גורס , שיש להמשיך ולתמוך במנדלה ובמאבקו " ללא 
תנאי " . הוויכוח בעניין היהודי עורר כעס בקרב תומכים שחורים של מנדלה , 
ואולי אף הגביר את המתח בין יהודים לשחורים . ביל טייטום , מ"אמסטרדם 
ניוז " , שיש לו קשרים רבים בקהילה היהודית , ובמיוחד בקרב הישראלים כאן , 
טוען שכל העניין מזיק לישראל . " כשיהודי ארצות - הברית הופכים את דעותיהם 
של מנהיגים עולמיים בעניין ערפאת למבחן לטמוס , הם מזיקים בכך לישראל " , 
אמר . " כשטד קופל אומר , שיהודים יצלצלו מחר לנציגיהם בקונגרס בדרישה 
להסיר את החרם מעל דרום אפריקה , הוא ממשיך בכך את הדעה שיהודים שולטים 
בבנקים , בקונגרס ובתקשורת , שהיא דעה אנטישמית ולא נכונה . הוא חושף 
בכך רגשות מסוכנים . ישראל לא צריכה עוד אויבים . מדינת ישראל ניזוקה מכך 
שיהודים מנסים לנהל את מדיניות החוץ שלה מניו יורק , משיקאגו או ממיאמי , 
במקום להשאיר זאת לישראלים עצמם " . הוא לא היחיד שחשב כך . קפמאבינבנאומו 
באו"ם , נאומו התקיף ביותר נגד ממשלת פרטוריה שכינה בו את המשטר " פשע 
נגד המין האנושי " , מלים שהיו הבסיס החוקי למשפטי נירנברג עסק מנדלה בדרום 
אפריקה בלבד , ורק בפסקה האחרונה אמר : " אנחנו מושיטים יד לכל האחרים 
הלוחמים להגדרה עצמית וזכויות אנוש , כולל העמים בפלשתין ובמערב הסהרה " . 
במסיבת עיתונאים שנערכה אחר כך , אמר : " אין ספק , כי קיימים קשרים 
צבאיים בין ישראל ודרום אפריקה , ואנחנו מגנים זאת מכל הלב " . יוחנן ביין , 
שליח ישראל לאו"ם , המעיט בחשיבות ההצהרה ואמר , ש"נלסון מנדלה הוא ידיד 
ישראל " . אחת הפגישות החשובות ביותר של מנדלה בניו יורק היתה עם מנהיגים 
כלכליים בוול סטריט . הממסד העסקי מודאג מעתיד דרום אפריקה . זמן רב 
סירבו רבים במגזר הזה להצטרף לחזית הלחץ על משטר האפרטהייד , וחברות גדולות 
כאן מוסיפות לעשות עסקים עם דרום אפריקה , במישרין או באמצעות חברות - בנות . 
החשש העיקרי הוא מהלאמת אמצעי היצור והשלטת משטר מרקסיסטי בדרום אפריקה , 
אחד המקורות החשובים ביותר לחומרי גלם שונים , בין היתר אורניום . במסיבת 
עיתונאים שנערכה לאחר הפגישה אמר מנדלה , שהיום " המשאבים נמצאים בלעדית 
בידי המיעוט הלבן , בלא אפשרות גישה אליהם לרוב השחור " . כדי לאזן מצב 
זה , יהיה צורך בהלאמה של חלק מהמשאבים . אבל , אמר , יוזמה חופשית 
תהיה חלק חשוב מהכלכלה של דרום אפריקה בעתיד . אנשים שהשתתפו בפגישה עצמה 
דיווחו , שמנדלה אמר , כי בעתיד ייזכרו לטובה חברות מחוץ לדרום אפריקה 
שראו לנכון להצטרף לחרם . " זה ייראה אווילי אם יימשכו העסקים עם חברות 
שבניגוד לרצון הקונגרס הלאומי המשיכו לתמוך בדרום אפריקה " , אמר לאנשי העסקים . 
" נתמוך בחברות שהקריבו עצמן מבחינה כלכלית כדי למגר את משטר האפרטהייד " . 
עם כניסתו לתפקיד , אגב , העביר ראש העיר דינקינס חוק , האוסר על חברות 
ניו יורקיות לעסוק עם דרום אפריקה . קריאת הקרב ברחובות ניו יורק השבוע 
היתה : " המשיכו בלחץ " . הדרישה להגביר את החרם על דרום אפריקה היתה אחת 
הסיבות העיקריות לביקורו של מנדלה בארצות הברית . הוא בא , כמובן , גם 
כדי לגייס כסף ותמיכה . מקורות במטה הביקור מעריכים , שהוא ייצא מניו יורק 
עם 46 מיליון דולר . וניו יורק היא תחנה אחת בביקורו האמריקאי . אחת התחנות 
החשובות הבאות תהיה השבוע בוושינגטון . הופעתו של מנדלה ב"נייטליין " , 
ובמיוחד מחזור השאלות על קאסטרו , קדאפי וערפאת , ישפיעו אולי על כמה 
אנשי קונגרס , כשיגשו להחליט על המשך העיצומים נגד פרטוריה . אבל בסופו 
של דבר , הפופולריות העצומה שמנדלה נהנה ממנה ברחוב ובכלי התקשורת מן הסתם 
תמלא תפקיד מכריע יותר . 
