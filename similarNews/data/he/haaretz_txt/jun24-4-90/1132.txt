ילדה בת 4 נשרטה קלות ושני גברים לקו בהלם , עת התפוצץ אתמול מטען חבלה 
במרכז ירושלים . מטען צינור , השוקל כמה מאות גרם , הונח בקומת הכניסה 
של חדר המדרגות ברחוב בן - הלל 01 . בשעת האירוע היו במקום אלפי אנשים , 
אך את רוב הרסיסים ספגו קירות חדר המדרגות , וכך נפגעו רק מעטים . מיד 
לאחר הפיצוץ חסמה המשטרה את הקטע המרכזי של רחוב בן - הלל , ועיכבה כ03 
ערבים לחקירה . למקום הגיעו מפקד המחוז הדרומי של המשטרה , ניצב רחמים 
קומפורט , קצינים בכירים וראש עיריית ירושלים , טדי קולק . קולק אמר , 
כי פיצוץ בלב ירושלים הוא תמיד אירוע חמור , והודה כי האזרחים בעיר סובלים 
מהעדר תחושת ביטחון . לדבריו , בחר ארגון אש"ף את ירושלים כיעד מועדף לפיגועים . 
" לגורמים המקורבים לאש"ף יש במזרח העיר משרדים וארבעה עיתונים " , הוא 
הסביר . בעקבות הפיצוץ נשמעו במקום האירוע קריאות בנוסח : " מוות לערבים " , 
וקהל ניסה לפגוע בעצורים הערבים שהוכנסו לניידת . הניסיונות סוכלו בתקיפות 
על - ידי המשטרה . ברחוב אבן טאבל שבמזרח העיר הוצתה מכונית שכורה של חברת 
באגט , אשר נשרפה כליל . ברחוב הנביאים שבמערב ירושלים הוצתה מכונית מסוג 
פיאט אונו , וכתוצאה מהאש ניזוקו גם שתי מכוניות נוספות : אופל רקורד ופורד 
קורטינה . שלוש המכוניות הן בבעלות ערבית . במשטרת ירושלים משערים , כי 
המציתים " טעו בכתובת " . קפידבינכוחות צה"ל ברצועת עזה החליטו להטיל מהבוקר 
עוצר על חלקים נרחבים ברצועה , כדי למנוע הפרות סדר , עקב חג הקרבן המתחיל 
היום . העוצר יוטל על מחנה הפליטים גבאליה , על אזור בית לאיה ועל מקומות 
נוספים . מקורות פלשתיניים דיווחו כי עיקר העימותים עם כוחות צה"ל אירעו 
אתמול בעיר עזה , שם נפצעו ארבעה תושבים . לפי אותם מקורות , נפצע במחנה 
הפליטים שאטי תושב אחד , ובחאן יונס וברפיח נפצעו שלושה תושבים . נציג דובר 
צה"ל בפיקוד הדרום דיווח על פצוע אחד בלבד . במחנה הפליטים גבאליה הוקמה 
גדר בגובה של ששה מטרים סביב המאחז הצבאי , כדי למנוע יידוי אבנים לעברו . 
כדי לאפשר לתושבים להצטייד במצרכים לקראת חג הקרבן , היו אתמול החנויות 
בגדה פתוחות עד לשעות הערב , בהיתר מיוחד של מפקדת ההתקוממות . בכמה מקומות 
ברחבי הגדה נערכו אתמול תהלוכות ומצעדים , אך לא נמסר על התנגשויות עם כוחות 
צה"ל שהסתיימו בנפגעים . מקורות פלשתיניים מסרו , כי בגנין הותקפו אתמול 
שני תושבים , שנחשדו כמשתפי פעולה עם שלטונות ישראל . האחד הוא מחמוד מרואן 
( 06 ) , שהוכה בגרזן ונפצע קל . השני גיהאד נסאר ( 24 ) הוכה על - 
ידי רעולי פנים , שגררו אותו מביתו , ואושפז במצב בינוני בבית החולים בגנין . 
