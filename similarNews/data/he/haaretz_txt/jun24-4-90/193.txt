נשיא מגן דוד אדום , פרוף אהרן הראל , מחה בפני ראש משלחת הצלב האדום הבין - 
לאומי בישראל , פרדריק מוריס , על הפגיעה החמורה בניידת טיפול נמרץ של 
מגן דוד אדום , ביום חמישי לפני הצהרים , לאחר שהוזעקה להגיש עזרה רפואית 
בכפר סילוואן שבמזרח ירושלים . הניידת נרגמה באבנים ומוטות ברזל בידי רעולי 
פנים . בדרך נס לא נפגע בה איש . הראל זימן אליו ביום ששי את פרדריק מוריס , 
ומסר לו ממצאים , המראים לדבריו בבירור כי קריאת השווא לניידת מד"א התבצעה 
על ידי תושבי הכפר , במטרה לפגוע בניידת המוזמנת . בכך הסתכן צוות הניידת 
בכניסה לכפר , בעיצומן של מהומות במקום , מתוך תחושת שליחות ומתוך שאיפה 
להציל חיי אדם . נשיא מגן דוד אדום גולל הציג בפני איש הצלב האדום רשימת 
מקרים נוספים , בהם התנכלו תושבים ופגעו באמבולנסים של מגן דוד אדום בשטחי 
הגדה ומזרח ירושלים . " התנכלויות אלה פוגעות באפשרות מד"א להגיש עזרה 
במקומות אלה , היכולה להציל חיי אדם " , אמר הראל . נציג הצלב האדום הבטיח 
בפגישה , כי יעשה כל שביכולתו כדי להשתמש בקשרי ארגונו עם תושבי השטחים , 
על מנת לאפשר העברה בטוחה של נפגעים וחולים באמבלונסים במקרי חירום . בתוך 
כך מסר דובר מד"א , כי הארגון נערך למיגון האמבולנסים שלה הפועלים באזורים 
רגישים מעבר לקו הירוק . לשם כך תפנה למימון ממשרד הביטחון ומשרד הבריאות . 
עלות מיגון כל ניידת מסתכמת בכ000 , 4 שקל . עד כה , אמר , נמנע מתן 
תקציב למד"א עבור מטרה זו . 
