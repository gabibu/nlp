שר הביטחון משה ארנס ושר המשטרה רוני מילוא , ייפגשו היום או מחר כדי לגבש 
דרכים לשמור על ביטחון היישובים היהודיים בקו התפר , הסמוכים לקו הירוק , 
הסובלים זה תקופה ארוכה מפעילות חבלנית ומחבלות בשטחים החקלאיים שלהם . 
ארנס ומילוא ייפגשו עם צמרת המשטרה וצה"ל כדי לתאם ביניהם שיתוף פעולה בכל 
הקשור לביטחון אזורים אלה . מדובר בעיקר ביישובים בחבל התענכים וביישובים 
שבקו התפר בין הגדה לבין היישובים מעבר לקו הירוק , כמו קיבוץ איל . נודע 
כי אלוף פיקוד המרכז , יצחק מרדכי , ערך לפני כחודש וחצי סיור ביישובי 
קו התפר . כבר אז סוכם על שיתוף פעולה בין צה"ל למשטרה בנושא ביטחון היישובים . 
גובשו מספר דרכים וכבר יושמו דרכי ביטחון למנוע פגיעות ברכוש חקלאי אותם 
יישובים . 
