ילדה בת 9 ממחנה הפליטים טול כרם , זהיא מוסימה , נפצעה אתמול קשה מפגיעת 
קליע פלסטיק בראשה ; כך מסרו מקורות פלשתיניים . מקורות צבאיים אישרו כי 
אתמול היו תקריות במחנה וכי חיילי צה"ל ירו כדורי פלסטיק . אמש קיבל צה"ל 
דיווח ממרפאת אונר"א המקומית על פציעת הילדה וקצין בכיר בגזרה פתח בחקירת 
נסיבות פציעתה . במשך סוף השבוע הותקפו שלושה תושבים ערבים בגדה בידי רעולי 
פנים , כנראה על רקע חשד לשיתוף פעולה . במחנה הפליטים נור א - שמס , 
ליד טול כרם , נרצחה בדקירות סכין היאם אחמד עבדאללה ראגי , תושבת המחנה , 
בת 24 . האשה , גרושה ואם לשלושה , נלקחה ביום ששי בלילה מביתה ע"י ארבעה 
רעולי פנים . אתמול בבוקר התגלתה הגופה באזור הררי סמוך למחנה , כשעליה 
סימני דקירות ומכות , ונראה שנחקרה בעינויים . לפני כשלושה חודשים נחטפה 
האשה ע"י רעולי פנים ושוחררה אחרי חקירה . לאחר הירצחה לא היו התושבים מוכנים 
לקברה וגופתה נותרה מוטלת בביתה . בקלקיליה הותקפו ביום ששי בלילה שני אחים , 
מאגד ואחמד שתווי , בידי רעולי פנים ונפצעו באופן בינוני . הרעולים חדרו 
לביתם של השניים ותקפו אותם במכות ובמכשירים חדים על רקע של חשד בסיוע לשלטונות . 
הם הובאו לבית החולים של אונר"א בקלקיליה ומשם הועברו ע"י צה"ל לבית החולים 
מאיר בכפר סבא . תושבי הכפר בורין בנפת שכם , התלוננו כי ביום חמישי תקפו 
שני מתנחלים מהיישוב יצהר הסמוך , מכוניות ובתים של תושבים . על - פי תלונתם 
עמדו השניים בכניסה לבורין , חמושים בתת - מקלע עוזי , ויידו אבנים במכוניות 
של תושבי הכפר . אחד מבעלי המכוניות החולפות היה מוכתר בורין , טהאר עובר . 
לדבריו , רדפו אחריו המתנחלים עד לביתו וניפצו את שמשות הבית . המוכתר 
זיהה את השניים כתושבי יצהר . אתמול הגיעו אל הכפר אנשי המנהל האזרחי לחקור 
את תלונות התושבים . גם תושבי כפר עוריף הסמוך התלוננו כי ביום ששי בצהריים 
הותקפו בידי אנשי יצהר . לדבריהם ירו המתנחלים לעבר מתפללים בצאתם מהתפילה 
ופגעו במכוניות של תושבים . קפידבינלטענת התושבים , ניקבו היורים בכדורים 
את מכונית הפולקסוואגן של נאגח יוסוף ואת מכונית המרצדס של באסם חליל . 
כן ירו וחיבלו ב4 דודי שמש . ביום חמישי בלילה נזרק בקבוק תבערה לעבר רכב 
צבאי סמוך לבית החולים האנגליקאני בשכם . תושבים מקומיים טענו כי בתגובה 
ניפצו החיילים שמשות של מכוניות באזור התקרית . בין המכוניות שחיבלו גם 
מכוניתו של מדחת כנעאן , מנהל בנק קהיר - עמאן בגדה , ורכב מנוף של עיריית 
שכם . ממקורות צבאיים נמסר כי רכב צבאי ניזוק קלות מבקבוק תבערה , אך אין 
כל דיווח על נזקים שגרמו חיילים לרכוש של מקומיים . שני חיילי צה"ל נפצעו 
קל ביום ששי מיידוי אבנים במהלך פעילות שגרתית ברצועת עזה . שני החיילים 
פונו לביה"ח ברזילי באשקלון . אחד החיילים מטופל במחלקת עיניים , חברו 
קיבל טיפול ושוחרר . בקבוק תבערה הושלך לעבר סיור של צה"ל בעיר עזה . הבקבוק 
התנפץ ללא נפגעים וללא כל נזק . מקורות פלשתיניים דיווחו על שקט יחסי ששרר 
ברצועת עזה . למעט ארבעה שנפצעו באורח קל מאש כוחות צה"ל , לא נרשמו אירועים 
חריגים ברצועת עזה . מקורות פלשתיניים מסבירים כי השקט ששורר בשבוע האחרון 
ברצועת עזה נובע מהרצון לאפשר לתלמידים לקיים את בחינות הבגרות . 
