בפגישה עם עוזר מזכיר האו"ם , זאן קלוד איימה , שהחל אתמול את סיורו בישראל 
ובשטחים , אמר אתמול ראש הממשלה , יצחק שמיר , כי ישראל מוכנה להמשיך 
בתהליך השלום , לפי קווי יוזמת השלום שלה ממאי אשתקד . לשם כך מוכנה ישראל 
להיכנס מיד למו"ם עם מדינות ערב ועם הפלשתינאים תושבי השטחים , על - מנת 
לנסות למצוא דרכים להשגת השלום . איימה עושה עתה בסיור של שבועיים באזור 
כשליח מזכיר האו"ם , פרז דה - קוואיאר , על - פי הזמנת ממשלת ישראל . 
במסגרת הביקור ייפגש איימה עם כל הגורמים בממשל הישראלי . יחד אתו נמצאים 
שני עוזרים . בסוף השבוע יעזוב הצוות את הארץ . ראש הממשלה אמר בפגישה עם 
איימה , כי ישראל אינה רווה נחת מהאווירה השוררת באזור , ולשם שיפורה היא 
מציעה את יוזמת השלום . ראש הממשלה הדגיש , כי במסגרת היוזמה מיועד תפקיד 
חשוב לארה"ב , אתה מוכנה ישראל לשתף פעולה כדי ליישם את התהליך המדיני . 
מקור ממשלתי בירושלים מסר אתמול , כי השליח הביא לראש הממשלה הצעה בכתב 
מאת מזכיר האו"ם , בה הוא מציע לסייע להפגת המתיחות במזרח התיכון . המקור 
אמר , כי מזכיר האו"ם הציע את עזרתו להפגת המתיחות במזרח - התיכון , ורמז 
כי יוכל לשמש כמתווך בין ישראל והפלשתינאים או מדינות ערב . שמיר לא ענה 
למעשה להצעה , ורק הודה לשליח האו"ם עליה , ואמר כי יוזמת השלום של ישראל 
עצמה נועדה להפיג את המתיחות באזור . קפידבינהקיפאון המדיני במזרח - התיכון 
גורם להסלמה , אמרו אתמול אנשי ארגון " בצלם " לעוזר מזכיר האו"ם , שנפגש 
אתם אתמול לקבל סקירה על המצב . איימה שמע סקירות והערכות מצד אנשי הארגון 
על המצב בשטחים , בנושא זכויות האדם . הפגישה התקיימה במשרדי המרכז בירושלים 
והשתתפו בה חבר הנהלת הארגון דדי צוקר ומנהלת המרכז זהבה גלאון . אנשי " בצלם " 
תיארו את ההתפתחות בשטחים נוכח המצב הפוליטי בחודשים האחרונים . לטענתם , 
המנהל האזרחי משמש יותר ויותר כזרוע ענישה של צה"ל , המפעילה לחץ גובר 
על התושבים בכל תחומי החיים . ח"ך דדי צוקר הביא לדוגמא את המצב במזרח ירושלים . 
שם , לדבריו , האינתיפאדה מטופלת בדרכים אחרות מאשר בגדה וברצועה . צוקר 
טען שהריסון המופעל בירושלים והשימוש המועט באמצעים כגון הריסת בתים והגבלות 
החמורות על ירי , מעידים כי ניתן לטפל במצב בצורה שונה . 
