יומיים לאחר שהושבע כשר הכלכלה והתכנון התראיין דוד מגן ל"ידיעות אחרונות " . 
למגן אין רקע כלכלי , והעיתונאי גד ליאור שאל אותו כיצד יידע מה לעשות . 
מגן לא התבלבל : " סניף הרצליה קנה לי ספר כלכלה של מילטון פרידמן ואני 
שקוע בו שעות רבות ובהחלט לומד . . . עוד כמה שעות לימוד ואני בעניינים " . 
בהמשך הביע את אמונו שמשרד הכלכלה ישותף בגיבוש התוכנית הכלכלית , והודיע 
שהוא מתכנן להעביר למשרדו אותם כלכלנים טובים המצויים במשרד האוצר , ולשלוח 
לאוצר את הפחות טובים ממשרדו . ההספק של מגן הוא ללא ספק מכובד . מה שבדרך - 
כלל לומדים במשך שלוש שנים , וגם אחריהן לא מבינים הכל , דחס מגן בכמה 
שעות והוא בעניינים . המדובר בספרו המפורסם והפופולרי של פרידמן " החופש 
לבחור " , ספר חשוב באמת . הספר מבהיר מדוע עדיפה כלכלה חופשית , שבה כל 
אדם מחליט על עיסוקו , היוזמה הפרטית שולטת , הכל נהנים מרמת חיים גבוהה . 
את זה משווה פרידמן למצב שבו הממשלה שולטת על רוב גורמי הייצור , למשק 
שבו הממשלה גדולה מדי , מעורבת מדי , מתכננת יותר מדי , מעסיקה יותר מדי 
פקידים , הגורמים ליותר מדי עיוותים . מאז פרסום הראיון , ביום ו שעבר , 
ודאי הספיק מגן לגמור את 003 עמודי הספר , והיום הוא יודע שפרידמן מצדד 
בהקטנת הממשלה ובצמצום מעורבותה במשק , כדרך להעלאת רמת החיים ולהגברת החופש 
האזרחי . הוא גם יודע , שכאשר מודעי היה שר הכלכלה , הודה בפה מלא שהמשרד 
מיותר . מגן יודע עוד שאת העבודה במשרד יכולים להטיל מחר על הצוות הגדול 
ממילא של משרד האוצר , ואז אפשר לסגור את משרד הכלכלה ולפטר את 54 עובדיו ; 
ילכו לבצע עבודה מועילה במשק , ואף אחד לא ירגיש בחסרונם ואיש לא ייצא 
לרחובות . אולי מגן גם זוכר מדוע יש בכלל משרד כלכלה : הוא הוקם כדי לסדר 
עבודה ליעקב מרידור . היה זה בממשלה הראשונה של הליכוד , ב77 , לאחר שהליכוד 
הבטיח ערב הבחירות להקים ממשלה קומפקטית של 21 חברים , והקים לבסוף ממשלה 
עם 91 חברים . . אם אמנם גמר שר הכלכלה הנכנס את הספר , אנו מצפים עכשיו 
להודעה כי החליט לעשות מעשה , ברוח הכתוב : לסגור את משרד הכלכלה המיותר 
ובכך לשפר את רמת הרווחה של עם ישראל כולו . 
