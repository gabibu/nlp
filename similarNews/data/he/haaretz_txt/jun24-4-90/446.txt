במחנה הפליטים טול כרם נהרגה אתמול אחה"ץ תושבת המחנה היאם חליל , בת 52 , 
מאש חיילים . מקורות פלשתינים מסרו כי האשה נפגעה בראשה מקליע והועברה 
במצב קשה לבית החולים בטול כרם ומשם לבית החולים אל מקאסד במזרח ירושלים , 
אך נפטרה בדרך . האשה נורתה בעת שפרצו במחנה הפגנות זעם , משנודע על מותה 
של ילדה מתושבות המקום שנפצעה בשבת . הילדה , זהיא מוסימה , בת 9 , נפצעה 
בשבת באורח קשה מפגיעת קליע פלסטיק בראשה , ואתמול מתה מפצעיה . הילדה נפצעה 
בעת שחיילי סיור צבאי נקלעו למארב אבנים . מקורות צבאיים מסרו כי בתחקיר 
שביצע מפקד האזור , התברר כי 01 צעירים מקומיים השליכו לעבר הסיור בלוקים 
ואבנים ואחד מהם פגע במפקד הכוח . " מפקד הכוח זיהה מסית וזורק אבנים . 
לאחר שהבחין שהרחוב ריק , למעט המסית שעמד בקצה הסימטה וזורקי אבנים נוספים 
היו מצידי הסימטא ועל הגגות , כיוון וירה כדור פלסטיק בודד . מן הירי נפגעה 
ילדה מקומית שיצאה מבית שלידו עמד המסית " , מסרו המקורות . בעקבות התקריות 
הטיל אתמול צה"ל עוצר על המחנה והוא ממשיך בחקירת מותן של האשה והילדה . 
לבית החולים בטול כרם הובאה אתמול גופה של אשה מקומית , שמותה נגרם ככל 
הנראה מסיבות פליליות . מקורות פלשתינים דיווחו אתמול על צעיר בן 81 , 
ממחנה הפליטים אל פרעה , ליד שכם , שנפצע קשה מפגיעת קליע בחזהו . הצעיר , 
מוחמד גאבר , הובא אתמול לבית החולים אל איתיחאד בשכם , אחרי שנורה בתקריות 
קשות של יידוי אבנים שהיו בבוקר במחנה . צה"ל אישר את עובדת פציעתו . מקורות 
פלשתינים דיווחו אתמול גם על פציעת ילד בן 8 בשכם , מאגדי שכיר ועל פציעת 
נהג מקומי בשם עומר אבו שקרא , שנרגם באבנים בעת שעבר בסמוך למחנה הפליטים 
אל ערוב . מקורות פלשתיניים טענו כי יחידה של חיילים מחופשים לתושבים מקומיים , 
נכנסה שלשום בלילה לכפר רוגיב ליד שכם , הפתיעה ועצרה 6 תושבים מקומיים . 
שניים מהעצורים : חסן ראווגבה ומחמוד חלבי , מבוקשים ע"י כוחות הביטחון 
תקופה ארוכה . קפידבין מקורות פלשתיניים מסרו כי בתקריות שהיו אתמול ברצועת 
עזה נפצעו שבעה תושבים , במחנות הפליטים בדרום הרצועה ובמחנה הפליטים גיבאליה . 
התקריות התבטאו ביידוי אבנים , הבערת צמיגים וזריקת בקבוקים ריקים על כוחות 
צה"ל . מקור פלשתיני בכיר ברצועה ציין , שהשקט היחסי ששורר בשבועיים האחרונים 
ברצועה , נובע מהרצון לאפשר לתלמידים ללמוד ולקיים בחינות ללא עוצר וכניסות 
של חיילים לבתי הספר . יחד עם זאת מעריך המקור כי אם סיום בחינות הבגרות 
ברצועה , יחלו הפרות סדר והסלמה באירועים . נציג דובר צה"ל בפיקוד דרום 
דיווח מבחינתו על הפרות סדר מעטות , לא היה עוצר , החיים התנהלו כסדרם 
ובתי החולים לא דווח על פצועים ערבים . כמאל אל חטיב , הנציג המצרי הבכיר 
מטעם ממשלת מצרים , שהגיע בראש משלחת של מפקחים מצרים , לעקוב אחר מהלך 
בחינות הבגרות בקרב 000 , 8 התלמידים ברצועה , שיבח את המנהל האזרחי והסיוע 
שמגיש המנהל האזרחי לתלמידים . כן שיבח את קיומם התקין של בחינות הבגרות . 
מקורות מצרים במשלחת ציינו לשבח את המנהל האזרחי בראשותו של תא"ל אריה רמות , 
אשר הורה להנפיק אישורי תנועה בעוצר לכל גורמי החינוך , על מנת לאפשר את 
מהלכן התקין של בחינות הבגרות . המפקחים המצרים הביאו בעצמם את הבחינות 
מאחר ומערכת החינוך ברצועת עזה פועלת על פי תוכנית הלימודים המצרית . בסיום 
הבחינות ביום רביעי , יקחו המפקחים את הבחינות והן תיבדקנה במצרים . הבחינות 
עצמן מגיעות סגורות ומוחזקות תחת שמירה עד לחלוקתן לתלמידים . סה"ך נבחנים 
ברצועת עזה כ000 , 8 תלמידים ומתוכם 002 אסירים שנבחנו בבתי הכלא . מבין 
הנבחנים 049 , 4 הם בנים ו062 , 3 בנות . 
