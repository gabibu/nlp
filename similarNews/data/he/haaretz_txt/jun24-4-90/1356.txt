אביגאן ( ע"ר ) . המורדים , התוקפים את מונרוביה במטרה להדיח את הנשיא 
סמואל דו , הגיעו אתמול בצהריים למרכז בירת ליבריה , במרחק של 002 מטרים 
בלבד מאחוזתו המבוצרת היטב של דו כך מסרו מקורות של המורדים באביגאן , 
בירת חוף השנהב . המקורות בחוף השנהב , הנמצאים בקשר אלחוט עם כוחות המורדים 
בתוך ליבריה , מסרו כי המורדים פרצו למרכז מונרוביה , אך עדיין אינם שולטים 
באופן מלא בעיר . דובר של מחלקת המדינה בוואשינגטון מסר כי קרבות עזים מתנהלים 
בצפון - מזרח מונרוביה בין כוחות הממשלה והמורדים . סוכנות הידיעות הצרפתית 
מסרה , ממקור של המורדים , כי 008 מורדים של " החזית הפטריוטית הלאומית " , 
בפיקודו של הגנרל מוסא עיסא , נלחמים מראשית השבוע בפרברי מונרוביה , 
ומתקדמים אל מרכז העיר . נראה כי בקרבות נוטלים חלק כמה אלפי מורדים המתקדמים 
במספר צירים . מנהיג המורדים , צארלס טיילור , נמצא בקירבת עיר הבירה ומפקד 
אישית על הפעולות . כל קשרי הטלפון והטלקס עם מונרוביה נותקו שלשום , כאשר 
המורדים הידקו את המצור על הבירה , והשתלטו על הכביש הראשי האחרון שדרכו 
אפשר לצאת מן העיר . במונרוביה שוררת בהלה ותושבים רבים מנסים להימלט . מאז 
התקפות המורדים בשבוע שעבר בקירבת מפעל המים והסכר ההידרו - חשמלי בקירבת 
העיר , נותקה אספקת החשמל והמים . חיילי ממשלה , רבים מהם שיכורים , שוטטו 
ברחובות , השתלטו על מכוניות וסחטו כספים . בני השבטים מאנו וגיו , התומכים 
במנהיג המורדים טיילור , תפסו מחסה בכנסיות של מונרוביה , מחשש לפעולות 
תגמול צבאיות , מצד שבט קראהן , אליו משתייך הנשיא דו . רוב שרי הממשלה 
והפקידים הבכירים , כולל שר ההגנה , נמלטו מליבריה . בעקבות המחסור במים , 
התקבלו ידיעות כי פרצה מגיפת כולירה בשכונות מסויימות במונרוביה , בה מתגוררים 
יותר מחצי מיליון תושבים . החנויות והמפעלים בעיר סגורים מאז סוף השבוע שעבר . 
בעיר נותרו כמה מאות אזרחים זרים , בעיקר אמריקאים , ופחות מעשרה צרפתים , 
זאת לאחר שהממשלות והחברות הזרות פינו את העובדים הלא - חיוניים ובני משפחותיהם . 
משרד החוץ האמריקאי הודיע כי הוא " שוקל את כל האופציות " , כדי להגן על 
אזרחים אמריקאים . כ003 , 2 נחתים משייטים זה חודש ימים בקירבת חופי מונרוביה , 
בארבע אניות מלחמה אמריקאיות , כולל נחתת - טנקים . משרד החוץ האמריקאי 
גם הודיע כי ארה"ב מוכנה להבטיח את יציאתו של הנשיא דו אם יבקש זאת , אולם 
עד עכשיו לא עשה זאת . סיירה ליאון הציעה בשבוע שעבר , כי הנשיאים של גינאה , 
ניגריה וטוגו יבואו למונרוביה , כדי לשכנע את דו להתפטר . 
