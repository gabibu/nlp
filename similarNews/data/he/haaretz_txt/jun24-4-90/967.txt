ישראל היא אחת המדינות העשירות ביותר בסימני נפט . הנה גם הפעם עוזבת ספינת 
הקידוח את " ים - 2 " , לאחר שפיזרה סימנים לרוב , אך נפט בכמות מסחרית 
לא מצאה . גם תקוות המשקיעים להתעשר בין - לילה מפליגות אל האופק , עם 
הספינה . המכה הפעם היתה קשה . במשך חודש מאי הוכפל שוויין של מניות הנפט , 
אך הנפילה היתה חדה עוד יותר , ותוך ימים ספורים חזר השער לרמתו הקודמת . 
יואל חיפושי נפט , למשל , ירדה תוך כמה ימים מ0031 נקודות ל455 אתמול . 
כל מי שהאמין לשמועות ורכש מניות נפט לפני שבועיים שלושה והיו רבים כאלה 
הפסיד את רוב השקעתו . היו שהאשימו את חברת ישראמקו בדיווחים לא מדויקים 
שניתנו באיחור . יש אף כאלה המואשמים בניצול מידע פנים . אך מעניין גם 
לבדוק איך דיווחו העיתונים השונים על הנושא , בחודשיים האחרונים . משקיע 
שרוצה ללמוד מהניסיון חייב לבצע עכשיו עבודת מחקר קטנה . הוא צריך להשוות 
את הדיווח בעיתונים השונים בחודשים מאי - יוני . הוא צריך ללכת לארכיון , 
לקחת את העיתונים ולהשוות ביניהם מדי יום ביומו . ללמוד את אופיו של כל 
עיתון . היו עיתונים שדיווחו באופטימיות חסרת שחר , כאילו כבר נמצא נפט 
בכמות מסחרית , מול עיתונים שדיווחו באופן סולידי ואמין . המשקיע צריך 
לבדוק איך ציטט כל עיתון את ההודעות של חברת ישראמקו , האם במדויק או מתוך 
משאלת לב תוך כדי הבלטת החלק האופטימי בהודעה . הוא צריך גם לבדוק אם העיתון 
חקר את הסיכוי למציאת נפט עם מומחים בלתי תלויים , עם אנשי משרד האנרגיה , 
או שציטט את אנשי הקידוח עצמו שהאינטרס שלהם ברור . כל זה צריך להיות מאוד 
חשוב למשקיע כי חברת ישראמקו לא סיימה את עבודתה לאחר כישלון " ים - 2 " . 
החברה מתכננת לגייס מהציבור עוד 53 מיליון דולר כדי להמשיך ולחפור בקרקעית 
הים באותו אזור . לכן צפוי שתופעת בהלת הנפט תחזור על עצמה . צפויות הודעות 
ודיווחים וכתבות , אך עכשיו , לאחר שבדק את העיתונים , יוכל המשקיע למנוע 
מעצמו חלק נכבד מעוגמת הנפש . הפעם הוא יידע לאיזה עיתון להאמין , איזה 
עיתון מספק מידע זמין ואמין . 
