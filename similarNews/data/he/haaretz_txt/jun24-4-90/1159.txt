המגעים למכירתו של בנק מימון וסחר על - ידי בנק המזרחי , נקלעו למבוי סתום . 
ועדת הכספים של הכנסת תדון בשבוע הבא בהצעה מחודשת של בנק ישראל , למיזוג 
הבנק עם בנק המזרחי . החלטתה המקורית של הוועדה , מינואר 09 , היתה לנסות 
ולמכור את הבנק ( הנשלט ע " י בנק המזרחי ) , בנפרד מבנק המזרחי . ועדת 
הכספים הביעה עמדתה זו לאור מידע שקיבלה , כי ברכישת הבנק מתעניינים כמה 
גופים המוכנים לשלם עבור השליטה 801 מיליון דולר . מאז אותה החלטה , לא 
גילו ראשי המזרחי התלהבות רבה ביישומה , ובעמדה זו זכו לגיבויו של בנק ישראל . 
גם ההצעה למיזוג בנק מימון וסחר עם בנק קטן אחר , ירדה מעל הפרק . הצעה 
זו נדחתה גם ע"י חברת נכסים ם . י . , בנימוק שהתנאים לביצועה לא היו סבירים : 
רוכש בנק מימון וסחר לא יקבל שיפוי ; לא תהיה לו זכות לבדוק את הבנק ; 
והוא יתבקש לשלם עבור מימון וסחר סכום גבוה יחסית . בנכסים ם . י . הגיעו 
להחלטה כי מבחינתם , עדיף שבנק המזרחי יבצע השוואה של זכויות ההצבעה במניותיו , 
ולנכסים ם . י . תהיה אז הזכות להחליט מה יעלה בגורל מימון וסחר . מבחינה 
זו , היוזמה של בנק ישראל לבחון את הסוגיה מחדש בוועדת הכספים , נתקבלה 
בהפתעה . 
