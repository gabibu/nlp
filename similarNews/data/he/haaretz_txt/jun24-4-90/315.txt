גנואה ( שרות " ספורט הארץ " ) . אין זה משנה מה תהיה תוצאת המישחק , 
נבחרות רומניה ואייר שיחקו טוב יותר מאשר מישהו ציפה מהם . אף לא אחת מהשתיים 
ציפתה לעלות לשלב השני של המונדיאל . עכשיו הן מחפשות את רבע הגמר מעמד 
אליו לא הגיעו מעולם . בעצם , אייר מעולם לא השתתפה בגביע העולם . האירים 
אינם סובלים מפציעות והם מגיעים להתמודדות החשובה אחרי שלא נוצחו ב - 91 
מישחקיהם האחרונים . רומניה תחסר את החלוץ מריוס לאקאטוש , המושעה בגלל 
צבירת שני כרטיסים צהובים . לאקאטוש הבקיע את שני השערים בניצחון 20 על 
בריה"ם בשלב המוקדם . את הצהוב השני קיבל במישחק האחרון בבית המוקדם , 
עם ארגנטינה ( 11 ) . " יהיה קשה מאוד להחליף את לאקאטוש " , אמר מאמן 
נבחרת רומניה אמריך יניי . פלוריאן ראדוצויו או רודיון קאמאטארו ישחקו במקום 
לאקאטוש , הודיע יניי . הוא מתלבט בין השניים ויחשוב על כך עד סמוך לתחילת 
המישחק הערב ב - 00 . 81 שעון ישראל . ראדוצויו , בן 02 , הוא אחד החלוצים 
הצעירים בטורניר , ושיחק נגד קאמרון ובריה"ם . לפני כמה ימים חתם ראדוצויו 
על חוזה בקבוצה האיטלקית בארי . קאמאטארו , הותיק בן ה - 03 , כבר שיחק 
בשארלרוה הבלגית . אחרי שעלו לסיבוב השני , התפנה גקי צארלטון המנגר של 
אייר , לצפות כמה שעות במישחקיה של רומניה בשלב המוקדם מעל קלטת הוידאו . 
לפני שנתיים נפגשו שתי הנבחרות ואייר ניצחה 20 . " יש לנו מאזן נפלא של 
שמונה מישחקים ללא הפסד מול נבחרות מזרח אירופה " , אמר אתמול צארלטון , 
" הסיגנון שלנו מתאים לבלום נבחרות כמו רומניה ובריה"ם . הם לא אוהבים 
את הסיגנון שלנו , ואני משוכנע שנוכל להעניק להם 09 דקות של כדורגל קשה 
וחזק , בתקווה לעלות לרבע הגמר . אבל המאמן הרומני יניי , אינו חש פחד 
מהאירים . " ננסה לפתור את משיחק הלחץ של האירים " , אמר , " אנו חושבים 
שאייר תשחק כדורגל הוגן ואנחנו נשתדל גם כן " . יניי סיפר , כי המצב הפוליטי 
השורר כיום ברומניה לא השפיע על שחקניו . להיפך , הם מנסים לשמח את העם 
הרומני . " לפני המהפיכה ששמה קץ לשלטונו של הדיקטטור ניקולאי צאוצסקו " , 
אמר יניי , " היה עלינו לשלוח מברקים לנשיא . עכשיו זה שונה . קיבלנו 
מהנשיא יון אילייסקו ומראש הממשלה ברכות על שעלינו לסיבוב השני " . צארלטון 
אינו לוקח סיכון . הוא כבר בחר את השחקנים שיבעטו את כדורי 11 המטרים למקרה 
ש - 021 דקות ההתמודדות יסתיימו ללא הכרעה . את השמות הוא שומר בסוד . 
צארלטון : " זה מאוד פשוט . יש לנו כמה מתנדבים . לא יהיו לנו בעיות " . 
אולם צארלטון לא נותן לרומניה סיכוי להגיע להכרעה בבעיטות 11 מטרים . 
