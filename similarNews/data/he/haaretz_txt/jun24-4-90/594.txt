( ע ) . מבקרת המדינה , מרים בן - פורת , הזהירה אתמול מפני הכוונה 
לבטל את החוק המגביל מינויים פוליטיים . " תופעת המינויים הפוליטיים היא 
נגע נורא , הנמצא בקו של עלייה ומביא לשחיתות בשרות הציבורי " , אמרה בן - 
פורת והוסיפה : " אוי לנו אם נבטל את החוק המגביל תופעה זו . אוי לנו 
אם אותו פה שאסר עכשיו יתיר " . מבקרת המדינה אמרה את הדברים בטקס הענקת 
פרס " קרן דודי " לשנת תש"ן , שנערך בבית אגרון בירושלים במעמד חברי כנסת , 
שופטים , פרקליטים , עיתונאים וקהל רב . הטקס מתקיים לזכרו של דוד ( 
דודי ) פרידמן , שהיה מנהל סניף סוכנות החדשות עתי"ם בירושלים , ונפטר 
לפני שנתיים בגיל 82 . פרס " קרן דודי " הוענק השנה לעיתונאית טובה צימוקי 
( דבר ) על מאמריה בתחום החוק והמשפט , שהצטיינו במידע רב ותרמו לעידוד 
ערכי שלטון החוק והדמוקרטיה . ציון לשבח הוענק לכתב הטלוויזיה איתן אורן , 
על כתבה שהכין על הקשיים העומדים בפני צעירים דרוזיים לאחר שחרורם מצה"ל . 
חברי ועדת הפרס הם : ח"ך אמנון רובינשטיין , העורך הראשי והמנהל של סוכנות 
החדשות עתי"ם , אלתר ולנר , ד"ר דוד פרי וצבי גורן . מבקרת המדינה התריעה 
בדבריה כנגד התלות ההולכת וגוברת של אישים פוליטיים בחברי מרכז מפלגתם . 
" תלות זו מביאה למתן טובות הנאה , למעשי אפליה ולאינטרסים המעבירים אנשים 
על דעתם עד כדי כך שהפוליטיקה אוכלת אותנו בכל פה " , אמרה בן פורת . היא 
שיבחה את העיתונות העושה את תפקידה בכישרון ותוך שמירת כל כללי האתיקה , 
סוביודיצה וצנעת הפרט , ואמרה כי עיתונות כזו לא רק מסייעת למבקר המדינה 
בחשיפה , אלא גם מבצעת את התפקיד בעצמה . " זהו הכלי שביקורת המדינה אינה 
יכולה בלעדיו . אנחנו חשופים בצריח , אבל את דבר הביקורת צריך להביא לידיעת 
הרבים . העיתונות צריכה לשמש גורם מחנך ולנצל את הרצון העז המורגש כיום 
בעם לתמורה ולשינוי כיוון " , אמרה . עוד התייחסה המבקרת לפסק דין של בג"ץ , 
שהורה באחרונה לחשוף את ההסכמים הקואליציוניים . " זהו פסק דין מצוין , 
אבל לדעתי יש בו פגם קטן , המחטיא את המטרה . כי אם יוצגו ההסכמים בזמן 
הצגת הממשלה , כפי שקבע בג"ץ , נדמה לי שנאחר את המועד . מתי יספיקו החכ"ים 
לעיין בהסכמים ? לכן לדעתי צריך היה לקבוע פרק זמן מינימלי בין חשיפת ההסכם 
לבין מועד הצגת הממשלה , שיאפשר לח"כים ולציבור לעיין בהסכמים ולגבש את 
דעתם עליהם " . ח"ך אמנון רובינשטיין , יו"ר " קרן דודי " , הצטרף לאזהרתה 
של המבקרת בעניין המינויים הפוליטיים ואמר כי אם יבוטל החוק , " תיתן הכנסת 
גושפנקא להשחתת מידות " . קצין המשטרה לשעבר , עו"ד בנימין זיגל , שיבח 
את אמצעי התקשורת , המשמשים ככלב שמירה על החוק . 
