נציגי קונסורציום הבנקים הישראליים הנושים בתדיראן , חייבו את הנהלת חברת 
תדיראן וראשי קונצרן כור להתחייבות בלתי חוזרת להמשך המאמצים למכירת תדיראן , 
וכן להפריש 63 מיליון דולר , כהפסד צפוי לכור ממימוש ההשקעה בתדיראן . 
בעקבות ההפרשה , ירד שוויה המאזני של תדיראן בספרי כור , והוא עומד עתה 
על 07 מיליון דולר . ההחלטה על כך התקבלה שלשום בתום דיונים קדחתניים , 
שבהם לקחו חלק נציגי קונסורציום הבנקים הנושים בתדיראן , וכן ראשי קונצרן 
כור וחברת תדיראן . הדיונים התנהלו על מנת להגיע להסכמה שתאפשר את פרסומם 
של מאזני קונצרן כור לשנת 98 . על - פי ההתחייבות שהושגה , מכירת אחזקותיה 
של כור בתדיראן , תתבצע בתיאום עם ועדת המנכ"לים של הבנקים הישראליים במחיר 
שיסוכם בין כור לוועדה . כמו כן קובע ההסכם , כי אם יראה לוועדה כי כור 
אינה עושה די לביצוע המכירה , הוועדה תהיה רשאית לבצע את המכירה בשם כור 
ובמקומה , ובלבד שהמחיר ישקף את ערכה הכלכלי של תדיראן בעת המכירה . ועדת 
המנכ"לים של הבנקים הישראליים הנושים בתדיראן , תהיה רשאית גם להורות לכור 
על מכירת אחזקותיה בתדיראן לקונה כלשהו , ואם יתגלעו חילוקי דעות בין הצדדים 
בדבר המחיר שניתן להשיג בעבור האחזקות בתדיראן , תהיה לוועדה סמכות להורות 
לכור לבצע את המכירה במחיר שתקבע הוועדה . הנהלת כור ציינה , כי בשל היעדר 
תוכנית פעולה מגובשת למכירת תדיראן , אין באפשרותה להעריך את משך הזמן הדרוש 
למציאת קונה ולביצוע של המכירה ולהעריך את היקף העסקה . 
