רשת ההיפרשוק של תנובה הקדימה את הרשתות המתחרות והודיעה כי החל מהיום היא 
מאריכה את האשראי המוענק ללקוחותיה . אלה יוכלו מעתה לשלם עבור קניותיהם 
באשראי בשני מסלולים : המסלול הראשון , היפר - אשראי , מאפשר ללקוחות שסל 
קניותיהם יעלה על 001 שקל , לקבל אשראי עד 2 בספטמבר , אם ישלמו באמצעות 
אחד מכרטיסי האשראי המקובלים בשוק . המסלול השני , אשראי כפול שלוש , מאפשר 
ללקוחות שסל קניותיהם עולה על 001 שקל , לשלם עבורו בשלושה תשלומים שווים 
שינוכו מחשבונם ללא ריבית באמצעות כרטיס האשראי . רשת ההיפרשוק , שיצאה 
בשבוע שעבר במבצע הוזלות לעוף הקפוא , כשהיא גוררת אחריה את שאר הרשתות , 
שנאלצו להפחית את מחירו של העוף הקפוא מתחת למחירו המומלץ , הודיעה אתמול 
כי מעתה ניתן להשיג בסניפי הרשת גם עוף טרי , הודו טרי ועוף מצונן בחלקים 
ובפיקוח וטרינרי . תחרות ערה נטושה בין רשתות השיווק הקמעונאיות , בשוק 
העוף הטרי והקפוא . הרשתות נערכו בשבועות האחרונים על - מנת לצאת בתשובה 
שיווקית ליוזמתה של רשת השופרסל , אשר יצאה ראשונה עם המבצע " עוף מיד 
ראשונה " , שבא לעודד את צריכת העוף הקפוא . צעדה של רשת ההיפרשוק בא לענות 
על דרישת הצרכנים לעוף טרי , שאותו היה ניתן להשיג בעיקר בשווקים הפתוחים 
ולא ברשתות . 
