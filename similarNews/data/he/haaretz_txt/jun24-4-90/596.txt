יה , ( מערך , שינוי , רץ ) נגד 21 חברי האופוזיציה ( ליכוד והמפלגות 
הדתיות ) אושרה אמש מועמדותו של הרב הרפורמי , הרב ארני גלאק , למועצה 
הדתית . ההחלטה התקבלה לאחר איומם של מספר חברי קואליציה חברי רץ ושינוי 
לפרוש ממנה , אם לא יאושר מועמד רפורמי למועצה הדתית . פירוק הקואליציה 
נמנע באמצעות הצבעת רוב של חברי המערך , בעוד ראש העיר אריה גוראל התנגד , 
כדי לקיים את התחייבותו למפלגות הדתיות . מבין חברי המערך הצביעו נגד ההחלטה 
גם מ"ם ראש העירייה , שמעון רודיק . נגד ההחלטה הצביע גם אהוד לביא , לשעבר 
פעיל מרכזי בוועד למניעת כפייה דתית בחיפה . הוא נימק את אופן הצבעתו במחויבותו 
לראש העירייה . ואילו תמיכה בצירוף הרב הרפורמי באה מצד עו"ד שלמה לבנוני , 
בעוד כל חבריו מסיעת הליכוד הצביעו נגד . מעמדה של החלטת מועצת עיריית 
חיפה כלפי שר הדתות הוא בגדר המלצה בלבד . הרב גלאק הוא אחד מ21 נציגים 
שעליהם המליצה עיריית חיפה בפני שר הדתות . ברשימה נכללת לראשונה אשה , 
מלכה אופיר , וכן רב קונסרבטיווי , הרב ברני הוך . יו"ר התנועה ליהדות 
מתקדמת , ברוריה בריש , קידמה אתמול בברכה את החלטת מועצת העירייה " על 
שלא נכנעה ללחצים שהופעלו עליה " . היא קראה לשר הדתות , אבנר שאקי , לכבד 
את החלטת המועצה ולאפשר מינוי מועצה דתית חדשה בעיר . 
