צו בטיחות להפסקת העבודה במתקן " שור - ואן הקרנות " , במרכז למחקר גרעיני 
בנחל שורק , הוצא אתמול . הצו הוצא על - ידי אינג אפרים כחלון , מפקח עבודה 
ראשי במשרד העבודה והרווחה . ההוראה להוצאת צו הפסקת העבודה , במתקן שבו 
התרחשה בשבוע שעבר תאונה גרעינית שגרמה לפגיעה בעובד מוטי לוי , ניתנה 
מיד לאחר שהתקבלו אתמול ממצאי דו"ח ביניים של ועדת חקירה מיוחדת , שמינה 
המשנה למנכ"ל , ד"ר יצחק קנדל , לחקור את תאונות העבודה . " הפסקת העבודה 
במפעל הגרעיני תימשך , עד לנקיטת כל האמצעים הבטיחותיים שוועדת החקירה תימצא 
לנכון להמליץ עליהם וכפי הנדרש בחוק . שירות הפיקוח על העבודה במשרד העבודה 
והרווחה רואה בחומרה רבה את אי תקינות המתקן , ובמיוחד לאור העובדה כי הנהלת 
המפעל ידעה על אמצעי המיגון הנדרשים " , אמר כחלון . ועדת החקירה תמסור את 
הדו"ח הסופי על האירוע לשר הממונה על משרד העבודה , דוד מגן , בראשית 
השבוע הבא . 
