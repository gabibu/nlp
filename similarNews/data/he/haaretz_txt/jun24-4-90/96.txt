( ע ) . הגלולה המהפכנית הגורמת להפסקת הריון ולהפלה נוסתה בישראל בתוצאות 
מעודדות , אך אישור התרופה בישראל נמנע בשלב זה על ידי החברה המייצרת מצרפת , 
אשר הפסיקה את הניסויים הקליניים בארץ . גילוי זה נחשף על ידי העיתון " מרשם 
ישראלי " , שבחסות הסתדרות הרוקחים בישראל . ד"ר אלי רונן , מביה"ח משגב 
לדך בירושלים , ועורכת העיתון , ד"ר עדנה מרין , מציינים כי החברה היצרנית 
" רוסל - אוקלף " מצרפת , מגבילה עתה את הניסויים הקליניים מחוץ לצרפת , 
מטעמים פוליטיים השמורים עמה . נמסר , כי הנתונים המדעיים מרמזים על הצלחות 
טיפוליות ועל תרומתה של הגלולה למניעת תחלואה ותמותה של נשים העוברות הפלה . 
הטיפול החדש נוסה גם באנגליה ובסקנדינוויה . המחברים מציינים כי הטיפול 
המהפכני אינו סוגה בשושנים בדרכו לשימוש המוני . בארה"ב טרם ניתן היתר לתרופה , 
כיוון שהדרישות הן קפדניות ומחייבות ניסיונות קליניים ממושכים . כמו כן 
קיים במדינות מסויימות בארה"ב איסור על ביצוע הפלות . צוין כי מדינות מערב 
אירופה ליברליות יותר בנושא זה . התכשיר החדש הומצא על ידי מדען צרפתי . 
מתן התרופה לאחר הביוץ או בשלבי ההריון הראשונים מסכל את פעילות הפרוגסטרון . 
בתנאים אלה גורמת התרופה להופעת המחזור , כאילו ההפריה לא התרחשה כלל . 
מתן התרופה לפני הביוץ גורם למהלך ביולוגי אחר שבו לא מופיע המחזור , שכן 
שלב הפרשת רירית הרחם והביוץ מדוכאים . בניסיונות לגרימת הפסקת הריון היו 
תוצאות טובות ובשילוב עם תכשיר נוסף , שניתן בדרך תוך נרתיקית , הושגו 
% 99 הצלחה . עתה נערכים בתרופה גם ניסיונות נוספים בטיפול במחלות סרטן , 
בין היתר כדי לברר יעילותה לדכא סרטן השד . לתרופה כמעט ואין תופעת לוואי , 
למעט דימום וכאב הניתן לשליטה . הופעתה עוררה גל אדיר של מחאה צבורית , 
בעיקר מקרב גורמי דת . 
