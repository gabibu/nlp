אירופה על כל חלקיה , במערב ובמזרח כאחד , ולמעשה העולם כולו עוצר את נשימתו 
לקראת היום , שבו יואחד המטבע של שתי המדינות הגרמניות וייעשה צעד מכריע 
לאיחודן . קשה למצוא מדינה או אדם , שיש לו יחס חד - משמעי לצעד זה ולעתיד 
שהוא טומן בחובו . הדעות רחוקות מלהיות חד - משמעיות אף בגרמניה עצמה , 
על שני חלקיה . האופוריה הראשונית , שאחזה בגרמנים בנובמבר אשתקד , פינתה 
מקומה מזמן לחישובים מפוכחים וגם לחששות כבדים מפני הצפוי . מתרבים המזרח - 
גרמנים , המביעים הסכמה לדבריו של הסופר שטפן היים : " יש להצטער , שהרפובליקה 
הגרמנית הדמוקרטית לא תהיה אלא הערת - שוליים בספר ההיסטוריה של האנושות " . 
המזרח - גרמנים חוששים שהנהגת המרק המערב - גרמני כמטבע יחיד יביא בעקבותיו 
את הורדת רמת ההכנסות שלהם , יחד עם עליית מחירים , והאיחוד הכלכלי עם 
מערב - גרמניה עלול לחסל כמה הישגים סוציאליים ממשיים , שהיו מנת חלקם עד 
כה . רבים החששות גם מפני אבטלה המונית במזרח - גרמניה , והסיכוי לזכות 
בדמי אבטלה במרקים מערביים הוא נחמה דלה מאד . " האם ניכנס רעבים לממלכת 
המארק ? " שאל אתמול העיתון המזרח - ברלינאי " ברלינר צייטונג " . זו 
אינה שאלה רטורית . חנויות הכל - בו במזרח - גרמניה התרוקנו כמעט כליל . 
סבורים כי ההכנסה החודשית של עובד מזרח - גרמני ממוצע תהיה החל מהחודש כ002 , 
1 מארקים , משפחה בת ארבע נפשות יכולה לצפות להכנסה של 009 , 1 מארקים . 
יהיה זה בערך % 05 פחות מהכנסת העובדים במערב ועל כן צפוי גל של תביעות להעלאת 
שכר שבעצם כבר החל , עם שביתת עובדי התברואה במזרח - ברלין . במזרח - אירופה 
אין מסתירים את חילוקי הדעות בעניין איחוד גרמניה . בריה"ם חוששת מכוחה 
הצבאי של גרמניה המאוחדת , ולחשש זה שותפה גם פולין . בקצה השני של הקשת 
ניצבת הונגריה . הממשלה ההונגרית החדשה מטפחת יחסים הדוקים מאד עם גרמניה 
ומצפה ממנה לסיוע כלכלי נדיב , אי לכך מביעים ההונגרים תמיכה בלתי - מסוייגת 
ביחוד גרמניה . גם צכוסלובקיה מביעה תמיכה באיחוד , אם כי תמיד אגב הדגשה , 
כי איחוד גרמניה יהיה חיובי רק אם יחזק את איחוד אירופה ; או כדברי הנשיא 
האוול : " יש לקוות , כי גרמניה המאוחדת תשתמש בכוחות היוצרים הענקיים 
שלה בשירות האחריות האנושית הכל - עולמית " . קפידבין " עם הכנסתו של המארק 
המערב - גרמני , ההסטוריה של הרפובליקה הדמוקרטית הגרמנית תבוא לקיצה . 
מה שמחכה לנו הוא חברה קפיטליסטית " , כתב " נוייס דויטשלאנד " , ביטאון 
המפלגה הקומוניסטית המושפלת . עיתונים אחרים הבליטו תצלומים של השטרות החדשים 
והזהירו את קוראיהם מפני זיופים . העידן החדש התחיל בחצות הלילה . עד אותה 
שעה שילמו החוגגים את האירוע את חשבונותיהם במארקים מן המזרח ומיד לאחר מכן 
יהיה עליהם לשלם בעד המזון והמשקאות שלהם במארקים מערביים . גם המוניות במזרח - 
גרמניה יעברו למטבע החדש עם הישמע 21 פעימות השעון והלקוחות ישלמו מאותה 
שעה במטבע החדש בעד הנסיעה שלהם . ראש הממשלה לותר דה - מאזייר , קרא לאזרחים 
לגלות אומץ ותושיה ולנצל את ההזדמנויות הנפתחות בפניהם עם המיזוג ההסטורי . 
