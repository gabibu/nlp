באיגרתו לנשיא ארה"ב גורג בוש לא יחרוג ראש הממשלה יצחק שמיר מעקרונות הסכם 
קמף דייוויד ויציע לפלשתינאים אוטונומיה מלאה , מבלי להתחייב למהות הסדר 
הקבע . אתמול נמשכו ההתייעצויות בין לשכת ראש הממשלה לבין שר החוץ דוד לוי 
וסגנו בנימין נתניהו במאמץ למצוא תחליף חיובי להצעות הגישור של מזכיר המדינה 
גיימס בייקר , ששמיר נתבקש להשיב עליהן . הצעות אלו , העוסקות בשיתוף 
מגורשים ותושבי מזרח ירושלים בעלי כתובת כפולה במשלחת הפלשתינית , נדחות 
למעשה בטיוטת איגרת התשובה של שמיר לבוש . נקודות נוספות שיודגשו באיגרת : 
תביעה מארה"ב ללחוץ על מדינות ערב להגיע להסדר שלום עם ישראל , בטענה שהבעיה 
הפלשתינית אינה החמורה ביותר המאיימת על שלום האזור . שמיר ידגיש את חימושה 
המואץ של עיראק ואיומיו של הנשיא סדאם חוסיין . דרישה שהשיחות על ההסדר בשטחים 
יתנהלו בד - בבד עם שיחות השלום בין ישראל לשכנותיה . הצהרה שהממשלה לא תיישב 
עולים בשטחים . הסתייגות משיתוף אש"ף בדיאלוג עם ישראל בכל תנאי . הבעת נכונות 
להידבר עם תושבי הגדה והרצועה בלבד , דבר ששרים בכירים בממשלה החדשה כבר 
החלו ליישמו . הסתייגות משיתופם של ערביי ירושלים בתהליך . קפידבין ( ע ) 
. ישראל תתחיל מיד בחידוש הדיאלוג עם מצרים וארה"ב , תוך מגמה להסיר את 
אי האמון והחשדנות שאיפיינו חלק ממערכת היחסים עם מדינות אלו . כך אמר אתמול 
שר החוץ דוד לוי , בצאתו מבית החולים העמק שבעפולה , בו אושפז 21 יום לאחר 
שלקה בהתקף לב קל . רופאו של השר לוי , ד"ר טיבריוס רוזנפלד , אמר כי מצבו 
של השר טוב והוא הורה לו להקפיד על מנוחה וכן להפסיק את העישון . השר לוי 
הודה לצוות הרופאים והאחיות שטיפלו בו והודה להנהלת בית החולים על היחס המיוחד 
לו זכה . השר לוי גילה כי שיגר איגרת לעמיתו שר החוץ המצרי עיסמת עבד אל - 
מגיד , שבה נאמר כי ישראל תשמח לדון בכל הצעה שמצרים תרצה להעלות שתביא 
לחידוש המו"ם לשלום באזור . השר לוי ישהה בימים הקרובים בבית מלון בירושלים , 
כדי למנוע ממנו נסיעה יום - יומית מבית - שאן לירושלים . 
