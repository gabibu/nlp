ניצחון 10 על מצרים , ומנע תסבוכת גדולה ורגעי מתח רבים . הניצחון האנגלי 
היה היחיד ב6 מישחקים בבית זה . אנגליה תתמודד ביום שני בשמינית הגמר עם 
בלגיה , שסיימה שניה בבית ה . ההתמודדות בין אנגליה למצרים לא הלהיבה . 
הרמה הנמוכה אופיינית כל - כך למישחקי בית ו איכזבה את הצופים שהביעו 
דעתם בשריקות בוז בפרקי זמן שונים של המישחק . במחצית הראשונה שהה הכדור 
במרבית הזמן במחצית המיגרש , כאשר שתי הנבחרות אינן מצליחות ליצור מצבי 
הבקעה קורצים , מהסוג שמזרז את פעימות הלב . המישחק השקול נבע ממישחק לא 
מתוחכם של האנגלים , לעומת מישחק זהיר של המצרים שחששו מספיגת שער . המצרים 
האטו את המישחק והציגו מישחק מסירות מייגע , כאשר הכדור עבר רגליים רבות 
עד שהועבר קדימה , לעבר עמדה יעילה יותר . אנגליה שיחקה לא מאורגן , עם 
כדורים ארוכים שנועדו להדיע לחלוצים גארי לינקר וסטיב בול . אלה סבלו מאספקת 
כדורים לקויה , ונבלעו בינות למגיני מצרים . גון בארנס לא הורגש וגלן הודל 
היה חלש . רק פול גאסקוין ניסה לעשות משהו מדי פעם . במחצית הראשונה היו 
לאנגלים כמה דקות טובות רק כאשר שיחקו במסירות קצרות , ללא העברות כדורים 
סתמיות לשטחים ריקים , בתקווה שמי מהמשחקנים יגיע אליהם . מצרים , עם קישור 
מעובה , החזיקה יותר בכדור . שחקניה היו מאורגנים יותר . הם נעו היטב 
עם הכדור ובלעדיו . אבל מה ערך לכל זה ללא ניסיונות הבקעה ממשיים ? . אחרי 
ההפסקה היה נדמה כי המצרים שולטים בקצב המישחק . הם נראו מסודרים יותר . 
אנגליה ניסתה מזלה בהתקפות מתפרצות , שבאחת מהן ( דקה 25 ) העביר כריס 
וודל כדור רוחב מצוין שהוחטא על ידי סטיב בול . שער הניצחון הובקע בדקה ה95 
מראשו של הבלם מרק רייט , שהקדים את השוער המצרי שובאייר והעביר מעל אגרופו 
של השוער כדור עונשין שהוגבה על ידי גאסקוין . היתרון הקל ככל הנראה על הלחץ 
בו היו נתונים האנגלים . הם ניצלו את ניסיונותיהם של המצרים להשוות , כדי 
לשחק במתפרצות מהאגפים . כך , למשל , כמעט ונכבש שער שני לזכות האנגלים 
בדקה ה08 . גאסקוין בעט כדרו עונשין שסובב בתיחכום ועקף את חומת השחקנים 
שניצבה מולו . הפעם היה שובאייר דרוך והוא איגרף אותו מעל למשקוף . למצרים 
ניתנה בדקה ה - 57 הזדמנות מצוינת להשוות . כדור - חוץ ארוך - טווח נזרק 
לרחבת אנגליה . פירס החליק את הכדור אחורנית לכתובת הלא נכונה . אולם מתוך 
העירבוביה בעט גאמל עבדל חאמיד את הכדור ברישול לגופו של פיטר שלטון . בדקות 
האחרונות עשו המצרים מאמצים להשוות , אולם הכדורים שלהם נקלטו בידיו של 
שילטון או הורחקו על ידי ההגנה , שהונהגה על ידי רייט . גם מבקיע , גם 
מגונן . " אנחנו מרוצים " , אמר בסיום המנגר האנגלי בובי רובסון . " ניצחנו 
את המישחק . אינך יכול לעשות יותר מזה " . שילטון , פארקר , רייט , ווקר , 
פירס , וודל ( פלאט ) , גאסקוין , מקמהון , בארנס , לינקר , בול 
( בירדסלי ) . שובאייר , איברהים חסאן , יאסין , האני ראמזי , אחמד 
ראמזי , אל - קאס ( סולימאן ) , יאקאן , יוסף , עבדל - ראני , עבדל - 
חאמיד ( עבדל - רחמאן ) , חסאן . שפט קורט רותליסברגר ( שוייץ ) , 
000 , 53 צופים , בקאליארי . 
