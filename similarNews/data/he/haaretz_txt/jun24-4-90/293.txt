הכח - האוירי של טומאס שקוראבי הוכיח עצמו יותר מדי במישחק עם קוסטה ריקה . 
החלוץ הצכי גבה הקומה הרס את ההגנה הנמוכה של קוסטה ריקה , כאשר לכד שלושער 
ושלח את צכיה לרבע הגמר . כל שלושת השערים היו בנגיחות קלאסיות , שלא היו 
ניתנות לעצירה בידי ההגנה הקוסטה ריקאנית . " אני אוהב להבקיע בנגיחות . 
אני חושב שאלה שערים המיוחדים ביותר " , אמר טומאס והוסיף : " שלושת השערים 
שהבקעתי היו החשובים ביותר בקאריירה שלי " . החלוץ בן ה - 52 , המשחק בקבוצת 
ספרטה פראג , הבקיע כבר חמישה שערים במונדיאל . במישחק עם קוסטה ריקה היה 
פעיל מאוד . הוא בעט 11 פעמים לשער , ההספק הגבוה ביותר שנרשם עד כה במישחקים , 
אחרי הרומני מריוס לקאטוש שבעט 21 פעמים . הקושי לעצור את השחקן הצכי מתבטא 
בכמות העבירות המבוצעות עליו . לפני המישחק עם קוסטה ריקה , נעשו עליו 
51 עבירות , שני אחרי דייגו מראדונה עם 82 . אחרי ההצגה הטובה שלו בגביע 
העולם , שקוראבי מתכנן לעזוב את צכיה ולהצטרף לקבוצה מערב אירופית . שקוראבי : 
" עדיין לא החלטתי לאן אלך . כנראה לאנגליה " . מקורות רשמיים במשלחת הצכית 
מעריכים , כי שוויו של שקוראבי בשוק הכדורגל האירופי הוא 5 . 2 מיליון דולר , 
וקבוצת קווינס פארק ריינגרס מהליגה הראשונה באנגלית מתעניינת בו . " אחרי 
המונדיאל אני חייב להרוויח כפול " , צחק שקוראבי . המאמן הצכי יוזף ואנגלוס 
מברך על עבודתו של שקוראבי . " ידעתי כל הזמן שהוא שחקן גדול , במיוחד 
הוא מסוכן ברחבת העונשין " , אמר ואנגלוס . ואנגלוס התייחס גם למשמעות הגביע 
העולמי לשחקניו : " כל השחקנים רואים באליפות הזדמנות להראות לעולם את 
מה שהם יודעים באמת . שקוראבי כבר הרוויח את ההזדמנות שלו " . 
