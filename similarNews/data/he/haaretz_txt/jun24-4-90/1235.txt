המעבר לכלכלת - שוק הוא המוצא היחיד מהמשבר ; בריה"ם תניח לארצות מזרח - 
אירופה לקבוע את דרכן על - פי רצון עמיהן ותשאף ליחסי ידידות ושכנות טובה ; 
יש להתאים את מצע המפלגה ואת המבנה הארגוני לתנאי משטר רב - מפלגתי ; מעמדה 
של בריה"ם כחיל החלוץ של החברה לא ייקבע על - ידי כפייה , אלא באמצעות רכישת 
אמון העם ; המפלגה הקומוניסטית שואפת לכינון סוציאליזם הומאני ודמוקרטי . 
אלו הנקודות החשובות ביותר בנאום בן ארבע השעות שנשא אתמול נשיא בריה"ם , 
מיכאיל גורבצוב , בפתיחת הוועידה ה82 של המפלגה הקומוניסטית הסובייטית , 
שתימשך עשרה ימים . גורבצוב היה הדמות המרכזית בוועידה ונראה שולט במצב 
לחלוטין . מלבד הנאום הפרוגרמאטי שנשא , ניהל גם את הדיון המייגע על סדר 
היום של הוועידה , שנמשך למעלה משעתיים . נאומו של גורבצוב היה ביקורתי , 
אך מאוזן , עם נטייה מסוימת לטובת שוחרי הרפורמות בעניינים כלכליים ובתחום 
המדיניות הבין - לאומית , לעומת נטייה שמרנית בעניין המבנה הארגוני של המפלגה . 
גורבצוב לא שלל את עקרון הצנטרליזם הדמוקרטי , אלא רק את צורות מימושו 
בעבר . מפלגות קומוניסטיות אחרות במזרח וגם במערב מחקו סעיף זה מן התקנון 
שלהן . גורבצוב נגע רק ברפרוף בשאלה הלאומית ופטר את הנושא בגינוי כללי 
של הלאומנות והגזענות . על עתידה של בריה"ם אמר : לא די בהרחבת זכויותיהן 
של הרפובליקות השונות ; יש להפוך את בריה"ם לברית חופשית של מדינות עצמאיות . 
גורבצוב גינה בתוקף את הכוחות השמרניים במפלגה הקומוניסטית וכן את אלה שלדבריו 
רוצים להוביל את בריה"ם לעבר הקפיטליזם . הוא מתח ביקורת על אלה הנושאים 
בעמדות שמרניות בשם שמירת האידאולוגיה המארקסיסטית - לניניסטית . לאחר מכן 
הצהיר , כי אסור לעצום את העיניים לעובדה , " שבתוך החברה הופיעו כוחות 
הדוחפים אותנו אל משטר בורגני , והקושרים את המצב המסובך הנוכחי של המדינה 
עם השלטת משטר קפיטליסטי " . גורבצוב הביע התנגדות להעברת כל האדמות לידיים 
פרטיות ואמר כי הוא בעד שמירה של קולחוזים . בתחילת דבריו תקף את אלה המאשימים 
את מדיניות הרפורמות שלו במצב הכלכלי והחברתי הקטסטרופאלי של בריה"ם . הוא 
אמר , כי למדינה הסובייטית יש ירושה כבדה של מדיניות קלוקלת מהעבר , שהרסה 
את הסביבה וגרמה לזיהום ולאסונות מעשי ידי - אדם , כמו התפוצצות הכור האטומי 
בצרנוביל . " אני אפילו לא מזכיר את המיליטריזציה של הכלכלה ואת אבדן חיי 
האדם במלחמה באפגניסטאן " , אמר המנהיג הסובייטי . גורבצוב אמר , כי בריה"ם 
כבר נמצאת בדרכה להיות מעצמה מדרגה שנייה וניצבת מולה בחירה קשה : או שהחברה 
תמשיך במסלול השינויים העמוקים שהחלו , או שהכוחות המתנגדים לפרסטרויקה 
יגברו ואז יהיו זמנים קשים למדינה ולעם . " ישנה אופוזיציה שלמה , שלטענתה 
הפרסטרויקה אחראית על כל כישלונותינו ; אלה פשוט שטויות " , אמר הנשיא ל007 , 
4 הנציגים בקונגרס . גורבצוב אמר לנציגים , כי אפשר יהיה להביס את הרפורמות 
רק אם יהיה קרע בקרב הכוחות הדמוקרטיים . הסכנה באה , אמר , מאלה הדבקים 
בעיקשות בעבר , מעכבים את התחדשות החברה , חוסמים את השינויים המתחוללים 
ומסתירים את עמדתם השמרנית בטענה שהם מגינים על האינטרסים של הפועלים . גורבצוב 
דחה האשמות מצד מבקרים שמרניים , כי מדיניותו במזרח - אירופה הביאה לתבוסה 
סובייטית משפילה , ואמר כי היחסים באזור יכולים להיות מושתתים רק על בחירה 
חופשית . קפידבינבאופן כללי לא היו בנאומו של גורבצוב חידושים מסעירים . 
עם זאת , התפאורה הכללית והאווירה היו שונות לחלוטין מאשר בעבר . הטיעונים 
היו ענייניים מאוד , והוויכוח גרר אחריו הצבעה כמעט בכל סעיף של סדר היום . 
מחיאות הכפיים במהלך נאום גורבצוב היו נדירות ואדיבות אף פעם לא ממושכות . 
רק עוזרו הקרוב של גורבצוב , אלכסנדר יעקבלב , זכה לתשואות סוערות כאשר 
נשא נאום נרגש בזכות הפרסטרויקה ובסיומו הודיע כי אין לו שאיפות פוליטיות 
וזאת תהיה הוועידה האחרונה שלו . על מרקעי הטלוויזיה נראו דמעות בעיני הנואם . 
קפידבינהרבה צירים הגיעו לוועידה בלי עניבה ( דבר שלא היה עולה על הדעת 
בעבר ) ; פסלו של לנין בכניסה לאולם הוועידה , שלרגליו נהגו הצעירים להניח 
זרי פרחים , נשאר הפעם חשוף . רק פעמיים חלה התעוררות בין הצירים : כאשר 
גורבצוב דיבר על חרפת מיעוט ייצוגן של הנשים בוועידה ; וכאשר יו"ר הישיבה , 
ראש הממשלה ניקולאי ריזקוב , הפתיע את כולם בסיום הישיבה בברכו את הצירים 
שחגגו אתמול את יום הולדתם . ההצבעה המשמעותית היחידה בדיון הפרוצדוראלי 
בפתיחת הוועידה היתה זו שחייבה את כל חברי ההנהגה למסור דין - וחשבון אישי 
על פעילותם . הראשון היה ראש הממשלה ריזקוב , ומיד שלח אחד הצירים פתק 
לנשיאות , שהתריע על אופן מסירת הדין - וחשבון , שעסק בפעולת הממשלה ולא 
בפעולתו האישית של ריזקוב . " המנהיגים שלנו אינם רגילים לתת דין - וחשבון 
על פעילותם " נכתב בפתק שהוקרא על ידי יושב - ראש הישיבה . גורבצוב תמך 
בתביעת נציג " המצע הדמוקרטי " לצרף את נציג סיעתו למזכירות הוועידה , 
ואמר , ספק בצחוק , כי " נוכחותו בוודאי לא תזיק " . הצירוף אושר ב007 , 
2 קולות נגד 007 , 1 , ואולי יש בכך כדי לרמוז על יחסי הכוחות בוועידה בין 
שוחרי הרפורמות לבין השמרנים . הערב מתוכננת בפארק גורקי עצרת להגנת הדמוקרטיה . 
אתמול הותירה הוועידה רישום מועט בלבד על חיי העיר . בניגוד לעבר , הכיכר 
האדומה נשארה פתוחה לתנועה ואף נערכה בה הפגנה של כ003 איש , שתבעו כי המפלגה 
הקומוניסטית " תתן את הדין על פשעיה ב07 השנים שחלפו " . לא נמסר על מעצרים . 
קפידבינהצירים בוועידה העלו שאלות בקשר לאופי מנהיגותו של גורבצוב . " האחריות 
להובלת העם הסובייטי למבוי סתום במשך 07 שנים מוטלת באורח ישיר על המפלגה " , 
אמר אלכסיי ימליאנוב , מן הצירים הרדיקאליים , בראיון ל"מוסקווה פראוודה " . 
ציר אחר , שרואיין בטלוויזיה הסובייטית ולא זיהה את עצמו , אמר כי הוא 
סבור שיש להחליף את גורבצוב ולהביא במקומו מישהו יותר אנרגטי , מפני שלמיכאיל 
יש יותר מדי תפקידים . ציר אחר שלא הזדהה העלה אפשרות כי חבר הפוליטבירו 
אלכסנדר יעקבלב , מעוזריו הקרובים של גורבצוב , יקבל על עצמו את התפקיד 
החדש של יו"ר המפלגה . צירים אחרים שרואיינו בטלוויזיה הסובייטית , עם הגיעם 
לקרמלין , אמרו כי הם משוכנעים שגורבצוב ייצא מן הוועידה כמנהיגה של המפלגה . 
לדעת הכל עשויה הוועידה להכריע את גורל הקומוניזם בבריה"ם . כמו כן תשמש 
לזירה למאבק מר ונוקב בין השמרנים לבין הרדיקאלים על דרכה של המפלגה בעתיד . 
לקראת הוועידה התגבשה קבוצה של אנשי מרכז , ובראשם ראש המפלגה במוסקווה , 
יורי פרוקופייב , שאמר בראיון , כי המפלגה עלולה לאבד שליש מ91 מיליון 
חבריה , אם השמרנים לא יתחשבו בדרישות הרדיקאלים . בוועידת המפלגה הקומוניסטית 
שהתקיימה לפני כחודש , תקפו כמה צירים את הפרסטרויקה ובחרו בשמרן איוואן 
פולוסקוב למנהיגם . צירים אלו הגיעו אתמול למוסקווה לוועידת המפלגה הקומוניסטית , 
ולפי חישובים מוקדמים יהוו השמרנים % 06 מכלל הצירים . צפויים דברי ביקורת 
על גורבצוב ומדיניותו , ובעיקר על תפקודו כמנהיג המפלגה . 
