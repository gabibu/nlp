פאריס ( מיוחד ל"הארץ " ) . נשיא צרפת , פרנסואה מיטראן , הודיע לקנצלר 
אוסטריה , פראנץ ורניצקי , כי בשלב זה אין כל סיכוי לקדם את צירופה של 
אוסטריה לקהילייה האירופית . בפגישה בין השניים שהתקיימה השבוע בפאריס ביקש 
הקנצלר האוסטרי לקדם את צירוף אוסטריה לקהילייה מטרה אליה חותרים האוסטרים 
מזה זמן רב . אולם מיטראן הדגיש בדבריו כי הנושא ייבחן רק עם כינונו של 
השוק המאוחד ב1 בינואר 3991 . צרפת לא הצהירה עד היום על התנגדות לצירופה 
של אוסטריה לקהילייה האירופית אולם היא מהווה ללא ספק את אחד המכשולים לכך . 
עם איחודה של גרמניה חוששים הצרפתים כי צירוף האוסטרים יגדיל עוד יותר את 
המשקל הגרמני בקהילייה , דבר הגורם לחשש כבד מאד בצרפת . הצרפתים חוששים 
גם מפני החקלאות האוסטרית המפותחת העשויה להתחרות בזו הצרפתית הסובלת בלאו 
הכי מקשיים חמורים , עקב הבצורת הפוקדת את צרפת מזה שנתיים ויבוא מוצרי 
חקלאות ובעלי וחיים למאכל במחירים מוזלים ממדינות הקהילייה וממדינות מזרח - 
אירופה דרך גרמניה . מדינות הקהילייה לא ראו בעין יפה את בחירתו של קורט 
ולדהיים לנשיא אוסטריה על רקע עברו . ואולם מה שהרגיז אותם במיוחד היתה 
עמדת אוסטריה בסכסוך במפרץ הפרסי ומעורבתו האישית של ולדהיים בשחרור בני 
הערובה האוסטרים בעיראק בשעה ששאר בני הערובה המערביים נותרו בבגדד . על 
פי הערכות בפאריס מהווה עניין זה אמתלה נוספת לדחות את מועד צירופה של אוסטריה . 
במהלך ביקורו ביקש ורניצקי להמתיק את הגלולה והודיע כי מדיניותה של אוסטריה 
היא לבצע את החלטות מועצת הביטחון בנושא המפרץ הפרסי . במסגרת זו הדגיש 
ורניצקי את החשיבות שמדינתו מעניקה להשתתפותה בוועידה על הביטחון ושיתוף 
הפעולה באירופה שתתקיים בפאריס ב91 בנובמבר . יחד עם הקשיים המוערמים עתה 
על הצטרפותה של אוסטריה לקהילייה האירופית מדגישים חוגים דיפלומטיים בפאריס 
כי למרות הדחיות הרי בסופו של דבר תימצא הדרך לצירופה של וינה . 
