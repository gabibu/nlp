שלטונות מס ההכנסה עשויים לתבוע מחברות ביטוח שביצעו בעבר תרגילים חשבונאיים 
להקטנת חבות המס , תשלומים שהיקפם עשוי להגיע לעשרות מיליוני שקלים . התביעות 
יתייחסו לשנים 48915891 ואילך . בשנים אלו לא הוצאו שומות - מס סופיות למרבית 
חברות הביטוח . ועדת בדיקה שהוקמה על - ידי נציבות מס ההכנסה , בראשות רואה 
החשבון דורון שורר , עומדת להמליץ על מהפך בכללי הדיווח החשבונאיים של 
החברות . אם יתקבלו המלצותיה , עשויות אחדות מחברות הביטוח למחוק עד שליש 
מהיקף הונן העצמי . דו"ח הוועדה עדיין לא הוכן באופן סופי ולפי שעה מדובר 
בטיוטה . הוועדה ממליצה , בין השאר , לשנות את צורת ההצגה של ההוצאות 
הכרוכות בהוצאות פוליסה ( מה שמכונה " ניכוי הצילמר " ) , ולפרוס אותן 
על - פני כמה שנים . עוד ממליצה הוועדה לפרוס את העתודות לסיכונים יוצאים - 
מן - הכלל למשך מספר רב יותר של שנים ולהוריד את אחוזי ההפרשה . המלצות 
נוספות מתייחסות גם לאופן הצגת לוחות התמותה , ושל הריבית שלפיה נוהגים 
לבצע את החישובים האקטואריים השונים . מכיוון שצעדים אלה יגדילו את חבויות 
המס של חברות הביטוח , ממליצה ועדת שורר להציג במאזני החברות " עתודה להשוואת 
מסים " . סעיף מאזני זה יביא להפחתת הונן העצמי של מרבית חברות הביטוח . 
נציב מס ההכנסה , משה גביש , מסר בתגובה כי המלצות ועדת שורר הן הגיוניות , 
וכי בכוונתו לאכוף אותן על חברות הביטוח . לדבריו , המלצות הוועדה מתייחסות 
לגבי העתיד . גביש הסביר , עם זאת , כי בנציבות מס ההכנסה טרם התגבשה 
עמדה כיצד להתנהג לגבי שומות המס של חברות הביטוח מן העבר . 
