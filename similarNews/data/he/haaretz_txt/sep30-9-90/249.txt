" משפטי גבעתי א וגבעתי ב , שזעזעו את חטיבת חיל הרגלים , חשפו מעשי התעללות 
של חיילים בתושבים ערבים ברצועת עזה , מתן פקודות בלתי - חוקיות בעליל והכאת 
תושבים שלא לצורך . במשפט גבעתי א הועמדו לדין ארבעה חיילים בשירות סדיר , 
שהואשמו בגרימת מותו של תושב מחנה הפליטים גבאליה , האני א - שמי . בסיום 
משפט ארוך , שהתנהל בבית הדין הצבאי של פיקוד הדרום , זוכו הארבעה מאשמה 
של גרימת מוות , אך הורשעו בהתעללות . בשולי פסק הדין כתב אז השופט , אלוף - 
משנה עמנואל גרוס : " אין ספק , שניתנו לחיילים פקודות בלתי - חוקיות 
בעליל " . אלוף - משנה גרוס המליץ אז לפתוח בחקירה מחודשת , אך עד כה לא 
הועמדו לדין קצינים בפרשה זו . עוד בטרם יבשה הדיו על פסק הדין במשפט גבעתי 
א הועמדו לדין ארבעה חיילי מילואים , אף הם מחטיבת גבעתי . במשפט זה , 
שכונה גבעתי ב , הואשמו מפקד הגדוד רב - סרן יצחק לויט , מפקד הפלוגה 
סגן עופר רשף , החובש סמל - ראשון אלי שוקרון והחייל סמל גדי גנווה בגרימת 
חבלה חמורה . מכתב האישום עולה כי ב7 בפברואר 8891 נעצרו במחנה הפליטים אל - 
בורייג ברצועת עזה עיאד מחמוד חוסיין עאקל וחאלד איברהים עאקל , כחשודים 
בהתפרעות . כוח צבאי בפיקודו של רשף , שכלל גם את שוקרון וגנווה , העלה 
את השניים על גיפים צבאיים , לאחר שידיהם נכבלו באזיקים . התביעה טענה כי 
העצירים הובלו לחורשה סמוכה . תוך כדי נסיעה , בהיותם כפותים , הוכו השניים 
בידי החיילים ובהם שוקרון וגנווה . בהגיעם לחורשה הורדו השניים מכלי הרכב , 
והוכו נמרצות בכל חלקי גופם במשך עשרים דקות . החיילים השתמשו באלות , 
בידיהם וברגליהם כדי להכות את שני הערבים , במטרה לפצוע אותם ולגרום להם 
חבלות חמורות . קפידבינלעיאד מחמוד חוסיין עאקל נגרמו , כתוצאה מהמכות , 
שטפי דם בכל חלקי גופו במיוחד בידיו , ברגליו ובגבו ופצע עמוק בראשו . 
הוא הובא לבית החולים " שיפא " בעזה מחוסר הכרה , ושם מת מפצעיו . על - 
פי כתב האישום , שימש רשף כממלא - מקום מפקד הפלוגה , והמכות ניתנו בפיקוחו 
ובנוכחותו . התביעה טענה כי רשף עצמו השתתף במעשי ההכאה בחורשה . שוקרון 
וגנווה הואשמו בהשתתפות בהכאה . לויט נאשם כי הורה לפקודיו , ובכללם לשאר 
הנאשמים , לעצור חשודים בהתפרעויות , להרחיקם ממקום המעצר כדי לא לגרום 
למהומה ואז להכותם באלות כדי לשבור את גפיהם . מכתב האישום עולה שעאקל מת 
שעות ספורות לאחר האירועים בחורשה . הנאשמים הועמדו לדין בבית הדין הצבאי 
של פיקוד הדרום , וכתב האישום לא ייחס להם הריגה אלא גרימת חבלה חמורה . 
חוקרי המשטרה הצבאית , סרן מיכאל צנעני וסגן רמי רוטקופף , קבעו : " נסיבות 
הכאתו המדויקות של המקומי הנ"ל לא הובררו מחומר הראיות , למרות שסביר להניח 
שהוכה בידי גורמי צה"ל . הוא מת מדום - לב , כנראה כתוצאה ממכות קשות , 
שהוכה בחלקי גופו ובראשו " . את הפרשה העלה לסדר היום ח"ך דדי צוקר ( רץ ) 
, וכעבור חודשיים החל משפטם של הארבעה . במשפט נשמעו עדויות קשות של הנאשמים , 
שטענו כי ההוראות שקיבלו היו להכות . רב - סרן לויט וסגן רשף אמרו כי הורו 
להכות את שני התושבים בידיהם וברגליהם בלבד , ועשו זאת בהנחית מפקדים בגזרה . 
קפידבינעדים רבים , ובהם קצינים בדרגות אלוף - משנה וסגן - אלוף , אמרו 
בעדותם במשפט זה חד - משמעית , כי ניתנו הוראות להכות ערבים הן מצד הדרג 
המדיני , כלומר שר הביטחון אז , יצחק רבין , והן מצד אלוף פיקוד הדרום 
באותה תקופה , יצחק מרדכי . אלוף - משנה יעקב עמר העיד כי בהיותו סגן מפקד 
רצועת עזה ראה במו עיניו את האלוף מרדכי מכה ערבי . לעומתם , העידו קצינים 
אחרים כמפקד כוחות צה"ל ברצועת עזה אז , תת - אלוף יעקב אור ומפקד חטיבת 
גבעתי לשעבר , אלוף - משנה אפי פיין כי לא ניתנו הוראות להכות לצורך ענישה . 
במשפט גבעתי ב העידו קצינים נגד חבריהם ומפקדיהם נגד פקודיהם . המשפט נמשך 
חודשים רבים , ועלו בו סתירות רבות בין דברי קצינים בכירים לבין אלו של 
הנאשמים וקצינים אחרים , ששירתו באותה תקופה בעזה . הבוקר יפסוק בית הדין 
איזו גרסה הוא מאמץ . 
