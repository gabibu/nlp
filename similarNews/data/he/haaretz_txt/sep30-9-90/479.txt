יעקב סבג , פנסיונר בן 76 , מראשוני מעברת גבעת הזיתים בלוד , ליטף במבטו 
את הווילה הדו - מפלסית שבנה ושבה הוא מתחלק עם בתו , חתנו ושלושת ילדיהם . 
" עשיתי עסק מצוין " , הוא אומר בגאווה . " זה היה פעם אזבסטון של 45 
מ"ר במעברה . שילמנו גרושים וקנינו את האדמה , ועם עוד קצת סיוע והלוואות 
בתנאים נוחים בנינו את הבית הזה . ועכשיו , במקום הצריף יש וילה , שכל 
הזמן חלמנו עליה " , אומר נסים אברהם , בן 33 , החתן , עצמאי שעומד בקרוב 
לפתוח עסק חדש . " טיפש מי שלא לוקח קרוואן עכשיו . היום קרוואן מחר וילה " , 
משיא אברהם עצה לחסרי הדיור , המהססים עדיין אם להסכים להיכנס לקרוואנים 
שיוקמו בקרוב בעבורם . הוא ושכניו הרבים , שעשו כמותו , הם לדבריו עדות 
לכך שהסבלנות והעקשנות משתלמות , בסופו של דבר . " הלוואי ויכולתי , 
הייתי לוקח שלושה קרוואנים . מחר הם ייהפכו לווילות . שאיש לא יספר לי 
שזה זמני . ברגע שהושבת מישהו על הקרקע , בית - דין לא יוכל להזיז אותו " . 
ההוכחות לדבריו של סבג וחתנו פזורות לאורכה של השכונה , שבעבר היתה מעברה 
וכיום היא אחד מהאזורים המבוקשים ביותר בלוד . קפמאלידהאזבסטונים של המעברה 
שינו צורה ללא הכר : וילות דו - מפלסיות וחד - מפלסיות , מרביתן של יושבי 
המעברה בעבר , שהתעקשו כל השנים וסירבו לדרישת הרשויות לפנות את המעברה 
ולקבל דיור תחליפי בשיכונים . בסופו של דבר נכנעו הרשויות , וכדי להסיר 
אחת ולתמיד את כתם המעברה הסכימו למכור ליושביה ב"גרושים " , כעדות אחד 
מהם , את הקרקע ולתת להם סיוע נדיב , מסובסד , לבניית בתיהם . אולם הכתמים 
עדיין לא הוסרו לגמרי . כשלושים שנה לאחר שהוקמו עדיין עומדים על תלם 04 
צריפי מעברה מטים לנפול בשכונת גבעת הזיתים ועוד ששה בשכונת ביל"ו , שהיתה 
גם היא פעם מעברה . יותר מ002 משפחות התגוררו במעברות הללו בשיא אכלוסן . 
כיום מחזרים על פתחי דיירי הצריפים שנותר ומציעים להם 04 אלף דולר לצריף , 
אך דייריהם יודעים שיש בידיהם אוצר ודוחים את כל ההצעות . יצחק טייק נשוי 
ואב לשלושה , נכה , גר בצריף מתפורר ודולף . ואם לא די בצפיפות את ההול 
הסב לקיוסק , לאחר שהעירייה סגרה קיוסק שניהל בסמוך לבית בלא רשיון . חלק 
אחר בבית משמש מחסן , המדיף ריח רע . טייק ממשיך לאחוז בצריף ודחה את כל 
הצעות הסיוע שהוצעו לו . עד היום שילם בעבור הצריף שכר - דירה חודשי של 
07 ש"ח בחודש . הוא מוכן לקבל על עצמו הלוואות , בתנאי שההחזר החודשי לא 
יעלה על 002 ש"ח . " זה המקסימום שאני יכול לשלם , וזה גם מה שהבטיחו 
לי מהעירייה " . במרחק לא רב משכונת גבעת הזיתים , אבל בעיבורי העיר , באזור 
מוזנח שהוא אזור מלאכה זעירה , מוסכים וכדומה , שלא מיועד למגורים , הקצתה 
העירייה שטח שעליו יוקמו 06 קרוואנים לחסרי דיור בעיר . העירייה , בסיוע 
משרד השיכון , החלה כבר בהכשרת האתר . לאמיתו של דבר , נדרשים לפחות כ002 
קרוואנים כדי לפתור זמנית את בעיית מחוסרי הדיור , שעד לא מכבר איכלסו את 
התנחלות האוהלים בגן המרכזי בעיר . הם הסכימו להתפנות לאחר שראש העיר , 
מקסים לוי , הבטיח למצוא בהקדם פתרון דיור לכל אחד מהם . אלא שהפתרון שהציע 
משרד השיכון הקרוואנים גרם ללוי דילמה קשה . לוי היה בין 22 ראשי העיריות 
והמועצות המקומיות שהסכימו כי קרוואנים יוצבו בתחומם . " עשיתי זאת בלית 
ברירה ועם לב חצוי . אני מאוד מקווה שהקרוואנים אכן יהיו דיור זמני ובעוד 
שלוש שנים הם יחוסלו ודייריהם יועברו לבתי קבע " , אומר לוי , אך מפקפק 
שאכן כך יקרה . כיתר עמיתיו , ראשי הרשויות המקומיות , גם הוא חושש כי 
שכונות הקרוואנים של היום הן המעברות של שנות האלפיים . לוי , כיוצא מעברה , 
רוצה למנוע מהדורה ב של מעברות בישראל . תקופתו מתאפיינת בתנופת בנייה 
גדולה , שלשונות רעות טענו כי היא נעשתה במידה רבה בזכות אחיו , בשעה שכיהן 
כשר השיכון . מקסים לוי אומר כי התנופה החלה עוד קודם שנכנס אחיו למשרד 
השיכון , וגם משום ש"משרד השיכון לא בנה בלוד " . התנופה היא במידה רבה הודות 
למיליוני הדולרים שהזרימו קהילות יהודיות בארה"ב לשיקום שכונות בלוד , וגם 
בשל מיקומה הגיאוגרפי של לוד , שהפך אותה במרוצת השנים לאזור - מגורים מבוקש . 
העיר לוד מונה כיום 000 , 35 נפש . בכל שנה נרשם בממוצע גידול של כ003 , 
1 משפחות . כיום נמצאות בבנייה בעיר 005 , 1 יחידות דיור מסוגים שונים . 
גם קניון ענקי הולך ונבנה בעיר . בגלי העלייה האחרונים נקלטו בעיר כ006 
משפחות עולים , רבים מהם אקדמאים . חלק מהעולים התארגן כעמותה ובונה שכונה 
חדשה , בעלויות זולות מהרגיל . כשפרנסי העירייה של לוד מדברים על קרוואנים 
ומחוסרי דיור הם אינם מכוונים לתושבים הערבים , שמצוקת הדיור שבה הם חיים 
אינה נופלת , ואולי עולה בהרבה , ממצוקת הדיור של התושבים היהודים . התושבים 
הערבים מונים כ%81 מאוכלוסיית העיר יותר מ000 , 01 נפש . חלקם הגדול ממשיך 
להתגורר בפחונים במובלעות הערביות בעיר , בעיקר במה שקרויה " שכונת הרכבת " . 
בסמוך מאוד לשכונת הרכבת הולכת ונשלמת בנייתם של כמה שיכונים מודרניים המיועדים 
לאוכלוסייה הערבית . אלא שלא רבים בקרב הערבים קופצים על הדירות . רובם 
מעדיפים להמשיך להתגורר בתנאים הקשים שבהם הם חיים . " שיכונים זה לא בשבילנו . 
הערבי צריך שיהיה לו בית משלו ולידו אדמה , שעליה יגדל את העדר " , אמר 
צעיר תושב שכונת הרכבת . גם קרוואנים לא באים בחשבון מבחינתו . הוא דורש 
שהממשלה תיתן סיוע לתושבים הערבים כדי שיוכלו לשקם את בתיהם במקום שהם יושבים 
בו כיום . " כמו שנתנו לאלה שגרו במעברה ייתנו גם לנו , ואז נוכל להקים 
כאן את הבתים שלנו " , מוסיף צעיר אחר , בן למשפחה בת 21 נפשות המתגוררת , 
לדבריו , בפחון ששטחו 06 מ"ר . בעירייה טוענים כי פוליטיקאים ערבים קיצוניים 
מסיתים את תושבי השכונות הערביות שלא לעבור לשיכונים . בישיבת הנהלת מרכז 
השלטון המקומי האחרונה , שדנה בשאלת הקרוואנים , מצא את עצמו לוי בתווך , 
כשהוא מנסה להסות את קריאות הביניים של ראשי רשויות שיצאו נגד הצבת קרוואנים 
ברשויות המקומיות . לולא שימש יו"ר , גם הוא היה בוודאי מצרף את קולו לקריאות 
הביניים . אלא שהתפקיד מחייב . בשיחה בלשכתו המרווחת בעיריית לוד מציג לוי 
את עמדתו בשאלת הקרוואנים . אני נגד קרוואנים " , הוא אומר בצורה פסקנית . 
" אני בכלל לא בטוח שנבדקו העלויות והאלטרנטיבות אחרות . למשל , בנייה 
להשכרה " . הוא שולף ממגירת שולחנו תזכירים שחוברו ביוזמתו לפני שנים מספר 
ושהציעו לממשלה תוכניות לבנייה להשכרה . " אילו היו נותנים את הכסף , 
שמשקיעים היום בקניית הקרוואנים ובהכשרת התשתיות , כסובסידיה לקבלנים , 
היו מזמן עומדות לרשותנו דירות להשכרה בשכר - דירה בפיקוח " . התקדים של 
המעברות הוא בשבילו נורה אדומה . " גם המעברות היו בשעתו דיור זמני , 
ולקח לנו שלושים שנה ויותר לפנות אותן ולא את כולן , כפי שרצינו . במקום 
צריפי המעברות תיכננו להקים שכונות עם בנייה רוויה , כי זו קרקע יקרה וכדאי 
לנצלה עד תום . אבל , בפועל , יושבי המעברות אילצו אותנו להתפשר ולהסכים 
שקרקע יקרה תימכר להם בזול , ובמקום שהיא תשמש פתרון דיור למאות משפחות 
היא שימשה פתרון לכמה עשרות בודדות " . תהליך כזה עלול לחזור גם בעניין הקרוואנים . 
איש בממשלה אינו מבטיח שבעוד שלוש שנים יהיו פתרונות דיור קבע לדיירי הקרוואנים . 
וגם אם יהיו , אין ערובה שיושבי הקרוואנים ירצו להתפנות . מקסים לוי הסכים 
למספר מינימלי של קרוואנים , 06 , בשעה שבמקומות אחרים יוקמו 001002 קרוואנים 
בכל יישוב . הוא עדיין מאמין כי בהתנגדותו לפתרון זה יצליח לאלץ את הממשלה 
להתאמץ ולהציע פתרונות של קבע . לאלה הטוענים כי אין ברירה , וכי עד שיבנו 
את דירות הקבע יש לאכלס מאות משפחות חסרי דיור בקרוואנים , משיב לוי , 
כי אם ייגשו היום לבנייה יהיה אפשר לאכלס את הדירות בעוד שבעה חודשים . 
הוא מציג תוכניות מפורטות שקיבל מקבלנים , המתחייבים לעמוד במסגרת - זמן 
זו כמובן , בלוויית שורה של תנאים הנדרשים מהממשלה ושרובם מסתכמים במלה 
אחת : כסף . למרות עצתו של נסים אברהם : " קחו קרוואן " , מחוסרי הדיור 
אינם עטים על המציאה . מרביתם מסרבים עדיין לפתרון דיור זמני . " אני 
רוצה התחייבות משפטית שבעוד שנתיים - שלוש אקבל דירת קבע מתאימה " , אמר 
אחד מהם . " זורקים אותנו לשוליים , לפינה מוזנחת באזור תעשייה . לא 
נסכים לגור כאן " , אומר חברו , אב לארבעה , שלו מיועד קרוואן בן 54 מ"ר . 
" ועוד לשלם בשביל זה 051 דולר בחודש ? זה כמו לשלם 004 דולר לדירה 
נורמלית שמתאימה לנו " , מחרה מחזיק אחריו אב לשלושה , מובטל . על - פי 
התוכנית , שכר הדירה בקרוואנים ייקבע , פחות או יותר , לפי שכר - הדירה 
הממוצע באזור שבו הם יוקמו . הקמת קרוואנים באזורים מרכזיים בערים תביא 
לשיעורי שכר - דירה גבוהים יחסית בקרוואנים . " אני מתמודד כיום בתחרות 
קשה עם ראשון - לציון ועם העיר החדשה , מודיעין , שעומדת להיות מוקמת לא 
הרחק מאתנו . אין לנו שום הטבה לתת לבאים לגור אצלנו . עלויות הבנייה אצלנו 
הן בדיוק כמו בערים המרכזיות של גוש דן , והדרך להביא לכאן עוד ועוד תושבים 
היא על - ידי שיפור תמידי באיכות החיים , בשירותים , ביצירת מקומות תעסוקה . 
לא אתן שיחזירו אותנו לאחור " , אומר מקסים לוי . את הקרוואנים הוא מתכוון 
להצניע בעיבורי העיר , בתקווה שעד מהרה ייעלם התינוק הזה שאיש אינו רוצה 
בו . 
