ואחרי משבר הלחם נפלה על העיר בהלת תפוחי האדמה . באוגוסט התבשרו האזרחים 
ששדות בריה"ם התברכו השנה ביבולי שיא : כ042 מיליון טונות דגנים , שיכולים 
לספק את כל התצרוכת הסובייטית . אך בספטמבר נודה שהקציר התמוטט , עשרות 
מיליוני טונות נרקבים בשדות , עשרות מיליונים נוספים מתקלקלים בהובלה או 
בממגורות מאולתרות . אבדו כבר כ04 מיליון טונות בדיוק הכמות שבריה"ם נאלצה 
ליבא מחו"ל בשנה שעברה . אחר כך בא משבר הלחם במוסקווה ובערים אחרות , 
שנגרם לא ממחסור בקמח אלא בגלל תקלות שיווק וקריסת כושר המאפיות שלא גדל 
עם צמיחת האוכלוסיה . עתה בא אסון תפוחי האדמה , שהם , יחד עם הכרוב , 
הבסיס לתפריט הסובייטי . עונת הגשמים הפכה את השדות לבוץ טובעני ומיליוני 
טונות עומדים להירקב באדמה הרטובה , באין ידיים אוספות . סטודנטים , פקידים 
ואפילו חיילים קרביים נקראו להציל את תפוחי האדמה והשלטונות הודיעו שהמתנדבים 
יוכלו לקחת הביתה % 01 מהכמות שיאספו . אך עד סוף ספטמבר נקטפו באזור מוסקווה , 
למשל , רק כ04 אלף טונות , מתוך כחצי מיליון טונות שעיר הבירה צורכת במשך 
החורף . כדרכם של אזרחים שגדלו בלי תקשורת חופשית , לכולם תאוריות קונספירטיוויות 
להסברת הכשלון האדיר , והשמועות הפכו לתחמושת במלחמה בין השמרנים והרדיקלים . 
בסוכנות טא"ס הרשמית , בה יש עדיין השפעה לשמרנים , פורסמה כתבה המאשימה 
את הרדיקלים בגרימת האנדרלמוסיה בקציר כדי ליצור רעב בארץ ומהומות , כקרקע 
פוריה " להתקוממות אנטי - מהפכנית " של האוכלוסיה . הרדיקלים מפיצים שמועות 
שהביורוקרטים השמרנים במפלגה ובממשלה משבשים בכוונה את איסוף היבולים כדי 
להכשיל את הרשויות הליבראליות במוסקווה , בלנינגרד ובערים אחרות ולהכין 
את הציבור להפיכה צבאית . דומה ששני הצדדים מיחסים ליריביהם כושר ארגוני 
מעל ומעבר ליכולתם האמיתית . משבר היבולים הוא חלק מהתמוטטות מערכת האספקה , 
כתוצאה מכשלונות הכלכלה הקומוניסטית המצטברים ומקשיי נסיון המעבר אל כלכלת 
השוק . לגורבצוב אין כבר הסמכות להציל את השדות באמצעות צוים ופקודות ועדיין 
אין הוא מספק את התמריצים שעושים את המלאכה בכלכלה חופשית . לאזרחי בריה"ם , 
בעיקר בערים , ממתין איפוא חורף קשה אם לא יעניק המערב לבריה"ם הלוואות 
דחופות ליבוא מזון . 
