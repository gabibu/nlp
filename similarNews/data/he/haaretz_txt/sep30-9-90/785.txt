תא"ל ( מיל ) פנחס שחר , ששמו פורסם בחו"ל כאילו היה איש המוסד , והוזכר 
כמי שהשתתף ב"קשר הקולומביאני " עם סא"ל ( מיל ) יאיר קליין , לא היה 
איש המוסד ולא עבד בשם המוסד . כך מסרו מקורות מהימנים . יאיר קליין , 
מנכ"ל חברת " חוד החנית " , אמר אמש כי הכיר את שחר ואף נפגש אתו , אך 
מעולם לא ניהל אתו עסקים כלשהם במכירת נשק לאנטיגואה , כפי שפורסם , ולא 
היה לו כל קשר להברחת נשק לקולומביה . בסוף השבוע פורסם כי שחר היה סוכן 
המוסד ונציג בלתי רשמי של התעשייה הצבאית , וכי מאז 2891 סיפקה רשת של ישראלים , 
רובם קציני מילואים , נשק לכמה מארצות אמריקה הלטינית . חלק ניכר מהפרטים 
שפורסמו התבסס על חומר שאספו בישראל חברי ועדת החקירה הממלכתית של האי אנטיגואה , 
שחקרו את מכירות הנשק לארצם , שהועבר לקרטל הסמים בקולומביה . מקורות במשרד 
הביטחון אמרו בתגובה לפרסומים : " ישראל לא נתנה כל סיוע או הסכמה לאדם 
כלשהו להעביר את הנשק ששלחה לממשלת אנטיגואה , לקולומביה " . משרד החוץ הישראלי 
אף הגיש מחאה רשמית לממשלת אנטיגואה , על כך שמשלוח נשק שיועד אליה לאחר 
שהיא התחייבה להיות " המשתמש הסופי " בנשק , מצא דרכו לידיים אחרות . 
ישראל משתפת פעולה באורח מלא עם ממשלת קולומביה והתביעה הכללית שלה , בחקירת 
הדרך שבה הגיע הנשק שיועד לאנטיגואה לידי סוחרי סמים קולומביאנים . באחרונה 
ביקרו בישראל שתי ועדות חקירה של ממשלת אנטיגואה , וחקרו פקידים וקציני 
צה"ל במילואים , שעל פי ההערכה היו קשורים להעברת הנשק . 
