דורון תבורי דבק ב"מר מאני " . לאחר הצגת היחיד שלו " מר מאני " , הוא ממשיך 
בגרסה תיאטרונית ל"שיחה החמישית " מתוך הרומן . ההצגה החדשה הועלתה בימים 
אלה לראשונה במועדון התיאטרון בחיפה , והיא תנדוד לפסטיבל עכו ולצוותא 2 
בתל אביב . " מר מאני " הועלה בעונה שעברה בתיאטרון חיפה רק 05 פעם , 
אך למרות הכישלון השיווקי הכיר המיעוט האליטיסטי ( כולל הביקורת ) בערכה . 
לדברי תבורי , הצלחת ההצגה בקרב קהל זה היא שדירבנה את א . ב . יהושע 
לפרסם את הספר במלואו . תבורי לא נבהל מאי - הצלחת השיווק של " מר מאני " , 
וכבר חצי שנה הוא מעבד , מתחבט ומתלבט כיצד לפרוש את סיפורו של אברהם מאני 
בבהירות על הבמה : " זה אתגר להפוך סיפור לשיחה , כשלפעמים הסיפור עצמו 
הוא מכשיר להשגת מטרה סמויה " . בסבך עלילתו של א . ב . יהושע לא קל להתמצא . 
בשיחה השלישית שביים אילן תורן , גילם תבורי דמות של קצין אנגלי , השייך 
לצבאו של אלנבי , ועומד ללמד סניגוריה על אחד מבני משפחת מאני . השיחה 
הנוכחית , אותה מביים גדליה בסר , היא האחרונה בספר , אך המוקדמת ביותר 
מבחינה כרונולוגית . תבורי מגלם בה את אחד הראשונים מבני מאני , הבא לשאול 
בעצת מורו ורבו , החכם שבתאי . השנה היא 8481 , באתונה . מאני מגולל בפני 
החכם הגוסס ודונה פלורה , אשתו הצעירה , את שאירע לו ולבנו בירושלים . 
החכם השותק והמאדאם הדאגנית וחורשת המזימות לא נמצאים על הבמה , ותבורי 
מעביר את דמותם , וגם חורץ את דינו של מר מאני . במשך כשעה הוא רוקם את 
כל פרטי הסיפור , עד שמתקבלת תמונה שלמה ומזעזעת . בגלימה ים תיכונית מתהלך 
תבורי לבדו על הבמה ומתמודד עם רצונו העז לנכד , עם האידאה - פיקס של בנו , 
המשתוקק להזכיר לישמעאלים שהם בעצם " יהודים ששכחו שהם יהודים " ועם בליל 
התרבויות הירושלמי , החבוי בסמטאות העיר העתיקה . את התפאורה שעיצב אברהם 
אילת , החליטו תבורי ובסר להשמיט , כדי לא להסיט את תשומת הלב מהשחקן . 
תבורי מודה שעדיין לא נרפא מקללתו של מאני זה המושך אותו משיחה לשיחה . 
אחרי " מר מאני " הוא היה " דון זואן " , בהצגה מרובת שחקנים , ועתה 
חזר לבדידותו ב"שיחה החמישית " . 
