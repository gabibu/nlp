חמישה עובדים בכירים של משרד הביטחון רשומים כעדי תביעה במשפטו של סגן אלוף 
( מיל ) יאיר קליין , מנהל חברת " חוד החנית " , שמשפטו ייפתח ב61 באוקטובר 
בבית משפט השלום בירושלים . נגד קליין הוגש כתב אישום בפרשת קולומביה , 
בה הואשם בהעברת ידע ביטחוני לחו"ל בניגוד לחוק וללא היתר ממשרד הביטחון . 
בין עדי התביעה נגד קליין נמצאים צבי רויטר , מי שהיה ראש היחידה לסיוע 
ויצוא ביטחוני ( סיב"ט ) במשרד הביטחון בתקופה שבה נחשפה פעילותו של קליין 
בקולומביה ; יוסף שדות , נחום דגני , יצחק לויטן וישראל זיו , כולם פקידים 
במשרד הביטחון . עדי תביעה אחרים נגד קליין , ששמם מופיע בכתב האישום , 
הם עובדי " חוד החנית " שהיו עם קליין בקולומביה : אמציה שועלי , אברהם 
צדקה , דרור אייל וסטיבן מילניק . התביעה במשפט , בראשות פרקליט מחוז 
ירושלים עו"ד עוזי חסון , אפשרה לעורך דינו של קליין , יגאל שפירא , לשוחח 
עם עדי התביעה שהיו עובדיו של קליין , בגלל משפט דיבה שמנהל קליין נגד " ידיעות 
אחרונות " . נגד קליין הוגש כתב אישום נוסף בגלל העברת ידע ביטחוני לאנטיגואה , 
אך טרם נקבע מועד למשפט . במשפט אמורים להיחשף ראיות ומסמכים רבים בקשר 
לפעולות היצוא של משרד הביטחון בחו"ל . 
