מוסקווה ( מיוחד ל"ספורט הארץ " ) . שתי נבחרות הייצוג הישראליות בכדורגל , 
הלאומית והאולימפית , נחתו אתמול בנמל האויר הבין לאומי של מוסקווה , 
כדי לקיים היום מיפגש רעים כפול עם ברית המועצות . הנבחרת הלאומית תתמודד 
באיצטדיון לנין עם נבחרת הליגה של ברית המועצות ; הנבחרת האולימפית של ישראל 
תשחק במגרש סמוך עם הנבחרת המקבילה של הרוסים . מאמני הנבחרות , יצחק שניאור 
ויעקב גרונדמן , הביעו אמש כעסם על סידורים לקויים של המסע . הם רצו לבקר 
בבית הכנסת המרכזי של מוסקווה ולפגוש ביהודים , אך בגלל עייפות המשלחת העדיפו 
השחקנים להקדים למנוחה . נראה , כי שני המאמנים יעלו בשובם לדיון במוסדות 
ההתאחדות את סדרי המסע המאולתר . גרונדמן אמר : " הנבחרת הלאומית ראויה 
לסידורים יותר מכובדים " . בשעה 00 . 71 יחל המישחק המרכזי באיצטדיון לנין 
המכיל 08 אלף מקומות , אשר שימש במה מרכזית לאולימפיאדת מוסקווה ב - 0891 . 
אורי מלמיליאן והותיקים האחרים בנבחרת ודאי יתרגשו היום גם אחרי עשרות מישחקים 
בין - ארציים , חלקם במסגרת רשמית ומחייבת . 43 שנים חלפו מאז המיפגש הנוסטלגי 
של נבחרת ישראל במוסקווה ב - 6591 . אז נכנעה ישראל 05 לדב הרוסי במסגרת 
הקדם אולימפית , אך להופעה הישראלית היתה חשיבות רבה מעבר להיבט הספורטיווי , 
לפחות בעיני המוני היהודים ביציעים . גם היום מודעים במשלחת הישראלית לחשיבות 
הזו . מהלך המישחק יועבר ישירות בטלויזיה הישראלית . המאמנים יצחק שניאור 
ויעקב גרונדמן הדגישו פעמים רבות את החובה להופיע בכבוד דווקא במישחק ידידותי 
זה של הנבחרת , שלא מצפה לה שום משימה בשנתיים הקרובות . ההרכב הישראלי 
יהיה : יעקב אסייג , איתן אהרוני , יהודה עמר , מרקו בלבול , בני קוזשוילי , 
אפרים דוידי , ניר קלינגר , טל בנין , ראובן עטר , אורי מלמיליאן , 
ניר לוין . הנבחרת לא הרשימה במיוחד במישחקי האימון שהיו לה , אך המאמנים 
מצפים כי הפעם תהיה התמונה שונה גם מפני שמדובר סוף סוף במישחק יוקרתי . 
המטרה תהיה להחזיק בכדור , ולא לאפשר לרוסים להכתיב את הקצב . נבחרת ברית 
המועצות איכזבה אמנם במונדיאל האחרון והודחה כבר בשלב המוקדם , אך עודה 
נמנית עם הצמרת העולמית וכוכביה משחקים ומבוקשים על ידי טובי המועדונים 
באירופה . בנבחרת הישראלית מודעים לרצון המארחים לגמול לישראל על הניצחון 
המפתיע 32 במישחק שהיה ברמת גן במאי האחרון . לסגל הישראלי יהיה זה גם מיבחן 
ראשון אחרי תקופת הכנות קצרה , יחסית , בה חלו כמה שינויים . הבולט שבהם : 
פרישתו של הקפטן משה סיני . במישחק זה שוב יתבקש הדור החדש לרכוש ניסיון 
ולהתגבש , כשהכוונה בעיקר לבלבול , עטר , בנין , קוזשוילי ושניים העשויים 
להשתלב , ירון כהן ועופר מזרחי . לסגל האולימפי יהיה המישחק ( ב - 00 . 
41 , במגרש סמוך לאיצטדיון לנין ) מיבחן מצוין בהכנות לטורניר הקדם אולימפי . 
ישראל שובצה כזכור בבית אירופי עם שוודיה , קפריסין ויוון ובסוף החודש 
הבא תקיים את הופעת הבכורה ביוון . הרכב הסגל האולימפי יהיה : רפי כהן , 
אלון חרזי , רן בן - שמעון , ירון בן - דב , שרון צופין , סתיו אלימלך , 
יצחק זוהר , דוד סטולפר ( אייל ברקוביץ ) , אבי פיטוסי , יוסי אבוקסיס , 
דני ניראון . 
