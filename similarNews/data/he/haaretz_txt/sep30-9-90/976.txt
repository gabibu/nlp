קהיר ( ע"ם ) . העיתון " אל - אחבאר " קרא למלך חוסיין להפסיק את מאמציו 
להצלת ידידו סדאם חוסיין מגורלו הבלתי נמנע במסווה של יוזמות תחת הסיסמה 
של פתרון ערבי , וזאת לאחר שממשלת מרוקו הכריזה על כישלון הפסגה המשולשת 
ברבאט . העיתון מצביע על דברי שר המדינה המרוקאי , אחמק אל - עלוי , כי 
מאמצי המלך חוסיין נתקלו בנוקשות מצד סדאם , אשר סירב להסיג את כוחותיו 
מכוויית . המלך חוסיין נוכח אפוא לדעת , כי האיש שרצח את כוויית רצח גם 
כל פתרון ערבי המתנגד להשתלטות על מדינה ערבית כלשהי בכוח . ההצעה של המלך 
הירדני לקיים משאל - עם לגבי המשטר שייכון בכוויית אחרי הנסיגה העיראקית , 
גורסת התערבות בוטה בענייני מדינה עצמאית וריבונית . מוטב לדרוש משאל - 
עם על המשטר העריץ בעיראק תחת חסות האו"ם , כדי שכל העולם יידע מה מעמדו 
של סדאם בעיני עמו , נאמר . פרשן אחר כתב כי הטענה של ההסברה העיראקית , 
כי מצרים מסיתה את ארה"ב לפגוע בעיראק , היא מגוחכת . מדוע עליה לעשות 
זאת ? האם כדי לזכות בתואר המנהיגות ? לא , שהרי היא מנהיגה מאז קום האיסלאם . 
אילו מצרים היתה רוצה ברעתה של עיראק , היא היתה מניחה לה לטבוע במימי 
שט אל - ערב , נאמר . בהמשך מבהיר הפרשן : ישראל מנצלת את העובדה שהעולם 
טרוד במשבר כוויית כדי לפגוע באינתיפאדה ולהביא יותר מהגרים יהודים לישראל . 
" מגוחכים הדברים של סדאם שאמר באפריל , כי יהיה זה כבוד בעבורו להיות 
חייל בשיירה שתשחרר את ירושלים . האם הוא ישחרר אותה באמצעות פלישה לכוויית 
או ישחרר אותה מתושביה הפלשתינאים " ? 
