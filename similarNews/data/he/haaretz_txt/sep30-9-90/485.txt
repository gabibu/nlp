עכשיו , כשהתוכנית ירדה מהמרקע , רשת הטלוויזיה הצרפתית " אנטן 2 " החליטה 
לאפשר לציבור לרכוש כמה הקלטות של שידורי " אפוסטרוף " שנחקקו בזיכרון . 
התוכנית , שהוקדשה מדי שבוע בשבוע , במשך 51 שנה , לספרים שראו אור בצרפת 
באותו שבוע , אירחה על - פי - רוב כמה סופרים שדנו , התווכחו , התבדחו 
וצעקו , בהשראתו הפעילה של המנחה , ברנאר פיבו . בשלב ראשון הופצו בחנויות 
הספרים ארבע קלטות - וידאו . באחת מהן מוצג השידור שהוקדש לסופר ולדימיר 
נבוקוב . הראיון הנדיר עם נבוקוב , שלא אהב להתראיין , נערך בשנתה הראשונה 
של התוכנית , ב03 במאי 5791 , לרגל פרסום התרגום הצרפתי ל"עדה " ( ספר 
שראה אור בראשונה , באנגלית , בשנת 9691 ) . נבוקוב היה אז בן 67 ; 
שנתיים לאחר מכן הלך לעולמו . עד היום מסרב ברנאר פיבו לגלות כיצד הצליח 
לשדל את הסופר להופיע בטלוויזיה הצרפתית . שלא לפי המתכונת הרגילה של " אפוסטרוף " , 
הוקדשה התוכנית כולה לנבוקוב . גם הישיבה השוויונית , הנינוחה , במעגל 
של כורסאות נזנחה כאן . נבוקוב יושב מאחורי שולחן - כתיבה גדול , עמוס 
ספרים . מולו , כתלמידים שבאו לשעת קבלה , יושבים פיבו וחוקר - ספרות 
המסייע לידו . נבוקוב מרבה לקרוא את תשובותיו מן הכתב , מכרטיסיות המונחות 
לפניו , מעבר לחומת הספרים . על השולחן מונח גם קנקן תה כרסתני , ופיבו 
מוזג ממנו לכוסו של נבוקוב ושל נבוקוב בלבד במשך השיחה . לאחר זמן פיבו 
סיפר כי בקנקן היה ויסקי . בשעה זו , אדוני , אני שוכב תחת שמיכת - המוך 
שלי , ראשי נח על שלושה כרים , עטור במצנפת - לילה , בחדר השינה הצנוע 
שלי , המשמש אותי גם כחדר עבודה . מנורת - לילה חזקה , המגדלור של נדודי 
השינה שלי , דולקת עדיין על שולחן - הלילה , אולם בעוד כמה רגעים תכבה . 
בפי סוכריית ענבי - שועל ובידי שבועון מניו יורק או מלונדון . אני מניח 
אותו הצדה , מכבה את המנורה , ושב ומדליק אותה , מקלל בשקט , כדי לתחוב 
ממחטה בכיס כתונת - הלילה שלי . ועתה מתחיל הדיון הפנימי : לקחת או לא 
לקחת כדור - שינה ? מה מתוקה היא ההחלטה החיובית . נבחר ביום באמצע החורף . 
בקיץ יש הרבה יותר גיוון . אני מתעורר בין שש לשבע בבוקר , וכותב בעיפרון , 
בעמידה , על המכתבה שלי , עד לשעה תשע ; לאחר ארוחת - בוקר צנועה , 
שבמהלכה אנו קוראים , רעייתי ואני , את הדואר , המגיע אלינו בכמויות גדולות , 
אני מתגלח , טובל באמבט , מתלבש , ואנו יוצאים לטייל על גדותיו הפורחות 
של אגם מונטריי . אחרי ארוחת - הצהריים וסיאסטה קצרה אני מתחיל בפרק השני 
של עבודתי , עד לארוחת הערב . זו המתכונת הטיפוסית . ועוד איך . בגיל 
62 , בגיל 03 המרץ , הגחמות , ההשראה כל זה סחף אותי לכתוב עד ארבע 
בבוקר . לעתים רחוקות הייתי מתעורר לפני 21 בצהריים . וכתבתי כל היום , 
שרוע על ספה . עתה פינו העט והתנוחה האופקית את מקומם לעיפרון ולתנוחה 
האנכית הנזירית . לא עוד סערות , כל זה נגמר . אבל כמה אהבתי את הציפורים 
המתעוררות את שירתו המתרוננת של השחרור , שכאילו הריע למשפטים האחרונים 
בפרק שזה עתה גמרתי לכתוב . בקלות רבה . חיים שבהם איני מחבר רומאנים , 
דייר מאושר במגדל - בבל עשוי שן , אלא מישהו מאושר לא פחות , באורח שונה . 
פעם שקלתי את דמותו של אנטומולוג בלתי מוכר , המבלה את הקיץ בציד פרפרים 
בארצות אגדיות ואת החורף במיון תגליותיו , במעבדתו שבמוזיאון . ובכן , 
אספק לך כמה פרטים הקשורים בקוסמופוליטיות של חיי . נולדתי למשפחה רוסית 
עתיקה , בסנט פטרסבורג . סבתי מצד אבי היתה ממוצא גרמני , אך מעולם לא 
למדתי שפה זו , ואיני יכול לקרוא אותה ללא מילון . הקייצים הראשונים לחיי 
עברו עלי בכפר , באחוזתנו , לא רחוק מסנט פטרסבורג . בסתיו היינו נוסעים 
לאזור המידי , לניס , פו , ביאריץ , אבציה . בחורף היינו תמיד בפטרסבורג . 
כיום שמה לנינגרד , אולם ביתנו היפה , הבנוי אבני גרניט ורודות , עוד 
עומד על תלו , במצב טוב , מבחינה חיצונית לפחות . המשטרים העריצים , 
אתה יודע , אוהבים את אדריכלות העבר . אחוזתנו השתרעה במישור מיוער , 
שהצמחייה בו דומה למדי לזו שבצפון - מערב אמריקה . יערות של עצי צפצפה , 
אשוח ולבנה וביצת כבול נפלאה , מלאה בפרחים ובפרפרים . שלב מאושר זה 
נמשך עד להפיכה הבולשוויקית . הארמון נשרף בידי איכרים מסורים יתר על המידה , 
והבית בעיר הולאם . באפריל 9191 נאלצה כל משפחת נבוקוב זו של אבי ואלה 
של שני אחיו לעזוב את רוסיה דרך סבסטופול , מבצר ותיק של הגורל . הצבא 
האדום , שבא מהצפון , כבר פלש לקרים , שם כיהן אבי כשר המשפטים בממשלה 
המחוזית , בתקופה הליברלית הקצרה טרם הטרור הלניניסטי . באותה שנה , באוקטובר 
9191 , התחלתי את לימודי בקיימברידג . שפתם של אבות אבותי היא עדיין השפה 
שבה אני מרגיש בבית . אולם לעולם לא אצטער על הגלגול האמריקאי שלי . הצרפתית 
ובעצם הצרפתית שלי , שהיא משהו מסוים מאוד אינה נענית בקלות לעינויי דמיוני . 
התחביר שלה אוסר עלי חירויות מסוימות , שאני מרשה לעצמי לנהוג באופן טבעי 
עם שתי האחרות . מובן מאליו שאני מעריץ את הרוסית , אולם האנגלית עולה 
עליה ככלי עבודה . היא עולה עליה בעושר , בעושר הניואנסים שלה , בפרוזה 
קודחת ובדייקנות פוליטית . בגיל שלוש היטבתי לדבר אנגלית מרוסית . עם זאת , 
היתה תקופה , בין גיל 01 ל02 , שבה , אף שקראתי המון סופרים אנגלים נודעים 
ולס , קיפלינג , שקספיר , המגזין אם להזכיר רק כמה פסגות . כמעט 
שלא דיברתי אנגלית . צרפתית למדתי בגיל שש . המורה , מדמואזל ססיל מיוטאן , 
נשארה במשפחתנו עד לשנת 5191 . התחלנו ב"לה סיד " וב"עלובי החיים " . 
אך האוצר האמיתי חיכה לי בספרייתו של אבי . בגיל 21 כבר בגיל 21 ! הכרתי 
את כל משורריה המקודשים של צרפת . כמו רוב בני נבוקוב , וכמו רוסים רבים 
נוספים , לנין , למשל , דיברתי בשפתי ברי"ש גרונית מעט , שלא כמו המוסקוואים . 
הדבר לא הפריע לי מעולם בצרפתית , אף שהגרוניות הזאת רחוקה מאוד מן הרי"ש 
המתגלגלת המקסימה של זמרות - הקברט הפאריסאיות . מיהרתי להיפטר מכך באנגלית , 
לאחר ששמעתי בפעם הראשונה את קולי ברדיו . זה היה טרגי . למשל , אמרתי 
" אני רררוסי " . מחקתי את הצליל הזה בהסוואת האות המסוכנת בתנודות - קול 
קלות , נייטרליות . האלף - בית הצרפתי אף הוא טומן בחובו סכנה לאדם רוסי 
גם אם הרוסי הזה דובר צרפתית לא רעה . סכנה זו נשקפת מהעיצור , המבוטא 
כטי " . תוכלו תמיד לזהות רוסי מהמשטר הישן על - פי דרכו לבטא את הטי " 
המתקתקה הזאת , שמקורה באלף - בית הרוסי . הוא יאמר " ציף - ציפה " ( 
טיף - טיפה ) , הוא יאמר " ציפוס אנציפצי " . ודאי שלרוסים הצעירים שהתחנכו 
בצרפת אין הרגל כזה של הוריהם הזקנים , שאף אינם מבחינים בו . שכן לא הלימוד 
ולא ההרגל לא ריפאו אצל ההורים את הרכרוך האינטימי הזה . כאילו העיצור הסלווי 
מצדיע בחיוך דיסקרטי לתנועת אי " הגאלית , ונמס בפניה מרוב רוך . אספר 
לך איך זה היה אצלי . לאחר שעברתי בקיימברידג בחינות קלות ביותר בספרות 
רוסית וצרפתית וקיבלתי תעודה של בוגר אוניברסיטה , שלא סייעה לי כלל בניסיונותי 
להתפרנס בתחום אחר מאשר כתיבה , התחלתי לכתוב סיפורים קצרים ורומאנים ברוסית 
לכתבי - העת של המהגרים , בברלין ובפאריס , שני המרכזים של הגולים מארצם . 
התגוררתי בברלין ובפאריס בין 22 ל93 . כשאני חושב עתה על שנות הגלות ההן 
אני רואה את עצמי , ועמי עוד רוסים לבנים רבים , מנהלים אורח חיים מוזר , 
אך לא בלתי - נעים , בדלות חומרית ובמותרות אינטלקטואליים , בין הילידים , 
הדמיוניים פחות או יותר , הצרפתים או הגרמנים שעמם לא היה למרבית בני - 
ארצי כל קשר . אולם מפעם לפעם היה עולם - הרפאים הזה , שבעדו הצגנו את 
חורותינו ואת תענוגותינו , נתקף פתאום עוויתות מאיימות , ומראה לנו מי 
הוא השבוי חסר הממשות ומי באמת האדון . הדבר התרחש כאשר היה צורך לחדש תעודות - 
זהות , או דבר שארך שבועות להשיג אשרה כדי לנסוע מפאריס לפראג או מברלין 
לברן . המהגרים שאיבדו את תכונת האזרחות הרוסית קיבלו מחבר - האומות פיסת 
נייר שנסמרטטה ונקרעה בכל פעם שפרשו אותה . הרשויות , הקונסוליות , הבריטית 
או הבלגית , סברו כמדומה שככל שמדינה מסוימת היתה עלובה נניח , ברית - 
המועצות הפליטים מאותה מדינה היו ראויים לבוז פי כמה , מעצם היותם מחוץ 
לאדמיניסטרציה לאומית . אבל לא כולנו הסכמנו להיות ממזרים או רוחות - רפאים . 
עברנו ממונטון לסן - רמו , למשל , בשלווה גמורה , במדרון ההר המוכר היטב 
לציידי הפרפרים ולמשוררים . סיפור חיי דומה , אם כך , פחות לביוגרפיה ויותר 
לביבליוגרפיה . עשרה רומאנים ברוסית בין 52 ל04 ושמונה רומאנים באנגלית 
מ04 ועד היום . ב0491 עזבתי את אירופה כדי לעבור לאמריקה ולהיות שם לפרופסור 
לספרות רוסית . לפתע פתאום גיליתי שאני סובל מאי - יכולת גמורה לדבר בפומבי . 
כך החלטתי לכתוב מראש לכל השנה כמאה הרצאות על הספרות הרוסית . כן , ונדרשו 
לכך 000 , 2 עמודים מודפסים . עדיין לא . זה יבוא . הרציתי כעשרים מההרצאות , 
לפחות שלוש פעמים בשבוע , לאחר שפרשתי לפני את הדפים , בצורה שלא הורגשה 
מדי , על הקתדרה שלי . איש לא ראה מה עשיתי , והודות למהלך זה מעולם 
לא התבלבלתי , והשומעים קיבלו את התוצר הטהור של הידע שלי . חזרתי על אותו 
קורס בכל שנה ובכל פעם הכנסתי הערות חדשות , אנקדוטות אחרות , פרטים אחדים . 
עד מהרה החלטתי שכתב - יד על גבי כרטיסיות הוא השיטה הטובה ביותר להבטיח 
שמחשבותי יהיו תמיד מול עיני , מאחורי גדר הספרים הנערמים על הקתדרה שלי . 
זו נכותו של המרצה , שלא הוסתרה לחלוטין , כמובן אולם הדבר זיכה אותי 
באמנות הביטוי . שווייץ מקסימה , והחיים במלון מפשטים דברים כה רבים . 
אמריקה חסרה לי מאוד , ואני מקווה לשוב לשם לעוד עשרים שנה , לפחות . 
חיים שלווים בעיר אוניברסיטאית באמריקה לא יהיו שונים באופן מהותי מן החיים 
במונטריי , שבה , אגב , האוטובוסים רועשים יותר מאשר בפרובינציה האמריקאית . 
מלבד זאת , מכיוון שאיני די עשיר איש אינו די עשיר לכך לשוב ולהעלות 
את ילדותי באופן מלא , אין כל טעם להשתקע במקום כלשהו . אי - אפשר לשוב 
ולמצוא את טעמו של שוקולד חלב שווייצי מ0191 . זה כבר לא קיים . אישתי 
ואני חשבנו על וילה בצרפת או באיטליה , אבל אז נתלתה מעלינו חרב שביתות 
הדואר . אנשים בעלי מקצועות מסודרים , אותן צדפות שלוות הקשורות בקונכיות 
מולדתן , אינם תופסים עד כמה דואר מסודר ובטוח , כמו בשווייץ , מקל את 
חיי הסופר . גם אם בבוקר רגיל אין המנחה הזאת מכילה יותר מאשר כמה מכתבים 
עסקיים מעורפלים ושתיים או שלוש בקשות לחתימה . איני מחלק חתימות אף פעם . 
זה ייקח יותר מדי זמן . חוץ מהתלישות ? אני תלוש בכל מקום ותמיד . זה 
מצבי , זה עיסוקי , אלה חיי . אני מרגיש כמו בבית בזיכרונות , זיכרונות 
אישיים מאוד , שלעתים אין להם כל קשר עם רוסיה גיאוגרפית , לאומית , פיסית , 
פוליטית . המבקרים בחוגי המהגרים בפאריס , כמו מורי בית - הספר שלי בפטרסבורג , 
צדקו , לשם שינוי , כאשר התלוננו על כך שאיני די רוסי . אשר לנושאים 
העיקריים של ספרי , ובכן יש מכל דבר . נכון . בדיוק . סיפור מצוין . 
עם זאת , ברומאנים הטובים ביותר שלי יש לא סיפור אחד , אלא כמה סיפורים , 
הנשזרים זה בזה באופנים מסוימים . בספרי " אש חיוורת " קיים הקונטרפונקט 
הזה , וגם ב"עדה " . אני אוהב לראות לא רק את הנושאים העיקריים קורנים מבעד 
לרומאן , אלא גם לפתח נושאים קטנים , משניים . לפעמים זוהי דיגרסיה , 
הנהפכת לטרגדיה באחת מפינות העלילה , או שהמטפורות מצטרפות ויוצרות סיפור 
משלהן . גם את הסיפורים האמיתיים של החיים צריך מישהו לספר . אם זו אוטוביוגרפיה 
כתובה בקולמוס מצטנע , ביד חסרת כישרון , סביר להניח שסיפור אמיתי זה 
ייראה תפל בהשוואה להמצאה נפלאה , כמו " יוליסס " לגויס . כן , זה הספר 
האהוב עלי ביותר . לוליטה אינה נערה פרוורטית . זו ילדה מסכנה שמשחיתים 
אותה ושחושיה אינם מתעוררים לעולם ללטיפותיו של מר הומברט האיום , שאותו 
היא שואלת פעם : " האם תמיד נחיה כך ונעשה דברים מגעילים במיטות של בתי - 
מלון ? " אך בתשובה לשאלתך לא , הצלחתו של הספר אינה מרגיזה אותי . 
אינני קונן - דויל , אשר מתוך סנוביזם או פשוט מטיפשות העדיף להתפרסם 
כמחבר תולדות אפריקה , חיבור שעלה לדעתו בהרבה על שרלוק הולמס שלו . מעניין 
לבחון את בעיית ההכפשה האווילית של דמות הנימפית , שאותה המצאתי ב5491 , 
בעיני הציבור הרחב . לא רק בפרוורטיות של הילדה המסכנה הגזימו באורח גרוטסקי , 
אלא גם הופעתה החיצונית , גילה הכל שונה באיורים של הפרסומים בחו"ל . 
בחורות בנות 02 ויותר , פרגיות מגודלות , חתולות רחוב , דוגמניות זולות 
או סתם פושעות ארוכות רגליים , כונו " נימפיות או " לוליטות " בכתבות 
במגזינים איטלקיים , צרפתיים , גרמניים וכו . וכריכות התרגומים לטורקית 
ולערבית הגיעו לשיא האיוולת . אלה נדירים מאוד . אולם הם מראים צעירה בעלת 
קימורים שופעים , כפי שנהגו לומר באותם זמנים , ולה רעמת שיער בלונדי , 
פרי דמיונם של סכלים שמעולם לא קראו את הספר . למעשה , לוליטה , ואני 
חוזר על כך , היא ילדה בת 21 , בעוד שמר הומברט הוא גבר בשל . והתהום 
הפעורה בין גילו לבין זה של הילדה היא היוצרת את הריק , את הסחרחורת . 
לפיתוי יש כוח משיכה של סכנת - מוות . שנית , דמיונו של הסאטיר העצוב הוא 
שעושה ברייה קסומה מהתלמידה האמריקאית הקטנה , שהיא בנאלית ונורמלית בסוגה 
ממש כמו הומברט , שהחמיץ את ייעודו ככומר , בסוגו שלו . מחוץ לתחום מבטו 
המטורף של מר הומברט אין בנמצא נימפיות . זה היבט מהותי של ספר מיוחד במינו , 
שסולף בגלל פופולריות מלאכותית . לא , עדה ולוליטה אינן בנות - דוד כלל 
ועיקר . בעולם הדמיון שלי שכן אמריקה של " לוליטה " היא , ביסודו של 
דבר , דמיונית לא פחות מזו שבה חיה עדה משתייכות שתי הילדות למעמדות שונים 
ולרמות אינטלקטואליות שונות . דיברתי על הילדה הראשונה , הרכה יותר , 
השברירית יותר , אולי הנחמדה יותר ; שכן עדה אינה נחמדה כלל וכלל . דיברתי 
על תהום הזמן המפרידה בין הומברט ללוליטה . לעומת זאת , הקורא הטוב של 
" עדה " לא ימצא דבר - מה חולני או חריג במקרה של נער בן 41 המתאהב בילדה , 
חברתו למשחקים . שני המתבגרים הללו ירחיקו לכת , כמובן , והעובדה שהם 
אח ואחות תעורר בהמשך בעיות שאיש - המוסר צופה אותן מראש . מה שאינו צפוי 
הוא שעדה ומאהבה , לאחר אסונות וצרות רבים , שבים ומתאחדים לבסוף בשלוות 
איחודה של זקנה אידיאלית . הפרודיה בספר היא כמו קרקס , המציג את המוקיון 
המועד שלו בין הופעת הלוליין להצגתו של הקוסם . איני יודע מדוע אני אוהב 
כל - כך מראות ומראות - תעתועים . אבל אני יודע שבגיל עשר החילותי להתאוות 
למעשי - להטים : הקסמים שמבצעים בבית , בחפצים המשמשים לכך הכובע בעל 
התחתית הכפולה , המטה המכוכב , חפיסת הקלפים המתגלגלת בראש חזיר בין אצבעותיך . 
. . כל זה היה מגיע אליך בקופסה גדולה מהחנות " פטו " ברחוב הקראוון , 
ליד קרקס ציניזלי בסנט פטרסבורג . בחבילה היתה חוברת קסמים , שלימדה כיצד 
להעלים או לשנות מטבע בין אצבעותיך . ניסיתי לחזור על הלהטוט מול הראי , 
כפי שיעצו לי בחוברת : שב מול המראה . פני הקטנים , חיוורים , רציניים , 
שהשתקפו במראה , הפריעו לי . עטיתי על עיני מסיכה שחורה ששיוותה לי חזות 
מוצלחת יותר . אבוי , לא הצלחתי להשתוות להופעתו של המכשף הנודע , מיסטר 
מרלין , שאותו נהגו להזמין למסיבות הילדים . לימודי הלהטים לא נמשכו זמן 
רב . " טרגי " הוא מונח חזק , ואף על פי כן היה דבר - מה טרגי באירוע 
שסייע לי לוותר על תאוותי ולשים את הקופסה במחסן , עם כל אותם משחקים הנחים 
על משכבם והבובות השבורות . וזה היה המקרה : באחד מערבי חג הפסחא , במסיבת 
הילדים האחרונה של השנה , לא יכולתי לעמוד בפיתוי והצצתי בסדק שבין הדלת 
למשקוף , שהוא מעורקי החיים של הספרות העולמית . בלי אותו סדק בדלת . . 
. לאו דווקא . אצלו הדלת פתוחה לרווחה . הצצתי כדי לראות את הכנותיו 
של מר מרלין לקראת הקטע הראשון בהופעתו , בטרקלין הגדול . ראיתיו פותח 
מכתבה , ומשחיל לתוכה , בשלווה , בחופשיות , פרח מנייר . והחופשיות 
הזאת , מורגלותה של התנועה , היו בזויות לעומת קסמי אמנותו . והלא הכרתי 
זאת , ידעתי מה מכיל הפראק המקומט של הקוסם וממה אפשר לעשות קסמים . הקשר 
המקצועי הזה , קשר הרמייה , דחף אותי לגלות לאחת מבנות - דודי הקטנות , 
מארה זבוסקיה , באיזה מחבוא יתגלה הוורד שאותו יעלים מרלין באחד מלהטוטיו . 
ברגע הקריטי , הבוגדת הקטנה , ילדה לבנה ששיערה שחור , הצביעה באצבעה 
על השידה וצעקה : בן - דודי ראה איפה שמת אותו ! הייתי אז צעיר מאוד , 
אבל הבחנתי בבירור , או חשבתי שהבחנתי , בהבעה האיומה שעיוותה את תווי 
פניו של הקוסם המסכן . אני מספר זאת כדי לספק את סקרנותם של אלה ממבקרי 
חדי - ההבחנה הטוענים שביצירותי , המראות והטרגדיות לעולם אינן רחוקות אלה 
מאלה . שכן , עלי להוסיף שכאשר פתחו את המגירה שעליה הצביעו ראו הילדים 
המלעיגים הפרח לא היה שם . הוא היה מונח על כיסאה של שכנתי צירוף מקסים , 
תפארת השחמט ! מוצאים לא מעט אירוטיות ביצירתו של כל סופר שניתן לדבר עליו 
בלי לצחוק . מה שמכנים אירוטיות אינו אלא אחת הערבסקות של אמנות הרומאן . 
לבד מכמה פרפרים שווייציים ב"עדה " , המצאתי זנים חדשים של פרפרים אך לא 
מינים חדשים . זה פרט נחמד . ברומאן הזה , אני טוען שזו הבפעם הראשונה 
שבה הומצאו פרפרים אפשריים מבחינה מדעית , ברומאן הזה . אפשר להשיב : 
טוב ויפה . אבל בשעה שאתה מרצה את המדען אתה מנצל במשהו את בורותם של הקוראים 
בנושא כל הנוגע לפרפרים . שכן ל המצאת סוג חדש של כלב או של חתול לבעלת 
הארמון שבספר , היתה התרמית רק מעצבנת את הקוראים , שהיו נאלצים לשוות 
בדמיונם הולך על ארבע מיתולוגי למדי בכל פעם שעדה היתה נוטלת את בעל - החיים 
בזרועותיה . חבל שלא ניסיתי להמציא הולכים על ארבע , צר לי שהדבר לא עלה 
בדעתי . אבל המצאתי עץ חדש בפרדס הארמון . וגם זה משהו . נראה לי שהגנתם 
של כמה בעלי - חיים נדירים היא דבר מצוין , מצוין בהחלט . אך היא נהפכת 
לנעשית אבסורדית כאשר בורות או נוקדנות מעורבות מתערבים בעניין . אני מתכוון 
למה שמופיע עכשיו בעיתונים . הכל טוב ויפה כאשר רושמים דו"ח לסוחר עתיקות 
האוסף כדי למוכרם לחובבים את פרפרי עש הפלינה המיוחדים , גזע צרפתי של 
זן ספרדי , שמושבותיו הדלילות עומדות על סף כליה בעמק הדיראנס , שאליו 
באים הסוחרים כדי לאסוף את זחליו של החרק היפה מעל עצי המחט . אבל אבסורד 
הוא כאשר פקח - ציד אוסר על חוקר טבע זקן להסתובב עם הרשת הישנה והנקובה 
שלו . כן , להסתובב בשטח מצומצם , שם מעופפים פרפרים יומיים שהצמח היחיד 
שהם ניזונים ממנו הוא סוג של שיח אסנה . פקח - הציד לא שמע עליו . זה שיח 
בעל פרחים צהובים ותרמילים גדולים , וניתן למצוא אותו תכופות ליד כרמים . 
ובמקום שבו נמצא השיח נמצאים גם הפרפרים . והשיח הוא שיש להגן עליו . 
כי אלף ציידים לא יוכלו להשמיד את החרק התכלכל הזה , ורק הכורמים הם המשמידים 
אותו כאשר הם משמידים , מסיבות סתומות , את שיחי האסנה שבכרמיהם , לאורך 
נהר הרונרוהן . איני יודע מדוע הם עושים זאת , אבל זה עצוב , זה עצוב . 
מצד שני , נדירותו של הזן משתנה לפי העונה . היא תלויה בנדידה , המשמרת 
אותו . החקלאים עם קוטלי - החרקים התופתיים שלהם , סלילת הכבישים , המטומטמים 
השורפים צמיגים ומזרנים במגרשים ריקים אלה הם האשמים באמת . ולא המדענים , 
שבלעדיהם לא יכול היה השוטר להבחין בין פרפר לבין מלאך או עטלף . ובכן , 
הייתי שחקן שחמט לא רע . לא אמן שחמט , אבל הייתי שחקן - מועדונים טוב , 
אם תרצה , ידעתי פה ושם לטמון מלכודת לאלוף המום . מה שמשך אותי למעשה 
לשחמט היה תמיד מכת הפתע , המהלך הסמוי . לכן גם נטשתי את הקרב כדי להתמסר 
לחיבור בעיות בשחמט . אין לי ספק שקיים קשר הדוק בין חזיונות מסוימים בפרוזה 
שלי לבין מרקמן הבורק והאפל כאחד של בעיות שחמט אניגמטיות , שכל אחת מהן 
היא פרי אלף לילות של נדודי שינה . אני אוהב במיוחד לחבר מה שקרוי בעיות 
" התאבדות " , שבהן מכריח הלבן את השחור לנצח . פישר הוא יצור מוזר , אבל 
אין שום דבר יוצא - דופן בשחקן שחמט יוצא - דופן . זה דבר רגיל . ישנו 
הסיפור על השחקן הדגול רובינשטיין , מראשית המאה . מבית המשוגעים שבו 
שהה דרך קבע היה האמבולנס מביא אותו בכל יום לבית - הקפה בו התקיימה האליפות , 
והיה שב ומחזיר אותו לתאו השחור , לאחר המשחק . הוא לא אהב לראות את יריבו , 
אבל כיסא ריק מעברו האחר של הלוח הפריע לו עוד יותר . וכך העמידו מולו 
ראי , והוא ראה את השתקפותו , או אולי את רובינשטיין האמיתי . לא , לא . 
הוא פשוט שחקן גדול בעל שיגעונות קטנים . זה לא לגמרי מדויק . אני מעריך 
את פרויד מאוד כסופר קומי . ההסברים שהוא מספק לרגשותיהם של החולים שלו 
ולחלומותיהם הם בגדר בורלסקה שלא תיאמן . יש לקרוא אותם בשפת המקור . איני 
מבין איך אפשר לקחת אותו ברצינות . אז , אנא , אל נוסיף ונדבר עליו . 
שואלים אותי לעתים קרובות למדי מי אהוב עלי ומי אינו אהוב עלי מבין הסופרים 
המגויסים או המשוחררים של המאה הנפלאה שלי . ובכן , ראשית - כל , איני 
מעריך סופרים שאינם רואים את פלאי המאה הזאת . את הדברים הקטנים , את רישולה 
של החליפה הגברית , את חדר הרחצה , ואת הדברים הגדולים , כמו חופש המחשבה 
הנעלה במערב הכפול שלנו והירח , הירח . אני זוכר באיזה רטט של עונג , 
של קנאה ושל חרדה הבטתי , מעל מרקע הטלוויזיה , בצעדים הראשונים , הצפים , 
של האדם באבקת - הטלק של הלוויין שלנו . אני מתעב אם כן את הרוכלים המגויסים , 
את הסופרים ללא מסתורין , את האומללים הניזונים ממרקחתו של השרלטן הווינאי . 
כן , שוב פרויד . הסופרים האהובים עלי , לעומת זאת , יודעים שהפועללבדו 
מעניק ליצירת - המופת את ערכה האמיתי . זה עיקרון ישן כשם שהוא נכון צירוף 
שאינו מתקיים תמיד . אין צורך לנקוב בשמות , מזהים זה את זה בשפת סימנים , 
מעבר לסימני השפה . ולעומת זאת , הכל מרגיז אותנו בשפתו של סופר נתעב 
בן - זמננו , אפילו שלוש הנקודות שבכתיבתו . איני סובל אותו . הספרות 
האזורית , הפולקלור המלאכותי . איני סבור שזה הביטוי ההולם . יש להפיק 
מן המלים כל מה שאפשר , שכן הן האוצר האמיתי היחיד העומד לרשותו של סופר 
אמיתי . הרעיונות המופשטים הגדולים מצויים בעיתוני יום אתמול , כפי שאמר 
מישהו . אם אני אוהב לקחת מלה ולהפוך אותה , כדי לראות את צדה התחתון מפיץ 
את זוהרו , או מקושט ברב - גוניות , הנעדרת מצדה העליון , אין זה מתוך 
סקרנות בטלה . מוצאים כל מיני דברים מוזרים כאשר חוקרים את צדן התחתון של 
מלים . משחק המלים הרציני , כפי שאני מבין אותו , אינו משחק מזל , אף 
לא שעשוע סגנוני . זהו זן מילולי חדש שהסופר המוקסם שוטח בפני הקורא הרע , 
שאינו רוצה להביט , כמו גם בפני הקורא הטוב , שמבחין מיד במגבלה חדשה 
לגמרי במשפט המנצנץ . " ובכן , יש פינה קטנה בתוך הסיווג האנטומולוגי שבה 
היכרתי הכל , ששם הייתי רב אמן . זה היה בשנות הארבעים , במוזיאון של 
הרוורד . אבל האירוניה של הצייר . . . זה לא הולך . אירוניה היא שיטת 
הדיון שבה השתמש סוקרטס , כדי לבלבל את דעתם של הסופיסטים שאותם המציא . 
ואני הרי לועג לאותו סוקרטס ( בין השאר ) . בהשאלה , אירוניה היא צחוק 
מר . והלוא הצחוק שלי הוא ניצוץ תמים , הנובע מהבטן לא פחות מאשר מהמוח " . 
