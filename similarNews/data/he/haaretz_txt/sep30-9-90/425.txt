ניו - יורק ( מיוחד ל"הארץ " ) . נשיא ארה"ב גורג בוש אמר אתמול בנאומו 
בעצרת האו"ם , כי אם עיראק תיסוג נסיגה חד - צדדית מכוויית , הדבר יפתח 
אפשרות לפתרון סכסוכים אחרים במזרח התיכון ויאפשר למדינות ולעמים באזור ליישב 
את הסכסוכים המפרידים את הערבים מישראל . עם זאת , הנשיא בוש לא כרך את 
פתרון המשבר במפרץ בפתרונם של סכסוכים אחרים במזרח התיכון במסגרת של תוכנית 
מדינית אחת , ואף ציין כי משימת המפתח של העולם כרגע היא " להוכיח שאין 
הוא מוכן לקבל או לסבול תוקפנות " . דברי הנשיא , שקשרו בין המשבר הנוכחי 
במפרץ לבין סכסוכים אחרים במזרח התיכון , עמדו במרכז העניין הציבורי בנאומו 
של בוש בפתיחת העצרת הכללית של האו"ם אתמול . פרשנים מדיניים קשרו את דבריו 
להודעתו של סדאם חוסיין שלשום , כי ינסה לפתוח בדו - שיח עם צרפת לגבי הצעתו 
של נשיא צרפת פרנסואה מיטראן , ליוזמה מדינית שתבטיח התחלת משא ומתן לקראת 
פתרון המשבר במפרץ , על - סמך התחייבות עיראקית לנסיגה מכוויית . קפידבינפרשנים 
מדיניים בניו - יורק הזדרזו אתמול לפרש את דבריו של בוש כניסיון " להושיט 
ענף זית " לסדאם חוסיין ברוח היוזמה הצרפתית לפתרון דיפלומטי למשבר . אולם 
דבריו של בוש נבדלים באורח עקרוני מהצעת מיטראן . ההבדל העיקרי הוא שמיטראן 
מציע תוכנית כוללת בארבעה שלבים , שתכלול התחייבות לפתור סכסוכים אחרים 
במזרח התיכון , ובכללם הסכסוך הישראלי ערבי , באמצעות ועידה בין - לאומית . 
בוש , לעומתו , מבטיח לעיראק כי אם תיסוג מכוויית על בסיס הבנה מדינית , 
הדבר יפתח פתח ליישוב בעיות אחרות שעיראק מבקשת להשיג להן פתרון . נאומו 
של בוש לא כלל עוד התייחסויות מפורשות לסכסוך הישראלי - ערבי , ורובו הוקדש 
לתפקידו המתחדש של האו"ם כמרכז לביטחון בין - לאומי קולקטיווי וכפרלמנט עולמי 
לשלום . בוש שיבח את האו"ם על תפקודו בהתמודדות עם תוקפנותה של עיראק במפרץ , 
וסחט תשואות רמות מן הנוכחים כשהכריז : " לא ניתן היתר לסיפוח כוויית , 
ועל מנהיגי עיראק להקשיב : המצב הוא של עיראק נגד העולם " . מעל בימת האו"ם 
נזהר בוש שלא לאיים על עיראק מפורשות כי ישתמש נגדה בכוח צבאי אם העיצומים 
הכלכליים ייכשלו . בוש חזר והבהיר כי הכוחות הצבאיים במפרץ נועדו להרתיע , 
ואם יתעורר הצורך גם להגן מפני תוקפנות נוספת . קפידביננשיא ארה"ב הקדיש 
חלק חשוב מנאומו לסוגיית הנשק הלא - קונוונציונלי . " המשבר במפרץ מוכיח 
כמה חשוב לפעול יחדיו ועכשיו , להשיג איסור בין - לאומי מוחלט על נשק כזה . 
עלינו להכפיל את מאמצינו להפסיק את תפוצת הנשק הגרעיני הביולוגי והטילים 
הבאליסטיים שעלולים להמיט הרס על עמים מרוחקים " , אמר . בוש קשר את הדברים 
לשאיפתה של ארה"ב ליצור סדר עולמי חדש . " אני רואה עולם של גבולות פתוחים , 
מסחר פתוח ובעיקר נפש פתוחה . אני רואה עולם הנבנה בדמותה של אחדות אירופה , 
אך לא תהיה זו רק אירופה אלא העולם כולו , עולם שלם וחופשי " . היבט חשוב 
בנאומו של הנשיא בוש היה התפקיד שממשלו מייחס לאו"ם בהתמודדות עם סכסוכים 
אזוריים . " עלינו להראות כי האו"ם הוא המקום לבניית תמיכה בין - לאומית 
וקונסנסוס בין - לאומי לשם התמודדות עם האתגרים האחרים העומדים לפנינו " , 
אמר בוש . נשיא ארה"ב חזר בנאומו על עמדת הממשל , כי בחירות דמוקרטיות 
הן הדרך המועדפת לפתרון קונפליקטים אזוריים . הוא אף הציע לכונן מוסד של 
מתאם מיוחד לצורך סיוע לקיום בחירות במוקדים שונים בעולם בחסות האו"ם ובתוקף 
הלגיטימציה הבין - לאומית שלו . קפידבינפקיד במחלקת המדינה של ארה"ב אמר 
אמש כי אין לראות חידוש בדברי הנשיא בוש על אפשרות של פתרון סכסוכים אחרים 
במזה"ת אם יימצא פתרון של שלום למשבר כוויית . הפקיד הזכיר כי הדבר מהווה 
חלק מהשקפת הממשל לגבי האפשרויות החדשות שעשויות להתהוות במזרח התיכון לאחר 
פתרון המשבר הנוכחי . לדבריו , הדבר קיבל ביטוי מובהק בהצהרה המשותפת של 
הנשיא בוש ושל עמיתו הסובייטי מיכאיל גורבצוב בפינלנד לפני כחודש . הפקיד 
ציין כי מאז ההצהרה הזו התבטאו ראשי הממשל ברוח זו . החוקרת גודית קיפר ממכון 
המחקר ברוקינגס בוואשינגטון אמרה אמש כי אף שאין בדברי הנשיא בוש חידוש ממשי , 
הרי שהתייחסות בנשימה אחת לאפשרות של פתרון המשבר במפרץ בדרכים דיפלומטיות 
ולאפשרות של פתרון הסכסוך הישראלי - ערבי אחר כך , היא מעין " קישור בלי 
קישור " של שני הדברים , כדי לנסות להציע לסדאם חוסיין מוצא של כבוד מן 
המשבר , מבלי שיוכל לקטוף פרי ממשי מתוקפנותו בכוויית . 
