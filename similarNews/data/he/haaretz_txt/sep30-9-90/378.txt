רשות הגנים הלאומיים שיגרה תזכיר למשרד הביטחון , והביעה התנגדות חריפה 
להחלטה למסור את אתר נבי - סמואל , שהיה מיועד להכרזה כגן לאומי , לטיפולה 
ואחזקתה של רשות העתיקות . התזכיר נשלח אל מתאם פעולות הממשלה בשטחים שמואל 
גורן . בין השאר טוענת הרשות כי רשות הגנים הגישה לאישור ועדת המשנה לפארקים 
ולשמורות טבע , תוכנית בניין ערים להכרזה על אתר נבי - סמואל כגן לאומי , 
בשטח של 005 , 3 דונם . " להפתעתנו נמסר לנו על ידי ראש ענף תשתית במינהל 
האזרחי ביו"ש , כי הוחלט למסור את האתר לטיפולה ואחזקתה של רשות העתיקות . 
רשות הגנים מתנגדת מכל וכל להחלטה או לכוונה כזאת , שהתקבלה ללא כל תיאום 
או דיון מוקדם עמה . בהמשך התזכיר מוטעם כי " צעד כזה מהווה שינוי בחלוקת 
התפקידים הקימת , בין רשות הגנים לבין רשות העתיקות . על פי חלוקה זו אתרים 
מרכזיים , ובכלל זה אתרי עתיקות שהנם בעלי פוטנציאל לפיתוח כאתרי תיירות , 
מועברים לטיפולה ואחזקתה של רשות הגנים . זאת ללא קשר לאחריותה המדעית 
והמקצועית של רשות העתיקות באשר לאתרי עתיקות . מדיניות זו מעוגנת בתחומי 
הקו הירוק בתוכניות מיתאר ארציות שאושרו על ידי הממשלה וועדת הפנים של הכנסת . 
במסגרתן יועדו מראש אתרים בעלי פוטנציאל תיירותי , ובהם אתרי העתיקות החשובים 
בארץ כמו מצדה , קסריה , בית שאן ואחרים , לגנים לאומיים . מ"ם מנכ"ל 
רשות הגנים הלאומיים , שלמה גלעד , טוען כי שינוי בחלוקת התפקידים בין 
שתי הרשויות , טעון החלטה עקרונית של הממשלה וכי אינו נושא להסדרים מנהליים , 
תוך ניצול מעמדם השונה של האתרים ביו"ש . רשות הגנים מציינת כי התוכנית 
שהוגשה על ידה לאתר נבי סמואל , נשענת על מכלול התכנים הגלומים באתר ובכללם 
נקודות תצפית , מרחבים לנופש בחיק הטבע , אתרי עתיקות , שמורות נוף ואתרי 
מורשת קרב ממלחמת השחרור . שילוב של מכלול אלמנטים אלה , הוא לדעת רשות 
הגנים , הבסיס הנכון להיבט התכנוני הכולל לפיתוחו של האתר . 
