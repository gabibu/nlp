בערב יום הכיפורים היה עדיין חדר העבודה בבית האבן היפהפה של משפחת שמיר 
עמוס בקרטונים . שמעון שמיר , השגריר השלישי של ישראל במצרים , והראשון 
שהתפטר עקב חילוקי דעות מדיניים - אידאולוגיים , פורק בימים אלה את הספרים , 
בבית הישן במעלה רחוב אגרון שבמרכז ירושלים . בקרוב ישוב הפרופסור שמיר 
אל הקתדרה באוניברסיטת תל - אביב וינסה , מן הסתם , לסגל לעצמו מחדש משהו 
מריחוקה של האקדמיה . לפני שישוב המזרחן בעל השם העולמי לבחון את האירועים 
המדיניים מפרספקטיווה של איש מדע , ביקשנו מהשגריר הטרי בדימוס להתבונן 
במצרים , ביחסי קהיר - ירושלים ובמקומן במשבר המפרץ ובתהליך השלום . קפמאליד4הפער 
שהביא להתפטרותי קיים ועומד כפי שהיה בזמן ההתפטרות . במשך השנים , הגעתי 
לכמה מסקנות , שהן בעצם אמונתי והבסיס לפעולתי . ראשית : קידום תהליך 
השלום , ובהקדם , הוא אינטרס עליון של מדינת ישראל . כל ניסיון להיעזר 
בדברים שמסיחים את הדעת , מתוך מחשבה שהפריץ ימות או הכלב ימות , מאיים 
על סיכויינו להגיע אל המנוחה והנחלה באזור הזה . נקודה שנייה : עד כמה שזה 
אולי לא ימצא חן בעינינו , איני רואה מקום לשום נוסחה אחרת לתהליך שלום , 
מלבד שטחים תמורת שלום . אני לא אוהב את הביטוי הזה , ואולי מוטב לומר 
שטחים ושלום תמורת שלום וביטחון , אבל זאת הנוסחה המעשית היחידה . לכל 
האחרות אין לנו פרטנרים , וככל הנראה גם לא יהיו פרטנרים בצד הערבי , בעתיד 
הנראה לעין . נקודה שלישית : בחשבון לטווח רחוק אנחנו לא יכולים לבחור לפלשתינאים 
את הנציגים שלהם . יש לנו הסתייגויות , אפילו מוצדקות בהחלט , מההנהגה 
הנוכחית שלהם , ואולי המלה " הסתייגות " חיוורת מדי , אבל בסופו של דבר 
נצטרך לדון עם מי שהפלשתינאים רואים בהם את נציגיהם . בממשלה שמינתה אותי 
כשגריר , שלושת העקרונות האלה עמדו עדיין כאפשרויות פתוחות . הן לא היו 
בדיוק הצהרות שהממשלה חזרה עליה יום - יום , אבל היה מקום לקוות ולהאמין 
שמתחוללת דינמיקה של תהליך שלום בכיוון הכללי הזה . היו שרים חשובים מאוד 
בתוך הממשלה שבאמת פעלו בכיוון הזה . בדרך כלל . עם הקמת הממשלה החדשה , 
האפשרויות האלה נסגרו . החישוקים שהקואליציה הזאת קיבלה על עצמה בתהליך 
הקמתה מתייחסים במפורש לנקודות הללו ושוללים את אפשרות מימושן . הן סגורות 
גם על פי מגמותיהם של מקבלי ההחלטות , כפי שאני מבין אותן מתוך דבריהם . 
יכולתי להמשיך ולשרת בכל מיני תירוצים ועילות , כשלבי אינו שלם עם הקו 
של הממשלה . חשבתי שבכך אגרום עוול לעצמי ולשולחי , והחלטתי כי מוטב שיימצא 
שגריר מקצועי שטוען כפרקליט , או אדם המקורב יותר לקו של הממשלה החדשה . 
זה כמעט בלתי נמנע , אבל אולי זה רק צד אחד של הנושא . אמר לי ידיד מצרי : 
" אתה נמצא בינינו חמש שנים ( לפני שמונה לשגריר , היה שמיר ראש המרכז 
האקדמי ע . א . ) ופעלת בצורות שונות למען השלום , ואנו מעריכים זאת 
מאוד . אבל ההתפטרות שלך היתה השירות הגדול ביותר " . הוא הסביר שכאשר הוקמה 
הקואליציה הצרה בישראל , שררה במצרים תחושת ייאוש מתהליך השלום , תחושה 
שהנה נסתמו כל האפיקים להתקדמות . התפטרותי עוררה תגובות בנוסח " רגע , 
זה עדיין נושא שנוי במחלוקת בישראל , ואנשים נאבקים עליו , לכן צריך להמשיך 
בסבלנות ולמצוא את הרגע הנכון לקדם את תהליך השלום " . כך קורא זאת המצרי , 
ואם כך , אפשר לראות את ההתפטרות שלי לא כשירות למצרים אלה כשירות לשלום , 
וכל שירות לשלום הוא שירות לישראל . מה שאני יכול לומר לך הוא שכאשר הגעתי 
להחלטת ההתפטרות , עשיתי זאת מתוך תחושת צער עמוקה מאוד שתוכנית השלום של 
מאי 98 לא התבצעה . אני חושב שאני שותף להתרשמות של הרבה שגרירים ישראליים , 
שהצגת תוכנית שלום שלנו היתה מפנה מלהיב . היא באה בשעה שבעולם התרוצצה 
תוכנית הוועידה הבין - לאומית כמחזה היחיד בעיר , וכל מה שהיינו אמורים 
לעשות היה להסביר מדוע זה רעיון לא טוב . זה לא היה קשה , כיוון שהוועידה 
הבין - לאומית היא באמת רעיון גרוע . אבל כשהיו שואלים אותנו , " אז מה 
אתם רוצים ? " היינו שותקים במבוכה . והנה באה תוכנית טובה , שיש בה 
עקרונות שבינתיים גם הוכיחו את עצמם . היינו כה קרובים למפגש בקהיר , על 
מנת להתחיל ליישם את התוכנית הזאת , עד שכשהעניין נעצר חשתי תסכול עמוק , 
אולי בצורה אינטנסיווית יותר מרבים אחרים , משום שהייתי בזירת ההתרחשויות . 
זה קרה בשעה שהיינו כבר באמת כל כך קרובים למציאת נוסחה שתאפשר את המפגש , 
וממנו תוביל לבחירות ועל מה בכלל זה נעצר ? הפלשתינאים הפגינו במהלך המשבר 
במפרץ חולשה , חוסר בגרות מדינית וחוסר אחראיות קיצוניים ביותר . גיליתי 
אחרי שובי שיש בארץ חוגים שהדבר הזה גורם להם שמחה . אני מקווה שהם לא רבים , 
כי הדבר הזה מוזר בעיני לחלוטין . ההתנהגות הפלשתינית היום היא חדשות רעות 
לעם ישראל , אולי מהרעות ביותר שהיו לנו בשנים האחרונות . זו לא סיבה לצהלה . 
אם למישהו זה עוזר לזכות בנקודה בוויכוח שתבוא עליו ברכה , אבל המחשבה 
על עתיד מדינת ישראל מחייבת גישה אחרת . מה שלא יהיה , הפלשתינאים לא ייעלמו . 
אנו חייבים לחיות אתם וחייבים למצוא הסדר מדיני יציב באזור . צריך לנהל 
אתם משא ומתן , גם אם הם אינם " נחמדים " . אנו חייבים לעשות זאת בשבילנו . 
המשבר במפרץ אינו מסלק את הבעיה . בהיסטוריוגרפיה מקובל להבחין בין תמורות 
מבניות בתהליכי יסוד לבין אירועים נקודתיים : התרשמותי היא שהמשבר במפרץ 
הוא אירוע נקודתי , לעומת הסכסוך הערבי - ישראלי הנמשך מאה שנה , שהוא 
תהליך יסוד ובעיה מבנית . המהלך של סדאם חוסיין נוגד את התהליכים העולמיים , 
בעשר השנים האחרונות לפחות , המובילים לעבר הפשרה סיום המלחמה הקרה , 
פתרון בעיות בדרכי שלום ומתן טווח פעולה לדיפלומטיה פרגמטית . ההוכחה לכך 
היא בהתלכדות הבין - לאומית האדירה נגדו . טעות לומר שהתהליך הזה לא קיים 
כלל גם במזרח התיכון . הוא פחות בולט , אבל קבלתה של מצרים בחזרה לעולם 
הערבי , למשל , לא היתה קבלתה של מצרים המדינה בלבד , אלא קבלתה של מצרים 
פלוס הדוקטרינה שלה , שעליה לא ויתרה גם נוכח הלחץ הערבי . דוקטרינה זאת 
דוגלת בפתרון בעיות בדרכי שלום , כולל שלום עם ישראל . דגלי ישראל המשיכו 
להתנופף בקהיר גם כשחזרו לשם השגרירים הערביים . מה שקורה בתימן , שהגיעה 
לאחדות אחרי קונפליקט כל כך ממושך , שייך לאותו עניין . תקופת מדיניות 
ההתערבויות של מצרים נגמרה , אף שהיו לה הזדמנויות להפיק ממנה תועלת רבה . 
היו לה הזדמנויות להתערב בלוב , בצאד , בסודן והיא נמנעה . במחשבה ההיסטורית 
הכוללת יותר , זה היבט נוסף בסיפור שמתנהל באזור כבר עשרות שנים , המאבק 
בין בגדד לקהיר . זהו גם מאבק בין שתי דוקטרינות שונות . מצרים מביאה אתה 
את התפיסה של זכותן של מדינות ריבוניות להתקיים , של התנגדות לפתרון בעיות 
בכוח . עיראק מביאה את התפישה הברוטאלית , השייכת אולי למחצית הראשונה 
של המאה . התהליך באזור אינו זהה לתהליך המתחולל באירופה ואינו מתפתח במידה 
בה היינו רוצים , אבל הוא קיים . סדאם חוסיין חתר נגד הזרם ועשה מהלך שנוגד 
את מגמת ההתפתחות העולמית , ועל כן העולם מתלכד נגדו בצורה שלא היה לה תקדים . 
אני רואה את זה כאירוע עם התחלה , אמצע וסוף . בעיית הסכסוך עם הפלשתינאים 
והמדינות הערביות האחרות היא בעיה מבנית של תהליכי יסוד , ואנחנו נחזור 
אליה , והמצרים יחזרו אליה , והאמריקאים יחזרו אליה והקהילה הבין - לאומית 
כולה תחזור אליה . אני חושש שיש כאן איזו אשליה בציבור הישראלי . משבר המפרץ 
מושך אמנם תשומת לב , אבל יחד עם זאת הוא חולל תהליכים שיחזירו אותנו לתהליך 
המדיני באינטנסיוויות רבה יותר , קרוב לסיומו של המשבר או עם סיומו . אין 
זה בריא שתהיינה אשליות בנושא הזה . הקונסנסוס הבין - לאומי הקיים היום 
מאחורי הפעולה נגד סדאם הוא הקונסנזוס הפוטנציאלי של דוחפי התהליך המדיני 
לאחר המשבר . ייתכן מאוד שכשנגיע לאותה נקודה , יבואו רבים ויאמרו , חבל 
שלא הנענו את התהליך המדיני לפני שנוצר הקונסנזוס הרחב הזה . השותפות בין 
ארצות - הברית , מצרים , ערב הסעודית וסוריה כמוה כחתימת צק : " אנחנו 
היום פועלים יחד נגד הכיבוש של כוויית לפתור את בעיית המפרץ , ולאחר המשבר 
נשתמש באותה מטבע כלפי המשבר הוותיק יותר , של תוצאות מלחמת 76 " . ללא ספק 
קיימת היום אכזבה ומבוכה בקהיר , כמו במקומות אחרים , נוכח ההתנהגות של 
מנהיגי אש"ף . המצרים תלו תקוות ביאסר ערפאת באופן מיוחד , טיפחו אותו 
וציפו ממנו שלא יצטרף לקואליציה מהסוג של הקואליציה עם סדאם חוסיין . כדאי 
לקרוא את העיתונות המצרית ולשוחח עם האדם ברחוב כדי לחוש את עוצמת הזעם על 
ההתנהגות הפלשתינית במשבר . אבל למרות הזעם הזה , המצרים מדגישים שהבעיה 
הפלשתינית לא תיעלם , שלא תהיה ברירה אלא להמשיך ולדחוף את התהליך , למצוא 
את ההנהגה המקובלת על הפלשתינאים ולנסות לעבוד איתה . אנחנו רואים ניצנים 
לחיפוש פתרון לבעיה הזאת בשיחות שההנהגה המצרית מקיימת עם האני אל חסן , 
סעיד כמאל ונביל שעת . כלומר , אם פעם היינו אומרים " אש"ף תוניס " 
ו"אש"ף שטחים " ו"אש"ף בגדד " , יש אולי ניסיון זהיר מאוד לבנות " אש"ף 
קהיר " , שיוכל להתפתח בעתיד למשהו משמעותי יותר . אסור לצפות ליותר מדי , 
שכן המצרים יודעים היטב שעדיין מוקדם ליצור מוקד מדיני פלשתיני עצמאי של 
ממש בקהיר . אלה הם גישושים ראשוניים בלבד . משבר המפרץ עוד לא עבר את 
שיאו . ברור שכל תשומת הלב ממוקדת במפרץ והנושא הפלשתיני כרגע הוא " הצגה 
משנית . היו שלושה מאמצים עיקריים לקדם את תהליך השלום : תוכנית בגין , 
תוכנית פרס ותוכנית שמיר . תוכנית בגין היתה האוטונומיה שנכשלה כיוון שלא 
היה לה פרטנר ירדני ופלשתינאי , ואני מוכרח לומר גם שהפירוש שניתן היה כל 
כך צר , שקשה היה לקוות לצמיחתו של פרטנר ירדני - פלשתינאי . היתה תוכנית 
פרס , שדיברה על מטריה בין - לאומית ועל משלחת ירדנית - פלשתינית , ולא 
היה לה פרטנר ישראלי . היתה , וישנה , תוכנית שמיר ממאי 98 , ואני חושב 
שהיא תוכנית טובה , אך היא נעצרה וסובלת היום מבעיה של חוסר אמינות . דהיינו , 
משקיפים רבים בעולם , ובתוכם מצרים , חושדים שמא התוכנית הזאת לא היתה 
אמורה להיות מבוצעת מלכתחילה , אלא היתה מסוג אותם דברים שנועדו להרוויח 
נקודות , להרוויח בהסברה , להרוויח בדיפלומטיה . 4כל זמן שמילאתי את תפקידי , 
חיפשתי את הטיעונים המשכנעים ביותר ואת הדרך לשקף את עמדת הממשלה בצורה 
המדויקת ביותר . 
