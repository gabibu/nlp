אנחנו מאמינים שהשודד הגיע לקצה דרכו ולמיצוי הפעילות שלו ובקרוב מאוד ייתפס . 
לאחר שהשודד יילכד אני מבטיח לספר לך מהו האמצעי שהביא ללכידתו . מדובר בשילוב 
של אמצעים ארגוניים וטכניים שפיתחנו ושנועדו לתת מענה לבעיה שהציב לנו האופנוען 
השודד . זה כולל גם אמצעי אלקטרוני , שאותו כמובן לא אוכל לפרט כעת . 
אבל יש לציין כי על האמצעים האלה עבדנו עוד קודם לכן ומעשי השוד רק זירזו 
אותנו בהשלמתם תוך התאמה לשיטת השוד המיוחדת של השודד הזה . בבנקים מותקנות 
מערכות אבטחה מתוחכמות שמתפקידן לתת מענה לכל מיני סיכונים , לרבות הסיכון 
שמציב השודד המסוים הזה . למרות ההד התקשורתי הרב וההילה המסוימת שנקשרה 
לשודד האופנוען , לא צריך לשכוח שמדובר בשוד ב02 סניפים מתוך 001 , 1 ושלל 
השודד מסתכם ב003 אלף ש"ח בלבד , שזה סכום זעום במערכת הבנקאית , גם בהשוואה 
למעשי שוד גדולים ונועזים בעולם . ישראל , לפי סקר בין - לאומי שנערך באחרונה , 
ניצבת במקום האחרון בעולם במספר מעשי שוד בנקים הן בכמות הכסף הנשדדת בשנה 
והן במספר הסניפים הנשדדים יחסית למספרם הכולל ויחסית לאוכלוסיה . רק אם 
השודד יכפיל את מספר מעשי השוד , הוא יצליח להעלות אותנו בדירוג העולמי 
למקום אחד לפני האחרון . אין בעיה ללכוד אותו השאלה באיזה מחיר . העיקרון 
שמנחה אותנו הוא להימנע ככל שניתן מלהעמיד חיי אנשים בסכנה . שום שיטה שתביא 
ללכידת השודד איננה כדאית אם היא תעלה בפגיעה באנשים וחלילה במותם . זו 
הסיבה שאני מתנגד , למשל , להצבת שומרים חמושים בפתחי כל סניפי הבנקים . 
הקשר בין הבנקים למשטרה מצוין מבחינה טכנית . המשטרה מקבלת איתות או הודעה 
על ביצוע שוד בזמן אמת , אבל לוקח לה כמה דקות להגיע עם כוחותיה לסניף . 
לשודד האופנוען לוקח דקה וחצי לבצע השוד ולהסתלק מהמקום . ל היה משתהה 
עוד חצי דקה הוא היה נלכד . אני לא מעריך כך . יותר מדי סימפטיה וכתרים 
מכתירים לבחור הזה , שהוא בסך הכל פושע וראוי שייתפס במהרה . גם לא הייתי 
אומר שהוא פושע מתוחכם . הוא לא אל קפונה ואפילו לא בוני של קלייד . בסך 
הכל הוא נוקט בשיטה פשוטה שאין בה תחכום כלל . . הדבר היחידי שאולי מעיד 
שהוא מתמצא היטב בסדרים הפנימיים היא העובדה שאינו מתפתה להישאר בבנק מעבר 
לדקה , דקה וחצי ביודעו שזה הזמן המירבי הוא יכול לשהות בסניף מבלי שיילכד . 
כל מה ראית בסרטים בעניין אבטחת בנקים איננו מדע בדיוני , זה קיים ומיושם 
בשטח . אנחנו לא פוסלים שום שיטה . באשר לסימון שטרות , גם זה מיושם , 
גם בהקשר לניסיונות ללכוד את השודד האופנוען . מבלי לפרט יותר מדי כדי 
לא לגלות מה שעדיין אסור לגלות , הפרצה הולכת ונסגרת והשודד הגיע לקצה מימוש 
היכולת שלו ועוד מעט גם על המזל לא יוכל לסמוך יותר . 
