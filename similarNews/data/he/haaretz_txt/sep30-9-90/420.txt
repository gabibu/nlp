איש העסקים יונתן זוכוביצקי דוחה את השומה בגובה מספר מיליוני שקלים שנקבעה 
לו על - ידי מס הכנסה בטענה , כי קיבל כספים רבים במתנה מחותנו המיליונר 
שאול אייזנברג . הואיל ומדובר במתנות , טוען זוכוביצקי , הוא אינו חייב 
לשלם עליהן מס . פרטים אלה עולים מתוך ערעור שהגיש זוכוביצקי לבית המשפט 
המחוזי בתל - אביב עקב שומה שקבע לו פקיד השומה לשנים 18 , 28 ו38 . זוכוביצקי , 
היושב משנת 48 בארצות - הברית , נשוי לבתו של אייזנברג , אסתר . בערעור 
שהגיש באמצעות עו"ד יגאל ארנון הוא טען , כי נקבעו לו שומות משיקולים זרים . 
בנימוקיו ציין , כי הוא נשוי לבתו של אחד " מעשירי תבל ומגדולי משקיעי 
החוץ במדינה . כדי למשוך את אייזנברג לנהל את עסקיו בישראל נחקק תיקון מיוחד 
לחוק עידוד השקעות הון " . לטענת המערער הוא עבד אצל חותנו בשנים 18 עד לשנת 
38 בתפקיד שלא הוגדר פורמלית . לטענתו של זוכוביצקי משפחתו ( לבני הזוג 
זוכוביצקי שלושה ילדים ) קיימה רמת חיים שבינה לבין משכורתו בקבוצת אייזנברג 
לא היה כל קשר . לדבריו , רמת החיים היתה בזכות תמיכה של אייזנברג ומתנות 
שנתן לו , לאשתו ולילדיהם . " מר אייזנברג " , נכתב בערעור , " דאג לספק 
לכל בני משפחתו את כל מבוקשם וצרכיהם . בכלל זה רכש אייזנברג מכספו לכל 
משפחות בנותיו ובנו בתים מפוארים ; החזיק על חשבונו או מימן לצאצאיו גננים , 
עובדי שירות , אנשי ביטחון , נהגים ועוד ; כיסה באופן שוטף חשבון הוצאות 
מחיה וצריכה בארץ ובחוץ - לארץ " . עו"ד ארנון מציין כי פקיד השומה הגדיל 
את שכרו של מרשו על סמך השוואה עם משכורתו של בכיר בקונצרן אייזנברג ( בהודעת 
הערעור לא נקבו בשמו של העובד הבכיר ם . ה ) . לטענת ארנון עניין זה אינו 
בר - השוואה הואיל ובשנים שאליהן מתייחס הערעור , " שנות הבורסה העליזות " , 
נחשב אותו עובד בכיר ל"כוכב - על " של שוק ההון בישראל . לטענת ארנון מנסה 
פקיד השומה להפוך סכומים שניתנו במישור הפרטי להכנסה חייבת במס , אך נמנע 
מלהתייחס לנסיבות המיוחדות בהן קיבל אותו עובד בכיר הכנסה כה גבוהה . 
