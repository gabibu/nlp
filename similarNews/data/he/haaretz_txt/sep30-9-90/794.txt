בצמרת הליכוד ממתינים לתשובת אגודת ישראל , האם היא נכונה להצטרף לקואליציה 
עד אמצע השבוע הבא , מועד פתיחת מושב החורף של הכנסת . בימים האחרונים הוגברו 
המגעים בין נציגי אגודת ישראל לליכוד . בליכוד מבקשים להזדרז ולהרחיב את 
הבסיס הקואליציוני , בין היתר בעקבות פרשת השר אריה דרעי והמצב הבלתי ברור 
עם תנועת ש"ס . מועצת גדולי התורה היתה אמורה לאשר את הצטרפות אגודת ישראל 
לקואליציה עוד לפני מספר שבועות , אך מחלוקות פנימיות באגודת ישראל , בעיקר 
סביב כיבודים ותפקידים לאנשיה , מנעו עד כה את התשובה החיובית . גורם בכיר 
באגודת ישראל אמר אמש ל"הארץ " , כי עדיין יש במפלגה מספר ויכוחים פנימיים 
לגבי איוש התפקידים שמציע הליכוד , ובשלב זה הם מעדיפים להציג את העיכוב 
כהתעקשות על דברים עקרוניים . אותו גורם העריך כי מועצת גדולי התורה עשויה 
להתכנס עוד השבוע כדי לאשר את הצטרפות האגודה לקואליציה . בצמרת הליכוד הודגש 
אמש כי בסדרת פגישות שהיו בשבועות האחרונים בין השרים משה נסים ודן מרידור , 
לראשי אגודת ישראל , הסכים הליכוד למרבית דרישותיה של האגודה . בין היתר 
הוסכם על שינויים במספר חוקים ולהחמרת האכיפה בנושא התחבורה הציבורית בשבת . 
" הלכנו לקראתם כמעט בכל נושא . יש לנו עניין רב לצרף את האגודה לקואליציה 
עוד לפני פתיחת מושב החורף של הכנסת באמצע השבוע הבא . נראה כי ההצטרפותם 
היא עניין של ימים " , טען גורם בכיר בליכוד . ראש הממשלה יצחק שמיר הנחה 
בשבועות האחרונים את השרים דן מרידור ומשה נסים למצוא את שביל הזהב ללבה 
של אגודת ישראל ולנסות ולהשיב " הן " על כל דרישותיה כדי שניתן יהיה לצרפם 
לקואליציה . על פי טיוטת ההסכם שגובש בין האגודה לליכוד , תקבל אגודת ישראל 
תפקידים של שני סגני שרים , אחד מהם יהיה במעמד של שר ויהיה אחראי על משרד 
העבודה והרווחה . נציג אחר של אגודת ישראל יכהן כיו"ר ועדת הכספים של הכנסת . 
