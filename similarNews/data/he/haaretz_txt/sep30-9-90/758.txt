נציב המים צמח ישי , הגיש בימים אלה תביעת לשון הרע לבית משפט השלום בתל - 
אביב נגד יו"ר ארגון העובדים בחברת מקורות , מאיר אלעזרה , בעקבות ידיעה 
שפורסמה ב"הארץ " . בידיעה ( " הארץ " מ13 במאי ) האשים אלעזרה את נציב 
המים כי הגדיל מכסות מים למקורבים ושהוא פועל לפי אינטרסים אישיים צרים . 
האשמותיו של אלעזרה הושמעו בעיצומו של ויכוח בין גורמים בחברת מקורות לבין 
נציב המים ועוזריו , על דרך תפקודה של מקורות ושאלת יעילותה . ישי תובע 
מיו"ר ארגון עובדי מקורות פיצויים בסך 05 אלף שקל בגין הוצאת שם רע . בכתב 
התביעה , שהוגש באמצעות עורכי הדין הכט והורביץ , הוא מציין כי מהאשמותיו 
של אלעזרה עולה שהוא מחבל ברכוש המדינה , נוהג בתפקידו הממלכתי בפרוטקציוניזם 
ומנצל את משרתו הרמה לטובתו הפרטית . לדבריו , אלה השמצות החורגות מגבול 
הביקורת ההוגנת והן נועדו להשפילו ולהזיק למעמדו הציבורי . ישי מציין כי 
פנה ליו"ר ארגון עובדי מקורות שיחזור בו מדבריו , אך אלעזרה סירב . בכתב 
הגנה שהוגש בערב החג באמצעות עו"ד אמנון זכרוני , טוען יו"ר ארגון עובדי 
מקורות כי ההאשמות שהיפנה לעברו של צמח ישי לא חידשו דבר שלא היה ידוע קודם 
לכן ולא חרגו מעוצמת הביקורת שהוטחה בנציב המים על - ידי מבקרת המדינה מרים 
בן - פורת . 
