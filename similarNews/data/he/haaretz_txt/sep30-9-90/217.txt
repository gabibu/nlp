סוכנות הביטוח " חידוש סוכנויות ביטוח בע"ם " , הגישה תביעה לבית - משפט 
השלום בתל - אביב . הסוכנות מבקשת להוציא צו נגד חברת הביטוח " המגן " 
ונגד סוכנה , משה קלינגר , שימנע מהם להמשיך לשווק תוכנית ביטוח לרכב . 
לטענת " חידוש " המדובר בתוכנית שנבנתה במשרדיה , אך הועתקה על - ידי 
המגן בעקבות הונאה של קלינגר . לפי הנאמר בכתב התביעה , " חידוש " בנתה 
תוכנית ביטוח חדשנית בתחום ביטוח הרכב , שלפיה ישלם המבוטח סכום בסיסי השווה 
למחצית מסכומי הביטוח המשולמים היום . התוכנית התבססה על ההנחה ש"חידוש " 
תצליח למכור לציבור כמות גדולה של ביטוחים , וכדי לוודא זאת נעשו צעדים 
חשאיים להתקשר עם גופים שבשליטתם ציי רכב גדולים , וביניהם התאחדות בתי - 
הספר והמורים לנהיגה . במסגרת המשא ומתן עם מורי הנהיגה התקיימה פגישה שנועדה 
לסכם את העסקה . בפגישה זו השתתף משה קלינגר , שהוצג כמורה לנהיגה . קלינגר , 
ששמע את כל פרטי התוכנית של " חידוש " , פנה לפי כתב התביעה לחברת המגן , 
שהציעה באמצעותו את אותה תוכנית . התוכנית המועתקת היא זהה , אך בהסתמך 
על ידיעת פרטי ומהלך המו"ם בין " חידוש " למורי הנהיגה היא כוללת הנחה 
נוספת . " חידוש " מבקשת בתביעה כי בית - המשפט יוציא צווים למניעת שיווקה 
של התוכנית המועתקת או כל תוכנית ביטוח דומה . כמו - כן היא מבקשת שכל הנתבעים 
ימציאו לה את רשימת החשבונות המפורטת של כל הביטוחים שנעשו על - פי התוכנית 
המועתקת . בנוסף מבקשת הסוכנות למנוע העברת עמלות מהמגן לקלינגר , בגין 
ביטוחים שנעשו לפי התוכנית המועתקת . הסוכנות תובעת מהמגן , מהתאחדות בתי - 
הספר והמורים לנהיגה ומקלינגר 91 מיליון שקל . כתב הגנה טרם הוגש . מנכ"ל 
המגן , מאיר שני , סירב להגיב מפני שלא ראה עדיין את התביעה . 
