אמסטרדם ולא בריסל היו סובלות אסון אנושי כזה . לא השמרנים החדשים נושאים 
כמובן באחריות לצמיחתה של תת - תרבות העוני , אך הם נתנו את הלגיטימציה 
למצב הקיים ולמדו שאסור להתמודד עמו . במשך שמונה שנים הטיפה השמרנות החדשה 
לעקרון אי - ההתערבות , ורייגן ביצע אותו . הוא לווה את הכסף שזקוקה לו 
מעצמה בסדר גודל כזה , והקפיץ את החוב הלאומי האמריקאי לממדים דמיוניים 
רק כדי לא לגבות מסים נוספים מהמעמד הבינוני והבינוני הגבוה . כך מישכן 
רייגן את עתידה של אמריקה , ויתר על פיתוח התשתית , ודן מיליוני אמריקאים 
לעוני ולניוון שאין כל תקווה לצאת ממנו , רק כדי שעורך - דין ניו - יורקי , 
קבלן מלוס אנגלס או פרופסור מפרינסטון לא ישלמו יותר מ%82 מס הכנסה . מי 
שקונה בית או דירה , תשלומי המשכנתא ייחשבו לו בשעת חישוב שיעורי המס . 
לעומת זאת , לא יהיה כל זיכוי למי שידו אינה משגת לקנות נכס , והוא נאלץ 
לשלם שכר דירה . לא רייגן והשמרנים החדשים המציאו אבסורד זה , אך הם אלה 
שנותנים לו לגיטימציה ומשתדלים עכשיו בכל כוחם לקבור כל סיכוי לשינוי . 
אצלם האזרח המועיל הוא האזרח בעל היכולת . אדמונד ברק כבר לימד אותנו שהרכוש 
נוטה להתחלק באורח בלתי שווה , וכי מעמדו וזכויותיו של האדם נקבעים על פי 
גודל המניה שהוא מחזיק . קבלן , בעלת בית - חרושת , רופא , סוחר , הם 
אנשים מועילים לחברה , ולכן מן הדין לעודדם על - ידי אי - הכבדת העול עליהם . 
את המחיר ישלמו היסודות הלא - יצרניים , הפחות נחוצים , כולל אנשי הצווארון 
הכחול , שאפשר תמיד להחליף באחרים . אך כאן מדובר לא רק באי - צדק או בתהליכים 
של התפוררות חברתית . ההזנחה הנובעת מעקרון אי - ההתערבות פשתה בכל . אמריקה 
מתחילה לפגר בפיתוחן של תעשיות חדשות האמורות לתפוס את מקומן של הישנות , 
בתשתית התחבורתית , ביכולתה להתחרות בשוק העולמי עם התעשייה היפנית והתעשייה 
האירופית . כל עוד היתה אירופה שקועה במלחמותיה הנוראות ובהרפתקאותיה הקולוניאליות , 
כל עוד לא נכנס המזרח הרחוק לעידן המודרני ממש , נהנתה ארצות הברית מממדיה 
של יבשת אדירה , ויכלה לנגן כינור ראשון אפילו כשאבן השמרנות על גלגוליה 
השונים תלויה על צווארה . אך תקופה זו הסתיימה , וארה"ב , שעד לתקופה 
האחרונה נהנתה מהיעדר תחרות ממשית , נאלצת עתה להיאבק על מקומה מול מעצמות 
כלכליות אחרות . בעוד שנתיים ייווצר באירופה השוק הגדול ביותר בעולם , 
והוא מורכב מחברות הרואות בסולידריות לא רק צו מוסרי , אלא גם מקור של עוצמה 
קולקטיווית . מול חברות כאלה אין יותר לארצות הברית יתרון יחסי . שנותיו 
של רייגן היו שנים של ירידה בכוחה של אמריקה כמעט בכל התחומים , פרט לתחום 
הצבאי שמימן הגרעון שהלך ותפח . אין זה מקרה שהיו אלה גם השנים שבהן העשירים 
נעשו עשירים יותר ואילו העניים נאלצו להדק עוד קצת את החגורה . ישנה שכבה 
דקה בחברה האמריקאית שרמת הכנסותיה גדלה פי שלושה , ואילו שני העשירונים 
התחתונים איבדו עוד כ%5 מכוח הקנייה שלהם . אותה עת התרבו כפטריות אחרי 
הגשם המולטי מיליונרים והמיליארדרים . זה לא בדיוק האידיאל שאליו שאפו אנשי 
" הפדרליסט " והאבות המייסדים האחרים שראו לנגד עיניהם חברה של בעלי רכוש 
קטנים , בעיקר חוואים , המוציאים לחם מעבודתם . בסוף עידן רייגן היתה אמריקה 
שקועה בחובות כפי שלא היתה מעודה , ובעיותיה החברתיות נראו יותר ויותר כחסרות 
פתרון . ההכרה כי החברה הגיעה למבוי סתום היא שמעוררת היום את המודעות , 
גם בקרב הרפובליקאים המתונים , לצורך הדחוף והחיוני לנתק את אחיזת החנק 
של הנאו - קונסרווטיוויזם . לכן , גם החזרה לשמרנות הישנה תהיה עדיפה על 
פני המשך שליטתם האינטלקטואלית של חוזרים בתשובה אלה מהשמאל . לשמרן המסורתי 
היתה לפחות תחושה של אחריות כלפי מי שגורלו לא שפר עליו . מי שנולד בבית 
אריסטוקרטי אמיתי , והעושר היה לו טבעי , ראה את עצמו מחויב כלפי החברה . 
הוא נאבק בשמאל כי היו לו אינטרסים שונים , אך לא שנא אותו כמו השמרנים 
החדשים ולא בז לעניים . זוהי , אגב , תופעה מעניינת ומוכרת : מעולם לא 
היו לשמאל כולו , על כל גווניו , אויבים קשים מאלה שיצאו משורותיו שלו 
ועברו לצד השני . המפורסמים ביותר היו כמובן הפשיסטים שבאו מהשמאל , ומאלה 
היו לגיונות בכל אירופה . ועכשיו מארצות הברית אלינו . אם תיאחז השמרנות 
החדשה בישראל , יהיה זה על בסיס הפילוסופיה הפוליטית והחברתית הכוללת שלה , 
ולא על יסוד כמה התפרצויות רגשיות בנושא הפלשתיני . אם תתפתח כאן אידיאולוגיה 
כזאת , יהיה זה משום שכבר נוצרה כאן שכבה חברתית חזקה ובטוחה בעצמה די הצורך 
כדי שתרצה בכיסוי אידיאולוגי לחוסר נכונותה לשלם את מחיר מדינת הרווחה . 
יחד עם זאת , הדרך עוד ארוכה . רייגן פגע פגיעה קשה בשירותי הרווחה ואף 
הצליח , בפעם הראשונה מזה דור שלם , לשנות את הרכבו של בית - המשפט העליון 
כדי שזה יעגן את מדיניותו בפסיקה . הוא התחיל לגלגל בחזרה את השטיח שבפריסתו 
החל פרנקלין רוזוולט , ואשר ריפד את דרכם של המיעוטים והחלשים אל קצת יותר 
רווחה . קשה לראות תהליך דומה מתפתח אצלנו בזמן הקרוב . גם כאשר מופעלת 
מדיניות שכתוצאה ממנה נפגעות השכבות החלשות , איש אינו מעז עדיין לקבוע 
כי הצעדים הכלכליים מבטאים נורמות חדשות , רצויות כשלעצמן . גם כאשר מתרחבים 
הפערים החברתיים , איש אינו מעז עדיין להצהיר על תהליך זה כעל מחיר ההכרחי 
והרצוי של החיים הטובים למעמד הבינוני , היצרני , המחזיק את החברה על כתפיו . 
ישנם כבר לא מעטים שחושבים כך , אך לרחשי לב אלה עדיין אין כיסוי תיאורטי . 
אם טרם הגענו לכך , בניגוד למה שחושב אירווינג קריסטול , זה לא משום שבאוניברסיטאות 
הישראליות אין לומדים את ברק ואת אנשי הפדרליסט . דלותו האינטוקלטואלית 
של הימין הישראלי אינה דורשת כל הוכחה נוספת , וצודק קריסטול כאשר הוא מתלונן 
עליה . הוא רק טועה כאשר הוא חושב שמצבו של השמאל הרבה יותר קפמאליד4חמטוב . 
הוא טועה עוד יותר כאשר הוא מייחס דלות זו להיעדר מגע אינטלקטואלי עם מחשבת 
הימין . לא זו בלבד שברק ואנשי הפדרליסט נלמדים אצלנו היטב כך הדבר לפחות 
באוניברסיטה העברית אלא שהאסכולה השמרנית על גווניה , והליברליזם על כל 
היבטיו , זוכים לתשומת לב , מבחינת זמן ההוראה וכמות חומר הקריאה , העולה 
בהרבה על זו שמוקדשת לסוציאליזם . אם הפילוסופיה של הימין עדיין לא הצליחה 
להזין אידיאולוגיה פוליטית , הרי זה משום שפילוסופיה זו אינה תואמת את צורכי 
החברה הישראלית . ואמנם , חברת המהגרים שלנו שונה לחלוטין מחברת המהגרים 
האמריקאית . החברה האמריקאית אינה צמאה למהגרים , אינה מעודדת אותם לבוא , 
ואינה חייבת להם דבר . ועם זאת היא גם אינה באה לאזרחיה , חדשים כוותיקים , 
בשום תביעות פרט לדרישה אחת : ציות לחוק . לעומת זאת , כובד העול שמטילה 
ישראל על אזרחיה מחייב תמורה , שאותה מעניקה החברה בדמות מינימום של סולידריות 
ואחריות לגורלו של היחיד . מאות אלפי בני אדם ישנים ברחובות של אמריקה , 
כמה עשרות מהם מתמקמים תמיד מול הבית הלבן , ממש מעבר לרחוב . הם אינם 
מטרידים את מנוחתו של איש . לוואשינגטון הגיעו איכרים שישבו על אדמתם מזה 
דורות ואבותיהם נלחמו במלחמת האזרחים . מסיבות שונות ירד מאוד ערך נכסיהם , 
ולא כיסה עוד את חובותיהם לבנקים . הבנקים מכרו את כל רכושם , ומשפחות 
שלמות יצאו לדרך כשחולצה אחת על גבם . לעומת זאת אצלנו , מי שידו אינה 
משגת לשכור דירה או לשלם משכנתא , מתנחל מול הכנסת ומצפה ששר השיכון יבוא 
לבקרו . חסר הדיור אינו נתפס כאיש שאין בו תועלת , אלא כאזרח שהחברה חייבת 
לו . אם הוא יחזיר מחר את פנקס המלואים מפני שהחברה הפירה את החוזה הבלתי 
כתוב של ערבות הדדית , תהיה לממשלה בעיה אמיתית . עד כמה אין אנשים טובים 
אלה מבינים את ישראל , למרות תמיכתם הבלתי מסויגת בכל שגעונותיהן של ממשלות 
הליכוד , מלמדת תפיסתם את עמדות השמאל בשאלה הפלשתינית . השמאל הציוני 
מעולם לא עשה רומנטיזציה או אידיאליזציה של האויב , ומעולם לא הזדהה עם 
מטרותיו . ההיפך הוא הנכון . השמאל הציוני תמיד התמסר להגשמת הציונות על 
אפם וחמתם של הערבים . אם השמאל רוצה להיפטר מהשטחים ולהיפרד מהערבים , 
הרי זה משום שכך מחייבת טובתה של החברה הישראלית . רוב אנשיו אינם רוחשים 
חיבה לחברה הערבית כפי שהיא היום . אך השמאל גם חושב שהן הצדק והן האינטרס 
הלאומי הישראלי מחייבים את סיומו של הכיבוש ואת כיבוד זכויותיהם הלאומיות 
של הפלשתינים . אין לכך כל קשר לדמוניזציה עצמית או לאובדן ביטחון עצמי . 
גם כאן ההיפך הוא הנכון . כמובן , מי שחי בארצות הברית מפיהם של שליחי 
ממשלת הליכוד , ולאחר שהגיע לארץ שומע כמה סיפורים אותנטיים על מעללי האינתיפאדה , 
יכול להתרשם כי הישראלי המספר את המעשה מתנכר לחברתו . זוהי כמובן שטות 
גמורה : הישראלי חרד לחברה , לעתידה ולדמותה המוסרית . בניגוד לאינטלקטואלים 
האמריקאים שהטיפו למלחמת וייטנאם אך בעצמם ישבו מבוצרים באוניברסיטאות שלהם , 
האינטליגנציה הישראלית במובן הרחב נשאה בעול המלחמות לא פחות ואולי אפילו 
קצת יותר מכל שכבה אחרת . את הלקח הזה השמרנים החדשים כבר למדו . בפגישות 
פנים אל פנים הם תמיד נזהרים מהטפת מוסר יתרה , מפני שהם אף פעם אינם יכולים 
לדעת אם מאחורי חזותו המקריחה או הממושקפת של " שמאלן " זה או אחר אין 
מסתתר במקרה קצין שריון או צנחן ותיק . ישראלים אלה מסרבים להרים ידיים , 
להטיל תמיד את כל האחריות על כוחות שאין שליטה עליהם , ולשקוע בעולמם הפסימיסטי 
של השמרנים החדשים . כאן טמון ההבדל המהותי באמת בין השמאל לימין : השמאל 
מאמין ביכולתה של התבונה למצוא פתרונות , ולו חלקיים מאוד , לבעיות העולם . 
הימין , לעומת זאת , מקבל את העולם כפי שהוא , על כל עיוותיו . בסופו 
של דבר חזרנו לאדמונד ברק ולוויכוח על המהפכה הצרפתית : מסתבר ששאלות היסוד 
של המחשבה המדינית אינן משתנות . רק התשובות רצוי שתהיינה אחרות . 
