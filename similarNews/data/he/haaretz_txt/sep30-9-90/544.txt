החלטת הממשלה לחלק מסכות גז לכלל הציבור התקבלה במורת - רוח ובזעם בענף התיירות , 
החושש מפגיעה קשה עוד יותר בתנועת התיירים לישראל . " אין , ולא היתה , 
מדינה בעולם אשר מציידת במסכות גז את כל תושביה . מעציב מאוד שדווקא אנחנו 
קובעים קרטריונים חדשים למידת החרדה בעם . " הדימוי התיירותי שלנו עד היום 
היה של מדינה בעלת חוסן מוסרי ותרבותי , המקיימת מערך צבאי שמאפשר לה להתמודד 
עם אויביה . המדינה נקלעת כיום לחרדות שהולמות קהילה בגטו , האפופת תחושת 
חידלון ומחכה לשואה . לא יבואו תיירים למדינה כזו " , אמר מנכ"ל התאחדות 
המלונות , משה עמיר . אי - שקט הורגש אתמול בין תיירים בארץ . רבים פנו 
להנהלות בתי המלון בשאלות ואחרים התקשרו הביתה כדי להרגיע . בחברות התעופה 
לא הורגשה תכונה של נוסעים מחו"ל , שכבר נמצאים בארץ , המבקשים לעזוב במהירות 
האפשרית . מנמל התעופה בן - גוריון נמסר על ירידה של % 3 . 8 במספר הנוסעים 
שהגיעו בספטמבר לישראל , לעומת אותו חודש אשתקד . ירידה גדולה יותר צפויה 
באוקטובר . קפידבינתוכנית חירום למניעת קריסה מוחלטת של תיירות השכר מחו"ל 
לאילת ועידוד תיירות פנים גובשה אתמול בישיבה מיוחדת שערך מנכ"ל משרד התיירות , 
אבי רוזנטל . בישיבה השתתפו גורמי תיירות באילת , בראשות יו"ר הנהלת התאחדות 
המלונות בעיר , אהרון דקס , וראשי האגפים במשרד . סוכם על מסגרת תקציב 
משותף בסכום שבין 005 ל007 אלף שקל לנקיטת צעדים מיידים . הוחלט להזמין 
לאילת , תוך שבועיים , כמאה נציגי אמצעי תקשורת מארצות בהן בוטלו טיסות 
שכר . מטרת ההזמנה היא להראות שהעסקים מתקיימים כרגיל ולעורר לקוחות פוטנצלים . 
בישיבה אף נדונה אפשרות לעידוד תנועה מסיווית של תיירות הפנים , כדי למלא 
את חדרי המלונות . הוסכם שהתאחדות המלונות באילת תכין תוכנית לעידוד לתיירות 
הפנים ותגיש אותה למשרד התיירות , כדי לצאת במשותף במבצע . עוד הוחלט להזמין , 
כעבור חודש ימים , את מארגני הנסיעות לכנס זוטא באילת . החלטה נוספת היא 
להפיק חוברת וסרט לעידוד תנועת תיירות לאילת . עוד נודע כי משרד התיירות 
הנחה את לשכותיו בחו"ל כיצד לנסות ולמנוע פגיעה נוספת בתיירות . בהנחיות 
נאמר כי יש להדגיש שאין מצב חירום ואין הרעה במצב הביטחון בארץ . " יש 
להסביר כי חלוקת המסכות הוא תהליך שיימשך שבועות ולא שעות וימים . התהליך 
יחל לאחר הסוכות ואין בהילות " , נאמר בהנחיות החדשות . החלטת ישראל להתחיל 
בחלוקת מסכות גז זכתה אתמול לכותרות בכל עיתוני סקנדינאוויה , המפרשים אותה 
כחשש ממלחמה קרובה באזור . העיתונים כותבים כי ישראל נטלה על עצמה סיכון 
כבד בהחלטה לתת לאוכלוסייה אמצעי הגנה נגד נשק כימי , והשיקול היה בין סיכון 
חיים להפסדים כבדים לענף התיירות . קפידבינמנהל חברת התיירות השוודית " פריטיד " , 
המשמש גם יו"ר ארגון סוכני נסיעות בשוודיה , מסר אתמול בערב כי שלוש חברות 
הנסיעות " פריטיד " , " אטלס " ו - " וינגריזור " , שהתמחו בתיירות משוודיה 
לישראל , החליטו על הפסקת טיסות השכר לארץ . הוא הסביר כי אין לצפות לשינוי 
ההחלטה , אלא לאחר שיסתיים המשבר במפרץ . לדבריו , נובעת ההחלטה מהתייחסותם 
של התיירים לישראל כאל מדינה מסוכנת . עדיין לא ברור אם תהיה להחלטה השוודית 
השלכה ישירה על הסוכנים בדנמרק , נורווגיה ופינלנד . 
