גורמים בכירים במשטרה יחליטו הבוקר אם לבקש את הארכת מעצרו של יחזקאל אסחייק , 
עוזרו ויד ימינו של הרב אליעזר שך , העצור מזה יומיים כחשוד במעורבות בביצוע 
עבירות פליליות הקשורות לעסקאות כספיות שנעשו בתנועת ש"ס וברשת החינוך שלה 
" אל המעיין " . אסחייק היה בעבר מזכ"ל ש"ס , ובתוקף תפקידו היה מעורב 
בעניינים הכספיים של ש"ס ו"אל המעיין " . מעצרו וחקירתו מעוררים עניין רב 
ומתח בעולם החרדי , שם נחשב אסחייק לדמות מפתח בעלת קשרים רבים והשפעה לא 
מבוטלת . המתח בחוגים החרדים גבר אתמול , לנוכח החשש כי המשטרה תבקש הבוקר 
מבית המשפט , להאריך את מעצרו של אסחייק , בתום 84 שעות מעצר שבהן נחקר 
באינטנסיוויות , וכי אסחייק יבלה את חג הסוכות בבית המעצר . כפי שנודע , 
התגבשה אמש אצל חוקרי היחידה הארצית לחקירות הונאה , מגמה לבקש את הארכת 
מעצרו של אסחייק , שבו רואים החוקרים את אחד האישים המרכזיים בנושא העברות 
הכספים למוסדות ולאישים בש"ס . נראה , כי החוקרים סבורים שהחזקתו של אסחייק 
במעצר תסייע ל"שבירתו " ותביא לשיתוף פעולה שלו עם המשטרה . עם זאת ההחלטה 
הסופית אם לבקש את הארכת מעצרו של אסחייק תתקבל רק הבוקר , אף שאמש כבר 
עודכנו ראשי המשטרה ואגף החקירות שלה במימצאי החקירה עד כה ובמגמה שהתגבשה 
אצל החוקרים . ייתכן שהבוקר , בדיון הסופי בעניין מעצרו של אסחייק במשטרה 
עשויים בכירים במשטרה להביא בחשבון את הסערה בעולם החרדי שעלולה להיגרם 
מאחזקתו במעצר של אסחייק , עוזרו של הרב שך , בחג הסוכות , לעומת הסיכוי 
למיצוי החקירה ואז יוחלט ברגע האחרון שלא לבקש הארכת מעצר . בחקירתו של 
אסחייק מתרכזים החוקרים בעיקר בהעברות כספים ממשרד הפנים וממשרדים ממשלתיים 
וגופים אחרים למוסדות ולאישים המקורבים לש"ס באמצעות הרשויות המקומיות . 
כמו כן נחקר השימוש שנעשה בכספים האלה וכן מקורות מימון לכספים שהגיעו בדרכים 
שונות לש"ס , לתנועת " אל המעיין השייכת לה , לשר דרעי ולמקורביו . 
חוקרי המשטרה חוקרים עסקאות כספיות שונות , שבהן היו מעורבים אישים בש"ס , 
מתוך חשד שחלק מהכספים שהועברו לתנועת ש"ס ול"אל המעיין " , הגיעו לכיסיהם 
של אישים שונים או שנעשה בכספים שימוש למטרות שלא לשמם יועדו , תוך הפקת 
רווח אישי על ידי בכירים בש"ס . בעניין זה נחקרו בימים האחרונים עוד בעלי 
תפקידים בגזברויות ש"ס ו"אל המעיין " . קפידבין ( ע ) . " אם לא ישונו 
תנאי שחרורי בערבות לא יהיה מנוס מלשוב ולעצור אותי " , טוען אלי צוברי , 
עוזרו הפרלמנטרי ונהגו של ח"ך אריה גמליאל מש"ס , בערר שהגיש אתמול לבית 
המשפט המחוזי בתל - אביב . הוא מבקש לשנות את תנאי שחרורו ולהשוותם לתנאי 
השחרור של החשודים האחרים בפרשת האזנות הסתר לשיחות הטלפון של העיתונאי מרדכי 
גילת . תנאי הערבות מורים לו להישאר במעצר בית חודש תמים ואוסרים עליו להיפגש 
עם אחיו , עם בן - דודתו ועם שר הפנים במשך ששה חודשים , דבר הפוגע בחיי 
משפחתו ובעבודתו . צוברי מציין , כי הוא , בני משפחתו וידידיו עשו מאמצים 
עליונים על - מנת לגייס את כספי השחרור בערבות , אולם עד כההצליחו להשיג 
ערבות בנקאית בסך 05 אלף שקל בלבד , לתקופה מוגבלת של שלושה שבועות . הדיון 
בערר יתקיים היום . 
