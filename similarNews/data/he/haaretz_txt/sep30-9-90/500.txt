מתחריה מהשנים האחרונות המתקדמת , דראושה , ועדות המעקב וראשי הרשויות 
אימצו את דרכה וקיבלו את עמדתה : חתירה לשוויון ולשלום . עכשיו , ללא 
עורף מזרח - אירופי , ללא מלגות ( רק ברית - המועצות ממשיכה לתת מלגות 
באמצעות רק"ח ) , לאחר הקרעים בצמרתה , הדחת אמיל חביבי ואנשיו , פרישת 
הצעירים בהנהגת עזמי בשארה , עולה השאלה : מי יירש את רק"ח ? ביציאה ממערכת 
" אל - איתיחאד " מורד צר למרכז ואדי ניסנאס . הזעזועים הפוליטיים והחברתיים 
הפוקדים את ערביי ישראל כמעט שאינם מורגשים כאן . מאז ומתמיד נחשבו הערבים 
בערים המעורבות יפו , רמלה , לוד , חיפה ציבור חלש , " פחות זקוף 
מבחינה לאומית " , הגדרה שפעם שמעתי ברק"ח . ואכן , יש שוני בין האווירה 
כאן לזו שבסחנין או באום אל - פחם . כאן מורגשת הנוכחות היהודית הצפופה 
שסביב . הפרנסה בוואדי באה ברובה מהתמחות בכמה ענפים האהודים על הלקוחות 
היהודים . הרבה מסעדות מזרחיות , הרבה אטליזים המוכרים בשר חזיר , חסילונים 
ושאר שיקוצים . הרבה בתי מאפה לדברי מתיקה ערביים . נדמה לי שגם מספר תחנות 
הלוטו והטוטו גדול כאן במיוחד . הן משרתות את הערבים שקונים , יחסית , 
הרבה יותר כרטיסי - מזל מהיהודים . בפינה אחת של רחוב חורי יש חנות לדברי 
לבוש מיוחדים , כמו בגדי דייגים , ועכשיו מוצב בה שלט גדול : מוכרים מסיכות 
גז וביגוד - מגן . בבית - קפה ליד המדרחוב הקטן על שם יוחנן הקדוש משוחחים 
יושבי קרנות , ואני מצטרף אליהם . אחד אומר שסאדם חוסיין משגע אותם ושני 
שואל : אם הוא ישמיד את חצי מדינת ישראל , באיזה חצי הוא יבחר ? הצפוני 
או הדרומי ? נדמה לי ששאלתו מרמזת לכך שאם תהיה פגיעה בצפון המדינה , יסבלו 
ערביי ישראל , הגרים ברובם בין חדרה לגבול הלבנון . בדו"ח קצר שמצאתי אחר 
כך על עמדות הרחוב הערבי בישראל כלפי המשבר במפרץ ( שהכינו אברהים מאליק 
ושרה אוסצקי - לזר ) כתוב : " ברמה הרגשית ישנה גאווה על כך ששליט ערבי 
יחיד מעז לעמוד מול כל העולם ובעיקר נגד המעצמה הגדולה ארצות - הברית " . 
אבל שיחת הרחוב כאן היא ברובה בענייני מצוקה : דיור , תעסוקה , מחירים . 
כבר מורגשת המגמה שבה דוחקים המוני העולים מברית - המועצות את הערבים בחזרה 
לכפרים ולשכונות בערים המעורבות . מישהו מספר שבתחנת הדלק הסמוכה עובדים 
כבר עולים מרוסיה , שתפסו את מקום המתדלקים הערבים הוותיקים . בבית - קפה 
ממול משחקים קלפים ומציעים לי לבדוק ולמצוא שרבים מהיושבים שם הם בוגרי אוניברסיטאות 
מובטלים . מעבר למדרחוב עלייה ומדרגות לרחוב אל - פראבי , ובדרך כמה דוכני 
עיתונים . בכולם מוצאים את העיתונות הקומוניסטית ואת העיתון המסחרי אל - 
צנארה וכן עלונים חד - פעמיים של קבוצות רדיקליות שונות . לא רואים כאן 
כמעט שום פרסומים של התנועות המוסלמיות . בחיפה ובגליל מרוכזת אוכלוסייה 
נוצרית גדולה , ששימשה מימים ימימה עורף איתן לקומוניסטים ולקבוצות לאומיות 
ערביות . בחנות אחת שאלתי היכן אפשר להשיג את " אל - ציראט " ( הדרך ) 
, הירחון המרכזי של המוסלמים , או את " צאות אל - חק אל - חריה " ( 
קול הצדק והחירות ) שבועון מוסלמי , ובעל החנות שלח אותי לחפש עיתונים 
כאלה הרחק מכאן , דרומה באום אל - פחם ובכפרי המשולש . קפמאבינואכן , כמעל 
כל ראשי הקבוצות המוסלמיות הפורחות באחרונה בארץ באים מהאזור שבין אום אל - 
פחם לכפר קאסם . כך שייח נימר דרוויש , שייח ריאד אל - צלאח , שייח אברהים 
צרצור ואחרים המאיימים לרשת את מנהיגי רק"ח כדוברים ונציגים של ערביי ישראל . 
נראה שהכל פועל לטובתם , באזור ומחוצה לו . הסוציאליזם הסובייטי השוקע 
שנוא יותר ויותר , בפרט כאשר הוא שולח לכאן יהודים . והקפיטליזם האמריקאי 
נחשב מאוס על שהוא מחלל את כבוד הערבים והאיסלם במשבר המפרץ . לכן הסיסמה : 
האיסלם הוא הפתרון , המקשטת את גיליונות " אל - ציראט " וביטאונים דומים , 
נעשתה אקטואלית ופופולרית מאוד . בנוסף לכך , עוני ומצוקה ותחושות של אפליה 
משמשים רקע נוח לכמיהות פונדמנטליסטיות , והללו מצויים בשפע אצל ערביי ישראל . 
ייתכן אפוא שקואליציה בראשות התנועה המוסלמית תתפוס כבר בעתיד הקרוב את 
ההגמוניה שהיתה לקומוניסטים . בשעות אחר - הצהריים המוקדמות מתרוקנים רחובות 
הוואדי . עשרות מכוניות אוספות את התלמידים הערבים של בית - הספר האורתודוקסי . 
במעלה רחוב הפרסים , מול חומת הבוסתן הגדול , יש פקקי תנועה . מכאן רואים 
יפה את רחובות המושבה הגרמנית ואת סמטאות ואדי ניסנאס , הנמשכות לעבר מרכזה 
של חיפה הישנה . 
