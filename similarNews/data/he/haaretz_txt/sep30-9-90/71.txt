הבטחתו של שר הבינוי והשיכון , אריאל שרון , במשדר " מוקד " האחרון , 
שעם בוא החורף לא יהיה עוד עולה או יושב אוהלים חסר דיור , התמיהה , לפחות 
את אלה המצויים בנושא . האופטימיים בענף הבנייה חוזים שהשלב הראשון ב"גל 
הבנייה המואצת " לא יסתיים לפני יולי - אוגוסט 19 וגם זאת בתנאי שאכן יגשו 
הקבלנים מייד לבניית עשרות אלפי הדירות , כמתוכנן . דבר שהוא כלעצמו , 
חרף הנחישות הרבה שהפגין השר שרון , בספק גדול . גם אם השר שרון כיוון 
לקרוואנים , בתים מוכנים וכדומה , ספק רב אם הוא יוכל לעמוד בהתחייבותו 
שהגשם הראשון ימצא את יושבי האוהלים - חסרי הדיור , מתחת לקורת גג משלהם . 
שכן , על פי הדרך שבה מתנהלים כיום העניינים בנושא הקרוואנים , כבר ברור 
שאי אפשר יהיה לאכלס ב4 בנובמבר , המועד שקבע השר שרון לאכלוס כ000 , 2 
משפחות , בדיור הזמני . הדרך עד להצבת הקרוואן הראשון מלאה חתחתים , 
ואיש עדיין לא מוכן להתחייב על המועד המדויק שבו יוצבו הקרוואנים בשטח . 
ברקע עומדים איומי ועדי הנמלים והסתדרות עובדי הבניין , בגיבוי מלא של ההסתדרות , 
שלא לפרוק בנמלים את הקרוואנים שיגיעו באוניות , בשם ההגנה על " תוצרת 
כחול לבן " . הוועדים ניסו להוכיח את רצינות ההתנגדות , שעה שסירבו לפרוק 
בנמל אשדוד מטען ראשון של בתים מיובאים שהגיע לארץ אף שדובר בבתים שאינם 
מיועדים בשלב זה למגורים אלא לתצוגה בלבד . אבל גם אם בדרכי שכנוע או בתוקף 
צווים משפטיים תתאפשר לבסוף פריקת הקרוואנים , עדיין קיימת סכנה שחלק ניכר 
מהם יישאר תקוע בנמלים , משום שאי אפשר יהיה להציבם בכל האתרים שהוקצו לכך 
ב22 ערים ורשויות מקומיות . מתברר , שמרבית ראשי הרשויות המקומיות בארץ , 
שרוממות קליטת העלייה וחיסול מצוקת חסרי הדיור בפיהם , מתנגדים להצבת קרוואנים 
בתחומיהם . מכלל למעלה מ06 עיריות ומועצות מקומיות אליהן פנתה החברה למשק 
ולכלכלה שליד מרכז השלטון המקומי , שקיבלה ממשרד השיכון את הזיכיון לבצע 
את איתור השטחים להצבת הקרוואנים והכנת התשתית עבורם , נענו עד כה רק 41 
רשויות מקומיות ושמונה נוספות עדיין מתלבטות . השאר מוכנים לראות קראוונים 
אצל שכניהם בלבד . אי אפשר להתעלם מנימוקי ראשי הרשויות " סרבני הקרוואנים " , 
ששכונות אלה עלולות להיות מהדורה שנייה של מעברות שנות החמישים והששים , 
שרק בשנים האחרונות , לאחר כאבים והשקעות אדירות , הצליחו לחסלן . ראשי 
רשויות אלה טוענים , כי ב"כניעתם " לפתרון דיור " קל " זה , הם משחררים 
למעשה את הממשלה מהחובה שלהן לדאוג לפתרונות קבע בתחום הדיור . אמנם , 
הקרוואנים מתוכננים אך ורק לשטחים ציבוריים , שלא נועדו לבנייה בעתיד הקרוב 
וההיתר של ועדות התכנון הוא לחמש שנים בלבד , אבל אין כראשי הרשויות למודי 
ניסיון , שיודעים כי גם עם פקיעת ההיתר , שתהפוך את כל הממשיך להתגורר 
בקרוואנים לעבריין , אי אפשר יהיה להוציא בכוח את דייריהם , והרשויות ייאלצו 
להתפשר ולהשלים עם המצב . גם ראשי הרשויות המקומיות שהסכימו להצבת קראוונים 
בתחומיהם , עשו זאת תוך הפגנת אי רצון בולט , שבא לידי ביטוי בישיבת הנהלת 
מרכז השלטון המקומי האחרונה . אלה נקטו בדרך מעניינת . על מנת שדיירי הקרוואנים 
ושאר תושבי הישובים לא יבואו בעוד מספר שנים ויאשימו אותם ב"מחדל הדיור " 
הזה , וכדי להבהיר ש"ידיהם לא שפכו את הדם הזה , הודיעו כי לבד מהקצאת 
השטח , התחזוקה , הטיפול השוטף בשכונות הקרוואנים , לא תהיה באחריות העירייה 
או המועצה המקומית , אלא של משרד השיכון , שהעביר את האחריות לחברות " עמידר " 
ו"עמיגור " . כך עלולות העיריות להביא על עצמן את מה שהם רוצות למנוע היווצרות 
מוקדי מצוקה שאינם בשליטתם . ההתנגדות להצבת קרוואנים איננה רק נחלת הממסד 
המוניציפאלי . גם חלקים מאוכלוסיות הערים והיישובים שבהם מתוכננים לקום 
הקרוואנים , מתנגדים לכך , וחלקם אף מתכוונים למנוע זאת בדרך המשפטית . 
ייתכן שנושא זה יעמוד בקרוב בראשונה במבחנו של בג"ץ , כאשר תתברר בפניו 
עתירה שהגישה קבוצת תושבים מיהוד , שייתכן שיצטרפו אליה גם תושבים משכונת 
היוקרה הסמוכה , סביון , נגד הצבת 001 קרוואנים בסמיכות מקום אליהם . 
המדובר בבעלי וילות , הן ביהוד והן בסביון , שטוענים כי בהקמת שכונת הקרוואנים 
בשכנותם , נפגעת איכות חייהם , וערך נכסיהם יירד . ראש המועצה המקומית 
יהוד נחוש בדעתו להקים את הקרוואנים . לדבריו , מן הדין , החובה והצדק 
שגם בעלי הווילות יתרמו משהו למען קליטת העלייה וחיסול בעיית האוהלים , 
שמהווה מפגע סביבתי וחברתי הרבה יותר מאשר הקמת קרוואנים . על הקרוואנים 
יש להסתכל כהכרח בל יגונה , חרף כל ההסתייגויות והחששות המלווים את הכל , 
לרבות אלה שעבורם הם מיועדים . לא מעט מהם כבר הודיעו שהם יסרבו לקבל פתרון 
דיור זה , בנימוק שמדובר בדירות קטנות מדי לגודל משפחותיהם ( 0354 מ"ר 
כל קראוון ) , וגם משום שהדבר ירחיק מהם עוד יותר פתרון דיור של קבע , 
שהם רואים בממשלה אחראית לספקו להם , לרבות כל ההטבות . בבוא יום החשבון , 
לא תוכלנה הרשויות המקומיות לרחוץ בניקיון כפיהן בכל הקשור למחדלי ההיערכות 
בבנייה לקליטת גלי העלייה בכך שלא כולן היוו גורם ממריץ ומתריע בעניין זה 
והעדיפו להיאבק במקום זאת על תוספות של תקני כוח אדם ותקציב למימון פעולות 
בזבזניות ברשויות . מן הראוי שאלה לא יתנו מנוח לממשלה ויהיו המדרבן וכלב 
השמירה שיבטיח שהשטרות שמפזר כיום השר שרון יהיו להן בעתיד כיסוי בשטח . 
