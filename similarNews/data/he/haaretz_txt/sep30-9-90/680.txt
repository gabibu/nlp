מנילה ( ע"ר וע"ץ ) . מרד נוסף פרץ אתמול בשורות הצבא הפיליפיני נגד הנשיאה 
קוראזון אקינו . המורדים השתלטו על שתי ערים בדרום המדינה ללא קרב . המורדים , 
בהנהגת קולונל ששרת בעבר ביחידת העילית של משמר הארמון , כבשו עיר שלישית 
באי מינדנאו לאחר שמטוסי הממשלה ירו על המורדים שניסו להשתלט על מחנה צבאי , 
מסרו מקורות צבא . הרמטכ"ל , גנרל רנאטו דה - וילה , העמיד את הצבא המונה 
000 , 051 חיילים בכוננות מלאה במקרה של נסיון הפיכה בבירה מנילה . דה - 
וילה השעה את הטיסות האזרחיות לצפון מינדנאו אחרי שפצצה התפוצצה במחנה צבאי 
בבירה לפני עלות השחר והסבה נזק לתחנה לשאיבת מים . סגן הרמטכ"ל , בריגדיר - 
גנרל אלפרדו פילר , דחה כל אפשרות של מו"ם עם המורדים , המונים כמה מאות , 
בהנהגת הקולונל לשעבר , אלכסנדר נובל . הוא אמר כי כוחות הממשלה יתקפו 
אם המורדים יסרבו להכנע . נובל השתלט אתמול על הערים בוטואן וקאגאיאן דה 
אורו ואמר כי הוא דורש עצמאות למינדנאו . אקינו אמרה בשידור טלוויזיה כי 
קיבלה הודעות תמיכה ממושלי מחוז מינדנאו וקראה לעם להתנגד למה שכינתה " מידע 
מוטעה , תעמולה והגזמות " . אקינו , שהצליחה להתגבר על שישה נסיונות הפיכה 
בלמעלה מארבע שנות שלטונה מאז 6891 , הכריזה כי תדכא את המרד . כוחות המורדים 
נאלצו לעזוב את מטה גדוד חיל הרגלים ה32 בעיר איליגאן , כ008 ק"ם דרומית - 
מזרחית למנילה , לאחר שמטוסי הממשלה הפילו מסוק של המורדים . אחד ממפציצי 
הממשלה הופל לים סמוך לאי סבו , הנמצא מצפון למינדנאו , וטייסו נהרג . 
המרד פרץ שעה שבפיליפינים גוברת הביקורת על ממשלת אקינו , העומדת בפני משבר 
כלכלי בעיקר נוכח עליית מחירי הנפט בעולם , אסונות טבע וחוסר יציבות פוליטית . 
נובל , לשעבר סגן - מפקד במשמר אקינו , נכנס לעיר קאגאיאן דה - אורו , 
המונה 000 , 005 תושבים , בנגמ"ש והתקבל בקריאות שמחה . " איננו מעוניינים 
בעימות - דמים . למעשה אני קורא למפקדי הצבא כאן להתדיין עמנו " , אמר נובל . 
המורדים חילקו כרוזים שעוטרו בצבעי הדגל של מינדנאו ועליהם נכתב : " זוהי 
הודעה כי המלחמה לשחרור מינדנאו החלה " . מינדנאו הוא האי השני בגדלו בפיליפינים . 
בשנות ה07 התרחש באי מרד של מוסלמים בו נהרגו לפחות 000 , 05 בני אדם . 
