גם לעכו הגיעו הידיעות על מה שקרה בירושלים , ובמקביל התעוררו הדאגה שהדבר 
עשוי לפגוע במהלך הפסטיבל , והתחושה שהפסטיבל , יותר מאשר בכל שנה אחרת , 
מנותק ממה שקורה . באולם הלבן המשיכו לקרוא את הפרוטוקולים של משפטי גבעתי , 
והמארגנים של קריאה זו התבקשו שלא להוסיף לקריאת הפרוטוקולים משפטים של 
מידע על מה שקרה בירושלים . הפסטיבל נמשך כסדרו . היום , קרוב לחצות , 
יתייצבו השופטים ויכריזו על הזוכים בפרסים בפסטיבל עכו לתיאטרון ישראלי 
אחר . זהותם נשמרת בסוד , כדי להקטין את המתח של השחקנים לקראת בואם להצגה . 
לעומת זאת , בניגוד גמור להקטנת לחץ התחרות , הוכרז על פרס בנק דיסקונט 
להצגות במסגרת " החממה " , שהיא מסגרת עוד יותר ראשונית ממסגרת התחרות של 
הפסטיבל . השופטים במסגרת זו הם יוסי גרבר , ציון נסים וחיים באר . סיפור 
של שורשים , על אם יהודיה ואב נוצרי משכיל במארוקו , המסופר על ידי הבן 
והבת הנזכרים בילדות . המחזאי - במאי מסתובב על הבמה כחלק מן ההצגה , מוסיף 
אמינות וגם קצת פוגע בה . הרבה יותר מדי מלל , וקצת יותר מדי מאמצים ליצור 
" משמעויות " . נדב בן יהודה הוא האב , אבי קידר הוא הבן , רוז משיחי 
האם , ושרה כהן הבת . אירוע תיאטרוני קטן ולא מזיק במיוחד , עם כמה רגעים 
יפים . מסיבות לא ברורות לגמרי משחקים במחזה זה גברים בתפקידי נשים . הן 
מובאות להתנחלות על ראש הר , ומכאן מתפתחת עלילה עם סממנים ישראלים . הטקסט 
הוא ברמה של סטנד - אף קומדי תל אביבי , מה שקצת מצחיק , אבל לא מספיק 
לכדי הצגה שלמה . חלק מן העלילה , בו דורשים מאחת הדמויות שתקריב עצמה 
כדי שהאחרות , הרעבות , יוכלו לאכול את בשרה ולשרוד , גנוב ממערכון של 
מרוזק . ארוך ולא מגובש , גם אם משעשע לרגעים . זו הצגה המתארחת בפסטיבל , 
ומפגישה את הקהל שוב עם הטקסט המעולה של א . ב . יהושע , ועם אמנות המשחק 
של דורון תבורי . הטקסט חשוב ומרתק , כמובן , בעיקר מפני שהוא מדבר על 
ראשית התסביך של מר מאני , ב8481 , על רעיונו המטורף כי הערבים הם בעצם 
יהודים , ועל קשריו עם כלתו , ההופכים אותו לאבי נכדו . לא פחות חשוב 
הוא המשחק של תבורי : נקי מהרגלים של יציבה שניכרו במשחקו לאחרונה , הוא 
יוצר דמות מורכבת ומרגשת , כשהוא תובע מן הקהל ריכוז מירבי . הוא שחקן 
כל כך טוב , בתפקיד העשוי כל כך טוב , עד כי באופן פרדוקסלי דווקא איכותה 
הטובה של הצגת יחיד זו מעוררת את הרצון לראות אותו בהצגה בה איכויותיו באות 
במגע עם שחקנים אחרים , טובים כמוהו . הצגת יחיד במסגרת הפחות מחייבת של 
" החממה " שהיא בהחלט תגלית יפה מאוד . סיפורה של אשה צעירה הגדלה בקיבוץ 
ורוצה להיותל שחקנית . חוויות של עלבונות וכאבים קטנים , המוכרות לכל 
אחד , ומסופרות בדרך ובחן ההופכות אותן ליחודיות ומרגשות . שחקנית המסוגלת 
לא רק לספר את הטקסט שלה , אלא גם " להיות " בצורה מרגשת על הבמה . הדמות 
מקווה שיגיע " הזמן שלה " ונראה היה שהזמן שלה אכן הגיע . 
