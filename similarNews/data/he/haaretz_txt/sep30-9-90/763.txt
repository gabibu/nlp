הנהלת התעשייה האווירית מתנגדת להפיכתה של חברת העובדים ש - א - ל ( שירות 
אשראי לעובד ) לייבואנית ישירה של מוצרי אלקטרוניקה מהמזרח הרחוק , ורוצה 
למנוע הכנסת מוצרי מזון לחנות החברה . בעניין זה התנהל בערב החג עימות חריף 
בין מנכ"ל התעשיה האווירית , משה קרת , למנכ"ל חברת ש - א - ל , יצחק 
בן שמואל . ש - א - ל מבקשת לייבא ישירות מוצרי אלקטרוניקה לחנות עובדי התעשייה 
האווירית , ולשם כך עומדת לצאת משלחת לסיור שווקים במדינות המזרח הרחוק . 
המנכ"ל אף מבקש להכניס מוצרי מזון למדפי החנות מוצרים שעד היום החברה לא 
עסקה בהם . לשם הוצאתה לפועל של התוכנית זקוקה ש - א - ל , שהיא גוף עצמאי , 
להסכמתה של הנהלת התעשייה האווירית , ובעיקר להקצאת שטח נוסף לחנותה . 
בערב החג נפגשו מנכ"ל התעשייה האווירית ומנכ"ל ש - א - ל כדי לדון בנושא . 
בפגישה השתתפו גם המשנה למנכ"ל התעשייה האווירית לכוח אדם ומינהל , אביגדור 
קפלן , ראשי ועד העובדים של התעשייה האווירית ויו"ר הנהלת ש - א - ל . 
לאחר שקרת הביע את התנגדותו לתוכנית , התפרץ בן - שמואל והטיח בו האשמות 
אישיות . בסופו של דבר הוסכם כי למזרח הרחוק תצא משלחת של שלושה נציגים , 
ולא ארבעה , כפי שתוכנן . לגבי הכנסת מוצרי מזון לחנות העובדים , הוצעה 
תוכנית אלטרנטיווית , שלפיה יוכלו העובדים לרכוש מוצרי מזון בחנויות במקומות 
מגוריהם , באמצעות תלושי מזון מסובסדים . מהנהלת התעשייה האווירית נמסר 
אמש בתגובה , כי חנות העובדים צריכה לספק מוצרים חיוניים אלמנטריים ובמתקנים 
הקיימים אין מקום לאחסון נוסף . 
