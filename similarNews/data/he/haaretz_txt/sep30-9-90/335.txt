כמיטב המסורת של צה"ל , ניצל בשבוע שעבר האלוף מתן וילנאי את גורם ההפתעה 
ו"כבש " את בית המשפט הגבוה לצדק . האלוף בא לדיון בהריסת הבתים באל - 
בורייג מצויד בתצלומי אוויר ותרשימים , ומוקף בסוללת קצינים בכירים . את 
נאומו לשופטים שיבץ בביטויים אופרטיוויים , כ"פעולה טקטית " , " מפקד זוטר 
בשטח " , וכיוצא באלה . ובתצהיר שהגיש , קבע כי ההריסה נועדה להרחבת כביש 
" מתוך צרכים צבאיים דחופים " . ה"בליץ " הזה עירער אפילו את שיווי משקלו 
של הפרקליט המנוסה של האגודה לזכויות האזרח , עו"ד יהושע קפמאליד4חמשופמן . 
הוא לא צפה כי פרקליטת המדינה , שהיתה אמורה להשיב בשם המדינה על עתירתו , 
תפנה את הזירה למופע של וילנאי . הטיעון המשפטי העיקרי של האגודה היה כי 
בנסיבות החריגות שבהן מותר , על פי פסיקת בג"ץ , להרוס בית בלי להניח תחילה 
לבעליו לערער על כך , מתקיימות רק כאשר יש צורך בתגובה מיידית של צה"ל , 
כגון סילוק מכשול או תגובה למעשה אלים . אבל במקרה של אל בורייג אין נסיבות 
אלה מתקיימות , שכן כבר חלפו ארבעה ימים מאז שנרצח סמל אמנון פומרנץ . 
כלומר , האגודה לזכויות האזרח רמזה לבית המשפט כי הריסת הבתים קשורה לרצח 
פומרנץ . והנה , כמו בשדה הקרב , ביצע אלוף הפיקוד פעולת איגוף . הוא 
הכריז בתצהירו לבית המשפט כי " אירוע נתעב זה מצטרף לשורת אירועים נוספים 
של הפרות סדר אלימות חוזרות ונשנות אשר התרחשו לאורך הכביש נשוא העתירה " . 
בכך עקף את נושא הדיון , הריסת הבתים , והסביר כי " נשוא העתירה " הוא 
הכביש . קפמאבינעו"ד שופמן עוד ניסה להציל משהו בקרב מאסף , ואמר לשופטים 
כי אמנם הוא מבין את נימוקיו של וילנאי , אך שאל מדוע אי - אפשר לעכב את 
ההריסה עד מחר . השופט מלץ השיב מיד : " אני הבנתי מדברי האלוף שצריך לעשות 
זאת אתמול , לא מחר " . מלץ קנה , אפוא , את הסחורה שמכר לו האלוף , 
ובכך רמז למה שיתרחש בדקות הבאות . השופטים מנחם אילון , יעקב מלץ ושושנה 
נתניהו , רשמו פרק עגום בתולדות בג"ץ , בהחליטם לבטל את צו הביניים האוסר 
להרוס את הבתים באל - בורייג . החלטה זו החזירה את בית המשפט בהינף קולמוס 
לימים החשוכים של שנות ה07 , שבהם לא נהג להתערב בענייני ביטחון . הימים 
ההם מתועדים בספרו של המשפטן משה נגבי , " כבלים של צדק " . הגישה היתה 
שבית המשפט אינו מומחה לביטחון , ואם בא האיש המופקד על הנושא ומצהיר שיש 
שיקולים ביטחוניים , חזקה עליו שהוא צודק . וכך , למשל , כאשר הפקיעו 
עוד בסוף שנות ה06 קרקעות מבדווים בפתחת רפיח , והאלוף טל הגיש לבג"ץ תצהיר 
כי נוכחותם של בדווים באזור מסכנת את הביטחון , דחה בית המשפט את עתירת 
בעלי הקרקעות , אף כי לאחר מכן העסיקו שם בדווים בעבודות ואיש לא טען כי 
הם פוגעים בביטחון . בשנות ה07 הוגשו עתירות נגד הפקעת קרקעות בגדה להתנחלויות . 
לבית המשפט הובאו שוב אלופים שחתמו על תצהירים כי מדובר בצורכי ביטחון , 
ולבג"ץ לא נותר אלא לקבל את דבריהם , שכן אילו קיבל את העתירות היה צריך 
להסיק אחת מהשתיים : או שהאלוף משקר או שאינו מבין בביטחון . בשלב מסוים 
החלו העותרים להגיש תצהירים של אלופים משלהם , בעיקר האלוף במילואים , 
מתי פלד . אבל בג"ץ החליט כי מה שקובע הוא שיקול דעתו של המופקד על הביטחון 
באותה עת . כך , למשל , הכריע את הכף תצהירו של האלוף דני מט , לעומת 
תצהירו של פלד , בדחיית עתירה בעניין התנחלות מתתיהו ב9791 . המפנה בגישת 
בג"ץ החל להסתמן ב6791 . הממשל הצבאי בגדה רצה למנוע את בחירתו של מוסטפה 
נטשה לראש עיריית חברון , וגירש אותו באישון לילה מהארץ . פרקליטתו של נטשה , 
עו"ד פליציה לנגר , לא ידעה כי קפמאליד4חמכבר גורש , ועתרה לבג"ץ . לאחר 
שנודע דבר הגירוש נזף השופט משה עציוני במדינה וקבע , בראשונה , כי אסור 
לגרש בלי לתת אפשרות לערער . התנגשות זו בין בג"ץ למדינה הניחה את הנדבך 
הראשון באי - האמון שנוצר ביניהם . בראשית שנות ה08 , ביטל בג"ץ שלוש פעמים 
החלטות של הצבא שנומקו בביטחון . בעתירה נגד הפקעת קרקעות להקמת התנחלות 
אלון מורה , הגיש הרמטכ"ל , רפאל איתן , תצהיר בדבר נימוקים ביטחוניים . 
הרמטכ"ל לשעבר , חיים ברלב , צייד את העותרים בתצהיר המלמד כי ההפקעה 
רק מכבידה על הביטחון . מה שהיטה את לשון המאזניים לטובת העותרים היתה העובדה 
ששר הביטחון , עזר וייצמן , הצביע בממשלה נגד הקמת ההתנחלות . גם ניסיונו 
של שר האנרגיה , יצחק מודעי , להפקיע את נכסי חברת החשמל המזרח - ירושלמית 
בשטחים , מטעמי ביטחון , סוכל בבג"ץ . אבל דומה כי קרובה יותר מכל לעניין 
אל - בורייג היא פרשת גירושם של ראשי העיריות של חברון וחלחול והאימאם של 
חברון . בליל שבת , 2 במאי 0891 , נרצחו ששה מתפללים במערת המכפלה . באותו 
לילה גורשו קוואסמה , מילחם ותמימי בלא שניתנה להם הזדמנות לערער . בדיון 
בעתירה שהוגשה , לא הסתפק בג"ץ בנזיפה במדינה , אלא ציווה להחזיר את המגורשים . 
וזאת על אף שהמפקד הצבאי של יהודה ושומרון טען בתצהיר כי " שובם של שלושת 
המגורשים יסכן בצורה חמורה ומיידית את השלום באזור ועלול להביא להתמוטטות 
המצב הביטחוני " . המגורשים הובאו לארץ , עירערו , וגורשו שוב . אך מה 
אירע בתקופה שחלפה בין שני הגירושים ? התברר כי נבואת הזעם של הקצין הבכיר 
היתה חסרת יסוד . בעשור שחלף , התערב בג"ץ בעקביות בשיקולי הביטחון . הנסיגה 
היחידה היתה בשבוע שעבר . ייתכן שהסיבה לנסיגה זו נעוצה בהרכבו של בית 
המשפט הפעם . השופט אלון אינו מן הידועים בתפיסתם הליברלית , והשופטים מלץ 
ונתניהו משתייכים לאותה קבוצה שעלתה מבית המשפט המחוזי והרואה בשיפוט עניין 
מכניסטי וטכני . אין שופטים אלה די ערים לצורך להתחשב גם בערכימשלא נקבעו 
בחוק . אבל יותר מכך , עולה מהחלטת אל - בורייג אבסורד נורא . אם יורשע 
רוצחו של פומרנץ , יהיה זכאי לערער על המעשה הנתעב . לעומת זאת , בעלי 
הבתים , שייתכן מאוד שלא היו קשורים כלל לרצח החייל , איבדו את זכותם לערער 
על הריסת ביתם . 
