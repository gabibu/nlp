" ומנעו מכירת פירות וירקות טריים . הממסד החקלאי עשה זאת כחלק ממאבקו 
ביוזמה להטיל מס ערך מוסף על ירקות ופירות . ההחלטה על הטלת מע"ם על ירקות 
ופירות נפלה בוועדה ממשלתית מיוחדת שבדקה את הנושא היטב לפי סמכות שקיבלה 
מהממשלה כלומר ההחלטה שעליה קוראים החקלאים תיגר , היא החלטה ממשלתית לכל 
דבר . לפי חישובי האוצר יכניס מע"ם על ירקות ופירות כ004 מיליון ש"ח לקופת 
האוצר מדי שנה . אין זה סכום של מה בכך בעיקר על רקע העלייה והצרכים הרבים 
של שיכון ויצירת מקומות עבודה חדשים . והרי אף אחד איננו רוצה לחזור לימים 
של גירעון גדול בתקציב ושל היפר - אינפלציה . ואם רפאל איתן שר החקלאות , 
אינו מוכן לקבל את החלטות ממשלה יש לו דרך טובה לעמוד על עקרונותיו : להתפטר . 
את עיקר מאמציהם מפנים הארגונים החקלאיים לוועדת הכספים מכיוון שההחלטה 
טעונה אישור של הוועדה . רבים מחברי הוועדה משייכים עצמם ללובי החקלאי בכנסת , 
לכן יש חשש שהטלת המע"ם לא תאושר . הלובי החקלאי הוא החזק ביותר בכנסת 
כך שאין לראות בהתנגדות חברי הכנסת להטלת מע"ם יותר מאשר שירות טוב שהם 
מעניקים לשולחיהם . מקוממים היו דבריו של יו"ר השוק הסיטונאי בתל - אביב , 
אשר מצא גזירה שווה בין חקלאות לביטחון וקבע שאין לגעת גם בחקלאות , המגינה 
על הגבולות . נראה כי מפלטו האחרון של כל אינטרסנט הוא הביטחון ובשמו אפשר 
לדרוש הכל . הרי ביולי 58 , במסגרת התוכנית לבלימת ההיפר - אינפלציה נעשה 
קיצוץ מכאיב בתקציב הביטחון עצמו כדי למנוע אסון כלכלי . כלומר אפילו בתקציב 
הביטחון אפשר לגעת ועכשיו שעת החירום איננה פחותה : קליטת מיליון עולים 
בחמש שנים . את הנימוקים המקוממים ביותר השמיע מנכ"ל התאחדות האיכרים שלמה 
רייזמן שהודיע בחגיגיות שאם השביתה מאתמול לא תועיל , הם יקראו גם ליצרני 
החלב , הביצים והעופות למנוע הספקה מהשווקים . מדוע שיצרני החלב והעופות 
ישתפו פעולה עם מגדלי הירקות והפירות ? הרי הם משלמים מע"ם כחוק כבר שנים 
ומע"ם שיוטל על גם על ירקות ופירות פרושו פחות מסים חדשים על שאר הציבור . 
טענת החקלאים היא שחלק מהירקות והפירות איננו נמכר וחלק אחר מתקלקל ומושמד 
אך אין זה אלא טיעון של אחיזת עיניים . מי שלא מכר ומי שלא הרוויח גם לא 
ישלם מע"ם . טענה אחרת שהועלתה היא שהעלמות המס והברחות הסחורה יתגברו בעיקר 
בשווקים הפתוחים שם אין קופות רושמות . גם לטענה זו אסור להיכנע , כי אין 
זה אלא מתן פרס נוסף למעלימים ולמבריחים . ברגע שהמע"ם יחול על כולם , 
העלמות המס דווקא יקטנו כי הסיטונאים ידרשו קבלות מהקימעונאים כדי שהם הסיטונאים , 
יוכלו לקזז את המע"ם שהם חייבים בו . אתמול המשיך רייזמן ואיים שאם לא תתקבל 
תביעת החקלאים לביטול המע"ם ישביתו למשך שבוע תמים את שיווק הירקות והפירות . 
איום זה , להפסיק את השיווק ולמנוע ירקות ופירות בשבוע החג לא יזכה באהדת 
הציבור ולא יביא תועלת לשובתים . הפירות שירקיבו על העצים והירקות שיתכרכמו 
על השיחים , רק יגרמו אובדן הכנסה גדול ממה שיכול להיות פדיון ערב חג הסוכות . 
נותר רק לקוות שרייזמן לא יבוא בסוף השבוע בדרישות לממשלה לפצות את החקלאים 
על הנזק שנגרם להם עקב השביתה שיזמו . 
