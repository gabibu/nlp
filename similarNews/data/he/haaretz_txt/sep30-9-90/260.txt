מנכ"ל משרד הפנים , דב קהת , האשים אתמול את משרד האוצר בהפרת התחייבויותיו 
להעביר תקציבים לרשויות המקומיות הערביות והדרוזיות . קהת נפגש אתמול , 
בלשכתו , עם משלחות של ראשי רשויות מקומיות מהמגזר הדרוזי ומהמגזר הערבי . 
ראשי הרשויות הדרוזיות פתחו אתמול בשביתה במחאה על עיכוב בהעברת תקציבים 
לכיסוי גרעונותיהם . הם הפגינו מול משרד ראש הממשלה בירושלים ולאחר מכן 
נפגשו עם מנכ"ל משרד הפנים . בפגישה העלו ראשי הרשויות שתי בעיות עיקריות 
המעיקות עליהם : העיכוב בהשלמת ההסדר עם הבנקים ומחסור בתקציבי פיתוח . 
קהת מסר בפגישה כי במסגרת ההסדר עם הרשויות המקומיות סוכם כי הרשויות הדרוזיות 
יקבלו 42 מיליון ש"ח , מתוכם קיבלו עד היום 81 מיליון ש"ח . קהת טען כי 
השלמת ההסדר והעברת ששת מיליוני השקל האחרונים מתעכב בשל " אי עמידתו של 
האוצר בהתחייבותו " . בהתייחסו לתקציבי פיתוח , אמר קהת כי בשלוש השנים האחרונות 
הגדיל משרד הפנים בצורה משמעותית את תקציבי הפיתוח ותקני כח האדם ברשויות 
הדרוזיות . כמו כן אמר כי משרדו הגיש למשרד האוצר תקציב חומש לפיתוח בסך 
57 מיליון ש"ח למגזר הדרוזי , אולם האוצר , לטענתו , טרם אישר את התקציב . 
קהת אמר כי במידה והתכנית תאושר ניתן יהיה להביא , בתוך חמש שנים , להשוואת 
השירותים בין המגזר היהודי והדרוזי . בפגישה מסר קהת כי במסגרת ההסדר עם 
הבנקים קיבלו רשויות אלה תוספת של יותר מ09 מיליון ש"ח , אולם השלמת ההסדר 
מתעכבת משום שלדבריו , מעכב עדיין משרד האוצר העברת 03 מיליון הש"ח האחרונים 
למגזר הערבי . לטענת קהת אשמים משרדי השיכון והאוצר באי - עמידה בהתחייבויות 
שנתנו להוסיף 01 מיליון ש"ח לתקציבי הפיתוח של הרשויות במגזר הערבי . משרד 
הפנים מצדו הכין תוכנית כוללת להשוואת השירותים במגזר הערבי , המבוססת על 
תוספת של 04 מיליון ש"ח מדי שנה , בחמש השנים הבאות , ועל מאמץ עצמי של 
הרשויות עצמן בסך של כ052 מיליון ש"ח באותה תקופה . נציגי הרשויות המקומיות 
הערביות והדרוזיות אמרו לאחר הפגישה כי מאחר ויצאו בינתיים בידיים ריקות , 
הם מתכוונים להמשיך ולהיאבק לרבות השבתת הרשויות . לדבריהם יפנו כעת 
את חוד מאבקם למשרד האוצר , שלפי דברי מנכ"ל משרד הפנים , הוא הגורם המעכב 
את העברת הכספים המגיעים להם . 
