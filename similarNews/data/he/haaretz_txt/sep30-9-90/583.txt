בתקריות חמורות בשטחים שהקשה בהן התרחשה בגנין , נהרגו אתמול שלושה תושבים , 
ביניהם מבוקש על ידי כוחות הביטחון . אלוף פיקוד המרכז , יצחק מרדכי , 
יגיע הבוקר לגנין על מנת לערוך תחקיר מקיף בכל הקשור לאירועים שהסתיימו 
בהרוגים . מקורות פלשתינים דיווחו על 7 פצועים בשטחים אתמול וכן דווח על 
שני חיילים פצועים מיידוי אבנים . אחד מהם מאושפז בבית החולים ברזילי באשקלון . 
מקור פלשתיני בכיר אמר אתמול ל"הארץ " , כי אין ספק שהאינתיפאדה עלתה לאחרונה 
שוב לסדר היום הציבורי משלוש סיבות : האירועים באל - בורייג ; הלימודים 
בבתי הספר שהביאו להשתתפות פעילה של התלמידים בהפגנות , וכן השקט היחסי 
במפרץ הפרסי . בשעות הבוקר גילו כוחות של צה"ל באזור גנין צעיר מבוקש שברח 
לפני 4 חודשים מכלא מגידו . מאהר עקל בן 12 ניסה לברוח מכוח של צה"ל שביקש 
לעצור אותו , הכח ירה לעברו והרגו . בעקבות הריגתו התפתחו הפרות סדר קשות 
בגנין והתנגשויות עם כוחות צה"ל . מקורות פלשתינים דיווחו , כי במהלך ההתנגשויות 
נהרגו 2 תושבים נוספים : תאופיק מחמוד ראגי בן 61 שנורה בכדור בחזה , ועמר 
עבדאללה עמר בן 12 , ונפצעו שלושה . צה"ל הטיל עוצר על העיר . מקורות 
צבאיים בפיקוד המרכז מסרו כי לא נותרה לאנשי הכוח ברירה אלא לירות בצעירים 
לאחר שסיכנו אותם . קפידבינברצועת עזה נרשמו אירועים אלימים במחנה הפליטים 
שאטי , בבחאן יונס , רפיח ובעיר עזה . שני חיילי צה"ל נפצעו מיידוי אבנים . 
מקורות פלשתינים ברצועה מסרו כי 7 תושבי חאן יונס נפצעו בתאונת דרכים שאירעה 
בין רכב של מתנחל מגוש קטיף לבין מכונית ערבית . כתוצאה מהתאונה והשמועות 
על הפצועים התפתחו התנגשויות ברפיח ובחאן יונס , ודווח על 4 פצועים כתוצאה 
מכך . אהרון דומב , ראש מרכז מידע עובדה , שיגר אתמול מכתב קשה לרמטכ"ל 
רב אלוף דן שומרון . במכתבו נאמר כי בידי דומב מצויה עדות של חייל , ששירת 
ברצועת עזה בחודש פברואר 09 ובו עדות קשה על מפקדו מג"ד במילואים ששחרר 
תושבים מקומיים בחאן יונס שנתפסו על ידי חיילים , בטענה שזה מוריד את החיכוך 
עם האוכלוסייה . דומב דורש מהרמטכ"ל לבדוק אם ניתנו הוראות כאלה , ואם 
כן להעמיד לדין את המג"ד . מקורות צבאיים אמרו , כי טרם הגיע מכתב כזה 
לרמטכ"ל . 
