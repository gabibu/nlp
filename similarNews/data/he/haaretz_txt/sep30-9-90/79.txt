ניו - יורק ( מיוחד ל"הארץ " ) . עיראק תוכל להכניס למערכה כמויות ניכרות 
של נגיפים קטלניים כבר בתחילת השנה הבאה ( תחילת 19 ) לאחר שיושלם פיתוחן 
של מערכות נשק ביולוגי בעיראק ; כך קובע דו"ח מודיעיני של מערכת הביון האמריקאית , 
שפורסם שלשום בוואשינגטון ביוזמת ציר הקונגרס רב - ההשפעה , לס אספין . 
הציר אספין , שהוא יו"ר ועדת בית הנבחרים לשירותים מזוינים , אמר לעיתונאים 
שלשום כי התפתחות זו , בין היתר , עשויה לעודד את הממשל האמריקאי לנקוט 
פעולה צבאית נגד עיראק לפני תחילת השנה הבאה . בתוך כך אמר שלשום יועצו של 
הנשיא בוש לביטחון לאומי , ברנט סקוקרופט , כי ההרס השיטתי הכבד שעיראק 
גורמת לכוויית הכבושה , מקצר את משך הזמן שארה"ב יכולה להמתין כדי להניח 
לסנקציות הכלכליות לאלץ את עיראק לסגת מכוויית . סקוקרופט אמר את הדברים 
בסיום פגישה בין הנשיא בוש לבין האמיר המודח של כוויית , השייך גאבר אל - 
אחמד אל - סבאח . הפרטים מהדו"ח המודיעיני שמסר ציר בית הנבחרים אספין לגבי 
יכולתה של עיראק בתחום הנשק הביולוגי , קיבלו אחר - כך אישור רשמי מפי פקידים 
בממשל . הדו"ח אומר בין היתר כי אחד מן הנגיפים שעיראק מפתחת לצורך שימוש 
אפשרי בנשק ביולוגי בעתיד , הוא " אנתראקס " , נגיף הנישא באוויר ומפתח 
תסמונת של דימום בקרב בני אדם ובהמות , אשר עלול להוביל למוות . אספין אמר 
כי היכולת הביולוגית של עיראק מוסיפה ממד חדש לפוטנציאל הצבאי שלה וכן מוסיפה 
עוד רכיב למערכת השיקולים של הממשל לגבי אפשרות של נקיטת מתקפת - מנע נגד 
עיראק . לדברי הדו"ח , עיראק מסוגלת להרכיב ראשי נפץ ביולוגיים על כל סוגי 
הנשק המסוגלים לשאת ראשים כימיים , בהם פגזי ארטילריה , פצצות המוטלות 
ממטוסים , רקטות וטילים מסוג סקאד בי . הדו"ח אומר עוד כי המפעל החשוב 
ביותר לייצור נשק ביולוגי בעיראק נמצא באתר " סלמן באק " דרומית לבגדאד . 
דבריהם של היועץ סקוקרופט והציר אספין לגבי אפשרות של החשת היוזמה הצבאית 
נגד עיראק מצטרפים לרושם שהותירו דבריו של שר החוץ הסובייטי , אדוארד שוורדנאדזה , 
באו"ם בשבוע שעבר לפיהם בריה"ם לא תתנגד ליוזמה צבאית נגד עיראק כאמצעי 
אחרון , אם האמצעים האחרים לא יועילו . 
