מאות יהודים שעמדו לצאת מבריה"ם בדרכם לישראל ביטלו בשבועיים האחרונים את 
יציאתם והחזירו את כרטיסי הטיסה שלהם , לאחר שהוברר להם כי על פי הסכם שנחתם 
בין הנהלת הרכבות בבריה"ם לנציגי הסוכנות היהודית , הופסקה העברת המטענים 
האישיים של העולים לישראל . כך טוענים ראשי " הוועד " , ארגון הגג של הקהילות 
היהודיות בבריה"ם , במכתב ששיגרו אל יו"ר הנהלת הסוכנות , שמחה דיניץ , 
והעתקים ממנו נשלחו אל ראש ממשלת בריה"ם , ניקולאי ריזקוב , שר התחבורה 
הסובייטי , ראש הממשלה יצחק שמיר ויו"ר הקבינט לקליטת עלייה , השר אריאל 
שרון . במכתב שנשלח ממוסקווה ב32 בספטמבר נאמר כי בשבוע האחרון , באורח 
מפתיע , הפסיק משרד ההגירה הסובייטי את העברת כל סוגי המטענים של היהודים 
ברכבות היוצאות מבריה"ם . הוועד מדגיש במכתבו שההחלטה היא תוצאה של הסכם 
שחתמו נציגי הסוכנות , צבי ברק ודב שפרלינג , עם הגורמים הסובייטים . 
לדברי הוועד , יהודים רבים הביעו חשש שההחלטה הסובייטית נובעת ממניעים אנטישמיים 
ואחרים הביעו את החשש שזהו אות לכוונת ישראל להגביל את מספר היהודים שייצאו 
מבריה"ם . הוועד טוען שההחלטה השגויה גרמה התמרמרות רבה בקרב אלפי יהודים 
שלא הסתירו את תדהמתם וזעמם . ראשי הוועד מגדירים את ההחלטה כטעות פוליטית 
קשה . הם קוראים לדיניץ לפעול אישית להחזרת המצב לקדמותו , כפי שהיה נהוג 
עד ה31 בספטמבר . הם גם מביעים תקווה שלהבא לא יתקבלו החלטות כאלה ללא התייעצות 
עם הוועד . גזבר הסוכנות , מאיר שטרית , שלא ידע על מכתבם של ראשי הוועד , 
הכחיש כי הסוכנות חתמה על הסכם להפסקת העברת מטעני העולים לישראל . לדבריו , 
בגלל " צוואר בקבוק " שנוצר במכס הסובייטי וגרם לעיכוב יציאת היהודים , 
ביקר בבריה"ם מנכ"ל מחלקת הכספים של הסוכנות , צבי ברק , וחתם על הסכם 
עם חברה פרטית של עמילי מכס , המזרזת את העברת המטענים האישיים מבריה"ם 
לישראל בדרך הים . ראש מחלקת העלייה בסוכנות , אורי גורדון , היוצא בראשית 
השבוע לביקור בבריה"ם , אמר אמש בתגובה כי " אנו עושים כל מאמץ כדי לפשט 
את ההליכים ולזרז את משלוח המטענים מבריה"ם " . לדבריו אין יסוד לטענות ראשי 
" הוועד " שיהודים ביטלו את יציאתם בגלל בעיות במשלוח המטענים . גורם 
בכיר בסוכנות הביע אמש זעם רב על טענות ראשי " הוועד " . " אין לנו שום 
כוונה להורות ליהודים שלא להעביר את מטעניהם ארצה ולהשאירם בבריה"ם " , אמר . 
העברת מטעני העולים עוררה חילוקי דעות חריפים בין ראשי הסוכנות לשר השיכון , 
אריאל שרון , ושר האוצר , יצחק מודעי . ראשי הסוכנות סוברים כי יש לאפשר 
ליהודים להעביר את מטענם לישראל , ואילו שרון ומודעי מציעים להפסיק את העברת 
המטענים ולהעניק לכל משפחה יהודית שלא תביא את מטענה פיצוי כספי של 008 , 
1 דולר . בשלב זה רק כ%51 מהעולים משאירים את מטעניהם בבריה"ם ובוחרים בפיצוי 
הכספי . מדי חודש מגיעות ארצה כ0002 מכולות של מטעני עולים . 
