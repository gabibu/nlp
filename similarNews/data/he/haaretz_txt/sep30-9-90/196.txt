אין זה מקרה שהשר אריאל שרון נדרש , בהופעתו האחרונה ב"מוקד " בטלוויזיה , 
לדימויים ממערכות הצבא והביטחון כדי להבהיר לקהל הצופים את מהות ה"קרב " 
על קליטת המוני העולים . זו השפה שבה הוא שולט ואותה כולנו מבינים . גם 
כאשר נתן שרנסקי התלונן על מחדלי הקליטה , הרגיעו אותו בדוגמאות מתקופת 
מלחמת ששת הימים . " אתה לא יודע איך העם הזה מתנהג ומתגייס בשעת חירום " , 
אמרו לו . כבר עשרות שנים שהמאמץ הלאומי הישראלי מושקע ברובו המכריע בענייני 
הביטחון הנגזרים מהסכסוך האלים והממושך עם העולם הערבי . על פיהם נקבע כמעט 
הכל . בשנה שעברה , אמר הסופר , אהרן מגד , שבדק ומצא כי תשעה מכל עשרה 
סרטים ישראליים חדשים עוסקים בענייני ערבים ובצה"ל . זוהי אילוסטרציה למציאות 
ישראלית בעיקר מאז 7691 שבה מרב האנרגיה ומיטב המוחות , כמעט בכל התחומים , 
מופנים בארץ לתחום אחד . אין כמעט צורך להוכיח זאת . מערכת הביטחון ריכזה 
דורות של ישראלים צעירים וטיפחה את הטובים שבהם לטיס , לצנחנים , למודיעין , 
ואחר כך לניהול המשק והכלכלה , שתקציבי הביטחון הגדולים שימשו להם תשתית 
וריפוד נוחים . צה"ל היה ונשאר בית הגידול המקצועי לרבים . למהנדסים , 
לרופאים , לכלכלנים , לאנשי חינוך , לפסיכולוגים ואפילו להיסטוריונים . 
( ענף היסטוריה במטכ"ל ) . בעלי תפקידים ומשרות בכל התחומים גדלו ובגרו 
בצה"ל . גם מאמצים והישגים ישראליים בתחום החינוך , למשל , השתקפו תמיד 
בפריזמה ביטחונית : פנימיות צבאיות , נערי רפול , ישיבות הסדר . כך ברפואה , 
בניתוחי חירום , בטיפול בכוויות . וכמובן בטכנולוגיה תעשייה צבאית , 
רפא"ל , מודיעין אלקטרוני . אלה דוגמאות בלבד , שאפשר להוסיף אליהן את 
העיסוק , הכפייתי כמעט , בענייני ערבים וביטחון שמתעסק בו עולם התרבות 
והרוח הישראלי , התיאטרון , הספרות והשירה . זו אולי הסיבה שנוער וצעירים 
ישראליים לא היו שותפים כלל בבעיות ובתנועות שהעסיקו את בני גילם בכל העולם 
המערבי בדור האחרון . אין ולא היו אצלנו " ירוקים " ותנועות רציניות אחרות 
לאיכות הסביבה , לא קבוצות פמיניסטיות ולא קבוצות מאבק אנטי - גרעיניות . 
לא היה לנו זמן וכוח לשום רפורמה חברתית של ממש . כאשר ספר ישראלי אחד 
כבר מגיע לראש רשימת רבי המכר של ה"ניו יורק טיימס " , זה יכול להיות רק 
ספר " ביטחוני " , של איש מוסד שבגד . סופרים ישראליים , כמו גם במאים , 
ציירים ופסלים , לא התקרבו מעולם לרשימות כאלו . זה נראה בלתי אפשרי במציאות 
המקומית שמתאמצת ומטפחת בעיקר קציני ביטחון , מאבטחים , מומחי נשק , מאזיני 
סתר " דור של שוטרי חרש " , כפי שניבא לפני 02 שנה ישעיהו לייבוביץ . 
לצורך קליטת העלייה יש צורך בפיתוח מערכות אחרות , כלכליות וחברתיות . 
הללו הוקמו והתרחבו בשנות ה05 וה06 ועוד קודם לכן , ומאז הפכו קפואות ושמרניות . 
לעומת המערכת הצבאית - ביטחונית שצעדה קדימה , החינוך , הבריאות , הרווחה , 
נראים כמעט כפי שהיו לפני שנות דור , נתונים במסגרות נושנות ומסורבלות . 
כל הניסיונות שנעשו מאז מלחמות 7691 ו3791 לקדמם נכשלו . פעם , לפני שנים , 
נחלקו המפלגות בישראל וביישוב גם ( ולעתים בעיקר ) על פי אמות מידה וסוגיות 
חברה וכלכלה . מי זוכר חלוקה כזאת כיום , כשהמפריד בין המפלגות הן רק שאלות 
של שטחים , פלשתינאים , התנחלויות וסיפוחים . בנושאי כלכלה וחברה המחלוקות 
הן בתוך המפלגות , וכך נמנעים ויכוחים , מאבקים ושינויים . לעתים נדמה 
שלגבי קליטת העלייה לא מסתפקים דוברים ישראליים בדימויים צבאיים , אלא שכל 
הנושא נמדד בעיניים ביטחוניות . האם יתיישבו בשטחים או יתרמו לשינוי דמוגרפי 
בגליל ? ואולי יחזקו את סיפוח מזרח - ירושלים ? השר שרון אמר ליהודים במוסקווה 
שחשוב שיבואו ארצה לעבוד בבניין , כדי שענף הבניין יפסיק להיות ערבי ויהפוך 
יהודי . והשר לוי ענה למזכיר המדינה בייקר , שדרש ממנו ביטחונות שכסף אמריקאי 
לעולים לא יגיע לשטחים , בלשון תקיפה : " עליך יש לחצים ולי יש השקפת 
עולם " . מה שהשר לוי רואה כ"השקפת עולם " זו טריטוריה , וזה המלכוד הביטחוני 
שעלול להמיט אסון על קליטת העלייה . 
