הפועל עמינח ירושלים במוראל גבוה מאוד . אחרי הניצחון ההיסטורי המדהים על 
מכבי תל אביב צריכה הקבוצה למחוק פיגור של 9 נקודות , כדי להמשיך בהופעותיה 
בגביע קוראץ . היום ומחר ישלימו הירושלמים הכנותיהם למיפגש הגומלין , מחר 
באולם מלחה בירושלים נגד קבוצת ראזו פנסוניק קלבריה שניצחה את הירושלמים 
בשבוע שעבר באיטליה 1726 . מנהלי הפועל ירושלים מקווים שהניצחון המשכנע 
על מכבי תל אביב שלשום ביד אליהו ימשוך את אלפי אוהדי הפועל ירושלים לעודד 
את קבוצתם באולם במלחה . צופים שהאולם יהיה מלא עד אפס מקום . הקבוצה האיטלקית 
תגיע רק היום לישראל בטיסת שכר מיוחדת מקלבריה . את הקבוצה ילוו אנשי תקשורת 
איטלקיים רבים . רק ניצחון ירושלמי בן 01 נקודות ומעלה יעביר את הקבוצה 
לשלב הבא בגביע קוראץ . 
