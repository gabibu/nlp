ממזרח למה שנותר מבתיה המסוגננים של מושבת הטמפלרים הגרמנים בחיפה התחתית 
משתרע ואדי ניסנאס , שכונת הערבים . בין שתי השכונות מפריד המורד התלול 
של רחוב שנקרא בימים עברו רחוב אל - גבל ( ההר ) ועם הקמת המדינה שונה 
שמו לשדרות האו"ם . החלטת עצרת האומות המאוחדות שקבעה כי הציונות היא תנועה 
גזענית הביאה למחאה של עיריית חיפה ושם הרחוב הוחלף פעם נוספת לשדרות הציונות . 
אף שהדבר אירע לפני שנים , ערביי ואדי ניסנאס ממשיכים לדבוק גם היום בשמו 
הישראלי הקודם של הרחוב . בפינה אחת רשמתי את שלטי החנויות ובתי העסק : 
מסעדת האו"ם , זגג האו"ם , פרחי או"ם , או"ם סריגים , בית קלייה ( 
פיצוחים ) או"ם . איש המקום , הסופר והפוליטיקאי אמיל חביבי , כתב בספרו 
" אחטיה " בסגנונו המושחז , כי כפי שנהוג במקומותינו רשומות כתובות הבתים 
על פחי האשפה בכניסה לחצרות , וכך הוא מצא על פחי הזבל שם כתוב : " . 
. . הציונות 31 " . רוב שמות הרחובות הערביים שבאזור נשארו כשהיו , אם 
על שם המשפחות האמידות שחיו שם : חורי , צהיון , או על שם מוסדות - הדת 
הנוצריים הסמוכים : סנט לוקס , יוחנן הקדוש , ועל שם משוררים קלאסים : 
אל - חרירי , אל - טעראי . בעיצומה של מלחמת העצמאות , בתחילת יולי 8491 , 
כחודשיים אחרי שרובם המכריע של ערביי חיפה ברחו הוציאה מפקדת העיר הכבושה 
פקודה לרכז את האלפים הבודדים של הערבים שנותרו בשכונה אחת , ואדי ניסנאס . 
" זוהי כוונה ליצור גטו ערבי " , התלונן אז ברוגז תופיק טובי בפני מפקדי 
העיר ( לפי תום שגב , " 9491 , הישראלים הראשונים " ) , אולם התלונות 
והמחאות שלו ושל חבריו לא עזרו . ערבים שנותרו בוואדי סאליב , בסטלה מריס , 
בוואדי גמאל , במושבה הגרמנית ובמקומות אחרים נאלצו לעבור לבתים ולדירות 
נטושים בוואדי ניסנאס . עם השנים התרחב הגטו . נוספו לו אלפי משפחות של 
ערבים שבאו מכפרי הגליל והמשולש לעבוד בחיפה ונשארו לגור בה . הם קנו ושכרו 
דירות בשכונות הסמוכות ובפאתי הדר הכרמל . אולם הוואדי נשאר המרכז החברתי , 
ובו גם מוקד פעילות המפלגה הקומוניסטית , הגוף הפוליטי שנשא עשרות שנים 
את כתר ההגמוניה של הערבים אזרחי המדינה . מערכת " אל - איתיחאד " , ביטאון 
רק"ח , שוכנת כאן ברחוב אל - חרירי ובחדר העורך , סאלם גובראן , תלוי 
הגיליון הראשון של העיתון שהוציאו לאור הקומוניסטים הערבים בחיפה במאי 4491 . 
לצדו תמונות לנין ותצלום של פואד נאסר , הבולט במנהיגות הקומוניסטית הפלשתינית 
שמת ברבת - עמון לפני כעשר שנים . העורך סאלם גובראן הוא משורר מהכפר הגלילי 
אל - בוקייעה ( פקיעין ) והוא מודע היטב למשברים ולמבוכה הפוקדים עתה את 
תנועתו . ביקשתי לדעת איך מרגיש פעיל קומוניסטי ותיק כאשר מנהיג ברית - 
המועצות בוחר מכל האישים הישראלים להיפגש לשיחה ארוכה דווקא עם יובל נאמן 
( " הטרנספריסט " , אומר גובראן ) ועם יצחק מודעי ( " הגזען ) . הוא 
איננו נבוך ותשובתו איננה מתחמקת . כיצד הוא יכול להתחמק ? על כל צעד ושעל 
עוצרים אותו פעילים ואוהדים של רק"ח , מלאי זעם ותסכול . הוא מקבל עשרות 
טלפונים ומכתבים . פונים אליו ברחוב , במוסך , במסעדה . " יש אכזבה נוראה 
ודאגה עמוקה " , אומר גובראן . " אם היו מזמינים אנשים כמו יוסי שריד , 
כמו עוזי ברעם , אפשר להבין . לא היה לנו איכפת . לא אמרנו מלה גם שהזמינו 
את עזר ויצמן . אבל להזמין את שרון לברית - המועצות ? " וכאן הוא מראה 
לי בכעס קטע מתיאור של אריאל שרון , כיצד אמר ליהודים במוסקווה שיבואו לישראל 
לעבוד בבניין כדי שענף הבנייה בארץ יהיה יהודי ולא ערבי . הוא כתב על כך 
מאמר חריף בעיתונו . גובראן , כמו אחרים ברק"ח , אומר שלילות רבים לא יכול 
היה להירדם . כל המתקפה נגד המשטר , נגד השיטה , כלכלת - שוק , תהלוכה 
עם תמונות הצאר , סכסוכים לאומיים , חנופה סובייטית לממשלת הליכוד בישראל , 
כדי למשוך כספים של יהודים ולרצות את האמריקאים . חלום בלהות . אני שואל 
אותו אם יש לו מסקנות מכך , והוא עונה בשאלה : יש לי אלטרנטיווה ? " אני 
חי במציאות של דיכוי לאומי ומעמדי , של אינתיפאדה בשטחים וכלבים בבית - 
החרושת סולתם , ואני חייב להמשיך ולהיאבק עם חברי , כקומוניסטים , בלי 
קשר לברית - המועצות " . הוא בטוח שרק"ח תמשיך להוביל את ערביי ישראל ואולי 
אף תעמיק את אחיזתה בציבור היהודי . לשם כך , בעיתון שהוא עורך ובמפלגה 
בכלל , מרבים יותר לעסוק בעניינים כלל - ישראלים ולא רק בבעיות המיעוט 
הערבי . הנה , ב"אל - איתיחאד " פורסמו מאמרים ידידותיים למדי על דן מרידור 
ואהוד אולמרט . לדבריו , " יש בהם מידה של ליברליות והם אינם פאשיסטים 
כמו שרון " . גובראן חושב שהמשבר בקומוניזם עדיין איננו סוף פסוק , ומכל 
מקום , " אנחנו כאן נצטרך ללמוד לחיות בלי אבא " . לעומתו , רבים בטוחים , 
כבר זמן ממושך , שרק"ח מחוסלת . " אם הקומוניזם נגמר , גם המפלגה הקומוניסטית 
הישראלית אבודה " , כניסוחו של פרוף סמי סמוחה מאוניברסיטת חיפה . באורח 
פרדוקסלי , אולי , רק"ח מסיימת את דרכה כמפלגת הממסד הערבי - ישראלי דווקא 
אחרי שהצליחה במשך שנים להתוות את דרכם של ערביי המדינה . 
