אילו העלה פקיד ממשל אמריקאי הצעה מסוג הצעתו של השר דוד מגן , המבקש להקים 
מאגר מידע מקיף על אזרחי מדינת ישראל , היה נאלץ להתפטר בתוך שעות אחדות . 
הרעיון התמים לכאורה איחוד מידע האגור במחשבים של גופים שונים , כדי 
שאפשר יהיה להצליב את רישומי מרשם התושבים , מס הכנסה , הביטוח הלאומי 
ומשרד הרישוי הוא מרשם בדוק לחיסולה הסופי של ההגנה על הפרטיות . מי שמעלה 
אותו אינו מבין , כי פריטי מידע , שאינם מזיקים כל אחד לעצמו , יכולים 
ליצור סכנה לעקרונות הפרטיות כשהם מצטברים יחדיו . בחוק הגנת הפרטיות תשמ"א 
( 1891 ) נאמר , כי " שימוש בידיעה על ענייניו הפרטיים של אדם או מסירתה 
לאחר שלא למטרה שלשמה נמסרה " , הוא בגדר פגיעה בפרטיות . גם אם המדינה 
פטורה , במקרים מסוימים , מחובתו של סעיף זה , ראוי לא להרבות בשימוש 
בפטור . בתחום הגנת הפרטיות והגנת מאגרי המידע ישראל מפגרת אחר הנורמות המקובלות 
במערב . השילוב בין רמת מחשוב גבוהה ובין מנטאליות , חוסר מודעות ציבורית 
וחוסר מקצועיות משטרתית , הוא כר נוח לעבירות כפרשת גניבת המידע ממאגרי 
המדינה , הנחשפת בימים אלה . אחד מגופי התעשייה הביטחונית ערך זה לא כבר 
סקר בקרב משתמשי המחשב שלו . משתמשים אלה מתבקשים לשנות בקביעות את מלת 
הקוד הסודית , שבאמצעותה הם מתקשרים למחשב הארגון , כדי למנוע מצב שבו 
יוכל מישהו לפעול בהרשאה השמורה לאחר , אם התגלתה מלת המפתח שלו באורח מקרי . 
התברר , כי רבים מהמשתמשים אף לא שינו את המלה שקבע להם מנהל המחשוב עם 
התקנת המערכת . מי שטרחו ושינו פעם אחת את מלת הקוד , הסתפקו בכך ואינם 
טורחים להחליפה באורח תדיר . עד היום לא ידוע על שימוש זדוני שנעשה בשל 
הזנחה זו , אך הדבר צריך להדיר שינה מעיני האחראים . " המחשב היחיד שאינו 
חשוף לדליפת מידע הוא מחשב כבוי , בעל מסוף אחד , ללא תקשורת , הניצב 
בחדר נעול ושאיש אינו משתמש בו " , גורס איש מקצוע הממונה על אבטחת מחשבים 
באחד מגופי צה"ל . מרגע שהפעלת מחשב , פתחת קווי תקשורת אליו וממנו והרחבת 
את מעגל המשתמשים אתה חשוף לפגיעה של משתמשים לרעה . כמו בבנקים , למחשבים 
יש מערכות הגנה . וכמו בבנקים , הסכנות של פריצת מערכות ההגנה הן פנימיות , 
כגון מעילה פנימית , וחיצוניות . הסכנה החיצונית היא , למשל , יכולתם 
של בעלי מחשב אישי ומודם לחדור מבעד למערכות ההגנה באמצעות קווי חיוג , 
לעיין בחומר האגור במחשב ולשתול בו חומר משלהם . תלמיד מעפולה , שביקש 
להתנקם במורה שלו , שתל במחשב של העיתון " ידיעות אחרונות " ידיעה על 
מעורבות המורה בפלילים . העתון פרסם והסתבך . יש מערכות , שפתיחותן היא 
עניין אידיאולוגי . רשת התקשורת הבין - אוניברסיטאית האמריקאית , למשל , 
שיש לה שלוחות באירופה , בישראל ואף במזרח הרחוק , מאפשרת לכל משתמש להיכנס 
למחשבים של אוניברסיטאות גדולות , תחת השם ומלת המפתח " אנונימוס " . מאחורי 
הפתיחת הזאת עומדת האמונה , כי חופש בזרימת מידע חיוני להתקדמות מדעית . 
חוקר שנתקל בבעיה בתחום כלשהו יכול לשגר באמצעות רשת כזאת קריאת עזרה , 
בנוסח " דרש חומר בשאלת ההתנהגות הכימית של מולקולות כאלה או אחרות " , 
ולקבל תשובה מאוניברסיטה , שלא ידע כלל שעוסקים בה במחקר מקביל . 
הרשת משמשת גם להצעות לחילופי דירות לנופש בתקופת הקיץ . סמכות הביצוע של 
משתמש ברשת פתוחה כזאת תהיה מוגבלת , אך חשיפותה לשימוש זדוני עומדת בעינה . 
ידוע , למשל , כי אשתקד הצליח סטודנט מבריק לשתול וירוס באלפי מחשבים 
הקשורים לרשת הבין - אוניברסיטאית והפועלים תחת מערכת ההפעלה יוניקס . הווירוס 
התפשט גם למערכות מחקר אטומי בפאלו אלטו , הקשורות לרשת . מי שמבקשים להגן 
על מערכות המחשב שלהם מפני כניסה , חייבים להקים נוהלי התקשרות מסובכים . 
קובעים , למשל , כי לא תיעשה עבודה מבחוץ אלא לאחר שהמחשב מתקשר בחזרה 
אל הפונה , ודואגים לעדכן תדיר את ססמאות הכניסה . במערכות צבאיות ומסחריות 
בעלות רגישות גבוהה , מקובל להצפין את המידע , ואי אפשר לקוראו אלא על 
ידי מערכת פיענוח מתאימה . ואולם , נראה כי בעיות ההגנה מפני חדירה זדונית 
חיצונית חמורות פחות מהבעיות הפנימיות : איך מונעים ממי שמורשים לגשת אל 
מאגר המידע לשאוב מידע כדי למוסרו לידיים זרות . הבעיה הזאת מחמירה ככל 
שהשימוש במחשב מתרחב לעובדים רבים יותר ובדרגים נמוכים יותר . אחרון הפקידים 
במס הכנסה או במשרד הרישוי עשויים להיות בעלי פוטנציאל נזק גבוה מאוד . 
מעבר לחקיקה האמורה להרתיע , מעבר לנוהלים קפדניים של גיוס כוח אדם , 
מונחי המפתח כאן הם מידור ומעקב . בעולם מערכות המידע , יש להבטיח כי 
משתמש לא יוכל לגשת אלא אל החומר הנוגע אליו , וכי לא יהיה אפשר לשאוב 
מידע או לערוך שינויים ברישום בלא להותיר " טביעת אצבע " , שבאמצעותה אפשר 
לגלות את הדליפה . מערכות מתוחכמות במיוחד מוציאות דו"ח פניות , המזהה 
כל פעילות חריגה : מתריעות על משתמש המרבה לפתע להציג שאילתות או על משתמש 
שחורג מתחומו . קפמאבינכאשר סיכם שמואל תמיר את פעולתו כשר המשפטים , הדגיש 
את הצעת חוק הגנת הפרטיות כגולת הכותרת של מעשה החקיקה בתקופתו . על פי 
החוק , לא ינהל אדם ולא יחזיק מאגר מידע שאינו רשום בפנקס , ולא ישתמש 
אדם במידע שבמאגר , אלא למטרה שלשמה הוקם המאגר . רשם מאגרי המידע , 
הפועל במסגרת משרד המשפטים , הוא האמור לפקח על קיום מילוי הוראות החוק . 
בתיקון שנעשה בחוק ב5891 נקבע , כי כל אדם זכאי לעיין , בעצמו או על ידי 
בא - כוחו , במידע הנוגע לו המוחזק במאגר מידע , למעט מאגרי מערכת הביטחון 
ורשויות המס . אם מצא כי המידע הנוגע בו אינו נכון או אינו שלם , הוא 
רשאי לדרוש מבעל המאגר לתקנו . גוף ציבורי אסור במסירת מידע על אדם , אלא 
אם כן פורסם המידע ברבים על פי סמכות כדין . מסירת המידע מותרת בין גופים 
ציבוריים כשהיא במסגרת הסמכויות והתפקידים של מוסר המידע , או דרושה לביצוע 
חיקוק או למטרה במסגרת התפקיד של המוסר או המקבל . החוק קובע במפורש , 
כי לא יגלה אדם מידע שהגיע אליו בתוקף תפקידו כעובד , כמנהל או כמחזיק של 
מאגר מידע , אלא לצורך ביצוע עבודתו , לביצוע חוק , או על פי צו בית משפט . 
העונש שמטיל החוק על עבריינים בתחום זה , כגון מי שניהלו מאגר מידע בלתי 
מורשה או שגילו מידע שלא כחוק , הוא שנת מאסר . התקנות המסתמכות על חוק 
הגנת הפרטיות קובעות , כי מנהל מאגר מידע ינהל רישום של המשתמשים במידע 
מוגבל , ינהל יומן אירועים חריגים , שיישמר במשך שלוש שנים , ויבצע בדיקה 
חודשית לתיקון ליקויים . ססמאות הגישה למערכת יוחלפו , על פי החוק , לא 
פחות מאחת לששה חודשים . הגישה לעותקי גיבוי , הנמצאים מחוץ למתקן הראשי , 
תוגבל למספר מורשים בלבד . חוק הגנת הפרטיות מעורר כיום לא מעט בעיות , 
בעיקר לגבי מהותו של מאגר מידע . כיוון שנחקק לפני עידן המחשב האישי , 
לא צפה תפוצה רחבה כל - כך של נתונים האגורים במדיות אלקטרוניות שונות . 
למשל , בעל עסק , המנהל רשימה ממוחשבת של " לקוחות רעים " , שאינם פורעים 
את חובותיהם בזמן , עשוי להיתפס כמנהל מאגר מידע לפי החוק הקיים . בעלי 
לשכות שירות , כגון מחשבים גדולים המבצעים עיבוד נתוני משכורת לחברות אחרות , 
תוהים מיהו בעל המידע שעליו חלה חובת הדאגה למילוי הוראות החוק הם , או 
החברה המשתמשת בשירותיהם . בעיה אחרת היא , שהחוק אינו עוסק במפורש בהצלבת 
מידע באותו רגע קשה להגדרה שבו הופכים פרטים , שאינם משמעותיים כל אחד 
בפני עצמו , לתמונה שלמה על אדם . כך , למשל , אם ניקח את נתוני מרשם 
התושבים , הכוללים שמות , כתובות ואזורי מיקוד , ונצליב אותם עם נתוני 
הלשכה המרכזית לסטטיסטיקה לגבי הכנסה ממוצעת לנפש על בסיס גיאוגראפי , נוכל 
לקבל רשימה מדויקת למדי של בעלי הכנסה גבוהה מהממוצע או נמוכה ממנו . השאלה , 
אם ומתי יש כאן פגיעה בפרטיות , היא עניין פתוח . איש חברת מחשבים גדולה , 
שביקשתי ממנו שידרג את רמת המודעות לסוגיות הגנת הפרטית ואבטחת מידע בגופים 
שונים , מנה במקום הראשון את מערכת הביטחון , אחר כך את הבנקים , ובמקום 
האחרון " הרחק מאחור " , כהגדרתו את משרדי הממשלה . הבעיה החמורה ביותר 
נוגעת לאכיפה . צריך היה לגנוב מידע ממאגרי המשטרה עצמה , כדי שהממונים 
על החוק יעמדו על סכנות העבירה הגלומות במחשבים בכלל , ובמחשבים של גופים 
ציבוריים בפרט . שלא לייחוס , אמר לי בשבוע שעבר בכיר במשרד המשפטים , 
כי המשטרה מפגרת בחמש עד עשר שנים אחר צורכי השטח , בכל הנוגע לדפוסי חשיבה 
ולהכשרת כוח אדם . כאשר מדובר בתחום המחשבים , שמתקדם בקצב אדיר , חמש 
עד עשר שנים הם כמעט נצח . מי שמדבר כיום על הקמת יחידה מיוחדת , במסגרת 
המשטרה , שתטפל בהגנת הפרטיות במערכות מידע ואולי בפשעי מחשב בכלל , יצטרך 
להתמודד עם מיעוט בעלי ההכשרה בתחומים האלה , עם המשכורות הגבוהות שנהנים 
מהן בעלי המקצוע בשוק הפרטי , ובעיקר עם חוסר המודעות של הציבור הרחב , 
אזרחים ופקידים , למשמעותה של פרטיות . 
