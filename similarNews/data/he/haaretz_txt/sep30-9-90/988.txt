לונדון ( מיוחד ל"הארץ " ) . ממשלת בריטניה עומדת להגיש הצעה חוק שתאפשר 
קביעת מחירים שונים לגבי מוצרים הנקנים בכרטיסי אשראי , לעומת מוצרים הנקנים 
במזומן או בצק . אתמול פסק בית המשפט לערעורים סופית , כי לחברת ויזה בבריטניה 
אין עילה לטעון שהצעה כזאת תהיה פגומה מבחינה משפטית . החוק יתיר לקימעונאים 
לדרוש מחיר גבוה יותר בעבור מוצר הנקנה בכרטיס אשראי . בחוגים עסקיים סבורים 
כי חברות גדולות , כגון סופרמרקטים , לא ינהיגו מחירים כפולים , בגלל 
הנוחות והביטחון במכירה בכרטיסי אשראי . לעומת זאת , חוששים כי חנוונים 
ובעלי עסקים קטנים יעבירו לקונה את התוספת של % 5 התשלום המקובל לחברות כרטיסי 
האשראי . 
