התאחדות האיכרים זועמת על המלצתה של ועדת המשנה לענף ההדרים לבטל את המונופול 
של המועצה לשיווק פרי הדר על מכירת הדרים לשוק המקומי . נשיא התאחדות האיכרים , 
אליהו איזקסון , כינה את ההמלצה " שגיאה גסה " . לדבריו , רוב חברי הוועדה 
הם אנשים " שכלל אינם מבינים בחקלאות " . איזקסון ציין כי בתקופה שבה השווקים 
בתהליך של ריכוז , חייבים החקלאים לשווק ב"יד אחת " באמצעות גוף ריכוזי 
שהוא המועצה לשיווק פרי הדר . מבין 31 חברי הוועדה , רק נציג התאחדות האיכרים , 
שלמה רייזמן , התנגד להמלצה לבטל את המונופול של מועצת ההדרים בשוק המקומי . 
לעומת זאת , בירך על ההמלצה מייסד עמותת הפרדסנים העצמאית , נפתלי מאור . 
