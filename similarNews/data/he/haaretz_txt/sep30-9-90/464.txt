חסרי דיור משכונת ביצרון בתל אביב חסמו אתמול את דרך השלום בצמיגים בוערים . 
סמוך לשעה 00 : 02 חסמו הנשים את הכביש . הגברים הגיעו אחריהן כשהם נושאים 
צמיגים , והבעירו כעשרים צמיגים . לאחר מכן חזרו הנשים למאהל , והגברים 
נעלמו מן השטח . כוחות משטרה גדולים הגיעו למקום ומכוניות כיבוי השתלטו 
על האש . גם בשכונת שפירא בתל אביב התפרעו אתמול חסרי הדיור במחאה על כך 
שעובדי עיריית תל אביב לא אספו את הזבל במאהל . שמעון אלקובי : " מראש 
השנה עד היום לא אספו לנו את הזבל . החלטנו לשרוף אותו . הגיעו מים עד 
נפש . נמאס לנו שלא מתייחסים אלינו . הם ערמו ערימות זבל אחדות על המדרכה 
לאורך כביש קיבוץ - גלויות והבעירו אותן וניפצו בקבוקים על הכביש . כוחות 
משטרה ומכבי אש הגיעו למקום והשתלטו על המהומה . שניים ממנהיגי המאהל נלקחו 
לחקירה ושוחררו . 
