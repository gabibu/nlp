מיניאפוליס ( רויטרס ) . חברת קונטרול דאטה הודיעה כי הסכימה למכור את 
חטיבת רקונסאנס סיסטמס למארטין - מאריאטה . על - פי תנאי העסקה , הזכויות 
על כל המחקר , הפיתוח , הניסוי , האינטגרציה והייצור של מערכות סיור - 
האוויר הטקטי של קונטרול דאטה יועברו למארטין - מאריאטה , לאחר שיתקבל האישור 
לכך מחיל - האוויר האמריקאי . לא נמסרו פרטים על הצד הכספי של העסקה , אולם 
קונטרול דאטה הודיעה כי אחרי שתושלם העסקה , היא תקים קרן עתודה בסך של 
קרוב ל01 מיליון דולר . מערכת הסיור האווירי הטקטי מהווה שיפור של מערכות 
הסיור המותקנות כיום במטוסי הסיור הטקטי של חיל - האוויר האמריקאי . היא 
כוללת חיישנים אלקטרו - אופטיים במקום המצלמות , המותקנות במערכות הקיימות . 
הנתונים נרשמים בסרט מגנטי , וניתן להעבירם ישירות מן המטוס לתחנות קרקעיות . 
מארטין - מאריאטה הודיעה כי תשלב את מערכת החיישנים החדישה במטוסי הסיור 
של חיל - האוויר ושל חיל - הים , ובמזל"טים של כל החילות . 
