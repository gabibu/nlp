משרד המשפטים והמשטרה מציעים להחמיר את הטיפול בנהגים חשודים בשיכרות , 
המסרבים לעבור בדיקות אלכוהול . כמו כן , יוצאו בקרוב הנחיות חדשות לשוטרים 
כיצד לאבחן נהגים שיכורים באמצעות מבחני תשאול והתנהגות מפורטים . על השלב 
הנוכחי במאבק בנהגים שיכורים הודיעה בימים אלה פרקליטות המדינה לבית המשפט 
העליון , בעת דיון בערעורו של נהג שהורשע בנהיגה בשיכרות . על פי המוצע , 
תתוקן פקודת התעבורה כך שסירוב מצד נהג חשוד בשיכרות לעבור בדיקות דם ונשיפה , 
יהווה עבירה שהעונש עליה שנת מאסר בפועל , עשרת אלפים שקל קנס ופסילה לשנתיים . 
את הנהגים , החשודים יאבחנו השוטרים באמצעות מבחנים שייערכו מחוץ לרכב . 
הנהגים יתבקשו ללכת למרחק קצר עקב צמוד לאגודל , להניף ידיים לצדדים תוך 
עצימת עיניים וכן לעמוד על רגל אחת לצורך בדיקת יציבותם . הם גם יידרשו 
לקרב אצבע לאף , אגב עצימת עיניים , כדי לבדוק קואורדינציה . בנוסף , 
יחוייבו הנהגים להשיב על שאלות אישיות , במגמה לבדוק התמצאותם במקום ובזמן , 
וכן יצטרכו לאיית מילים בקול כדי לבדוק את אופן דיבורם וריכוזם . תוצאות 
המבחנים יפורטו על ידי השוטרים בטופס מיוחד , וידווחו לתחנת המשטרה אליה 
יובא הנהג למעצר , אם יבוסס החשד נגדו . קפידבינהמדיניות החדשה היא תוצאה 
של מאבק משפטי ממושך שניהל נהג נגד המשטרה . בליל 09 . 3 . 71 , סמוך לחצות , 
הבחינו שני שוטרי סיור בבת ים במכונית פרטית הנוסעת בצורה שעוררה את חשדם . 
השוטרים חשדו כי הנהג , לב גנני , היה שיכור . מפיו נדף ריח חריף של 
אלכוהול , ודיבורו היה כבד ומבולבל . הוא סיפר להם כי זה עתה חזר מחגיגת 
בר - מצווה ושתה שם . הוא נדרש לעבור בדיקות דם ונשיפה כדי לברר אם היה 
תחת השפעת אלכוהול אך סרב בטענה כי הוא אינו שיכור וכי הבדיקות משפילות . 
הוא הועמד לדין בבית המשפט לתעבורה בתל אביב באשמת נהיגה בקלות ראש , נהיגה 
תחת השפעת משקאות משכרים וסרוב לעבור בדיקות . גנני כפר בהאשמות נגדו , 
וטען להגנתו כי לא היה שיכור כלל , וכי נסע בזיגזגים כדי לעקוף כלי רכב 
אחרים . השופט דחה את גרסתו , וקבע כי גם בלא הבדיקות המדעיות ניתן להוכיח 
את אשמתו . זאת , בהתבסס על נהיגתו המסוכנת והבלתי יציבה , ועל ריח האלכוהול 
שנדף מפיו . השופט פסל את רשיון הנהיגה של גנני למשך 3 שנים , וכן הטיל 
עליו ארבעה חודשי מאסר על תנאי וקנס בסך 002 , 1 שקל . ערעורו של הנהג נדחה 
בבית המשפט המחוזי , אולם הוא עירער לבית המשפט העליון . פרקליטו , עו"ד 
שמעון מזרחי , טען כי הערכאות הקודמות טעו כאשר לא התחשבו בעדויות , לפיהן 
היה מרשו " יציב על רגליו ודיבר לעניין " . הוא גרס כי גנני אכן " לגם 
כוס בירה אבל לא היה שיכור " . את הסיבה לדיבורו " הכבד " של המערער תלה 
הסניגור בהיות שולחו יליד ברית המועצות ולא באלכוהול . עו"ד מזרחי לא הסתפק 
בכך , וביקש מבית המשפט העליון להכריע בשאלה עקרונית : לפי אילו מבחנים 
יוכל שוטר לקבוע שיש לו " חשד סביר " , על פי החוק , שנהג הוא אכן שיכור . 
הפרקליט הצביע על כך שבניגוד למצב בישראל , הרי שברוב משטרות העולם קיימות 
הוראות ברורות לגבי " מבחני התנהגות " כאלה . השוטרים מתשאלים את הנהגים , 
עורכים להם בדיקת ביצועים ורושמים את התוצאות בטופס מיוחד . מזרחי גרס , 
כי גם על שוטרי ישראל צריך להטיל את החובה לבצע את המבחנים האלה . סגנית 
בכירה לפרקליט המדינה , עו"ד רחל סוכר , ביקשה לדחות את העירעור . עם 
זאת היא הגישה לשופטים את טיוטת ההנחיות החדשות לשוטרים העוצרים נהגים חשודים 
בשיכרות . על פי המבחנים , יוכלו השוטרים לבסס חשד נגד הנהגים ואם אלה 
יסרבו לעבור בדיקות דם ונשיפה הם יהיו צפויים לענשי מאסר , קנס ופסילה . 
קפידבינהשופטים שלמה לוין , תיאודור אור ומיכאל בן יאיר דחו את הערעור . 
בישיבה האחרונה של ועדת השרים לענייני בטיחות דרש יו"ר הוועדה , שר התחבורה 
משה קצב , מהמשטרה וממשרד הבריאות לסיים בהקדם האפשרי את בדיקות המהימנות 
והתקפות של מכשיר הנשיפה הבודק את רמת האלכוהול בדמו של הנהג . עד לתום 
בדיקות משרד הבריאות התוצאות המתקבלות במכשיר אינן קבילות בבית המשפט . היועץ 
המשפטי של משרד התחבורה שוהה בחו"ל ולא ניתן לקבל תגובה לגבי מעמדן הנוכחי 
של התקנות מבחינה משפטית . 
