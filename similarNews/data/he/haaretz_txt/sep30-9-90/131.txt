בריה"ם הודיעה על הסכמתה לטיסות ישירות בין מוסקווה לת"א החל מסוף החודש 
הבא הודעה על כך מסר בערב החג שר האוצר הסובייטי , ולנטין פבלוב , לשר 
התחבורה משה קצב . מלשכת השר נמסר כי המדובר בקו תעופה רגיל שיהיה פתוח 
לכל נוסע , לרבות עולים מבריה"ם . בשיחה בין שני השרים סוכם כי משלחות משותפות 
ייפגשו בקרוב בישראל או בבריה"ם , לצורך סיכום הפרטים הקשורים בהפעלת הקו 
על - ידי חברות התעופה אירופלוט ואל - על . תוכן השיחה הטלפונית הועבר לנשיא 
מיכאל גורבצוב , שהסמיך את שר האוצר שלו למסור את ההודעה לממשלת ישראל . 
ראש הממשלה יצחק שמיר קיבל דיווח מקצב והביע את שביעות רצונו . ההחלטה הסובייטית 
לאפשר טיסות ישירות באה בעקבות ההבטחה שנתנו שר האוצר יצחק מודעי ושר המדע 
יובל נאמן לנשיא גורבצוב , שלפיה ישראל לא תפנה עולים לשטחים . קודם - 
לכן ביקשו הסובייטים ערבויות ומנגנון פיקוח שיבטיחו קיום תנאי זה . אם יופעל 
הקו בהסתמך על הבטחת השרים , תסתפק למעשה בריה"ם בפחות ממה שמבקשת ארה"ב 
כתנאי למתן הערבות להלוואה בסך 004 מיליון דולר לקליטת העלייה . ארה"ב אינה 
מסתפקת בנוסח ההבטחה שהועברה לסובייטים בעניין ישוב העולים בשטחים . קפידבינבלשכת 
שר החוץ סיפרו שבפגישה שיקיים היום השר דוד לוי עם עמיתו הסובייטי אדוארד 
שוורדנאדזה , יבשר האחרון על פתיחת קו התעופה החדש . נושא זה נדון בשיחות 
שקיים צוות משרד החוץ עם פקידים סובייטים לפני שבועיים במוסקווה . עתה מצפים 
כי בפגישה שתתקיים בניו - יורק יודיע שוורדנאדזה על העלאת דרג היחסים בין 
בריה"ם לישראל . בירושלים מעריכים שהסובייטים מתכוונים לתת מעמד של קונסוליות 
עצמאיות לנציגויות במוסקווה ובת"א , הפועלות תחת חסותן של שגרירויות פינלנד 
והולנד . כמו - כן מקווים שהסובייטים יאשרו את הרחבת סמכויותיהן של הנציגויות 
גם לתחום המדיני ויצרפו דיפלומטים ועובדים נוספים לנציגות במוסקווה , כדי 
לאפשר את ייעול הטיפול ביהודים המבקשים לעלות לישראל . קפידבינגורמים בכירים 
בסוכנות הביעו אמש קורת - רוח רבה מן ההודעה של שר האוצר הסובייטי בדבר הפעלת 
קו תעופה ישיר ממוסקווה ללוד בעוד כחודש ימים , והביעו את תקוותם שהדבר 
יביא לגידול משמעותי במספר העולים לישראל . יו"ר הנהלת הסוכנות , שמחה דיניץ , 
בירך על ההחלטה , אך הדגיש שעל הממשלה לעמוד על כך שיינתן לעולים לטוס 
בקו התעופה החדש . ראש מחלקת העלייה בסוכנות , אורי גורדון , היוצא היום 
לביקור בבריה"ם , אמר אמש כי הוא מקווה שבעקבות הפעלת קו התעופה ממוסקווה 
יופעלו קווי תעופה לישראל גם ממקומות אחרים בבריה"ם . גורמי עלייה בכירים 
אמרו אמש , שגם אחרי שיופעל קו התעופה החדש אין לבטל את תחנות המעבר בבודאפשט , 
וארשה ובוקארשט , משום שיש להבטיח אלטרנטיווה לקו הטיסות הישירות וכן למנוע 
מעולים מאזורים אחרים בבריה"ם את הצורך להגיע למוסקווה כדי לטוס בקו הישיר . 
יו"ר הנהלת הסוכנות , שמחה דיניץ , יקיים היום דיון בפרשת העברת מטעני 
העולים מבריהם , עקב טענתם של ראשי " הוועד " ארגון הגג של הארגונים היהודיים 
( " הארץ " משלשום ) , שמאות יהודים ביטלו את יציאתם בגלל שנחתם כביכול 
הסכם בין הסוכנות והנהלת הרכבות בבריה"ם להפסקת העברת המטענים של העולים . 
גורמים בכירים בסוכנות אמרו אמש כי לטענת " הוועד " אין בסיס , וכי על 
פי המידע שהגיע מהנציגות הישראלית במוסקווה , אף יהודי לא ביטל את טיסתו 
בגלל שינויי הנהלים בהעברת המטענים . 
