שר החינוך זבולון המר עורך רה - ארגון במבנה משרדו , וממנה אישים דתיים 
למשרות - מפתח , על חשבון משרותיהם של בכירים חילוניים המתרוקנות חלקית 
מתוכן . בימים אלה עומד המר להקים מינהל חדש , שבראשו יעמוד מקורבו עודד 
כהן המזוהה עם גוש - אמונים . כהן משמש עתה מנהל אגף הנוער , תפקיד לו 
מונה בקדנציה הקודמת של המר כשר חינוך . הקמת המינהל החדש ומינויו של כהן , 
מרוקנים חלק מתפקידיהם של שני חילוניים : ראש המינהל הפדגוגי , בנימין 
אמיר , וראש אגף כוח אדם והשתלמות , שוקה ידלין . עד עתה היה אגף הנוער 
כפוף למינהל הפדגוגי בראשות אמיר , ומעתה הוא ייכלל במינהל החדש בראשותו 
של כהן . אגף נוסף שהיה כפוף עד עתה לאמיר ומעתה יהיה כפוף למינהל החדש , 
הוא האגף שירותי הרווחה החינוכית , בראשות ד"ר אבי לוי . כמו - כן יצורף 
למינהל החדש גם אגף החינוך למבוגרים , שהיה כפוף לידלין , האחראי על כוח 
אדם והשתלמויות במשרד החינוך . אגף החינוך למבוגרים מטפל , בין השאר , 
בקליטת עולים מבוגרים באולפנים . לשלושת האגפים מהם יורכב המינהל החדש , 
יש משקל רב במשרד החינוך , עקב התקציב הגדול יחסית העומד לרשותם , והפונקציות 
החשובות שהם ממלאים . המינהל הפדגוגי יתרוקן מתוכן גם עקב העברת הטיפול בקליטת 
עשרות אלפי התלמידים העולים , מטיפולו של אמיר לידיו של בכיר דתי אחר במשרד 
חינוך , ממקורבי המר . מדובר בבן - ציון דל , המשמש יועץ לשר ואמור להתמנות 
משנה למנכ"ל משרד החינוך . דל יעניק מסגרת - על לנושא קליטת התלמידים בן 
יעקב , מגוש עציון , ששימש בעבר מזכ"ל תנועת בני עקיבא . העברת תפקידי 
המפתח במשרד החינוך למקורבי המר , האמורה להתבצע בימים אלה היא שלב שני 
בהצבת דתיים בעמדות מפתח במשרד . המר כבר מינה כמנכ"ל את זבולון אורלב , 
חבר מרכז המפד"ל ומקורב אחר שלו , ד"ר לוינגר , מונה כיועצו לעניינים 
פדגוגיים . המהלך החדש המתוכנן עתה , משנה את מבנה משרד החינוך שעבר רה - 
ארגון רק לפני כשנתיים ביוזמת המנכ"ל לשעבר ד"ר שמשון שושני . שושני קידם 
בכירים חילוניים ובהם בנימין אמיר וקיזז ממעמדם של דתיים שמונו לתפקידי מפתח 
בקדנציה הקודמת של המר . קפידבינהחילוניים במשרד טוענים כי צריך לבדוק ביומניהם 
של המר ואורלב כדי לדעת איזה חלק מסדר יומם הם מקדישים לענייני הזרם הממלכתי - 
דתי ואיזה , לענייני חינוך כלליים . המר נמנע אתמול מלהגיב בענייני הרה - 
ארגון שהוא עורך במשרדו . 
