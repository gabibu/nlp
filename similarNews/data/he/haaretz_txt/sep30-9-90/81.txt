ללא תוצאות הסתיימה שלשום פגישה נוספת במלון בזל בתל - אביב בין ועדי העובדים 
במפעל אלישרא , בניסיון ליישב את חילוקי הדעות על הסכם השכר החדש , ולהביא 
לפתיחתו המחודשת של המפעל . בתום שבע שעות התפזרו משתתפי הישיבה בשעה 5 בבוקר 
וסיכמו להמשיך בדיונים היום אחה"ץ . כמה מאות מבין 000 , 1 העובדים במפעל 
מתכוונים להגיע הבוקר לשערי המפעל שבבני - ברק , כדי להפגין במחאה על סגירתו 
בידי ההנהלה לפני שבוע ימים . מנכ"ל אלישרא , יצחק צורן , מסר אמש , כי 
בדיונים הושגה התקדמות מעטה לקראת הסכם . לדבריו , על הפרק עומדת הצעת 
פשרה של מזכיר מועצת פועלי בני - ברק , דוד זכות , לפיה העובדים יקבלו 
תוספת שכר של % 6 , כאשר % 3 מהם ישולמו מאפריל השנה ו%3 הנותרים מאפריל 19 . 
במקביל , יקוצר יום העבודה במפעל בחצי שעה החל מאוקטובר או נובמבר השנה . 
צורן סירב לאמר אם הצעתו של מזכיר מועצת הפועלים מקובלת על ההנהלה ואמר 
שהוא מתייחס אליה " בהבנה " . דובר מטעם ועדי העובדים מסר שהוועדים מסכימים 
להצעה שהעלה זכות . הדובר טען שההנהלה , לעומת זאת , אינה מקבלת את ההצעה , 
למרות שהוועדים נסוגו מעמדתם מראשית המשא ומתן ואינם דורשים עוד ששכר העובדים 
באלישרא יוצמד למדד המחירים . כמה מחברי הוועדים באלישרא מתכוונים להופיע 
הבוקר לישיבת הוועד הפועל של ההסתדרות כדי לדווח על המשבר במפעל . 
