שני גורמים עסקיים טוענים כי הם מחזיקים בידיהם זכות לנציגות בלעדית של החברה 
האיטלקית מונולייט , בעלת שיטה מהירה לבניית בתים . על - פי השיטה האיטלקית 
ניתן לבנות בתים בני 011 מ"ר , למשל , תוך שמונה עד עשרה ימים בלבד . 
איש העסקים יעקב זילברמן מחיפה , בעליה של חברת " יאנג אלום " , מתכנן 
להציג בגני התערוכה בניין שניבנה בשיטת מונולייט . לדבריו , בידו חוזה 
שבו הבטיחה לו החברה האיטלקית בלעדיות ליבוא השיטה לישראל . עקב כוונת זילבמן , 
הודיע הארכיטקט אבינועם לוין כי בידי חברת " זיו טכנולוגיה מתקדמת לבנייה " , 
שהוא מנהלה , חוזה לתקופה של שלוש שנים , החל מאחד ביולי 88 ליצג בארץ 
את החברה האיטלקית . לוין פנה לחברת יאנג אלום והודיע כי כל עסקה הקשורה 
למוצרי מונולייט חייבת להעשות באמצעותו בלבד . הוא הזהיר שבמידה וייעשה 
ניסיון לעקוף אותו , הוא יראה בחברת יאנג אלום אחראית לכל נזק שייגרם כתוצאה 
מכך . מבדיקת " הארץ " מתברר שאכן נחתם חוזה בין החברה האיטלקית לבין חברת 
זיו טכנלוגיות מתקדמות לבנייה לתקופה של שלוש שנים . אולם , החברה האיטלקית 
החליטה להפסיק את ההסכם מאחר , שלטענתה , החברה הישראלית לא הצליחה לשווק 
את מוצריה בארץ . מונולייט שיגרה על כך הודעה לחברה הישראלית בפברואר השנה 
והודעה נוספת ביולי , שבה מסרה שהיא רואה עצמה חופשית להתקשר עם גורם חדש . 
לוין אמר ל"הארץ " כי לא די בהודעת החברה האיטלקית כדי לבטל את ההסכם . 
" ההסכם עם החברה האיטלקית הוא לתקופה של שלוש שנים , ואי - אפשר לבטל 
אותו חד - צדדית " , אמר . לדבריו , בכוונתו לנקוט בצעדים משפטיים כדי 
לממש את זכותיו . ארז לוסטיג , שותפו של לוין , אמר כי מאז החלו לייצג 
את החברה הם בנו בארץ שני בתים בשיטת הבנייה האיטלקית , האחד בהרצליה פיתוח 
והשני ברמת - השרון . שני הבתים לא נמכרו במחיר מלא , אלא במחיר מופחת , 
כחלק מהמאמצים להחדיר את שיטת הבנייה החדשה . 
