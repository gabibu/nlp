שר הביטחון משה ארנס , המאושפז בבית החולים תל - השומר , עבר אתמול בהצלחה 
את ניתוח בלוטת הערמונית והוא עתה מאושפז במחלקה להתאוששות . שר הביטחון 
ישוחרר בעוד מספר ימים לביתו ותחילת שבוע הבא ישוב לעבוד בלשכתו . השר מקבל 
דיווחים שוטפים מעובדי משרדו . בעקבות אשפוזו של השר יקבל מנכ"ל האלוף במילואים 
דוד עברי את שרת ההגנה של פינלנד הגב אליזבט ריין , שמתחילה הבוקר ביקור 
בישראל . שרת ההגנה המסיירת במזרח התיכון וכלל זה אצל חייליה באיזור , 
תיפגש לשיחת עבודה עם מנכ"ל המשרד . זה ביקור ראשון של שרת ההגנה בישראל 
והנושאים שיועלו בשיחות כאן קשורים למזרח התיכון . שרת ההגנה תשהה בישראל 
מספר ימים . 
