שופט בית המשפט המחוזי בתל - אביב יהושע גרוס דחה שלשום את הערר שהגיש דוד 
שמואל , חשב תנועת ש"ס , על ההחלטה לעצרו ערב חג הסוכות לשבעה ימים . 
שמואל חשוד בביצוע עבירות של גנבה בידי מורשה , רישום כוזב במסמכי תאגיד 
וקבלת דבר במרמה . סניגורו של החשוד , עו"ד דן אבי - יצחק , הודיע כי יגיש 
ערר לבית המשפט העליון . חשב תנועת ש"ס הוא אחד מאנשי המפתח בחקירת המשטרה 
בפרשת השר דרעי ומקורביו . רב - פקד שמואל ארז מהיחידה לחקירות הונאה במטה 
הארצי טען בבקשת המעצר כי דוד שמואל חשוד בגנבת מאות אלפי שקלים של כספי 
ציבור , בכך שפדה עשרות המחאות שנרשמו על שמו ואשר מרביתן היו חתומות על 
ידי מורשי החתימה של ש"ס : שר התקשורת רפאל פנחסי ועוזרו של הרב שך יחזקאל 
אסחייק . לטענת רפ"ק ארז , כספי הפדיון הועברו לאנשים וגופים שונים , ללא 
כל רישום בספרי החשבונות של התנועה . החוקר טען כי החשוד מסרב למסור למשטרה 
למי הועברו הכספים שנפדו . שופט השלום דן ארבל , שהורה לעצור את חשב התנועה 
לשבעה ימים , דחה את טענותיו של הסניגור וקבע כי גם החשוד וגם הסניגור לא 
המציאו לבית המשפט הסברים מדוע עשרות אלפי שקלים נפרטו למזומנים ללא מעקב . 
עוד קבע השופט כי זכותו של החשוד לשתוק , אך זכות המשטרה לחקור ללא חשש 
של שיבוש הליכי החקירה וחשש לתיאום עמדות . עו"ד אבי - יצחק טען בערר כי 
החשדות נגד מרשו הועלו על ידי המשטרה " כתכסיס פסול על מנת לאלצו לספק לחוקריו 
תשובות שברצונם היה לקבל כלפי אחרים " . אבי - יצחק טען כי שופט השלום דן 
ארבל התעלם מכך שהרב אסחייק , אשר חתם על השיקים לפקודת מרשו , שוחרר ממעצרו 
על ידי המשטרה , וכן התעלם השופט מכך שלא נתקבלה כל תלונה על גנבה או חוסר 
כספים . " הפקדת מזומנים , או תשלום במזומנים , אינה מהווה עבירה " , 
טען הסניגור , והקשה : " להיכן היינו מגיעים אם כל מפקיד , או משלם במזומנים , 
היה נעצר , על אף שאיש אינו טוען כי נגנבו כספים , ועל אף שהמשיכות וההפקדות 
נעשו בחתימותיהם של המורשים והמוסמכים לכך בתנועת ש"ס ? " מדובר בעבירות 
טכניות גרידא , טען הסניגור , שכמותן מקובלות בכל המפלגות . בהחלטתו לדחות 
את הערר אימץ שלשום השופט המחוזי גרוס את החלטתו של שופט השלום ארבל , לרבות 
נימוקיו . השופט גרוס כתב בהחלטתו כי דרך ניהול העניינים הכספיים בתנועת 
ש"ס מעוררת חשדות לגבי העלמת כספי ציבור בהיקף ניכר . התמונה המצטיירת היא 
שמדובר בפרשה סבוכה , ויש לאפשר למשטרה להשלים באורח תקין את החקירה עד 
תומה , ללא מורא וללא משוא פנים . גרוס ציין כי החשוד הסכים תחילה למסור 
לחוקריו את שמות האנשים והגופים אליהם הועברו הכספים , אולם בעצת סניגורו 
בחר לשמור על זכות השתיקה . לדברי השופט , יש חשש לשיבוש הליכי חקירה ותיאום 
עמדות , ולכן כל דרך חלופית שאינה דרך של מעצר עלולה לגרום לשיבוש החקירה . 
מעצרו של דוד שמואל אמור להסתיים מחרתיים . קפידבין " הדירה נרכשה כדין עוד 
בחודש דצמבר 98 , דווח על כך למס הכנסה בינואר 09 , והתמורה שולמה בגלוי 
וכדין " , כך טען איש העסקים הבלגי אהרן ויינר , בערר שהגיש לבית המשפט 
המחוזי בתל אביב , על הפקדת דרכונו במשטרה . ויינר , שנעצר בחשד שסייע 
לשר הפנים אריה דרעי לבצע עסקה פיקטיווית של מכירת דירתו בירושלים , לפי 
החשד לצורך הלבנת כספים , ביקש מביהמ"ש להשיב לו את דרכונו ביום ג בשבוע 
הבא , כדי לאפשר לו לנסוע לחו"ל . ויינר מתח ביקורת על המשטרה , המייחסת 
לו חשדות חסרי בסיס הנגועים בשיקולים זרים , שלדבריו נועדו להפעיל עליו 
לחץ . לטענתו , אין ולא היה לו כל קשר לנושאי החקירה ולמעורבים בה והוא 
שורבב לפרשה שלא לצורך . ויינר מדגיש , כי הדירה נשוא החקירה , נרכשה כדין 
ותמורתה שולמה בגלוי , זמן רב לפני פתיחת החקירה , ומכאן שהחשדות המיוחסים 
לו הנם חסרי ממש . לטענת ויינר , עירובם של גורמי חקירה זרים מחו"ל בפרשה 
פוגע בעסקיו על לא עוול בכפו , ובעסקי אנשים רבים מקרב אוכלוסיית היהודים 
באנטוורפן , בעיקר בענף היהלומים בבלגיה . המשטרה הסכימה לבסוף להשיב לויינר 
את הדרכון בחצות יום ג הקרוב , והשופט יהושע גרוס נתן תוקף של החלטה להסכמה . 
