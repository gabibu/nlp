המסר שהועבר למפרץ הפרסי בהודעת בריטניה על חידוש יחסיה עם איראן הוא מסר 
דו - ערכי . מצד אחד , הוא מחזק את מי שמאמין שפורענות בין - לאומית נשכחת 
במהירות עם שינוי המצב הפוליטי . מצד שני , זה חלק מה"ריאל - פוליטיק " 
שיכול לחזק את השתתפות איראן במצור על עיראק . לונדון ניתקה את יחסיה עם 
טהראן לפני כשנה וחצי , בעקבות הצו " הרוחני " של האייטולה חומייני , 
שהתיר את דמו של הסופר סלמן רושדי ואף הבטיח פרס גדול למבצע " פסק הדין " . 
חומייני הלך בינתיים לעולמו , אך נשיא איראן רפסנגאני , הנחשב מנהיג ה"פרגמטיסטים " , 
סירב לבטל את הצו וחשש מהחרדים הקיצוניים שהעימות עמם נישאר הנושא המרכזי 
בפוליטיקה הפנימית של איראן . ואכן , מי שהתקפלה עתה בקול ענות חלושה היתה 
בריטניה : בהסדר בקשר לחידוש היחסים הדיפלומטיים , הסכימה לונדון שטהראן 
לא תבטל את גזר הדין של חומייני , אך שום גוף או רשות איראנית לא תעניק 
סמכות לאף אדם לבצע את " פסק הדין " . בריטניה אף הוסיפה הצהרה שלא היתה 
ואין לה כוונה לפגוע ברגשי המאמינים המוסלמיים ע"י פרסום ספרו של רושדי . 
גם רושדי הכריז , ממקום מחבואו ( משטרת לונדון המהוללת עדיין לא מסוגלת 
להבטיח את חייו ) שלא היתה לו כל כוונה להעליב את הנביא ואת דת האיסלם . 
קשה לומר שזו אחת משעותיה היפות של בריטניה . אך לונדון יכולה להצדיק את 
צעדיה בצורך לחזק את עמידת איראן בחזית ההסגר על עיראק . " אויב אויבי , 
הוא ידידי " הוא עיקרון ישן במזה"ת . המערכה הדיפלומטית מתנהלת כעת על 
הפרשנות האקטואלית של הדברים : עיראק מנסה לשכנע את איראן לשכוח את העבר 
ולהצטרף למאבק נגד האויב האמריקאי המשותף . סוריה ועומאן מבקשות לשכנע את 
איראן לשכוח את איבתה כלפיהן " וללכת ביחד נגד האויב המשותף בעיראק " . תחרות 
משיכת החבל מתנהלת על רקע משקעי העבר וצרכי ההווה : למרות שסדאם ויתר על 
כל השגי שמונה שנות מלחמה ומאות אלפי קורבנות עיראקיים , איראן לא שכחה 
את הסבל והנזק שגרמה ההתקפה והפלישה העיראקית . איראן זקוקה גם להשקעות 
לשיקום כלכלתה והתמשכות ההמתנה רק מקטינה את הסיוע שהמערב יוכל להושיט לה . 
אך קבלת סיוע מערבי ותנאיו , הם מן הנושאים המרכזיים בוויכוח בין הפרגמטיסטים 
והחרדים בטהראן . מאידך , תנאי חידוש היחסים הדיפלומטיים נראה בעיני רבים 
בלונדון ככניעה עקרונית למען תועלת רגעית . מאידך , החרדים רואים בחידוש 
היחסים עם לונדון צעד נוסף של רפסנגאני להתקרב אל המערך ולזנוח את משנתו 
של חומייני . 
