( ע ) . גונתן פולארד שיגר בערב יום הכיפורים ברכה לכל היהודים במדינה 
ולכל עם ישראל . הרב אבי וייס מארה"ב ביקר בבית כלאו ביום חמישי , התפלל 
עם פולארד ותקע לפניו בשופר , לאחר שלא אפשרו לו לשמוע תקיעת שופר בראש 
השנה . הרב וייס סיפר כי פולארד אמר לו , שהזהיר בשעתו מפני כוחה הכימי 
והגרעיני של עיראק . " לפני שש שנים " , אמר פולארד , " ראיתי איך ממשלת 
עיראק בונה את הכוח הכימי והגרעיני שלה . עשיתי כל שביכולתי להזהיר את ממשלת 
ישראל . אם היו מרשים לישראל לפעול עם האינפורמציה הזאת , לא היה לעיראק 
כיום את הכוח הזה לצאת למלחמה נגד ישראל והעולם המערבי . " בערב יום הכיפורים 
מחשבותי ותפילותי עם אחי ואחיותי בארץ ישראל . יום הכיפורים הוא יום של 
תקווה והתחדשות . אף שאני נכנס לשנה הששית בבידוד בבית הסוהר החמור הזה , 
אני לא מרגיש לבד . אני יודע שאתם אתי , כמו שאני אתכם . ואני יודע שאתם 
בישראל עושים הכל כדי שאצא מכאן ואבוא הביתה . אני חולם שבזמן הקרוב אהיה 
אתכם בארץ . בעזרת השם , אני מקווה שנהיה ביחד בארץ בזמן הקורב בשנה הזאת 
בירושלים " , כתב פולארד בברכתו . 
