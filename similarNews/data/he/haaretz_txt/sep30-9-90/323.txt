מו"לים מכל העולם ינועו היום לפרנקפורט . למרות הטענה שבעידן הפאקס אין 
עוד טעם למפגש הגדול של אנשי הספר , גם השנה , יריד הספרים בפרנקפורט 
המסלקה הגדולה ביותר של ספרים בעולם , שתיפתח מחר הוא הגדול מכולם . השנה 
מדובר ב171 , 131 מ"ר של ספרים , שבהם יוצגו כ083 אלף כותרים שונים ( הערכה ) 
, מ98 ארצות . 414 , 8 מציגים הרשומים רשמית בקטלוג ( בהשוואה ל981 , 
8 בשנה שעברה ) , מהם 151 , 6 דוכנים של הוצאות ספרים ו362 , 2 דוכנים 
משותפים , בדרך כלל של ארצות . בהשוואה לשנה שעברה , יש עלייה של מציגים 
אינדיווידואליים וירידה במספר התצוגות המשותפות . מספר המו"לים הגדול ביותר 
הוא מגרמניה , כמובן 562 , 2 ממערב - גרמניה ו37 ממזרחה . זו הפעם האחרונה 
שמזרח - גרמניה תשתתף ביריד . מספר המו"לים הגדול ביותר מחוץ לגרמניה מגיע 
מבריטניה : 278 מו"לים בדוכנים נפרדים . הקבוצה החשובה ביותר , עם זאת , 
הם האמריקאים , עם 386 מו"לים . מימים ימימה הם ממוקמים באולם מס 4 במתחם 
הירידים הגדול בפרנקפורט . בגלל ההתרחבות המתמדת של היריד , ניסו להעביר 
אותם השנה לאולם 3 הסמוך , מתוך הנחה שהיכן שהם לא ימוקמו , ממילא כולם 
יגיעו אליהם . אבל האמריקאים לא רצו לזוז . לפיכך לא היתה ברירה אלא להזיז 
את האחרים . האמריקאים נשארו בקומה הראשונה של אולם מס 4 , יחד עם סקדינוויה , 
יפאן , המזרח הרחוק ( וישראל , ראה להלן ) . הבריטים ימשיכו להיות 
בקומה אחת למעלה ( 2 . 4 ) יחד עם ההולנדים . לעומת זאת , הצרפתים , 
הספרדים , הבלגים ודרום - אמריקה נמצאים באותה קומה , אבל באולם מס 1 . 
6 , ואילו איטליה , שווייץ , פורטוגל וברזיל נמצאים גם הם באותה קומה , 
אבל באולם 1 . 5 , יחד עם מזרח - אירופה , שתהיה כנראה מרכז לעניין בשל 
האירועים הפוליטיים שם . מו"לים שהוזזו כך מן האולם שבו היו רגילים להיות , 
ונשארו באותה קומה אבל באולמות אחרים , מאיימים שייסעו בין האולמות על 
גלגיליות כשהם גוררים עמם עגלות ספרים על גלגלים . לעומת זאת , קומת הקרקע 
באולמות 4 , 5 , ו6 ושתי קומות של אולם 1 היקר יותר , ייוחדו למו"לים הגרמנים , 
ואלו הקומות המרכזות את הקהל הרב של המבקרים הקונים כרטיסים ומכניסים לקופת 
היריד כ6 . 31 מיליון מארק . חלק מתשומת הלב השנה תופנה ליפאן : מדי שנתיים 
אמור היריד להציב מדינה במוקד , ואחרי איטליה וצרפת , השנה זהו תורה של 
יפאן . היפאנים השקיעו 01 מיליון דולר וגייסו את השמות החשובים ביותר בספרות 
ובעיצוב כדי לעשות את הרושם הדרוש . הרושם שהתכנון שלהם השאיר היה כל כך 
חזק , עד כי שתי ארצות שעמדו בתור כדי לעמוד במוקד בשנים הבאות , ויתרו 
על המועמדות . קפמאפרקמספרו של הביתן הישראלי , המאורגן על - ידי מכון היצוא , 
הוא 809 . הוא יימצא באותו מקום כמו בשנים עברו , בפינה הרחוקה של אולם 
1 . 4 , במקום שבו קל יחסית לשמור עלינו . אמנם השנה לא מתנגש היריד בראש 
השנה או ביום כיפור ( ועל רקע זה היו שערוריות עם מו"לים יהודים מארה"ב 
בעבר ) אבל היריד נפתח בערב החג הראשון של סוכות , ואחר כך יש שבת , כך 
שבעצם , אם רוצים להקפיד , לא נותרו הרבה ימי עסקים רגילים . בעבר היו 
מעמדים משעשעים שבהם נציג מכון היצוא או משרד המסחר והתעשייה ניסה לנתק את 
החשמל בבית הישראלי בשבת או בחג . אבל בדרך כלל , בימי חג עורכים המו"לים 
הישראליים את פגישותיהם העסקיות מחוץ לביתן הישראלי , שעומד קצת שומם . 
במסגרת הביתן הישראלי ממוקם הדוכן של בית ההוצאה הירושלמי . יוש גפני ורחל 
גילון ימשיכו למכור זכויות תרגום לשפות נוספות את ההצלחות שלהם , כמו האנציקלופדיה 
של התנ"ך והאנציקלופדיה של היהדות . הפרויקט החדש שיחפש מו"לים מטעמם יהיה 
ספר המשפטים היהודיים , בעריכתו של ד"ר גפרי ויגודר . שאלה גדולה היא אם 
משפט ישו הוא משפט יהודי . מו"לים ישראליים רבים מסתובבים ביריד מבלי להיות 
רשומים כמציגים רשמיים , כי רובם הגדול הוא על תקן קונים ולא מוכרים , 
שצריכים להציג את מרכולתם . מו"לים ישראלים לא מעטים ( כמו למשל זמורה - 
ביתן ) מציגים את ספריהם במסגרת דוכן משותף של התאחדות המו"לים . דוכן שגדל 
בהתמדה הוא זה של המכון לתרגום ספרות עברית , שמשנה לשנה יכול גם להצביע 
על הישגים של ממש במכירת זכויות של ספרים ישראליים לחו"ל . השנה ייערכו בפרנקפורט 
חגיגות לרגל צאת ספרו של נתן שחם , " רביעיית רוזנדורף " , בהוצאת " דבורה " 
( הגרסה בכריכה רכה תצא ב"זורקמף " ) . שחם עצמו יהיה שם , כמובן , ואף 
ינגן במיצג קריאה בעברית מספרו . הוצאת " דבורה " מוציאה לאור גם את " זכרון 
דברים " של שבתאי , וה"פייפר - בק " יצא ב"ס . פישר " . הקטלוג של המכון 
כולל את כל ה"מי ומי " של הספרות העברית , וההישגים מרשימים בכל לשון ובכל 
יבשת . ספריהם של שבתאי ושחם , כמו גם ספרה של סביון ליברכט , יופיעו 
גם בסינית , בהוצאת " פלאור סיטי " בקנטון . להוצאת " דבורה " יש גם 
אימפרינט של ספרות ילדים " עלי - בבה " , ובמסגרת זאת יצאו לאור סדרה של 
81 ספרי ילדים , ביניהם פיצוץ ברחוב אהלן " של דניאלה כרמי , " אורי 
וסמי " של דליה כהן , וכן ספרים של נורית זרחי , תמר ברגמן ונירה הראל . 
נירה הראל , שמייצגת בפרנקפורט גם את הוצאת " עם עובד " תשתתף יחד עם 
מנהלת המכון לתרגום ספרות עברית , נילי כהן , בדיון על ספרות ילדים מתורגמת 
מעברית , שהיא מן הנושאים שהמכון מתרכז בהם לאחרונה . הוצאת מסדה מציגה 
בדוכן שלה ביריד , בין היתר , את ה"דאמיס " ( דוגמא של ספר שיוכן , 
אם יימכרו הזכויות ) של " האנציקלופדיה המאוירת של התנ"ך " , בעריכת פרוף 
יאיר הופמן , המבוססת על האנציקלופדיה לתנ"ך שהוציאה מסדה בשלושה כרכים 
לא מאוירים בארץ , ואת " תולדות הטבע של ארץ ישראל " מאת עוזי פז , עם 
052 תמונות צבע של יוסי אשבול . על הכריכה האחורית של הקטלוג של " מסדה " 
מופיע הספר " סיר הסירים " של אלונה פרנקל , שמיליון עותקים ממנו נמכרו 
ברחבי העולם , למרות שספרי ההמשך על נפתלי בנושאים שונים מופיעים ב"כתר " . 
הוצאת " כתר " מיוצגת ביריד בדוכן משלה , וכן על ידי המנכ"ל המיועד , 
עודד פלדמן , ממלא - מקום המנכ"ל , אורן מוסט , איש הייצור , יעקב צורף , 
ובת אלון , מהוצאת " דומינו " , שמייצגת לא רק את ספרי " כתר " , אלא 
שורה שלמה סופרים ופרויקטים , ביניהם : " ציפורי צל " של דן בניה - סרי 
( " עוגיות המלח של סבתא סולטנה " שלו מיוצג על - ידי המכון לתרגום ספרות ) 
, ספר בישול של פירות אקזוטיים מאת נירה רוסו , מדריך לחלומות של ד"ר 
אילן קוץ , " סוגרים את הים " של יהודית קציר , " הזמנה לפילוסופיה " 
של יובל שטייניץ , ודויד גרוסמן , כמובן . יקצר המצע מלתאר את כל המו"לים 
הישראלים שיהיו בפרנקפורט , אבל צריך לציין גם את מי שנמצא שם כל שנה ועושה 
עסקים טובים , בדרך כלל : הוצאת כרטא , הוצאת שוקן , " יריד הספרים 
הירושלמי " , שמנהלו , זאב בירגר , ימשיך לעמול כדי לשכנע מו"לים לבוא 
בשנה הבאה לירושלים , הוצאת טורנובסקי , שתציג את מוצריה המגוונים באולם 
מס 2 . 1 , יחד עם מו"לים של מוצרי דפוס נוספים שאינם ספרים , וביניהם 
גלריה ישראלית לאמנות , " קשתות " , ו"ם . ד . ר . " , הוצאת " ענבל " 
לספרי תיירות , שתציג את ספריה באולם 0 . 3 , יחד עם מו"לים אחרים לספרי 
תיירות , והסוכנים הספרותיים רוגן - פיקרסקי , במקום המיועד לסוכנים ספרותיים , 
בקומת קרקע של אולם מס 4 . וכולם הרי יחזרו מפרנקפורט עם הצלחות גדולות , 
בקנייה ובמכירה . 
