לפני שבועיים נרתם , אומנם באיחור , נשיאה של בריה"ם , מיכאיל גורבצוב , 
למדיניותם הרדיקלית של נשיא הרפובליקה הרוסית , בוריס ילצין , ושל הכלכלן 
סטניסלאס שאטאלין . מדיניות זו גורסת מעבר מכלכלה ריכוזית לכלכלת שוק תוך 
005 יום ( לדברי פרשנים , מציאותי להוסיף אפס למספר זה ) באמצעות ייצוב 
מחירים , הפרטה הדרגתית של כל ענפי המשק , בעלות פרטית על קרקעות המדינה 
והפיכת הרבל למטבע המיר וסחיר , שתנודותיו ייחרצו בשווקים . אף שמדיניות 
זו זכתה בתמיכה רחבה בפרלמנט , שאצל על גורבצוב סמכויות גורפות ( כמעט 
צאריות ) , ישנם ספקות באשר ליכולתו להגשימה . המשך כהונתו של ראש הממשלה 
השמרן , ניקולאי ריזקוב , מגביר חששות אלה . קפידבינחרף הסכמה כללית שאין 
זה מן התבונה לדלג ביותר מניתור אחד על התהום הפעורה בין כלכלה ריכוזית לכלכלת 
שוק , ושרק מפץ גדול עשוי לחלץ את בריה"ם ואת מי שהיו גרורותיה מן המשבר 
הפוקד אותן , מסתבר שקל להרוס תשתית רעועה ( בחיפוי של גלאסנוסט ) מאשר 
להקים מחדש ( פרסטרויקה ) תשתית בריאה . כיום שרויה הכלכלה של בריה"ם ושל 
מדינות מזרח - אירופה על פרשת דרכים בין התפוררותה וגסיסתה של כלכלה ריכוזית 
והסבתה לכלכלת שוק . יותר מכל , יזדקקו בשנים הקרובות מדינות הגוש הקומוניסטי 
להשקעות פרטיות מאסיוויות במגזר התעשייתי השקעות שזמינותן תלויה בלעדית 
בהון מערבי . את ים הצרכים שלהם משוועת כלכלתן של בריה"ם ושכנותיה לא יוכלו 
למלא הלוואות מן הבנק העולמי ומקרן המטבע הבין - לאומית : פיצויים בסך 21 
מיליארד מארק מממשלת מערב גרמניה תמורת החשת פינויו של הצבא הסובייטי ממזרחה 
ושילומים נדיבים מממשלת יפאן תמורת ויתור על שני איים נידחים שסיפחה בריה"ם 
מיפאן בתום מלחמת העולם השנייה . הצרה היא שההתרחשויות האחרונות בעולם אינן 
בדיוק חממה אידיאלית לעידוד השקעות במזרח - אירופה , שכן מחירי הנפט הצורבים , 
הירידות התלולות בבורסות ומגמת העלייה בשערי הריבית , מדלדלים את משאביהם 
של משקיעים בכוח ופוגעים בנכונותם לנתב אמצעים למדינות הגוש המזרחי . קפידבינגם 
אם מסתתרת אי - שם חברה יפאנית עלמה , שאמצעיה ( או יכולתה לגייס כספים ) 
מרשים לה לשקול השקעה מחוץ לגבולות ארצה , אין זה סביר לצפות שתשיש לסכן 
את הונה על בסיס מסחרי טהור , בכניסה ליוזמות תעשייתיות נועזות במדינות 
מזרח - אירופה . שכן מדינות אלה נודעות באי - יציבותן הפוליטית והכלכלית . 
הן מתאפיינות בביורוקרטיה משתקת ובכוח קנייה ירוד של תושביהן , ומצטיינות 
באי - בהירות באשר לחבת המס על רווחיהם של משקיעים זרים ובאשר לאפשרויות 
המרתם והעתקתם של רווחים כאלה ( אם יהיו ) לארץ מוצאו של המשקיע . הצהרתם 
של השלטונות על כוונתם להרשות לזרים בעלות של % 001 על תאגידים סובייטיים 
( עד כה הותר להם להחזיק בלא יותר מ%94 ) , היא צעד ראשון בעידוד השקעות 
זרים . בהקשר זה ראוי לציין כי עד כה נרתעו אף חברות מערב - גרמניות מלהמר 
בכספן על השקעות תעשייתיות במזרח - גרמניה . האם יפיג איחוד הגרמניות את 
הסתייגויותיהן ? נוכח התמוטטות כלכלתן של בריה"ם ומדינות הגוש הקומוניסטי , 
עולה השאלה שמן הסתם יידרשו לה חוקרים והיסטוריונים בעתיד : מה היו פני 
המשק בעולם הקומוניסטי לולא הפציעו בשמיו דמויות כמיכאיל גורבצוב ולך ואלנסה 
וסיסמאות כגלסנוסט ופרסטרויקה ? אחרי ככלות הכל , כלכלות ארכאיות אלה החזיקו 
מעמד כ54 שנים , וזו של בריה"ם כ07 שנה . מי ערב שבלא התמורות המפליגות 
מאז עלה גורבצוב לשלטון לא היתה השיטה שורדת , לרע או לטוב , עוד 07 שנה ? 
על השערה קודרת זו חולקים כלכלנים והיסטוריונים , הנוטים לדיעה שההתמוטטות 
לה אנו עדים בשנתיים האחרונות היתה מחויבת - המציאות ושלכל היותר , גורבצוב 
ומדיניות הגלאסנוסט והפרסטרויקה החישו תהליך שהיה בלאו הכי בלתי - נמנע . 
קפידבינבינתיים , אף שצופים יבול - שיא שנתי של כ052 מיליון טונות חיטה 
בבריה"ם , משתרכים בעריה תורים ארוכים ללחם , המתחרים בתורים לסיגריות , 
לוודקה ולתפוחי אדמה . בין הגורמים לכך : מחסור באסמים ובממגורות , מתקני 
אחסון שאבד עליהם כלח , שיבושים בקציר ובהובלה וחוסר יעילות משווע בהליכי 
השיווק . לחליים אלה , שנזקם מתבטא בריקבונם ובאובדנם של כ%03 מהיבולים , 
מצטרפת העדפתם הטבעית של חקלאים לאגור יבולים , במגמה למוכרם לאוקראינה , 
למדינות הבאלטיות ולשווקים חופשיים אחרים , במחירים הגבוהים פי חמישה מאלה 
שקבעה הממשלה . לדברי סובייטולוגים , אפסה התקווה לריפוי החקלאות והתעשייה 
בבריה"ם ובשכנותיה , אם לא תיכון בהן כלכלה קפיטליסטית לכל דבר . לדעתם , 
לא יתחולל מהפך כזה כל עוד לא יכתתו סוכניו של הק - ג - ב ופעיליה של הגוורדיה 
הוותיקה שהולכים לעולמם מעת לעת , אך מסרבים בתוקף להיכנע למציאות את 
מיקרופוניהם למחשבונים ויפתחו מיומנת חדשה בחקר שווקים ותמחירים . דומה שעד 
שלא יטואטא דור המדבר , או ייעלם מן השטח בדרך הטבע , ייאלצו נכדיה ובניה 
של המהפיכה הקומוניסטית לכפר על פשעי סביהם ואבותיהם ברווחתם ; ושכל עוד 
לא יקרום המפץ הגדול עור וגידים , חזקה על הרבל שיוסיף להיסחר בשוקי המטבע 
החופשיים בכ%4 משערו הרשמי . שער זה עומד כיום על 07 . 1 דולר , בהשוואה 
לשער של ששה סנט לרובל במסחר החופשי באירופה . 
