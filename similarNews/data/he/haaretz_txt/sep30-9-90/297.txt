מלון הילטון - ירושלים יהיה סגור לאורחים ביום הכיפורים . זהו צעד יוצא 
דופן הנובע ממיעוט נרשמים . משרד התיירות הגיב אתמול בחומרה רבה על כוונה 
זו , שכן לבית המלון היו אורחים שהועברו למלונות אחרים בירושלים . " מבחינה 
ציבורית ועניינית זה דבר חמור ביותר . ההגיון שמאחורי ההחלטה תמוה ביותר 
והנזק שיגרם לבית המלון ולעידוד התיירות לירושלים הוא רב ביותר " , אמר דובר 
משרד התיירות יוסף שובל . מצב תנועת התיירות לבית המלון לא שפר בחודשים האחרונים 
והמלון סבל מתפוסות ממוצעות נמוכות יחסית . אלה נבעו לא רק מהמשבר בתנועת 
התיירות לישראל בשל המשבר במפרץ הפרסי אלא כתוצאה מעבודות שיפוצים רחבות 
היקף במלון . מנכ"ל התאחדות המלונות , משה עמיר , אמר בתגובה , כי מדובר 
ב"צעד בלתי שגרתי אך נכון , בהתחשב במצב " . לדבריו , תאזן תנועת תיירות 
הפנים בחג הסוכות את השפל בתנועת התיירות מחו"ל . 
