לונדון ( ע"ם ) . צעדי הביטחון להגנת חייו של סדאם חוסיין קיבלו אופי 
גרוטסקי , לאחר שניתנה פקודה שכל הרוצה להיפגש עם סדאם חוסיין , לרבות 
שרים , חייב להחליף את בגדיו ונעליו באחד החדרים הרחוקים ממשרד סדאם ובפיקוח 
אנשי הביטחון . לדברי דיפלומט אירופאי , חסר רק שיבקשו " להוריד את העור " 
על כך מוסר העיתון הכווייתי " אלקבס " , הרואה אור בלונדון . החשדות בדבר 
אפשרות להברחת חומרים רעילים לצלחת המזון של סדאם חוסיין גוברים אף הם . 
הוקם צוות מומחים מיוחד שיעמוד על טיב האוכל , ושלוש קבוצות טועמות את 
מזונו של נשיא עיראק בזו אחר זו , לפני שהוא מוגש לצלחתו . המקורות שמסרו 
על כך לעיתון טוענים כי למרות כל הצעדים האלה , המתוארים בעיראק כ"גיהנום " 
שטרם נראה כמוהו בהיסטוריה , ראשי מערכת הביטחון שם סבורים כי עדיין ישנן 
פרצות רבות המאפשרות להתנקש בסדאם חוסיין , החי כל הזמן בחשש מפני התנקשות 
בחייו . 
