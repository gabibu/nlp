החברה להגנת הטבע תובעת לעכב את מתן האישורים להתחלות בנייה באזור הייחודי 
בארץ של חולות נודדים ודיונות פעילות , ששרדו בדרומה של אשדוד . החברה 
להגנת הטבע שיגרה מברק דחוף לשר השיכון ולבכירי משרדו , לקראת ישיבתה הבוקר 
של הוועדה המיוחדת למתן היתרים מזורזים לבנייה למגורים באזור הדרום . במברק , 
שעליו חתום יו"ר הוועד המנהל של החברה , יואב שגיא , מוסבר כי מזה כעשר 
שנים נועד אזור החולות באשדוד לשמש כעתודת קרקע לאכלוס אחרון , רק משתגיע 
אוכלוסיית העיר לכ071 אלף תושבים ( כיום מונה אוכלוסייתה של אשדוד כ08 אלף ) 
. עד למצב זה יועדו אזורי החולות והדיונות להישמר כפארק חולות לרווחת התושבים 
ולטובת הטבע . לפי נתוני החברה להגנת הטבע והמשרד לאיכות הסביבה , קיימות 
כיום באשדוד עתודות קרקע לבניית כ52 אלף יחידות דיור , בלי שייפגע פארק 
החולות . מכך עולה , לטענת פרנסי החברה , כי אין דחיפות לאישור תוכניות 
בנייה באזור ייחודי זה לפני שהתחילה בנייה באזורים שכבר אושרו לכך . אזור 
דרום אשדוד הוא האתר האחרון בארץ שבו קיימות עדיין דיונות חול פעילות , 
ביניהן הדיונה הגדולה ביותר בארץ שגובהה כ03 מטרים ואורכה יותר מ052 מטרים . 
בפארק צמחיית חולות ייחודית וכן בעלי חיים רבים . פגיעה בחולות תחרוץ גזר - 
דין מוות לעולם מיוחד זה בו מבלים , מטיילים ולומדים אלפי אנשים מדי שנה , 
אומרים בחברה להגנת הטבע . אנשי החברה מציינים כי הם תומכים בבנייה מהירה 
לעולים , אולם נראה כי שטח ייחודי זה יש לשמור כעתודה לאכלוס , עד לרגע 
שבו לא תהיה ברירה אחרת . עמדה זו מקובלת גם על עיריית אשדוד . סניף אשדוד 
של החברה להגנת הטבע שותף למאבק לשימור האזור בשיתוף קבוצות תושבים נוספות . 
