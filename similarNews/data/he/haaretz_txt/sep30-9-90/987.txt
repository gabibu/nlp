רבת - עמון ( ע"ר ) . מנהיג אש"ף , יאסר ערפאת , ביקש מהאו"ם להתיר 
לו לשגר אנייה עם אספקה ל003 אלף הפלשתינאים הנמצאים בכוויית . הוא ביקש 
גם את עזרת האו"ם במימון ההוצאות הכרוכות בכך . מוחמד מילחם , חבר הוועד 
הפועל של אש"ף אמר : " פנינו לאו"ם לפני 51 יום וביקשנו לאפשר לאניה עם 
מצרכים לצאת לכוויית , כמו שניתן לאניות עם אספקה להודים ולווייטנאמים " . 
לדבריו , אש"ף עדיין ממתין לתשובה . יצויין כי האו"ם לא כלל אספקה רפואית 
ואספקת מזון במסגרת הסנקציות נגד עיראק . " אנו מבינים שיש כמה מקרים חמורים 
של משפחות פלשתיניות נזקקות בכוויית . האם אין גם להן זכות להאכיל את ילדיהם ? 
אסור שתהיה אפליה בין לאומים " , אמר . הודו שיגרה בהסכמת האו"ם שלוש אניות 
אספקה לכוויית בחודש שעבר . המצרכים חולקו על - ידי עובדי הצלב האדום ועובדי 
שגרירות הודו להודים וזרים אחרים שנלכדו בכוויית . לאחר שפירקו את האספקה , 
השיבו האניות אלפי הודים הביתה . עשרות אלפי פלשתינאים , רובם בעלי דרכונים 
ירדנים , נמלטו מכוויית לאחר הפלישה העיראקית , אולם שבו אליה מאחר שלא 
היה להם לאן ללכת . חבר המועצה המרכזית של אש"ף , אסעד עבד אל - רחמן , 
אמר כי ערפאת הורה להעביר את " מיסי השחרור " שמשלמים העובדים הפלשתינאים 
במפרץ , לסיוע הפלשתינאים בכוויית . הפלשתינאים במרבית מדינות המפרץ , 
כולל סעודיה , משלמים % 5 ממשכורתם לקרן הלאומית הפלשתינית שבפיקוח אש"ף . 
