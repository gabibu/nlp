ניו - יורק ( מיוחד ל"הארץ " ) . הממשל האמריקאי הסכים להעניק לישראל ערבויות 
בנקאיות להלוואה בסכום של 004 מיליון דולר , כסיוע לבניית דירות לעולים 
מברית המועצות . על כך מסר אתמול בניו - יורק שר החוץ , דוד לוי . לדברי 
השר הסתפק הממשל בהבטחה כי ישראל לא תנקוט מדיניות של הכוונת עולים לשטחים 
ושל מתן תמריצים ייחודיים לעולים שיתגוררו בשטחים . עם זאת , הטעים לוי 
כי ישראל לא נסוגה מעמדתה החד - משמעית כי לא תאסור על כל אדם להתיישב בכל 
מקום שיבחר . בתמורה להסכמת הממשל להעניק את הערבויות הסכימה ישראל למסור 
למשרד החוץ האמריקאי דיווח תקופתי על תוכניות הבינוי לעולים , על שיטת התמריצים 
הנהוגה ועל פעולות אחרות בתחום ההתנחלויות . צוין כי הדיווח ייעשה על בסיס 
שנתי , ויינתן רק כאשר תתבקש ישראל למוסרו . מקור בפמליית השר הדגיש כי 
אין לפרש את הדיווח כהסכמה ישראלית למסור לממשל דין וחשבון על מעשיה בההתנחלויות , 
דבר שלו התנגד השר בתקיפות בדיונים על מתן הערבויות . לדברי המקור , הסכמת 
ישראל מוגבלת להעברת מידע על פעולות הבינוי בשטחים והדבר נעשה מתוך התחשבות 
בבייקר . הוא הוסיף כי ההסכם מהווה בסיס לערבויות אמריקאיות נוספות בעתיד . 
פקידים במחלקת המדינה האמריקאית אמרו אתמול כי ההסכם בין הממשל לישראל לגבי 
תנאי הערבויות לשיכון עולים יאפשר לארה"ב פיקוח הדוק יותר על פעילות ההתנחלות 
של ישראל . לדברי הפקידים , שתי נקודות החשובות ביותר לארה"ב בהסכם הן 
ההתחייבות הרשמית של ישראל כי היא אינה מתכוונת ליישב עולים בשטחים , הדבר 
מהווה אינדיקציה להכרה ישראלית בכך שההנחלויות הן עניין רגיש ושנוי במחלוקת , 
וההתחיבות לאפשר לממשל גישה למידע על מקור המשאבים המוקצים לפיתוח ההתנחלויות . 
לדבריהם זהו מנגנון הפיקוח ההדוק והקפדני ביותר על התנחלויות שארה"ב השיגה 
אי - פעם , והם מצפים כי הוא יאפשר לממשל לרסן את היקף פעילות ההתנחלות 
של ישראל בשטחים . בעקבות הההסכם צפויה בקרוב בקשה ישראלית לערבויות נוספות 
בסכום של עד ארבעה מיליארד דולר . מקורות מדיניים בירושלים אמרו כי הסיכום 
מהווה תקדים חשוב , שכן הממשלה זקוקה בדחיפות לסכומים נוספים , לצורך בניית 
דירות והכנת מקומות תעסוקה לעולים . הבוקר ידווח לוי לראש הממשלה על הסיכומים 
בעניין התנאים למתן הערבויות . מלשכת ראש הממשלה נמסר כי עדיין לא התקבל 
דיווח מפורט על ההסדר . יועץ ראש הממשלה לתקשורת , אבי פזנר , מסר כי 
לוי נהנה ממלא הסמכות לפעול במסגרת מדיניות הממשלה . בצד שביעות הרצון שהובעה 
אמש בירושלים , הובע חשש מפני תגובת הימין לדיווח מוקדם על תוכניות ההתנחלות . 
העובדה כי בירושלים ניזונים מדיווחי העיתונות , מעוררת את הסברה שכאשר 
ייחשפו הפרטים המלאים של ההסדר יתברר כי לוי הסכים לאפשר התערבות אמריקאית 
בהחלטות פנימיות של ישראל . 
