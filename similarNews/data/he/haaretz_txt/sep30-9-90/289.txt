שבוע המסחר במניות החופשיות נפתח בירידות שערים חדות . מדד המניות החופשיות 
ללא הבנקים בהסדר ירד ב%4 . 01 , לרמה של 102 נקודות . מחזור העסקות במניות 
החופשיות גדל והגיע להיקף של 94 מיליון שקל . הירידות בשוק המניות באו בהמשך 
לשחיקה במחירים בשבוע שעבר , וביטאו חששות גוברים לפרוץ מלחמה במפרץ הפרסי . 
מדד המשתנים ירד אתמול בכ%6 , לרמה של 602 נקודות , קצת מעל לרמת השפל 
הקודמת שנקבעה בסוף חודש אוגוסט , בתחילת המשבר במפרץ . הגידול במחזור 
העסקות מוסבר במכירות גדולות של קרנות הנאמנות , מנהלי תיקים ומקורבי הבורסה 
מול רכישות גדולות של קופות הגמל הבנקאיות בצירוף חברת הברוקרים אופק של 
בנק לאומי . הירידות הנוספות העמידו את רמת המחירים בבורסה בשווה לזו ששררה 
בתחילת השנה הנוכחית . האווירה באולמות המסחר אינה נוחה והחששות גדולים . 
המשקיעים הפרטיים מן הציבור כמעט ואינם מעורבים במסחר , וכל פעילותם מנותבת 
דרך קרנות הנאמנות , הפודות תעודות השתתפות במיליוני שקלים מדי יום . במניות 
המשתנים נרשם אתמול מחזור עסקות גדול במיוחד , 5 . 22 מיליון שקל , תוצאה 
של פעילות ערה במספר מניות כבדות , כשהבולטת ביניהן היתה בזק , שהחלה להיסחר 
בבורסה לראשונה . בסיום יום המסחר ירדה מניית בזק ב%52 . 8 , במחזור עסקות 
של 8 . 4 מיליון שקל . בשוק איגרות החוב נרשמה מגמה מעורבת עם עליות וירידות 
עד חצי אחוז . מחזור העסקות באג"ח הסתכם ב04 מיליון שקל . הפעילות באג"ח 
הממשלתיות הושפעה מסיום חודש ספטמבר והרבעון השלישי של השנה ומרכישות של 
קופות הגמל . באג"ח הצמודות למט"ח נרשמו עליות שערים , ובמלווה קצר - מועד 
היתה יציבות בשערים במחזור עסקות של 02 מיליון שקל . סוחרי הבורסה מעריכים 
כי כל עוד לא תחול התבהרות במפרץ הפרסי והסיכויים לפרוץ מלחמה גדולים , 
לא צפוי שינוי משמעותי במגמת המסחר במניות החופשיות . הרכישות של קופות 
הגמל עשויות להאט את קצב הירידות ואף ליצור תגובה טכנית של עליות שערים , 
אך שום שינוי מהותי מעבר לכך . 
