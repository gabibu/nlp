ד"ר יורם פרי התמנה אתמול כעורך ראשי על העיתון " דבר " . הוא בא במקומה 
של חנה זמר שפרשה מעריכת העיתון לאחר עשרים שנה . הוועדה המרכזת של ההסתדרות 
אישרה בישיבתה השבועית את המינוי , שהובא על ידי מזכ"ל ההסתדרות , ח"ך 
ישראל קיסר . הוועדה המרכזת אישרה גם את מינויו של דניאל בלוך כעורך אחראי 
של " דבר " . פרי ובלוך היו המועמדים העיקריים שהתמודדו על תפקיד העורך 
הראשי . ד"ר פרי ( 64 ) חבר מערכת העיתון מאז 5691 ובשנתיים האחרונות שימש 
כמזכיר המערכת . יליד ירושלים , דור חמישי . בעל תואר ראשון ושני בהצטיינות 
בסוציולוגיה ומדעי - המדינה , באוניברסיטה העברית בירושלים . כמו כן סיים 
תואר שלישי ב"סקול אוף אקונומיסט " בלונדון . בשנות השמונים ייצג ד"ר פרי 
את ישראל באינטרנציונאל הסוציאליסטי ושימש נציג מדיני של מפלגת העבודה באירופה . 
בתחום האקדמי התמחה בנושא יחסי צבא - חברה . סיפרו " בין קרבות לקלפיות " 
שיצא לאור בהוצאת " קיימברידג יוניברסיטי פרס " , מנתח את יחסי צה"ל והמערכת 
הפוליטית מאז הקמת המדינה . ב"דבר " מילא שורה של תפקידים וכיסה תחומים 
מוניציפליים , תחומי חינוך , מפלגות , פרשנות פוליטית עריכת חדשות ותפקיד 
של מזכיר המערכת . דני בלוך ( 94 ) היה בשנה האחרונה רכז הכתבים ואחראי 
על החדשות ב"דבר " . בוגר האוניברסיטה העברית במקצועות היסטוריה וכלכלה . 
החל עבודתו ב"דבר " בשנת 5691 ככתב פרלמנטרי ומדיני וראש המערכת בירושלים . 
כיהן כיו"ר האיגוד הארצי של עיתונאי ישראל וחבר הוועד המנהל של רשות השידור 
ובהמשך ציר לענייני עבודה בשגרירות ישראל בוואשינגטון . מזכ"ל ההסתדרות ישראל 
קיסר אמר כי הוא נחוש בדעתו לסייע ל"דבר " ולעמוד לימין הנהלתו . חנה זמר 
אמרה בדברי פרידתה כי לעיתון סיכויים טובים להצליח . 
