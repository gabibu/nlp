ציריך ( רויטרס ) . החברה השווייצית באלי , המייצרת נעלים יוקרתיות , 
שנוסדה לפני 041 שנה על - ידי יצרן של מיישרי שיניים , נאבקת לשמור על 
מקומה בשוק בעולם אופנה תחרותי ביותר . בין שאר המוצרים החדשים של החברה 
גל לאמבטיה וכפתורי חפתים , כדי למשוך את הדור הצעיר . בשנה שעברה מכרה 
באלי איטרנשיונל יותר מ8 מיליון זוגות נעליים , וסך המכירות של הקבוצה הסתכמו 
ב069 מיליון דולר . לבאלי יותר מ005 סניפים ברחבי העולם והיא יצרנית מובילה 
של נעלי גברים , אולם היא עומדת בפני תחרות קשה של מעצבים איטלקים בענף 
העמוס לעייפה של נעלי נשים , ולכן הגיעה למסקנה שעליה להתאים את עצמה לזמנים 
החדשים , ולערוך כמה שינויים . למרות ששמה היוקרתי שירת אותה היטב , הוא 
היה אבן ריחיים לצוואר ההנהלה . " כאשר צלצלו פעמוני הלוויה , היינו אומרים 
הנה נפטר עוד אחד מהלקוחות שלנו " , הוסיף הדובר , לותאר לנדאו . " לקוחות 
נפטרו ולא נוספו לקוחות חדשים . היה עלינו להבין שייצור נעליים הוא ענף 
הפכפך " . הקבוצה הציגה לאחרונה מגוון של נעליים זולות יותר , ניסיוניות , 
המיועדות ללקוחות צעירים , והחלה לייצר גם מוצרים אחרים , החל בגל לאמבטיה 
וכלה בכפתורי חפתים . גם סגנון ההנהלה עבר שינוי לעומת השבטיות שאפיינה 
אותו אפילו בתחילת שנות ה08 , אומר לנדאו . מילת הקסם של החברה הפכה להיות 
" תקשורת " . אנשי הצוות מתבקשים " לאהוב את המוצר דרך הפצת תרבות הנעל " . 
לפני 041 שנה נסע קארל פראנץ באלי לפאריס , והבטיח לאשתו נעליים . הוא 
שכח לברר מה מספר הנעליים שלה , וחזר עם תריסר זוגות . בדרך חזרה גמלה 
בליבו החלטה להפוך את מה שנחשב עד אז לאבזר מותרות , למוצר מקובל , והוא 
הקים מפעל קטן לנעליים במרתף ביתו , שם המתלמדים שלו אכלו , עבדו וישנו . 
באלי רצה לייצר נעלים לפשוטי העם , אולם כיום נמצאות חנויות הרשת במרכזי 
האופנה היוקרתיים ביותר . בימים אלה , כאשר ארה"ב עומדת בפני מיתון וגם 
באירופה ישנם סימנים להאטה כלכלית , " הצרכנים , שאינם רוכשים ריהוט חדש 
ומכוניות חדשות , אינם מוציאים כסף על מותרות קטנות כגון נעליים " , אמר 
נשיא באלי , אלפרד נידרר , בראיון לרויטרס . אפילו מחזור המכירות המרשים 
של החברה ב9891 לא הצליח להחזיר אותה לצד הזכות במאזנה . למרות שבאלי מדגישה 
את השוויצריות שלה , נידרר מטיל ספק אם החברה יכולה להישאר בשווייץ אם המדינה , 
עם שוק העבודה הנוקשה שלה , לא תגמיש את עמדותיה כלפי הקהילייה האירופית . 
" המפעל הפך יותר אוטומטי , למרות ששליש מהוצאות העבודה הן עדיין על העבודה 
הידנית , ואין בדעתנו לשנות זאת " , אמר נידרר . ביתו הישן של קארל באלי 
ליד ציריך הפך למוזיאון לנעליים , ואפשר למצוא בו הכל החל במגפי אסקימואים 
וכלה בסנדלים רומאיים ובנעלי הבית של המשורר הגרמני וולפגאנג פון גתה . 
בין המוצגים גם זוג מגפיים בעלי עקבים ממשי , שייתכן כי היו שייכים לפילגשו 
של לואי ה51 , מדאם פומפדו , מונחים בארון זכוכית אחד . הפילוסוף הצרפתי 
זן - זאק רוסו הכריז מאוחר יותר כי עקבים הם מנוגדים לטבע , והביא לשקיעתם 
הזמנים , סיפר אוצר המוזיאון , פול וובר . 
