ההסתדרות הודיעה שלשום כי היא ממשיכה בהכנותיה להשבתת המשק , חרף ההידברות 
הנמשכת בין מזכ"ל ההסתדרות , ישראל קיסר , לשר האוצר , יצחק מודעי . 
פגישה שלישית בין השניים , שנערכה שלשום , הסתיימה ללא תוצאות והצדדים 
מוסיפים להתבצר בעמדותיהם . שר האוצר ומזכ"ל ההסתדרות ישובו וייוועדו מחרתיים . 
במהלך פגישתם של מודעי , קיסר ואנשיהם , שארכה 3 שעות , נשמעו צעקות רמות 
בוקעות מחלונות לשכת האוצר בקריה בתל - אביב . השר מודעי חזר ואמר בפגישה , 
כי ישראל מצויה במצב חירום וצריך להתנהג בהתאם . קיסר הגיב : " עד מתי 
תעשו את העוול הזה ותראו את שכר המינימום כאויב העם ? הבכירים דואגים לעצמם . 
אתם הכנסתם את המדינה למשטר הוטנטוטי של תפוס ככל יכולתך . אם משטר חירום 
אז באופן שווה לכולם . כולנו נלבש חאקי ונשתכר 005 , 1 שקלים בחודש , 
ונראה איך נסתדר עם זה " . כשיצאו נציגי ההסתדרות מהפגישה , אמר יו"ר האגף 
לאיגוד מקצועי בהסתדרות , חיים הברפלד : " אין הסכמה , אין הבנה , ואני 
לא מאמין שאפשר לגשר על הפערים " . גם יועץ שר האוצר , אוריאל בן - חנן , 
הכריז כי " אין שום התקדמות בשיחות ואין לשר מה למסור " . בדיונים משתתפים 
מטעם האוצר השר יצחק מודעי , מנכ"ל המשרד , יעקב ליפשיץ , והממונה על 
השכר , יעקב דנון . מטעם ההסתדרות משתתפים המזכ"ל , ישראל קיסר , חיים 
הברפלד וסגנו , אפרים זילוני . המחלוקת בין הצדדים מתמקדת בשכר המינימום 
ובקרנות הפנסיה וההשתלמות . נציגי ההסתדרות הביעו התנגדות עזה לדרישת האוצר 
להוריד את שכר המינימום ב%02 ולשנות את החוק בנידון . אנשי האוצר טענו , 
כי שכר המינימום מונע קליטת עובדים חדשים במשק . מזכ"ל ההסתדרות אמר , 
כי בעניין שכר המינימום קיים הסכם תקף עד אפריל בשנה הבאה . יחד עם זאת , 
הציע לדון בפתרון על בסיס חד - פעמי , מבלי שיהיה צורך לשנות את החוק ולעקוף 
הסכמים קיימים . קיסר טען כי בדרך זו , יוכלו המעסיקים לקלוט עובדים נוספים 
בתעשייה ולהקטין את האבטלה . קיסר אמר עוד , שההסתדרות לא תשלים גם עם 
ההצעה הממשלתית למיסוי הפרשות המעסיק לקרנות , שהיו עד כה פטורות ממס . 
כמו כן , שלל המזכ"ל את ההצעה לחשב את ההכנסה מפנסיה תקציבית , שמשלם 
המעסיק הממשלתי , כהכנסה של העובד החייבת במס . התנגדות נוספת נשמעה מטעם 
ההסתדרות להצעת האוצר למסות בשיעור של % 02 את הריבית על איגרות חוב ממשלתיות 
שמקבלות הקרנות , המהוות ערובה ביטחונית יציבה לכספי הקרנות . ראשי ההסתדרות 
טענו כי יישום סעיף זה בתוכנית הכלכלית יביא לירידה מידית בתשואה של קרנות 
הפנסיה . בתגובה לסדרת ההתנגדויות שביטאו ראשי ההסתדרות , אמר השר מודעי : 
" כיצד אתם מציעים למדינת ישראל לקלוט עולים , כשאינכם נכונים לוותר כהוא 
זה ? כאמור , ממשיך מטה המאבק של ההסתדרות והאיגודים המקצועיים בהכנותיו 
לקראת העיצומים והשביתה הכללית . מטה המאבק , בראשותו של חיים הברפלד , 
התכנס בסוף השבוע והחליט כי החל מיום שני הבא , 51 באוקטובר , יתקיימו 
אספות הסברה במקומות עבודה בכל רחבי הארץ למשך שעה על חשבון שעות העבודה . 
לא נקבע מועד אחד לפתיחת אספות ההסברה , והן תתקיימנה בין השעות 01 בבוקר 
ל1 בצהריים , בהתאם להחלטות " מטות המאבק " , שהוקמו במועצות הפועלים בתיאום 
עם האיגודים המקצועיים ועדי העובדים . מטעם ההסתדרות נמסר שלשום , כי אם 
לא תושג הסכמה בינה לבין האוצר בשאלות השנויות במחלוקת עד 81 באוקטובר , 
תפתח ההסתדרות באותו יום בשביתה כללית במשק , שלא תוגבל בזמן ותיפסק רק 
לאחר שהאוצר ישנה את תוכניתו הכלכלית בתיאום עמה . 
