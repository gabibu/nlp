הלסינקי ( ע"ר ) . אזרח סובייטי חטף מטוס של חברת התעופה הסובייטית " אירופלוט " , 
ובו 62 נוסעים והורה לטייס לטוס לשוודיה . כאשר המטוס נחת בהלסינקי , 
ביום ששי , הסגיר החוטף את עצמו וביקש מקלט מדיני מסרה המשטרה הפינית . 
פקידים בהלסינקי אמרו כי המטוס היה בטיסה פנימית בדרכו מנובגורוד לפטרוזאוודסק , 
ליד הגבול הפיני . חוטף המטוס , שהשתלט על תא הטייס , דרש להטיסו לשטוקהולם . 
האיש , יליד 9491 , נחקר על - ידי המשטרה , הודיע המפקח הראשי פנטי לונטיאלה 
ממשטרת הלסינקי במסיבת עיתונאים , לאחר שהמטוס , מדגם יאק - 04 , נחת 
בהלסינקי ביום ששי בשעה 01 בבוקר . הוא אמר כי החוטף השמיע איום כלפי הטייס , 
אולם אמר כי " לא נמצאו כלים מאיימים " במטוס . הנוסעים , ביניהם שני 
ילדים , עזבו את המטוס שנחת במסלול מרוחק מבית הנתיבות , אמר מפקח המשטרה . 
הוא הוסיף , כי כל ארבעת אנשי הצוות לא נפגעו . היתה זו החטיפה השלישית 
של מטוס אירופלוט לפינלנד מתחילת השנה . 
