הרב אריה דרעי מתאר את עצמו כ"אחד מעשרת הרוגי המלכות " , משום שהמשטרה חוקרת 
חשדות בדבר העברת כספים בלתי - חוקית ממשרד הפנים , דרך רשויות מקומיות , 
למוסדות המסונפים למפלגתו וכן חוקרת האם הגיעו לידיו של דרעי ומקורביו חלק 
מכספים אלה . דרעי זועם גם על שהמשטרה העזה לחקור אותו בעקבות המקרה של 
האזנת - סתר לשיחה בין מפכ"ל המשטרה לבין העיתונאי מרדכי גילת ; החשד הוא 
כי הרב אריה דרעי הוא שר הפנים עלול היה להיות מעוניין ללמוד בדרך זו על 
מהלכי המשטרה בהקשר לחקירה העיקרית . החשד ברב דרעי בקשר להאזנת הסתר ניזון , 
בין השאר , מעדותו של אחד החוקרים הפרטיים לפיה ראה שעל אחת המעטפות , 
שבהן הוכנסו קלטות המכילות את הציתותים הבלתי - חוקיים , נכתב שהיא מיועדת 
לשר דרעי . הלה מכחיש כי קיבל קלטות או תמלילים או שהזמין האזנות בלתי - 
חוקיות . מהעניין שחקירתו הובילה למעצר אלי צוברי , עוזרו של חה"ך אריה 
גמליאל , למשך שלושים יום אין הוא , דרעי , יודע דבר . המשטרה אינה נתקלת 
רק בסירובו של דרעי לענות על שאלות ספציפיות , תוך הסתמכות על זכות השתיקה , 
אלא גם בהתעקשותו של אלי צוברי שלא להפר " נדר " שנדר . ייתכן כי המשטרה 
לא תצליח לפענח את התעלומה האופפת את ההאזנה לשיחת טרנר - גילת ; אבל החשד 
כי שר הפנים הוא אשר עומד מאחורי המעשה הבלתי - חוקי הזה , לא ייעלם בשל 
כך מהעולם . על המשטרה להוסיף בחקירת העניין . תשומת הלב שניתנה לפרשת הציתות 
אינה צריכה להסיח את הדעת מהעובדה כי המשטרה עוסקת , זה חודשים , בחקירת 
החשדות שמבקרת המדינה נתנה להם פרסום . זוהי חקירה המסתעפת לרשויות מקומיות 
לעשרותיהן ולכן דורשת זמן ; אבל עצם הצורך בעריכתה מטיל צל על שר הפנים . 
שר אשר נגדו מתעוררים חשדות כה כבדים כמו אלה שמבקרת המדינה הציגה אותם , 
חייב היה להשעות את עצמו מכהונתו , עד שהמשטרה תגיע לכלל מסקנה כי המבקרת 
הטילה עליו חשדות - שווא . במקום לעשות זאת , בחר דרעי בעריכת מסע ציבורי 
נגד המפכ"ל יעקב טרנר ונגד המשטרה בכלל . הוא מתאר את פעילות המשטרה בשני 
הנושאים כמבצע אשר הממסד " האשכנזי " המגולם כביכול במשטרת ישראל , עורך 
נגד מפלגת ש"ס הרואה את עצמה כנציגה העיקרית של כל הספרדים ועדות המזרח . 
הכינוס שנערך באיטצדיון יד אליהו בתל - אביב ב62 לחודש , תוכנן לפי המתכונת 
הזאת . הרב עובדיה יוסף , הגם שהגביל את עצמו בהזדמנות זו לדברי תורה , 
העניק להסתה העדתית , על ידי נוכחותו בכינוס , את ברכתו . כוונת המסע 
הזה שקופה ; להפחיד את הממשלה אשר נזקקת לסיעת ש"ס כדי לשמור על הרוב הפרלמנטרי 
שלה , ולהניע אותה , כלומר את ראש הממשלה , שידרוש מהמשטרה לחדול מחקירותיה . 
לו יצחק שמיר היה נוהג כפי שנדרש , היה נוצר תקדים חוקתי : למשטרה אסור 
לחקור שר שמא התחייב בפלילים ; חבר ממשלה יהיה חסין מפני כל חקירה משטרתית , 
וכתוצאה אפשרית ממנה , מפני משפט פלילי . כל חברי הממשלה חייבים למנוע 
מאפשרות כזאת להתגשם . העובדה כי אחד מחברי הממשלה חשוד במעשים בלתי - חוקיים 
ואף פליליים , יש בה כדי לעורר חשדות נגד הממשלה כולה , אם לא תיפטר מהחבר 
שלגביו מתנהלת החקירה . לרב אריה דרעי אין מקום בממשלה , כל עוד לא טוהר 
מכל רבב . אם אריה דרעי לא יצא מרצונו לחופשה וזהו המינימום הדרוש על ראש 
הממשלה להפעיל את הסמכות אשר החוק מקנה לו ולפטר את שר הפנים מכהונה זו ומחברותו 
בממשלה . טוהר המידות אשר הציבור רשאי לצפות לו מכל שר ומן הממשלה , קודם 
לכל שיקול קואליציוני . 
