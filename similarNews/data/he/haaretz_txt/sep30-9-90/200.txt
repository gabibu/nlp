" קבוצת הכדורסל אליצור רמלה חזרה בה מכוונתה להציע לאולסי פרי לשחק בשורותיה . 
בהודעת הקבוצה נאמר כי פעילותו של הכדורסלן , המרצה עונש מאסר בארצות - 
הברית על סחר בסמים , אינה עולה בקנה אחד עם הערכים החינוכיים שעליהם מושתתת 
תנועת אליצור . בעניין אולסי יורשה לי להודות שלבי חצוי . לא עניין של היגיון 
אלא רגשות . כי אולסי , שגוייר גיור - אינסטנט וגם חוייל בצה"ל , ובלבד 
שיוכל לשחק במכבי תל - אביב , היה אחד השחקנים הסימפטיים מקרב הזרים הרבים 
ששיחקו ומשחקים כאן . ישראל היא כמו תחנת רכבת לשחקנים שחורים מארצות - 
הברית ; כל הזמן באים ויוצאים . ובתחנת - רכבת כזאת יש תנועת סמים , לא 
תמיד קלים . קפמאבינאולסי לא היה הגורר אלא הנגרר . מי שהביא אותו לסמים 
שיחק בארץ גם אחרי שפרי סיים את הקריירה שלו בישראל . בין השחקנים הזרים 
ששיחקו כאן עברו סמים בתנועה מתמדת . מאחר שהיו כאלה שצרכו וקנו אותם , 
היו גם שמכרו וסחרו . ה"סוד " היה ידוע למנהלים , למאמנים ולשחקנים ישראלים , 
ששיחקו ונסעו עם הזרים . לעתים אף חיפו על שחקן ש"חלה בשפעת ונפל למשכב " 
בשל צריכת - יתר . קבוצה ישראלית שהיתה מסכימה לסייע לאולסי להשתקם ( אף 
כי תמיד יש סיכון במעשה החסד ) היתה עושה מעשה יפה . מה גם שאולסי לדעת 
הנהלת הכלא בארה"ב נקי עתה מסמים . אליצור , תנועה דתית , מדברת בהודעתה 
על " הערכים החינוכיים שעליהם מושתתת תנועת אליצור " . האם אין הסעד לחוזר - 
בתשובה אחד הערכים הנעלים ביותר של היהדות הדתית ? לפני ימים אחדים , בכנס 
של ש"ס באיצטדיון יד - אליהו , נשא דברים הרב אורי זוהר , מוקיון במקצועו 
וחוזר מפורסם בתשובה . באיצטדיון הכדורסל חזר לבדר את קהלו , כמו בעברו , 
וזכה בצחוק רם . אורי זוהר , אם צריך להזכיר , צרך סמים וגם עמד על כך 
לדין . והנה הוא ניצב עתה מול קהל אלפים ומטיף מוסר לזולתו על תקן חוזר 
בתשובה . באותו איצטדיון שבו היה אולסי נשוא הערצתם של ישראלים רבים . האומנם 
בשם " הערכים החינוכיים " הציבה אליצור נתניה , בשמה ובסמלה , באולם 
הכדורסל שלה קבוצה של שחקנים אמריקאים , לגדל ולפאר את ערכי התורה ? האם 
היו כולם נקיים מסמים ? אבל מה , כאשר זכתה הקבוצה בכותרות גדולות , וגם 
היה לה סיכוי גדול לזכות באליפות המדינה , הודות למשחקם של אותם שחקנים 
שחורים , חבריו של אולסי פרי , לא נמצא מי שינופף ב"ערכים חינוכיים " . 
כי כדי לעשות שימוש בתקציבים מכספי הציבור , לפעולות ולמתקנים חדישים , 
לא בדקו עסקני אליצור בציציותיהם של השחקנים האמריקאים . קפמאבינהאמצעים 
הללו " לחיזוק הספורט הדתי בישראל " היו כשרים . ראשי אליצור גם הניחו 
לעסקנים ולעסקניות שלא מן המחנה הדתי לעשות בקבוצות ככל העולה על רוחם , 
וגם להשתמש בסמל ובשם של האגודה לעשיית עסקים פרטיים . עתה , סוף סוף נמצא 
הסמל הלא - חינוכי , אולסי פרי , שבעבר הקרוב היה נשוא אהבתם ואהדתם של 
מאות אלפים בישראל . ארגיש יותר טוב כשאדע שקבוצה ישראלית החליטה לעזור 
לאולסי . לא אהיה יחיד בתחושתי . בביזיון המתמשך שמנחיל השודד - האופנוען 
למשטרה לא הופעל משום מה אמצעי מקובל בנסיבות כאלו : פרס כספי גדול למי 
שיביא ללכידתו . למדנו מתוכנית הטלוויזיה " בשידור חוקר " שהודות לפנייה 
אל הציבור , גם שלא לשם קבלת פרס , הגיע למשטרה מידע נחוץ שהביא ללכידתם 
של מבוקשים , במיוחד אלה שהמשטרה התקשתה להגיע אליהם . כבר יש עיתונים המכתירים 
את השודד " נועז " , והגלוריפיקציה גדלה במקביל להתפעלות הציבור ממעלליו . 
הנזק הזה גדול מן הנזק הכספי או הפגיעה ביוקרת המשטרה . צעירים בעולם העברייני , 
או כאלה השוקלים ביצוע שוד בגלל מצוקה כלכלית , למדים ממעשיו החוזרים כי 
חל פיחות בקביעה שהפשע אינו משתלם . חלק מן הציבור נראה ממתין בציפייה דרוכה 
" לחגוג " את השוד העשרים במספר . קשה לדעת בשלב זה אם מבצעי פשעים אחרים , 
כמו רוצח מנהלו של קולנוע רב חן בתל - אביב , אולי ינקו השראה ועידוד מהצלחותיו 
של האופנוען . לבנקים נגרמו נזקים כספיים חוזרים ונשנים . מדוע לא יציע 
איגוד הבנקים , בעצה עם המשטרה , פרס כספי גדול למי שיביא ללכידתו של השודד ? 
000 , 005 שקל הם סכום סביר בהחלט לבנקים , ובמאמץ משותף ירימו את הסכום 
בשיחת טלפון אחת ובלי שיחושו בכך . דרושה רק ההחלטה . גם למשטרה נגרמו 
עד כה הוצאות כספיות גדולות במאמציה ללכוד את השודד , בנוסף להקצאת כוח - 
אדם גדול בכבישים ובאוויר . אולי נמנעת המשטרה להציע פרס מסיבות הקשורות 
ביוקרה . שהפרס לא יתפרש בציבור כהודאה בכישלון מבצעי . המשטרה כבר יודעת 
שבמציאות מתפשרים גם כשקשה להסכים לכך . בפרקטיקה היום - יומית מגיעות המשטרה 
והפרקליטות להסכמים עם פושעים מעדים שמקומם בכלא , שישמשו עדי - מדינה ויסתובבו 
חופשים בלי שייענשו . לא פלא שחוקרים ובלשים שחשפו את הנאשם , לאחר מאמצים 
אדירים סביב השעון , זועמים . מלאכה מתישה ומתסכלת מסתיימת במעט - מאד . 
אם יוצע פרס כספי גדול , תתאפשר לכידתו המהירה של השודד , שלמעשיו מתלווה 
עתה ארומה לא - סימפטית של אגדה בהתהוותה . 
