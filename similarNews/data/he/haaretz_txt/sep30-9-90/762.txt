אביב , נעצר ביום רביעי לשבוע ימים , לאחר שנמצאו ברשותו המחאות גנובות 
וחותמות מזויפות . סירוטה נלכד בידי היחידה המרכזית של המשטרה בת"א , לאחר 
שנראה בנסיבות מחשידות באזור יפו . השוטרים ערכו חיפוש במכוניתו ומצאו בה 
המחאות וחותמות , שנראו כמזויפות . צוות של מפלג התשאול , בראשותו של פקד 
מרדכי אבידן , המשיך בחקירה וגילה כי בחודשים האחרונים נהג העצור לגנוב 
מעטפות ובתוכן המחאות מתיבות דואר במרכז ת"א בעיקר בשד רוטשילד וברחובות 
אחד - העם ואבן גבירול . הוא הסב את ההמחאות על שם " וקסלר מרצלו מריו " 
והפקידן בחשבון הבנק שלו . סירוטה חשוד כי " אימץ " את זהותו של מריו , 
לאחר שגנב מתיבת הדואר שלו פנקס חבר בקופת - חולים . הוא הכניס לפנקס את 
תמונתו שלו והזדהה באמצעותו . לדברי המשטרה , נהג סירוטה לזייף חותמות 
על שם החברות והמשרדים , שמהם גנב את ההמחאות . מתברר גם כי בחודשים האחרונים 
הגיעו תלונות רבות על גניבת המחאות וזיופן . ככל הנראה , ביצע האיש את מעלליו 
במשך חודשים מספר . בעבר היה שותף במסעדה מצליחה , עד שפשט את הרגל . המשטרה 
מבקשת מכל מי שנפגע משימוש בהמחאות על - ידי החשוד , לפנות למפלג התשאול 
ביחידה המרכזית בתל - אביב , לפקד אבידן , בטלפון 2554545 - 30 . החקירה 
בפרשה נמשכת . 
