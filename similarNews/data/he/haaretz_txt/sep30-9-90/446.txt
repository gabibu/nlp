אוירת הנכאים ששררה אתמול ביד אליהו , תצטרך להיעלם מהר ככל האפשר . מכבי 
תל אביב לא יכול להרשות לעצמו להציג יכולת כה גרועה , כמו נגד הפועל ירושלים 
בליגה , מחר בערב ( 03 . 02 ) במישחק הגומלין נגד אלופת שוויץ פואי . 
הלקאה עצמית רק תזיק והמחיר יהיה כבד הדחה מגביע אירופה . ההפסד 2959 בשבוע 
שעבר נגד פואי , עומד למכבי " כמו חבל על הצוואר " , כפי שמגדיר זאת המאמן 
צבי שרף . ההפסד לירושלים עירער את בטחונם של השחקנים ותפקידו של המאמן 
להחזיר לחניכיו את האמונה בכוחם . אומר שרף : " עוד לא קרה לי במכבי שכל 
השחקנים בלי יוצא מן הכלל יהיו גרועים . זו שרשרת אירועים שגרמה ליכולת 
כה חלשה . אנחנו חייבים להסתכל קדימה . חשוב ביותר להחזיר לשחקנים את הבטחון . 
כל העברת ביקורת מצדי רק תזיק . את זה אני עושה רק בארבע עיניים . יש 
לנו ביום ג שני אימונים ואחריהם נראה מה יקרה . יש לי הרגשה שהאימון של 
אמש היה טוב יותר " . מדוע הורטון לא בחמישיה ? שרף : " חשנבו שההרכב הנוכחי 
יכול לשחק טוב יותר . בינתיים שיחקנו כך פעמיים והפסדנו . בשוויץ היה מרסר 
טוב יותר וכאן נגד ירושלים היה רויאל טוב ומרסר פחות טוב " . ההסתודדויות 
אתמול באימון היו מובנות . אוהדים ביציע דיברו על התבוסה הקשה . השחקנים 
העדיפו לא לדבר והמאמנים הסתגרו אחרי האימון עם ראשי הקבוצה לשעה ארוכה . 
קשה להאמין ששיחות כאלה עוזרות . לא כשלמכבי חסר כוח מתחת לסל והאיש המדובר 
ביותר אד הורטון , זה שכולם כבר שלחוהו הביתה , ממשיך להצדיק את כל הערכות 
הללו ומציג יכולת אפסית . הורטון הסכים סוף סוף לפתוח את סגור ליבו ולדבר : 
" יש לי בעית הסתגלות . אנחנו קבוצה חדשה עם שחקנים חדשים ואי אפשר לצפות 
ליכולת טובה אחרי חודש וחצי . אני ווינר ומכבי לא יכולים לקחת זאת ממני . 
אנחנו צריכים לשכוח את מה שקרה ביום שני ונגד השוויצרים לשחק ביחד ולנצח . 
אני לא ישן לפעמים בלילות וחושב למה זה קורה לי . מה הסיבה שאני לא משחק 
כמו שאני יודע . אני חוזר ואומר : יש לנו כישרון בקבוצה הזו . אני בטוח 
שזה יבוא ונשחק ביחד כקבוצה מנצחת . אינני מתיאש . אני יודע שנחזור בזמן 
הנכון להיות קבוצה . מדוע אינך בחמישיה ? תשובה : " המאמן הוא שמחליט 
ואני מקבל זאת . אין לי שום דבר נגד החלטה זו . אני בטוח שאחזור למקומי 
בחמישיה " . כשהגעת לישראל אמרת שאתה ריבאונדר מעולה ואינך מוכיח זאת . מדוע ? 
" כאשר קבוצות שמשחקות נגדך לא מפספסות , קשה לקחת ריבאונד . אנחנו משחקים 
נגד הטובות ביותר באירופה עם שחקנים מעולים . במישחק הבא , אם אקבל את 
הצאנס , אעבוד קשה ואקח 21 ריבאונדים . שאני לא בחמישיה זה פוגע בבטחוני , 
אבל אסור לי לחשוב על זה . רק שאקבל מספיק זמן לשחק אצדיק את מה שאני יודע " . 
מה צריך לעשות כדי לנצח מחר בערב את אלופת שוויץ ? למוטי דניאל הסבר הגיוני : 
" יש להם שני שחקנים טובים , האמריקאי דיויד בראון והרכז מייק שטוקהלפר . 
צריך לשמור אותם חזק , שלא יקלעו כמו בלוזאן . אחר כך יש לקחת את הריבאונד 
בהגנה ולצאת למתפרצות , כדי להשיג סלים קלים שהם מיצרך מבוקש . הכל תלוי 
בנו . אם נשחק כמו נגד ירושלים אנחנו בצרה . אם נשחק נורמלי ננצח . 
ברור שההפסדים האחרונים השפיעו , אבל בגלל שאנחנו משחקים כבר 01 שנים יש 
לנו את הנסיון לשכוח את מה שהיה ולהתרכז במשימה הבאה " . מה לגבי ריבאונד 
התקפה ומישחק עומד ? דניאל : " לזה אין לי תשובות " . ישפטו מחר בערב גוקאן 
גונלאף מטורקיה וניקוס פיסטילקאס מיוון . המשקיף : בנימין חסון מישראל . 
