( ע ) . בית המשפט המחוזי בתל אביב הוציא שלשום צו מניעה זמני , האוסר 
על חברת " י - ל - ר אינטרנשיונל בע"ם " , בהנהלת אודי רקנאטי , לייבא 
לארץ מבנים מודולריים . הצו ניתן לבקשת חברת " האחים פולק בע"ם " העוסקת 
בין השאר בייבוא מוצרים לישראל . בבקשה נטען כי ב03 ביולי פנתה החברה האמריקאית 
אקסל - הומס , העוסקת בייצור מבנים מודולריים , והציעה לתובעת להתקשר עמה 
בעסקה משותפת להקמת מבנים מודולריים בישראל מתוצרתה , על - פי מכרז של משרד 
הבינוי והשיכון , וכן בהקמת מפעל לייצור מבנים מודולריים בישראל . לטענת 
" האחים פולק " , גילה מנהלה של " י - ל - ר אינטרנשיונל " , אודי רקנאטי , 
עניין בעסקה , ואף הציע את עזרתו ואת קשריו הטובים בתחום הבנקאות בכל הקשור 
למימונה . מנהל החברה התובעת , שלמה פולק , טוען כי רקנאטי הסדיר למנהלה 
של החברה האמריקאית פגישה עם שר השיכון אריאל שרון בנושא מימון העסקה , 
ולא נעתר לבקשתו לדחות את הפגישה . פולק הבהיר לרקנאטי באופן חד - משמעי 
כי בינו לבין החברה האמריקאית קיים הסכם מחייב , ולפיכך עליו להימנע מלהפגיש 
את מנהלה של החברה עם גורמים אחרים בישראל . למרות זאת , נטען בבקשה , 
הפגיש רקנאטי את מנהלה של אקסל - הומס עם קבלנים ובעלי עניין נוספים , בנוגע 
לעסקת יבוא המבנים לישראל . ב09 . 9 . 62 הודיעה אקסל - הומס ל"אחים פולק " 
כי התקשרה בהסכם עם קבלן ישראלי אחר . שלמה פולק פנה לרקנאטי , העמידו על 
חומרת מעשיו והאשימו במעילה באמון . לטענת חברת האחים פולק , בינה לבין 
החברה האמריקאית ואודי רקנאטי הושג הסכם לפעול במשותף להתמודדות במכרז של 
משרד הבינוי והשיכון להקמת מבנים מודולריים בישראל , אך אלה האחרונים הפרו 
את ההסכם , ולמבקשת ידוע כי בכוונתם להתקשר עם קבלנים אחרים להתמודדות על 
המכרז . טרם נתקבלה תגובות לבקשת הצו . 
