לראשונה מאז המהפכה הקומוניסטית נערכו השנה תפילות ראש השנה ויום הכיפורים 
בבתי כנסת ובאולמות ציבוריים ב04 ערים בכל רחבי בריה"ם , במבצע משותף של 
משרד הדתות והגוינט העולמי . במסגרת המבצע יצאו 04 שליחים מהארץ לבריה"ם 
עם בנות זוגם כדי לשהות שם בתקופת החגים . במסגרת שהותם במקום ניהלו את 
תפילות הימים הנוראים , שימשו שליחי ציבור והפעילו את בתי הכנסת כמרכזים 
קהילתיים . כן שמו דגש מיוחד על פעילויות בקרב הנוער כמו שיעורי עברית , 
הרצאות על יהדות , הסטוריה יהודית , מדינת ישראל ומידע בענייני עלייה 
קליטה וכיו"ב . סמנכ"ל משרד הדתות , זאב רוזנברג , שעמד בראש המבצע , 
מסר כי התקבלו דיווחים על עשרות אלפי מתפללים שהצטופפו בבתי כנסת בבריה"ם 
בכמה ערים . כן נפתחו מחדש בתי הכנסת שהיו סגורים 07 שנה . השליחים דווחו 
לשר הדתות כי יש ביקוש רב מצד זוגות המבקשים להתחתן כדת משה וישראל , לאחר 
שהדבר נמנע מהם במשך עשרות שנים . לפיכך , ערכו השליחים רישום מוקדם של 
זוגות כאלה . הרישום כולל את פרטיהם האישיים של בני הזוג לפי החוק וההלכה . 
בעקבות זאת הורה השר שאקי לשגר אחר החגים משלחת של רבנים עורכי חופות לקהילות . 
כמו כן דווחו השליחים כי מאות ילדים נוטלים חלק בטקסי ברבת מצווה מרכזיים . 
כבר אמש החלו השליחים לסייע בבניית סוכות . 04 סוכות נצח הובאו מישראל וכן 
קישוטים לסוכה . בסך הכל נשלחו לבריה"ם כ22 טון ציוד שכלל בין היתר ערכות 
בר - מצוה ( תפילין , כיפה , סידור , טלית , תהילים , תליון מגן - 
דוד , ספר בר - מצווה ברוסית ופמוטים ) , כמו כן נשלח מזון עבור סעודות 
חגיגיות , חומר הסברה לחגים , כרזות ודגלים לקישוט בית הכנסת , ומחזורים 
ומזוזות . 
