מבחינה כלכלית יש הצדקה מלאה להטיל מע"ם על פירות וירקות . בשנת 57 , בעת 
שהוחלט להטיל מע"ם בישראל , הייתי חבר הוועדה הבין - משרדית לאוצר ולמשרד 
החקלאות , שדנה בעניין . אז הועלתה דרישה להטיל מע"ם בשיעור נמוך על חלב 
ומוצריו , עוף וביצים , ירקות ופירות . בסופו של דבר , החלטנו להטיל 
מע"ם בשיעור אפס על ירקות ופירות ולחייב את כל היתר במע"ם בשיעור אחיד . 
לבוא היום ולומר כי הטלת המע"ם היא " הרס המדינה " , זה דיבור לא אחראי 
ומוגזם . אנו נמצאים בשטח ומסוגלים להיות יעילים . נוציא בקרוב הנחיות מיוחדות 
למובילי פירות וירקות , שעל - פיהן כל משלוח יחוייב בתעודת משלוח ממוספרת 
על - פי כללי ניהול חשבונות . נקיים ביקורות בדרכים ובשווקים כדי לוודא 
שהמשלוחים מועברים עם תעודות משלוח . הימצאותנו בשווקים תקטין את העלמת 
המס . גם היום אנו גובים מע"ם משליש מהדוכנים בשווקים , מאחר שדוכני הירקות 
והפירות מוכרים בחלקם גם חמוצים , דגים , ביסקוויטים , ביצים וכיו"ב החייבים 
במע"ם . יש 42 ענפים שבהם קשה לגבות את המע"ם . אז מה ? זה אומר שלא נגבה 
את המגיע לנו ? גם פרחים מוכרים בסוף היום במחירים מוזלים , וגם בענף זה 
אנו מצליחים לגבות מע"ם . שר החקלאות אמר כי יהיה צורך בהקמת מנגנון לגביית 
המע"ם על ירקות ופירות . איני סבור כך , אך יתכן שנבדוק דרכים כיצד לתגבר 
את עצמנו . ההכנסות ממע"ם על ירקות ופירות מוערכות ב003004 מיליון שקל , 
וזה סכום שקשה לבטלו . אנו מנוסים בגביית מע"ם בתנאים קשים . גם לגבות 
מע"ם מנהגי מוניות זה לא ליקוק דבש , ואף אחד לא העלה על דעתו לבטל המע"ם 
על ענף זה . " אני מאוד מוטרד מהחלטה זו , אך איני רוצה לבקר את הדרג הפוליטי . 
אני חושש שהטלת מע"ם בשיעור מוקטן על ענף כלשהו תעורר רעיונות כאלה לגבי 
ענפים מסויימים . מערכת המס תתקשה לפעול בהפעלת שיעורי מע"ם שונים . אל 
תשאל אותי שאלות פוליטיות . 
