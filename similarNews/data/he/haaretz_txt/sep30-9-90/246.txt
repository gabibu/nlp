אלגיריה ( ע"ר ) . שובו מהגלות של נשיא אלגיר לשעבר אחמד בן בלה לא הרשים 
אלגיראים רבים , האומרים כי הוא מפגר בהשקפותיו בדור אחד . דבריו הראשונים 
של בן בלה באוזני האלגיראים מאז הודח בקשר בשנת 56 , לא הצליחו להלהיב את 
ההמונים . תומכיו עדיין מנסים להסביר את העובדה שכל כך מעט אנשים קידמו 
את פניו כאשר חזר ביום חמישי שעבר בדרך הים מספרד לאלגיר . עם זאת , אפילו 
מתנגדיו של בן בלה מודים כי יש לו תמיכה רבה יותר מחוץ לעיר הבירה אלגיריה , 
בייחוד בחלק המערבי של המדינה בו נולד , ואולי במזרח , שם הוא מתכונן 
לפתוח בקרוב בסיור נרחב . בן בלה בן ה37 עדיין רואה את עצמו כמסוגל ללכד 
מדינה מפולגת , הנאבקת כדי להיחלץ ממשבר כלכלי ומשלטון חד - מפלגתי . כמעט 
לא היתה במדינה תגובה לדרישתו כי הממשלה תתפטר , או על קריאתו למאות אלפי 
אלגירים להתגייס כדי להילחם לצד עיראק , במקרה של מלחמה במפרץ . מבין 82 
המפלגות הפוליטיות במדינה לא היתה אחת שתמכה בקריאתו לכונן חזית דמוקרטית . 
רוב תושבי אלגיר , שהם צעירים מכדי לזכור את ימי נשיאותו של בן בלה , 
כנראה רואים בו יותר קוריוז היסטורי מאשר מועמד רציני לשלטון . 
