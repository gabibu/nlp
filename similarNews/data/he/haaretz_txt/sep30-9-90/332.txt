אילו היה מדובר בתחרות מסחרית רגילה , היה אפשר רק לברך על החידוש . אחרי 
הכל , אין דבר טוב משבירתו של מונופול . אלא שהסיפור הבא הוא סיפורה של 
תחרות בין שני גופים שתקציבם בא מן הכיס הציבורי . הצרכן , בסופו של דבר , 
אולי יימצא נשכר . הקופה הציבורית פחות . מהיום מפעילה רשות הדואר על בסיס 
מסחרי מלא את " טלדואר " , שירות חדש למנויי שה"ם שירות העברת מסרים , 
שאותו היא מריצה ומפעילה במסגרת ניסויית זה זמן - מה . עיקרו של השירות 
הוא ביכולת להעביר מסרים , שנוצרו באמצעות המחשב האישי , למגוון אמצעי - 
קצה . בשלב הראשון מיועד השירות ללקוחות בתל - אביב ובגוש דן . טלדואר , 
תוכנה מיוחדת להעברת מסרים בארץ ובחו"ל באמצעות מערכת שה"ם , מיועדת למנויי 
שה"ם בעלי מחשב אישי , ואמורה לשנות , לדברי מפתחיה , את פני המשרד ולהפוך 
את המחשב האישי למוקד תקשורת בין - לאומי . באמצעות טלדואר ניתן להכין 
ולשגר מסרים במישרין משולחן העבודה לכל נמען או רשימת תפוצה של נמענים 
שברשותם מכשיר פקסמיליה , מכשיר טלקס עברי או לועזי , מחשב אישי , או 
תא - דואר אלקטרוני . המסר יועבר גם לנמענים שאין ברשותם ציוד קצה , באמצעות 
רשת השליחים של הדואר . התוכנה פותחה במיוחד בשביל רשות הדואר על - ידי 
אראל מחשבים ותוכנה בע"ם . מערכת שה"ם של רשות הדואר אמורה להעביר מדי יום 
מיליוני מסרים לנמענים בארץ ובעולם . המסרים משוגרים ומתקבלים באמצעות מחשב 
אישי , טלפון , פקסמיליה , טלקס , שירותי השליחים או במסירה ידנית של 
המסר בסניף הדואר . יתרונה הגדול של שה"ם הוא ביכולתה לשלב בין כל האמצעים 
האלה בין משתמשים בעלי ציוד שונה . יתרון גדול הוא עוצמת הפריסה של 546 
יחידות הדואר ובהן 25 קווי הדואר נע , המשרתים 378 יישובים ברחבי הארץ , 
ושל אלפי יחידות הדואר של מנהלי דואר בעולם , שבהן ניתן לשגר ולקבל מסר 
במסירה ידנית . למערכת שה"ם מוקדים ממוחשבים בשלוש הערים הגדולות , ומערך 
תקשורת מקשר אותם לכל מוקדי השליחים של רשות הדואר בארץ , כמו גם לרשתות 
ולמערכות ממוחשבות בעולם . תוכנת טלדואר מוצעת חינם למנויי שה"ם בעלי מחשב 
אישי . יתרון נוסף של טלדואר הוא האפשרות לקבל דיווח עדכני על מצב המסרים 
ששוגרו . לרשות המנוי יעמוד תא - דואר אלקטרוני במוקד שה"ם , ובכל רגע 
רצוי הוא יוכל להתקשר מהמחשב האישי אל תא - הדואר האלקטרוני ולקבל את המסרים . 
הציוד למנוי הוא : מחשב אישי יבם או תואם , זיכרון פנימי של 046 ק"ב , 
דיסק קשיח - דיסקט ( או דיסקט של 2 . 1 מ"ב לפחות ) , וכן מודם חיוג 
הכולל תיקון שגיאות . דמי המנוי במערכת שה"ם הם 06 ש"ח לשנה . עליהם מתוסף 
תשלום בגין השימוש , המתחיל קפתמונה1 , 51פמ08 אגורות לדף פקסימיליה ראשון , 
או כמות מקבילה של סי מנים בדואר אלקטרוני . החיוב נעשה אחת לחודש . 
הפעלה הדרגתית של השירות בכל הארץ תתבצע בעתיד הקרוב . עד כאן הפרטים הטכניים . 
אלא שלפני שיכריז היום שר התקשורת , רפאל פנחסי , על השירות החדש , כדאי 
שנזכיר כי השירות הזה אינו חדש כל - כך . תחת כנפי אותו משרד שאליו שייכת 
רשות הדואר מסתופפת גם חברת בזק , וגם לה שירות מקביל , לפחות בחלקו . 
בזק זהב , פרויקט משותף לבזק ולחברת עורק רשת זהב , מציע זה זמן שירותי 
דואר אלקטרוני למנויים . הקמת החברה המשותפת הזאת היתה שיאו של תהליך התכנסות 
של ענף הדואר האלקטרוני , שבו ניסו את כוחן ונכשלו חברות נוספות , דוגמת 
אלנט , שהתמזגה לתוך עורק זהב , שהתמזגה עם בזק . נכון , השירות של בזק 
זהב מוגבל יחסית לזה של הדואר : אין מדובר בתרגום מסרים ממדיום למדיום . 
לא ניתן להעביר ולקבל פקסימיליה , ואי - אפשר להמיר מסר שנשלח במדיום אחד 
לצורך שיגורו במדיום אחר . מכיוון ששיטת ההתחשבנות של שני השירותים שונה , 
ובשל השוני באופי השירות , קשה לערוך השוואת מחירים אמיתית . מעיון ראשון 
בתעריפים נראה , כי במקרים מסוימים מספק הדואר פתרון זול יותר . אלא שיש 
להניח כי מול התחרות החדשה תיאלץ בזק זהב ליישר מחירים , והצרכן יימצא נשכר . 
שאלה אחרת היא משלם המסים , מנוי הטלפון או שולח המכתב . בסופו של דבר , 
יכוסו הוצאות השיווק של השירותים החדשים מההכנסות בתחומים אחרים , בשירותים 
שהדרישה להם כיום רחבה הרבה מעבר לזו הקיימת לשירותי תקשורת מחשבים . יעקב 
עפרון , מנכ"ל בזק זהב , מספר כי פנה בעבר לדואר בהצעה לשתף פעולה , אך 
לא נענה . לדבריו , מסתמנת אפשרות כי מול התהליך הקיים בעולם הרחב , של 
איחוד שירותי תקשורת מחשבים לרשתות רחבות , יקומו אצלנו שתי רשתות שמנויי 
כל אחת מהן לא יוכלו להתקשר אל מנויי האחרת . תחום התקשורת הוא עולם שבו 
יש יתרון ברור לגודל , ואכן , ברוב הארצות מתפתחים מונופולים בענף הזה . 
ספק בעיניו אם השוק הישראלי גדול דיו לפרנס שתי חברות מתחרות . 
