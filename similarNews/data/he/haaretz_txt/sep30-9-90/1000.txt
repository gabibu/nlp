ברלין ( ע"ר ) . גרמניה המאוחדת מנצלת כל מטוס פנוי כדי להחזיר לארצותיהם 
פועלים מן העולם השלישי שהועסקו על - ידי השלטון הקומוניסטי לשעבר במזרח 
גרמניה מסרו אתמול דוברים רשמיים . יותר מ000 , 2 פועלים בלתי רצויים מווייטנאם 
וממוזמביק חוזרים הביתה מדי שבוע במטוסים חכורים , מנמל התעופה שנפלד שבברלין . 
" פשוט אין לנו די מטוסים כדי להתגבר על הבעייה , ואנו מחפשים טיסות נוספות " , 
אמר מנפרד קנאק , ראש מחלקת טיסות - השכר של אינטרפלוג , חברת התעופה 
של מזרח גרמניה לשעבר . כ000 , 58 פועלים באו למזרח גרמניה ממדינות סוציאליסטיות 
של העולם השלישי במסגרת הסכמים דו - צדדיים . גרמניה המאוחדת ביטלה הסכמים 
אלה , והניחה לחברות פרטיות להחליט כמה זמן הן מעוניינות להמשיך ולהעסיק 
פועלים זרים . 
