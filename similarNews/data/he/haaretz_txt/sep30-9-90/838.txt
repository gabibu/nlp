חובות הפועל במרחב חיפה נעים בין חמישה לשמונה מיליון שקל , כאשר החובות 
שהותיר אחריו פטרון מחלקת הכדורסל קובי שלזינגר מסתכמים בכשני מיליון שקל , 
ברוטו , לשחקנים בלבד מסר אמש מזכיר ההסתדרות במרחב חיפה , אורי אגמי , 
במסיבת עיתונאים לדברי אגמי : " עם משא כה כבד על הצוואר אי אפשר היה 
להפעיל קבוצת כדורסל בליגה הלאומית . גם אילו הקמנו קבוצה עם השחקנים הכי 
טובים , היא היתה נופלת ליגה בשל פסקי הבוררות של איגוד הכדורסל בעקבות 
חובות שלזינגר לשחקנים . עדיף לקחת פסק זמן ולבנות הכל מחדש , במקום לעסוק 
בהנשמה מלאכותית . אגמי דיווח כי מועצת פועלי חיפה , מרכז " הפועל " וחברת 
החשמל ינציחו את זכרו של שופט הכדורסל הבינלאומי מרדכי נהרי ז"ל בקריאת מתקן 
כדורסל משופץ בחיפה ובקרית חיים , על שמו . 
