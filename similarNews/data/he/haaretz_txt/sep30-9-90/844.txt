) במרכז הטניס . הטניסאים הבכירים של הטורניר , הסובייטי אנדריי צסנוקוב 
ועמוס מנסדורף , שהגיעו אתמול לישראל מצרפת יכנסו לתחרות מחר . צסנוקוב 
ישחק נגד ניקולאס פראיירה מונצואלה ומנסדורף יתמודד נגד חברו לנבחרת רביב 
ויידנפלד . גם גלעד בלום שהוגרל לשחק נגד האיטלקי פוצי ישחק מחר . במוקד 
היום יהיו מישחקיהם של קריסטו ון רנסברג מדרום אפריקה המדורג 3 בטורניר , 
שישחק נגד יאן סימרינק מהולנד ; שחר פרקיס נגד ויין פראיירה מדרום אפריקה . 
ניצחונות של עמוס ושחר יפגישו את השניים בסיבוב הבא וזו הגרלה מעט אכזרית 
לצמד הישראלי בגביע דייויס . לעומת זאת יפגשו עמוס מנסדורף וגלעד בלום רק 
בגמר , אם ינצחו את כל מישחקיהם . תומאס קרבונל המדורג 6 ישחק נגד הישראלי 
פרידמן ; המדורג 8 דיויד אנגל משוודיה יתמודד נגד הישראלי ויינברג . שבעה 
ישראלים יכנסו היום לפעולה מתוך רשימה של 41 , שיא בטורניר רמת השרון . 
רוב השחקנים הגיעו , כולל הבכירים וכבר ניתן לחוש אוירת פסיטוול במרכז 
הטניס . 
