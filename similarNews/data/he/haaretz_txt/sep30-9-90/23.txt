תוכניות לניסוי רחב ממדים , שבמסגרתו יוטלו לים טונות רבות של נסורת ברזל , 
הוצגו בתחילת החודש על - ידי ביולוג ימי בריטי בכנס האגודה הבריטית לקידום 
המדעים . מטרת הניסוי היא לבחון אם יש ממש בתיאוריה , שהועלתה לראשונה 
בארה"ב , לפיה תסייע תוספת הברזל הזאת להפחתת כמות דו תחמוצת הפחמן באטמוספירה . 
פיליף ויליאמסון , מן המעבדה הימית בפליימות של המועצה הבריטית לחקר הסביבה , 
מסר על תוכנית לבצע ניסוי משותף למעבדה הימית בפלימות ולאוניברסיטת רוד 
איילנד בארה"ב . במהלך הניסוי תפוזר נסורת הברזל על פני שטח נרחב של ים . 
הצעה דומה בקנה מידה גדול בהרבה נמצאת עתה בדיון באקדמיה הלאומית האמריקאית 
למדעים . על - פי ההצעה האמריקאית מדובר בפיזור נסורת ברזל על פני 000 , 
01 קמ"ר של ים . נסורת הברזל שתפוזר באוקיינוסים אמורה להיות דשן לגידולן 
של אצות סופחות דו תחמוצת הפחמן . בניסויי מעבדה הוכח כי הוספת כמות זעירה 
של ברזל למי ים הביאה לגידול מהיר של אצות כאלה , והן ספחו כמויות משמעותיות 
של דו תחמצת הפחמן מן האוויר שהיה בתוך מכל המים . למרות תמיכתם של מדענים 
בניסוי בקנה מידה גדול של " פיזור דשן " בים , מתנגדים שוחרי איכות הסביבה 
לרעיון , וקבוצת " גרין פיס " כבר הודיעה כי היא רואה בהצעה " תרופה 
מכאנית מוזרה " , שתוצאותיה אינן צפויות ועלולות להיות מסוכנות . תומכי 
הניסוי טוענים כי יש לברר כבר עתה אם תהליך כזה אכן יכול להפחית את כמות 
דו תחמוצת הפחמן באטמוספירה . זאת , כיוון שאם אכן יתגבר אפקט החממה , 
הנגרם על - ידי עליית ריכוז דו תחמוצת הפחמן , ייתכן שהדרך היחידה להפוך 
את תהליך ההתחממות ולסייע לכדור הארץ להתקרר תהיה על - ידי פיזור כמויות 
ענקיות של נסורת ברזל בשטחי אוקיינוס נרחבים . תומכי הניסוי מבהירים כי 
אם אכן זו עשויה להיות הדרך היחידה , מן הראוי לבדוק אותה כבר עתה . 
