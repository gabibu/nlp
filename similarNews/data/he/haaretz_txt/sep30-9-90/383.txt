ניו דלהי ( ע"ר ) . בית המשפט העליון של הודו , הורה לממשלה שלא לנקוט 
בינתיים בצעדים נוספים בביצוע התוכנית המעניקה מספר רב יותר של משרות לאנשים 
מהקסטות הנמוכות בהודו ( " קסטות " הן עדות סגורות בארצות המזרח ) . 
בהחלטה של חמישה שופטים , שפורסמה אתמול , נאמר כי בית המשפט מקווה כי 
עיכוב כזה ירגיע את המהומות שפרצו לאחרונה בהודו וגרמו למותם של 07 איש , 
מאז הוכרז על התוכנית ב7 לאוגוסט . ביהמ"ש אמר כי אסור לעשות דבר כדי לבצע 
את ההחלטה , עד שהממשלה תשלים את רשימת הקסטות שיהנו מהמשרות החדשות . 
עורכי דין מטעם הממשלה אמרו לבית המשפט כי הדבר יצריך לפחות חודשיים . על 
פי התוכנית , יקבלו הקסטות הנמוכות % 05 מהמשרות , במקום % 52 כפי שנהוג 
כיום . ראש ממשלת הודו סירב עד כה בתוקף להתפשר על התוכנית , למרות הלחצים 
הכבדים משתי המפלגות המרכיבות את השלטון . 
