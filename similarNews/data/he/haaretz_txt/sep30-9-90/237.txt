לונדון ( ע"ר ) . סין מכרה לעיראק כמויות גדולות של חומר כימי מסוכן , 
המשמש ליצור נשק כימי וכדלק לטילים . כך מדווח ה"אינדיפנדנט און סאנדיי " , 
היוצא ביום ראשון . העיתון כתב כי צעדה של סין מהווה הפרת האמברגו שהטיל 
האו"ם על עיראק עקב הפלישה לכוויית . משרד החוץ הבריטי אמר כי הידיעה תיבדק . 
הידיעה , המתבססת על מקורות אלמוניים , אומרת כי חברת בת של החברה הסינית 
" נורינקו " , שבבעלות ממשלתית , הסכימה לפני עשרה ימים לספק כשבעה טונות 
של ליתיום מימני לבגדאד , תמורת 6 . 1 מיליון דולאר . לחומר זה , נטען 
בידיעה , יש שימושים אזרחיים מועטים בלבד , למרות שניתן להשתמש בכמויות 
קטנות ממנו בתעשיית התרופות ובתעשיית המחשבים . עיקר השימוש בו הוא בתחום 
הצבאי , והוא משמש בין היתר ליצור פצצות גרעיניות . בדיווח נאמר כי הסינים 
תיכננו להטיס את החומר לעיראק דרך טהראן במסווה של תרופות . סין דחתה את 
הידיעה שפורסמה בשבועון הבריטי . " המידע שפורסם בעיתון חסר כל בסיס " , 
טען דובר משרד החוץ הסיני בשיחת טלפון . " סין היא מדינה אחראית , ואנו 
תמיד נקטנו בעמדה רצינית מאוד בכל הנוגע ליישום החלטת 166 ( ההחלטה שהטילה 
את האמברגו ) " . דובר של החברה הסינית הכחיש כי היא מייצרת ליתיום מימני , 
וכי החברה מכרה מוצר כלשהו לעיראק . דיפלומטים מערביים בפקין אמרו כי אין 
שום הוכחות שסין הפרה את החרם על עיראק . הם ציינו כי הסינים נמנעו לשגר 
לאזור אפילו מזון ותרופות . 
