ועדה משותפת למנהל מקרקעי ישראל ולמשרד התיירות , המליצה על מתן הרשאה לשימוש 
חורג של קרקע ותכנון , לצורך הקמת מרכז תיירות מדבר במצפה רמון . המדובר 
בפרויקט בהשקעה של כ006 אלף ש"ח , שיכלול אירוח בסגנון בדווי , וסיורי 
גיפים וגמלים במכתת רמון והסביבה . על - פי תוכנית - המתאר של מצפה רמון , 
נמצא המגרש , המשתרע על שטח של 11 דונם , בשולי אזור המיועד למגורים . 
בתוכנית - מתאר חדשה , הנמצאת בהכנה , יהיה השטח באזור המיועד לתיירות 
ונופש . עד לאישורה של תוכנית - המתאר והכנתה של תוכנית מפורטת לאזור התיירות , 
התבקשה באופן זמני הרשאה לשימוש חורג . בהתאם לתוכנית יוקם מאהל בן 8 אוהלים 
בדוויים , שישמשו לפעילות ולהלנת 023 אורחים בתנאי חניון - קמפינג , על 
שטח של 3 דונמים . ייבנו בית - קפה פתוח ומטבח , מבנה שירותים ( בתי - 
שימוש ומקלחות , על - פי התקן המקובל לקמפינג ) , מחסנים לציוד המטיילים 
ולצרכים הפנימיים , ומתקן לבישול עצמי . כמו כן , ייבנו אמפיתאטרון או 
אוהל כינוסים , חצר גמלים , חנות וסככות רכב , ויינטע בוסתן לשיחזור החקלאות 
העתיקה . יזמת הפרויקט החדש היא חברת צל המדבר בע"ם , בבעלות זיו ספקטור 
ויורם נדל . היזמים כבר הקימו שני אוהלים בשטח , באישור זמני של המועצה 
המקומית ובידיעת מחוז הדרום של מנהל מקרקעי ישראל . 
