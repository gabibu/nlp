פתיחתו הרשמית של הסניף הראשון של רשת מזללות פיצה - האט בישראל ( בבעלות 
כלל סחר ) מתעכבת , ונראה שהמזללה הראשונה של הרשת בישראל תיפתח רק ב12 
בנובמבר ולא באוקטובר , כפי שנמסר בתחילה . לקראת סוף אוקטובר ייפתח אומנם 
הסניף הראשון לקהל , אבל רק לצורכי הרצה . בינתיים ממשיכים נציגיה ומנהליה 
של הרשת בישראל בהכנות . אתמול נודע כי בין היתר מתכוונת הרשת להשתמש במוצרי 
שף הים , ולשווק פיצות שרימפס וקלאמרי . כדי לקבל את אישור הנהלת פיצה - 
האט למוצר החדש , שיגר שף הים דוגמאות למעבדות המזון של החברה בלונדון . 
הבריטים התלהבו מהמוצר של שף הים , והאישור ניתן . בנוסף , נבדקת כיום 
גם האפשרות שמרכז הרשת בלונדון ייבא את המוצר הישראלי לשימוש בסניפי הרשת 
בבריטניה . הסניף הראשון של פיצה האט בדיזנגוף סנטר יהיה בשטח של 082 מ"ר , 
ויוכל להאכיל בו - זמנית 021 סועדים . מנהלי הסניף עושים כל שביכולתם כדי 
ללמוד את אופי הרשת ועיצובה . באחרונה שיגרו את המעצב יאיר פארן לסיור בכמה 
מסניפיה באירופה . 
