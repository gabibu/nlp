ועד התאחדות סוכני הנסיעות והתיירות יתכנס היום כדי להחליט אם לקיים את האירוע 
השנתי בחו"ל , שעה שתנועת התיירות לישראל נקלעה לשפל בשל המשבר במפרץ הפרסי . 
גורמים בענף מתחו ביקורת על ההחלטה לא לקיים את הכנס בישראל . מזכ"ל התאחדות 
סוכני הנסיעות והתיירות , דני כרוסט , אמר ל"הארץ " כי הארגון ישקול מחדש 
את קיומו של האירוע , שאמור להתקיים בליסבון ב941 לדצמבר . עד היום נרשמו 
לאירוע מעורר המחלוקת 422 סוכני נסיעות עם בני זוגם . מחיר ההשתתפות עומד 
היום על 633 דולר לאדם בחדר זוגי . בשבוע שעבר עדיין היה המחיר 213 דולר . 
גורמי תיירות מתחו ביקורת על ההחלטה לקיים השנה אירוע נוצץ וראוותני בחו"ל , 
כהגדרתם . זאת דווקא בשעה שהענף נקלע למשבר כלכלי עמוק . לדברי אותם גורמים , 
בעת שסוכני נסיעות לא מעטים נאבקים על עצם קיומם , אין מקום לקיים אירוע 
מנקר עיניים בחו"ל . לדבריהם , אפשר היה להסתפק באירוע צנוע הרבה ביותר 
בישראל . מזכ"ל התאחדות סוכני הנסיעות והתיירות , דני כרוסט , אמר בתגובה 
כי מרבית המשתתפים מתמחים בתנועת תיירות יוצאת . לדבריו , עדיף להראות 
כלפי חוץ כי העניינים בענף התיירות בארץ מתנהלים כסדרם , למרות המשבר במפרץ 
הפרסי . צופים כי באירוע ישתתפו כ073 סוכני נסיעות ותיירות ובני זוגם . הוועדה 
המארגנת בארץ מאפשרת הרשמה רק למשתתף אחד מכל משרד נסיעות , כדי לאפשר למרב 
המשרדים להשתתף באירוע . החל מ1 לנובמבר תיפתח ההרשמה לנציגים נוספים מכל 
משרד , תלוי במספר המקומות הפנויים שיישארו . בערב יום הכיפורים האיצה 
הוועדה המארגנת בסוכני הנסיעות והתיירות להירשם בעוד מועד , כדי למנוע מצב 
שבו לא תוכל לאשר הרשמות בשל העדר מקומות על הטיסות ובבתי המלון בפורטוגל . 
האירוע בפורטוגל השנה יהיה השני שמקיימת התאחדות סוכני הנסיעות והתיירות 
בחו"ל . בשנה שעברה התקיים האירוע בקלסיס שבטורקיה . 
