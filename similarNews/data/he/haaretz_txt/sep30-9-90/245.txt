תת - אלוף עזריאל נבו , מזכירו הצבאי של ראש הממשלה , שכיהן בתפקיד זה 
גם בימיו של מנחם בגין , סבור כי האבידות שספג צה"ל במלחמת לבנון היו מרכיב 
עיקרי בשיקולי ההתפטרות שלו . פרטים ראשונים על התקופה שקדמה להתפטרות גילה 
תת - אלוף עזריאל נבו לעיתונאי יוסף ארגמן המפרסם את הספר " זה היה סודי 
ביותר שלושים פרשיות מודיעין וביטחון בישראל " . בהתייחסו להתפטרותו של מנחם 
בגין אומר תת - אלוף נבו : " כן זו היתה תקופה קשה מאוד . כל ההכנות , 
ישיבות על גבי ישיבות . באותה תקופה בגין נפל ושבר את אגן הירכיים . יצא 
לי לבלות איתו בבית החולים ובבית . אדם שכואב לו , גם קשה לעבוד אתו . 
יחיאל קדישאי ואני היינו היחידים שהלכנו אליו . הייתי חייב להעביר לו אנפורמציה 
על הקרבות " . האם הצלחת לקבל אנפורמציה מלאה מהמטכ"ל ? " , נשאל נבו והשיב : 
" אני לא רוצה להיכנס למאבקים שלי להשיג מידע . בכל אופן הדבר הקשה ביותר 
היה לדווח לבגין מה קורה " . " היה קשה לי למסור לו את נושא האבידות . יום 
אחד תפס אותי ארליך שהיה סגן ראש הממשלה ואמר לי עזריאל אתה הורג את ראש 
הממשלה עם כל הדיווחים שלך . אמרתי לו אבל הוא חייב לדעת , חוץ מזה הוא 
שאל " . " בגין הודיע לשרים על החלטתו לפרוש . היתה ישיבה קשה ועצובה . 
שרים ניסו לשכנע אותו . הוא אמר שיש לו סיבות משלו , אישיות " , מספר 
נבו . גורם המקורב למנחם בגין אמר אמש ל"הארץ " כי היו מספר סיבות שהביאו 
לפרישתו של בגין בהן : פטירת אשתו , חולשה כללית , הרוגי לבנון , והפילוג 
בעם על רקע המלחמה לבנון . לדברי המקור : בגין עוד ידבר , אך לא עתה . 
