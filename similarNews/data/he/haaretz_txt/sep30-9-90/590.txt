( ע ) . 02 אלף מיטות בבסיסי צה"ל יפונו בזמן הקרוב לטובת עולים חדשים , 
אשר לא יימצאו עבורם פיתרונות דיור . כך אמר אתמול גזבר הסוכנות מאיר 
שיטרית , במפגן צניחה חופשית שנערך בחולות פלמחים , לעיני כ006 עולים חדשים 
מהאולפנים לעברית ביבנה , חצור , קיבוץ נען ובארות - יצחק . אלפי עולים 
חדשים , השוהים בארץ מספר חודשים , לא עדכנו את כתובותיהם במשרד הפנים 
ויקשה לאתרם כדי לספק להם תעודת זכאות לקבלת ערכות להתגוננות נגד לוחמה 
כימית . עובדי הסוכנות ומשרד הקליטה התבקשו להסביר לעולים את החשיבות בהוצאה 
מהירה של תעודת זיהוי ועדכון הכתובות . ועדה מיוחדת שהקימה תנועת שלום עכשיו 
מתארגנת בימים אלה לפעילות הסברה בקרב העולים מברית המועצות . חברי התנועה 
התבקשו לאמץ עולים , בכוונה לשתף את מחנה השלום בתהליך הקליטה הנתון כולו 
בידי הימין . משרד הקליטה איתר כ008 משפחות עולים ברחבי הארץ שלא קיבלו מלגות 
קיום , במשך שלושה חודשים רצופים . הסיבה לכך היא תקלות שנוצרו כתוצאה 
מדיווח לקוי של נתונים לגבי העולים למחשב המשרד . בבאר שבע הגיעו משפחות 
רבות לחרפת רעב והן נעזרו בסיוע של פעילי עלייה בקרב התאחדות עולי בריה"ם . 
דוברת משרד הקליטה אידה בן שטרית מסרה כי בבדיקה שנערכה במשרד התברר מרבית 
המשפחות שלא קיבלו את המלגות , נמנו על שתי קבוצות של עולים , שסווגו 
בעת הגעתם לשדה התעופה במעמד חריג , מסיבות שונות ולכן חשבונם בבנק לא זוכה 
באופן אוטומטי במלגות קיום , כפי שהדבר מתבצע באופן סדיר לגבי % 59 מהעולים 
שהגיעו ארצה . בקשה למתן צו מניעה זמני שתאסור על הסוכנות היהודית למכור 
את חברת דיור לעולה שבבעלותה , הוגשה בראשית השבוע לבית הדין לעבודה בתל 
אביב . הבקשה הוגשה על ידי אהרון קמחי , מי שהיה יו"ר פעיל ומנהל העסקים 
בחברה זו . 
