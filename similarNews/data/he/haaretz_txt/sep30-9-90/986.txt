מוסקווה ( ע"ר וע"ץ ) . נשיא בריה"ם , מיכאיל גורבצוב , הזהיר אתמול 
את מנהיגי המפלגה הקומוניסטית , כי כשלון בבלימת הבדלנות ברפובליקות הסובייטיות 
עלול להוביל להתפוררות המדינה כדוגמת לבנון . בדברו במושב המליאה הראשון 
של הוועד המרכזי של המפלגה מאז ועידת המפלגה ביולי , קרא גורבצוב לקומוניסטים 
לנטוש אחת ולתמיד את התנגדותם להנהגת כלכלת - שוק . גורבצוב , שנאום הפתיחה 
שלו הועבר על - ידי סוכנות " טאס " , אמר כי המשימה החשובה ביותר של הקומוניסטים , 
היא " להתנגד ללחצים מצד כוחות בדלניים " . " כאן נמצאים השורשים של הפרות 
החוק והסדר והקשיים הכלכליים שלנו , המשפיעים בצורה חמורה על חיי האוכלוסיה " , 
הכריז באוזני חברי הוועד המרכזי בקרמלין . " נהיה נא גלויי לב . אם לא 
יתגברו על מגמות אלה ויאפשרו להן להתפתח הלאה , עלולה לבנוניזציה , על 
כל השלכותיה הידועות היטב , לאיים על המדינה " . גורבצוב קרא לכינון קואליציה 
בהשתתפות הקומוניסטים ו"כל הכוחות הפטריוטיים והפרוגרסיוויים " סביב תוכנית 
" אנטי - משבר " . הוא הביע פעם נוספת תמיכה בביטול ההלאמה של המפעלים , 
והפיכתם לחברות - מניות , בבעלות העובדים . עם זאת אמר , כי המדינה תמשיך 
להחזיק בידיה את הפיקוח על תעשיות האנרגיה והביטחון , וכן התחבורה והתקשורת . 
