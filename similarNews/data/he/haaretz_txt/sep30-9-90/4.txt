יו"ר איגוד הכדורסל יורם אוברקוביץ , פנה בערב יום הכיפורים למנהל הטלוויזיה 
יוסף בראל בבקשה להשעות לאלתר את מנהל מחלקת הספורט של הטלוויזיה , או את 
ממלא מקומו , שהיה אחראי לתכנית מבט ספורט " ששודרה ביום חמישי האחרון . 
במכתבו לבראל מנמק אוברקוביץ : " האחראי לתכנית איפשר לאריה מליניאק לתקוף 
התקפה חריפה את איגוד הכדורסל . מליניאק ניצל , ולא בפעם הראשונה , את 
הבמה שניתנה לו להשמיע דברי פרשנות , כדי לתקוף את איגוד הכדורסל . לא 
יתכן שאדם המנהל עסק מסחרי פרטי ליגת הקיץ בכדורסל משתמש בטלוויזיה הממלכתית , 
לתקוף את האיגוד ואת ההעומד בראשו , רק על מנת לקדם אינטרסים אישיים מסחריים . 
הביקורת שהשמיע מליניאק כלפי האיגוד , הינה חסרת אחיזה במציאות , ומן 
הראוי היה שהטלוויזיה תאפשר לאיגוד הכדורסל להשמיע את תגובתו באותו מעמד " . 
מני וייצמן ורפי אלול , חברי ועדת הספורט במליאת רשות השידור , שלחו בעניין 
זה מברק למנכ"ל אריה מקל וליו"ר ועדת הספורט אמנון מנדה , בו הם דורשים 
לכנס בדחיפות את ועדת הספורט של רשות השידור ולקיים דיון בהתבטאות שלוחת 
הרסן של אריה מליניאק כלפי איגוד הכדורסל . השניים ידרשו לתבוע שהאחראים 
יתנו את הדין . יצויין שבמהלך הקיץ נדרשה התערבות בית המשפט למחלוקת בין 
ליגת הקיץ של מליניאק לאיגוד הכדורסל . היו"ר אוברקוביץ הוסיע במסיבת העיתונאים 
האחרונה של האיגוד , כי בקיץ הבא יקיים האיגוד אירוע משלו במקום האירוע 
המסחרי - פרטי שמארגן מליניאק . 
