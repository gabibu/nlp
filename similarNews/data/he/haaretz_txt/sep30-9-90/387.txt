הוועדה למינוי דיינים , בראשותו של שר הדתות , פרוף אבנר שאקי , תדון 
היום בצירופם של הדיינים עזרא בצרי ויעקב רוזנטל לבית הדין הרבני הגדול , 
על רקע מחלוקת חריפה בין חברי הוועדה . לשכת עורכי הדין הנחתה את שני נציגיה 
בוועדה להתנגד למינויים , ואילו שני הרבנים הראשיים , אברהם שפירא ומרדכי 
אליהו , תומכים בצירופם של השניים . זאת למרות שהיועץ המשפטי לממשלה , 
יוסף חריש , פסל אשתקד בחוות דעת משפטית את מועמדותם וקבע שאינם כשרים 
לכהן בביה"ד הרבני הגדול , שמעמדו מקביל לזה של בית המשפט העליון . הרב 
בצרי נמצא בלתי מתאים לשמש כדיין בביה"ד הרבני הגדול , משום שבשנת 6591 
שילם שוחד לפסיכיאטר במטרה להשתמט משירות צבאי . הרב רוזנטל נחשד בעבר באי 
נקיון כפיים . עם זאת נודע , שאחד מנציגי לשכת עורכי הדין , עו"ד משה דרורי , 
חולק על עמדת הלשכה ועשוי להצטרף לתומכים במינויו של בצרי , משום שלדעתו 
הרב בצרי זוכה לשבחים על תפקודו כדיין בביה"ד המחוזי . כמו כן , בצרי הביע 
נכונות להתגייס עתה לשירות מקוצר בצה"ל אולם בקשתו נדחתה . תהיה זו ישיבתה 
הראשונה של הוועדה מזה למעלה משנה . מאז מונה שר הדתות לתפקידו לא כינס 
את הוועדה , שחברים בה השרים אבנר שאקי ואריה דרעי , חברי הכנסת אלי דיין 
( מערך ) והרב יצחק לוי ( מפד"ל ) , עורכי הדין משה דרורי ובן - ציון 
לנגנטל וארבעת נציגי ביה"ד שני הרבנים הראשיים ושני חברי ביה"ד הרבני הגדול . 
בפני הוועדה יוצגו היום עשרה רבנים נוספים המועמדים לביה"ד הרבני הגדול , 
שבו מכהנים כיום רק ארבעה דיינים במקום עשרה , כנדרש על - פי התקן . 
