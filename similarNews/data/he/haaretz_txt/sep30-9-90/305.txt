המהפיכה הגדולה בהפועל כבר החלה . הפועל תל אביב , נושא הדגל של מועדוני 
הפועל , יהיה הראשון גם בתהליך המשמעותי של הפרדת קבוצת הכדורגל ממועצת 
הפועלים . כך נמסר אתמול במסיבת עיתונאים של הפועל תל אביב כדורגל לרגל 
פתיחת העונה . מועצת פועלי תל אביב לא תעסוק כלל בניהול ובפעילות השוטפת 
של הכדורגל בעונה הקרובה וכל האחריות תוטל על העמותה העצמאית . כך אמר גדעון 
שגיא , ראש אגף הארגון בהסתדרות , הממונה על מועצות הפועלים . יתרה מזו , 
שגיא הבהיר כי המגמה היא להחיל תהליך זה על כל מועצות הפועלים בארץ . " קבוצות 
שלא ימצאו להן עמותות יועברו למרכז הפועל , ואם יסרבו , הן ייאלצו להיסגר . 
עסקנים מהסוג שהיכרנו בעבר לא ינהלו עוד את הספורט המקצועני . מועצות הפועלים 
יתעסקו בספורט העממי והאחריות הניהולית והכספית תוטל על העמותות " , הסביר 
שגיא והוסיף כי הסתיימה התקופה שעסקנים גרמו לגרעונות , הותירו את הקבוצות 
בפני שוקת שבורה והלכו הביתה . יו"ר הפועל תל אביב , יוסי שפרלינג , אמר 
כי העונה לא תקבל העמותה אפילו שקל ממועצת הפועלים . העמותה ויתרה על תקציב 
בסך 002 אלף דולר ממועצת הפועלים , גייסה 003 אלף דולר מספונסר ומתרומות , 
תרמה מנויים שנתיים בשווי 000 . 07 דולר למחלקת הנוער ובתקציב ההכנסות רק 
חלק קטן יחסית של 52 אחוזים מבוסס על מכירת כרטיסים . " התחזית שלנו מדברת 
על מכירה של ך - 000 , 04 כרטיסים , כולל מנויים " , אמר שפרלינג . מזכיר 
מועצת הפועלים , גרשון גלמן , אמר כי ייעשה הסדר לפריסת החובות בתקופה 
של בין שלוש לחמש שנים . מועצת הפועלים איפשרה לעמותה להשתמש באיצטדיון 
בלומפילד ללא תמורה גם כמכשיר לגיוס כספים . 
