פאריס ( מיוחד ל"הארץ " ) . נשיא צרפת , פרנסואה מיטראן , יצא שלשום 
לביקור בזק של 63 שעות אצל הכוחות הצרפתיים החונים בסעודיה ובאבו - דאבי , 
במהלכו הרגיע את השליטים במדינות אלה כי הוא תומך במשטריהם . זהו ביקור 
ראשון של ראש מדינה מערבי באזור מאז פרוץ המשבר . צרפת מחזיקה במפרץ כוח 
של 31 אלף חיילים . למרות שההודעות הרשמיות דיברו על תמימות דעים בפגישותיו 
של נשיא צרפת עם המלך פאהד ועם נשיא הנסיכות , זיאד אבו סולטן , עמד ברקע 
החשש של המארחים מפני הקו החדש שהציג מיטראן לא מכבר בנאומו באו"ם . בנאום 
זה אמר מיטראן כי אם סדאם חוסיין ישחרר את בני הערובה ויודיע על כוונתו לסגת 
מכוויית ( לא בהכרח נסיגה בפועל ) כי אז הכל אפשרי . מיטראן גם עורר 
חרדה בשעה שערער על הלגיטימיות של המשטר הקודם בכוויית כשהצהיר כי יש להעניק 
לתושבי כוויית זכות לבחירה דמוקרטית . מיטראן הרגיע את החששות שהתעוררו בסעודיה 
ובאבו - דאבי . בתום הביקור הוא פרסם הצהרה כי צרפת תתמוך בכל המדינות המאוימות 
בסכסוך זה , והביע תקווה לפתרון הסכסוך במסגרת ערבית . 
