ואשינגטון ( מיוחד ל"הארץ " ) . שר המדינה של מצרים לענייני חוץ , בוטרוס 
ראלי , אומר כי ארצו מקווה שנסיגת כוחות עיראק מכוויית בעתיד תהיה תקדים 
שיאפשר ליישם את החלטה 242 של מועצת הביטחון , ויגרום לנסיגה דומה של ישראל 
מהשטחים המוחזקים בידה מאז 7691 . ראלי אמר כי אין ליצור זיקה נסיבתית בין 
פתרון המשבר במפרץ לפתרון הבעיה הפלשתינית , אך הבהיר כי הוא רואה " זיקה 
קונספטואלית " ביניהם , וסבור שפתרון בדרכי שלום של המשבר במפרץ יתרום 
לחידוש תהליך השלום הישראלי - פלשתיני . ראלי מתח ביקורת חריפה על ישראל , 
בטענה כי היא זנחה את תהליך השלום בשלוש השנים האחרונות , מה שהביא להקצנה 
בקרב הפלשתינים . השר המצרי הביע את דעתו כי " הסיכויים לשכנע את עיראק 
לסגת מכוויית באמצעים דיפלומטיים , מוגבלים מאוד " . הוא אמר כי הממשל 
המצרי מקדיש עתה מחשבה רבה לשאלת דמותו של המזרח התיכון לאחר יישוב המשבר 
במפרץ . שר החוץ האיטלקי , גיאני דה - מיקליס , אמר אתמול כי על ישראל 
להבין שברגע שיסתיים המשבר במפרץ , יוכפל הלחץ הערבי עליה . " אלגיריה 
אמרה לנו : דקה לאחר סיום המשבר , אנו הערבים , כולל המתונים , נדרוש 
שהאו"ם יטיל על ישראל אותם עיצומים בדיוק כמו על עיראק " , אמר דה מיקליס 
והוסיף : " יש להם זכות לעשות זאת והרבה מאוד סיבות . הם יעשו זאת וזה 
יגרום בעיות , מאחר שדרישות כאלה אינן מקובלות בחלק שלנו בעולם . ישראל 
חייבת לפתוח במשא ומתן עם אש"ף " . קפידבינדה - מיקליס קרא לישראל להימנע 
ממשבר סביב העיצומים ולהשתתף במועצה ביטחונית למזרח התיכון , בהשתתפות נציגים 
פלשתינאים . רעיון זה הציעו איטליה וספרד בחודש שעבר . ביום שלישי אמר דה - 
מיקליס בעצרת האו"ם כי הקהילה הבין - לאומית תושיט ככל הנראה סיוע צבאי לישראל , 
אם תצא עיראק להתקפת פתע נגדה . לונדון ( ע"ר ) . שר החוץ הבריטי דאגלס 
הורד הכריז אתמול , כי לא תיתכן התקדמות בענין פלשתין לפני נסיגת עיראק 
מכוויית . " יוזמות חדשות בענין פלשתין יכולות להתנהל רק לאחר שסדאם חוסיין 
יגורש מכוויית " , אמר בסעודה עם אגודת הכתבים הדיפלומטיים בלונדון . " אינני 
רואה תקווה להתקדמות עד שזה יתרחש " . הוא אמר כי הוא רואה סיכוי להסדר שלום 
כולל ברגע שסדאם ייאלץ לסגת מכוויית . ח"ך שבח וייס ( מערך ) , העושה 
בישיבת הפרלמנט האירופי , אמר כי רבים מנציגי הפרלמנטים בכינוס אמרו לאחר 
נאומו של נשיא ארה"ב באו"ם , כי הם מאמינים שאחרי סיום המשבר במפרץ מתכוונת 
ארה"ב לטפל ביסודיות בפתרון המשבר במזרח התיכון . 
