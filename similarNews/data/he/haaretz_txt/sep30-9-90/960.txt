אף שמפכ"ל המשטרה , יעקב טרנר , ושר המשטרה , רוני מילוא , טענו אתמול 
כי לא היה מחדל משטרתי שקדם לתקרית הדמים החמורה אתמול בהר הבית , הרי שגורמים 
משטרתיים וקציני שטח בכירים במשטרה מתחו אתמול ביקורת קשה ביותר על היערכותה 
ותפקודה של המשטרה בהר הבית ובעיר העתיקה , לפני ובעת התקרית . לדעת אותם 
גורמים , מה שקרה אתמול בהר הבית היה מחדל חמור ביותר שתחילתו בתפקוד לקוי 
של מערך המודיעין המשטרתי על כל רמותיו , ובעיקר ברמת השטח בירושלים ; 
המשכו בניתוח לא נכון של פיקוד המשטרה את המצב בהר הבית והתחזיות שהיו למהומות , 
מה שגרם לכך שהמשטרה לא היתה ערוכה כיאות לטפל באירוע החמור , והופתעה 
בתנאים נחותים וללא כוחות מספיקים . לדעת אותם גורמים , אם היתה המשטרה 
ערוכה בכוחות גדולים בהר הבית ובסביבתו , כפי שהתבקש מההערכות הגולמיות 
שהיו במשטרה ומהמידע החלקי אמנם שהיה במשטרה על הפרות סדר צפויות , היה 
נמנע הצורך להפעיל נשק חם נגד המתפרעים המוסלמים ולא היו הרוגים ופצועים 
כה רבים . גורמים במשטרה העריכו אתמול , כי חוסר עירנות מספיקה של הגורמים 
הפיקודיים הבכירים באזור ובמטה הארצי ; חלוקה והצבה לא נכונה של כוחות התגבורת 
הרבים , שהובאו לירושלים מבעוד מועד ( גם לאבטחת צעדת ירושלים ) ; והזנחה 
מסויימת של הרגישות לאבטחת הר הבית וסביבתו , העמידו את כוחות המשטרה הקטנים 
שהיו באזור במצב בלתי אפשרי שסיכן אותם ואת המוני האזרחים שאותם היו אמורים 
לאבטח . במשטרה ציינו אתמול באירוניה כי תקרית הדמים התרחשה יום אחד בלבד 
לאחר שסגל הפיקוד הבכיר של המשטרה קיים דיון מיוחד על אבטחת ירושלים והדרכים 
לתיגבור הכוחות בה , נוכח הערכה להתגברות ההתפרעויות האלימות בעיר . בסוף 
השבוע שעבר התקיים דיון בעניין אבטחת ירושלים גם אצל שר המשטרה , בהשתתפות 
בכירי המשטרה . תוצאות שני הדיונים לא באו לידי ביטוי בשטח אתמול . קפידבינקציני 
משטרה שהצביעו אתמול על המחדל המודיעיני החמור , התייחסו למימצאים שהתגלו 
בשטח הר הבית בעת ולאחר תקרית הדמים . התברר כי המוסלמים הכינו בהר הבית 
מבעוד מועד מצבורים של אבנים חלקם בפחים ובחביות וכן בקבוקים , מסמרים , 
חלקי מתכת וברזלים שנועדו להתקפה יזומה על השוטרים והמתפללים בכותל המערבי . 
גם ממידע חלקי שהגיע לידי המשטרה , שהתבסס בחלקו על דברים שנאמרו בימים 
האחרונים בדרשות המואזינים , היה ברור כי יש התארגנות להפרות סדר בהיקף 
נרחב באזור הר הבית . גורמים במשטרה הביעו אתמול תמיהה מדוע למרות המידע 
החלקי שהיה בידי המשטרה , לא הופעלו בימים האחרונים אמצעי מודיעין מתוחכמים 
המצויים בידי המשטרה , כדי לאפשר שליטה על הנעשה בהר הבית . לדבריהם , 
אפשר היה לבצע תצפיות מוסוות וסריקות חשאיות ואף להפעיל סוכנים כדי לבדוק 
מה בדיוק קורה באזור הרגיש הזה . בידי המשטרה יש כוח אדם ואמצעים היכולים 
לבצע משימות אלה בקלות רבה . הליקוי באיסוף המודיעין בולט , לדעת גורמים 
משטרתיים , ביחוד לנוכח העובדה ( שהמשטרה כבר הודתה בה אתמול ) שההתפרעויות 
וההתקפה על השוטרים והמתפללים היו מתוכננת מראש בדייקנות רבה . אך ההתארגנות 
לא היתה ידועה למשטרה וכנראה גם לא לגורמי ביטחון אחרים . קפידבינמפכ"ל המשטרה 
מינה אתמול צוות בדיקה בכיר בראשות ראש אגף החקירות , ניצב עוזי ברגר , 
לבדיקת אירועי הר הבית . בצוות חברים גם שני קצינים בדרגת תת ניצב ממשמר 
הגבול ומאגף המבצעים במשטרה . הם אמורים לבדוק את תיפקודה של המשטרה אתמול , 
לפני התקרית ובזמן התקרית , ובין היתר יבחנו את ההתראות וההיערכות המודיעינית 
והמבצעית של המשטרה בשטח . הצוות יתחקר את כל הגורמים המשטרתיים שהיו מעורבים 
בפעילות אתמול ויגיש את מימצאיו בתוך כמה ימים . גורמים במשטרה הביעו תמיהה 
על כך שבראש הצוות , האמור לבדוק את הפעילות המבצעית וההיערכות המשטרתית 
בשטח נושא הנוגע בעיקרו לתחום המבצעים מונה דווקא ראש אגף החקירות , שאין 
לו כלל ניסיון בנושאי שיטור , סיור ומבצעים . אותם גורמים גם הצביעו על 
טעם לפגם בכך שברגר , שבתוקף תפקידו מנחה את החקירות בפרשת דרעי ואמור לעקוב 
אחריהן מקרוב , ירותק בימים הקרובים לבדיקת אירועי הר הבית . ניצב ברגר 
נחשב מקורבו ויד ימינו של המפכ"ל טרנר . גורם משטרתי רשמי במטה הארצי אמר 
אמש בתגובה לטענות על תיפקוד המשטרה , כי לנוכח מידע כללי שהיה במשטרה על 
חשש להתפרעויות בירושלים נקטה המשטרה מבעוד מועד בפעולות שונות לשמירה על 
הסדר והביטחון . לדברי הגורם המשטרתי היו אתמול בירושלים אירועים מתוכננים 
רבים , בכלל זה פעילות של נאמני הר הבית וצעדת ירושלים . המשטרה נערכה 
בכוחות מוגברים בכל המקומות הרגישים . עם זאת היתה הפתעה מסויימת באירועים 
בהר הבית , לנוכח ההסתה משולחת הרסן של הדרשן שהסית את המוסלמים . על מינויו 
של ניצב ברגר כראש צוות הבדיקה אמר הגורם המשטרתי כי דוקא המינוי של ראש 
אגף החקירות מצביע על החשיבות והרצינות שהמשטרה מייחסת לבדיקת האירועים . 
קפידבין מקורות בטחוניים אמרו אתמול כי אין ספק שמשטרת ישראל קיבלה התראות 
מבעוד מועד , וידעה על אירועים האמורים להתרחש בהר הבית ובמזרח ירושלים . 
במערכת הביטחון מותחים ביקורת ומביעים תמיהה מדוע המשטרה לא התארגנה לקראת 
האירועים , והציבה בהר הבית 54 שוטרים בלבד . מקור ביטחוני אמר אמש : 
" אם היו שוטרים רבים פרוסים בהר הבית , לא היו מגיעים ל02 הרוגים . עכשיו 
צה"ל צריך להזרים כוחות לשטחים , להטיל עוצר ושוב נהרגים תושבים בשטחים , 
וזו רק בגלל החלטה לשגר מספר קטן של שוטרים להר הבית " . המקור הביטחוני 
ציין כי האירועים בשטחים לא הגיעו בשלב זה להסלמה ממשית , אם כי יש כבר 
דיווחים על הרוגים ופצועים בשטחים . יועץ שר הביטחון לתקשורת , דני נוה , 
אמר אמש כי בשבועיים האחרונים היו ידיעות שארגונים קיצוניים ובהם אש"ף ינסו 
להתסיס את האווירה בשטחים ובמקומות אחרים , כדי להעלות שוב את הבעיה הפלשתינאית , 
ולא מן הנמנע שעל רקע זה נגרמו גם האירועים בהר הבית " . 
