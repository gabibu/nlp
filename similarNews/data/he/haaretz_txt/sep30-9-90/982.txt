קייפטאון ( ע"ר וע"ץ ) . סגן נשיא הקונגרס הלאומי האפריקאי , נלסון מאנדלה , 
ונשיא דרום - אפריקה , פרידריק דה - קלרק , דנו אתמול באלימות שזעזעה 
את עיירות השחורים בדרום - אפריקה . בתחילת השבוע חזר מאנדלה והאשים את 
כוחות הביטחון בליבוי המהומות . " היתה הסכמה כללית לכך שכל הצדדים צריכים 
לעשות כמיטב יכולתם כדי לשים קץ לאלימות זו " , נאמר בהודעה משותפת של שני 
המנהיגים לאחר כשלוש שעות של דיונים . קרוב ל008 בני - אדם נהרגו במלחמה 
בין הפלגים השחורים מאז אמצע אוגוסט . הקרבות היו בין תומכי הקונגרס הלאומי 
האפריקאי לבין חברי מפלגת החופש אינקאתה , בהנהגת ראש שבט זולו מאנגוסותו 
בותלזי . מאנדלה קרא הודעה קצרה , אך סירב לענות לשאלות עיתונאים על הפגישה . 
" צויינו התפיסות השונות ביחס לגורמים ולטיפול באלימות זו " , נאמר בהודעתו . 
שני המנהיגים אמרו כי הסכימו ביניהם על הצורך לשמור על תהליך המשא - ומתן 
ולחזק את אווירת האמון הדרושה להשגת מטרה זו . מאנדלה האשים את סוכנות הממשלה 
אך לא את דה - קלרק אישית במלחמות שבהן גברים , נשים וילדים נשרפו , 
נורו ונדקרו למוות . הממשלה הכחישה את האשמותיו של מאנדלה . דה - קלרק 
אמר באחרונה כי האלימות היא תוצאה של מאבק על השליטה בפוליטיקה השחורה . 
בעצרת ביום ראשון אמר מאנדלה כי שירותי הביון , המשרד האזרחי לשיתוף פעולה 
וארגון חשאי של הצבא היו אחראים להתקפות על עיירות השחורים שסייעו להחייאת 
הסכסוך . אולם אתמול סירב מאנדלה להגיב על האשמותיו . מאנדלה ודה - קלרק 
אמרו כי דנו גם במעצרם של מנהיגים וחברים בקונגרס הלאומי האפריקאי . 
