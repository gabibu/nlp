מכבי חיפה ובית"ר תל אביב הם הראשונים שעלו כצפוי לחצי גמר גביע הטוטו מחזור 
אחד לפני סיום השלב המוקדם . מידה רבה של סמליות יש בעובדה שתוכנית המשחקים 
קבעה ששני העולים הראשונים יתמודדו באחד משני משחקי חצי הגמר שיהיה ב - 22 
בינואר 1991 . מכבי חיפה הוא היחיד שנותר עם הישג מרשים ובלתי שיגרתי חמישה 
ניצחונות רצופים . אתמול הוא הכניע בחוץ 31 את מכבי נתניה , בבית ג . בית"ר 
תל אביב , מוליך בית א עם מאזן מצוין של ארבעה ניצחונות רצופים , איבד 
אתמול נקודות ראשונות העונה , אך השיג באיצטדיון רמת גן את הנקודה שהעלתה 
אותו לחצי הגמר , 11 עם בני יהודה . בבית זה קבע הפועל רמת גן את הפתעת 
המחזור החמישי ניצחון חוץ 21 על הפועל באר שבע שמילט את הרמת גנים ממועדון 
הבלתי מנצחים . גם צפרירים חולון ( בית ג ) , שמאזנו הורה על אפס נקודות , 
השיג ניצחון ראשון 30 בבית על מכבי יבנה . הניצחון עלה לו ביוקר עקב פציעתו 
הקשה של בלם הרכש מברזיל קרלוס דה - מלו . בבית ב נחל המוליך הפועל פתח תקוה 
הפסד ראשון . הוא נכנע בכפר סבא 24 להפועל המקומי . העולה יקבע רק במחזור 
השישי לאחר ששמשון המדורג שני הביס בבלומפילד 41 את בית"ר ירושלים שעדיין 
לא ניצח . שמשון והפועל פתח תקוה יתמודדו בעימות ישיר על הכרטיס לחצי הגמר . 
בבית ד שב מכבי תל אביב בסערה למקום הראשון . במישחק חוץ בימק"א הוא ניצח 
41 את הפועל ירושלים שהוליך ערב המחזור . הפועל תל אביב השיג ניצחון דחוק 
בבלומפילד 10 על מכבי שעריים שגם לא ניצח עדיין . 
