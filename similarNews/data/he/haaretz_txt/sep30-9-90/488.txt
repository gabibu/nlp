תעשיית הרכב האירופית העלתה בשנים האחרונות את מחירי המכוניות , צמצמה את 
מגוון הדגמים והצליחה להימלט בשלום מסכנת היבוא מיפאן , בזכות הגבלות סחר 
המציבות חומות בפני מסחר ותחרות חופשית . כך עולה מדו"ח שפורסם על - ידי 
מועצת הצרכנות הבריטית , המבוסס על מחקר שערכו צמד חוקרים מבית - הספר למינהל 
עסקים בקרדיף . הגבלות הסחר שמטילות חלק מהמדינות האירופיות ( איטליה , 
צרפת , ספרד , פורטוגל ובריטניה ) על יבוא מכוניות מיפאן , עולות לצרכנים 
ברחבי היבשת 6 . 3 מיליארד דולר בשנה . אם יוסרו ההגבלות , יצנחו מחירי 
המכוניות היפאניות ב%02 , בממוצע . להלכה , איחוד המשק האירופאי לכלל שוק 
אחד ב2991 אמור לבשר את תום עידן ההגבלות . אולם , ככל שהדברים אמורים 
בתעשיית הרכב , הקהילה האירופית עדיין מפולגת ומתחבטת בנוגע לניסוח מדיניות 
הייצור והמסחר . השנה , לאחר מאבק ממושך , החל להסתמן ניצחונה של שדולת 
תעשיית הרכב , המצליחה להסות את הקולות המנסים לייצג את אינטרס הצרכנים 
במסדרונות מושב השוק הארופאי המשותף בבריסל . ההצעה המתגבשת היא להשאיר 
בתוקף את המגבלות על יבוא מכוניות מיפאן , לפחות לתקופת מעבר שתימשך פרק - 
זמן לא - מוגדר . ה"פייננשל טיימס " טוען כי פזו , רנו ופיאט נושאות את 
דגל המאבק נגד הסרת ההגבלות . ראשי חברות אלה אינם מהססים לנופף בחזון אפוקליפטי 
המתאר את שיתרחש , לדעתם , במידה שתתקבל ההצעה לפתוח את דלתות אירופה בפני 
מכוניות יפאניות . רימונד לוי , יו"ר מועצת המנהלים של רנו , אומר כי 
" אחרי שכבשו את צפון אמריקה , מועדות פני היפאנים לאירופה . התוצאה המיידית 
תהיה עודף כושר ייצור והתדרדרות האיזון המסחרי . הסיכון ברור : התמוטטות 
מפעלים ואפילו תאגידים שלמים , פיטורים נרחבים . בקצרה , הישרדות התעשיה 
האירופאית כולה עומדת בפני בסכנה " . בקרב על אוזנה של בריסל העדיפה התעשייה 
היפאנית להפעיל שדולה פרטית על פני מתקפה ציבורית . אולם , בתחילת השנה 
אמר יושיקאזו קוואנה , נשיא ניסן , כי " מדיניות הדלת הפתוחה תגביר את 
חוסנה , ותשרת בסופו של דבר את טובתה של התעשיה האירופית " . בתום סדרת 
התפתלויות פוליטיות מרות , הסמיכו ממשלות הקהילה את מועצת השוק האירופי 
בבריסל לנהל משא ומתן עם יפאן בנוגע להגבלות זמניות על מכירת מכוניות יפאניות 
באירופה , לאחר 2991 . המועצה רואה בהסדרים אלה הכרח פוליטי שישמש מנוף 
לשכנע את בריטניה , צרפת , איטליה , פורטוגל וספרד להפחית את חומות המגן 
המסורתיות , שאינן עולות בקנה אחד עם עקרונות השוק המאוחד המתוכנן . העדר 
שוויון בשיטת ובשיעורי המיסוי בארצות אירופה היא אבן - הנגף העיקרית בפני 
מימוש רעיון האיחוד . את ההגבלות על רכב אין כוונה למסד בהסכם רשמי . במקום 
זאת , מבקשים ליצור עסקה הדדית בה יפאן עצמה תפקח על מכירות מכוניותיה באירופה 
ותשמור עליהן בגבולות המסגרת שתוגדר על - ידי מועצת השוק . טוקיו רמזה שהיא 
מוכנה לשקול מגבלות יצוא מסויימות , בתנאי שאלה יסתיימו עד תום המאה הנוכחית . 
מכל מקום , כשיפלו חומות היבוא הפנימיות בין מדינות אירופה תתעורר בעיה 
כיצד למנוע הסתננות מכוניות יפאניות משווקים פתוחים כמו גרמניה המערבית , 
שאינה מטילה מגבלות על יבוא מכוניות יפאניות , לשווקים שהיו בעבר מוגנים . 
הדעה הרווחת גורסת שיש להסתמך על מכסות רישוי לאומיות , או התחייבות של 
סוכנים למכור מכוניות מיובאות רק בשוקי הבית . צעדים כגון אלה יחלקו למעשה 
מחדש את השוק המאוחד , לפחות ככל שהדברים אמורים בתעשייה החשובה ביותר באירופה . 
ארגון החלוקה הפנימית של שיווק המכוניות הוא ללא ספק אחד האתגרים הקשים 
ביותר לקראת 2991 . דו"ח מועצת הצרכנות הבריטית טוען כי כל החלטה שתתקבל 
במהלך החודשים הקרובים תשפיע באופן מהותי על עתיד , מבחר ומחיר המכוניות 
לקהל הרחב . אופי ההחלטות יוכיח את המחויבות של מוסדות הקהילה האירופית 
כלפי הצרכנים ואת המוכנות למחוק את רוח הרפאים שזכתה לשם : " המצודה האירופית " . 
