סידני ( ע"ר וע"ץ ) . הסופר האוסטרלי , פאטריק ווייט , חתן פרס נובל 
לספרות ב3791 מת אתמול בביתו בסידני בגיל 87 , לאחר מחלה בת מספר שבועות ; 
כך מסרה תחנת רדיו מקומית . וייט נולד באנגליה וספריו הידועים ביותר הם : 
ווס , עין הסערה , סיפור הדודה ועץ האדם . ווייט היגר לאוסטרליה כאיש 
צעיר ועבד בחווה לגידול כבשים . לאחר מכן חזר לאנגליה ולמד שפות באוניברסיטת 
קיימברידג . במלחמת העולם השנייה שירת בחיל האוויר המלכותי , וחזר לאוסטרליה 
לאחר המלחמה . ווייט שנמנה על האגף השמאלי במערכת הפוליטית בארצו , יצא 
לא פעם נגד בית המלוכה . בשעתו כינה את משפחת המלוכה הבריטית " שוטים מלכותיים " . 
על אף שבמשך שנים רבות תמך במפלגת הלייבור האוסטרלית , הוא הסתכסך עם ראש 
הממשלה מטעם הלייבור , בוב הוק בשנות ה08 , והחל להצביע עבור המפלגה הקומוניסטית . 
לא אחת תקף את היחס של ממשלת אוסטרליה לתושביה המקוריים של היבשת , האבוריגינים , 
והחרים את החגיגות הרשמיות לציון 002 שנים לישובה של אוסטרליה ב8891 . ווייט , 
גבר גבוה וצנום בעל עיניים כהות שקועות , הצהיר על היותו הומוסקסואל , 
והתגורר עם בן זוג במשך 54 שנים . נוסף על שורה של רומנים הוא גם כתב מחזות , 
סיפורים קצרים ואוטוביוגרפיה , " כתמים בעשב " שיצאה לאור ב0891 . 
