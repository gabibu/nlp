בהרשעתם של ארבעה קצינים וסמלים של חטיבת גבעתי אין רק כדי להצדיק את מה 
שנרשם בכתב האישום שהגיש הפרקליט הצבאי הראשי . יש בהרשעה זו משום תזכורת 
לכל קצין , כל סמל וכל טוראי כי אין לציין לפקודה אשר , לפי ההגדרה הידועה 
ממשפטים קודמים , הינה " בלתי - חוקית בעליל " . יש השואלים כיצד יכול איש 
צבא המתחנך למשמעת שאינה יודעת ויתורים ופשרות , להבחין במה פקודה הניתנה 
לו על - ידי מפקדו הישיר היא " בלתי - חוקית בעליל " . לשאלה זו קיימת תשובה : 
רגש האנושות הטבוע בנשמתו של כל אדם , מסוגל וחייב להנחותו האם לציית לפקודה 
מסוימת או לסרב לה . ב7 לפברואר 8891 , נתן רב סרן יצחק לויט פקודה להכות 
שני פלשתינאים ממחנה אל בורייג במשך עשרים דקות , במטרה לגרום להם חבלות 
חמורות . צריך היה להיות ברור לו ולשלושת פקודיו שפקודה זו מתנכרת ליסוד 
הבסיסי ביותר של אנושיות , המתעב כל אכזריות כלפי מי שנולד בצלם . השופטים 
קובעים כי ארבעת הנאשמים הבינו את אי - חוקיות הפקודה , אבל נהנו לבצע אותה . 
על כך מגיע להם עונש ; הרשעתם עונה על צו הצדק . רס"ן לויט אינו מודה באשמתו 
ומוחה על הרשעתו והרשעת פקודיו . הוא טוען כי לא עשה אלא את אשר מפקדים 
בכירים יותר רצו שיעשה . במיוחד הוא מקטרג על מפקדי חטיבה שהיה כפוף למרותם 
ומאשימם על שכביכול הפקירו אותו בידי חוקרי המשטרה הצבאית ושופטי בין - הדין . 
פסק ההרשעה קובע כי הדרג הבכיר בצה"ל ובמערכת הביטחון לא נתן הוראה לשבור 
עצמות ולהכות לצורך ענישה . ייתכן כי לא קיימת הוראה כתובה בעלת תוכן זה ; 
אולם מי שמכיר , ולו במקצת , את ההווי הצבאי ושופטי בית - דין צבאי חזקה 
עליהם שהם מכירים אותו יודע כי הרבה תלוי כיצד מפקדים בכירים מפרשים את 
ההנחיות שקיבלו מפסגת ההיררכיה הצבאית ומשר הביטחון . במשפט גבעתי א , 
במשפט גבעתי ב ובמשפט המתברר עתה נגד אלוף משנה יהודה מאיר , טענו עדים 
שוב ושוב כי הבינו ממפקדים בכירים שהפירוש המרחיב ביותר של הנחיית שר הביטחון : 
" להיכנס בהם בכוח " , רצוי בעיניהם . מותו של עיאד מחמוד חוסיין עאקל , 
ששימש עילה למשפט גבעתי ב , אינו המוות היחיד שנגרם כתוצאה מהכאות אכזריות 
בידי קציני צה"ל וחייליו . גם אם נניח כי מדבריו של רס"ן לויט נגד מפקדים 
בכירים יותר מדבר הרצון להשתחרר , שלא בצדק , מאשמתו האישית אין לבטלם 
כנטולי כל אחיזה במציאות הצה"לית כפי שהתעצבה בחודשים הראשונים של האינתיפאדה . 
העדר פקודה כתובה שניתן להגדירה כבלתי - חוקית בעליל אינו פוטר את כל הדרגים 
הגבוהים בפיקוד הצבא מכל אשמה באירועים כגון זה שמשפט זה חשף . אין לשכוח 
כי עול האחריות המיניסטריאלית מן הימים ההם מוסיף לרבוץ על כתפי חבר - הכנסת 
יצחק רבין אף עתה . חשדות כבדים מוסיפים לדבוק בתת אלוף יעקב אור ואלוף משנה 
אפי פיין ; אחד העדים במשפטו של יהודה מאיר טען ששמע מפיו של האלוף עמרם 
מצנע שהוא " רוצה לראות ראשים שבורים " . צה"ל חייב לטהר את עצמו מעננות 
הספק . הפרקליט הצבאי הראשי , שפתח בהליך זה , איננו רשאי להתעלם מעדויות 
מחשידות שנשמעו במהלך המשפט ועליו למצות את המהלכים המשפטיים עד תומם . 
