שר הבריאות , אהוד אולמרט , הודיע אתמול כי יגיש בסוף החודש לממשלה , 
הצעות החלטה הקשורות ביישום דו"ח ועדת החקירה הממלכתית לרפורמה במערכת הבריאות . 
אולמרט קיבל אתמול חוות דעת של צוות מומחים בראשות שר האוצר לשעבר יורם 
ארידור , אותו מינה כדי לבדוק אפשרות יישום המלצות הדו"ח . הצוות קבע כי 
כדי להבריא את המערכת , יש ליישם את דו"ח ועדת החקירה כמקשה אחת . שר הבריאות 
אמר כי ההצעות לממשלה יוכנו במשותף עם משרד האוצר . כמו כן הוא מתכוון להקים 
צוות מומחים בראשותו שילווה את יישום ההמלצות . הצוות לא יכלול נציגים של 
קופות החולים . ועדת המומחים בראשות ארידור קבעה כי יש לראות בחקיקת חוק 
ביטוח בריאות ממלכתי , כפי שהציעה ועדת החקירה בראשות השופטת נתניהו , 
כהמלצה העיקרית שישומה מהווה ציר מרכזי בהבראת המערכת . כמו כן , הוחלט 
כי יש צורך להפריד את התשלומים לביטוח הבריאות מהתשלומים לאיגוד המקצועי , 
ולהפסיק סבסוד שירותים . במקביל לביצוע הפרטה של מערכת האשפוז , יש להקים 
ארגון צרכנים בתחום שירותי הבריאות , שלא יהיה תלוי במשרד הבריאות או בביטוח 
הבריאות . יש להביא גם לביטול ההצמדה בשכר במערכת , ולעודד הסכמים אישיים 
כדי להביא להגמשה בתנאי השכר . קפידבינלדברי ארידור , יש לפעול לכך שחוק 
ביטוח בריאות יופעל ב2991 . 1 . 1 . כאשר החקיקה צריכה להסתיים חצי שנה 
קודם לכן , עד 19 . 6 . 03 . הוא הוסיף כי מן הראוי שתקציב מערכת הבריאות 
החדשה יהיה ידוע כבר במהלך הליכי החקיקה בממשלה ובכנסת . לדבריו , יהיה 
צורך להקפיד כי שיטת הגבייה של דמי הביטוח הרפואי לא תביא לעלייה בשיעורי 
המס הנהוגים כיום . בצוות המומחים היו מנהל המרכז הרפואי רמב"ם , פרוף משה 
רווח ; הממונה לשעבר על התקציבים באוצר , אהרון פוגל ; המשנה לשעבר לנגיד 
בנק ישראל , פרוף יקיר פלסנר ; הכלכלן פרוף צבי אדר מאוניברסיטת תל - אביב , 
ודוד ראם , ראש מועצת קרית - אתא . הצוות רואה את המעבר לתקצוב המערכת 
בשיטת הקפיטציה לפי צרכי המבוטחים כחיוני ליישום המלצות דו"ח ועדת החקירה . 
המומחים תמכו גם בהמשך התחרות בין קופות החולים הקיימות , ואחרות שתקומנה 
בעתיד , על גיוס מבוטחים באמצעות טיב השירות שיעניקו . 
