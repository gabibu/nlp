דוארד זוויק , מיוצריה המחוננים של סדרת הטלוויזיה " שלושים ומשהו " , 
אמר פעם בראיון , שכל בידור פופולרי הוא , למעשה , גם הכרזה פוליטית . 
בליל ג האחרון , בעת שעשרות מיליוני אמריקאים התכנסו לצפות במשדר הפתיחה 
של עונת הסתיו , הסתבר פעם נוספת עד כמה היתה אבחנתו חשובה . עלילת התוכנית 
עסקה בבעיה זרה לחלוטין למרבית צופיה : מיהו יהודי ? כמו בפרקים קודמים 
בסדרה , התחבטו גם הפעם מייקל ( היהודי ) והוף ( הנוצריה ) סטדמן בשאלת 
הפולחן העתיק הנכפה עליהם . לתחושת הזהות היהודית המעורערת של מייקל סטדמן 
שותפים רבים בקרב הקהילה היהודית . לא רק לבלבולה הדתי של הדמות הבדיונית 
יש השלכות פוליטיות , אלא גם לפתרונות שזוויק , הרשקוביץ ועמיתיהם מספקים 
לה . בשבוע שעבר עסק הפרק , שנכתב והופק בידי ריצרד קרמר , בברית מילה . 
לגייני נולד אח קטן ; האם יובא בבריתו של אברהם אבינו ? " אנחנו צריכים 
לחשוב על זה " , מסביר מייקל , והם חושבים על זה . " יש לך תינוק נהדר 
ומושלם ואתה רוצה לעוות אותו בצורה ברברית לעיני כל " , מוחה הוף . " זה 
בגלל שאתה דתי ? אני רוצה שתסביר לי " . גם למייקל עצמו לא ברור מהיכן בוקע 
קול הקדומים הזה . עד מהרה מתפתחת אחת המריבות הבין - דתיות הגדולות בתולדות 
הטלוויזיה האמריקאית , עד שהוף מאשימה את מייקל באנטישמיות . " בני עומד 
להיות יהודי " , אומר מייקל . " אבל מה פירוש הדבר ? אני יהודי ? אני 
יכול לדבר כמו איזה יהודי קשיש ולספר בדיחות יהודיות לא רעות אבל אני מרגיש 
כמו יהודי ? " אך מרגע שהוף מעניקה את אישורה לפולחן הקדום , זוקף מייקל 
את קומתו . המסורת היהודית ניצחה . הפי אנד . חבושי כיפות , מתייצבים 
כל היאפים של " שלושים ומשהו " לטקס החגיגי , ואריה לייב בן מייקל לאו 
מובא בבריתו של אברהם אבינו . מיליוני צופים אמריקאים שומעים את הפסוק , 
באנגלית תנ"כית : " ומלתם את בשר ערלתכם והיה לאות ברית ביני ובינכם והיתה 
בריתי בבשרכם לברית עולם " . שני מפיקיה היהודים של הסדרה נשואים גם הם לנשים 
לא - יהודיות ושואבים כנראה מצבים רבים מניסיונם האישי . אולם הם בחרו בנושא 
זה כקונפליקט מרכזי , גם משום שנישואי התערובת הם אחת הבעיות הלוהטות ביותר 
בקהילה היהודית - אמריקאית של שנות ה09 . עשרות אלפים מבניה ובנותיה נישאים 
מדי שנה לבני זוג לא - יהודים . בסקר שנערך לאחרונה , התברר שהקהילה היהודית 
עוברת מהפך בגישתה לנושא . ד"ר אגון מאייר , מהמרכז ללימודים יהודיים של 
סיטי יוניברסיטי בניו - יורק , שיגר שאלון ל000 , 9 ממנהיגי הקהילה רבנים , 
נשיאי ארגונים ובתי - כנסת ותבע מהם להתייחס לנושא . רק % 42 מהנשאלים 
השיבו לו . מחציתם דיווחו שאחד מילדיהם נשוי ללא - יהודי . % 47 מהם טענו , 
כי לא יתנגדו לנישואי תערובת , אם הברירה היא בינם לבין חיי רווקות . 
מרביתם טענו , כי על רבני הקהילה להעניק את ברכתם לנישואים כאלה , כל 
עוד מוכנים בני הזוג המעורב לגדל את ילדיהם כיהודים . בתשובות ניכרת הסכמה 
גוברת בצורך לאמץ את המשפחות המעורבות אל חיק הקהילה ולא לנדותן . גם בחוגים 
החרדיים ניכר מאמץ גובר להביא לגיורם של בני הזוג הלא - יהודים במקרה של 
נישואי תערובת . מרבית הנשאלים טענו , כי הם רואים את נכדיהם כיהודים בכל 
מקרה , גם כאשר אמם אינה יהודיה . האם המסר הפוליטי של נתוני הסקר מעיד 
על תשישות וייאוש ? " לא " , סבור ד"ר מאייר , " הוא מעיד על שינוי בגישה , 
שלא הוכיחה את יעילותה . מרבית הנשאלים אמרו : בואו נושיט להם יד " . 
