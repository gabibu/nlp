לונדון ( מיוחד ל"הארץ " ) . מפגש של חמשת שרי החוץ של המעצמות הגדולות , 
כדי לפתור את הסכסוך הישראלי - פלשתיני עשוי להיות אחד הרעיונות שיביא 
איתו שר החוץ הבריטי דאגלס הרד , כאשר יבקר באזור בעוד שבועיים . בריטניה 
תנסה לשכנע את ארה"ב שהדבר כדאי . בשלב ראשון מדובר בהתכנסות החברות הקבועות 
של מועצת הביטחון , בלא השתתפות הצדדים . כך נודע לח"ך יוסי ביילין . ביילין 
נמצא בבריטניה בתפקידו כראש חוג משוב של מפלגת העבודה הישראלית , יחד עם 
יאיר הירשפלד מפעילי החוג . הם הוזמנו על ידי משרד החוץ הבריטי לביקור של 
שבוע . נציגי בריטניה מנסים גם לשכנע את ברית המועצות להאיץ את התהליך של 
קשירת יחסים דיפלומטיים מלאים עם ישראל , כחלק מן המאמצים לשתף אותה בתהליך 
המדיני . זאת , כדי שיהיה לה מעמד מתאים בשלב מאוחר יותר של הדברים , 
כאשר הצדדים לסכסוך ישותפו גם הם בשיחות . סגן שר החוץ הבריטי וויליאם וולדגרייב , 
אמר אתמול לח"ך יוסי ביילין כי בריטניה אינה רואה קשר בין הסכסוך במפרץ 
הפרסי לבין הסכסוך הישראלי - ערבי . וולדגרייב אף ביקר את דבריו של נשיא 
צרפת פרנסואה מיטראן , אשר אמר כי הסכסוכים קשורים ושזורים זה בזה . " איני 
רואה זיקה בין הדברים , לא יכולה להיות זיקה ואין מקום לומר שיש קשר בין 
שני הסכסוכים " , צוטט וולדגרייב בפי ביילין . ביילין והירשפלד שוחחו עם 
מנכ"ל המשרד הבריטי פאטריק וייט ועם מנהלי האגפים . וייט הדגיש במיוחד כי 
בריטניה מרוצה מכך שישראל שמרה על פרופיל נמוך בבעית המיפרץ . לדברי וולדגרייב 
עשוי הסכסוך הישראלי - ערבי לעמוד שוב על הפרק , בקדימות גבוהה , אחרי 
שייפתר הסכסוך במפרץ הפרסי . ביום ראשון בערב נערכה קבלת פנים בוועידת הלייבור 
בבלקבול , מטעם ידידי ישראל בפלגת הלייבור . בניגוד למתוכנן , השתתף גם 
מנהיג המפלגה ניל קינוק ואיתו עשרות חברים ממפלגתו . ח"ך משה שחל , שייצג 
את ישראל וכן שגריר ישראל יואב בירן , ציינו את האווירה הידידותית במיוחד 
שהיוותה ניגוד בולט ליחס לו זכתה ישראל בשנים הקודמות . 
