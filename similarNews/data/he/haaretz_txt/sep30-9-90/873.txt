האנוי ( ע"ץ ) . שלטונות וייטנאם פיזרו ביולי מפלגת אופוזיציה מחתרתית 
בהאנוי , שתיכננה לבצע פיגועים בעיר הבירה לרגל החג הלאומי ב2 בספטמבר , 
מסר אתמול השבועון " נגוי הא נוי " . בראש " המפלגה הסוציאלית המדעית של 
וייטנאם " , בה היו 43 חברים , עמד נגויין קיאט , 82 , בנו של " קצין 
משטרה מושחת " , מסר השבועון . מטרתו היתה להפיל את המפלגה הקומוניסטית 
של וייטנאם . כל חברי הארגון נעצרו או נחקרו על ידי המשטרה , בעקבות מידע 
שמסר אחד מהם לשלטונות . 
