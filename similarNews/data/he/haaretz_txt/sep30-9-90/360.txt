בתערוכה , המתקיימת בימים אלה במוזיאון הפתוח בתפן , של ארבעה מעצבי כרזות 
ישראלים . לא מוצגת כאן תזה חדשה ולא נעשתה כל עבודת מחקר . גם העובדה , 
שהמשתתפים התבקשו לבחור את עבודותיהם בעצמם , מוכיחה את חסרונו של אוצר 
מיומן . מסתבר , שגם אנשי מקצוע לא תמיד אובייקטיווים בבחירת עבודותיהם . 
למרות הכל , זוהי תערוכה חשובה , המאפשרת , בפעם הראשונה , השוואה בין 
כרזות של טובי היוצרים בתחום . דן ריזינגר , המבוגר מבין המשתתפים , נחשב 
לאחד הנציגים הבולטים של דור שנות הששים . בעבודותיו בתערוכה , המתפרסות 
על פני 03 שנה , הוא מתגלה כמינימליסט מובהק , הנוטה לצמצם את המסר לסמל 
בודד המעוצב בקווים חסכניים . מנקודת מבט של שנות השמונים , כשרגילים לשפע 
צורני , נראות חלק מהכרזות בנאליות ומשעממות . אולם כרזות אחדות , כמו 
" שלח את עמי " משנת 9691 , עוברות את מבחן הזמן . בשתי עבודות יוצאות 
דופן האחת , מראשית הקריירה שלו , עוצבה לסרט הישראלי חור בלבנה ב4691 ; 
השנייה , משנה שעברה , לציון 04 שנה לחברת אל - על מוכיח המעצב את כוחו 
גם בטכניקת הקולאז . מבט רטרוספקטיווי על עבודתו מגלה עובדה מעניינת . 
למרות שריזינגר נחשב כמי שניתק את הגרפיקה הישראלית מהמסורת המקומית , 
בולט בכמה מעבודותיו קשר בלתי צפוי לתמימות הראשונית , שאיפיינה את הסגנון 
הארץ - ישראלי . מהכרזות לעיר הוורדים ולמפעל " ישקר " , לדוגמה , עולה 
אותה רוח חלוצית , המוכרת לנו מהכרזות שעוצבו בארץ עד לשנות החמישים . ירום 
ורדימון , שפרץ את דרכו בשנות השבעים , מנותק לחלוטין מהמסורת המקומית . 
בתערוכה מתברר היטב הקשר בינו ובין ריזינגר . הם יצרו שתי עבודות כמעט 
זהות : הכרזה של ריזינגר מ3891 למפעל רהיטי " דוד " , והכרזה של ורדימון 
מ4891 לאגודה לזכויות האזרח . אולם ורדימון יודע להשתחרר מהמינימליזם השמרני 
הנוקשה . בעבודותיו הטובות הוא משלב את התמצות הגיאומטרי והניקיון הצורני 
עם רוח הומוריסטית קלילה . בכרזות שיצר עבור בצלאל , הוא מתגלה כמי ששולט 
היטב ברזי המקצוע : רעיון קולע , קומפוזיציות קליטות , צבעים חריפים ושימוש 
בכיתוב כחלק משמעותי בעיצוב הכרזה . מול הגישה הרציונלית והאובייקטיווית 
של ריזינגר וורדימון , רפי אתגר מייצג את הנטייה לרגש ולתת מודע . החלטתו 
להציג בתערוכה רק עבודות מהשנים האחרונות , מונעת התייחסות לרקורד העשיר 
שלו כמעצב כרזות , שהטביעו את חותמן על הנוף העירוני ( בעיקר הירושלמי ) 
. אתגר הוא רב אמן בטכניקת הקולאז . בכרזותיו הטובות הוא יודע ליצור אווירה 
אפלה ומאיימת על - ידי צירופים של אלמנטים המתחברים זה לזה בקומפוזיציות 
מפתיעות . באחרונה נטש את הטכניקה האופיינית לו ופנה לשימוש גובר במכחול . 
בסגנון זה הוא מצוי עדיין בתחילת הדרך , אולם גם בנסיונותיו החדשים ניכרת 
נטייתו לביטוי רגשי סוער . עבודותיו של דוד טרטקובר נטועות בלב לבה של ההוויה 
הישראלית . טרטקובר היטיב לבחור את עבודותיו . הוא בחר להתמקד בנושא הפוליטי 
ולהבליט את הסגנון , המאפיין תחום זה ביצירתו . למרות החזרות , הופכות 
הכרזות המוצגות יחד לאמירה רבת עוצמה של אמן מגויס . מאז מלחמת לבנון הפכו 
כרזותיו לבוטות יותר . התערוכה מאפשרת לבחון , כיצד מתבטא הזעם המצטבר 
בבחירת האמצעים העיצוביים מאז כרזת השלום האופטימית של 7791 ועד לכרזה 
הקודרת של ההפגנה מול מתקן הכליאה בקציעות משנת 9891 . תצלומי עיתונות משמשים 
לו כחומר גלם . ברוב הכרזות הוא מותירם ללא כל טיפול ומסתפק בתוספת כיתוב 
מתאים . כך למשל , הכרזה לסימפוזיון " עיצוב וחברה " , שהתקיים במוזיאון 
ישראל , מורכבת מתצלום של אישה ערביה ליד קיר האוטם את ביתה . במקרים אחרים 
הוא מעבד את התצלומים , כמו ריטוש התצלום ותוספת של פרח אדום על פניה של 
תינוקת בוכייה , שעינה נעקרה מכדור גומי . בכרזה זאת חרג טרטקובר ממנהגו 
ונטל תצלום מבוים מתוך הסדרה המצוינת של מיכה קירשנר , שתיעד את נפגעי האינתיפאדה . 
קירשנר ניתק את המצולמים מסביבתם והפך אותם לארכיטיפים של סבל אוניוורסלי , 
ואילו טרטקובר נוטע אותם שוב בהקשר המקומי . הוא מנטרל את העיבוד המלוטש 
של התצלום , מעניק לו דימוי יומיומי מחוספס ומוסיף את הפרח האדום ואת המלה 
" כאב . 
