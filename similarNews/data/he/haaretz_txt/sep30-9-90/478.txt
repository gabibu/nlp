השריפה האחרונה בבניין מאוכלס ב"פולשים " היתה בקצה המזרחי של רחוב 8 , 
בתחילת ספטמבר . לפי המשטרה והעיתונים זו היתה הצתה . אחד הדיירים , 
שהיה ידוע בבניין כאדם בעל עצבים רופפים ונטייה לאלימות , איבד יום אחד 
את עשתונותיו אחרי מריבה עם שכניו , והעלה את הבניין כולו באש . כמה פעילים 
פוליטיים של תנועת " הפולשים " טענו שזאת היתה פרובוקציה מצד העירייה , 
המעלה את בתיהם באש בזה אחר זה כדי להיפטר מהם ולהקים על האדמה בניין רב 
קומות ויקר , למגורי מתעשרים חדשים . העירייה , הם אומרים , תומכת במגמת 
ה"האצלה " שקבלנים עתירי כוח מייעדים לשכונה . מאחורי הגדרה זו עומד ניסיון 
לסלק את מחוסרי היכולת שגרו כאן מאז ומתמיד , ושיכון בעלי ממון במקומם . 
חברי תנועת " הפולשים " משפצים בניינים עזובים רובם בבעלות העירייה כדי 
לגור או לשכן בהם חסרי - בית . רבים מהם יאמינו בקלות רבה לכך שהעירייה 
והקבלנים יעשו הכל כדי לסלק אותם מהשכונה . שתי הגרסאות לסיפור השריפה האחרונה 
אופייניות לדרך שבה שני הצדדים החוק והעירייה מצד אחד ו"הפולשים " ואוהדיהם 
מצד שני רואים זה את זה . רבים מ"הפולשים , המתרכזים בעיקר באיסט וילג , 
הם צאצאים של תורות מהפכניות משנות הששים . הם רואים בממסד הכולל את 
הקבלנים , העירייה , המשטרה , מכבי האש ומרבית העיתונות אויב . קפמאבין " הפולשים " 
נראים לעתים קרובות כחבורה של מסוממים , קיצונים או מטורפים . ראש עיריית 
ניו יורק לשעבר , אד קוץ , כינה פעם את החבורה הזאת המתרכזת לעתים קרובות 
מסביב לתומפקינס סקוור פארק ברחוב 8 " ביצה אנושית " . תנועת " הפולשים " 
היתה בעיקר תוצאה של העלייה המהממת במחירי הקרקעות בניו יורק , ובעיקר במנהטן , 
בתחילת שנות השמונים . זו היתה תקופת פריחה בוול סטריט , שהביאה עמה מאות 
צעירים מכל רחבי ארה"ב שחיפשו עושר בעיר התוססת . עם הפריחה הכלכלית הרקיעו 
מחירי הקרקעות והדירות . בתחילת שנות השמונים , עם העלייה העצומה במחירי 
הקרקעות בשכונת האמנים בסוהו , נראה היה שגלריות האוונגרד שחיפשו דרך לברוח 
מהעושר המחודש שם יעברו לאיסט וילג . ספקולנטים , שהבינו שהעלייה במחירי 
הקרקעות חייבת להגיע לכל פינה בעיר , החלו לקנות בתים עזובים באזור ולחכות 
שהמחירים ירקיעו שחקים . האיסט וילג היא שכונה צנועה למדי במונחי מנהטן . 
אין בה פאר , אך יש עזובה רבה , בניינים נמוכים יחסית וריכוז גבוה של 
צעירים אקסצנטריים . במשך ההיסטוריה של מנהטן , החל מהמאה הקודמת דרך משבר 
שנות השלושים וחוסר המנוחה בשנות הששים , היא היתה מרכז לאי - שקט פוליטי 
וחברתי . היא שיכנה דורות רבים של מהגרים , ועד היום היא מאכלסת היספאנים 
רבים , המכנים את האזור " לואיסדה " . תנועת ההתנגדות החלה לצמוח באיסט 
וילג עם הגירת הספקולנטים . על קירות האיסט וילג , המלאים גרפיטי , החלו 
להופיע סיסמאות כמו : " הבית שלי הוא הבית שלך " , " מוות ליאפים " ו"הלאה 
העשירים " . " בית הכריסטדורה " , בניין היסטורי שלאחר ששופץ היה לבית דירות 
יוקרתי , הפך למטרה קבועה של התקפות והפגנות . תנועה פוליטית קטנה עם אידיאולוגיה 
אנרכיסטית החלה לארגן את תנועת " הפולשים " . רעיון הפלישה לא היה חדש באזור . 
בגלל ריבוי הבתים העזובים נטלו צעירים חסרי כיס רבים את היוזמה , שיפצו 
את הדירות שנראו בטוחות למגורים ועברו לגור בהן . העירייה , בשיתוף עם 
גופים שונים כמו הכנסייה הקתולית , ניסתה בתקופה מסוימת לארגן את " הפולשים " 
במסגרת תוכנית " בנה ביתך " שבה שופצו בניינים בבעלות העירייה על - ידי 
חסרי בית ועברו בהמשך לבעלותם . הפעלת התוכנית הסתיימה לפני כמה שנים , 
אחרי שהתגלו פרשיות שחיתות שהיו קשורות בה . אבל " הפולשים " המשיכו להתגורר 
בבניינים עזובים . חלק מהם התארגנו באופן מקומי : בניין יחיד או שני בניינים 
שכנים הגיעו להסכמי איסוף אשפה עם משאית הזבל העירונית ; בעלי מקצוע התקינו 
קווי חשמל ( באופן חוקי או לא - חוקי ) ; אחרים בנו תנורי עצים לחימום ; 
כמה אירגנו משמרות בטיחות והתקינו מטפי אש בחדרי המדרגות ; חלקם גם ניסו 
לקנות את הבניינים . אבל היו גם בניינים מוצלחים פחות . אחת הבעיות העיקריות 
באזור היא התנועה הגדולה של פושעי רחוב קטנים בעיקר סוחרי סמים וזונות עם 
סרסוריהן . " הפולשים " התקשו להילחם בהם , ובגלל שהם עצמם לא גרו בבניינים 
באופן חוקי , הם התקשו לערב את המשטרה במלחמה נגד מי שמאז ומתמיד ראו בבניינים 
הנטושים את מקום מחייתם . מריבות בין דיירים , שרבים מהם ראו בבתים מקלט 
זמני ללילה , ניתשו לעתים קרובות , ועמידות הבניינים נגד שריפה או שיטפון 
היתה נמוכה . בקיץ 88 , בעקבות תלונות על רעש בתומפקינס סקוור פארק , החליטה 
העירייה לסגור את הפארק בשעות הלילה . הפגנה נגד ההחלטה הידרדרה להתנגשויות 
בין שוטרים ומפגינים , שנמשכו כל הלילה . היתה זו ההתנגשות הגדולה ביותר 
הזכורה בניו יורק מאז שנות הששים . מאז ההתפרעות ההיא גדלה והקצינה התנועה 
הפוליטית באזור , ועמה גדלה גם תנועת הפולשים . התנגשויות בין " פולשים " 
למשטרה הפכו לחלק מהנוף השכונתי , כשהפוליטיקאים שבין הפולשים מכנים את 
מאבקם " לואיסדה - אינתיפאדה " . בחורף שעבר השתלטה קבוצה פולשים בשם " איי - 
בי - סי " על בניין נטוש ברחוב 4 , כדי להקים שם מרכז למידה אזורי בהתנדבות . 
העירייה , שהתכוונה להרוס את הבניין ולהקים על מקומו בית דירות לקשישים 
דלי אמצעים , ציוותה על פינוי הקבוצה . במשך כמה ימים סירבו הפולשים להתפנות , 
וכך הפנו אליהם שוב את זרקורי התקשורת . כוכבי תיאטרון וקולנוע , ביניהם 
קווין קליין וגוזף פאף , באו להביע תמיכה בפולשים . אבל לרבים בעיר נראה 
המאבק הזה מוזר למדי . הם ראו צעירים מוכשרים ובעלי רגישות חברתית , הנלחמים 
נגד הקמת מגורים זולים לקשישים דלי אמצעים . קפמאבינהתנאים בשכונה השתנו 
לקראת סוף שנות השמונים . תקוותם של כרישי קרקעות לרווחים מהירים לא התגשמה . 
האיסט וילג מעולם לא הפך למרכז לאמנים , ויאפים לא מיהרו להשתכן בו . 
בשנתיים האחרונות , כתוצאה מירידת שוק העבודה בניו יורק ונפילת הבורסה , 
הוקפאו מחירי הקרקעות במנהטן כולה . האיסט וילג היה מראשוני הנפגעים . 
כל התנאים האלה לא עצרו את חרושת השמועות בקרב " הפולשים " על מזימות העירייה 
והקבלנים . המאבק הפוליטי שלהם , אם כי לא של כולם , הוא נגד הקפיטליזם 
בנוסח כלכלת רייגן ובוש . רבים מהם חשבו שעם סילוקו של קוץ תשתנה מדיניות 
העירייה , אבל היום הם מדברים על יורשו , דייוויד דינקינס , כמו שדיברו 
על קוץ לפני שנתיים . דונה לאד , עורכת " וילג ביט " , שבועון מקומי המופץ 
בעיקר באיסט וילג , עוקבת מזה שנתיים מקרוב אחרי " הפולשים " ואוהדיהם . 
" אני נמצאת במקום כלשהו באמצע " , היא אומרת . " מצד אחד אני לא מאמינה 
בכל התיאוריות של הפולשים על המזימות נגדם . מצד שני , אני לא מאמינה 
שהעירייה יוצאת מגדרה כדי לעזור לפולשים להישאר במקומם . אין ספק שהעירייה 
היתה מעדיפה להרוס בניינים ישנים ולהקים אחרים , נושאי רווח , במקומם . 
אבל אני לא יודעת עד כמה היא מוכנה לזרז את התהליך הזה " . קפמאבינתנועת 
" הפולשים " לא נמצאת כמובן בראש סולם העדיפויות של העיר ניו יורק . 
הקיצונים שבין " הפולשים " רואים בעירייה את התגשמות המדינה המאורגנת , 
אויבו של כל אנרכיסט . אבל יש ביניהם רבים הרואים בהשתלטות על בתים המוטלים 
כאבן שאין לה הופכין פתרון הגיוני , אם כי זמני , לבעיית חסרי הבית בניו 
יורק . דונה לאד אומרת כי " תנועת הפולשים מחזיקה את העיר הזאת על קצות 
האצבעות " . ההפגנות וההתנגשויות עם המשטרה , לדבריה , " עוזרות להשאיר 
את בעיית חסרי הבית בתודעת הקהל " . מצד שני , קבלן מקומי העובד בשכונה 
אמר : " אם הם היו מקדישים את כל המרץ הזה לדברים אחרים , כמו עבודה 
למשל , אולי לא היתה בעיר בעיה של מחוסרי בית " . 
