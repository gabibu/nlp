חיים יעקובוביץ , מנהל פנימיית הילדים " טירת הילד " שבבעלות " אמונה " 
ובפיקוח משרד העבודה והרווחה , זומן אתמול לפגישה עם יו"ר אמונה , יהודית 
היבנר , לדיון בתלונות של ילדים על מעשי התעללות . הנושא שפורסם באחרונה 
באמצעי התקשורת יידון בימים הקרובים בהנהלת תנועת הנשים הדתית לאומית . הפרשה 
פורסמה לאחר שמכתביהם של 51 ילדים בגילאים 821 , שהתלוננו על המנהל והמדריכים 
בפנימיית " טירת הילד " בנתניה , הגיעו לידי ח"ך דדי צוקר מרץ . במוסד 
מתגוררים כ05 ילדים ממשפחות מצוקה . הילדים שהתלוננו טענו כי המנהל , העובד 
במקום מזה שנה , והמדריכים , מכים באגרופים , צובטים ונוקטים בעונשים 
חריגים ובכלל זה מניעת שינה , העמדת ילדים ללילה בחוץ וסגירת ילדים במקלט . 
אחת הילדות התלוננה כי המנהל מנע ממנה לשוחח בטלפון עם עובדת סוציאלית המטפלת 
בה . ילד בן 7 , שנעזר בכתיבת המכתב באמו , כתב כי מפני שדיבר לפני השינה 
עם חבריו " המנהל בא צבט אותי , נתן לי סטירה ממש חזקה , שוב צבט אותי 
ונתן לי בוקסים בגב ובכל מיני מקומות " . הפרשה שהתעוררה במהלך הקיץ , נבדקה 
על - ידי המשטרה . אך למרות שהמנהל נעצר לחקירה ליום אחד , והמשטרה המליצה 
להעמידו לדין , הוחלט בפרקליטות המחוז שלא לפתוח בהליכים משפטיים . במקביל 
נבדק הנושא על - ידי משרד העבודה והרווחה . ועדת בדיקה שמינתה את אשר ברנד 
מנהל השירות לילד ולנוער , עדה קרל סגנית יו"ר אמונה , ומרים פרנקל מפקחת 
משרד העבודה והרווחה בדימוס , מסרה לפני שבוע את ממצאיה למשרד . מסקנת 
הוועדה היתה כי אין יסוד לטענות הילדים ואין להעניש שום אדם מצוות העובדים 
בטירת הילד . ח"ך צוקר סבור אין שום אפשרות לביים תלונות ומכתבים מן הסוג 
שהובא בפניו וכי יש בהם קריאה נרגשת לעזרה . כמו כן עולה מהמכתבים באופן 
ברור האווירה המאיימת של מה שאמור להיות מוסד חינוכי . 
