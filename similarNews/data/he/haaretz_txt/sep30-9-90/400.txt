( ע ) . צו מעצר עד תום ההליכים המשפטיים הוצא אתמול בבית הדין הצבאי 
בלוד נגד סעיד צאקר פנונה ( 44 ) שהוא הקצין הבכיר ביותר של המפקדה העליונה 
של הפתח , שנשבה אי פעם על ידי ישראל . צאקר , מפקד גדוד בדרגת קולונל , 
מואשם בחברות בארגון עויין ובכך שבמסגרת שירותו בפת"ח , עבר אימונים צבאיים . 
הוא נמצא במעצר מאז פברואר השנה , אך בכתב האישום אין רמז כיצד נשבה והיכן 
נתפס . האיש עבר קורס מ"פים במצרים בשנות ה07 , סיים בהצלחה קורס מג"דים 
ברומניה ב5891 ושנה לאחר מכן קורס של מפקדי חטיבות ביוגוסלוויה . הוא פיקד 
על גדוד קטיושות של הפתח במלחמת לבנון , והיה חבר במפקדה המרכזית של הפתח 
בתוניס . בפתח הדיון קם הנאשם על רגליו ודרש להכיר בו כשבוי מלחמה . בפנייתו 
לבית המשפט אמר : " אני שבוי מלחמה ואין מקום לשפוט אותי כאן . אני מודה 
שאני קצין בצבא לשחרור פלסטין . קצין בדיוק כמו שאתם קציני צה"ל " , אמר 
והצביע באצבעו על סרן ירון לוי ורב - סרן ניר אבירם , שייצגו יחד את התביעה 
הצבאית . בית המשפט לא השיב על טענה זו בשלב זה של הדיון , וקבע כי תחילה 
יש למנות לנאשם עורך דין להגנתו . הוא נעצר עד גמר ההליכים המשפטיים נגדו . 
