שישחק בישראל הגיע אתמול לטורניר ריקליס . הוא נחת בנתב"ג , נסע למרכז 
הטניס ברמת השרון , התאמן עם ניקולס פררה , בלי לדעת שהוא יריבו בסיבוב 
הראשון . אחר כך בא למלון דן אכדיה למסיבת הפתיחה לשחקנים . " אני שמח 
להיות לכאן . הייתי מוכן לעשות זאת גם בעבר , אך זה לא התאפשר . אני מאושר " , 
אמר הטניסאי הבלונדי והוסיף : " אני מקווה להצליח בישראל . אני מקווה 
לבקר בתל אביב , בירושלים , בים המלח . לא חשבתי לפני בואי על המצב הביטחוני 
וגם אם היתה מלחמה באיזור הייתי בא " . צסנוקוב סיפר על חברו אלכסנדר בקר 
שעלה מבריה"ם ומאמן ברמת השרון . לדברי צסנוקוב יכול היה בקר להגיע לרמה 
גבוהה לא פחות ממנו , אבל בגלל היותו יהודי לא התאפשר לו לצאת לשחק מחוץ 
לבריה"ם . צסנוקוב סיפר שרצה לשחק בטורניר באורלנדו עם הישראלי עמוס מנסדורף 
בטורניר הזוגות , אבל מיניסטריון הספורט הרוסי לא איפשר לו . במסיבה הוא 
נפגש עם עמוס , שהגיע כמוהו מצרפת . השניים נראו מיודדים , החליפו חוויות 
וצילומים משותפים . מנהל התחרות ד"ר איאן פרומן חילק מתנות מטעם הספונסרים 
של התחרות לכל המשתתפים . 
