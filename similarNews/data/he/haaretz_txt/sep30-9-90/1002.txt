" האירועים הטרגיים בהר הבית היום הדגישו ביתר שאת את עדינות המצב במקום 
הקדוש הזה , בו הצליחה ממשלת ישראל לקיים את האזון הדרוש ואת חופש הפולחן 
במשך שנים . הפעולה המתוכננת שנעשתה על ידי גורמים מוסלמים קיצוניים היום 
נועדה לשבש את האיזון העדין במקום , והיתה נסיון נפשע לפגוע בחופש הפולחן 
והדת של הציבור היהודי . אנו מצטערים על אובדן החיים שנגרם כתוצאה מהסתה 
פרועה כנגד ציבור מתפללים יהודים שלווים " . " ראש הממשלה ביקש ממני למסור 
בשמו לעם ישראל לבוא בהמוניו , להתפלל ולשמוח בכותל ובעיר העתיקה . אסור 
לשום גורם זר להשבית את שמחתנו . יש למצוא דרך למנוע את התופעה הנוראה של 
רגימת מתפללים בעתיד . על כל הציבור הישראלי לבוא ולהתפלל ברחבת הכותל ולא 
לאפשר למתפרעים ולאלימות הטרוריסטית להשבית את שמחת החג " . בכוונת שאקי להיפגש 
עם מנהיגי העדות המוסלמיות , כדי למצוא דרכים להרגיע את הרוחות . " יש 
לגרש מחוץ לגבולות ישראל את הבריונים האחראים לאירועים החמורים על הר הבית . 
ממשלת ישראל חייבת לדון מחדש במעמד הווקף " . " אתבע בישיבת הממשלה לשנות 
את ההסדרים שנקבעו בשנת 7691 ואשר הותירו את ההר בניהול אנשי הווקף המוסלמי . 
לא ייתכן שבשטח מדינת ישראל יהיה איזור , עליו אינם חלים החוק והסדר המקובלים 
בשאר איזורי הארץ " . " לא את רחבת הכותל צריך היה לפנות מיהודים , אלא 
את רחבת הר הבית לפנות מערבים . הגיעה השעה לפתוח גם את הר הבית עצמו לפני 
היהודים , הרוצים לעלות אליו " . נאמן ידרוש דיון בממשלה על הנעשה בהר הבית 
ועל השליטה בהר , ואת גירושו של פייסל אל - חוסייני . קפידבין הפורום הביטחוני 
המצומצם של מפלגת העבודה עומד להתכנס היום , על פי החלטת מזכ"ל המפלגה , 
ח"ך מיכה חריש . זו הפעם הראשונה בה מתכנס פורום זה , בו חברים חברי 
ועדת החוץ והביטחון של הכנסת מטעם העבודה ומהשרים לשעבר . המפלגה פרסמה 
הודעה בה היא מביעה דאגה חמורה מהאירועים בהר הבית וקראה לשני הצדדים להבליג 
כדי לא להביא להסלמת המצב . ח"ך יוסי שריד וח"ך רן כהן אמרו אתמול כי " אירועי 
הר הבית מחייבים חקירה ממצה איך ולמה התגלגלו האירועים עד כדי טרגדיה כה 
מזעזעת . חלקם של נאמני הר הבית בהתלקחות הנוראה מחייב חקירה מדוקדקת במיוחד , 
משום שמדובר בחבר פרובוקטורים מסוכנים , שממיטים אסון על המדינה . " אירועי 
היום הם תזכורת לימין כולו , שישראל יושבת על הר געש פעיל שמתפרץ ושופך 
לבה רותחת על ראש יהודים וערבים כאחד . מתחילת המשבר במפרץ , חוגג הימין 
הישראלי בזחיחות דעת את ניצחונו האידיאולוגי , כביכול , אך עוד ניצחון 
כזה ואבדנו " . התנועה תובעת להקים ועדת חקירה חיצונית , מחוץ למשטרה , 
לבדיקת האירועים מתחילת ההתפתחויות ועד לימוש הנרחב בנשק חם . לנוכח המידע 
כי רובם המכריע של הנפגעים נפגעו מאש חיה , דורשת התנועה לחקור בעיקר את 
נוהלי הפתיחה באש באירוע . הסיעה גינתה בחריפות את רגימת המתפללים ליד הכותל 
המערבי , ומגדירה אותה " מעשה פרובוקטיבי חמור " . מפ"ם תובעת הקמת ועדת 
חקירה בראשות שופט , שתחשוף את האמת כולה בפרשת אירועי הדמים בירושלים . 
" שוב נוכחנו במחיר דמים כבד , כי ללא פתרון מדיני לא נשיג שקט , רגיעה 
וביטחון " . סיעת חד"ש בכנסת הגישה הצעת אי - אמון בממשלה על רקע האירועים 
באזור הר הבית . הסיעה מאשימה את הממשלה בכל אשר קרה . דובר חד"ש אמר כי 
המחדל המשטרתי נעשה בכוונה , כיוון שהממשלה " רצתה במאורעות כדי שתהיה 
לה עילה לדיכוי ברוטאלי של האינתיפאדה " . חד"ש פנתה לחבריה ואוהדיה , לתרום 
דם לפצועים במזרח ירושלים . קפידבין ממלא מקום יו"ר סיעת הליכוד , ח"ך יהושע 
מצא , תבע להפעיל אמצעי ענישה חריפים למיגור הטרור הערבי , לרבות שלילת 
תעודות הזהות הישראליות מהפורעים , הגלייתם למחנות פליטים על משפחותיהם 
וגירושם מהארץ בתום ההליכים המשפטיים . ח"ך ראובן ריבלין ( ליכוד ) אמר 
כי על ערביי ירושלים לדעת כי שיוויון הזכויות שלהם מותנה ביכולתם של היהודים 
לקיים אורח חיים סדיר בישראל . הסיעה סבורה כי יש לבצע גירוש מזורז של ראשי 
המסיתים בירושלים , כאמצעי מניעה והרתעה . סגנית שר המדע , ח"ך גאולה כהן , 
אמרה : " התחיה תדרוש לסגור את ההר למספר חודשים ולערוך בו חיפוש יסודי 
אחרי נשק קר , וכנראה גם חם , שיש בו ולפתוח אותו לאחר מכן במדיניות חדשה 
שבה יהיה ההר נשלט על ידינו , ולהקים בו במקום שמותר על פי ההלכה בית כנסת " . 
" אירועי הכותל המערבי הם תולדה של חולשת מדיניות הממשלה , שאינה נוהגת 
כבעלת הבית בארץ ישראל . יש לגרש את המתפרעים " . 
