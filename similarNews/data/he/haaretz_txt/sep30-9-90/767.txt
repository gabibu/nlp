" חקר החלל הסובייטי מצוי בשלב שבו נוכל להישאר יותר משנה מחוץ לכדור הארץ " , 
אמר ביום ששי הקוסמונאוט אלכסנדר סרברוב , שהגיע לביקור בישראל . בחודש 
פברואר השנה השלים סרברוב שהייה של חצי שנה בחלל , בחללית ששוגרה מתחנת 
החלל " מיר " . לדברי הקוסמונאוט קשה להשוות בין מצב חקר החלל בארה"ב ובבריה"ם . 
" לאמריקאים יש רמה גבוהה בחקר הרפואה בחלל וחקר השהייה בחלל " , אמר סרברוב . 
הקוסמונאוט הוא אחד מ685 נוסעי האנייה הרוסית " לאוניד סובינוב " , האנייה 
הראשונה שהגיעה מבריה"ם לישראל זה עשרות שנים . על סיפון האנייה , שהגיעה 
לנמל חיפה , נציגי ארגונים למען השלום העולמי , שארגון הגג שלהם הוא " אישיות " , 
ארגון צדקה סובייטי לשלום במזרח התיכון . האנייה הפליגה ב11 ביולי , ובדרכה 
לישראל עגנה ביוון , איטליה , צרפת , מאלטה ומצרים . מישראל תצא מחר 
לקפריסין וטורקיה , בטרם תשוב לבריה"ם . בין נוסעי האנייה המפוארת , שעליה 
קזינו , בריכת שחייה מחוממת וחנויות פטורות ממכס , מצויים אמנים , סופרים , 
משוררים , חברי הסובייט העליון ברפובליקות שונות בבריה"ם , אנשי דת ומדענים , 
בהם 11 חברי האקדמיה הרוסית למדעים . קפידבינראש ארגון " אישיות " , ולרי 
קוזמין , אמר כי הביקור בישראל הוא חוליה במשימת הארגון לבנות קהילה בין - 
לאומית חדשה . בזמן ההפלגה מקיימים הנוסעים סמינארים בקבוצות עבודה , בנושאים 
כמו היחיד והחברה , בעיות רפואה ופילוסופיה . חברי המשלחת מתכוונים להיפגש 
בישראל עם חברי - כנסת ואנשי אקדמיה , ולקיים דיאלוג דתי בין מוסלמים , 
נוצרים ויהודים . " איננו תיירים אלא נרתמנו למשימה של קידום השלום באזור " , 
אמר קוזמין . כשנשאל אם לא חששו לבוא לכאן בצל המשבר במפרץ הפרסי , אמר : 
" חשוב להיות כאן עכשיו , וגם ברוסיה המצב אינו קל ואינו פחות מסוכן " . 
קוזמין אמר כי האנייה הגיעה לארץ תחת דגל מאלטה , כיוון שהיה קשה למצוא 
אנייה רוסית שתתאים למסע . " מצאנו את האנייה הזו , שהיתה רוסית ומפליגה 
היום בדגל מאלטה " , אמר . קפידבינבמשלחת שהגיעה לישראל נמצא גם אולג פמין , 
סגן נשיא החברה הרוסית - פלשתינאית . החברה נוסדה ב0881 , והיתה משותקת 
בזמן השלטון הקומוניסטי . תשעה מחבריה הוצאו להורג לאחר מהפכת אוקטובר . 
עתה זוכה החברה לפריחה מחדש . " היינו רוצים ליצור קשר עם ישראלים באקדמיה 
ועם פלשתינים כמו פייסל אל - חוסייני " , אמר פמין . חברה אחרת במשלחת היא 
הזמרת המוסקוואית אלה איושפה , יהודיה סירובניקית שכללה ברפרטואר שלה תוכנית 
מיוחדת לקהל יהודי . " חלומי הוא לשיר בישראל המדינה עליה חלמנו " , אמרה 
איושפה . איושפה פעילה בארגון להצלת 002 ילדים יהודים יתומים , הפזורים 
בבתי יתומים בבריה"ם . לדבריה , חלקם במצב קשה , בדומה לילדים בבתי היתומים 
ברומניה . לדבריה היא מארגנת עתה תערוכה מציורי הילדים האלה במרסיי , בסיוע 
הקהילה היהודית שם . חברים אחרים במשלחת הם איש הדת הבכיר הארכימנדריט אינוקנטי , 
הסופר אליס אברמוביץ , וראש קבוצת העיתונאים , גיורגי איוונוב - סמולנסקי 
מהעיתון " איזווסטיה " . 
