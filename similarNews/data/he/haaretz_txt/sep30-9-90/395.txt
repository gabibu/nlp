" אור ליום ב , ממש ברגע האחרון , הגיע הנשיא בוש להסכמה עם ראשי הקונגרס 
על התקציב האמריקאי ל1991 , המתחיל ב1 באוקטובר . חוק נוקשה , התמוטטות 
בנקים והאירועים במפרץ הפרסי חברו יחד כדי להכביד על המשימה . עדיין מוקדם 
לומר אם ההתרחשויות בחודשים הקרובים אכן יאפשרו לשמור על מסגרת הקיצוצים , 
שנועדה להגביל את " החיים על הלוואות " , הגורמים לירידת ערך הדולר . חוק 
גראם - רודמן מחייב לחסל את גירעונות התקציב בתוך חמש שנים . אם אין הסכמה 
בין הממשל והקונגרס על הצמצום השנתי , יש לקצץ את כל ההוצאות העודפות בשיעור 
אחיד של % 02 . הרפובליקנים דרשו להגיע לצמצומים על - ידי קיצוץ בהוצאות , 
הדמוקרטים על - ידי הגדלת סעיפי ההכנסות . הנשיא בוש הבטיח במערכת הבחירות 
שלא להטיל מסים חדשים ולא להעלות את מס ההכנסה ; הדמוקרטים הבטיחו שלא יתנו 
יד לקיצוץ בשירותים החברתיים . מעריכים שאם לא היו מוסיפים מסים ולא מקצצים 
בשירותים החברתיים , היה נוצר גירעון של 861 מיליארד דולר ב401 מיליארד 
יותר מהמותר על - פי חוק גראם - רודמן . לזה יש להוסיף כ031 מיליארד לכיסוי 
הפסדי הבנקים , שהתמוטטו בשערוריית קופות החיסכון , ולכיסוי גירעונות בלתי 
חזויים , הקשורים בהעלאת מחירי הדלק ובהעמקת המיתון . החזקת כוח המשלוח 
האמריקאי בסעודיה עולה כ5 . 1 מיליארד דולר בכל חודש , ותעלה פי כמה מזה 
בשעת מלחמה . החיזיון של שרי החוץ וההגנה , המתרוצצים מבון ועד טוקיו לקבץ 
תרומות לתקציב מבצע המפרץ , הוסיף לתחושת הדחיפות בוואשינגטון . בהסכם שבין 
הבית הלבן לבין הקונגרס ויתרו שני הצדדים ויתורים חשובים . מס ההכנסה אומנם 
לא הועלה , אך הממשל הסכים להגדלת הבלו על בנזין , סיגריות ומשקאות חריפים 
ועל צמצום תקציב הביטחון הרגיל ; הקונגרס קרי , הדמוקרטים בעיקר הסכים 
לצמצום שירותי הבריאות הממלכתיים לקשישים . הקיצוצים בשני צדי המאזן נועדו 
לצמצם את הגירעון בכ005 מיליארד דולר ( מתוך גירעון מצטבר של כ000 , 2 מיליארד 
דולר ) . שיעור החיסכון בפועל תלוי במה שיקרה במפרץ הפרסי , אם תפרוץ 
מלחמה וכמה זמן היא תימשך , ומתי יתחילו לרדת מחירי הנפט . אך עצם ההחלטות 
הן החשובות ; הן תואמות גם את ההמלצות של כלכלנים אמריקאיים וכלכלני הבנק 
העולמי , וגם את דרישות בעלות בריתה של ארה"ב . לדעתן , זאת התחלה נכונה 
של האצת הצמיחה הכלכלית האמריקאית וצמצום הניצול האמריקאי המוגזם של מאגרי 
החיסכון הבין - לאומיים . 
