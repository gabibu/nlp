נציגי קרנות הפנסיה ההסתדרותיות נפגשו אתמול עם נציב מס ההכנסה , במטרה 
לבחון את הפתרונות לבעיה שנוצרה בקרנות הפנסיה עקב הטלת המס בשיעור % 02 על 
הרווחים הריאליים באיגרות החוב . בפגישה לקחו חלק נציב מס ההכנסה , משה 
גביש , וסגן הממונה על שוק ההון באוצר , מיכה וינטר . מטעם קרנות הפנסיה 
השתתפו ראש האגף לביטחון סוציאלי בהסתדרות , דב פלג , היועץ המשפטי של 
הקרנות , אהרון יורן , ואקטואר ההסתדרות , יעקב אנטלר . אחד מנציגי הקרנות 
ציין כי הפגישה התנהלה ברוח טובה , וכי הוא הופתע מהפתיחות הרבה שגילו אנשי 
הנציבות . נציגי קרנות הפנסיה הודיעו כי אין ברצונם להתדיין עם האוצר באמצעות 
פנייה לבג"ץ ורצונם לפתור את הבעיה באופן ענייני . גם פלג היה בדעה דומה . 
משתתפי הפגישה הסכימו כי התקנות החדשות של מס ההכנסה מפלות לרעה את מצבן 
של הקרנות לעומת המצב בחברות הביטוח . עוד הוסבר בפגישה , כי המשמעות הכספית 
של הטלת המס על קרנות הפנסיה אינה משמעותית בטווח הקצר , ואין בה כדי לסייע 
בקליטת העלייה . עם זאת , בטווח הארוך עלול המיסוי להחריף את הגירעון האקטוארי 
של הקרנות . בסיום הפגישה הוחלט על הקמת צוות משותף לנציבות מס ההכנסה , 
לאגף שוק ההון באוצר ולקרנות הפנסיה . הצוות ייפגש כבר בימים הקרובים , 
ויבחן לעומק את ההשפעות שיהיו להטלת המיסוי על קרנות הפנסיה . 
