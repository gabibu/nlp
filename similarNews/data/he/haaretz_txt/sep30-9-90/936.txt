( ע ) . " להחזיר את להבים לתושבים " , הכריז ועד הפעולה של הישוב הכפרי 
להבים שליד באר - שבע , שקרא לפיטוריו של ראש המועצה , משה ויינברג . 
קריאת ועד הפעולה לפיטוריו של ויינברג באה על רקע מה שמוגדר על - ידם " התבטאויותיו 
הגסות כלפי התושבים וסירובו למנות נציגים מן הישוב למועצה המקומית " . בכרוז 
שהפיצו בלהבים בשבועות האחרונים אנשי ועד הפעולה , מצוטט ראש המועצה כמי 
שאמר : " אני אהרוס להם את הישוב , לא תישאר פה אבן על אבן " . אנשי הוועד 
כותבים בכרוז : " צר לנו שעובד מדינה , משרת ציבור שהונחת עלינו , משתלח 
כנגד תושבים , נציגי הציבור , בלשון בוטה וגסה המתובלת בביטויים העוסקים 
בחלקים אינטימיים בגופם . אנו מביעים שאט נפש מהתנהגותו " . סערת הרוחות 
והפצת הכרוז הובילו לכרוז שכנגד , שהופץ על - ידי ויינברג , הטוען כי לא 
נכפה על התושבים , אלא נענה לאתגר רק לאחר הפצרות ממושכות של ועד הישוב . 
זאת ועוד , ויינברג מכחיש כי אמר שיהרוס את להבים . " הדברים הללו לא 
היו ולא נבראו " , כותב ראש המועצה ומציין כי קיימת בעיה חוקית עקרונית , 
כיצד לאשר רשמית מינוי נציגים של ישוב שטרם התקיימו בו בחירות חוקיות . 
חברי ועד הפעולה הודיעו , כי אם דרישותיהם לא ייענו , הם יחריפו את המאבק 
עד כדי השבתה כללית של הישוב שראשוני מתיישביו תקעו בו יתד בשנת 5891 , 
והמונה כיום כ000 , 2 נפשות . " הקמנו ישוב לתפארת , והעמותה המורכבת 
מתושבי המקום ניהלה אותו בצורה טובה . כך היה עד שלפני תשעה חודשים , כפו 
על הישוב ראש מועצה ממונה וארבעה חברים שאינם תושבי המקום " , אמר שמעון 
פיינשטיין , חבר בוועד הפעולה . הוא הוסיף : " זה אבסורד , שגורמים 
חיצוניים ינהלו ישוב שבנינו והשקענו בו את מיטב כספנו . החמור מכל הוא שעובד 
מדינה שנכפה עלינו מתעלם מרצונם ומצורכיהם של התושבים . ניסינו להידבר בדרך 
תרבותית , אבל הוא ניבל את פיו והתייחס אלינו בגסות רוח " . ממשרד הפנים 
נמסר אתמול בתגובה , כי לא נתקבלה אצלם כל תלונה מתושבי להבים . " אם 
תגיע תלונה היא תיבדק , כפי שנבדקות כל התלונות שמגיעות למשרד " . 
