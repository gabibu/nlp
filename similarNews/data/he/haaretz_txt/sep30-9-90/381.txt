ם " מרום " , המודד מרחק בין כלי - רכב , אושר לשימוש על - ידי שר התחבורה , 
משה קצב . המכשיר פותח בידי מדעני המרכז לחקר הנהיגה שליד בית הספר הגבוה 
לטכנולוגיה בירושלים והוצג במהלך סיור שערכו בבית הספר שר התחבורה , נציג 
המשטרה ונציג משרד המשפטים . המכשיר החדש אינו ניתן לגילוי באמצעות רדאר , 
פועל באופן עצמאי ללא צורך במפעיל ומתעד את העבירות בעזרת מצלמת וידאו . 
השר קצב אמר כי הישגו העיקרי של המכשיר החדש הוא בכך , שעד כה לא הועמד 
לדין שום נהג על עבירת תנועה של אי שמירת מרחק למרות שהמדובר בעבירה חמורה 
ביותר . " עד עתה לא היו מספיק כלים להוכיח עבירה זו , אך צילומי הווידאו 
ישמשו כראיה משפטית " , אמר . השר קצב ציין כי למעלה מ%71 מהתאונות נגרמות 
עקב אי שמירת מרחק , אך המשטרה מעולם לא רשמה דו"חות בגין עבירה זו , משומשתקנות 
התעבורה אינן קובעות במדויק את המרחק שיש לשמור בין כלי רכב ומגדירות אותו 
כ"מרחק סביר " . שר התחבורה הנחה בו במקום את נציגי משרדו להגיש לו בעוד 
כחודש הצעה לתקנת תעבורה מפורטת יותר . זמן התגובה שייקבע יעמוד , ככל 
הנראה , על תשע שניות . מחירו של מכשיר " מרום " הוא 03 אלף דולר ליחידה . 
כיום מנהלת ישראל משא ומתן מתקדם עם דרום אפריקה , המבקשת לרכוש מכשירים 
מסוג זה . 
