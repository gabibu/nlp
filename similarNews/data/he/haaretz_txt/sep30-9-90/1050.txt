ישראל משתתפת ביריד התיירות הבין - לאומי של סוכני הנסיעות של ארה"ב , 
שנפתח אתמול בהמבורג שבגרמניה , בניסיון לעודד תנועת תיירות ארצה , על 
רקע השפל שגרם המשבר במפרץ הפרסי . זהו יריד התיירות הבין - לאומי הראשון 
המתקיים על אדמת גרמניה המאוחדת , ומשתתפים בו כ000 , 6 סוכני נסיעות מארה"ב . 
ל"הארץ " נודע כי שר התיירות , גדעון פת , הגיע אתמול במיוחד לגרמניה , 
בדרכו מארה"ב חזרה לישראל , כדי להשתתף במאמצים לשכנע גורמי תיירות ביריד 
לעודד את התיירות לישראל . היום ייפגש השר פת עם מארגני נסיעות ונציגים של 
התקשורת . ערב צאתו את ארה"ב מתח פת ביקורת חריפה על מנהיגי ארגונים יהודיים 
בארה"ב , שנמנעים מלבקר בישראל עם קבוצות מקהילותיהם בשל המשבר במפרץ הפרסי . 
בתום סדרה של פגישות מרתוניות עם ראשי קהילות וארגונים , גורמי תיירות ורבנים , 
אמר פת כי " המאבק לעידוד התיירות בימים האלה לא נעשה כדי למנוע מפולת 
בתנועת התיירות ארצה בשבוע - שבועיים הקרובים , אלא כדי להחזיר את התיירים 
לישראל בעוד חודש - חודשיים " . לדבריו , מדינת ישראל אינה יכולה להסכים 
להחלטות של ארגונים לבטל את אירועיהם בארץ , כגון ההחלטות של משלחת האלף 
מוואשינגטון ושל הכנס העולמי של אורט , והיא מוכנה רק להסכים לדחיית הביקורים . 
" אין זה משחק מילים בין ביטול אירוע לבין דחיית ביקור , אלא דרישה עקרונית 
שדרשתי מראשי הארגונים , בהנחה שהמשבר במפרץ הפרסי ייפתר בזמן הקרוב . 
אז נוכל בפעולה מאסיווית קצרה יחסית , לשכנע את כל אותן קבוצות , אשר ביטלו 
לכאורה את ביקורן בארץ , לחזור בהן מהחלטתן " , אמר פת בשיחה מארה"ב . שר 
התיירות אף מתח ביקורת ישירה על ראש ארגון יהודי , שהסביר כי המצב הביאו 
לביטול ביקור הקבוצה בישראל . פת השיב לו כי " החלטה זו אינה אלא בבחינת 
עלה תאנה , שכן גם לפני פרוץ המשבר לא הצליחו המארגנים לגייס מספר סביר 
של משתתפים , לביקור בישראל " . 
