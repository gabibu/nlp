תושבי מחנה הפליטים אל - בורייג העצורים בידי כוחות הביטחון הודו בחקירתם 
בהשתתפות בשריפת מכוניתו של חייל המילואים אמנון פומרנץ , בערב ראש השנה . 
מקורות המקורבים לחקירה מסרו , כי הודאתם היא תפנית משמעותית בחקירת רצח 
פומרנץ . מקורות צבאיים בכירים ברצועת עזה העריכו כי בקרוב יוכלו לסיים את 
החקירה ולהעמיד לדין את האחראים לרצח . כוחות הביטחון אטמו אתמול בלילה שני 
בתים נוספים במחנה הפליטים אל - בורייג , אשר בעליהם , ראמי מוסלח ואבו 
סעיד , נעצרו והודו ביידוי אבנים על מכוניתו של פומרנץ . צה"ל השלים למעשה , 
את הרחבת צירי התנועה במחנה הפליטים ואת הקמת המאחזים במקום . ערב ראש השנה 
טעה פומרנץ בדרכו לבסיסו שליד מחנה הפליטים . עשרות תושבים החלו לסקול אותו 
ואת מכוניתו באבנים . פומרנץ ניסה להתרחק מהמקום . תוך כדי מנוסתו פגע 
בעגלה רתומה לחמור , וגרם לפציעתם של שני נערים שישבו עליה . תושבי המחנה 
צרו על רכבו , סקלו אותו באבנים והעלו את רכבו באש . מאז הרצח נעצרו קרוב 
ל002 תושבים , שרובם שוחררו בתום חקירה . 31 העצורים שהודו במעורבות בתקרית 
הרצח נמנים עם 03 אנשים שעדיין עצורים בידי המשטרה . 
