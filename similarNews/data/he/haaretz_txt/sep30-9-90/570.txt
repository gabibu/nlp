יו"ר האיגוד הישראלי ליחסי ציבור יורם שמיר , קרא לשר הבריאות אהוד אולמרט , 
להשעות את ההחלטה לבטל את העסקתם של דוברים וממונים על יחסי ציבור בבתי - 
חולים ממשלתיים . לדבריו , צעד זה יגרום לפגיעה חמורה ברמת השירות הציבורי 
שעליו מופקד משרדו . במכתב לשר מציין שמיר כי " כל בית חולים ממשלתי , 
ציבורי או פרטי חייב לקיים תקשורת שוטפת ואינטנסיווית עם חולים , עובדי 
מוסדות רפואיים , תורמים והקהילה באזור בית החולים . לצורך זה יש להפעיל 
ערוצים שונים של תקשורת וכלי הסברה הדורשים מיומנות מקצועית והכרה עמוקה 
של המוסד " . גורמים במערכת הבריאות הביעו פליאה על כך שתהליך הבראה של המוסדות 
הרפואיים מתחיל דווקא מהשוליים . לדבריהם , שכרם של דוברים רבים בבתי החולים 
ממומן מכספי קרנות מחקר ואגודות הידידים , כסיוע לגיוס תרומות . שמיר טוען 
כי " אין להעלות על הדעת כי אדם אחד ויהיה מוכשר ככל שיהיה , יוכל למלא 
תפקידים אלו עבור כל בתי החולים מהמשרד בירושלים . בהעדר איש מקצוע ממלאים 
את הפונקציות האלו רופאים , אחיות , מזכירות ומנהלי בתי החולים שאין זה 
מתפקידם ואין בידיהם כלים מקצועיים מתאימים לכך " . 
