רעולי פנים רצחו אתמול צעירה בת 62 בבית - עומר שבגדה . מקורות פלשתיניים 
דיווחו כי מספר רעולי פנים ירו בצעירה טיגרב אבו - עייש , מספר כדורים מאקדח 
9 מ"ם , והיא נהרגה במקום . המקורות מסרו שאבו - עייש עסקה בזנות ונחשדה 
בשיתוף פעולה עם השלטונות . בשבועות האחרונים נרשמה עלייה חדה בחיסול משתפי 
פעולה בשטחים , וכמעט מדי יום נרצחים חשודים בסיוע לשלטונות . מקור משטרתי 
בכיר ברצועה אמר ל"הארץ " " אין כל אפשרות למנוע את הרציחות הללו . המשטרה 
וצה"ל לא נמצאים בכל מקום בשטחים " . מקורות במערכת הביטחון אמרו כי בעבר 
הועלתה אפשרות לתת לסייענים מכשירי ביפר ולהקים מרכזיה במינהל האזרחי אך 
העניין לא בוצע . קפידבינבשטחים נפצעו אתמול ארבעה תושבים ; שלושה מהם בעזה 
ואחד ברמאללה . מעזה דיווחו מקורות פלשתיניים כי כוחות של צה"ל נכנסו למסגד 
בשכונת סברה וציירו בתוכו מגן דוד . כמו - כן טענו המקורות שהחיילים מחקו 
פסוקי קוראן מקירות המסגד , שברו דלתות ופרצו לחדרים . נציג דובר צה"ל בפיקוד 
דרום מסר כי המסגד שימש למטרות הסתה , ובליל שלשום נכנסו לתוכו כוחות צה"ל 
עם נציגי המינהל האזרחי . במקום היו חדרים פנימיים שאותם האימאם סירב לפתוח . 
מפקד הכוח הורה לפרוץ את הדלתות ובחדרים נתגלו חומר הסתה רב . נציג דובר 
צה"ל הכחיש את הטענה שהחיילים מחקו פסוקים מהקירות וציירו מגן דוד . מקורות 
פלשתיניים טוענים כי צה"ל וכוחות הביטחון ערכו אתמול פשיטה נוספת על מחנה 
הפליטים אל - בורייג . נעצרו 03 תושבים שכנראה חשודים בהשתתפות ביידוי אבנים 
על מכוניתו של חייל המילואים אמנון פומרנץ , שנרצח במחנה בערב ראש השנה . 
מקורות צבאיים מסרו כי בשטחים היה אתמול שקט ולא דוח על פצועים . נציג דובר 
צה"ל בפיקוד מרכז , דיווח על עוצר ביישובים גמעין , מחנה הפליטים עסכר 
הישן והחדש , קבטיה , השכונה המזרחית של גנין ודהיישה . קפידבין ( ע ) 
. מפקד משטרת ירושלים תת - ניצב אריה ביבי הורה להסיר את מחסום העפר שהוצב 
בשבוע שעבר בכניסה הראשית לכפר עיסאוויה , עקב מהומות שהיו במקום . ביבי 
נעתר בכך לבקשתם של שמונה מוכתרים מהכפר ששוחחו עמו אתמול בנושא בלשכתו . 
ביבי הבהיר למוכתרים , כי כל הפעולות בהן נקטה המשטרה , נעשו בעקבות ידוי 
אבנים על ניידות משטרה ומכוניות פרטיות , וכן על בית החולים הדסה הר הצופים . 
הוא אמר , כי למבוגרים בכפר צריכה להיות השפעה על הילדים הזורקים את האבנים . 
המוכתרים הבטיחו , כי יעבירו את המסר הזה לכל התושבים . בפגישה אחרת עם 
נציגים של חברות האוטובוסים במזרח ירושלים , הבטיח להם ביבי להסיר את ההגבלות 
על כניסת אוטובוסים לתחנה שליד שער שכם . כניסת האוטובוסים לתחנה הוגבלה 
בעקבות זריקת הרימון ופציעתם של שני שוטרי מג"ב באותו אזור ערב החג . 
