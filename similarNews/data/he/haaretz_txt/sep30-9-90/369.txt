באנגקוק ( ע"ר ) . מקורות דיפלומטיים בבורמה ומחוצה לה מסרו על תסיסה 
בצבא בורמה וחילוקי דעות קשים בין הקצינים , נוכח סירוב הכת הצבאית למלא 
את הבטחתה ולכונן משטר דמוקרטי לאחר הבחירות הכלליות במדינה . הדיפלומטים 
אמרו כי קצינים שונים מצאו עצמם בעימות עם הכת הצבאית השלטת , לאחר שהשלטון 
לא הועבר לחזית הלאומית לדמוקרטיה , שניצחה בבחירות הכלליות שהתקיימו בבורמה 
לפני ארבעה חודשים . " קיימת אי - נוחות עד כדי תסיסה בקרב קצינים אלה 
לגבי כל ההוראות שהם מקבלים בשם הכוחות המזוינים " , אמר אזרח בורמזי . 
הכת הצבאית דיכאה התקוממות לאומית לפני שנתיים . בהתנגשויות ברחובות הערים 
הגדולות נהרגו אז למעלה מ000 , 1 מפגינים . לאחר מכן הבטיח הממשל על עריכת 
בחירות כלליות , אולם לאחר שהן הסתיימו בניצחון מכריע של האופוזיציה הפרה 
הכת הצאית את הבטחתה , לא העבירה את השלטון ואסרה שניים ממנהיגי החזית הדמוקרטית . 
המקורות ציינו כי אלפי חיילים ביטאו את התנגדותם לכת השלטת בהצבעה מאסיווית 
עבור החזית הלאומית לדמוקרטיה , שקיבלה % 08 מן המושבים בפרלמנט הנבחר . 
שיעור תמיכה דומה נרשם גם במחוזות בחירה בהם רוב המצביעים היו אנשי צבא 
ובני משפחותיהם . " ישנם קצינים רבים בצבא בורמה החשים דאגה והתמרמרות 
עמוקה נוכח המתרחש . הם היו רוצים לראות לפחות דו - שיח בין הכת הצבאית 
השלטת לבין האופוזיציה " , אמר דיפלומט בכיר . קרוביהם של קצינים במערכת 
ההגנה אמרו כי קצינים מתנגדי המשטר , ביניהם בדרגת סרן , פוטרו או הועברו 
ליחידות אחרות לאחר שסירבו למלא את הוראות הכת הצבאית ולאסור פוליטיקאים 
מן האופוזיציה . הם לא ידעו לומר בכמה קצינים מדובר , אך ציינו כי התסיסה 
בצבא נרחבת . 
