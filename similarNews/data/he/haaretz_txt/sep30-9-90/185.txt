מרכז התערוכות האזורי באורומצי מוקדש בדרך כלל לתצוגת הטרקטורים מהדגם האחרון . 
אבל בימים אלה מוקד המשיכה העיקרי הם סכינים , רובים ופצצות תוצרת בית , 
כשביניהם מוצגים צילומים המראים בהבלטה גופות מגואלות בדם וכרותות איברים 
של שוטרים ומפגינים שנהרגו במהלך התפרצות אלימה בעיר בארן באפריל האחרון . 
היתה זו ההתנגשות הקשה ביותר זה עשור בין האויגורים ( מיעוט לאומי מוסלמי ) 
לבין השלטונות הסיניים בפינה נידחת זו במערב המדינה , ואפילו כיום , ששה 
חודשים מאוחר יותר , לא יודע איש כמה אנשים נהרגו בקרבות . אבל השלטונות 
מקווים שהתערוכה המזהירה כי " המאבק האנטי פלגני " חייב להימשך עד סופו 
המר , תבהיר לתושבים את מחיר הדמים של מרד . " אף פעם אסור לנו להפחית 
מחשיבותה של סכנה כזו " , הזהיר לא מכבר בכנס מפלגתי ואנג אנמאו , הבוס 
הוותיק של שינזיאנג . במדינה ששליטיה נחושים בדעתם לשמור על היציבות , 
מזדקרת שינזיאנג כמוקד על סף התפוצצות . למרות שפרצי אלימות גלויה בהיקף 
של בארן עדיין נדירים , סימנים כי תסיסה לאומית יכולה ליהפך למרד מאורגן 
הניעו את המשטר להקשיח עוד יותר את השליטה והפיקוח והם חלים על כל דבר , 
החל מתקנות חובה חדשות על הגבלת הילודה ואיסור על לימודי דת וכלה בשמועות 
שהשווקים הפרטיים בקאשגאר ייסגרו , כדי לפנות שטח לבנייני משרדים . בעקבות 
זאת עזים יותר מתמיד רגשי הטינה של האויגורים . בינתיים מחדדים דיבורים על 
גילוי מרבצי נפט ומחצבים ענקיים העשוי להפוך את החבל מאחד המחוזות העניים 
של סין לאחר העשירים שבה את חששם הישן - נושן של האויגורים כי הסינים מתכוונים 
לפגוע בעתידם . בעוד שהתופעות חדשות , הקונפליקט בין סין לבין המיעוטים 
החיים בשינזיאנג הוא בן מאות שנים . האזור המדברי השומם ורחב הידיים שוכן 
במרחק 005 , 2 מייל ובמרחק שנות אור מפקין . מאז ניצחון המפלגה הקומוניסטית 
ב9491 , הפך החבל למרכז של מחנות ריכוז ואזור ניסויים גרעיניים . השלטונות 
גם העבירו למקום כמה מיליוני סינים אתניים והזרימו מיליארדי דולרים לכלכלת 
החבל . אבל 8 . 6 מיליון האויגורים בשינזיאנג הקבוצה הגדולה ביותר מבין 
המיעוטים הלאומיים המוסלמיים בסין לא התנתקה מעולם משורשיה הלאומיים הטורקיים . 
הסינים מתבדלים בדרך כלל מהאויגורים , המגעים ביניהם הם בתחומי המסחר גרידא , 
או מסוג המגעים הקיימים בין שוטרים וגופי ביטחון לבין אוכלוסייה מקומית . 
אולם בשנים האחרונות פינתה ההתבדלות את מקומה לזעם . מהומות פרצו בקאשגאר , 
באורומצי ובערים אחרות , מכל סיבה אפשרית , החל ממגורים נפרדים לסינים 
ולאויגורים במעונות וכלה במקרי רצח מבודדים . במאי 9891 שרפו 000 , 001 
איש באורומצי משרדי ממשלה ופגעו במכוניות בגלל פרסום ספר שאמור היה לעסוק 
בהרגליהם המיניים של המוסלמים . פרשת בארן הוסיפה פרק קשה למורשת עגומה 
ממילא . לאחר התכתשות שפרצה סמוך למסגד , הסתערו מאות איש על בניין העירייה . 
כלי נשק נשלפו , בני ערובה נלקחו ותושבים מקומיים מספרים כי עשרות בני - 
אדם נהרגו . המצור עקוב הדם נפרץ יומיים מאוחר יותר , עם בואם של 000 , 
1 חיילים , כולל יחידות עילית , להתפרסות מהירה שנשלחו ממחוז אחר . השלטונות 
שאינם מעוניינים במתיחות נוספת , מנסים לשמור על פרופיל נמוך . לא מכבר , 
בקאשגאר , באחד מימי ראשון , אפשר היה לראות כמה פלוגות שוטרים חמושים 
עושות את דרכן בריצה לפני עלות השחר בשוק ירקות סמוך לקסרקטין שלהם , מרחק 
שתי דקות בלבד ממסגד איד קה מהמאה ה51 . 61 דיוויזיות צבא מוצבות בשינזיאנג 
בפיקודו של אחד הגנרלים הסינים הקשוחים ביותר . " זה המקום שלהם ואין להם 
כוונה להסתכן באובדנו " , אומר דיפלומט מערבי בפקין . אבל כפי שכמה פקידי 
ממשלה מודים , הם ניצבים מול בעיה חדשה . לדברי פקידים אלה , נועדה תקרית 
בארן להיות חלק מהתקוממות מתואמת בשורה של ערים מאקסו עד קאשגאר והוטאן . 
לשוטרים נודע במקרה על התוכנית וכך נאלצו הקושרים לפעול בטרם עת . " התקרית 
לא היתה מבודדת " , אומר מיימט סיים , סגן מנהל לענייני מיעוטים בקאשגאר . 
" ידם השחורה של המסיתים מגיעה למרחקים " . השלטונות טוענים כי אחראים להתקוממות 
הם בדלנים בטורקיה , לשם נמלט אייסה בג אויגורי , זקן שברח מסין ב9491 , 
ועומד בראש כשבע קבוצות , התומכות כולן בעצמאות טורקסטנית , וגיבוריהם 
הם מנהיגי הרפובליקה הטורקסטנית העצמאית שנהנתה מאוטונומיה קצרת ימים ב6491 . 
מקורות סיניים ומערביים בשינזיאנג מעריכים כי עד לכ000 , 1 מורדים חמושים 
יכולים להימצא באזור הגבול ליד קאשגאר . מוקדם יותר השנה גילו כוחות הביטחון , 
לטענתם , מחנה אימונים במדבר . קיימת גם עדות גוברת כי לוחמים אפגנים 
מספקים נשק דרך פרוזדור וואקהאן , וכי לקבוצות שונות יש בסיסים בפקיסטן 
והן מקבלות תמיכה ממקורות שונים , אפילו מערב הסעודית . אך המדיניות הסינית 
היא המעוררת טינה ורגשות מרי יותר מכל מה שיכול היה לעשות תועמלן מבחוץ . 
התבטאותה החשובה ביותר של פקין באה בינואר 9891 , כאשר הודיעה הממשלה כי 
היא מגבילה את מספר הילדים במשפחות אויגוריות לשניים באזורי העיר ולשלושה 
באזורי הכפר ( אמנם נכון שלסינים בערים אסור להביא לעולם יותר מילד אחד 
למשפחה ) ועכשיו החלה האכיפה במלוא התנופה . בקאשגאר משתרעים העונשים מקיצוצי 
שכר עד לשלילת הטבות בריאות . בזפו , עיר קטנה בדרום , העונש המוטל הוא 
008 יואן , מחיר הגבוה כמעט פי שניים מהכנסה השנתית הממוצעת בחבל . אויגורים 
רבים רואים את חוק תכנון המשפחה כמתקפה על אמונותיהם הדתיות , והם אינם 
טועים לחלוטין . במידה שהדברים נוגעים לפקין , גם אם האיסלם אינו הכוח המניע 
מאחורי התסיסה הלאומית , הוא לפחות מסווה אפקטיווי לפעילויות בדלניות , 
כפי שהיא מכנה אותן . פקידי המשרד הממשלתי לעניינים דתיים מודים כי מתנהל 
כעת מבצע דיכוי . " בעבר הדגשנו את חופש הדת והתעלמנו מהחופש להיות אתיאיסט " , 
אומר מיימט סיים . בתי ספר לדת שאינם בתמיכת הממשלה נסגרו . לא בונים 
מסגדים חדשים , ואויגורים מתלוננים שמתן היתר לצאת למכה מוגבל כעת לאנשים 
מעל גיל 05 . כפי שניסח זאת מאמר שפורסם לאחרונה ב"יומון העם " , " אנשים 
חייבים לבחור בין מארקס ואללה " . ברור עם זאת שמסע הדיכוי של הממשלה אינו 
פועל . בתפילות יום ששי , מלא מסגד אידקה בצעירים ובזקנים כאחד . סביר 
שבשנים הבאות יחולו שינויים בסיסיים בשינגיאנג . למרות שהממשלה מגלה התנגדות , 
להוטות חברות זרות לפתח את מה שאולי הינו אחד משדות הנפט הגדולים ביותר 
בעולם , באגן טארים . החודש הודיעו פקידים סינים שמצאו את מרבץ הזהב הגדול 
ביותר במדינה לאורך הגבול הצפון - מערבי עם בריה"ם . ופועלי רכבת השלימו 
לאחרונה את הקמתו של קו חדש האמור להיפתח ב2991 , שיקשר בין סין ואירופה 
דרך בריה"ם . פריצתו ההדרגתית של בידוד האזור וההכנסות מניצול ממשאביו הטבעיים , 
יכולות להזרים חיים חדשים לשינגיאנג ולהניע את שליטי סין להדק עוד יותר 
את הפיקוח . 
