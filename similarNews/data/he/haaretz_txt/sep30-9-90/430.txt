המיליונר הבריטי , רוברט מקסוול , עומד למכור חלקים מהחזקותיו בארה"ב , 
בשווי 005 מיליון דולר , כדי לעמוד בהתחייבויות מיידיות וכדי להקטין את 
חובותיו , הנאמדים ב6 . 3 מיליארד דולרים כך נכתב בתחקיר של העיתון הבריטי 
אינדפנדנט . מטעם מקסוול נמסר אתמול בתגובה כי בכוונתו לפרוע מיד חובות 
קצרי מועד בסכום של 005 מיליון דולר של קבוצת מקסוול קומיוניקיישן . חובות 
אלה היו אמורים להיפרע רק בעוד שבוע , אך הוא החליט לפרוע אותם מיידית , 
בתגובה לכתבה באינדפנדנט . שלשום נכתב באינדפנדנט כי איל התקשורת הבריטי 
ימכור את הוצאת הספרים מקמילן בארה"ב ששוויה נאמד ב6 . 1 מיליארד דולר . 
מקסוול הכחיש ידיעה זו אך הסביר כי כמה מהחברות הנלוות שעברו לשליטתו , 
עם רכישת מקמילן לפני שנתיים יימכרו . בין היתר , תימכר ב79 מיליון דולר 
הוצאת האנציקלופדיה של מקמילן . תקנה אותה כנראה , חברת המילונים הגרמנית 
לאנגנשייט . הקבוצה תמכור גם כמה בתי - דפוס וכן מפעלים המתמחים בייצור 
נייר . לדברי מקסוול , הכתבה שפורסמה היא משמיצה וחסרת שחר . הוא אמר כי 
כתבה מסוג זה עלולה לגרום לערעור חוסנם של עסקים במצב גבולי , אף כי לא 
זה מצב עסקיו . עסקיו של מקסוול סובלים מאווירת הנכאים בבורסה הבריטית , 
הפוגעת במיוחד בלוויתני השוק . חברות גדולות נמצאות בקשיים בשבועות האחרונים . 
