סרן יצחק לויט , סגן עופר רשף , סמל ראשון אלי שוקרון וטוראי גדי זנווה 
הורשעו אתמול בבית הדין הצבאי של פיקוד הדרום בהתעללות ובגרימת חבלה חמורה 
לשני תושבי מחנה הפליטים אל - בורייג . אחד התושבים מת מפצעיו בבית החולים 
שיפא בעזה , בעקבות הכאתו . בית - הדין הצבאי קבע באורח חד - משמעי כי הוא 
מאמין לעדויותיהם של התושבים הערבים , ודוחה את עדויותיהם של הנאשמים , 
בשל חוסר מהימנות . ביה"ד גם דחה את עדויות הנאשמים במהלך משפטי הזוטא . 
השופטים מותחים ביקורת קשה על מפקד חטיבת גבעתי לשעבר , אלוף משנה אפי פיין , 
וציינו כי גם הפיקוד הבכיר , עד רמת אלוף , העלימו עין למרות שידעו כי 
חיילי צה"ל אכן מכים תושבים ברצועה . פסק הדין מגדיר את מעשיהם של ארבעת 
חיילי גבעתי מעשים המעוררים חלחלה . את פקודותיו של המג"ד יצחק לויט מגדירים 
השופטים פקודות בלתי - חוקיות בעליל . בעקבות פסק הדין הודיעו הנאשמים כי 
יערערו לבית הדין לערעורים . גזר - הדין ינתן ב42 בחודש זה . קפידבינשופטי 
בית - הדין , בראשותו של אלוף משנה יורם צלקובניק , מותחים ביקורת קשה 
על מצ"ח ועל הדרך שבה ניהל את חקירת הפרשה . השופטים כותבים : " היה צורך 
מיידי לבדוק נסיבות מותו של אדם , שנפגע על - פי כתב האישום . היה צורך 
לבדוק אם מדובר בביצוע עבירה . למרות שהמידע מגיע , מתנהלת לה החקירה בעצלתיים . 
החוקרים פונים לקבל אישור מלשכת אלוף פיקוד הדרום לפתוח בחקירה , עניין 
תמוה כשלעצמו . פעם אחר פעם עובר התיק מחוקר אחד למשנהו . רוב החוקרים 
הם אנשי מילואים , וכל אחד עוסק בתיק במשך תקופה קצרה ומוגבלת " . קפידבין " אלה 
הם הממצאים העובדתיים אותם קובעים אנו על - פי הראיות הנסיבתיות : א ) הפלוגה 
המסייעת בפיקודו של הנאשם סגן עופר רשף , פעלה במחנה הפליטים אל - בורייג 
ביום 88 . 2 . 7 במרבית שעות היום , ובכלל זה בשעות הרלוונטיות לאירוע עליו 
מעידים העדים המקומיים . בשל עוצמת ההתפרעות פעלה הפלוגה ככוח מאורגן ומאוחד . 
לא הוכח כי באותו יום פעל במחנה כוח צבאי נוסף , או כוח של משמר הגבול . 
ההשערות שהועלו באשר לאפשרות כי כוחות זרים פעלו במחנה באותה עת , נדחו 
על - ידינו " . ב ) " בשעות אחה"ץ המוקדמות , או בסמוך לכך , נכנס כוח 
של חיילים שהיה מצוייד במספר גיפים לביתה של עזיזה עקל במחנה . בבית ומחוצה 
לו , השתמשו החיילים בכוח כנגד חלק מיושבי הבית ובכלל זה כנגד חאלד ועיאד 
( המוכה שמת לאחר מכן ) " . " קובעים אנו כי לא ניתן להסתמך על הכחשתם 
הגורפת של חיילי הפלוגה וקציניה , בדבר אי - מעורבותם באירוע הנטען . כמו 
כן מתרשמים אנו כי הנאשמים המעורבים באירוע , שעדויותיהם אינן מצטיינות 
דווקא ברצון מתמיד לחתור לחשיפת האמת , מגזימים בדרך מכוונת בטענה לגבי 
היקף מעורבותם באירועים מסוג דומה " . קפידבין " במהלך הדיון נפרשו בפנינו 
יריעת ראיות נרחבת למדי שנועדה להבהרת הנסיבות והתהליכים הקשורים בהתנהגותו 
של הצבא ותגובותיו , נוכח התפרעויות רחבות - היקף באזור , בתקופה הרלוונטית . 
על דרכי הפעולה שננקטו העידו מפקד האזור , תא"ל יעקב אור , מפקדי חטיבות 
שפעלו באזור וכן קצינים נוספים " . " מורכבות האירועים , קצבם המהיר , 
ומוכנות לקויה של הכוחות , תרמו לדעת אחד העדים לאי - בהירות ביישום הפקודות 
שהיו כשלעצמן סבוכות , ועברו שחיקה עם ירידתן בסולם הפיקוד " . " מן העדויות 
עולה כי במהלך הזמן מזוהים חיילים , ולעתים פלוגות , כבעלי נטיית - יתר 
לשימוש מופרז בכוח . מאידך גיסא מזוהים אחרים כמי שמבקשים להימנע או לצמצם 
את מידת מעורבותם באירועים אלימים . הפלוגה המסייעת בה עסקינן מזוהה כמועדת 
לשימוש מוגזם בכוח " . קפידבין " מן הראיות שהובאו לפנינו עולה כי עם פרוץ 
ההתפרעויות עומד הצבא בפני צורך מיידי ודחוף לדכא את הפרות הסדר המתעצמות 
והולכות . הצבא שאינו מעריך בשלבים הראשונים את מידת עוצמתן המתפתחת ומידת 
היקפן של הפרות הסדר , מתארגן אט - אט להילחם בתופעה חמורה זו שיש בה משום 
חידוש ביחס לתופעות דומות מצומצמות בהיקפן שבהן הצבא נתקל בעבר " . " גורמי 
הפיקוד , תוך התנסות יום יומית בשטח , בוחנים אמצעים שונים לפיזור התפרעויות . 
רובם אינם יעילים . בשלב זה אין הצבא נוטה לעימות פרונטלי עם האוכלוסיה 
המקומית . עם זאת נעשה שימוש דחוף מדי בירי , המביא לפגיעות קטלניות מרובות 
יחסית בקרב התושבים " . " התחושה בקרב גורמי הפיקוד הבכיר והכוחות הפועלים 
בשטח , לפיה אין בכוחם של הפתרונות המבצעיים לתת מענה יעיל ומשביע רצון , 
יוצרת את התשתית להתבססות דרך השימוש בכוח , הקונה מעמד בכורה בטיפול בהפרות 
הסדר . התפישה העומדת מאחורי קו פעולה זה גורסת , כי עקב שימוש רצוף , 
תקיף , ובעל עוצמה ניכרת , ידוכאו הפרות הסדר והתושבים יירתעו מליטול 
חלק בהמשך ההתפרעויות " . " נראה כאמור , כי המעבר הממוסד לשימוש בכוח הינו 
פרי של מפגש רצונות בין הגורמים הפיקודיים והכוחות המבצעים . החיילים הנאלצים 
עד אותה עת להתמודד מול עוצמת ההתפרעויות באמצעות כלי תגובה בלתי - מספיקים , 
ונחשפים לפרובוקציות אישיות מצד התושבים המקומיים , נתפשים לשימוש בכוח , 
כדי לפרוק רגשות תסכול זעם ונקמה " . " לא אחת מפליאים החיילים מכותיהם 
במתפרעים גם ללא מתן הוראה מפורשת לכך . אין לדעת עד כמה משפיעים רחשי ליבם 
של החיילים הצמיחה מלמטה על שיקולי הפיקוד הבכיר . אולם נראה כי מצוקת 
הכוחות המבצעים והצורך בשינוי מהיר של מאזן הכוחות באזור , משמשים בערבוביה 
בדרך לנקיטת קו פעולה זה , תוך העדפתו היחסית על הדרכים האחרות " . קפידבין " בשלב 
הראשון של ההתפרעויות , שבו עומדת בתוקפה ההוראה הכללית לשימוש בכוח , 
ובטרם מתגבשים סייגיה המפורשים על - ידי גורמי הפיקוד הבכיר , אין ניתנת 
דעתם של גורמי הפיקוד למנוע השלכות הנגזרות מהניסוח הכללי של ההוראה . נראה 
כי מלוא מעייניהם של גורמי הפיקוד נתונים לרצון להוריד את רמת האלימות באזור 
ולהשיב את הסדר על כנו , ואין דעתם נתונה לדקדוקי עניות , בכל הקשור לדרך 
המדוייקת של השימוש בכוח שננקט " . " כבר עתה נדגיש כי לא מצאנו בסיס ראייתי 
ממשי לנטען כי גורמי הפיקוד נתנו הוראה ישירה להשתמש בכוח כנגד מתפרעים שלא 
במסגרת דיכוי הפרות הסדר עצמן . במלים אחרות לא הוכח כי ניתנה הוראה על - 
ידי מפקד האזור או אלוף הפיקוד להכות לצורך ענישה " . " למרבה הצער לקתה 
ההוראה שניתנה בניסוחים פשטניים , כלליים , ולפיכך גם מעורפלים . האמירות 
השונות שהושמעו כמו הורדה בכוח של רמת האלימות , הורדת המוטיבציה , פעולה 
נחושה , מסר תקיף וכיוצא בזה הבהירו אומנם את תפישתם החיובית של גורמי 
הפיקוד לגבי עוצמת התגובה , אולם בד בבד יצרו אי - בהירויות באשר לדרכי 
היישום הנדרשות של ההוראה הכללית " . קפידבין " בשלהי ינואר ובתחילת פברואר 
88 מוציאים מסמכי יסוד שיש בהם כדי להתוות מסגרת מגובשת של הנחיות ליישום 
ההוראה לעניין השימוש בכוח . מועד הוצאתן של ההוראות בכתובין נעוץ גם באותן 
תופעות של התנהגות חריגה ופסולה של חיילים כנגד התושבים המקומיים . למרבה 
הצער אין בניסוחם של המסמכים כדי לפזר את מלוא הערפל ואי - הבהירות הקשורים 
ביישום ההוראה הכללית " . " תא"ל אור מבין מיידית כי הניסוח הכללי אין בו 
כדי להגביל את תחום סייגי ההכאה , והוא מוציא מסמך הבהרה וריענון שבו מופיעים 
מושגי השימוש בכוח סביר , כוח נדרש בעת האירוע , זמן אמיתי לרבות בעת מרדף , 
שיש בהם כדי לתחום ולהגביל עוצמת הכוח ועתוי השימוש בו כנגד נושאי האלימות " . 
" אין חולק כי במהלך כל אותה תקופה ננקט השימוש בכוח על - ידי הכוחות המבצעים 
לא רק לצורך פיזור התפרעויות גופן , אלא גם לצורך ענישתם המובהק של המתפרעים " . 
קפידבין " יודגש כי גם המונח שבירת עצמות הזוכה למעמד מיוחד בדיונים , משתלב 
בעגה הכללית הקשורה במטבעות הלשון , הנפוצים בקרב החיילים והמפקדים . הביטוי 
של שבירת עצמות , על אף ההשלכות המגונות הנודעות לשימוש זה , לא עמד כהוראה 
כלשהי שהוצאה על - ידי גורם בפיקוד הבכיר . לא ניתנה מעולם הוראה מגובשת 
וישירה , שנועדה להביא למימוש חד - משמעי של תוצאה פיזית באמצעות הכאה " . 
" היה זה ביטוי ציורי , כהגדרת חלק מהעדים . לסיכום עניין זה רוצים אנו 
לומר כי גם אם הכוונה הגלומה ביסוד ההוראה שניתנה על - ידי גורמי הפיקוד 
הבכיר היתה לעשיית שימוש לגיטימי בכוח , הרי שלאור הנסיבות שפורטו נשחקה 
ועורפלה עת שהלכה וירדה במורד הסולם הפיקודי , עד מימושה בפועל בזירות האירועים " . 
" ככל שמתקשים אנו להניח את האצבע על מלוא היקפם של הגורמים המדוייקים שהביאו 
לאותו נתק , הרי אין להוציא מכלל אפשרות לאור הנאמר , כי גורמי הפיקוד 
הבכיר היו מודעים או לפחות היו אמורים להיות מודעים לשחיקתה של הכוונה המקורית , 
ולא עשו דבר אלא בשלב מאוחר יחסית לריענונה והטמעתה בקרב הכוחות הפועלים " . 
" בד בבד , ככול שהדברים נוגעים למישור התודעה של הגורמים המבצעים , הרי 
שאלה סברו , או יכלו לסבור , כי השימוש בכוח לצורך ענישה אינו אסור ואולי 
אף מותר . עולה איפוא מן העדויות תמונה של הוראות בלתי - אחידות , המשתנה 
מיחידה למשנה ולעתים בתוך אותה יחידה עצמה , לפיה פועל כל מפקד בדרכים שונות 
בדרך להפעלת הכוח " . קפידבין " לפי עדותו של המג"ד לויט , המשתלבת בעדותו 
של הנאשם רשף , נתן המג"ד לפקודיו הוראה לעשות שימוש בכוח לצורכי ענישה . 
אין חולק כי השימוש בכוח היה עניין שביום יום בפעולתה של הפלוגה המסייעת . 
לפי העדויות נראה כי הדרך בה שלט נאשם 2 בנעשה בפלוגתו היתה לקויה ביותר " . 
" הוא נכנס לתפקידו כממלא מקום זמן קצר לפני פרוץ האירועים הסוערים באותה 
עת . חוסר נסיונו של הנאשם , אירועי התקופה , ואופיים הבלתי - מרוסן לעתים 
של חייליו , יצרו להתרשמותנו בעיות שליטה ופיקוד בפלוגה . אוסיף לכך את 
נטייתם האלימה של מקצת החיילים באשר לצורך להיפרע מהמתפרעים , ומצאנו למדים 
כיצד נתפשת פעילות הפלוגה בקרב רואיה כאכזרית יתר וכזו של " צוות חיסול " . 
" אין חולק כי סגן רשף היה מודע ואף אישר שימוש בכוח . אישור זה נבע , 
לדבריו , בראש ובראשונה מצרכים מבצעיים . ניתן לקבוע לאור העדויות , 
כי עניין שבירת העצמות לא נעלם אותה עת מעיניו . הוא היה מודע לאופי הפעילות 
של הפלוגה המסייעת הנוקטת בכוח ענישתי קשה , ולעתים מעיד כי ידע בפועל על 
התוצאות הפיזיות של ההכאה " . קפידבין " האישור שניתן על - ידי המג"ד באשר 
לשימוש בכוח , אינו שונה בעיקרו ככול שהבנתו של המג"ד משגת אותה עת ממהותן 
של ההוראות הניתנות על - ידי גורמי הפיקוד הבכיר בחטיבה ומעליה , והמח"ט 
בהם . נוכחותו של המח"ט בשטח ניכרת , מודע מכלי ראשון להלכי הרוח אצל חייליו , 
חוזה בהתנהגות החיילים ומקבל עליה דיווחים " . " מגעיו של המח"ט עם המג"דים 
ועם הנאשם רשף בישיבות מפקדים , תכופה אף היא . לפי עדויות קצינים המשרתים 
אותה עת בחטיבה , משמיע המח"ט אמירות המנוסחות בדרך תקיפה , הקוראות את 
פיקודיו לעתים תוך פנייה לדרג הזוטר ביותר להכות במתפרעים המקומיים ביד 
קשה " . " המח"ט איתם ( פיין ) מודע לדבריו לתוצאות ההכאה ולריבויים של 
שבורי הגפיים בין התושבים , ומחזק ותומך את ידי העושים במלאכת ההכאה תוך 
ציון מפורש כי התוצאות הפיזיות של ההכאה הינן טבעיות ואולי אף רצויות " . 
" גם המח"ט כדעתו של המג"ד לויט , סבור כי ניתן להרחיק מתפרע ממקום האירוע 
ולהכותו , אולם המח"ט כורך את השימוש בכוח בהתנהגותו העבריינית הנמשכת של 
המוכה . הוא שולל תכלית השלילה הכאה בדם קר שלא לצורך , אלא שתפיסה זו 
הנטענת כאמור על - ידי המח"ט , משולבת באורח טבעי בעמדתו הכללית המוצהרת 
בדיון כי ההכאה לצורך ענישה היתה אסורה " . " למרבה הצער , אין התנהגותו 
של המח"ט באותה תקופה עומדת לכאורה בקנה אחד עם האיסור שעליו הצהיר בפנינו 
לנקוט בכוח ענישתי . לפי עדויות קציני החטיבה מורה המח"ט לנקוט סדרה של 
מעשי עונשין כנגד התושבים המקומיים , חלקם אינו עומד בקנה אחד עם הוראות 
של תחיקת הביטחון " . " עדותו של המח"ט בעניין איסור מפורש שהטיל על השימוש 
במונח שבירת עצמות , נסתרת אף היא בעדויותיהם של מספר עדים " . קפידבין " באשר 
לגורמי הפיקוד הבכיר מעל החטיבה מפקד האוגדה וכן אלוף הפיקוד הרי שהטענות 
המועלות כלפיהם גם על - ידי המג"ד לויט , מתייחסות דווקא להיעדר פירוט מספק 
באשר למותר והאסור בדרך יישום ההוראה הכללית " . " עם זאת ניתן להסיק כי 
במסגרת כנסי הפיקוד הבכיר יכול היה המג"ד , כמו גם קצינים רבים אחרים שהעידו 
בפנינו , ללמוד מתגובותיהם של גורמי הפיקוד הבכיר כי דעתם של מפקד האוגדה 
ואלוף הפיקוד נוחה למדי באשר לאופי הקשה של השימוש בכוח ככל ששימוש בכוח 
זה מביא לתוצאות הרצויות של חיסול ההתפרעויות " . " טענתם של הנאשמים היא 
כי פעלו מתוך ציות להוראה של גורמי הפיקוד הבכיר באזור , שחייבה עשיית שימוש 
בכוח למטרות ענישה . אין ספק , ולא יכול להיות ספק , כי ההוראה שאותה 
נתן המג"ד לויט לפקודיו הנוגעות ליישום הכאה בדרך של ענישה , הינה בבחינת 
הוראה בלתי - חוקית בעליל . אסור היה לתיתה ואסור היה למלאה " . קפידבין " על - 
פי קביעתנו , ניתן לסבור כי המג"ד לויט לא היה ער למלוא אי - חוקיותה של 
הפקודה . אלא שנראה שגם לשיטתו של המג"ד נבעו באותו מסך מאפיל די פרצות 
שהיה בהם כדי להעיר את מידת הפסול השורשי הטבוע ביסוד ההוראה " . " הנאשם , 
לאור מה שעשה , אמור היה לקרוא את אי - חוקיותה התלויה והברורה של הפקודה , 
ולזהות באמצעות כלי האבחון האחרים שבידו גם את אי - מוסריותה הבולטת , 
את הדגל השחור המתנוסס מעליה " . " גם הנאשמים האחרים אינם פטורים אף הם 
מן החובה האובייקטיווית להבין את מידת אי - חוקיותה הקיצונית של הפקודה והדרך 
המזעזעת של יישומה . נשווה לנגד עינינו את החיזיון הקשה : בחורשה מבודדת 
ובאין רואה מקיפה קבוצה של כ51 חיילים בראשותו של סגן רשף את שני הצעירים 
המקומיים המוטלים על הארץ במצב של חוסר אונים מוחלט , כשהחיילים מנחיתים 
עליהם מכל עבר מי באלתו , מי בידיו ובאגרופיו , ומי ברגליו מכות ומהלומות , 
כל זאת במטרה לשבור עצמותיהם . תהיה איפוא מדיניות המכות אשר תהיה , אין 
מעלים אנו בדעתנו כי ניתן לקבוע מן הבחינה האובייקטיווית כי מעורבותם של 
הנאשמים באירוע מעורר חלחלה זה עשויה להיתפש כפעולה שמידת אי - חוקיותה שנויה 
במחלוקת " . " שום אדם בר - דעת הצופה באירוע מסוג זה , אינו יכול להניח 
כי קיימות נסיבות כלשהן העשויות להקנות לגיטימציה למעשים אלו . רוצים אנו 
לומר כי מעורבותם של שאר הנאשמים בהכאה , והרצון המוצהר להביא בסופו של 
מעשה ההכאה לשבירת העצמות , כל אלה מצביעים על כוונתם המיוחדת של הנאשמים 
ליטול חלק במעשה התקיפה המאורגן נגד המוכים " . לאור קביעותינו האמורות , 
ועל - פי הנסיבות העובדתיות שתוארו , מורשעים הנאשמים כולם באישום המיוחס 
להם בכתב האישום . 
