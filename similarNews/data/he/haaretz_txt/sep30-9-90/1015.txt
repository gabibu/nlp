ממשלת דרום אפריקה הסכימה להגדיל פי שלוש את סכום הכסף שמותר לאזרחיה להוציא 
מארצם לצורך השקעות בישראל . ל"הארץ " נודע כי מנכ"ל משרד האוצר , יעקב 
ליפשיץ , ועמיתו הדרום אפריקאי חתמו על ההסכם לפני כמה שבועות . על - פי 
ההסכם , משנת 1991 , יוגדל הסכום מ05 מיליון רנד ל051 מיליון רנד ( כ55 
מיליון דולר ) . הדרום אפריקאים החליטו להגדיל את הסכום , לאחר שהוא הוקפא 
כמה שנים , עקב לחצים שהפעיל עליהם הממשל הישראלי . דרום אפריקה וישראל 
חתמו על הסכם מיוחד בשנות ה07 , המאפשר לאזרחי דרום אפריקה להוציא כספים 
מארצם למטרה הבלעדית של השקעות בישראל . את רוב הכספים ניצלו אז יהודים 
עשירים שהשקיעו בנדל"ן בארץ . עד לפני כמה שנים , התקרה שנקבעה כלל לא 
נוצלה , אך לאחר שחל מיתון במשק הדרום אפריקאי גבר הביקוש להוצאת כספים . 
בשנה שעברה , אישרה רשות ההשקעות במשרד האוצר , 83 בקשות בסכום כולל של 
31 מיליון דולר . בנוסף קיבלה הרשות בקשות ל88 פרויקטים בסכום כולל של 021 
מיליון דולר , ולכן היא החליטה לפני שנה להגביל את כל ההשקעות מדרום אפריקה 
לתחומי התעשייה והמחקר ופיתוח , ולא לאשר עוד השקעות בנדל"ן . מטרת החלטה 
זו היתה להביא לייצור של מקומות עבודה חדשים בישראל , והיא עוררה סערה 
בקרב הקהילה היהודית בדרום אפריקה , שהעדיפה להשקיע בנדל"ן . באותו זמן , 
דרשו גורמים ישראלים ממשלת דרום אפריקה להגדיל את תקרת ההשקעות שהיא קובעת . 
הממשל הדרום אפריקאי היסס להיענות לבקשה , משום שקבוצות מיעוטים אחרות 
בארצו כמו הודים ופורטוגזים כבר החלו לתבוע כי ייחתמו הסכמים דומים עם 
ארצות מולדתם . עקב לחצים אלה , ביקשה ממשלת דרום אפריקה מישראל לשמור 
בסוד על ההסכם שנחתם באחרונה . דוברת שגרירות דרום אפריקה בישראל , בלה 
הריסון , אמרה בתגובה : " לא נוכל לאשר הסכם כזה . נכון שמנכ"ל משרד 
האוצר שלנו היה פה , אבל רק לצורך עניינים שגרתיים . " לעומת זאת , פקידים 
ישראלים הביעו את שביעות רצונם מההסכם החדש . 
