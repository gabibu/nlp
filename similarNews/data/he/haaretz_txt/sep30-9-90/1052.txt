מצרים פרסמה אמש הודעת צער על אירועי הר הבית וגינתה את " הדיכוי הברברי 
שעבר כל גבול " . בהודעה מטילה מצרים על ישראל את האחריות לביטחון המקומות 
הקדושים לאיסלאם . ההודעה מגנה את הפגיעה במקומות הקדושים ומקומות התפילה 
ומדגישה כי הפגיעה בכל אדם בשעת תפילה מהווה התקפה על זכויות האדם . היא 
קוראת לכל הצדדים בירושלים לשמור על איפוק כדי למנוע תוצאות הרות אסון . 
גם מרבית מדינות ערב פרסמו הודעות גינוי חריפות בהן האשימו את ישראל בביצוע 
" פעולה פושעת גזענית ובכוונה תחילה " . ההודעות דרשו " פעולה ערבית ובין - 
לאומית אפקטיווית " נגד ישראל . ראש האגף הערבי במשרד החוץ העיראקי , סעד 
קאסם חמודה , הודיע אמש כי " המערכה הערבית היא עתה אחת בבגדד , במפרץ 
ובפלשתין " . סוכנות הידיעות של אש"ף מסרה אמש כי ראש הארגון יאסר ערפאת פנה 
לנשיא צרפת פרנסואה מיטראן , כדי שיפעל להתערבות בין - לאומית מיידית " להגן 
על חיי הפלשתינאים " . נציג אש"ף בתוניס , חכם בלעאווי , אמר לכתב רדיו 
" מונטה קרלו " בפריס כי אש"ף מבקש שמועצת הביטחון תקבל החלטה בזכות שיגור 
כוחות בין - לאומיים לפלשתין . סוכנות הידיעות של אש"ף בתוניס קראה אמש לכינוס 
דחוף של מועצת הביטחון , בעקבות ה"טבח בהר הבית " . אש"ף קרא גם להתערבות 
מצד מזכיר האו"ם , פרז דה קואיאר , " כדי להבטיח הגנה על העם הפלשתיני 
הנתון לטבח מצד הכוחות הישראליים , המנצלים את הנסיבות שנוצרו עקב המשבר 
במפרץ כדי להסוות פשעים אלה " . ירדן הוקיעה את התקריות בירושלים כ"גזעניות 
ופליליות " , והודיעה כי היא תעלה את הנושא באו"ם . בית הנבחרים הירדני 
הנמצא עתה בפגרה עומד להתכנס בדחיפות לישיבה שלא מן המניין , כדי לדון בהתנגשויות 
במזרח ירושלים . פלשתינים זועמים יצאו לסימטאות של מספר מחנות פליטים בירדן , 
ונדרו לנקום את מותם של הערבים שנהרגו בירושלים . כוחות הביטחון הירדניים 
הועמדו בכוננות , ומקור משטרתי אמר כי נלמד הלקח לאחר המהומות שפרצו בירדן 
לאחר הטבח בראשון לציון . רדיו דמשק מסר , כי המשבר במפרץ הסיח את דעת הקהל 
העולמית ממצוקת הפלשתינים , ואיפשר את הריגת הערבים . שלושת ארגוני המחבלים 
הפלשתינים שמרכזם בסוריה , הוקיעו את ההתנגשויות האלימות בירושלים והגדירו 
אותן כ"טבח פראי ומתוכנן מראש " . בהודעות נפרדות שפורסמו בדמשק , הוקיעו 
את האירוע החזית העממית ( פלג חבש ) , החזית הדמוקרטית ( פלג חוואתמה ) 
וארגון פורשי - פתח שבהנהגת הקולונל אבו מוסא . ארגונו של אבו מוסא קרא 
לעם הפלשתיני " ליטול לידיו כלי נשק כדי להתייצב מול טבח איום זה שבוצע 
על ידי הכובש הישראלי " . קפידבינרשתות השדור הערביות הפסיקו את שידוריהם 
ודיווחו בהרחבה על המהומות . תחנת " סאות אל קוץ " , המשדרת מדרום סוריה 
ומשרתת את ארגוני המחבלים שידרה קריאות גיהד ומוות ליהודים וקוראה לערבים 
בגליל לקום ולנקום ביהודים . תנועת ההתנגדות האיסלאמית , חמאס , קראה להסלמת 
האינתיפאדה בשטחים " כנקמה על מותם של 12 ערבים בירושלים " . בהודעה שנשלחה 
לסוכנות רויטר ברבת עמון , הכריזה התנועה על שביתה כללית של שלושה ימים 
בשטחים , החל מהיום . בהודעה נאמר , " כסו את אדמתכם בדם , הקריבו 
את חייכם ותנו לאדמה לבעור מתחת לרגלי הכובשים . תנועתכם , חמאס , מכריזה 
על שביתה כללית יחד עם הסלמה עקובה מדם ברחבי פלשתין " . 
