מסה , אריזונה ( ע"ר ) . מקדונל דאגלס , החברה המייצרת את מסוקי האפאצי , 
טענה שלשום , כי הדיווחים האחרונים על כך , שמסוקי האפאצי אינם מוכנים 
על פי הסטנדרדים של הצבא האמריקאי , אינם נכונים . " תפקודם של מסוקי האפאצי 
במזרח - התיכון עולה בהרבה על 57 אחוזי יכולת הביצוע הנדרשים על ידי הצבא " , 
אמר נשיא החברה תום גאן . מספר חברי קונגרס דרשו שמשרד ההגנה ידחה או יבטל 
תוכנית בת 2 . 43 מיליארד דולר לייצור מסוקים אלה . דו"ח של משרד התקציב 
הכללי של הקונגרס , שפורסם בשבוע שעבר , דרש שוב , כי הצבא יפסיק לקנות 
מסוקי אפאצי עד שאמינותם תתוקן . הדו"ח קבע , כי אין די כוח - אדם במפרץ 
לתחזק את המערכות העדינות של המסוקים . למרות טענות הפנטגון , כי אף אחד 
ממסוקי האפאצי באזור המפרץ לא התרסק והתקלות המכאניות באות על תיקונן , 
טוענים המבקרים כי המסוקים מקורקעים יותר מדי לצורך תחזוקה " שגרתית " , 
בשל החום והחול במדבר . 
