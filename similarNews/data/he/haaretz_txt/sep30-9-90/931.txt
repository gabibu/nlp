קומפיוטרס מקיימת משא - ומתן עם חברת טושיבה , בניסיון לפתח יחדיו מחשבים 
זולים , אמרו אתמול מקורות רשמיים בחברה ומומחים בענף . הפרויקט המשותף 
הוצע באחרונה על - ידי אפל , אחד מיצרני המחשבים המובילים בעולם סיפר דובר 
טושיבה , מזאו מוציזוקי . הוא סירב למסור פרטים נוספים . יסומיצי סטון , 
מומחה מחברת סניו - אינווסטמנט מנגמנט , אמר שאפל רוצה בקשר הזה כדי לגוון 
את קווי היצור שלה בחו"ל . לדברי סטון , למחשב של אפל יש ביצועים טובים , 
אולם כיום הוא יקר למדי , ולכן החברה מנסה לפתח דגמים חדשים בייצור המוני , 
שירחיב את נתח השוק שלה ביפאן . מוציזוקי אמר שטושיבה , יצרן יפאני מוביל 
של מכשירי חשמלי , כבר מספק לאפל מוליכים בשביל המחשבים שלה . גם החברה 
היפאנית סוני הודיעה בשבוע שעבר על מו"ם עם אפל , להרחבת קשרי העסקים שלהן . 
גורמים בסוני סירבו גם הם לדון בפרטים . סוכנות הידיעות קיודו דיווחה כי 
החברות דנות בהסכם שלפיו סוני תייצר מחשבים אישיים ביפאן , שישווקו תחת 
שמה של אפל . כיום מייצרת סוני כונני דיסקים ומסכים למחשבים בשביל מחשבי 
אפל . לאחר ישיבת מועצת מנהלים , שהתקיימה בטוקיו בשבוע שעבר , אמר מנכ"ל 
אפל גון סקאלי לכתבים , שהחברה האמריקאית מבקשת לקשור קשרים נוספים עם חברות 
יפאניות כדי לסייע לה להגביר את נוכחותה המוגבלת בשוק היפאני . 
