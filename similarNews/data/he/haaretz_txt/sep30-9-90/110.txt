לימה ( אי - פי ) . ארבעה שוטרים וששה מורדים נהרגו כאשר מחתרת הנתיב 
הזוהר תקפה סיור של משטרת פרו באזור הררי , כ053 ק"ם צפונית - מערבית לעיר 
פנו , בבוקר יום ששי . המשטרה מסרה כי באותו יום נהרגו 31 בני אדם בתקריות 
בין אנשי המחתרת לכוחות הממשלה . פונו היא בירה אזורית בפרו השוכנת כ058 
ק"ם דרומית מזרחית לבירה לימה . המשטרה מסרה כי 07 ממורדי הנתיב הזוהר תקפו 
סיור בן 52 שוטרים שנע בשני כלי רכב . הקצין שפיקד על הכוח , ושלושה שוטרים 
נוספים , נורו ונהרגו . שני שוטרים אחרים נפצעו . הכוח המשטרתי הרג ששה 
מן המורדים לפני שאלה נסוגו . בליל ששי רצחה מחתרת הנתיב הזוהר את פעיל מפלגתו 
של אלברטו פוגימורי בעיר קטנה בהרי האנדים הפרויאנים . הנציג , הוגו הידאלגו , 
נרצח ע"י עשרה מורדים שפרצו לביתו . האיש נורה פעמיים בראשו . במרדף מלווה 
יריות בעיר סורקו נורו ונהרגו שניים מאנשי הנתיב הזוהר . שלישי נמלט . 
במכונית שהותירו הנמלטים אחריהם נמצאו כלי נשק ותחמושת . המחתרת התכוונה 
להעמידה כמכונית נפץ . מורדים התקיפו שלוש תחנות חשמל בלימה , ביום ששי 
בבוקר . התפרצות האלימות בפרו באה לאחר ההתנקשות בחייו של שר פרויאני לשעבר , 
אורסטס רודריגז , בשבת שעברה , ע"י הנתיב הזוהר . המחתרת הפרו - קובנית , 
טופק אמארו , חטפה ביום א שעבר חבר קונגרס בפרו , גררדו לופז , המוחזק 
עדיין בידה . כ000 , 02 בני אדם , אזרחים ברובם , נהרגו מאז החלה מחתרת 
הנתיב הזוהר לפעול ב0891 . 
