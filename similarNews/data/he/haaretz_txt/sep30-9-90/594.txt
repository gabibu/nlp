במשך כדקה נשמעו אתמול בבוקר צפירות עולות ויורדות באזור שכונת רוממה בירושלים 
לאחד שאחד מ21 הצופרים לשעת חירום בעיר , התקלקל תוך כדי בדיקה . עיתוי 
התקלה , יום לאחר ההודעה על חלוקת המסיכות נגד גזים , גרמה לבהלה בקרב 
עוברים ושבים , ורבים חיפשו את המקלט הקרוב . בתחנה המרכזית בעיר ירדו נוסעים 
מאוטובוסים וחיפשו אחר מקלט . גם ברחובות סמוכים ניכרה מבוכה ומעט בהלה , 
אולם לא היתה פניקה . רבים הרימו את עיניהם לשמים בחיפוש אחר טילים או 
מטוסים , ונרגעו משהבחינו בשמים נקיים . בלשכת הגיוס ברחוב רש"י נשמעו 
הצפירות היטב , אולם דרגים צבאיים בכירים יותר הבהירו לאנשי הלשכה כי אין 
מדובר במלחמה . רבים פתחו את מקלטי הרדיו כדי להבין את פשר הצפירות , אבל 
רק לאחר זמן - מה נמסרה הודעה מרגיעה . בצה"ל הסבירו אתמול כי הצופר הסורר 
הופעל בגלל טעות טכנית ולא כתוצאה מטעות אנוש . במהלך בדיקה וטיפול בצופרים , 
יצא צופר אחד מכלל שליטה ולאחר דקות ספורות ושתי צפירות , נותק . ראש עיריית 
ירושלים טדי קולק ציין כי במשך שנים לא היתה תקלה מסוג זה בעיר . הוא הביע 
תקווה , שהג"א יבדוק את הנושא בצורה הטובה ביותר . " אני מקווה שכל אלה 
שנכנסו למקלט כבר יצאו משם " , הוסיף . בניין הרדיו בירושלים סמוך למתקן 
שממנו בקעו הצפירות . הן היו כה רמות עד שחדרו דרך הבידוד האקוסטי של חדר 
החדשות ונשמעו ברקע מהדורת החדשות . הקריינית קטעה את המהדורה כשלא הצליחה 
לשמוע את דבריה שלה מעוצמת הרעש . מנהל הרדיו , אמנון נדב , אמר כי יבדוק 
עם כוחות הביטחון אפשרות להרחיק את מתקן האזעקה מבניין הרדיו , כדי למנוע 
תקלות דומות בעתיד . 
