שלטונות קזחסטאן , הרפובליקה הסובייטית בקרבת הגבול הסיני והמונגולי , 
הודו בסוף השבוע כי מספר הנפגעים מגזים רעילים שנפלטו בשרפה ובפיצוץ במפעל 
גרעיני בקמנוגורסק מגיע לכ021 אלף , וכי מזרח קזחסטאן הוכרזה אזור - אסון . 
השלטונות דרשו ממוסקווה שיגור עזרה מידית , אך טענו שלא מדובר בהתפזרות 
חומר רדיואקטיווי , כפי שקרה בצרנוביל . אתמול פורסם על הפגנה של 06 אלף 
תושבים במרכז האזור הנגוע , שנערכה עוד ביום ה . עובדה זאת , והעובדה 
שהפיצוץ אירע ב21 בספטמבר , אך פורסם עליו רק כעבור שבועיים , מעידות שהשלטונות 
טרם למדו מאסון צרנוביל ועדיין מנסים להסתיר מידע גם מאזרחים שבהם נוגע הדבר 
פיסית , פשוטו כמשמעו . עובדות אלה מעוררות גם ספקות באשר להצהרות הרשמיות 
שהעננים הרעילים התפזרו אחרי שלושה ימים , וכי אין לחשוש מנזקי קרינה גרעינית . 
העובדה שבתי הספר במקום עדיין סגורים , ובגני הילדים מחליפים אפילו את 
החול בארגזים , מחזקת את החשדות והחששות של התושבים . מעבר ליחסי האמינות 
בין השלטון והאזרח , מצביע הפיצוץ בקמנוגורסק על כמה בעיות מעשיות , לא 
פחות חמורות . הפעם לא היה זה כור גרעיני ( מה שאולי הקטין את ממדי האסון ) 
, אלא מפעל להפרדת חומרים רדיואקטיוויים ; נראה אפוא שסכנת תקלה קשה אורבת 
לא רק מכרים . ההתפוצצות מחזקת גם את הדעה המקובלת במערב שמתקנים גרעיניים 
בבריה"ם נבנו עם מקדם בטיחות נמוך , וכי תחזוקת המתקנים פחות קפדנית או 
פחות יעילה . אך הנקודה הקריטית ביותר היא שבשנים אלה מגיעים מפעלים גרעיניים 
לקץ תוחלת - החיים הטבעית שלהם , והתיישנותם מחייבת את סגירתם . אך בשל 
המצוקה הכלכלית , ובייחוד בשל מצוקת האנרגיה , ממשיכים להפעיל את המתקנים 
מעבר ל"גיל הבטוח " , אולי אף בלי לנקוט אמצעי - בטיחות מיוחדים המתבקשים 
מכך . האסון בקזחסטאן ממקד גם את תשומת הלב בשתי בעיות פוליטיות הקשורות 
בזיהום הסביבה . האחת , הואיל ושיעור גבוה של המתקנים הגרעיניים הסובייטיים 
ממוקמים ברפובליקות הלא - סלאוויות , מהווים המתקנים ובטיחותם גורם נוסף 
לחיכוך ולתסיסה לאומנית גוברת . הקזחים , האוזבקים , האזרים ואחרים טוענים 
כי " הלבנים " השולטים במוסקווה מוכנים לסכן את הקבוצות האתניות למען פיתוח 
גרעיני סובייטי . מכאן הדרישה העולה לסלק את המתקנים . השנית , האסון 
ממחיש שוב שהרס איכות הסביבה עולה אל ראש סולם הבעיות הכלל - סובייטיות , 
לצד משבר האספקה . אך ענני גזים רעילים ורדיואקטיוויים אינם מכירים בגבולות , 
וזיהום האוויר והנהרות מהווה כבר בעיה קשה גם לשכנותיה של בריה"ם . 
