אני לא הייתי משתמש בטרמינולוגיה כזו דראסטית , כמו " סתימת הגולל " . 
עולים יבואו לגור בשטחים חרף החלטה זו . בזאת אני משוכנע . ההתחייבות לאמריקאים 
אין בה כדי להוסיף או לגרוע . מעולם לא התבססנו ולא חיכינו שהממשלה תפנה 
אלינו עולים , והפניה ממשלתית כזו לא היתה . מי שהגיע אלינו , בא מרצונו 
וקלטנו אותו . יותר משאני דואג להשלכות החלטה זו על יישובי יו"ש , אני דואג 
מהשלכותיה על המדינה כולה . כל אזרח במדינה צריך לראות בדאגה התערבות כזו 
של האמריקאים בעניינינו הפנימיים . היום הם דורשים שנדווח להם על דיור והשקעות , 
מחר ידרשו שנדווח להם מה בדיוק אנו עושים עם הנשק שאנו מקבלים . מה אנחנו , 
מדינת בננות שמכתיבים לנו מה לעשות תמורת חופן דולרים ? 004 מיליון דולר 
זה לא כל תקציב המדינה . ברוך השם יש למדינת ישראל תקציב משלה והיא חייבת 
לדאוג שיחולק בצורה שווה והוגנת בין כל תושביה , לרבות אלה ששלחה להתגורר 
בשטחי יהודה , שומרון ועזה . לא יעלה על הדעת שילד מאריאל יקבל חינוך שונה 
מילד בתל - אביב . יישובי יש"ע הוכרו על - ידי ממשלת ישראל כיישובי פיתוח 
הזכאים לסיוע כמו יישובי הפיתוח בתחומי הקו הירוק . וכל עוד סיווג זה לא 
נשלל מאתנו , מחויבת הממשלה לנהוג על - פי החוק ולהעניק לנו סיוע . איש 
לא קבע גם מיהו עולה . לאמריקאים יהיה קשה לעקוב אחרי כל עולה המתיישב בשטחים . 
לאריאל הגיעו עולים רבים , אבל אני לא רוצה למסור נתונים . הייתי באחרונה 
בארה"ב וראיתי איך כל שורה המתפרסמת בעיתונות הישראלית מנוצלת שם לרעה נגדנו . 
נכון שעל פי הסטטיסטיקה שפרסם משרד הקליטה הגיע מספר זעום של עולים ליישובים 
כמו קרית - ארבע , מעלה - אפרים ועוד . אבל אריאל למשל , לא מופיעה בסטטיסטיקה . 
אני יכול לומר שמספר העולים שהגיעו אלינו גדול בהרבה מאלה שהגיעו ליישובים 
אחרים ביו"ש . ההבלגה שלנו נובעת מהרצון שלא לפגוע בעלייה . אני שקט . 
אני בטוח שעולים רבים יגיעו אלינו . אם לא מיד אז בעוד מספר חודשים , בעוד 
שנה ואולי שנתיים . אילוצים כמו מחסור בקרקעות , צפיפות ותעסוקה יביאו 
עולים מיוזמתם אלינו והמדינה תצטרך לעזור . מספיק שיגיעו % 01 ממיליון העולים 
שצפויים להגיע , ואז תשתנה פני ההתיישבות ללא הכר , ואיש לא יוכל להתכחש 
או לבטל אותה , לרבות האמריקאים . 
