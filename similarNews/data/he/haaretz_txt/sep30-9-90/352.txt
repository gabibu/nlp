מועצת המובילים החליטה בסוף השבוע שעבר לקיים קורסי השתלמות ולהכשיר כאלף 
קציני בטיחות חדשים . ההחלטה היא בבחינת קריאת תיגר נגד משרד התחבורה האחראי 
על הכשרת והסמכת קציני הבטיחות . דובר מועצת המובילים טען כי קציני הבטיחות 
הם כיום בבחינת " מצרך יקר " שחברות הסעה והובלה קטנות אינן מסוגלות לעמוד 
באחזקתו . לדבריו , עדיף שחברה תמנה קצין בטיחות בוגר קורס פרטי מאשר שלא 
יהיה לה כלל קצין בטיחות . על - פי החוק , בוגרי השתלמות פרטית אינם נחשבים 
לקציני בטיחות מוסמכים . תקנות התעבורה מחייבות כל מפעל המבצע הסעות והובלות 
להעסיק קצין בטיחות שהוסמך על - ידי משרד התחבורה . מועצת המובילים מקווה 
כי לאחר ההכשרה יברך משרד התחבורה על המוגמר ויעניק לבוגרי הקורס הסמכה רשמית . 
בינתיים שוקלים קציני הבטיחות המוסמכים של חברות ההסעה וההובלה נקיטת אמצעים 
נגד החלטת מועצת המובילים . ההשתלמויות אמורות להתקיים במכון לתכנון ולמחקר 
תחבורה בראשות גד בכרך . הקורס הראשון מתוכנן להיפתח בעוד כחודש וישתתפו 
בו כ052 מנהלים טכניים של חברות הובלה והסעה . 
