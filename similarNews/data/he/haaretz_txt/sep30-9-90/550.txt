חברת לאומי ושות פועלת לארגון קבוצת משקיעים מהארץ ומחו"ל , שתרכוש את תנובה 
אקספורט , הנמצאת בשלבי פירוק . גורמים המקורבים לחברת ההשקעות מסרו כי 
יוזמה זו נולדה רק באחרונה , עקב דחיית המכרז למכירת תנובה אקספורט , וקביעתו 
ל51 בנובמבר 09 . חברת לאומי ושות מסרה כי בשלב זה עסוקים נציגיה בבדיקה 
עצמאית של היוזמה ובגיבוש הקבוצה שתיגש למכרז . בשבועות האחרונים ביקרו נציגי 
משרד רואי החשבון סומך - חייקין במשרדי החברה בהרצליה ובדקו את ספריה ואת 
מצבה הכלכלי . אתמול נודע כי גם רשת השופרסל מתעניינת ברכישתה של תנובה אקספורט , 
וייתכן שגם תגיש הצעה למכרז . גורמים בכירים ברשת אמרו כי מדובר בהשקעה 
מעניינית מבחינה עסקית , ואשר מתאימה לאסטרטגיית ההשקעות ולתחום הפעילות 
של הרשת . יצויין כי דיסקונט השקעות , מבעלות הרשת , קשורה גם לחברות 
ההדרים מהדרין ופרי - אור . בבעלות תנובה אקספורט יש כ41 בתי אריזה ברחבי 
הארץ ונכסים אחרים ; לרשת שופרסל אינטרסים והשקעות בין היתר בעסקי מקרקעין , 
והיא קשורה ליוזמות עסקיות בתחום הקמת קניונים ומרכזי קניות . ב92 בספטמבר 
98 מונה עו"ד ליפא מאיר לתפקיד המפרק המפעיל של תנובה אקספורט בשל חובותיה , 
ואי - יכולתה לעמוד בהתחייבותיה כלפי הבנקים . חובותיה של החברה נאמדו 
אז ב011 מיליון שקלים , והמפרק שהתחייב להמשיך להפעילה כעסק חי נאלץ לפטר 
רבים מעובדיה ולמכור נכסים . בתחילת ספטמבר דיווח " הארץ " על התעניינותו 
של איש העסקים אליעזר פישמן בעסקה משותפת עם ארגון משקי בית שאן ומשקי גרנות 
לרכישתה של החברה . שלושת הגורמים הציעו במשותף סכום של 21 מיליון דולר 
תמורת החברה , בעסקה שהיתה כרוכה בהסדר עם הבנקים הנושים ובהתחייבות של 
המפעלים האזוריים לחכור מפישמן את בתי האריזה . מאז נודע , כי גם תנובה 
מרכז וחברת קוקה קולה מתעניינות ברכישת תנובה אקספורט , אך לא ברור אם הצעתן 
עדיין תקפה . 
