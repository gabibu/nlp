שלושה תושבים נהרגו ו67 נפצעו בשטחים , בהתנגשויות שפרצו בעקבות אירועי 
הדמים בהר הבית . המהומות פרצו בעיקר ברצועת עזה , שבה נהרגו 2 תושבים 
ונפצעו 37 . כמו כן נפצעו 9 שוטרי מג"ב , מהם שניים נזקקו לטיפול בבית - 
חולים . כאשר הגיעו הידיעות על הרוגים בהר הבית , התגודדו מאות מתושבי מחנה 
הפליטים גבאליה במחנה והחלו לתקוף את המאחז הצבאי במקום . מקורות פלשתיניים 
דיווחו כי מאות תושבים תקפו את המאחז ויידו לעברו אבנים וחפצים חדים . כוחות 
של צה"ל השיבו בירי לעבר ההמון הסוער וגרמו למותם של מנצור אחמד ערוב חביד 
אל שריף , 42 , תושב המחנה , ופארג מחמוד אחמד , 52 , מבית להייה . 
מקורות פלשתיניים דיווחו כי בתקרית זו נפצעו 05 תושבים , חלקם באורח בינוני . 
עוד נמסר כי שלושה בקבוקי תבערה הושלכו לעבר המאחז , אך לא היו נפגעים . 
על מהומות נוספות דוח ממחנות הפליטים נוסייראת , מועזי , ומהערים עזה , 
חאן - יונס ורפיח . אלוף פיקוד הדרום מתן וילנאי , שוהה בעזה ועורך תחקירים 
על האירועים בגבאליה . כוחות הביטחון הטילו עוצר על רצועת עזה , וכוחות 
גדולים של צה"ל שוהים באזור . קפידבינגם בגדה נרשמו אירועים אלימים וצה"ל 
הטיל עוצר בשכם ועל רוב מחנות הפליטים בגדה . מערכת הביטחון הורתה לסגור 
את כל בתי הספר בגדה עד להודעה חדשה . מקורות פלשתיניים דיווחו על מותו של 
מחמוד עלי גאבר זיאד , 02 , מכפר דיר - עמאר הסמוך לרמאללה מאש צה"ל . 
לפי המקורות הצעיר נורה כאשר ניסה לחטוף מחייל את נשקו . מקורות פלשתיניים 
בגדה דיווחו על 2 פצועים ברמאללה ועל פצוע אחד בשכם . צה"ל לא דיווח על 
פצועים . מקורות בצה"ל מסרו , כי הסגר ברצועה והעוצרים בגדה יימשכו כל 
עוד תימשך התסיסה בשטחים בעקבות האירועים בהר - הבית . בשטחים הוכרז שלושה 
ימי אבל ושביתה כללית בעקבות תקרית הדמים בהר - הבית . מנהיגים פלשתיניים 
בגדה קיימו אתמול מסיבת עיתונאים , שבה דרשו מהאו"ם לשגר כוחות לשטחים כדי 
להגן על התושבים . מקורות ישראלים בגדה וכן המרכז למידע " עובדה " מסרו 
כי באזור בית לחם נפצע צעיר יהודי מאבן שהושלכה עליו . הוא נפצע באורח בינוני 
עד קשה ופונה לביה"ח . כמו - כן דוח על תקריות רבות של ידוי אבנים על מכוניות 
ישראליות בשטחים . קצינים בכירים בפיקוד המרכז ערכו אמש הערכת מצב בעקבות 
האירועים האחרונים . להערכת גורמים צבאיים יחריפו הפרות הסדר וההתנגשויות 
בשטחים , וצה"ל מתארגן לצעדי מנע . ברפיח רצחו אתמול רעולי פנים פקיד של 
עיריית רפיח ביריות אקדח . מקורות פלשתיניים דיווחו כי רעולי פנים נכנסה 
לתוך בניין העירייה וירו מספר יריות בפקיד , שנחשד בשיתוף פעולה . 
