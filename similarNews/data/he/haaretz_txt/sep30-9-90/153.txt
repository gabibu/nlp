יעקב אקהויז , הבלם הבין לאומי הותיק של הפועל תל אביב , לא יוזמן בשלב 
זה לנבחרת הלאומית . זאת מפני שלא החלים לגמרי מהפגיעה בשריר שפקדה אותו 
לפני שבוע . אתמול במישחק גביע הטוטו עם מכבי שעריים התברר , כי אקהויז 
עדיין לא כשיר לחלוטין ולכן הוא הוחלף במהלך המישחק . אמש נמסר , כי המאמנים 
הלאומיים יצחק שניאור ויעקב גרונדמן שיחררו מהסגל הלאומי חמישה שחקנים רובם 
בגלל פציעה : מייקל יפה , אייל בגלייבטר , יפתח הלוי , ניני עשור ורפי 
כהן . הסגל הלאומי מונה עתה 61 שחקנים המועמדים לצאת למוסקווה ביום א . 
שני הסגלים , הלאומי והאולימפי , יתכנסו היום במכון וינגייט למחנה האימונים 
השבועי שיסתיים מחר בערב . היום מתוכנן אימון טאקטי ומחר מישחקי אימון : 
לסגל הלאומי עם בית"ר נתניה ולסגל האולימפי עם נבחרת הנוער . שני הסגלים 
מתכוננים למיפגש הכפול בבברית המועצות שיהיה באמצע השבוע הבא ( 01 . 9 ) 
. הסגל הלאומי יתמודד באיצטדיון לנין במוסקווה עם נבחרת הליגה של ברית 
המועצות . הסגל האולימפי יתמודד עם הנבחרת המקבילה של הרוסים בעיירה סמוכה 
למוסקווה . 
