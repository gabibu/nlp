ניו - יורק ( ע"ר וע"ץ ) . פקיסטאן לא תקבל סיוע כלכלי וצבאי מארה"ב עד 
אשר תיתן ערובות לממשל כי היא מאיטה את קצב פיתוח הנשק הגרעיני . כך מסר 
אתמול " ניו - יורק טיימס " . העיתון ציטט פקידי הממשל שאמרו כי הסיוע השנתי , 
בסך 005 מיליון דולר , יושעה עד שידון הממשל בעניין זה עם ממשלת פקיסטאן 
ועם הקונגרס . פקיסטאן טוענת כי אין ברשותה נשק גרעיני . ראש הממשלה לשעבר , 
בנאזיר בהוטו , הבטיחה בשנה שעברה לצירי הקונגרס האמריקאי כי אין לה כל 
כוונה לפתח נשק מסוג זה . אולם , החוק האמריקאי אוסר על הענקת סיוע נוסף 
עד שיוכח בוודאות כי אין לפקיסטאן יכולת ייצור נשק גרעיני . ציר הקונגרס 
הדמוקרטי , סטפן סולארץ , יו"ר ועדת המשנה לענייני אסיה והאוקיאנוס השקט , 
ביקש מן הנשיא בתחילת ספטמבר להפסיק את הסיוע לפקיסטאן . הוא אמר כי " יש 
לי הרגשה שהתחייבות פקיסטאן לכבד את דרישותינו בתחום זה לא התגשמה . סולארץ 
אמר עם זאת לכתב " ניו - יורק טיימס " , כי אם יבטיחו מנהיגי פקיסטאן כי 
יאטו את קצב פיתוח הנשק הגרעיני הוא יסיר התנגדותו למתן הסיוע . 
