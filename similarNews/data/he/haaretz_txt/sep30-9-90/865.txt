קיגאלי ( ע"ר וע"ץ ) . כוחות הממשלה עצרו מאות חשודים בסיוע למורדים , 
מאז פרצו הקרבות ביום חמישי בערב בבירת רואנדה , קיגאלי , מסרו אתמול 
תושבי הבירה . אזרחים זרים נוספים נמלטו גם אתמול מהמדינה הקטנה שבמרכז אפריקה , 
בעקבות פלישת המורדים בשבוע שעבר , אך תושבים מסרו כי בבירה שורר שקט . 
" לאחר לילה שני של שקט , נראה כי צבא רואנדה שולט בקיגאלי ובשאר הערים 
הגדולות " , מסר השגריר הצרפתי זורז מארטר , אך הוא הוסיף כי המצב מחוץ 
לבירה מעורפל מאוד . השגריר ציין כי כוחות הצבא ערכו סריקות שיטתיות , " אך 
כמובן שאנו חוששים שמא יחריף המצב ויתפתח לאסון אתני " . רוב הפולשים הם בני 
שבט טוצי , שהודח מן השלטון על ידי בני שבט הוטו במהלך מרד ב9591 . מקורות 
דיפלומטיים אמרו כי כ000 , 1 זרים , רובם נשים וילדים , עזבו את המדינה 
אליה פלשו לפני שבוע פליטים רואנדיים מאוגנדה . תושבים מסרו כי שורר מחסור 
במזון , אולם השירותים החיוניים עדיין פועלים . צנחנים בלגיים וצרפתיים 
התחפרו לאורך כביש של 51 ק"ם המוביל אל נמל התעופה , בו שולטים כוחות זרים 
מאז יום שישי . הם גם מפטרלים במרכז העיר ושומרים על צמתים חשובים , בנייני 
שגרירויות וגשרים . בלגיה וצרפת שיגרו כוחות על פי בקשת הממשלה של המושבה 
הבלגית לשעבר , אך הדגישו כי מטרת החיילים היא רק להגן על אזרחי שתי המדינות . 
המורדים , בפיקודו של הגנרל פרד רואיגימה , אשר כדוגמת רוב אנשיו ערק מצבא 
אוגנדה , מסרו כי התקדמו עד לגאבירו , 07 ק"ם צפונית - מזרחית לעיר הבירה . 
קצינים של המורדים מסרו כי הם אינם נתקלים בהתנגדות , אך הם עושים את דרכם 
דרומה לקיגאלי ברגל , כדי לחמוק מהתקפות אוויר של כוחות הממשלה . ראש שירותי 
הביון של רואנדה , אוגוסטין נדובאיזו , הודח ועתה מתנהל טיהור בצמרת המדינה , 
בעקבות הפלישה . מקור צרפתי מסר , כי נערכו מעצרים אפילו בתוך המטה הכללי 
של הצבא . 
