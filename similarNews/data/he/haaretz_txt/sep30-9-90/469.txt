אפשר לבחון את השאלה הזו מנקודות הסתכלות אופטימית ופסימית . מן הזווית 
האופטימית , עם האיחוד יתווספו לגרמניה 71 מיליון אזרחים שבמשך 04 שנה היו 
מופקרים לתעמולה אנטי - ישראלית , להתכחשות לשואה ולמחוייבות שהעם הגרמני 
נושא מאז כלפי העם היהודי . מצד שני מתעוררת השאלה מדוע בהסכם האיחוד לא 
היה אזכור לשואה במלה או אפילו בחצי מלה . יש הטוענים שהדבר נובע מכך שמדובר 
בהסכם טכני . אינני מקבל זאת . גם אם יש בהסכם , פרטים טכניים רבים , 
זהו הסכם פוליטי ממדרגה ראשונה ויחיד במינו וחובה היתה , לפחות למען אותם 
71 מיליון אזרחים חדשים של גרמניה המאוחדת , לאזכר את השואה . זה צריך לפחות 
לעורר תמיהה . כישראלי וכיהודי , אני סבור שאחד מתפקידיו הראשונים של הפרלמנט 
הגרמני המורחב הוא להעביר חקיקה שתתקן את המחדל הזה . עמדתו של יו"ר הכנסת 
בנושא השואה , ידועה . עמדתי שונה מעמדתו . אני עוסק בנושא הגרמני במשך 
יותר מ03 שנה , תוך ניסיון לבנות גשר מעל לתהום . אני יודע שאפשר לחלוק 
על הדרך הזו , אך אני הלכתי בה . כיוון שאני מכיר היטב את פון - וייצזקר 
מזה שנים רבות , אני נותן אמון בדבריו . אני בטוח שזו כוונתו והוא גם הוכיח 
את כוונותיו הטובות בעבר . אבל גם הצהרה זו עם כל חשיבותה איננה יכולה לשמש 
תחליף למחדל הקשור להתעלמות מן השואה בהסכם האיחוד , המחייב תיקון לאלתר . 
אינני רואה בכך סכנה מיוחדת לישראל . גם לפני האיחוד היתה מערב - גרמניה 
הגורם המוביל באירופה בתחום הכלכלי . כששר החוץ של גרמניה , דיטריך גנשר , 
אומר שאין פניה של גרמניה לאירופה גרמנית אלא לגרמניה אירופית , אני סבור 
שעבור ישראל למודת הניסיון , הקביעה הזו איננה מספיקה , כי אירופה היתה 
למרבה הצער שותפה לפחות פסיווית למרבית האימים שעברו עלינו . מבחינתנו חשוב 
שגרמניה המאוחדת תהיה אנושית , הגונה , ישרה ומודעת לחובותיה . 
