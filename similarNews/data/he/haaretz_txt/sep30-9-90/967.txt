מוסקווה ( מיוחד ל"ספורט הארץ " ) . במהלך הטיסה המתישה של הנבחרת הישראלית 
מוינה למוסקווה , ניהל המאמן הלאומי יעקב גרונדמן סידרת שיחות עם הכדורגלן 
הוותיק אורי מלמיליאן . גרונדמן הסביר לאורי , כי במשחק היסטורי כזה שיהיה 
היום במוסקווה , מן הראוי שהכדורגלן הוותיק ישמש בתפקיד קפטן הנבחרת . מלמיליאן 
נענה לבסוף להפצרותיו של המאמן הלאומי . " ליענקלה אני לא יכול לסרב " , 
אמר מלמיליאן והסכים לקבל את תפקיד הקפטן מידי ניר קלינגר שרק בשבוע שעבר 
מונה לקפטן במקומו של משה סיני . אפרים דוידי , מוותיקי הנבחרת , אמר כי 
אינו זוכר מעודו סידורי נסיעה כל כך לקויים וטיסה כל כך קשה כפי שעברה על 
הנבחרת בדרכה למוסקווה . 
