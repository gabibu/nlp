" לונדון ( מיוחד להארץ ) . ממשלת ישראל החליטה שיש להנחית על עיראק 
מכת מנע , ברגע שיתברר כי עומדת לפרוץ מלחמה אומרים חוגי ביון מערביים 
המצוטטים ב"פוריין ריפורט " של האקונומיסט . לדברי מקורות אלה , החליטה 
ישראל לא להסתכן בכך שעיראק תנחית את המכה הראשונה ואולי תפגע בנשק כימי 
או אחר , בריכוזי אוכלוסיה בישראל . הנתונים שבידי ישראל מראים מעל לכל 
ספק , שגם אם תותקף עיראק על - ידי כוחות אמריקאים או בריטים בלבד , ללא 
שיתוף כוחות ערביים , יגיב סדאם חוסיין , בין השאר , בהתקפה על ישראל . 
לכן הוחלט לנקוט ב"הגנה פעילה " , כלומר להנחית מכת מנע . עוד נאמר כי הוראות 
ברוח זו ניתנו לרמטכ"ל , שהשתתף בישיבת ממשלה בה הוחלט על כך . 
