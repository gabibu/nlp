לשקשוק החרבות של יו"ר האגף לאיגוד מקצועי , חיים הברפלד , נגד הממשלה 
חסרה רק השוואתו של שר האוצר , יצחק מודעי , לסדאם חוסיין . בישיבת הוועד 
הפועל של ההסתדרות שלשום השלים המזכ"ל , ח"ך ישראל קיסר , את החסר . " יש 
רק משוגע אחד , סדאם חוסיין , שהחליט שהוא לא רוצה ( להידבר ) , הוא 
רוצה בכוח , ואתם ראיתם שכל העולם התארגן נגדו " , אמר . במונחים קרביים 
אלה ממשיכה ההסתדרות להיערך לקראת " המאבק שהמדינה לא ידעה עוד כמותו " , 
במגמה להביא לחיסולה של התוכנית הכלכלית של הממשלה . ב"קרב " הזה תטיל 
ההסתדרות ל"שדה המערכה " מיליון " חיילים " ויותר כלל ציבור השכירים 
במדינה . על אף יחסי הכוחות הבלתי מאוזנים , כל הצדדים לקרב ייצאו מפסידים . 
כמו בכל מלחמה , יבואו אחר - כך ההיסטוריונים והפרשנים ויוכיחו שניתן 
היה בעצם למונעה ולחסוך " שפיכות הדמים " ( ובמקרה זה דמים הם כספים ) 
ונזקים . בניתוח כזה , ייוחס כנראה למשרד האוצר ובעיקר לעומד בראשו תרומה 
נכבדה בהאצת ההידרדרות ביחסי העבודה . בנקל היה יכול מודעי לשמוט מידי 
ההסתדרות את " הקאזוס בלי " , שבו היא מנפנפת כיום , לו היה נדבר עם ראשיה 
קודם לקבלת התוכנית ופרסומה . גם אם לאחר הידברות זו , התוכנית שהיתה 
יוצאת מבית היוצר של האוצר לא היתה שונה במרכיביה העיקריים מהתוכנית הקיימת , 
היה לאוצר ולממשלה נוח יותר להופיע עם התוכנית בציבור ולשכנעו לקבל אותה , 
ולהסתדרות קשה היה יותר לצאת נגדה , בטענה שפעלו מאחורי גבה . השר מודעי 
התקנא בוודאי בחברו לשולחן הממשלה , שר הבינוי והשיכון אריאל שרון , והוא 
גורס כי משק במצב חירום יש לנהל באמצעי חירום תוך נטילת סמכויות של " גנרל " , 
המקבל החלטות שאין לערער עליהן . אין סיבה להאמין שמה שלא הצליחו קודמיו , 
גם אלה שכיהנו בתקופות חירום לא פחות קשות , יצליח דווקא השר מודעי . 
חבל שעד היום לא מצא לנכון לזמן אליו את ראשי ההסתדרות וללבן את הנושאים 
במחלוקת , חרף האיתותים והבקשות מהקומה החמישית בבית הוועד הפועל בת"א . 
רק לאחר יותר מחודש ייפגש היום שר האוצר עם ראשי ההסתדרות . הדחייה הארוכה 
בהידברות סייעה להגברת המתח והעצבנות בהסתדרות נוכח מה שנראה לבכיריה , 
ואולי בצדק , כסימנים ראשונים לניסיונה של ממשלת הליכוד הימנית להביא לחיסולה 
של ההסתדרות , שמאז ומתמיד היתה לצנינים בעיני הליכוד . בעימות הנוכחי יש 
להסתדרות כמה טענות כבדות משקל , אך היא מנטרלת אותן באנלוגיות מרגיזות 
ובקריאות קרב בלתי שקולות ובכיריה שקועים בדאגות לשימור מעמדם . צריך להאמין 
לאפרים זילוני , סגן יו"ר האגף לאיגוד מקצועי , שאמר כי המאבק הפעם הוא 
על " עתידה של ההסתדרות " . בחוגים מסוימים בהסתדרות דווקא מרוצים , אפילו 
מברכים בלבם את השר מודעי . הוא העניק להם הזדמנות לדחוק נושאים רגישים 
ומביכים , כמו פרשת " סולתם " ו"אלישרא " , הסכסוכים הפנימיים בין ההסתדרות 
לאיגודים המקצועיים ועוד . עם זאת ראוי לציין שלחלק מהשאלות הנוקבות שהציגו 
ראשי ההסתדרות , לא ניתנה עדיין תשובה משכנעת . איך תושג עלייה ברמת החיים 
ל%3%4 , כאשר התוכנית מדברת למעשה על שחיקת שכר וזכויות מוקנות בהיקפים 
חסרי תקדים ? איך ניתן לדבר על יצירת מאות - אלפי מקומות עבודה במשק , 
שעה שהתוכנית עלולה להביא בדיוק את ההיפך הגברת האבטלה , שלדעת כלכלנים , 
תגיע בחודשים הקרובים לשיעורים של % 0102 , וזאת בתנאים של משק בסטגפלציה ? 
ושאלת השאלות , איפה יש בתוכנית מענה ליעד המרכזי מימון קליטת העלייה 
ההמונית . חוסר ניסיון ממשי להסביר את מדיניות הממשלה ולתת מענה לבעיות המתעוררות 
בעטיה אף הוא בעוכרי ההידברות המתחילה היום . במצב החירום השורר במשק , 
חובה ליצור הסכמה רחבה בין הגורמים הכלכליים השונים , לרבות ההסתדרות . 
וטועה שר האוצר אם הוא חושב שישיג מבוקשו , אם ינסה לכפות על המשק תוכנית 
הר כגיגית . 
