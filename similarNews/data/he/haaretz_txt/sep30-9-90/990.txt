שטוקהולם ( ע"ר וע"ץ ) . שני רופאים אמריקאים , ד"ר גוזף מוריי וד"ר 
דונל תומס , קיבלו אתמול את פרס נובל לרפואה לשנת 0991 על מחקרם החלוצי 
בתחום טכניקת ההשתלות , בעיקר כאלה הנוגעות להשתלות איברי אדם . המכון השוודי 
קרולינסקה , המופקד על הענקת הפרס , הודיע כי שני המדענים קיבלו במשותף 
את הפרס , ששוויו ארבעה מיליון כתרים שוודים ( 000 , 007 דולר ) , על 
הגילויים שלהם בתחום " השתלת איברים ותאים בטיפול במחלות אנוש " . ד"ר מוריי , 
17 , מנתח בבית החולים ברייהאם בבוסטון , גילה את הדרכים שבהם הגוף דוחה 
איברים מושתלים ומצא שיטות כיצד להתגבר על הדחיה הזאת , נאמר בנימוקי השופטים . 
מוריי השתיל בהצלחה כליה שנלקחה מאח תאום והושתלה באחיו . עבודתו החלוצית 
תרמה לריפוי חולים הסובלים מחוסר ספיקה במערכת הכליות , ופתחה דרך להשתלת 
אברים אחרים כמו כבד , לבלב ולב . ד"ר תומס , 07 , הזוכה השני בפרס הוא 
מנהל במרכז מחקר הסרטן על שם הצינסון בסיאטל שבמדינת ואשינגטון . מכון קרולינסקה 
ציין בנימוקיו כי עלה בידי ד"ר תומס לצמצם במידה ניכרת את התגובות הקשות 
שמופיעות לאחר השתלה אצל מקבלי האברים . מדובר בסימפטום המופיע אצל מושתלים 
בתגובה לאבר המושתל . הגוף בדרך כלל דוחה את האבר המושתל , אם איננו מקבל 
טיפול מתאים . ד"ר תומס גם הצליח בהשתלת תאי מח עצמות מאדם אחד לשני . השתלת 
מח עצמות עשויה לרפא מחלות תורשתיות קשות ביניהן הפרעות במערך החיסון הטבעי 
של הגוף . 
