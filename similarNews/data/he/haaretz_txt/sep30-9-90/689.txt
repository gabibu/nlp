ראש הממשלה , יצחק שמיר , הבטיח לראשי המועצות הדרוזיות והצרקסיות שהממשלה 
תיישם את כל ההחלטות , שאושרו באפריל 7891 , לגבי השוואת זכויותיה של האוכלוסייה 
הדרוזית והצרקסית בישראל . בפגישה עמו טענו ראשי המועצות הדרוזיות והצרקסיות , 
כי תהליך השוויון " אינו מתקדם בקצב הדרוש " וכי יש הזנחה והתעלמות מצורכיהם . 
הם הגדירו את המצב השורר ביישוביהם כחמור . בפגישה נכחו גם שר הפנים , 
הרב אריה דרעי , ושר הכלכלה והתכנון דוד מגן . הם הדגישו כי לממשלה יש 
רצון מיוחד ללכת לקראת העדה הדרוזית וכי משרדי הממשלה משקיעים מאמץ מיוחד 
בכיוון זה . שמיר הדגיש , עם זאת , שאל לדרוזים ולצרקסים לסמוך רק על 
הממשלה . " על התושבים עצמם לתרום את חלקם " , אמר . " יש לכם תביעות 
צודקות , אך אינכם מקופחים . במידה שישנם עדיין פערים שלא נסגרו , אנו 
נפעל לסגירתם " , אמר ראש הממשלה . הוא הביע את ביטחונו , שפגישה זו תהווה 
ציון דרך ותתן תמריץ להחשת הפעולות שעל הממשלה לבצע . 
