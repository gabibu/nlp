פאריס ( ע"ץ ) . צרפת ובלגיה החליטו לשגר חיילים ונשק לרואנדה , על פי 
בקשת ממשלת קיגאלי , לאחר שמורדים מאוגנדה חדרו לרואנדה כך נמסר אמש בפאריס 
ובבריסל . משרד החוץ הצרפתי מסר כי צרפת החליטה לשגר לעיר הבירה קיגאלי כבר 
אמש , 051 חיילים שעליהם יוטל אך ורק להגן על ביטחון האזרחים הצרפתיים והשגרירות . 
בבריסל מסרה לשכת ראש הממשלה , כי בלגיה החליטה לשגר חיילים וציוד צבאי , 
במסגרת פעולה הומניטרית כדי להגן על הבלגים ולאפשר את פינויים במקרה הצורך . 
כ007 , 1 בלגים נמצאים ברואנדה , שהיתה מושבה בלגית לאחר מלחמת העולם הראשונה . 
בהודעת משרד החוץ הצרפתי נאמר כי ממשלת צרפת מודאגת מהמצב ברואנדה ומהסכנה 
להתנגשויות אתניות . שר החוץ של רואנדה , קאזימיר ביזימונגו , נתקבל ביום 
רביעי בערב בפאריס אצל השר הצרפתי לשיתוף פעולה . רואנדה , מדינה קטנה דוברת 
צרפתית במרכז אפריקה , ממזרח לזאיר , קשורה לצרפת בהסכם לשיתוף פעולה טכני - 
צבאי , להכשרת כוחות צבאיים במקום , אולם אין הסכם הגנה בין שתי המדינות . 
ברואנדה נמצאים כ002 אזרחים צרפתיים , בעיקר מורים וטכנאים . רדיו רואנדה 
הודיע אמש כי 002 מבין המורדים , שפתחו בימים האחרונים במיתקפה לכיוון קיגאלי , 
נהרגו בידי הצבא הסדיר , ההודף אותם עתה חזרה לאוגנדה . הרדיו מסר כי לצבא 
רואנדה היו חמישה הרוגים בלבד בקרבות אלה . חיילי רואנדה גם תפסו 03 כלי 
רכב של המורדים . בהודעת הרדיו נאמר כי הוטל איסור על התקהלויות וכל אסיפה 
של יותר משני אנשים אסורה . משרד ההגנה של רואנדה מסר כי אתמול כבר הגיעו 
שני מטוסים של צבאות בלגיה וצרפת לקיגאלי , עם נשק ותחמושת . 
