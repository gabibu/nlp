" ( ע ) . מאות משפחות עולים , בעיקר מברית המועצות , לא קיבלו בשלושת 
החודשים האחרונים מלגות קיום ממשרד הקליטה , בגלל תקלות מחשב . אידה בן - 
שטרית , דוברת משרד הקליטה , אישרה כי לפני כשבועיים אותרו כ003 משפחות 
כאלה , ומאז נעשה מאמץ לתקן את המעוות , אך טרם הועברו מלגות הקיום . פעילי 
קליטה מתנדבים טוענים , שמספר המשפחות שנותרו בלא כסף אפילו לרכישת אוכל 
גדול בהרבה משנמסר ממשרד הקליטה . דוברת משרד הקליטה מסרה כי זוהו שתי קבוצות 
שונות של משפחות עולים שאינן מקבלות מלגות קיום . קבוצה אחת היא של עולים 
שעלו ארצה בשלושת החודשים האחרונים . משפחות אלו קיבלו רבע מסל הקליטה שלהם 
עם הגיעם לנמל התעופה בן - גוריון , ואמורות לקבל מלגות קיום בשלושת החודשים 
הראשונים לשהותם בישראל מהסוכנות היהודית . הדבר לא נעשה , לדברי בן - שטרית , 
בשל תקלות בדיווחי המחשב של הסוכנות , וכתוצאה משינויי פרטים של המשפחות . 
היו מקרים שעולים הגיעו תחילה ליישוב אחד בארץ , פתחו שם חשבון בנק ודיווחו 
עליו לסוכנות , כדי שחשבונותיהם יזוכו מדי חודש במלגות הקיום . בינתיים 
הם עברו למקום אחר , פתחו גם שם חשבון בנק והעידכון לא ניקלט במחשב הסוכנות . 
במצב שנוצר , כספי מלגות הקיום מועברים מהסוכנות לחשבון הראשון , הלא - 
פעיל , של העולים והכספים לא מגיעים לידי העולים עצמם . קבוצה אחרת של עולים 
אינה מקבלת מלגות בשל תקלה במחשב משרד הקליטה , שלא תוקנה במשך שלושה חודשים . 
דוברת המשרד מסרה , שב09 . 7 . 1 החל המשרד לשלם במזומן את המלגות ואז 
נוצרה התקלה . לדבריה , המשפחות שהגיעו לישראל בין ה09 . 6 . 03 לבין ה09 . 
7 . 1 " נפלו בתפר של החלפת השיטה ולכן חשבונות הבנק שלהם אינם מזוכים " . 
הדוברת מסרה , שלפני שבועיים אותרו 003 משפחות כאלה ובמשרד הקליטה פועלים 
נמרצות לתיקון התקלה . אפרים כהן , סמנכ"ל המשרד הבטיח , לדברי הדוברת , 
שביום ראשון תפתרנה כל הבעיות בעניין . חלק גדול מהעולים בבאר - שבע לא 
קיבלו מלגות קיום בזמן וחלקן לא קיבלו מלגות כלל . משפחות רבות הגיעו לפת 
לחם ואחרות מתקיימות על דמי גמילות חסדים שקיבלו מפעילי התאחדות עולי ברית 
המועצות בעיר , ומקבלות מצרכי מזון תמורת התחייבות כלפי סוחרים מקרב פעילי 
ההתאחדות . העובדים המטפלים בעולים מבטיחים בכל יום כי " מחר יגיע הכסף " . 
