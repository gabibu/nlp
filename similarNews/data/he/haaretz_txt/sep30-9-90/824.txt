( ע ) . לקראת תחילת יצוא ההדרים מהשטחים , אמר מתאם הפעולות בשטחים , 
שמואל גורן , כי ישראל תמנע מתושבי השטחים לייצא הדרים ותוצרת חקלאית אחרת 
לירדן , אם יתברר שהתוצרת מגיעה משם לעיראק . בראיון ששודר אתמול בתוכנית 
" במצב הנוכחי " בגלי צה"ל , אמר גורן : " אם יתברר כי תוצרת חקלאית 
או כל תוצרת אחרת מגיעה מהשטחים לעיראק , נמנע מצב זה בכך שנעצור את התוצרת 
לפני שתעבור את הגשרים לירדן . עם זאת , מתוך דאגה לחקלאים בשטחים , נסייע 
להם למצוא שווקים חלופיים לתוצרתם , אף שאיננו יכולים למצוא פתרון מלא ליצוא 
לירדן " . גורן ציין , כי ישראל תראה את עצמה אחראית לביטחונם של תושבי השטחים 
הערבים בעת מלחמה . " יש לנו אחריות בתחום הזה , ואנו כבר נוקטים אמצעי 
הגנה בבתי - חולים ובהדרכה בבתי הספר בשטחים , כולל מסכות גז " . הוא אמר 
כי טרם סוכם סופית , אם התושבים הערבים בשטחים ייאלצו לשלם עבור ערכות האב"ך , 
ומה יהיה שיעור התשלום . מתאם הפעולות בשטחים העריך , כי לקראת תום השנה 
השלישית לאינתיפאדה , עדיין יש לתושבי השטחים מוטיוואציה לקחת חלק באירועים 
אלימים , אף שאין היקפם דומה לזה הזכור מן החודשים הראשונים של האינתיפאדה . 
" האינתיפאדה לא תמה " , אמר גורן . " בהחלט יכול להיות מצב , שבו כתוצאה 
מאירועים שאין לנו שליטה עליהם , או כתוצאה מטעויות של כוחות הביטחון , 
יהיו התפרצויות אלימות רציניות של תושבים בשטחים , כמו זו שהיתה במחנה 
הפליטים אל - בורייג בראש - השנה " . 
