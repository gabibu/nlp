משלחת של אנשי תעופה מישראל תצא לבריה"ם , אפשר עוד השבוע , כדי להמשיך 
לטפל בייצור מטוס הנוסעים המשותף לארה"ב , בריה"ם וישראל . במשלחת יהיו 
מהנדסים מהתעשייה האווירית ושני נציגי מנהל התעופה האזרחית במשרד התחבורה . 
המשלחת תמשיך בביצוע בדיקות ותקיים מגעים עם יצרניות המטוסים איליושין וטופולב , 
האמורות לספק את גופי המטוסים . למוסקווה אמורה להגיע גם משלחת של נציגי 
היזמים , בראשותו של ארמנד האמר , כדי לנסות לחתום על הסכם מסגרת עם בריה"ם 
בנושא פיתוח המטוס . בחודש הבא אמורות להיפגש משלחות עבודה מישראל ומארה"ב , 
כדי לנסות ולקדם את רישוים של חלקים שונים בפרויקט , שיורכבו בתעשייה האווירית 
בישראל . 
