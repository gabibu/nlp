עובדי מגן דוד אדום מאיימים שוב בשיבוש שירותי ההצלה במחאה על כך שקיבלו 
רק מחצית ממשכורת חודש ספטמבר . השיבוש בחלוקת המשכורות נובע מקשיי נזילות 
בהם נתון הארגון . העובדים מכל סניפי מד"א בארץ יקיימו היום אספת חירום בה 
ידנו צעדי המחאה שינקטו כדי לקבל את מלוא סכום המשכורת המגיע להם , מאחר 
שאין ביכולתה של הנהלת הארגון להבטיח את מועד השלמת השכר . המצוקה התקציבית 
של מד"א באה לידי ביטוי גם במצבם של אמצעי ההצלה , אמבולנסים מושבתים בשל 
חובות למוסכים , מחסור בציוד בתרופות ובשקיות דם בשל חובות לספקים . במברק 
ששיגר הוועד הארצי של עובדי מד"א לראש הממשלה והעתקו לשרי האוצר והבריאות , 
ראשי ההסתדרות והנהלת הארגון , מתריע היו"ר , אלי בן - קסוס , מפני 
התמוטטות כללית של שירותי ההצלה , ודורש את התערבותו המידית . לדבריו , 
" 058 עובדי מד"א זוכים ליחס כפוי טובה ומתנכר . בנוסף לבעייתם האישית 
והמשפחתית של העובדים , אנו רואים כחובה קדושה להתריע מפני התמוטטות קרובה 
של כלל שירותי ההצלה , מסיבות תקציביות , דווקא נוכח ההתפתחויות האחרונות 
במצב הביטחוני . ברצוננו להתריע כי מד"א אינו ערוך כראוי לבצע את משימותיו 
בחירום . האחריות לחיי אדם בידך ! אנו מצפים להתערבותך ותגובתך המידית " . 
בן - קסוס הוסיף , " שוב הוכח כי מינוי מנכ"ל ומחצית מחברי ההנהלה כנציגי 
משרד הבריאות אין בו כדי להבטיח שכר במועד . הגיעה העת שמשרדי הממשלה יקלטו 
שיש להתייחס אל מד"א כאל גוף הצלה ארצי ויתקצבו אותו כשם שמתקצבים את שירותי 
כיבוי האש והמשטרה " . יצוין כי בתחילת השבוע הוחלט על הקמת צוות מיוחד למשרדי 
האוצר והבריאות כדי לבחון המלצות לשינוי מבנה והבראת מגן דוד אדום , שגרעונו 
מגיע ל03 מליון שקלים . מנכ"ל מד"א , ד"ר נתן כהן , אמר בתגובה כי הוא 
מקוה שניתן יהיה להסדיר את נושא השלמת השכר בימים הקרובים . הוא אישר כי 
מצבה של מד"א אכן קשה ולדבריו , הפתרון הוא מימון מלא של הממשלה עבור שירותים 
שמד"א מספקת לגורמים כמו משטרה , צה"ל ואחרים . 
