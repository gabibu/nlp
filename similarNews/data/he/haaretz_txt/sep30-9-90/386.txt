ירדן החליטה אתמול למנוע מעבר סחורות המיועדות לסעודיה , בתגובה על שסעודיה 
מנעה כניסת משאיות ירדניות לשטחה . צעדים אלה באים במסגרת המתיחות ההולכת 
וגוברת בין שתי המדינות על רקע העמדה הפרו - עיראקית של ירדן במשבר המפרץ . 
" הוצאו הוראות לכל נקודות הגבול הירדניות למנוע את מעבר כל המשאיות לסעודיה 
ולמדינות המפרץ האחרות " , אמר הפקיד . לדבריו , עקב הצעד לא יוכלו ערב 
הסעודית ומדינות המפרץ לקבל בשר , ירקות או פירות מטורקיה או סוריה , הספקיות 
העיקריות שלהם . נראה כי האקורד האחרון ביחסים הצורמים בין שתי המדינות היה 
הכינוס הפרו - עיראקי שנערך בירדן בחודש שעבר , שגינה את סעודיה על שהזמינה 
כוחות זרים למפרץ . סעודיה הגיבה בקיצוץ אספקת הנפט לירדן ובצמצום הנציגות 
הדיפלומטית הירדנית בממלכה . צלם טלוויזיה אמר כי לפחות 03 משאיות ירדניות 
הוחזרו אתמול על - ידי שלטונות סעודיה בנקודת הגבול עומארי . נהגי המשאיות 
אמרו כי הסעודים הורו להם לפרוק את הירקות והפירות בשטח סעודיה , והחזירו 
אותם לירדן . 
