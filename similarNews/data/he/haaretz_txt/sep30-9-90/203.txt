נטליה אחוולדיאלי , רוסיה מגרוזיה , למדה שנה וחצי בטכניון במוסקווה . 
בגיל 61 הוטבלה , בגיל 81 נעלמה מהעיר , ואפילו הוריה לא ידעו לאן . 
אביה , סלאווה אחוולדיאלי , מצא אותה לבסוף בקולומנה , מרחק 511 ק"ם מדרום - 
מזרח למוסקווה , במנזר נשים . הוא לא רצה לאבד שוב את בתו . " אני בן 
44 עכשיו " , אמר . " כל החיים סיפרו לי שאין אלוהים . עכשיו פתאום יש 
אלוהים והבת שלי רצה ישר אליו " . גם נטשה , בת 32 , רצה . היא למדה אנגלית 
וגרמנית במכון לשפות זרות במוסקווה ועברה את בחינת הגמר בהצטיינות . לפני 
חמש שנים הוטבלה בבולגריה . כמוה , חיה מזה שנה גם אנה בת ה42 במנזר . 
גם היא סיימה בהצטיינות את לימודיה בבלשנות רוסית , באוניברסיטת לומונוסוב 
במוסקווה , ומיד לאחר מכן הוטבלה לנצרות . שלוש הנשים הצעירות מצאו מקלט 
במנזר סוויאטו - טרוייסקי נובו גולוטווין , מנזר השילוש הקדוש בקולומנה , 
עיר קטנה מימי הביניים השוכנת על גדות נהר אוקה , שמצודת הקרמלין שלה , 
הבנויה מלבנים אדומות , היא מהמאה ה61 . פעם נשמעו שם קולות הפעמונים 
של 32 כנסיות , ובארבעה מנזרים צמו והתפללו נזירים ונזירות . לאחר שנות 
ה02 נשארה במקום רק כנסייה מתפקדת אחת . המאמינים קיבלו בהכנעה את רדיפות 
המדינה כעונש משמיים . במשך 06 שנה הלך והידרדר מצבם של בנייני כנסייה ומנזרים . 
הם שימשו סדנאות , מחסנים , אורוות או דירות מגורים . גם במנזר השילוש 
הקדוש ניכרות צלקות אותן שנים . הקירות המסוידים הם כיום אפורים וסדוקים , 
דלתות העץ השחורות יצאו מציריהן ובאולם השינה פעורים חורים במקום חלונות . 
בשנה שעברה החזיר הסובייט העירוני את המבנים לכנסייה . בקולומנה נפתח 
מחדש מנזר הנשים השני בפדרציה הרוסית . בינתיים קמו ששה מנזרים נוספים : 
בלנינגרד , ירוסלאוול ונובגורוד , באזור קרסנויארסק , קאלגה וקורסק . 
קודמו של גורבצוב , ניקיטה חרושצוב , הבטיח ב1691 כי בתוך 02 שנה יוצג 
הנוצרי המאמין האחרון בטלוויזיה , אבל האתאיזם הרשמי , הכפוי , הוא שהגיע 
לקיצו . ילדים רשאים כעת לבקר בבתי ספר של יום ראשון ללימודי הקטכיזם והסלאווית 
הכנסייתית העתיקה . הטלוויזיה הממלכתית משדרת הטפות , הרצאות בנושאי דת 
וכתבות על כנסיות ומנזרים הנפתחים מחדש . בקולומנה לקחו על עצמן נטאליה , 
נטאשה ואנה הצעירות חיים קשים . בשש וחצי בבוקר מצלצל הפעמון וקורא לתפילה 
הראשונה , בשבע וחצי נערך טקס תפילה , הנמשך שעתיים לפחות . אחר כך לומדות 
הנזירות את שפת הכנסייה ואת ההיסטוריה שלה , ציור איקונין בסדנה , תפירת 
בגדי המסדר במתפרה . בארוחת הצהריים הן אוכלות מרק ודייסה מתפוחי אדמה . 
חלב אסור בתקופות צום , בשר אסור לחלוטין , כך גם סיגריות . אין מדברים 
בזמן האוכל , נזירה חניכה קוראת אגדות קודש בסלאווית כנסייתית מימי הביניים , 
שלעתים קרובות עדיין אינה מובנת מספיק לנזירות . קולומנה אינה מנזר עבודה , 
כמו למשל מנזר פיוכטינסקי האסטוני ( בו מעבדות 004 נזירות שטחי אדמה נרחבים ) 
, אלא מקום תפילה והרהורים . תפילת הערב בלבד אורכת לעתים קרובות עד ארבע 
שעות . הנזירות מבלות מחצית משעות היום בעמידה , מזמרות ומתפללות בכנסייה . 
כאשר העבירה לידיהן המדינה , לפני מספר שבועות , 002 דונם אדמה חקלאית 
לגידול תבואה וירקות , לא היה הדבר לרוחן כלל . הכללים המחמירים אוסרים 
גם על שתיית אלכוהול . " שתיית יין אסורה מכל וכל " , נאמר בסעיף של תקנון 
הבית . זה סעיף מקורי של אם המנזר קסניה , שנולדה ב4591 , שנה לאחר מות 
סטלין , בשם אירינה יורייבנה סאייזבה . הצו העליון בתקנון המנזר : " לציית 
בכניעות מתמדת , מרצון חופשי ושפלות רוח , לרצונו של אחר , תוך דיכוי 
נחרץ של הרצון האישי וההכרה האישית " . אירינה נולדה בעיר מחוז , הוריה 
היו חילוניים בתכלית . היא למדה במוסקווה עיתונאות , עבדה כעיתונאית בטלוויזיה , 
ואז , בגיל 62 , עלה בה " רצון פנימי ללמוד איך לחיות " . לא היתה זו 
התגלות פתאומית , אלא באורח מקרי לחלוטין נתקלה בברית החדשה : " הדברים 
נגעו ללבי , הייתי מבולבלת ונבוכה , אבל לא תפסתי הרבה " . במשך חמש שנים 
חיה אירינה באזור שומם בגרוזיה . בהוראת הסינוד הקדוש , הגוף העליון של 
הכנסייה , סייעה במשך שנתיים לכומר כפרי בעבודת הקודש . לאחר מכן הורתה 
לה לשכת הכנסייה ללמוד באקדמיה הדתית של מוסקווה . חגיגות אלף השנה להעברתה 
של רוסיה לנצרות , ב8891 , היו אות הפתיחה לניצור מחודש . גורבצוב , 
שהוטבל בעצמו , ( " כפי שמקובל " , כדבריו ) , כבר שימש שלוש שנים כמזכיר 
כללי כאשר החלו הנזירות לקוות לפתיחת מנזר . בתחילת 9891 שיגר הסינוד את 
סאייזבה לקולומנה עם 01 צעירות מכיתתה ללמוד מוסיקה כנסייתית באקדמיה . 
אירינה סאייזבה לא חשבה על משימה בסדר גודל כזה וביקשה מהמטרופוליט יובנלי 
מקרוטיצקי לשחרר אותה : " אני צעירה מדי , חלשה מדי ומלאה תשוקות " , 
אמרה . לדידו של התיאולוג המנוסה , חבר קבוע בסינוד , היתה אירינה סאייזבה 
סלע איתן שעליו אפשר היה לבנות מנזר כמרכז רוחני , מנהיגה עם כישורי ניהול , 
שנועדה לגדולות ונצורות . היא צייתה , בהתאם לתקנון המנזר שלה עצמה . 
היה אז חורף בקולומנה . לא היה להן שום מקום מגורים , הבניינים היו למעשה 
רק הריסות ללא הסקה . אצל איש דת מצאו הנשים קורת גג והחלו לפנות במו ידיהן 
את ההריסות , לבנות , לשפץ וכל אותו זמן גם להתפלל . לדברי אירינה , 
התפלאו תושבי הסביבה בתחילה , אבל בהמשך הביאו אוכל , עזרו בכסף ובבנייה . 
גם את המבנה הפנימי של קבוצת נשים החיה חיי מנזר צריך היה לבנות . כל אחת 
מהן חיה כבר כאורחת במנזר אחר , אבל אף אחת מהן עוד לא עברה את שלבי הסולם 
ההיררכי , מאחות לחניכה ומחניכה לנזירה . הסינוד היה להוט מאוד לתת לעיתונאית 
הטלוויזיה - לשעבר תפקיד מנהיגות , ובחריגה מהמוסכמות נשבעה אירינה סאייזבה 
בת ה53 את שבועת הנזירה שלה ללא תקופת חניכות , ומיד לאחר מכן הפכה לאם 
המנזר קסניה . כיום חיות במנזר השילוש הקדוש למעלה מ03 אחיות וחניכות , 
ועימן נשים צעירות רבות אחרות , הרוצות להצטרף , אך חייבות ראשית ללמוד 
להכיר חיים אלה . בניגוד למנזרי הנשים במערב , ההולכים ומתרוקנים , בקולומנה 
עולה הביקוש על ההיצע . קסניה מחליטה על קבלת המועמדות על פי אמות המידה 
הנוקשות של תקנון המנזר , שאותן חיברה היא עצמה על בסיס תקנות נוצריות עתיקות 
יומין ועל פי טעמה . סעיף שלוש מגדיר את המטרה הקיומית של חיי המנזר . 
החתירה היא ל " קשר הפנימי ביותר עם האל , השגת אושר שמיימי ושלמות רוחנית " . 
הדרך לכך עוברת דרך ויתור על רכוש פרטי , פרישת וצייתנות . אבל אם המנזר 
קסניה מעוניינת בשמנת : היא מקבצת אדריכליות , חוקרות ספרות , היסטוריוניות 
של האמנות , ציירות , מורות , בראש ובראשונה נשים בעלות השכלה גבוהה , 
שרובן המכריע בתחילת שנות ה02 לחייהן , כמו נטאשה ואנה . ההורים אינם 
מתלהבים , בלשון המעטה , מן הדרך שבה בחרו בנותיהם . כאשר סלאווה אחוולדיאלי 
מצא לבסוף את בתו בין הנזירות בקולומנה , הוא אפילו הרים עליה יד . לאחר 
הביקור השני הרשו לו לקחת את בתו הביתה לשבועיים , במולדתה גרוזיה . לדברי 
קסניה , חשוב שההורים לא ינדו את בנותיהם . היא מזמינה את ההורים להתגורר 
חינם במנזר , לאכול יחד עם השיות האבודות ולהתפלל יחד אתן . ההיחלצות מהמציאות 
היום - יומית המשמימה מעוררת בצעירות תחושות התעלות . אנה אומרת על חודשיה 
הראשונים במנזר : " עפתי מעלה מעלה , לא הייתי יותר על האדמה , איזה 
אושר , איזו אהבה " . כ06 מ520 , 1 המנזרים ששכנו ב4191 בשטח ברית - המועצות 
הם כיום שוב בבעלות מסדרי נזירים . מנזר הגברים שנפתח לא מכבר בסביבת ריאזן 
הזמין את הנזירות מקולומנה . גם מנזר זה , שנהרס בחלקו , מוקם עכשיו מחדש . 
גם שם עוזרים האיכרים בכסף ובמצרכים . המנזר מודה להם בטקס תפילה הנמשך 
ארבע שעות והנזירות שרות את ההמנונים לסרוגין עם הנזירים . בכנסייה רואים 
לא רק נשים זקנות , אלא צעירות , ילדים וגברים . בשעות הבוקר המוקדמות 
מתרחצות הנזירות במעיין הקדוש , הנמצא במרחק חמש דקות מהמקום , במורד הגבעה , 
שמימיו קרים כקרח . במרחק מחכים גברי הכפר כדי לשאוב בכדים את המים האמורים 
לחולל נסים . צעירות אדוקות המתרחצות במי נחל קדושים אינן סצנה מסרט של 
הבמאי אלכסנדר טראקובסקי , אלא המציאות ברוסיה ב0991 , לא הרחק מהעיר בה 
חי אלכסנדר סולזניצין . בשוק התמונות והחפצים המשומשים ליד קתדרלת קאזאן 
בלנינגרד , שם שוכן עדיין " מוזיאון האתיאיזם " , מוצעות כעת למכירה בובות 
מטריושקה המסורתיות ( בובה בתוך בובה ) בצורת אם האלוהים המחזיקה את התינוק 
ישו , תשע בובות כאלה זו בתוך זו , שמחירן 009 רובל ( סכום השווה לשכר 
של ארבעה חודשים ) . נהגי מוניות מצוידים בקמיע : פיסת צמר גפן הטבולה 
בטיפות נוזל גופריתי צהוב וריחני אלה אמורות להיות הדמעות הזולגות של איקונין 
מחולל פלאים . קסניה הנאורה מאמינה ברצינות גמורה בנס זה . כמו לפני המהפכה , 
מופיעים שוב ה"יורודיווייה " , זן רוסי מיוחד , השוטים של האל , המחוננים 
בכושר נבואי . במשך זמן רב הסתתרו , נרדפו וגורשו למחנות , וכאילו 07 
השנים האחרונות לא היו מעולם , שוב הופיעו , מוקפים בהערצה וברבים המשוכנעים 
בכוחות הנבואה שלהם . אחת מהן היא ליובושקה . אשה זקנה בסוזאנינו ליד לנינגרד , 
כפופה , בעלת שיער אפור ולבושה בלויי סחבות . היא מקבלת את פני השוחרים 
לפתחה בגן כנסייה . אליה גם נסע במיוחד הפטריארך פימן , שמת לא מכבר , 
ולשם גם עלתה לרגל אירינה סייזבה , כדי לבקש ממנה עצה בתפקידה החדש . 
ליובושקה ממלמלת בדרך כלל בנימה מונוטונית לעצמה , דבריה מבולבלים וקשה 
להבינם . כאשר נשאלה על גורבצוב , אמרה בבירור : " גורבצוב הוא טוב . 
בחג הפסחא היה לי חיזיון . גורבצוב קרן והבטיח : כריסטוס חזר לתחיה , 
ואז הוא אמר : הכל יהיה שוב טוב . כולכם תקבלו את הפנסיות שלכם " . במנזר 
השילוש הקדוש של קולומנה מתפללות למענו גם הנזירות . הן מאמינות שכל חטאיו 
יימחלו לו : " יבורך גורבצוב על שהחזיר לכנסייה את חירותה " . 
