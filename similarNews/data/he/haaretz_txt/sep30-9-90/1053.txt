משרד התיירות עומד לשנות את המבנה הארגוני שלו . על - פי התוכנית יוקם 
מינהל חדש לשיווק , שאליו יהיה שייך אגף השיווק . ועד עובדי משרד התיירות 
דורש לקיים מכרז פנימי כחוק על תפקיד מנהל האגף . נציגי הוועד נפגשו עם 
מנכ"ל משרד התיירות , אברהם רוזנטל , והביעו את מחאתם בנושא זה . מנהל 
לשכת התיירות הממשלתית של ישראל בגרמניה המערבית , שבתאי שי , מועמד לתפקיד 
מנהל האגף , והסמנכ"ל , עוזי מיכאלי מועמד לתפקיד ראש המינהל . ועד העובדים 
מחה על כי ההנהלה לא שיתפה אותו בהחלטה לשינוי התקנים ורמות המשרה . הוועד 
הבהיר למנכ"ל המשרד כי חשוב יותר למשרד ולעובדים לקדם עובדים בדרג בינוני 
וזוטר , " בעוד שהיום מושם הדגש על קידום עובדים בכירים " . בנוסף , הביע 
ועד העובדים את התנגדותו לשינויים במבנה הארגוני של האגף לשירותי תיירות . 
כמו כן , מחו נציגי הוועד על בעיית הצפיפות הגדולה מדי בבניין המרכזי של 
משרד התיירות , והתלוננו על האנדרלמוסיה שנוצרת עקב סתירות בין מידע שמוסר 
להם המנך " ל לבין זה שמוסרים הסמנכ"לים . מנכ"ל משרד התיירות הביע את הסכמתו 
כי היתה זו שגיאה שלא לשתף את הוועד בהחלטה לשנות את התקנים ואת רמות המשרה . 
הוא הבטיח , כי הדבר לא יישנה בעתיד . כמו כן הוא הודיע כי בקרוב תיפתר 
בעיית הצפיפות בחדרי המשרד . רוזנטל הצטרף להתנגדותו של הוועד לשינוי הארגוני 
באגף לשירותי התיירות , והודיע כי התוכנית אינה אקטואלית . עם זאת , הוא 
מסר כי המשרד אכן יקים מינהל שיווק חדש , שבמסגרתו ישולב האגף הקיים . 
