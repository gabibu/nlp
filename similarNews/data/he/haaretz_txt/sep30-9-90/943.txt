פרס עיריית חיפה על - שם יעקב דורי לחיבור בתחומי הטכנולוגיה לשנת תש"ן יוענק 
לקבוצת חוקרי הטכניון בראשות פרוף מיכאל פורה , על מחקרם " עקרונות וכללי 
תכנון לבנייה סולרית של בנייני מגורים בישראל " . המחקר מומן על - ידי האגף 
למחקר ופיתוח במשרד האנרגיה והתשתית . הוא נמשך למעלה מחמש שנים ובדק אם 
ניתן לנצל את השמש בארץ למטרות חימום . המחקר , שבעקבותיו פורסם ספר , 
מציג אפשרויות תיכנון נכון של בניין ופתחיו תוך התחשבות בתנאי הרוח , והבלחת 
איוורור דרך הדירה , המאפשרים לחיות ברוב אזורי הארץ ללא מזגן . " באותה 
דירה שבתכנון לא נכון הופכת לקרה בחורף וחמה בקיץ ניתן להשיג תוצאות הפוכות " 
אמר פרוף פורה . צוות החוקרים הוא רב - תחומי : פרוף חבר שמואל חסיד , 
מרצה בפקולטה להנדסה אזרחית בטכניון , ד"ר דן וגנר , עובד במחקר בפקולטה 
להנדסה אזרחית בטכניון , סינטיה בכיו , מוסמכת בפקולטה לארכיטקטורה , 
והארכיטקט דן אבן - אור ז"ל . המחקר והספר הוצאו כדי לשרת את קהילת האדריכלים 
והמתכננים , וגם את הציבור הרחב , במציאת פתרונות לאיקלום טבעי בבית , 
שיחסוך חשמל לחימום בחורף ומיזוג - אוויר בקיץ . הניסויים נערכו בבניינים , 
במנהרות רוח , ובשלב מסוים שכרו החוקרים קומה בבית מגורים של שתי דירות 
זהות : אחת תכננו בהתאם למימצאיהם ואחת כביקורת למימצאים . פרוף פורה מתח 
ביקורת על " חסידים שוטים של הארכיטקטורה האמריקאית , שבנו שטחי זכוכית 
גדולים וגרמו לכך שבחורף קר ובקיץ הבניין הופך לחממה " . פרסי עיריית חיפה 
לשנת 09 יוענקו ביום ראשון הבא , 09 . 01 . 41 . השנה יחולקו שמונה פרסים . 
הפרס בנושא ההיסטוריה של העיר והתפתחותה , יוענק לד"ר מרדכי נאור ולד"ר 
יוסי בן - ארצי על המחקר " חיפה בהתפתחותה 84918191 " . ספרו של פרוף יואב 
גלבר " מולדת חדשה " על העלייה ממרכז אירופה , שראה אור השנה יזכה בפרס 
על שם ד"ר ארתור רופין . 
