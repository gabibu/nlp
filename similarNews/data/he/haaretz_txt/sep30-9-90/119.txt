( ע"ר , ע"ץ וע"ם ) . רמטכ"ל הצבא הסובייטי , גנראל מיכאיל מויסייב , 
אמר בראיון שפרסם העיתון " ואשינגטון פוסט " כי במקרה של עימות צבאי במפרץ 
הפרסי , עשויה איראן להתייצב לימין עיראק , ועלולה להתפתח מלחמה עולמית . 
" מלחמת העולם הראשונה ב4191 , החלה אף היא בגלל דברים של מה בכך . היום 
עלינו לעשות כל שביכולתנו כדי למנוע זאת " , אמר . מויסייב , שהתראיין זמן 
קצר לפני שיצא לסיור במתקנים הצבאיים של ארה"ב , אמר עוד כי מסר מידע טכני 
לשגרירות ארה"ב במוסקווה על נשק מתוצרת סובייטית , הנמצא בשימוש הצבא העיראקי . 
לדבריו , הוציא הקרמלין ראשי נפץ גרעיניים ממקומות ברחבי בריה"ם בעלי פוטנציאל 
למהומות אתניות . הוא הוסיף כי הנהגת בריה"ם מכירה במחויבותה לדאוג לביטחון 
מלא של הנשק הגרעיני . יו"ר המועצה הלאומית העיראקית , סעד מהדי צאלח , 
נועד עם משלחת הכתבים הירדנית שביקרה בבגדאד , ואמר כי עיראק מוכנה לכל 
האפשרויות שעשויות לנבוע מתוקפנות אמריקאית באזור . הוא ציין כי ירדן תהיה 
בראש סדר העדיפויות של עיראק , ואם היא תותקף , תתיצב עיראק לימינה . צאלח 
סקר את ההשלכותיו של ההסגר הכלכלי על עיראק והשפעותיו על ירדן . " אנו 
אומרים לכם כפי שאמרו ילדיכם לילדינו : אנו נכונים לחלוק עמכם את פת לחמנו , 
שכן אנו עם אחד " , אמר . צאלח בירך על הצעתו של יו"ר בית הנבחרים הירדני , 
סלימאן עראר , לכנס ישיבת חירום של התאחדות הפרלמנטים הערביים , והביע 
תקווה כי ישיבה זו תתקיים בהקדם האפשרי , ותשיג את מטרותיה המקוות לטובת 
הערבים כולם . 
