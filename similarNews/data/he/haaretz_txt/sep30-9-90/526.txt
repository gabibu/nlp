במלאת שנה למותו של דן בן אמוץ , יחל ערוץ 2 לשדר אחרי סוכות , את הסדרה 
המקורית החדשה " סיפורי אבו נימר " . הסיפורים , המבוססים על ספרו של בן 
אמוץ , יסופרו על ידי השחקן דודו אלהרר . בימים אלה הסתיימו צילומי 62 
הסיפורים הראשונים . מפיקים ועורכים יעקב ועידן אגמון שגם מביים . הסיפורים , 
המיועדים לכל המשפחה , ישודרו פעמים בשבוע . ערוץ 2 , שבימים אלה מלאו 
ארבע שנים להפעלתו , רכש באחרונה את זכויות השידור לסרטי קולוע רבים וידועים , 
ביניהם שלושה מסרטיו של אינגמר ברגמן " החותם השביעי " , " מעיין הבתולים " 
ו"תותי בר " ; סרטיו של אלפרד היצקוק " סוכן חשאי " ו"בכבלי השכחה " ושני 
סרטיו האחרונים של הבמאי האיטלקי אטורה סקולה " המשפחה " ו"אהבנו כל כך " . 
נוסף על אלה ישדר ערוץ 2 בקרוב גם את " טמפופו " , " עיניים שחורות " , 
" תקוות גדולות " , " הנסיכה הקסומה " , " יפה מדי בשבילך " , " חגיגה 
במאי " , " מוסקבה אינה מאמינה בדמעות " , " סאלם בומביי " , " המאסטרו 
הגדול " ועוד . חלק מהסרטים יוקרנו כבר בשבועות הקרובים והאחרים במהלך 
השנה הקרובה . ערוץ 2 הפיק סדרת תוכניות סאטירה שנכתבה ומוגשת על ידי צמד 
השדרים ארז טל ואברי גלעד , מי שיצרו סגנון הגשה חדש ברדיו הישראלי . התוכנית 
" העולם הערב " , תשודר החל ב4 בנובמבר , שלוש פעמים בשבוע . ישולבו בה 
מערכונים ומבזקי חדשות הומוריסטיים , קטעים מסרטי פרסומת נבחרים מחו"ל ופינת 
מכתב הווידאו כתבות ואירועים מצחיקים שצולמו על - ידי הצופים עצמם . מלבד 
המנחים יתארחו בתוכנית שחקנים , זמרים ואורחים נוספים . הפיק דורון אברהמי 
מתאגיד הטלוויזיה אנגליה - ישראל בשיתוף עם אולפני מימד . מפיק ובמאי התוכנית 
הוא אבי כהן . 
