איסטנבול ( ע"ר ) . פוליטיקאית טורקית נהרגה אמש בהתפוצצות חבילת נפץ 
שנשלחה אליה על ידי קנאים מוסלמים , שרגזו על התנגדותה ללבישת רעלות , 
מסרה המשטרה . בחרייה אוקוק , בת 46 , מהמפלגה הסוציאל דמוקרטית העממית 
שבאופוזיציה , מתה מפצעיה אתמול לפנות בוקר זמן קצר לאחר שפצצת חבילה התפוצצה 
בידיה בביתה בעיר אנקרה . ארגון טרור קנאי , המכנה את עצמו התנועה האיסלאמית , 
הודיע למערכות העיתונים בטורקיה כי הוא אחראי להריגתה . אוקוק , הידועה 
בדעותיה החילוניות , פרופסור לתיאולוגיה ולשעבר צירת פרלמנט מטעם המפלגה 
הסוציאל דמוקרטית , נהרגה " מפני שגילתה עויינות להנהגת רעלות בלבושן של 
הנשים בטורקיה " , אמר אלמוני שהתקשר למערכת עיתון . ראשי מפלגתה אמרו 
אתמול כי היא קיבלה מספר איומים על חייה . נשיא טורקיה , טורגוט אוזל , 
ומדינאים בכירים אחרים , גינו את הרצח . המזכיר הכללי של המפלגה הסוציאל 
דמוקרטית העממית , חיכמת סטין אמר אתמול , " התקרית היא התקפה טרוריסטית 
על החילוניות בטורקיה " . בחודשים האחרונים היו מספר רב של מקרים , בהם נהרגו 
מדינאים טורקים , המצדדים בתנועה החילונית . רק מעטים מבין התוקפים נתפסו . 
בין ההתנקשויות שעדיין לא פוענחו : רציחתו של מזכיר האגודה למען החוק , 
מועמר אכסוי . הוא נורה ברחוב באנקרה בחודש ינואר השנה . בחודש מארס נהרג 
עיתונאי בעל טור , סטין אמק , בפתח ביתו באיסטנבול . בחודש שעבר נהרג קצין 
חקירות ראשי לשעבר , חירם עבאס . 
