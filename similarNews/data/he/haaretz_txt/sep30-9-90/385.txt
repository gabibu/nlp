אזרחים שהתגייסו לצה " ל בגיל מבוגר אך שלטונות הצבא סבורים כי לא יהיה בהם 
צורך בשירות המילואים , לא יהיו זכאים עוד לקצבת יוצאי צבא מהביטוח הלאומי . 
כך סוכם בדיון שהיה שלשום בלשכת היועץ המשפטי לממשלה , בהשתתפות היועץ 
חריש , פרקליטת המדינה , נציגי צה"ל , משרד הביטחון , הביטוח הלאומי , 
והאוצר . הדיון התקיים בעקבות תלונתו של ח"ך רן כהן ( רץ ) על כי מאות 
חרדים הפטורים משירות משתמשים בתעודות המילואים שלהם כדי לקבל את הקצבה אף 
כי לא שירתו אפילו יום אחד בצה"ל . בדיון שלשום נקבע כי ניתן להתייחס לאוכלוסיה 
שלא שירתה עד גיל מבוגר בצה"ל , ובכלל זה חרדים ועולים חדשים , לפי העניין 
ולפי המאפיינים המיוחדים . המשתתפים בדיון סיכמו כי השירות בצה"ל הוא אומנם 
גם חובה וגם זכות , ובדרך כלל אין לפטור מצה"ל איש מילואים רק מהטעם שבמשך 
שנים רבות קיבל דחיית שירות מסיבות שהוכרו בחוק . ואולם בשעה שאדם מתייצב 
לשירות מילואים בגיל מאוחר יש לבחון את התאמתו לשירות , בהתאם לצרכי השירות 
ונתוניו באותה עת . מערכת הביטחון תקבע , איפוא , מהן קבוצות גיל שבהן 
עדיין יש , לפי ראייתה , מקום לשירות . וכך , מי שהתייצבו לראשונה לשירות , 
וגילם גבוה מהגיל שתקבע מערכת הביטחון , יקבלו פטור . מי שגילם צעיר יותר 
ייבדק אם יש צורך בשירותם בהתאם לנתוניהם האישיים . אם יגוייסו ויחויילו 
ישרתו בפועל ויהיו זכאים לקצבאות יוצאי צבא . לפיכך , הביטוח הלאומי לא 
ישלם קצבאות כאלה למי שרק נמנה עם כוחות המילואים אך לא שירת שירות כלשהו 
וקיבל פנקס מילואים . 
