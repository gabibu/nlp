ואשינגטון ( מיוחד ל"הארץ " ) . מפקד הצבא הסובייטי , המסיים ביקור בארה"ב , 
מצדיק את הפצצת הכור הגרעיני של עיראק בידי ישראל בשנת 1891 , בראיון לעיתון 
" ניו - יורק טיימס " . זו הפעם הראשונה שפקיד סובייטי בכיר מצדיק את הפצצת 
הכור " אוסיראק " . עד כה נהגה בריה"ם לגנות את ישראל על פעולה זו . מפקד 
הצבא הסובייטי , שהיה אורחו של הרמטכ"ל האמריקאי , הגנראל קולין פאוול , 
פרסם שלשום ב"ניו - יורק טיימס " ראיון משותף עם פאוול , שבו הביע גנראל 
מויסאייב את גישת בריה"ם , כי אין להשתמש בכוח נגד עיראק , אלא אם העיצומים 
הכלכליים נגדה לא יצליחו , ורק אם תתקבל לכך החלטה מפורשת באו"ם . 
