שר האוצר ושר הבריאות סיכמו ביניהם אתמול , כי יוקם צוות משותף לשני המשרדים , 
לבחינת המשך תפקודו של מגן דוד אדום , כשירות הצלה . על הצוות , שיכלול 
יועצים משפטיים וכלכלנים של שני המשרדים , הוטל לבחון במהירות , את כל 
קשת האפשרויות לשינוי מבנה הארגון , כולל בין השאר הוצאת הפיקוח על ניהול 
מד"א מידי גוף וולונטרי ויישום המלצות ועדת רווח , שהתמקדה לאחרונה בהגדרת 
ייעודו של מד"א כשירות הצלה וגיבשה שורה של המלצות בנושא . בין השאר הומלץ 
להשאיר בניהול מגן דוד אדום , את בנק הדם בימי רגיעה ובימי חירום . להשאיר 
את מד"א כארגון עצמאי יציג כלפי הצלב האדום , תוך שינוי המבנה של הנהלתו . 
כמו כן לראות בתפקידו של מד"א כארגון הצלה , בעיקר לפינוי נפגעי תאונות 
ובתקופת חירום כסיוע לשלטונות הצבא . עוד הומלץ להעביר ל5 - 6 מחוזות , 
סמכויות ניהול אקטיווי דבר שיאפשר לצמצם את מספר התחנות והמוקדים בכל אזור . 
מגן דוד אדום צובר כיום גרעון של למעלה מ03 מיליון שקלים . כדי שמשרד הבריאות 
לבדו אינו מסוגל להביא לשינוי מבני ולהבראת השירות . פעולה כזו מחייבת כיסוי 
הגרעון , כדי לאפשר את המשך תפקודו . לשם כך דרוש למשרד הבריאות הסכמה 
של האוצר וגיבויו , להעברת הכספים הדרושים לארגון . 
