משטרת ישראל לא שיגרה קצין משטרה בכיר לכנס האו"ם למלחמה בפשע ולטיפול בעבריינות , 
שהתקיים בחודש שעבר בקובה . לראש אגף החקירות במשטרה דוח מראש על הכנס , 
ויצאה אליו משלחת ישראלית בת ששה אנשים שכללה נציגים של משרד החוץ , משרד 
המשפטים , משרד העבודה והרווחה ומשרד המשטרה . זמן רב לפני הכנס הוצע למשטרה 
לצרף נציג משלה למשלחת . אגף החקירות של המשטרה אף סייע למשלחת בהכנת חומר 
מקצועי לקראת הכנס . הגורמים הנוגעים בדבר במשטרה ובהם כנראה ראש אגף החקירות 
החליטו כי אין חשיבות לצירוף קצין משטרה למשלחת . גורמים בכירים במשטרה וקצינים 
העוסקים במלחמה בפשיעה מתחו ביקורת על העובדה שמשטרת ישראל לא יוצגה בכנס , 
שבו נדונו היבטים שונים של הפשיעה והמלחמה בה . בכנס השתתפו ך - 0051 נציגים , 
בהם קציני משטרה בכירים , מ521 מדינות . הוא יוחד לנושא שיתוף הפעולה 
הבין - לאומי למניעת פשע ולטיפול בעבריינים . דובר המשטרה מסר בתגובה כי 
" למשטרת ישראל יש תוכנית נסיעות שנתית שנבחנת ומאושרת בהתאם לצרכי המשטרה 
ולאפשרויות התקציביות . ההשתתפות בכנס בקובה לא נכללה בתוכנית הביקורים 
השנתית והדבר לא גרם למשטרה שום נזק " . מפכ"ל המשטרה יעקב טרנר הינחה את 
אנשיו לבדוק מדוע לא נכלל הכנס בקובה בתוכנית הנסיעות לחו"ל . 
