( ע ) . לב בגופה שהוכנה לקבורה בבית העלמין בקרית - שאול החל אתמול לפעום . 
עובדת חברה קדישא שטיפלה בגופה הזעיקה למקום ניידת טיפול נמרץ . אנשי הצוות 
הרפואי הגיעו לחדר המתים ומצאו גופת אשה בת 09 בקירוב , כשהתכריכים מוסרים 
מעליה . העובדת סיפרה לצוות כי טיפלה בגופה ולפתע חשה כי היא עדיין חמה . 
היא הסירה מעט את התכריכים וחשה בדופק . אנשי מד"א חיברו את הגופה למוניטור 
ושמעו דרכו דופק לא סדיר . הפרה - מדיק אלי כהן סיפר : " שמענו את קצב 
הדופק , אך בירור קצר העלה כי בגופה פועם קוצב לב שלא הוצא , וקיימת סבירות 
כי ימשיך לפעול גם אחרי שתיקבר " . עובד חברה קדישא בבית העלמין סיפר כי דבר 
כזה לא התרחש מעולם . " חשבנו שמדובר בחי , אבל הבנו שמשהו לא בסדר , 
כי הלב לא פעם בקצב רגיל , אלא לאט ובאופן לא סדיר . חשבנו בהתחלה כי 
אולי התרחשה טעות , אך בסופו של דבר התברר שמדובר בקוצב לב " . המשפחה המתינה 
כל אותה עת , עד לקבלת טופס של מד"א המאשר את מותה של הקשישה . רק לאחר 
שנחתם בידי רופא , הועברה הגופה לקבורה . 
