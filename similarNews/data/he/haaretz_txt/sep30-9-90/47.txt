( ע ) . בית המשפט המחוזי בתל - אביב מינה בסוף השבוע מפרק קבוע לחברת 
כל בו שלום , שעסקיה התמוטטו בראשית אוקטובר אשתקד . ב11 ביוני השנה ניתן 
נגד החברה צו פירוק וב31 בספטמבר כונסה אסיפת הנושים הראשונה , שבה הוחלט 
לבקש מביהמש למנות את עו"ד רם נועם כמפרק החברה . בבקשה נטען , כי נגד 
כל - בו שלום הוגשו 511 תביעות חוב בסך כולל של 5 . 11 מיליון ש"ח , והציוד 
והמלאי של החברה מומש על ידי הכונס . לחברה חוב של כ5 . 2 מיליון ש"ח לבנק 
הספנות , המובטח על - ידי איגרות חוב ושיעבוד שוטף . המפרק , רם נועם , 
הדגיש באסיפת הנושים את הצורך להמשיך בבדיקת הסיבות לקריסת החברה ולבדוק 
אם יש למישהו אחריות אישית להתמוטטותה . נועם מנה את הסיבות לנפילת החברה : 
נטל כבד של דמי שכירות ; המיתון במשק בשנים האחרונות ; השקעת כספים רבים 
בניסיונות כושלים להתרחבות לסניפים נוספים ; מיקום לא טוב של חנויות הכל - 
בו בת"א ובחיפה ; העדר הון עצמי ונכסי דלא ניידי או נכסים קבועים ; וריבוי 
בעלי מניות בחברה , שהיקשה על הניהול . 
