כוכבת שנות החמישים , דבי ריינולדס , מכנה את סגנון התזזית העצבני של בתה 
המוכשרת , קארי פישר , " הדבר היהודי הזה " . את " הדבר היהודי הזה " 
ירשה קארי פישר מאביה , אדי פישר , שהיה זמר ידוע ושחקן קולנוע מבוקש . 
לפני כשלוש שנים הפיקה הנסיכה ההוליוודית פישר רומן אוטוביוגרפי למחצה בשם 
" גלויות מן הסף " , ולפני כשבועיים נערכה הקרנת הבכורה החגיגית לגרסה הקולנועית 
שביים מייק ניקולס . הסרט מטפל לא רק בתעשיית הקולנוע , אלא גם בבעיית הסמים 
של כוכבנית חסרת ביטחון ובמערכת היחסים התחרותית עם אמה האנוכית והזוהרת . 
" בחייך , אמא " , אומרת מריל סטריף לשירלי מקליין , " את לא רוצה שאני 
אהיה זמרת . את הזמרת . את הבדרנית . אני לא יכולה להתחרות בך . מה יהיה 
אם אחת מאיתנו תנצח ? מה יקרה אם יסתבר שאני טובה יותר ממך ? " . כוכבת 
המחזמרים המזדקנת מוכשרת , חזקה , סובלת משתייה מופרזת מתריסה בפני בתה 
הנאבקת בסם : " את נראית כמו מישהי שכתוב לה על המצח : תראי מה עשית לי . 
אני מסוגלת לשתות ולהמשיך לתפקד , ואת לא ! " " באמת , אמא , " 
משיבה סטריף , " במסיבת הסיום של בית הספר התיכון שלי הנפת את החצאית עד 
המותניים לעיני כל החברים והחברות שלי " " היא עלתה ! לא הנפתי אותה " 
" ואז הסתבר שאין לך תחתונים ! " . קארי פישר יודעת הכל על הוליווד . 
היא גדלה באחד מבתי האצולה של ממלכת הסרטים . בהיותה בת שנתיים עזב אביה 
את הבית ונשא לאשה את אליזבט טיילור . פישר גדלה על ספרים וסרטים ישנים 
כשהיא מתעדת את חייה בשירים , בסיפורים וביומנים אישיים . הכל נזכר ונשמר . 
" דינה קאופמן איבדה את בתוליה שלוש פעמים רצופות " , היא שירבטה ביומנה 
כשהיתה בת 81 . הבדיחה התנוססה השבוע כמשפט הפתיחה בספרה החדש " ותרי על 
הוורוד " . עוד בטרם הגיע הספר לחנויות כבר רכש הבמאי סטיבן ספילברג את זכויות 
ההסרטה תמורת מיליון דולר . תסריט אחר , העוסק בפרחחי העילית של הוליווד , 
" חג מולד בלאס וגאס " , חטפה מפיקת הסרטים דיאן סטיל . פישר , 33 , 
מכחישה כמובן כל דמיון אוטוביוגרפי בין הדמויות השנונות בספריה ובתסריטיה 
לבין כמה מהידועים כוכבי תעשיית הבידור . אבל קהל הקוראים , מוקסם מאגדות 
הוליווד , משוכנע שהיא כותבת על חייה . שבע שנים ארוכות היתה פישר חברתו 
של הזמר פול סיימון , ותשעה חודשים קצרים גם רעייתו החוקית . היא היתה 
מיודדת עם הבדרן גון באלושי , עם דון הנלי , ריצרד דרייפוס והמפיק דן מלניק . 
את קריירת המשחק שלה השיקה קארי פישר בגיל 61 , כשפנתה אל וורן ביטי , 
מאהבה של אמה בסרט " שאמפו " , ושאלה אותו ללא הקדמות רומנטיות " אתה רוצה 
לדפוק אותי " . שאגת התדהמה המשועשעת שבקעה מפי הצופים פילסה את דרכה לסאגת 
" מלחמת הכוכבים " של גורג לוקאס , בתפקיד הנסיכה ליאה , ולכמה סרטים 
זכורים פחות . לאחר שעפה מבית הספר התיכון בבוורלי הילס כפתה עליה אמה לעבור 
לאנגליה . היא למדה דרמה בלונדון , התמכרה לסמים בניו יורק , הפכה לרובין 
הוד של המכורים ( " גונבת מהעשירים ונותנת למסוממים " ) ולטיפוס היפר - 
אקטיווי המספק לעצמו " תשעה סיפורים מקבילים על כל מה שהוא רואה " . " אני 
התחלתי מכלום ועשיתי משהו עם עצמי " , מטיחה בפניה שירלי מקליין בגרסה הקולנועית , 
" לך תמיד היה הכל ואת עושה מעצמך שום דבר " . פישר מודעת לכך שהחלה את 
חייה במקום שבו מיליוני אמריקאים מייחלים לסיים את שלהם . גין הקמן , המגלם 
בסרט במאי קולנוע , נוטל אותה הצידה ואומר לה : " לא אכפת לי מה את עושה 
לגופך בזמנך החופשי . אבל בזמני שלי , על הסט שלי , אני לא אתן לאיזו 
ילדה אנוכית ומפונקת להרוס לי את הסרט . אם לא תחזיקי מעמד עוד יומיים 
אני אהרוג אותך . אני אהרוג אותך לפני שתהרגי את עצמך " . בסצינה אחרת הוא 
אומר לה : " אנשים היו מקריבים את זרוע ימינם כדי לזכות בהזדמנות שאת מבזבזת " . 
" גלויות מן הסף " הספר , מסתמך יותר על מונולוג פנימי משעשע ופחות על 
עלילה . מייק ניקולס ביקש להפכו לסרט על יחסי הקירבה והתחרות בין שני דורות 
בתעשיית הקולנוע . הוא גם מטפל בדרך שבה מתייחסת תעשיית הסרטים לנשים העובדות 
בה כאל גושי בשר . " השדיים שלה קצת נפולים , " מתוודה אחד המפיקים בפני 
אשת המלתחה , " לא היה לי כל מושג שהיא במצב גופני כה ירוד " . וזה עוד 
לא הכל . " אם בסצינת המיטה היא תשכב על הגב כמו בתסריט , " מתרה בו 
האחראית על המלתחה , " השדיים שלה פשוט יפלו לבית השחי " . אומרת פישר : 
" בהוליווד אסור לנשים להזדקן . כמה נשים מגלות פה את גילן אחרי גיל מסוים ? 
כמה מאלו שאני מכירה החלו לספור אחורה כבר בגיל 03 . גברים אינם נאלצים 
לעשות זאת " . באחת הסצינות המעניינות ביותר בסרט נראית שירלי מקליין החטובה 
והזוהרת ללא איפור אשה בת 56 , נטולת גבות וריסים , רחוקה מלהיות מושכת . 
מריל סטריף , בת 04 , זינקה על ההזדמנות שהוענקה לה לחשוף את חוסר הביטחון 
הבסיסי של שחקניות הקולנוע . היא קראה את התסריט בביתה שבקונטיקט , בליל 
סופה , כשהיא מתפקעת מצחוק . לסטריף יצאו מוניטין של שחקנית מוכשרת , 
המסוגלת לבכות ב51 מבטאים שונים . בסרט הנוכחי היא חושפת כישרון קומי חביב 
ויכולת מרשימה כזמרת - עם . גרסתה המשכנעת ל"אני יוצאת מכאן " ( " מלון 
הלב השבור ) זכתה פה להערצה כללית . במהלך מסע הפרסום שהוענק לסרט הסתבר 
שגם למריל סטריף יש מה לתרום ל"דבר היהודי הזה " . היא אומנם גדלה כפרסביטריאנית 
( השלוחה הסקוטית של הדת הנוצרית ) למשפחת קווקרים שווייצית - אנגלית , 
אבל האילן המשפחתי מצד אביה מוביל לשורשים יהודים בגלות ספרד . אבות אבותיו 
של האב היגרו להולנד בגירוש ספרד . " במקום לחתום את שמם היהודי " , סיפרה 
הכוכבת למראיינת , " הם פשוט מתחו קו , וזה פרוש השם סטריף בהולנדית : 
קו " . 
