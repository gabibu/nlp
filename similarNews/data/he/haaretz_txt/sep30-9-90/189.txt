לבוש חצאית קש , יושב על ספסל , בצל מטריית ענק שחורה , שהוא אוחז בידיו . 
בהמשך המסע ביקרו אלקלס ויודפת בכפרים ללא חשמל , שהתלבושות בהם מסורתיות 
מאוד , כולל מגבעות פרחים ענקיות על הראש , אבל יש בהם שירותים עם ניאגרה . 
בכל פינה , ולו הנידחת ביותר , אפשר למצוא " סופרמרקט " מחסן אפלולי , 
שני מדפים ועליהם מונחות שלוש קופסאות סרדינים וארבע חבילות קרייקרים , 
שהתאריך על אריזתם יכול להיות שנת 58 , למשל . ( סרדינים וקרייקרים 
היו התפריט היומיומי במשך המסע ) . את השבטים , החיים בעומק היבשת ב"מיין 
לנד " . גילה בשנות ה05 אוסטרלי , שהלך לחפש זהב . בני השבטים רצו להרוג 
אותו , כיוון שהיו משוכנעים שמדובר ברוח רעה , שנשלחה על גבי ציפור גדולה 
( המטוס ) . לנוכח הסכנה , נאלץ האוסטרלי להפגין עוצמה הוא הוציא רובה 
ציד והרג חזיר . כך גילו בני השבטים את הטכנולוגיה . ב"מיין לנד " מפחדים 
היום לדבר על העבר , במיוחד עם תיירים . התרבות המקורית היא מקור לבושה . 
עד לפני 02 שנה , למשל , לא היו קוברים את המתים . היו מניחים את הנפטר 
בסלסלת קש מעל למדורה והגופות היו עוברות תהליך עישון , ששימר את העור החיצוני . 
מה שנותר מהמנהג הם רק בתי הקברות האזוריים : מערות משפחתיות שבהן , בתוך 
סלסלות קש , מונחים דורות של גופות מעושנות . בעקבות המפגש עם המערב מתקיים 
היום טקס הכלאה : הנפטר מונח בארון פתוח , הניצב על כלונסאות , ובני 
המשפחה אחראים לגירוש הזבובים . תהליך דומה עבר על " בית הרוחות " . בעבר , 
כל בן זכר שהגיע לגיל 31 , היה מתגורר משך כחצי שנה בבית הרוחות , ובכל 
יום היו צורבים צלקת אלכסונית על גבו . היום חדלו לקיים את המנהג , אך 
ממשיכים לבנות ולשמר את בית הרוחות , במקביל לביקורי יום ראשון בכנסייה . 
המנהג הוא , שבכל שבת בני הכפר זונחים את העבודות הפרטיות ונחלצים לעבודות 
הכפר , כמו בניית בית הרוחות . בפפואה אין כבישים סלולים . אמצעי התחבורה 
הם מיניבוסים או משאיות . אין לוח זמני נסיעות . " כששאלנו מתי יוצא האוטובוס , 
התשובות נעו בין שבע לשתים - עשרה , שמשמעו שהמיניבוס יכול להגיע גם בשתיים 
בצהריים " , מספר אלקלס . אלקלס ויודפת הגיעו לפפואה בזמן שהתנהלה בה מלחמת 
שבטים כוללת , שתחילתה במרד נגד הלבנים . פפואה היא ארץ עתירת זהב ונפט . 
האוסטרלים קנו את אדמות המחצבים מהפפואנים תמורת אחוזים מהרווחים . הפפואנים , 
שקיבלו עצמאות לפני 51 שנה בלבד , הבינו שהלבנים מרוויחים הרבה מעבר לאחוזים 
המופרשים . הם דרשו את האדמות בחזרה , אך האוסטרלים סירבו להחזירן . 
באחד הלילות פשטו פפואנים חמושים בחצים ובקשתות על בתיהם של הזרים , ודרשו 
את רכושם . כאלקלס ויודפת נחתו בפורט מורסבי , עיר הבירה , התנועה הכללית 
היתה בכיוון ההפוך הסתלקות המונית של זרים החוצה . חוסר השקט השפיע על פעילות 
ה"רסקלים " קבוצות קטנות של שודדי דרכים , המורכבות בעיקר מסטודנטים שסיימו 
את לימודיהם . למשכילים , שלמדו באוניברסיטה האחת הקיימת בפורט מורסבי , 
אין עתיד בפפואה . האפשרויות הן לחזור ולגדל תפוחי אדמה או להגר . בחגיגות 
ה"סינג סונג " באחד הכפרים פגשו אלקלס ויודפת בוגרת פקולטה למשפטים , שהתפשטה 
והצטרפה לריקודים של המשפחה . באחרונה התגבשה אפשרות נוספת לאקדמאים שוד 
דרכים . זמן קצר לפני שהגיעו אלקלס ויודפת לאי , השתלטה כנופייה של רסקלים 
על מיניבוס , שדדה את נוסעיו ואנסה את אחת הנשים . האירוע גרר שרשרת פעולות 
גמול , שהתפתחו למלחמה כוללת של שבטים . " חלק מהכבישים נסגרו והיתה אווירה 
של מתח " , מספר אלקלס . יצא להם לפגוש על אם הדרך לוחמים צבועים בצבעי 
מלחמה בדרכם אל הקרב . באחת הפעמים נקלעו לאזור לוחמה . חצים התעופפו לכל 
עבר . " השתדלנו לשבת במרחק בטוח " , מספר אלקלס . " בדרך כלל דאגנו לשמור 
על כללי זהירות : לא לעלות על כלי רכב המסיעים גברים בלבד , לדוגמה , 
ולא להסתובב בפורט מורסבי אחרי חמש אחר הצהריים , שעה שבה כולם ננעלים בבתים " . 
אמצעי מיגון נוסף היה המנצטה . " אמרו לנו לשים אחת בתיק . זה לא משנה 
אם אתה יודע להשתמש בסכין או לא . בפפואה כולם מסתובבים עם מנצטה צמודה 
לרגל , אז קנינו מנצטה ענקית וקשרנו אותה לתרמיל " . אלקלס ויודפת גם דאגו 
להתיידד עם המקומיים . " חשוב שיהיה מקומי שיפרוש עליך את חסותו . החשש 
הוא שאם יקרה לך משהו , אף אחד לא יידע על זה " . החוויה המפחידה ביותר שעברה 
עליהם היא השיט במעלה האסיפיק , נהר גדול שחוצה את האי בחלקו הצפוני . 
משך שבוע שטו אלקלס ויודפת , ישובים בתוך הקנו עם זוג אוסטרלים ומדריך 
וילד מקומיים . בימים שטו ובלילות חנו בכפרים המפוזרים על גדות הנהר . 
" ששה אנשים בתוך גזע עץ חלול . כל תנועה הכי קטנה יכולה לגרום לקנו להתהפך " . 
לא נעים , בהתחשב בעובדה שאסיפיק הוא נהר שורץ תנינים . " למזלנו שטנו 
בתקופת המונסונים , שבה הנהר עמוק יותר והתנינים רחוקים יותר . יש גם 
פחות יתושים . הבעיה היא שאם יורד מונסון , נרטבים לגמרי ואין מה לעשות . 
באחת הפעמים , נמשך המונסון הרבה זמן , המים הצטברו בקנו והתחלנו לשקוע . 
התחלנו בתנועות קטנות לשאוב החוצה מים " . כנגד היתושים אין הרבה מה לעשות . 
" היינו עקוצים בכל הגוף למרות שריססנו ומרחנו את עצמנו במשחות " . בעונת 
היתושים , יושבים הפפואנים בבקתות סביב מדורות . 007 שבטים חיים בפפואה 
ומדברים ב007 שפות . הילדים , שרוכשים את השפה בבית הספר , דוברים גם 
אנגלית טובה . מלבד השפה , נבדלים השבטים במראה . האנשים שגרים לאורך 
החוף גבוהים יותר מאלה שגרים בעומק הארץ . חיי היום - יום בכפר מתנהלים 
בניחותה . על הנשים מוטל עיקר העבודה : גידול ירקות , שאיבת מים , הכנת 
האוכל . הגברים ( הפפואנים הם מונוגמים ) , עוסקים בעבודות עץ , בבניית 
הקנו ובגילוף פסלים לקישוט בית הרוחות , בעיקר מסיכות ענק ודמויות ממין 
זכר . לאלקלס יש חלום , לצלם עבור ה"נשיונל גיאוגרפיק " . " טיול כזה היה 
נראה אחרת " , הוא אומר , " אם הייתי עושה אותו במסגרת הירחון " . 
