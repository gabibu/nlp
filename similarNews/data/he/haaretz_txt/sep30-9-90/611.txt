שר האוצר , יצחק מודעי , רמז אתמול כי לא מן הנמנע שכמה מהסעיפים בתוכנית 
הכלכלית , שבישיבת הממשלה דרש כי תאושר כמקשה אחת , ישונו כתוצאה מההידברות 
שנפתחה עם ההסתדרות . אתמול , בראשונה מאז אושרה התוכנית , נפגשו מודעי 
ומזכ"ל ההסתדרות , ח"ך ישראל קיסר בלשכת שר האוצר בקריה בתל - אביב . הפגישה , 
שנמשכה כשעתיים וחצי , התקיימה בצל סכסוך העבודה שהכריזה השבוע ההסתדרות 
במשק ואיומיה להשבית כליל את המשק מה81 בחודש . לא הושגו סיכומים כלשהם , 
אולם הצדדים החליטו להיפגש שוב היום בצהריים . קיסר אמר בפגישה כי ההסתדרות 
מעדיפה להגיע לתוכנית מוסכמת על כל הצדדים . הוא פירט את הסעיפים בתוכנית 
הכלכלית שלהם מתנגדת ההסתדרות בתוקף , משום שהם מהווים לדעתה פגיעה חמורה 
בשכר ובזכויות העובדים , כמו שכר המינימום , קרנות הפנסיה וההשתלמות ועוד . 
הוא הדגיש בפני מודעי כי רק רמת החיים של העשירון העליון באוכלוסייה תעלה , 
בעוד שלגבי השאר תגרום התוכנית להורדתה . קיסר הציע לשר האוצר להטיל היטל 
על כלל המועסקים במשק בשיעור של % 5 מהתשלום שהם משלמים למס הכנסה , כדי 
לסייע למימון העלייה והתעסוקה . זאת , במקום הסעיפים בתוכנית הפוגעים בעובדים . 
מודעי דחה את הצעתו . מודעי ציין כי התוכנית הכלכלית אומנם אינה קלה , 
אבל היא תוסיף למשק 045 אלף מקומות עבודה חדשים . הוא הוסיף כי לא יהיה 
מנוס מעליית האינפלציה בשל הכספים הרבים שיוזרמו למשק לצורך בנייה וקליטת 
העולים , אולם ייעשה הכל כדי לשמור שהאינפלציה לא תשתולל . מודעי ציין גם 
כי אין כוונה להעלות את שיעור המע"ם הכללי , מאחר שהדבר עלול להגביר את 
האינפלציה . הוא דחה את טענות ראשי ההסתדרות , ואמר כי התוכנית הכלכלית 
אינה פוגעת בזכויות שיש היום בידי העובדים , לא באופן ישיר ולא דרך חסכונות 
וקרנות . בצאתם מהפגישה אמרו מודעי וקיסר לעיתונאים כי הם מאמינים שאפשר 
יהיה להגיע לסיכומים חיוביים , ולבטל את השביתה המתוכננת . קיסר אמר כי 
הוא מניח שתושג הסכמה לגבי קרן ההשתלמות , שכר המינימום והפנסיה . : במשרד 
האוצר ציינו אתמול כי הפגישה עם מזכ"ל ההסתדרות התנהלה באווירה טובה ורגועה . 
בתגובה להצעתו של קיסר להכביד את נטל המסים ולהטיל מלווה חובה על הציבור , 
אמר מודעי כי הוא לא יתן ידו לדבר כזה . אם רוצים לעודד את הצמיחה , הוא 
הדגיש , אסור להכביד את נטל המסים . 
