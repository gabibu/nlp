סגנית ראש עיריית חיפה , פרופסור יהודית נאות , פנתה אתמול לממלא ראש העירייה , 
שמעון רודיק , ולמהנדס העיר , ד"ר י . רוט , בבקשה לקיים דיון עקרוני 
בוועדת המשנה לתכנון ובנייה בנושא חיבור מים וחשמל במבנים חדשים . לדברי 
נאות , נוהגת עיריית חיפה לתת טופס 4 , המאפשר חיבור מים וחשמל במבנים 
חדשים , גם כאשר הבנייה לא הושלמה ואין פיתוח סביבתי . זאת , במגמה שלא 
לעכב כניסת דיירים לדירותיהם . במקביל , דורשת העירייה הפקדת ערבות בנקאית 
בגובה הסכום הדרוש להשלמת החסר . מתלונה של דירי בניין חדש ברחוב ולנברג 
81 בחיפה לעירייה עולה כי אם הקבלן מפר את תנאי היתר הבנייה ומשלים שלא כראוי 
את פיתוח הבניין , אין העירייה משתמשת בערבות שהופקדה כדי לשכור קבלן אחר 
שיתקן את הפגם , בטענה כי זהו שטח פרטי . במקרה הספציפי של הבניין ברחוב 
ולנברג נבנו הכניסה והיציאה מן החניון בשיפוע של % 02 , במקום % 51 המותרים . 
" נוצר מצב שבו העירייה דורשת מן הדיירים להמציא לה תוכניות מודד ותוכניות 
אחרות , דרישה שלדעתי אינה מוצדקת " טוענת סגנית ראש העירייה . " יתר 
על כן , גם הליכים משפטיים בגין סטייה מהיתר לא ננקטים תמיד " . לדבריה , 
הדיירים נופלים בין הכסאות במצב היחסים בין הקבלן לעירייה , שכן אין הם 
בעלי ההיתר ואין להם זכויות בנושא , כיוון שהעברות בטאבו יכולות להתבצע 
רק אחרי השלמת הבנייה כולה . נאות טוענת כי כך הדבר גם במקרים אחרים שבו 
קבלן אינו משלים בנייה , ומותיר דירים ללא זכות חוקית להשלימה כי הוא בעל 
ההיתר , והם שילמו תמורה מלאה לבניין מוגמר . לדבריה , זהו נושא חשוב 
וכאוב שרוכשי דירות חדשות רבות סובלים בעטיו . לכן מבקשת סגנית ראש העירייה 
לקים דיון בצעדים שבהם יכולה העירייה לנקוט כדי למנוע את התופעה . 
