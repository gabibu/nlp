הממונה על התפעול המוניטרי והפיקוח על מטבע חוץ בבנק ישראל , דוד קליין , 
תובע מהממשלה לחוקק חוק שיאסור שימוש בכל תוספת הכנסות למדינה להגדלת הוצאות 
תקציביות . בשנים הקרובות צפויה תוספת הכנסה , עקב גידול האוכלוסייה . 
חקיקה כזו , מסביר קליין , תבטיח עלייה משמעותית בחיסכון הממשלתי , והדבר 
יקזז את הצורך לגייס סכומי כסף גדולים בשוק ההון המקומי . סכומים אלה עלולים 
להביא שוב לעלייה בשיעורי הריבית ולהאט את קצב ההשקעות . לדבריו , אם תאומץ 
הצעתו ניתן יהיה להוריד את רמת ההוצאות כחלק מהתוצר מרמה של % 25 היום , 
ל%04 . " הניסיון עד היום מלמד שהממשלה השתמשה בכל תוספת הכנסות לתוספת 
הוצאות . אחד הדברים שצריכים לתכנן עכשיו הוא איך למנוע תופעה זו בעתיד , 
כדי שבאמת נוכל לקבל דיווידנד מהעלייה , " אמר קליין ל"הארץ " . " גידול 
בחיסכון הממשלתי יאפשר גם הקטנה בנטל המסים , כיוון שיקטין את צורכי המימון 
של הממשלה " . לדעת קליין , אי אפשר לבנות על היכולת של הסקטור הפרטי לגייס 
הלוואות בחו"ל בסכומים גדולים למימון הגירעון הממשלתי , כפי שמתוכנן בתוכנית 
הכלכלית של האוצר . ראשית , הרבה יותר קשה לסקטור הפרטי לגייס כסף בחו"ל 
מהממשלה , ולא נראה שהממשל האמריקאי מוכן כעת להגדיל את הסיוע לממשלת ישראל . 
שנית , הבנקאות העולמית הרבה יותר זהירה היום בכל הנוגע למתן אשראי לארצות 
העולם השלישי . לכן , לדברי קליין , האופציה הבטוחה ביותר היא הגדלת החיסכון 
הממשלתי . זאת ניתן לבצע רק דרך חקיקה , מפני שתמיד יהיו לחצים פוליטיים 
על הממשלה להגדיל את הוצאותיה . 
