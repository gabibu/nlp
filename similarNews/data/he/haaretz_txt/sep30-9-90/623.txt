לא הופתעתי , אם כי ציפיתי להודעה על חידוש היחסים הדיפלומטיים המלאים . 
הצוותים שבהם מדובר אינם מוסמכים לקבל החלטות . הם שמעו מה יש לנו לומר 
ומן הסתם העבירו הלאה לממונים עליהם . בשיחות אלה עלה עניין חידוש היחסים 
הדיפלומטיים בין שתי המדינות והדגשנו את ההיבט השלילי שיש בניתוק המתמשך 
ביחסים הדיפלומטיים . לפני שבריה"ם ניתקה את יחסיה אתנו דרג היחסים היה 
של שגרירויות , ולא דרג קונסולרי , ולכן ציינתי שרמת היחסים צריכה לחזור 
לרמה שהיתה ערב ניתוק היחסים . גם שר החוץ של בריה"ם עצמו אמר בראשית השנה 
כי הגיע הזמן להסדיר את דרג הנציגויות , אם כי לא נקב לאיזו דרגה . אני 
מקווה שהדרג הקונסולרי יהיה לפרק זמן קצר ביותר ושלב מעבר לדרג הגבוה ביותר 
יחסים דיפלומטיים מלאים והחלפת שגרירויות . הצעד הזה הוא בהחלט התקדמות 
ואני מקווה שבהקדם האפשרי נתבשר על חידוש היחסים הדיפלומטיים בין שתי המדינות . 
מכל מקום , בוודאי לא נהיה עדים להתמשכות ארוכה נוספת בניתוק היחסים , 
שנמשכת כבר 32 שנים . מצדנו אין כל מכשול . איני יודע מה מעכב בעדם . 
מכל מקום בשיחות שניהלנו איתם במוסקווה לא עלתה טענה כלשהי שלהם שיכולה להסביר 
זאת . בהחלט לא הופתעתי מההודעה על כינון קו הטיסות הישיר . באשר להודעה 
האחרת , לא קראתי את נוסח הדברים כפי שנאמרו ולכן קשה לי להתייחס . אבל 
היתה החלטה מדינית של ממשלת בריה"ם לחדש את קו הטיסות הישיר וזו היתה תוצאה 
של הצטברות הדרישות מהצד הישראלי שלא פסקו בשנה האחרונה , והועלו בין השאר 
על ידי שר האוצר ומזכיר הממשלה בפגישות שקיימו פה . נושא הטיסות הישירות 
לישראל לא ירד מהפרק מאז שנחתם ההסכם בין שתי חברות התעופה הלאומיות בדצמבר 
98 . בשיחות עם צוות משרד החוץ הסובייטי הדגשתי שהסכמים יש לכבד אחרת הם 
מאבדים מאמינותם . עוד הבהרנו ששיקולים מדיניים לא צריכים להשתלט על שיקולים 
כלכליים . טיסות הם לא פרס . הן מקנות רווח כלכלי והרוסים יודעים זאת היטב . 
בצד הרווח הכלכלי יש חשיבות לטיסות ליחסים הבילטרליים בין שתי המדינות ולתהליך 
הנירמול ההולך ומתפתח ביניהן . בעניין הפרסום והשאלה בדבר הצורך בפרופיל 
נמוך בעניינים כגון אלה , אין לי תגובה . כעובד מדינה איני יכול לבקר . 
אני גם לא יודע אם מדובר בנסיגה טקטית או בנסיגה בכלל . מה שבשבילי חשוב 
הוא ששר האוצר הסובייטי הודיע לשר התחבורה הישראלי כי נפלה החלטה מדינית 
להפעיל טיסות לקראת סוף החודש הבא . ואני מאמין שקו הטיסות אכן ייחנך בקרוב 
מאוד . נושא זה לא עלה בפורום השיחות שלנו . . בשיחות הבהרנו כי אין זה 
מעשה הומני לטלטל את העולים הטסים מבריה"ם לישראל בכל מיני חניות ביניים . 
זה גם לא לטובת התיירות שהסובייטים מצפים ומייחלים שתתפתח מישראל לבריה"ם , 
והם הסכימו איתנו . נכחתי במעמד משפיל כאשר ב76 . 6 . 01 הוכרחנו להוריד 
את הדגל שלנו מעל בניין השגרירות בבריה"ם עם פרסום ההודעה על ניתוק היחסים . 
אני מקווה מאוד להיות נוכח בעתיד הקרוב ביותר , אם מקרוב או מרחוק , בהנפת 
הדגל מחדש על בניין השגרירות הישראלית במוסקווה . כאשר נותקו היחסים ציפינו 
שאחרי זמן לא רב הם יתחדשו , ולאכזבתנו הניתוק נמשך 32 שנה . איש לא העלה 
על הדעת שזה יימשך זמן רב כל - כך . ביטחונה ומעמדה של ישראל בעולם לא נמדדים 
לפי ייצוגה בבריה"ם . נירמול יחסים בין מדינות בא לשרת אינטרסים של שני 
הצדדים ולחזק מערכת היחסים הבינלאומית . ראוי לציין כי היקף היחסים הבילטרליים 
ביננו לבריה"ם כיום עולה בהרבה על היקף היחסים שהיו לנו בשעתו כשהיו יחסים 
דיפלומטיים מלאים , ומדובר בכל התחומים . 
