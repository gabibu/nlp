היתה באחרונה מקור למחלוקת נוקבת בתנועת " בני עקיבא " . מדריכה שהופיעה 
בשנה שעברה עם צמה כזאת , בסניף צפון תל - אביב , נודתה וסולקה . ביטאון 
בני עקיבא , " זרעים " , עסק בנושא החם בהרחבה , תוך דיון פילוסופי בתרבות 
המערב ובשאלה מהם סממני חילוניות , והאם יש בעיה הלכתית עם הצמה שהרי גם 
דברים כמו איפור ומלבושים מסוימים , שנחשבו בעבר לסממנים חילוניים , התקבלו 
במשך הזמן בתנועה . מסעם של חננאל שאר ישוב וליאור מזרחי לפטרה , לעומת 
זאת , הוא אירוע שבבני עקיבא מעדיפים להתרחק ממנו . האתגר , מסבירים שם , 
הוא דווקא לקפוץ מעל נחל יהודיה בגולן : זאת נחשבת לאטרקציה בבני עקיבא . 
" אנחנו מחנכים את הילדים לצאת אל כל העולמות " , אומר מזכ"ל בני עקיבא , 
אברהם ליפשיץ . " אני מרגיש אצל הנוער כמיהה , למשל , להיות המח"טים 
או האוגדונרים של דור העתיד . אנחנו מחנכים אותם לטייל בארץ . רוב המטיילים 
במדבר יהודה ושוחרי הסנפלינג ( גלישת צוקים ) הם היום צעירים דתיים . 
המוביל היום הוא הדוס - פייטר . אולי זה הצמיח איזה פטרה , אבל זה מאוד 
לא אופייני . יצאתי נגד זה בגלל הנושא של חייי אדם . אנחנו חייבים לשדר 
לחניכים שזה מעבר לחוק " . ד"ר אמנון שפירא , שהיה בעבר מזכ"ל בני עקיבא , 
מתאר : " בהתחלה רציתי להרוג את מזרחי ושאר ישוב , כי אצלנו יש ערך אדיר 
לחיי אדם . אבל פתאום שאלתי את עצמי , האם יש פה תופעה של אני חזק מהעולם ? 
כשבחנתי את זה טוב התברר לי שאין לזה יסוד , שזה חריג בלתי רגיל . איזה 
מין הצדקה יכולה להיות לסכן את חייך בשביל הרפתקנות אישית " . נווט פנטום 
עובר מאז הטיול לירדן בין הסניפים כדי להסביר לחניכים שהצעד של שאר ישוב 
ומזרחי היה צעד פייטרי זול . בשנים האחרונות הוקמה בבני עקיבא מסגרת בשם 
" אלי " . למסגרת הזאת משתייכים נערים שלא מעוניינים בשילוב שמציעות ישיבות 
ההסדר בין לימודים ושירות בצבא . הם מעדיפים שירות צבאי מלא ביחידות מובחרות . 
כל המורים הם בוגרי יחידות קרביות ואחרי שיעור גמרא יוצאים התלמידים עם 
המורה לתרגילי כושר קרבי ותרגילי ניווט . מדריכי בני עקיבא וחניכיה מוטרדים 
מהעולם החיצון . " מצד אחד אנחנו נמצאים בכל העולם הזה , אבל יש לנו את 
הבלמים שמציבה ההלכה . אנחנו אומרים לחניכים שלנו , אתם חיים בעולם הזה 
אבל אתם דתיים . קשה להם . צריך להיות מברזל בשביל לעמוד בזה . התובענות 
של החיים החילוניים קשה מאוד , אף על פי שהחילוניים מוכנים להודות היום 
שיש במסורת היהודית פתרונות שפויים לאורח החיים החילוני " . בני עקיבא היא 
בעיני חניכיה וראשיה סיירת נבחרת , מועדון אליטיסטי שלא כל אחד יכול להיכנס 
אליו , ארגון שמשתדל לתת מרחב מחיה למגוון של אמונות . הנושא התורני קיבל 
דגשים מחודשים מאז נכנס ליפשיץ לתפקידו . בכל סניף יש תלמודי תורה ודף מנחת 
שבת לפני הפעולה בשבת . ליפשיץ הכניס גם רבני מחנה למחנות הקיץ ונתן לגיטימציה 
לסניפים שרוצים לפעול בפעילות נפרדת , לא מעורבת . יש בהחלט משיכה תורנית 
היום בתנועה , סבור ליפשיץ . בגוש דן נחשב העימות עם החילן לקשה ביותר . 
מקור הפחדים של חניכי בני עקיבא הוא רחוב דיזנגוף . חומר הדרכה שהופץ לפני 
כמה חודשים בתנועה כלל , בין השאר , מאמר מאת משה שמיר ובו נכתב על תל - 
אביב : " כך באמת נראית העיר העברית הראשונה , שוק רועש של סחורות יבוא 
משומשות . החל בחומר מוצק של חרושת הזלילה ועד לרוח הרופפת של חרושת הבידור 
והתרבות , מסמלת תל - אביב את הפרובינציאליות העלובה שלנו , הסוגדת יומם 
ולילה , בגוף ובנפש , למציאות היבוא , לסמרטוטי הניכר " . החילוניים נתפשים 
בקרב בני עקיבא כמי שמחפשים עוד ועוד מקומות לבילוי , עוד סרטים , מסעדות , 
טלוויזיה בכבלים מין תיאבון שמעולם לא בא על סיפוקו . אדם חילוני מתרכז 
מאוד בעצמו , אומרים שם , ואילו אנחנו ממלאים את הזמן בלימוד תורה ובפעולות 
התנדבות . בילוי בפאב , למשל , אינו מותר בבני עקיבא , כי זה קוד תרבותי 
שאינו מקובל . בשנות החמישים נחשבה דווקא השומר הצעיר לתנועת הנוער הקרובה 
ביותר לבני עקיבא . חניכי שתי התנועות היו יושבים ביחד בקפה ויטמן בתל - 
אביב , בדו - קיום מפתיע ובידידות מעוררת השתאות . המכנה המשותף היה הנושא 
האידיאי , שמטבע הדברים בא לידי ביטוי חזק יותר בשני קצוות . לפני כמה 
חודשים אירח פורום של הנהגת בני עקיבא את אלישע שפירא , מזכיר הקיבוץ הארצי . 
הוא קבל על מספר החניכים ההולך ומתמעט בתנועת השומר הצעיר . 
