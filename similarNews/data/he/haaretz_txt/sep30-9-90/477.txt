בספרו האוטוביאוגרפי , " פנקס שירות " , מקדיש יצחק רבין לפרשת ההתנחלות 
בסבסטיה עמוד אחד וארבע שורות . בחסכנות מופלגת מתאר מי שהיה אז ראש הממשלה 
את האירוע שהוליך את ממשלתו ב7 בדצמבר 5791 אל עבר כניעה לקיצונים בתוכה . 
גוש אמונים והאידיאולוגיה שלו , שגרסה התיישבות בכל רחבי הגדה המערבית , 
שימשו מכשיר רב עוצמה בידיהם של שרים בממשלתו של יצחק רבין , שפעלו במופגן 
בניגוד למדיניות הרשמית של הממשלה והחלטותיה . לא גוש אמונים הוא שהוביל 
את ממשלת רבין אל עבר ניתוצה של תוכנית אלון , שהיוותה מאז 8691 את הבסיס 
הרעיוני למדיניותה . מליאת הממשלה עצמה היא שנגררה בעקבותיהם של שר הביטחון , 
שמעון פרס , ושרי המפד"ל , שנשבו בקיצוניותם של צעירי הגוש מחשש לעתידם 
הפוליטי . חולשתו הפוליטית של יצחק רבין , חששו מלהעמיד את תפיסתו במבחן 
והשלמתם של עמיתיו לשולחן הממשלה עם ערעור הבסיס היחידי שסביבו הצליחו לגבש 
בעבר קונסנסוס , הם שאיפשרו את הצלחת ניסיון ההתנחלות של אנשי גוש אמונים 
בתחנת הרכבת בסבסטיה שליד שכם . " שר הביטחון יצא לנהל מו"ם עם אנשי גוש 
אמונים . במקביל הטלתי על יועצי , אריק שרון , לקיים מגע עם אנשי הגוש 
ולהבטיח את פינוים מסבסטיה למחנה צבאי . ( הם העדיפו את מחנה שומרון ואני 
את מחנה קדום ) . הובהר להם , כי הממשלה אינה מתחייבת לאשר התיישבות באזור 
זה וכי לאחר העברתם יתקיים דיון על אזור ההתיישבות שלהם " . כך , בקיצור 
נמרץ , מסכם יצחק רבין בספרו את פרשת כניעתו המבישה ללחץ אחדים משריו . 
אך השתלשלות המאורעות היתה דרמטית הרבה יותר , ובחינתה מאפשרת ללמוד על 
תהליך שקיעת ממשלת רבין . העברתם של מתנחלי גוש אמונים למחנה הצבאי בקדום 
והשלמתם של ראש הממשלה ושריו עם הפיכתו של הפתרון הזמני ליישוב של קבע , 
שמו קץ לניסיון הממושך שהחל שמונה שנים קודם לכן , להגביל את ההתיישבות 
בגדה המערבית למסגרת שנקבעה בתוכנית אלון . סיפור ההתנחלות בסבסטיה הוא 
גם סיפור קריסתה של ממשלת רבין . גם אם לא הבחינו בכך חבריה באותה העת , 
רתיעתם מהתמודדות עם האתגר שהעמידו בפניהם אנשי גוש אמונים סימנה את התפרקות 
ממשלתם משארית נכסיה המדיניים והפוליטיים . לאחר סבסטיה לא היה עוד לממשלת 
רבין כל ייחוד פוליטי . מה ששריה עשו בהעלמת עין ומתוך מבוכה רעיונית היווה 
את הבסיס המוצק לאידיאולוגיה של הליכוד . כישלונה של ממשלת רבין בפרשת סבסטיה 
היה גם כישלונה של הדרך המפותלת שבה החל המערך לצעוד ביהודה ושומרון ביוני 
7691 . המאבק על אופן הטיפול במתנחלי גוש אמונים בסבסטיה היה למעשה מאבק 
בין ראש הממשלה לשר הביטחון , שמעון פרס . במאבק הזה היה הפסדו של יצחק 
רבין מושלם . לא רק שלא הצליח לכפות את רצונו על שר הביטחון ועל הרמטכ"ל , 
אלא שרבין גם נתן את ידו לניסוחה של הפשרה עם מתנחלי סבסטיה , ביודעו שפירושה 
המעשי הינו אחד ויחיד הקמתו של יישוב יהודי בלב השומרון . בספרו מכנה אמנם 
רבין את הפשרה הזו כ"ניצחון פירוס של גוש אמונים " , אך בפועל היה זה " ניצחון 
פרס " והפסדה של הממשלה כולה . ערב חנוכה תשל"ה התקבלה במזכירות גוש אמונים 
החלטה לקיים בחג עלייה גדולה וראוותנית לשומרון . האתר שנקבע היה תחנת הרכבת 
הנטושה בסבסטיה , מצפון - מערב לשכם . לא היתה זו הפעם הראשונה שתחנת הרכבת 
שימשה את אנשי הגוש לצורך מבצעי ההתנחלות שלהם . בכל הפעמים הקודמות פינו 
אותם חיילי צה"ל , כפי שעשו גם בכל שבעת ניסיונות ההתנחלות הקודמים ברחבי 
השומרון . אולם הפעם היו פני הדברים שונים . ימים ספורים קודם לכן קיבלה 
עצרת האו"ם החלטה שגינתה את הציונות כ"תנועה גזענית " . בתגובה החליט יצחק 
רבין בתיאום עם אריה דולצין , ממלא מקום יו"ר הנהלת הסוכנות היהודית , 
לכנס את " כנס הסולידריות היהודית בירושלים " . בעוד מנהיגי יהדות העולם 
עושים את דרכם לישראל החליטה הנהגת גוש אמונים על העלייה לסבסטיה . ב92 בנובמבר 
5791 החלו להתקבץ מאות מפעילי הגוש בשומרון . על - פי התכנון רוכזו עיקר 
המתנחלים באזור בית ליד . הכוונה היתה להגיע עד מחסומי הצבא הראשונים עם 
המכוניות , ומשם להמשיך ברגל עד לסבסטיה . עם ערב הוחלט להישאר ללינת לילה 
במרחק מספר קילומטרים מסבסטיה כדי שהכניסה לתחנת הרכבת תהיה ביחד עם מאות 
האנשים שהגיעו מכיוון ירושלים . בסך הכל התמקמו בסבסטיה ב03 בנובמבר כאלפיים 
מאנשי גוש אמונים . " ראינו שאין הוראות ברורות לצבא כיצד לנהוג בנו " , 
מספר בני קצובר , מחברי המזכירות של גוש אמונים . את העובדה שלחיילי צה"ל 
לא היו הוראות ברורות וכך יכלו המתנחלים להגיע ללא הפרעה לסבסטיה , מייחס 
רבין לחתרנותו ולכוונותיו הלא טהורות של שר הביטחון שלו . " ידענו מראש 
על כוונת אנשי הגוש ותומכיהם . ניתנו הוראות למנוע מהם להפר את החלטות הממשלה . 
הוראות שר הביטחון לצה"ל לעצור את המתנחלים בדרכם ניתנו בחצי - לב או שהתבצעו 
ברשלנות " . בהמשך מצביע רבין גם על הרמטכ"ל , מוטה גור , כמי שאחראי על 
כך שהמתנחלים לא פונו מסבסטיה , כפי שהדבר התבצע בניסיונות ההתנחלות הקודמים 
של גוש אמונים . " לאחר דיון בממשלה , שהסמיכה את שר הביטחון ואותי לטפל 
בהרחקת אנשי גוש אמונים מסבסטיה , זימנתי את הרמטכ"ל לשיחה בארבע עיניים . 
שאלתי אותו מהו גודל הכוח שיידרש לפינוי המתנחלים וכמה זמן , להערכתו , 
יימשך הפינוי . הרמטכ"ל נקב במספר מדהים : למעלה מחמשת אלפים חיילים , 
שיידרשו להם ימים אחדים לפנות את המתנחלים . הרמטכ"ל לא טרח להסתיר שאינו 
נלהב לבצע את הפעולה , ואף כי לא אמר כך במפורש , התרשמתי כי יהיה זה למורת 
רוחו אם יוטל עליו להורות לצה"ל לפנות את המתנחלים ( . . . ) חשתי 
כי קשה לסמוך בעניין זה על מערכת הביטחון " , מסכם ראש הממשלה את פרשת אי 
פינוים של המתנחלים . מוטה גור , אגב , טוען כי במהלך אותה שיחה בארבע 
עיניים לא יכול היה להתרשם כי רבין רוצה מאוד שהצבא אכן יופעל בכוח נגד המתנחלים . 
גור טוען גם כי התריע עוד לפני העלייה לסבסטיה מפני ההשלמה עם פעולותיו 
של גוש אמונים . לדעתו היה מקום לפעולות מניעה . ידענו מי הם מנהיגי הגוש , 
הוא טוען , והיה על מקבלי ההחלטות להורות לנו לעצור אותם עוד קודם לפעולות 
ההתנחלות שביצעו . למחרת העלייה לסבסטיה , ב1 בדצמבר 5791 , קיבלו החיילים 
שהיו מופקדים על המחסומים ברחבי השומרון הוראות להרשות מעבר של שיירות שהביאו 
למתנחלים מזון , מים , שמיכות ובגדים חמים . כעבור יומיים כבר נחנכו 
באתר שני מבנים טרומיים . בינתיים זרמו לשטח עוד ועוד מתומכי גוש אמונים , 
ובתחנת הרכבת הצטופפו אלפי אנשים . גם תומכי ההתיישבות בשומרון מקרב אנשי 
המערכת הפוליטית החלו לעלות לסבסטיה ולהבטיח את תמיכתם בהתיישבות הבלתי - 
חוקית . רק כעבור כשבוע , ב7 בדצמבר , קיימה הממשלה דיון ראשון בהתנחלות 
סבסטיה . עתה היה כבר המצב טעון חומר נפץ . המתנחלים , ששאבו עידוד מרפיונה 
של הממשלה , מקולות התמיכה הציבורית שהלכו וגברו עם חלוף הימים ומביקוריהם 
של פוליטיקאים אוהדים ובהם גם שרים , הבהירו כי לא יסכימו להתפנות מסבסטיה 
מרצונם וכי כל ניסיון להורידם בכוח ייתקל בהתנגדות . כהרגלם , נמנעו שרי 
הממשלה בדיון שנערך ב7 בדצמבר מלקבל החלטה חד - משמעית המחייבת את פינוי 
מתנחלי סבסטיה . בתום הדיון , ולאחר שהשרים שמעו את דיווחו של פרס על פגישתו 
עם המתנחלים בסבסטיה שהתקיימה שעות ספורות לפני כן , החליטה הממשלה להסמיך 
את ראש הממשלה ושר הביטחון לבצע את המדיניות שלפיה עומדת בתוקפה עמדת הממשלה 
כי ההתנחלות מותרת על - פי הרשאת הממשלה בלבד . בהחלטה זו הטילו שרי הממשלה 
את הכדור לידיהם של שני היריבים המרים , רבין ופרס . כאמור , שר הביטחון 
יצא לסבסטיה במסוק באותו בוקר , על דעתו של רבין , במגמה לנהל משא - ומתן 
עם לוינגר וחבריו . פרס הבהיר למתנחלים כי ככל הנראה לא יהיה מנוס מפינוים 
מהמקום . הפגישה , שהתקיימה בתוך בניין תחנת הרכבת , היתה סוערת ומתוחה . 
נציגי המתנחלים , שציפיותיהם הרקיעו שחקים לאחר שבוע של חוסר מעש ממשלתי , 
קיבלו בזעם את דרישתו של פרס שיפנו מרצונם את סבסטיה . בתגובה לדרישה יצא 
הרב משה לוינגר בזעקה מבניין התחנה וקרע את בגדיו . עיקר זעמם של אנשי גוש 
אמונים התעורר על כך שהיה זה דווקא שמעון פרס שבא אליהם עם הדרישה להתפנות . 
דווקא האיש שהאמינו כי הוא תומכם החשוב בקרב שרי המערך מגיע עם בשורת האיוב 
הזו . במהלך השיחה הנוקבת בין פרס לאנשי הגוש נכנס אל תוך הבניין המשורר 
חיים גורי , שבא לסקר עבור עיתונו , " דבר " , את אירועי סבסטיה . גורי , 
שהתבקש על - ידי גאולה כהן וחנן פורת להצטרף לשיחה עם פרס , מעיד כי חשש 
שהפעם , אם יהיה ניסיון לפנות את המתנחלים בכוח , תהיה התוצאה חמורה מאוד . 
המתח היה כה גדול , הוא מעיד , עד שחששתי שגרירתם של המתנחלים על - ידי 
החיילים תוביל להרוג הראשון מקרבם . כשנכנס גורי אל תוך החדר שבו התנהלה 
השיחה עם שר הביטחון , העיף בו פרס מבט ואמר לו : " שב בבקשה " . כך , 
מבלי שהתכוון , הפך חיים גורי למכשיר בידיהם של מקבלי ההחלטות . הצעתי 
למתנחלים , הוא מספר , את מה שהציע להם קודם לכן ראש הממשלה לעבור לשהייה 
זמנית במחנה הצבאי בקדום . ואכן , הצעה כזאת הופנתה בהסכמתו של רבין , 
אל מתנחלי גוש אמונים כבר ביוני 4791 , בעת שהגוש ביצע את הראשונה מסדרת 
ההתנחלויות שסופה היה בדצמבר 5791 בסבסטיה . ניסיון התנחלות זה בוצע בחשאי 
בקרבת מחנה חורון , ולאחר שסיור משטרתי גילה את מאהל המתנחלים החל משא - 
ומתן עמם על פינוי המקום . לצדם של מתנחלי הגוש התייצבו חברי - הכנסת יהודה 
בן מאיר , זבולון המר , גאולה כהן ואריאל שרון , שהגיעו לחורון וניסו 
לשכנע את אנשי הצבא שלא לפרק את המחנה שהקימו המתנחלים . לאחר משא - ומתן 
שנמשך יום שלם הוגשה למתנחלים ההצעה לעבור למחנה קדום . רבים מפעילי גוש 
אמונים נטו לקבל את ההצעה , וזו היתה גם המלצתו של אריאל שרון . אבל הרב 
צבי יהודה קוק , מנהיגם הרוחני של המתנחלים שהשתתף גם הוא בניסיון ההתנחלות , 
קבע כי אין לקבל את הצעת ראש הממשלה , משום שפירושה כניעה שאין לה כל הצדקה . 
דעתו של הרב הישיש הכריעה את הכף , המתנחלים דחו את הצעתו של רבין והצבא 
פינה אותם בכוח . לניסיונות ההתנחלות הבאים של גוש אמונים לא זומן עוד הרב 
קוק . מנהיגי הגוש למדו את לקח אירוע חורון והעדיפו להשאיר בידיהם מרווח 
תמרון מול המערכת הפוליטית , מבלי להיות שבויים במסגרת האידיאולוגית הנוקשה 
של מנהיגם הרוחני . עתה , לאחר כשנה וחצי , בעיצומה של השיחה הקשה בין 
שר הביטחון לרב לוינגר ועמיתיו , שלף חיים גורי את הצעת הפשרה בניסיון למנוע 
פינוי בכוח של אלפי המתנחלים שהצטופפו בסבסטיה . לשאלתו של גורי השיב פרס 
כי הוא עצמו מוכן לעמוד מאחורי הצעת הפשרה , אך אינו מאמין כי אנשי גוש 
אמונים יקבלו אותה . אלה מצדם השיבו לגורי כי אם הפשרה תבוא כהצעה של הממשלה , 
יהיו מוכנים לשקול אותה . 
