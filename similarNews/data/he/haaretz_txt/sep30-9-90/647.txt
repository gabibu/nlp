פקין ( רויטר ) . ההתמודדות המסקרנת בין שתי הקוריאות , מהדרום והצפון , 
נמנעה אתמול אחרי שאיראן הפתיעה 10 בהארכה את דרום קוריאה בחצי גמר טורניר 
הכדורגל במשחקי אסיה . האיראנים יתמודדו בגמר בשבת עם צפון קוריאה , שניצחה 
10 את תאילנד . בתחרות הקליעה בחץ וקשת נקבע שיא עולמי על ידי הדרום קוריאנית 
קים סון יונג , שצברה 543 נקודות , טוב יותר בנקודה משיאה שנקבע גם הוא 
השבוע . את ההישג הטוב ביותר בתחרויות האתלטיקה קבע הסיני ציי פינג שקפץ 
משולשת ל - 15 . 71 מטרים . במשחק גמר ראשון על גביע דרום אמריקה בכדורגל , 
הליברטאדורס , ניצחה אולימפיה אסונסיון במגרשה את ברצלונה ( אקוודור ) 
2 - 0 . הגומלין יהיה בשבוע הבא בגוואיאקיל שבאקוודור . 
