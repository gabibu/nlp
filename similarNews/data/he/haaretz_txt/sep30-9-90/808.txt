ה של ארה"ב , ריצרד צייני , דחה אתמול את הטענה , שלפיה שולחת ארה"ב " מסרים 
כפולים " לגבי תגובתה להתקפה אפשרית מצד עיראק על ישראל . צייני , שדיבר 
בראיון לרשת הטלוויזיה סי - אן - אן , אמר : " אין כאן מסר כפול . כפי 
שאמרנו מאז ומתמיד , אנו נמצאים שם כדי להגן על ידידינו ועל האינטרסים האמריקאיים . 
אם סדאם חוסיין טיפש מספיק כדי לנקוט פעולה צבאית , הרי שנגיב בדרך שיקבע 
הנשיא " . צייני סירב לפרט כיצד תגיב ארה"ב . מזכיר ההגנה אמר עוד : " בהחלט 
אפשרי , שנשיא עיראק יחליט להשתמש בכוח צבאי כדי לשבור את האמברגו שהוטל 
על ארצו . הוא עלול לתקוף את סעודיה או את ישראל , במטרה לעשות זאת . 
עלינו להיות מוכנים לכך " . צייני , שדיבר בעיקר על בעיית התקציב האמריקאי , 
נזהר שלא לומר מפורשות באילו תנאים תחליט ארה"ב להשתמש בכוח צבאי במפרץ . 
לדבריו , לא קבע הממשל בוואשינגטון תאריך מסוים , שבו יוחלט להפעיל כוח 
צבאי אם לא ישאו העיצומים הכלכליים נגד עיראק פרי . 
