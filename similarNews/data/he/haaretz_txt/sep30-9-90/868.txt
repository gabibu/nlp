, הגיב העיתון " וויסניק " בזאגרב באירוניה : " בעוד שש שנים כבר לא 
תהיה יוגוסלאוויה קיימת " . בסוף השבוע הציעו קרואטיה וסלובניה , שתי העשירות 
מקרב שש הרפובליקות היוגוסלאוויות , לשנות את החוקה כך שהמדינה תיהפך מפדרציה 
לקונפדרציה . לפי ההצעה , תוכל כל אחת מהרפובליקות להחזיק צבא משלה ולנהל 
מדיניות חוץ עצמאית . תומכי ההצעה רואים בה סיכוי אחרון לשמור על שלמותה 
של המדינה הבלקנית ותהיה שלמות זו רופפת ככל שתהיה . מתנגדיה טוענים שמטרתה 
אינה אלא פירוקה המוחלט של יוגוסלאוויה . עם מותו של המארשל טיטו נעלם החישוק 
החזק ביותר , שאיחד את עמי יוגוסלאוויה , והחלו לפעול כוחות הפירוד הכלכליים , 
האתניים והדתיים . בשנים האחרונות הביא ערעור סמכותה של המפלגה הקומוניסטית 
להתארגנויות פוליטיות על בסיס לאומי , במקום על בסיס רעיוני של מפלגות כלל - 
ארציות . הסלובנים והקרואטים במערב המדינה טוענים כי סלובודן מילוסביץ , 
מנהיגם הקומוניסטי של הסרבים ( שהם כ%63 מתוך 32 מיליון אזרחי המדינה ) 
, שואף להשתלט על כל המדינה ומאלץ אותם לממן את סרביה ואת שאר הרפובליקות 
הנחשלות . תהליך ההתפוררות מכרסם גם בתוך הרפובליקות : האלבנים בחבל קוסובו 
שבסרביה דרשו מעמד של רפובליקה ככל הרפובלקיות בפדרציה , והסרבים הגיבו 
בפיזור המוסדות האוטונומיים של החבל ; 006 אלף הסרבים , החיים בקרואטיה 
וחוששים למעמדם אם תכריז זאגרב על עצמאותה , פתחו בפעולות מזוינות נגד שלטונות 
הרפובליקה . גם בבוסניה - הרצגובינה ובמונטנגרו , רפובליקות בעלות אוכלוסיה 
מעורבת , מחריף המאבק הן בין סרבים וקרואטים והן בין אורתודוקסים , קתולים 
ומוסלמים . במקדוניה מתארגנים הסרבים והיוונים נגד האלבנים , ו"הארגון 
המקדוני המהפכני " , מהתנועות הטרוריסטיות הוותיקות ביותר באירופה , הכריז 
על מאבק מזוין למען עצמאות מלאה . הפרלמנט הפדרלי בבלגראד הציע לערוך בחודש 
הבא משאל עם בשאלת המבנה הפוליטי העתידי של יוגוסלאוויה . אך הן הסרבים 
והן ראשי הצבא היוגוסלאווי מתנגדים למה שהם רואים כמתן גושפנקה רשמית לתהליך 
ההתפוררות . 
