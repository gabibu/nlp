" נטורי קרתא " של תנועת העבודה , מקדשי האבק שהצטבר על מדפיה , הקימו 
צעקה גדולה . הסיבה : הצעותיהם של ביילין - רמון . נוצר הרושם שההצעות 
מתמצות בביטול הדגל האדום והמנון האינטרנציונל , אפיקורסיות והתפרקות מערכים . 
תמיד חשתי שלא בנוח עם הדגל האדום והאינטרנציונל . זה לא היה דגלי , ולא 
המנוני . רבים מתומכי תנועת העבודה , לא רק העולים מבריה"ם , יעדיפו שלא 
להישאר האחרונים ( אנחנו ואלבניה ? ) , שישאו את הדגל הזה וישירו את 
ההמנון הזה . אולם באמת אין זה העיקר . המהות של הצעתם המהפכנית היא הפרדה 
בין חברת במפלגה לבין חברות בהסתדרות ומניעת מעורבות ההסתדרות כבעלים בחברות 
כלכליות . מקץ שלוש השנים שבהן כיהנתי כיושב - ראש מועצת המנהלים של כור , 
והיטבתי ללמוד את מורכבות ההסתדרות , הגעתי למסקנה שאין עוד הצדקה לקיום 
גופים כלכליים בבעלותה . התנהגותם של הבעלים המנהלים ונציגי העובדים בעת 
המשבר שפקד את המשק הישראלי בשנות השמונים , הוכיחה שמעורבות פוליטית בפעילות 
עסקית לא תצלח . עם כניסתי לתפקיד , בתחילת 7891 , מצאתי שמרבית מפעלי 
הקונצרן מפסידים . גיליתי גם הסכם אווילי שנחתם בשנת 4891 בין הנהלת כור 
לבין הסתדרות הפקידים ונציגות העובדים , שהצמיד את שכר העובדים לשכרם של 
עובדי המדינה . למרות ההפסדים , נאלצה כור לשלם תוספת שכר שהסתכמה בעשרות 
מיליוני דולרים לשנה , מבלי שחל גידול בתפוקה , בהכנסות או ברווחים . הסכם 
מעין זה הצמיד את עלויות השכר של חברה עסקית להחלטה תקציבית או פוליטית של 
הממשלה , מבלי להתחשב במצב רווחיותה . אין זה מקרה שהסכם כזה נחתם רק בחברות 
בבעלות ההסתדרות והממשלה . כאשר העמדנו בפני נציגי העובדים וראשי ההסתדרות 
( כבעלים ) את הברירה בין תיקון ההסכם לבין פיטורי 000 , 3 עובדים ( כ%01 
מעובדי הקונצרן ! ) העדיפו פיטורים המוניים על שינוי ההסכם . באוגוסט 8891 , 
כחודשיים לפני שהגיש הבנק האמריקאי " בנקרס טראסט " בקשה לפירוק כור , 
פניתי אל מזכ"ל ההסתדרות , ישראל קיסר , וביקשתי ממנו , כאיש העומד בראש 
הפירמידה של הבעלים , לקיים פגישה דחופה עם מועצת המנהלים לדיון במשבר הכספי 
החמור שהיה צפוי לפי הערכתינו . המזכ"ל סירב לבוא לפגישה ובמשך שנה וחצי 
עד להתפטרותי בינואר 09 , לא יצר עמי קשר למרות המצב הקריטי של כור . אינני 
יכול לתאר התנהגות דומה ובריחה מאחריות מצד בעלים פרטיים . תופעות כאלה , 
שתיים מיני רבות שיכולתי להביא , הן תולדה של הסתירה העמוקה בין אחריות 
עסקית של הבעלים לבין אחריותם הפוליטית . לכן דרוש שינוי מהפכני . מן הראוי 
לאפשר למפלגת העבודה להיאבק על ערכיה , צדק חברתי וחלוקה צודקת של המשאבים 
הלאומיים , ועל מדיניותה , צמיחה כלכלית , קליטה נכונה של העלייה הגדולה 
וקידום אקטיווי של תהליך השלום . מפלגה חייבת להשפיע על חלוקת המשאבים הלאומיים 
ומדיניות הממשלה , אך לא על - ידי התערבות בבעלות על מפעלים . ההסתדרות 
צריכה להתמקד בניהול מאבקם המקצועי של העובדים . חיוני להפריד בין ניהול 
של חברות כלכליות , בין ייצוג האינטרסים של העובדים , ובין ההתמודדות הפוליטית 
ניהולה של המדינה . 
