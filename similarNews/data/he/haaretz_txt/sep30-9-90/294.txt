משרד החוץ הסובייטי מתכוון לערער על החלטת מועצת הנשיאות לאפשר טיסות ישירות 
לישראל . כך אמרו אתמול מקורות מדיניים בכירים בירושלים . גורמים אחרים 
בישראל העלו את הסברה כי שר החוץ הסובייטי , אדוארד שוורדנאדזה , הנעדר 
זה שבועיים ממוסקווה , לא עודכן בפרטי ההחלטה בעניין הטיסות . לאוצר הסובייטי 
עניין רב בפתיחת קווי התעופה הישירים בשל ההכנסות הגדולות , הצפויות מכך 
לחברת " אירופלוט " . גורם מדיני בכיר אמר כי ייתכן שהסובייטים החליטו לדחות 
זמנית את עניין הטיסות בשל לחצים , שהפעילו דיפלומטים ערבים בניו - יורק , 
שם שוהה פמלית שר החוץ של בריה"ם , אך עם זאת לא חל שינוי עקרוני בעמדתם . 
בעת שהותו בארה"ב אמר שר האוצר , יצחק מודעי , לאמצעי התקשורת כי בעוד 
שבריה"ם מסתפקת בהבטחה כללית של ישראל לא ליישב עולים בשטחים , כדי לאפשר 
את יציאתם , מערימה ארה"ב קשיים בנושא הערבות להלוואה למימון שיכון העולים . 
בירושלים מעריכים כי הדברים הביכו את מוסקווה ותרמו למגמה במשרד החוץ הסובייטי 
לערער על החלטת מועצת הנשיאות , שעליה נמסר בסוף השבוע לשר התחבורה , משה 
קצב . אמש התקשר שר החוץ , דוד לוי , לשר קצב ודיווח לו על שיחתו עם שוורדנאדזה . 
לדבריו , דרש השר הסובייטי התחייבות מפורשת , שישראל לא תיישב עולים בשטחים . 
לוי השיב לו כי אין אפשרות לאסור על בודדים להתיישב בכל מקום , שבו יחפצו . 
שוורדנאדזה חזר על הדרישה לקבל התחייבות מוחלטת מצד ממשלת ישראל , שלא 
להפנות עולים לשטחים , כתנאי לפתיחת קו התעופה הישיר . קפידבינדיפלומט ישראלי 
בכיר , העוסק זה שנים ביחסי ישראל - בריה"ם , אמר אתמול בניו - יורק כי 
ההבטחה העקרונית לטיסות ישירות ממוסקווה לתל - אביב ניתנה מצד הממשל הסובייטי 
כבר לפני חודשים אחדים . לדבריו , היה ברור שמימוש ההבטחה תלוי עדיין בתוצאות 
המגעים בין שתי המדינות , ומשום כך היה ברור שבריה"ם לא תודיע כי עניין 
זה סוכם , בטרם יוחלט מהם התנאים להפעלת הטיסות הישירות . הדיפלומט אמר 
עוד כי הסיבה היחידה שהוא יכול לראות לפרסום מירושלים שלשום , כאילו הודיעה 
בריה"ם לישראל על השגת סיכום בעניין זה , היא ניסיון לפגוע בשר החוץ לוי 
ערב פגישתו עם שוורדנאדזה . לדבריו , ניסו בזמן האחרון מספר שרים ליטול 
מידי לוי עניינים , הקשורים במדיניות החוץ , ולשמוט בכך את הקרקע מתחת 
רגליו . שעות אחדות לפני ששר החוץ הסובייטי הודיע ללוי כי אין עדיין סיכום 
בעניין הטיסות הישירות דיווח שר האוצר , יצחק מודעי , לממשלה כי מנהיג 
בריה"ם , מיכאיל גורבצוב , סיפר לו בפגישתם שדחה תביעה של הנשיא מובארק 
להפסיק את יציאת העולים לישראל . הפרופסור שמעון שמיר , המסיים בימים אלה 
את כהונתו כשגריר ישראל בקהיר , אמר כי אין בידו מידע זה , שעליו הצביע 
השר מודעי . " המדיניות המצרית בנושא זה , כפי שהסביר לי שר החוץ , עיסמת 
עבד אל - מגיד , היא אחידה וברורה : עליית יהודי בריה"ם לישראל עצמה היא 
דבר , הנובע מזכויות האדם , ואין להם שום נגיעה בכך . התנגדותם מתרכזת 
בהפניית עולים להתנחלויות " . 
