ניו יורק ( ע"ר ) . שרי החוץ של חמש החברות הקבועות במועצת הביטחון הסכימו 
ביום ששי לתמוך ב"תהליך משא ומתן פעיל " בסכסוך הישראלי - ערבי , אך התנגדו 
לכל זיקה בין תהליך זה לפלישה העיראקית לכוויית . בהודעתן הדגישו חמש המעצמות , 
כי אין להשלים עם " הפעולה התוקפנית " העיראקית נגד כוויית , ודרשו מחדש 
כי בגדד תיסוג מכוויית ותאפשר לכל האזרחים הזרים לעזוב את שתי המדינות . 
בהביעם דאגה עמוקה נוכח הגברת המתיחות במזרח התיכון , אישרו המעצמות מחדש 
את החלטתן " לתמוך בתהליך פעיל של משא ומתן , שבו ישתתפו כל הצדדים הנוגעים 
בדבר , כדי להוביל לשלום כולל , צודק ובר - קיימא " . המעצמות הסכימו לזכותן 
של כל מדינות האזור לביטחון , כולל ישראל , ותמכו בזכויות הלגיטימיות של 
העם הפלשתיני . נציג מערבי בכיר הדגיש כי המעצמות סירבו לקבל את דרישות נשיא 
עיראק , סדאם חוסיין , ליצירת זיקה בין נסיגה מכוויית ליישוב הסכסוך הישראלי - 
ערבי . אולם הוא אמר כי חיוני להעניק עדיפות גבוהה לבעיה הפלשתינית , כדי 
שמדינות ערב לא יחשבו שהמנהיג העיראקי " הוא האדם היחיד המציע דרך להתקדם 
בנושא זה " . קפידבינקהיר ( ע"ם ) . נציגי מדינות ערב באו"ם מחו רשמית 
נגד ראש משלחת אש"ף באו"ם , זהדי לביב טרזי , שהוא גם יור גוש מדינות ערב 
באו"ם , על שנשא נאום בפני העצרת הכללית , בשם גוש מדינות ערב , ובו העלה 
את יוזמת יאסר ערפאת לפתרון משבר המפרץ , בלא לקבל יפוי כוח מהן . טרזי 
גם התנגד להכללת כיבוש כוויית בסדר היום של העצרת הכללית . 
