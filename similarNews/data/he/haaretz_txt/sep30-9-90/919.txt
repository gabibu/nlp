במפקדת הג"א החלו אמש בסיכומים והסקת מסקנות מהיום הראשון של חלוקת מסכות 
הגז וערכות המגן ביישובים אופקים , יקנעם וכפר - יונה . קצין הג"א ראשי , 
תא"ל אורי מנוס , אמר כי החלוקה התנהלה בהצלחה , והתושבים שיתפו פעולה 
בלא בהלה כלשהי . במפקדת הג"א ובצה"ל אמרו אתמול , " לא תיארנו לעצמנו 
כי חלוקת המסכות תעבור בקלות את הציבור הישראלי . חששנו שתהיה פאניקה , 
אך התושבים הגיעו לאטם , קיבלו הסברים , ולא היתה שום מהומה " . ואכן , 
בשעות הראשונות של החלוקה הגיעו אך מעט תושבים . חלוקת המסכות בשלושת היישובים 
תימשך היום ומחר , והחל ב51 בחודש יחלו לחלק מסכות לכלל האוכלוסייה בישראל . 
אל"ם גיורא גולברג , מפקד עורף - דרום של מפקדת הג"א , הודיע על חלוקת 
מסכות וערכות - מגן לאוכלוסייה בנגב כבר בשבוע הבא . מקורות בהג"א מסרו כי 
במהלך החלוקה באופקים , יקנעם וכפר - יונה נרשמו ליקויים קטנים בודדים . 
קציני הג"א , חיילי הג"א , גדנ"עים וגדנ"עיות מסבירים לתושבים כיצד ללבוש 
את המסכות וכיצד לנהוג . היו מקרים שתושבים הגיעו רק עם תעודת - זהות של 
אב המשפחה , ולפיכך ביקשו במפקדת הג"א להבהיר כי יש לבוא לנקודות החלוקה 
עם תעודות זהות של כל בני המשפחה , כולל ילדים . לגבי עולים לא היו בעיות 
מיוחדות , וכל מי שהציג תעודת - עולה או תעודה זמנית קיבל מסכה . מקורות 
במערכת הביטחון מסרו אמש ל"הארץ " כי כבר בימים הקרובים יוחל בהכשרתם של 
בתי החולים בשטחים לקראת אפשרות של התקפת גזים , ומערכת הביטחון תצא במסע 
הסברה לקבוצות של רופאים ואוכלוסייה בשטחים בנושא קבלת מסכות . קפידבינכפר - 
יונה , יישוב שקט , רחוק מהכותרות , באמצע הדרך בין נתניה לטול - כרם , 
התעורר אתמול לתוך עניין תקשורתי נרחב , בעל כיסוי עולמי . עשרות עיתונאים , 
צלמים וצוותי טלוויזיה מרחבי העולם באו לתעד את היום הראשון לחלוקת ערכות 
המיגון יש אומרים יום היסטורי . שכן , זו פעם ראשונה מאז קיץ 0491 ההתקפה 
הגרמנית על לונדון שמסכות גז מחולקות לאזרחים . יתר על כן , ישראל היא 
המדינה הראשונה בעולם שהחליטה למסור את מסכות המגן לכלל אזרחיה . בכפר - 
יונה כ000 , 5 איש . אוכלוסייה מגוונת מארצות שונות . בשנה הבאה יחוג היישוב 
06 שנה להיווסדו . מרבית התושבים מוצאים את פרנסתם ביישובים אחרים . גם 
כדי לבלות הם נאלצים לצאת את תחומי הכפר המשתרע על שטח גדול בן 000 , 01 
דונם . שני בתי - ספר יסודיים , סניף בנק אחד , סופרמארקט פרטי אחד , 
שני קיוסקים ומסעדה . זה כל מה שתמצא שם . את המרכז הקהילתי שהפיח חיים 
במקום הקימו רק לפני שנה . על לוחות המודעות הסברים מפורטים והוראות על איטום 
הבתים ואמצעי - מיגון מאולתרים . על אחד הלוחות הופיעה תצוגת אמצעי מיגון 
אישי : מנשא - מגן לטף ( מגיל אפס עד שנתיים ) , ברדס לגילאי שנתיים 
עד ארבע , ברדס פאסיבי המתאים לגילאי ארבע עד שמונה , מסכה לנוער ( 8 
עד 51 ) ומסכה למבוגר . גם מזרק אטרופין , אבקת טיהור ופדי גאזה . על 
כל אלה קיבלו אתמול התושבים הסבר מפורט עם קבלת הערכות . חלק מהתושבים הגיעו 
בהרכב משפחתי מלא . את המסכות קיבלו בשוויון - נפש ואת ההסברים בחיוך , 
במיוחד כשכיסו את פניהם במסכות התרגול . אחר - כך יצאו לאפסן את ערכות 
המיגון במקום קריר . שרה ימין , בת 33 , גרושה עם שני ילדים , היתה כעוסה 
במיוחד : " היכן הם רוצים שאשמור את המסכות . אני היחידה ביישוב שגרה 
באוהל . אני יודעת שאהיה הראשונה להיפגע אם יקרה משהו . אני חולת סכרת , 
ילד אחד חולה באסתמה כרונית והילדה בדלקת פרקים . משרד השיכון אדיש . 
במועצה המקומית מודעים לבעיה שלי ואמרו שימצאו לי משפחה אומנת אם יהיה מצב - 
חירום " . ההודעה לבוא לקבל את הציוד נמסרה לה ביד . " ביום חמישי וששי 
שעבר ישנתי בבניין המועצה " , היא מספרת . אלוף פיקוד המרכז , יצחק מרדכי , 
נכח במקום ועקב מקרוב אחר החלוקה . האלוף היה שבע - רצון : " עשינו הכנות 
מרובות . אני מתרשם , נכון לעכשיו בשעה הראשונה אחרי החלוקה , שהכל מתנהל 
בסדר גמור " . לדבריו , המערכת בנויה לתת תשובות גם לקשישים , נכים ואחרים 
המתקשים להגיע אל מרכזי החלוקה . עוד אמר האלוף כי חלוקת הערכות תעניק ביטחון 
בשעת - חירום לאלה שיגויסו , בידעם שבני משפחותיהם יכולים להגן על עצמם . 
לדברי מפקד עורף - מרכז , תא"ל ארנון בן - עמי , משמשת תחנת החלוקה בכפר - 
יונה מודל , והיא מתנהלת על - פי הציפיות באופן מסודר ומאורגן . תא"ל 
בן - עמי ציין כי אם יוכרז על מצב חירום , המסכות יהיו בטווח ידם של האזרחים , 
שכן חלקם ישא אותן למקום העבודה , ואלה שיישארו בבית כולל ילדים שלא ילכו 
לבתי הספר המסכות יהיו בטווח ידם . " זו המסכה הטובה ביותר בעולם שאנו 
יודעים עליה " , אמר תא"ל בן - עמי , שהדגיש כי החלוקה היא מבצע תחזוקתי 
ואין מדובר במצב - חירום . 
