בצמרת תנועת ש"ס הולכים וגוברים הקולות , הקוראים לפרוש מהקואליציה בשל 
חקירת המשטרה בפרשת דרעי . בכינוס חירום של הנהלת סיעת ש"ס בכנסת , שנערך 
אתמול בסוכה בביתו של שר הפנים , אריה דרעי , תבעו לפחות שלושה מבין חמשת 
חברי הכנסת של הסיעה לפרוש לאלתר מהקואליציה , והועלתה אף אפשרות של פילוג 
בסיעה על רקע זה . מועצת חכמי התורה תתכנס מיד לאחר שמחת תורה לדון בהמשך 
שותפותה של ש"ס בקואליציה . בישיבה אתמול סוכם כי ראשי ש"ס ייפגשו בימים 
הקרובים עם ראשי הליכוד , ובהם ראש הממשלה יצחק שמיר והשרים אריאל שרון , 
דוד לוי ומשה ארנס . בפגישות אלו יבהירו ראשי ש"ס כי מבחינתם חקירת המשטרה 
היא בלתי - נסבלת וכי אינם יכולים להשלים עוד עם המצב . בצמרת הליכוד סירבו 
אמש להתייחס לאיומים החוזרים ונשנים של ראשי ש"ס בדבר פרישה מהקואליציה . 
" לא מדובר בעניין פוליטי אלא בחקירה משטרתית , שלליכוד אין כל קשר אליה " , 
אמרו . מקורבי ראש הממשלה הדגישו אמש כי יצחק שמיר כבר הביע את מורת רוחו 
מהתמשכותה של החקירה בפרשה , אך עם זאת אמרו כי הסמכות נתונה כולה בידי 
המשטרה . " בש"ס יודעים היטב את עמדתו של ראש הממשלה בעניין זה , שהובהרה 
להם במספר פגישות בעבר . " המשטרה קובעת משיקוליה היא את דרך החקירה , 
ולאיש ובכלל זה גם ראש הממשלה אין כל סמכות להתערב . אין לכך כל קשר להמשך 
שותפות ש"ס בקואליציה . הם חברים מלאים ומקובלים בקואליציה , ואין כל סיבה 
שיפרשו " , אמר אמש אחד ממקורבי ראש הממשלה . עם זאת , אמרו בצמרת הליכוד 
כי מיד אחרי חג הסוכות עשויה סיעת אגודת - ישראל להצטרף לקואליציה , ובכך 
יאבד האיום של ש"ס לחולל משבר ממשלתי את עוקצו . קפידבינישיבת הנהלת סיעת 
ש"ס היתה אתמול סוערת , ורבים מבין המשתתפים תבעו לפרוש מיד מן הקואליציה . 
בעמדה זו תמכו חברי הכנסת אריה גמליאל ויאיר לוי והשר רפאל פנחסי . שר הפנים , 
אריה דרעי , התנגד להצעה . השלושה תקפו אותו וטענו כי אינו קורא נכונה 
את המפה . " המשטרה , ביוזמת הליכוד וגורמים אחרים , מנסה לחסל פוליטית 
את תנועת ש"ס , באמצעות התנכלות בוטה והדלפות מגמתיות " , אמרו . בדיון 
הועלתה אפשרות של פילוג בסיעת ש"ס , וחבירה של אחדים מחברי הסיעה לחברי - 
כנסת מאגודת - ישראל , המתנגדים לשילובה של אגו"י בקואליציה בראשות הליכוד . 
בין השאר , הוזכרה שיחה של אחד מראשי ש"ס עם ח"ך מנחם פרוש מאגודת - ישראל , 
שנערכה בימים האחרונים . יאיר לוי ואריה גמליאל הדגישו בפגישה כי גם אם 
לא תתקבל החלטה על פרישת ש"ס מהקואליציה , הרי שהם רואים את עצמם חופשיים 
להביע עמדות כרצונם בהצבעות הקרובות בכנסת , ללא כל קשר להחלטות הקואליציה . 
" העמדות שלנו יהיו פרטיות , ונזעזע את הקואליציה " , אמרו השניים . בסיכום 
הישיבה הוחלט כי בימים הקרובים ייוועדו ראשי ש"ס עם ראשי הליכוד ויזהירו 
אותם מהמשך המצב הנוכחי , העלול להביא לפירוק הקואליציה . לפני ימים אחדים 
נפגשו בכירים בש"ס עם שר התעשייה והמסחר , משה נסים , והביעו עמדות ברוח 
זו . לאחר ישיבת הנהלת סיעת ש"ס אמר אחד ממשתתפיה : " לא ייתכן כי המצב 
הקיים יימשך . אנו הופכים למדינת משטרה . המשטרה מתעללת בנו , ולאיש לא 
אכפת . עתה נגיב ונזעזע את המדינה . יש אצלנו אנשים , שאינם קוראים נכונה 
את הכתובת על הקיר אבל מנסים לחסל אותנו . בראשונה מתגלעים סדקים בקרבנו , 
ואולי אף יהיה פילוג . לא נבליג על אירועים אלה , אפילו אם נקבור יחד 
אתנו את הממשלה " . 
