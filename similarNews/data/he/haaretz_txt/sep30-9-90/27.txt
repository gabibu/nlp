וירגיניה ואסיק אינה אישה קשה . היא לא חושבת שבעלה ריצרד צריך ללכת לכלא . 
היא רק חושבת שעליו לגלות קצת יותר התחשבות . לכן , היא אומרת , הביאה 
לאחרונה למעצרו בעוון ניאוף . " אני לא חושבת שיש סיכוי שיחזור על כך " , 
אמרה בביטחון . ואסיק אינה היחידה . בשבועות האחרונים נערכו ארבעה מעצרים 
באשמת ניאוף בדרום מזרח קונטיקט , ועל - פי השמועה מתבשל מעצר חמישי . 
לאחר המעצרים קיבלו תחנות משטרה באזור עשרות קריאות טלפון מבעלים ונשים מרוגזים 
ששאלו : " אתם מטפלים בניאוף ? קונטיקט היא אחת מתריסר המדינות בארה"ב 
שחוקים נגד ניאוף עדיין שרירים וקיימים בהן . לפני כמה שנים המליצה ועדה 
על ביטול החוק , אבל חברי בית המחוקקים של קונטיקט אמרו כי התהליך אינו 
שווה את המאמץ כיוון שהחוק קיים על הנייר בלבד . נראה שאיש מהם לא לקח בחשבון 
את הנקמנות הליגליסטית של בעלים ונשים החשים כי נפגע מעמדם . ביוני הסתנן 
גיימס יקובוסקי , החי בנפרד מאישתו דאון , לביתה או כפי שהוא טוען , 
לביתו בנוריץ ומצא אותה במיטה עם גבר . יקובוסקי , חבר במועצת בתי הספר 
בנוריץ , ולשעבר חבר מועצת העירייה , דרש מהמשטרה לעצור אותה . השוטרים 
לא ששו למלא את חובתם אך נאלצו להודות שנראה כי החוק עומד לצדו . אם תורשע 
צפויה אישתו לעונש מרבי של שנת מאסר . כפי שמתאר זאת יקובוסקי , מניעיו 
היו פטריוטים צרופים . " אני נלחם למען זכויות המשפחה והנישואים האמריקאים " , 
אמר . פרשה זו באה כהתגלות לתושבים רבים בקונטיקט , שעד אז חשבו שבעיות 
ביחסי הנישואים הן דבר שעליהם לפתור בכוחות עצמם . בעיני וירגיניה ואסיק 
היתה פרשת יקובוסקי מתת שמים . היא מצאה כעת דרך להשיב מלחמה שערה לאחר 
שידידה של בעלה הגישה נגדה תביעה באשמה של הצקה והטרדה . " אני לא רוצה 
שאנשים יחשבו שגרמתי למעצר בעלי כדי לקבל פרסום " , אמרה . " זה עניין 
של עיקרון " . לא היה לה קל להביא לאכיפת החוק , על אף העובדה שסיפקה לשוטרים 
תיאורים של סצינות מין שהיתה עדה להן , לדבריה . תגובת השוטרים היתה במהותה 
" אז מה ? " " אמרו לי שזה חוק טיפשי , שאף אחד לא רוצה להתעסק אתו " , 
אמרה ואסיק . " אבל חוק הוא חוק " . נגד בעלה הוגשה תביעה בחודש שעבר . 
נראה שכרגע מסתמנת מגמה שקשה לבלום אותה . כמה עורכי דין מדווחים שהגשת 
תביעות ניאוף הפכה להיות צעד מקובל בקרב לקוחות המקווים להשיג הסדר גירושין 
כדאי ונוח . עורך הדין של יקובוסקי , גף היל , אמר : " הרבה אנשים 
שואלים אותי אם עשית את זה בשביל הברנש הזה , למה שלא תעשה זאת בשבילי ? 
" אבל אנשים רבים באזור חושבים שחזרה כזו לעבר אינה רצויה . " זו בדיחה , 
אמרה בטסי פרלינג על המעצרים האחרונים . " מה אתם מתכוונים לעשות , להעמיד 
את האנשים האלה אל עמוד הקלון ? לא ברור בשלב זה באיזו מידה השפיעו המעצרים 
על שיעור יחסי המין מחוץ לנישואים בקונטיקט , אבל ברור שהפרשות סיפקו לאנשים 
רבים סיבות לחשוש . " אני בהחלט הייתי יכולה להביא למעצר בעלי " , אמרה 
תושבת בקולצסטר " אבל אני לא חושבת שאעשה את זה " . האסיפה הכללית ( בית 
המחוקקים ) של קונטיקט התחייבה לבדוק מחדש את חוק הניאוף . אבל ריצרד פוליסאנו , 
אחד משני יושבי הראש של הוועדה המשפטית שלה , אינו אופטימי באשר לסיכויי 
הביטול . זה דבר אחד , הוא אומר , להתעלם מהחוק באורח פרטי , אך דבר 
אחר לדבר נגדו בפומבי מעל הדוכן . " זה אמנם שימוש לרעה במערכת המשפט 
הפלילית " , אמר . " אבל אם לומר את האמת , אנשים רבים חוששים להצטייר 
כמי שתומכים בניאוף " . 
