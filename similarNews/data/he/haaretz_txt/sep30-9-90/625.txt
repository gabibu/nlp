ניו - יורק ( מיוחד ל"הארץ " ) . איסר הראל , שהקים את המוסד לתפקידים 
מיוחדים בשנת 2591 , אומר כי הוא מוכן לערוב אישית לביטחונו של ויקטור אוסטרובסקי , 
סוכן המוסד לשעבר שכתב את הספר " בדרך מרמה " , אם יהיה מוכן לבוא לישראל 
ולהישפט באשמת בגידה . " אוסטרובסקי הוא בוגד , לא פחות " , אמר הראל 
בראיון לרשת הטלוויזיה איי - בי - סי במסגרת כתבה על ספרו של אוסטרובסקי . 
הספר טיפס בשבוע האחרון לראש רשימת רבי - המכר בדירוג של ספרי התעודה בארה"ב . 
הכתבה דיווחה על כמה פרשיות שהמוסד היה מעורב בהן , פרשיות שאוסטרובסקי 
מפרט בספרו . בתגובה על הסערה שחולל ספרו אמר אוסטרובסקי : " אני יהודי , 
אני גאה בכך , ואני חושב שעשיתי את הדבר הנכון . אמרתי את מה שהיה לי 
לומר " . אוסטרובסקי הוסיף כי הוא מוכן אף למות בשל מעשיו אלו . למראייניו 
אמר אוסטרובסקי כי הוא מאמין שהמוסד ינסה עכשיו להרוג אותו . " הם יעשו 
הכל כדי לוודא שאיש לא יחזור על מעשי " . כשנשאל מדוע הפר את השבועה שהעניק 
בשעתו לא לגלות את סודות המוסד אמר : " אני חושב שלפעמים צריך לעשות משהו 
וליטול סיכון למען המעשה . צריך לעשות את הדבר בדרך הנכונה . אני חושב 
שעשיתי זאת בדרך הנכונה . אני יודע שאיאלץ לשאת בהשלכות של מעשי , אבל 
אני מאמין שעשיתי את המעשה הנכון , והייתי עושה זאת שוב " . 
