( ע ) . הנשיא חיים הרצוג קרא לאמצעי התקשורת היהודיים , לא רק לדווח 
על הסיפור הבלתי - רגיל של העלייה מבריה"ם , אלא גם לעזור לגייס את העולם 
היהודי למטרה זו . בהרצאה , שנשא הנשיא הרצוג לרגל הופעת השבועון בשפה האנגלית 
" גרוסלם ריפורט " , בארוחת ערב חגיגית שנערכה במלון האייאט בירושלים , 
אמר הנשיא , כי " העיתונות היהודית היא עיתונות עם שליחות , החורגת בהרבה 
ממישור התגובה לחדשות ולמשברים . ברם , אין היא יכולה להצליח בשליחות זו , 
מבלי להיות מדוייקת , מקיפה , מעניינת וחיה , במלים אחרות , אם היא 
לא תשמור על סטנדרטים מקצועיים גבוהים בליקוט המידע ובהגשתו " . הנשיא הרצוג 
קרא לעורכי השבועון החדש , להציג את ישראל באור הנכון . על העיתונות היהודית 
להעלות על נס את ישראל ולמסור לציבור הקוראים לא רק את הבעיות כי עם גם את 
החיובי , אמר . הוא קרא לעיתונות הישראלית להפגין יותר נכונות לביקורת - 
עצמית . כמו כן , השמיע הנשיא ביקורת על האופן בו מסקרים אמצעי התקשורת 
הזרים את ישראל וקבע , כי " אין כל ספק שנגרם לנו עוול כבד " . הוא ציין , 
כי לישראל האמיתית , שהוא מגלה כל פעם מחדש בסיוריו , אין כל קשר עם מה 
שמיוצג בדיווחים בחו"ל . אולם בסיום דבריו , הדגיש הנשיא הרצוג , כי " זו 
חובתו של כל אחד ואחד מאיתנו , להקריב הכל למען השמירה על חופש העיתונות " . 
הוא הזהיר גם מפני הנזקים העלולים להיגרם מדיווחי תקשורת בלתי - אחראיים . 
השבועון החדש , בעריכת הירש גודמן , יוצא לאור בהשתתפות משקיעים יהודים 
מחו"ל . 
