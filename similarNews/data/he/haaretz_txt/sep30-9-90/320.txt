לפני כשבועיים הזדעזעה מוסקווה ממותו הטראגי של האב אלכסנדר מן , כומר 
צנוע , ששירת את צאן מרעיתו בכנסייה לא הרחק ממוסקווה . בכתבת טלוויזיה 
על האיש , טענו חבר הפרלמנט הרוסי האב גלב יאקונין וחבר הפרלמנט הסובייטי 
איליה זסלבסקי , שמדובר ב"רצח פוליטי " . לפי הודעת סוכנות טאס , גופתו 
של אלכסנדר מן , בן 55 , נתגלתה לא רחוק מביתו , ליד רציף של רכבת הפרברים , 
והרופאים קבעו שמת מאובדן דם עקב מכה בראשו . כהרגלו תמיד , יצא הכומר 
מביתו ב03 : 6 בבוקר בדרכו לכנסייה . על פי הראיות , הפושע או הפושעים 
פגעו בו בשביל יער המוליך אל הרציף . הפצוע ניסה לשוב על עקבותיו בכיוון 
ביתו , אך כוחו לא עמד לו והוא נפל כעבור כמה עשרות מטרים . " כהן כפר 
היה מן " , נאמר בהודעה , " איש בעל ידע אנציקלופדי , שקרא להגינות מתוך 
אמונתו בטוב לבו של האדם . ב03 בספטמבר אמורה להיפתח האוניברסיטה הפראבוסלאווית 
של יום א , אך פרוטואירי אלכסנדר מן , הדוקטור למדעי דת שנתמנה לרקטור 
שלה איננו עוד " . אלכסנדר ואסייינסי , פרשן העיתון " איזווסטיה " , השווה 
את האבדה לחברה במותו של מן לזו שבמות אנדרי סחרוב . במה זכה הכומר הזה , 
ממחוז כנסייתי נידח , לסיקור נרחב בטלוויזיה הכלל - ארצית , להשוואה 
עם גדול מבקרי המשטר ולוחמי זכויות האדם , וגם לדקה דומייה בפרלמנט הרוסי 
ולהוראות של נשיא ברית - המועצות ונשיא רוסיה כאחד למצות את חקירת הרצח ? 
בהבלעה מסרה טאס בהודעתה על האסון , כי " מן נלחם , בכל האמצעים העומדים 
לרשות כומר ואדם הגון , נגד הפטריוטיזם המזויף , נגד אנטישמיות ונגד רמיסת 
זכויות האדם . בימים עברו התפרסמו כתביו התיאולוגיים רק בחוץ לארץ . אולם 
הרצאותיו משכו קהל רב " . לדעת ייבגני קיסליוב , עורך כתבת הטלוויזיה על 
האב אלכסנדר , " האב אלכסנדר היה ידוע רק בחוגים מצומצמים של האינטליגנציה 
הקוראת והחושבת " , אבל יש מקום לחשש שהמדובר ברצח פוליטי . " ברור שמותו 
מועיל לשונאים שרכש בתור פעיל ידוע נגד האנטישמיות , נגד הפטריוטיזם הכוזב 
ונגד אותם הכוחות המגלמים את היסוד האנטי - דמוקרטי עצמו " , הוא אומר . 
ההשוואה עם סחרוב נאותה , אומר קיסליוב , שכן אם גם לא היה מן דיסידנט 
בעצמו , הוא היה רועה רוחני של דיסידנטים רבים , של מגיני חוק , אסירי 
מצפון ונרדפי השלטון . בין ידידיו הרבים נמנו , מלבד האב יאקונין , אלכסנדר 
סולזניצין ונדייזדה מאנדלשטם . " קשה למצוא היום ברוסיה אנשים מלומדים 
כל כך " , הספיד האב יאקונין את ידיד נעוריו בשיחה ממוסקווה . " מגיל רך 
היה מן בהשגחת דודתו הפסיכולוגית , בוגרת הפקולטה לפילוסופיה באוניברסיטת 
מוסקווה , והיא הנחילה לו אהבה לפילוסופיה ולתיאולוגיה . אדם מוכשר ביותר " . 
יאקונין פגש את מן לראשונה ב2591 , כשלמדו יחד בפקולטה לביולוגיה באירקוטסק . 
" הוא תמיד היה הרוח החיה בכל אספה של צעירים . והכל השתלב אצלו עם אמונה 
דתית עמוקה . היתה לו סגולה ייחודית להציג אמיתות דתיות באופן פופולרי " . 
מן לא סיים את לימודיו . כאשר נודע שהוא אדם מאמין , גורש מן האוניברסיטה . 
" לאחר שגורש " , המשיך וסיפר יאקונין , " הלך לשרת בתור גיאקון ( 
גבאי ) בכנסייה ליד מוסקווה , וזה עשרים וחמש שנה שימש מטיף בכנסיית נובאיה 
דרייבניה , בפרברי העיר פושקינו " . כתבי הדת שפירסם מן במערב גרמו לו בעיות 
רבות , אומר האב יאקונין . לא פעם זומן לק - ג - ב ותלמידיו נעצרו . 
גם שלטונות הכנסייה רדפו אותו , אף כי צריך לומר ששירת את הכנסייה הפראבוסלאווית . 
אפילו בכנסייה הקטנה שלו לא היה כומר ראשי אלא משנה בלבד , וסבל מן הממונים 
עליו . " מקומו היה במוסקווה , שבה אלפי אנשים היו זקוקים לו " , אומר 
יאקונין . " אבל רק בתקופת הפרסטרויקה , בשנתיים האחרונות , ניתן לו 
להפגין באמת את כשרונו . אלפים האזינו לו במפעלים , במועדונים ובבתי - 
תרבות , והוקצו לו תוכניות ברדיו ובטלוויזיה " . סוכנות הידיעות העצמאית 
פוסט - פאקטוס הדגישה בדיוחה על הרצח , ש"אלכסנדר מן היה נתון להתקפות מתמידות 
מצד חוגים אורתודוקסיים בכנסייה ששנאו אותו , ומצד מה שמכונים הכוחות הנציונל - 
פטריוטיים " . מן נהג לקבל איומים , פתקים עוינים , אומר האב יאקונין וחוזר 
על השערתו , כי היה כאן רצח פוליטי . " במיוחד אם מביאים בחשבון שעל 
פי הלאום הוא היה יהודי , אפשר שזה היה מעשה ידיו של איזה אנטישמי " . מן 
נולד יהודי והוטבל לנצרות בילדותו , אך המשיך להזדהות כיהודי , ולא רק 
בתעודותיו הממלכתיות . היותו ידוע כ"כומר יהודי " , ואופן רציחתו כנראה 
בגרזן העלו לשיאים חדשים את חרדתם של יהודים רבים בברה"ם מפני אנשי " פמיאט " 
ומפני פוגרומים אפשריים . קיסליוב סבור , כי כל ההתארגנויות הנציונל - פטריוטיות 
שאנו מכנים " פמיאט " אינן חזקות דיין למבצע של רציחות פוליטיות . 
מכל מקום , בעיני רוסים כמוהו וכיאקונין , בעלי השקפה דתית - לאומית אך 
סובלנית , ההבט האנטישמי האפשרי של הרצח הוא רק פן אחד במכלול התופעות 
המדאיגות של הפתולוגיה החברתית - הכללית בבריה"ם . " העם שלנו פשוט אינו 
יודע כלום " , אומר יאקונין . " קשה להאשים אותנו , אנשי הכנסייה , 
בכך שהרוסים היום ברים , שכן המדינה כולה הוחזקה במצב של רעב אידיאולוגי . 
כעת צריך לספק לאנשים אמיתת בסיסיות , ולמטרה זו היה אלכסנדר מן ייחודי 
וחסר תחליף . הוא ידע למשוך אנשים בכשרונו כפרשן פופולרי " . מן ראה בהבנה 
עמוקה את כל הדתות , אומר יאקונין . " מה שהוא הטיף לו , הבנתו לתיאולוגיה 
של כל דת זה מה שנחוץ כעת . כאשר העוינות האתנית וגם הדתית מתעצמת , בפרט 
באוקראינה , חשוב מאוד שארגונים השייכים לדתות שונות יעשו הכל כדי שחילוקי 
הדעות לא יהפכו לשנאה . אנו צריכים הבנה הדדית , סובלנות ולאב אלכסנדר 
היו התכונות האלה . לטקס האשכבה שלו הגיעו אנשים מכל השכבות . " הלווייתו 
הזכירה את מסע הפרידה מסחרוב " , אומר קיסליוב . " התאספו הנציגים של 
אותה שכבת עם שניצלה מן הזיהום של התפוררות מוסרית , של חוסר אמונה , של 
ציניות וקבלת הדין " . נשיא הרפובליקה הרוסית , בוריס יילצין , הורה לשר 
החדש לאמצעי התקשורת , מיכאיל פולטורנין , לוודא שתשומר ותופץ כל מורשתו 
המודפסת והמוקלטת של מן . יאקונין מקווה , שעתה ייכללו בקרוב תוכניות דת 
ברוח מן במשדרי הטלוויזיה הרוסית החדשה . יש כאן כעת עניין עצום בדת . 
בימים אלה צריך להתקבל בקריאה ראשונה חוק חופש המצפון וההתארגנות הדתית 
אולי החוק הדמוקרטי ביותר שנחקק לאחרונה בברה"ם " , אומר האב יאקונין , 
המשמש סגן יו"ר ועדה פרלמנטרית " לחופש המצפון , הדת , הרחמים והצדקה " , 
ומכהן גם ככומר בכנסייה קטנה בפרברי מוסקווה . " הנושא הזה זוכה ליחס 
של כבוד , אפילו אצל השמרנים . צריך רק ליישם אותו עד תומו , לפתוח את 
כל הכנסיות , לאפשר לכל הדתות , כולל מוסלמים ויהודים , לבנות בתי - 
תפילה משלהם , לרבות בתי - כנסת , וכמובן , לדאוג שהילדים יזכו לחינוך 
נאות , כולל חינוך דתי , שיתקרבו לתרבותם הלאומית . לדעתי , גם מישראל 
יוכלו לבוא שליחי דת רשמיים כדי להטיף ליהודים שעדיין נותרו כאן . למרבה 
הצער , אפילו בין היהודים , הנמשכים בדרך כלל לתרבותם הלאומית , פגשתי 
במאמינים אמיתיים מעטים בלבד " . יש הגורסים , כי הרצח של אלכסנדר מן הוא 
רצח פוליטי ראשון המבשר סדרה של רציחות כאלה . יאקונין טוען , שמסוכן 
להיתפס לפניקה , ומכל מקום יש לעשות הכל כדי לפענח את רצח מן . " המיליציה 
של זאגורסק פעילה ביותר בחקירה , אך גם כאן , כמו בשאר שטחי חיינו , הפיגור 
הטכני גדול ואין למשטרה התנאים המודרניים הדרושים לפענוח " . קיסליוב טוען , 
כי פעולות קיצוניות ייתכנו רק במישור המקומי . אינני יודע לאיזה כיוון 
תתפתח החברה בהמשך . קיימות תקוות כלשהן התלויות ברפורמות של יילצין " . 
תהליך הדמוקרטיזציה שהתחיל כאן אינו הפיך , גורס יאקונין . " החיים מראים 
שאין לעצור אותם תהליכים פוליטיים שאנו קוראים להם מהפכה שקטה . אני אופטימי . 
על אף רגעים טראגיים כמו רצח האב אלכסנדר " . קיסליוב מסויג יותר באופטימיות 
שלו . " פעולותיה של הממשלה הרוסית נוטעות תקוות לשינויים לטובה בעתיד . 
אך לעת עתה המצב מדאיג . מחסור בלחם , בטבק , בגפרורים , בדלק . מדפי 
חנויות ריקים , תפקוד גרוע של התחבורה הציבורית . מתרחשות חסימות עורקי 
התנועה בידי צרכנים נזעמים בגלל מחסור בסיגריות . בשדה התעופה של חאבארובסק 
חסמו נוסעים לכמה שעות את מסלולי ההמראה כי לא יכלו לצאת לדרכם כמה ימים . 
לאנשים נמאס והם מלאי כעס . אך אני מסופק אם כל זה יכול ללבוש צורה של 
פוגרומים ביהודים , כי הכעס אינו מכון כעת נגדם " . " אם נצליח ליישם את 
התוכנית הכלכלית , אם נצליח להחזיק מעמד ב005 הימים של יישומה והעם לא 
יאבד את אמונו בנו , הפרלמנטרים תנצח הדמוקרטיה " , מסכם יאקונין . " אבל 
אם לא נצליח לממש את רעיונותינו הכלכליים והפוליטיים אז רק אלוהים יעזור " . 
