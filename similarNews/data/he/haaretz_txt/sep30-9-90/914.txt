שרי החוץ של הקהילייה האירופית סיכמו אתמול כי אין מקום לכל פשרה עם עיראק , 
ודנו בשאלה כיצד לפעול נגד הנשיא סדאם חוסיין , אם ייסוג מכוויית אך יישאר 
בשלטון . " כולנו הסכמנו כי אין מקום לפשרות לגבי תוכן של החלטות מועצת 
הביטחון " , אמר שר החוץ הבריטי , דאגלס הרד , לאחר סוף שבוע של שיחות 
בלתי - רשמיות באסולו , בקרבת ונציה . בשבת הוקדשו השיחות לדיון במדיניות 
חוץ וביטחון משותפת של הקהילייה האירופית . אתמול דנו שרי החוץ בעיקר במשבר 
במפרץ הפרסי , שהוכיח לדעת רובם כי יש צורך בשיתוף פעולה נרחב יותר בין 
מדינות מערב - אירופה . הרד אמר כי השרים הסכימו להמשיך וללחוץ על עיראק 
באמצעות בידוד דיפלומטי , עיצומים כלכליים ואיום בשימוש בכוח . שר החוץ 
הגרמני , הנס דיטריך גנשר , אמר כי תהא זו שגיאה לדבר על " פתרון מדיני " 
למשבר , מכיוון שמינוח זה רומז על משא - ומתן ואפשרות לוויתורים . לדברי 
הרד בחנו השרים תוצאות אפשריות של החלטה מערבית בעד פעולה צבאית להוצאת כוחות 
עיראק מכוויית . רוב מדינות השוק האירופי המשותף יבקשו , במקרה כזה , 
תמיכה מפורשת של האו"ם בפעולה צבאית כלשהי . בריטניה סבורה כי אין הכרח 
משפטי כזה . שר החוץ הצרפתי , רולאן דומה , הדגיש כי חיילי ארצו נמצאים 
באזור למטרות הגנה ולאכיפת המצור , שהטיל האו"ם , וכי רק הנשיא מיטראן 
יוכל להחליט אם עליהם להשתתף בפעולה צבאית . במהלך הדיונים הודיעה איטליה 
כי היא מפנה את הדיפלומטים שלה מכוויית - סיטי , משום שאזלו המים והמזון 
שברשותם . שר החוץ ההולנדי אמר כי האג תעשה זאת בקרוב . מארח הדיונים , 
שר החוץ האיטלקי גובאני דה - מיקליס , אמר במסיבת עיתונאים : " בניגוד 
לרושם הנוצר בעיתונות , פועל הזמן לטובתנו ולא לטובת סדאם חוסיין " . השר 
האיטלקי אמר כי בשיחות התגלעה מחלוקת בדבר עתיד הקואליציה נגד עיראק , כאשר 
התנגדו צרפת ואירלנד להצעת איטליה לצאת בהצהרה משותפת של הקהילייה האירופית 
וארה"ב . דה - מיקליס אמר כי אירלנד וצרפת התנגדו להצהרה בדבר תפקידה של 
נאט"ו במשבר . אירלנד היא נייטרלית וצרפת אינה שייכת לברית הצפון - אטלנטית . 
" איננו רוצים להפוך את הויכוח לדרמתי . להערכתנו ניתן יהיה להתגבר עליו 
ללא קושי " . לדבריו , ידונו ראשי הממשלות של מדינות הקהילייה בבעיה בפסגת 
החירום שלהם , שתתכנס ב72 בחודש ברומא . קפידבינראש ממשלת בריטניה לשעבר , 
אדוארד הית , קרא אתמול להקים צבא של השוק האירופי המשותף , שבמסגרתו 
יפעלו כוחות בריטיים , צרפתיים וגרמניים בנקודות פורענות בין - לאומיות . 
במאמר , שפרסם ב"סאנדיי קורספונדנט " , כתב הית : " הדרך ההגיונית להבטיח 
ניצול מרבי של משאבינו היא מדיניות ביטחונית מתואמת של הקהילייה האירופית . 
המסקנה ההגיונית היא הקמת צבא אירופה שבו ישרתו חיילים בריטיים , צרפתים 
וגרמניים בצוותא בעתות מצוקה " . ראש הממשלה הבריטי לשעבר טען כי משבר המפרץ 
הוכיח שלמדינות השוק האירופי המשותף אין דרכים רציניות לתאם את תגובתן בעניינים 
ביטחוניים חיוניים . לדעתו , על השוק האירופי לבקש מקום של קבע במועצת 
הביטחון של האו"ם , במקום חברותן הקבועה של בריטניה וצרפת . 
