בגדאד ( ע"ר וע"ץ ) . שלטונות עיראק סגרו את נמל התעופה של כוויית לתנועת 
מטוסים אזרחיים . פקיד בכיר בחברת התעופה העיראקית נימק את הסגירה בסיבות 
טכניות , אולם הוא לא יכול היה לומר מתי התנועה תתחדש . בעוד עיראק מודיעה 
על סגירת שדה התעופה ארהב חכרה מטוס כדי להטיס מחר נשים וילדים מכוויית . 
דיפלומט אמריקאי אמר , שנמסר לשגרירות ארצו בבגדאד כי הטיסה המתוכננת תתבצע 
מנמל התעופה של בצרה בדרומה של עיראק . העיתון העיראקי אל - גומהוריה , 
הזהיר את נשיא ארה"ב גורג בוש " וחבורת הצבועים המסתערים על פירורי השולחן 
האמריקאי מפני התוצאות שיהיו לפעולה צבאית כלשהי נגד עיראק . " מזימותיהם 
התוקפניות אינן מפחידות את עיראק . בוש ואויבים אחרים של עיראק צריכים לדעת , 
כי תבוסתם בוא תבוא מידי העיראקים והלוחמים הערבים , אם הם יפתחו בתוקפנות 
וימשיכו בביצועה . העיתון מבהיר : " איננו פוחדים מארה"ב ומאלה הנמצאים 
בחסותה . הם יכולים לתכנן מה שהם רוצים ולרכז כוחות ונשק כמה שהם רוצים . 
גם " א - תארה " כתב כי " האיומים של ארה"ב והחלטותיה הברבריות לא יפחידו 
את עיראק ולא יזיזו אותה מעמדתה הבלתי מעורערת . עיראק היא מנוסה ובעלת 
יכולת , והלוחם העיראקי יודע למען איזו מטרה הוא נלחם ומקריב , בעוד שחיילי 
בוש ותאצר תוהים מה יהיה גורלם במדבר הזה . בהתייחסו לעסקת הנשק בין ארה"ב 
לסעודיה נאמר באל - גומהורייה כי עסקת הנשק הצפויה הינה הקדמה להסכם נשק 
ענק המכונה " עסקת המאה " ששוויה מעל 32 מיליארד דולר . " הבית הלבן 
מעוניין שפאהד וכנופייתו ימשיכו לשלוט כדי להבטיח הכנסות , שיבריאו את הכלכלה 
האמריקאית ויאפשרו מתן סיוע לישות הציונית . " הממשל האמריקאי חתם על עסקה 
למכירת טנקים לאותם שליטים בשווי של 3 מיליארד ו001 מיליון דולר . שליטי 
סעודיה התחייבו לא להשתמש בהם נגד הישות הציונית " . אל - גומהורייה מצטט 
" דו"ח מטעם משרד ההגנה ומשרד החוץ האמריקאי , בו נאמר כי מכירת 513 טנקים 
לסעודיה לא תוכל לצמצם את מרווח העליונות הצבאית הציונית , שארה"ב מתחייבת 
לשמור עליה " . 
