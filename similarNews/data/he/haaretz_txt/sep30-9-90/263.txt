לונדון ( מיוחד ל"הארץ " ) . המלחמה במפרץ תיפתח בעוד כשישה שבועות קובע 
דו"ח סודי של שירות הביון הבריטי " אם - איי - 6 " שהוגש לראש המשלה 
מרגרט תאצר . " הסנדיי קורספונדנט " הלונדוני כתב אתמול כי מקורות ביון 
אמריקאים ואנגלים מאמינים כי הלחץ הכלכלי על עיראק יחמיר בששת השבועות הקרובים , 
עד כי סדאם ינקוט בלית ברירה באחד משני הצעדים : או שייסוג מכוויית וזנבו 
בין רגליו , או שינסה לגייס את העולם הערבי לצידו על ידי שיגור טילים לכיוון 
ישראל . המודיעין הישראלי ער לכך , כמו גם הממשלה , נאמר בכתבה , אך מאחר 
שהאמריקאים לוחצים על ישראל להישאר מחוץ לתמונה , תהיה ישראל מוכנה לספוג 
את מכת הטילים הראשונה ולהניח לכוחות ארה"ב במפרץ להגיב . הנתונים הנוספים 
המצביעים על מלחמה במחצית הראשונה של נובמבר הם אלה : מזג האוויר , סיום 
ההיערכות המשולבת של הכוחות המערביים במפרץ והכנתם לפעילות מבצעית , הבחירות 
לקונגרס בארה"ב ב6 בנובמבר והרצון למנוע מעיראק להחריב לחלוטין את כוויית . 
