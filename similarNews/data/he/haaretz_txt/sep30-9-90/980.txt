( ע"ר וע"ץ ) הכוחות המצריים שנשלחו לסעודיה , לא ישתתפו בהתקפה על עיראק . 
כך הודיע אתמול מפקד כוחות אלה . " המשימה העיקרית שלנו היא לתגבר את 
יכולת ההגנה הסעודית ולהגן על גבולה נגד תוקפנות כלשהי " , אמר גנראל מוחמד 
עלי בילאל , מפקד כוח המשלוח המצרי בסעודיה , בראיון לעיתון אל - חליג . 
שלשום פורסם באותו עיתון ראיון עם מפקד חיל המשלוח הסורי בסעודיה , שגם 
אמר כי הכוחות שבפיקודו לא יצטרפו להתקפה באזור . הגנראל המצרי בילאל , 
הביע תקווה כי המשבר במפרץ הפרסי ייפתר בדרכי שלום , וכך אנשיו לא ייאלצו 
להפעיל נשק נגד עיראק . הוא אמר כי חיל המשלוח המצרי בסעודיה מונה כיום 
41 אלף חיילים . הגנראל הכחיש ידיעות לפיהן מצרים שלחה דוויזיה משוריינת 
לתגבור הכוח . 
