בעקבות ההצלחה , החלה " עמינח " לשווק חדרי שינה שלמים , מערכות סלון 
הנפתחות למיטות וספות נוער . לעיצוב שנעשה במפעל קשה להתייחס . דליה קלימן 
ויגאל גיגי , מעצבי הבית , עוסקים בעיקר בהעתקה של דגמים מחו"ל . דגמים 
בינוניים למדי , נחמדים אך חסרי מעוף . קלימן , בוגרת החוג לתיאטרון באוניברסיטת 
תל - אביב , הגיעה ל"עמינח " לפני כחמש שנים , וקודם לכן עסקה מעט בתפאורנות 
בתיאטרון נווה צדק . גיגי הגיע למפעל אחרי סיום לימודיו במגמת העיצוב התעשייתי 
ב"בצלאל " . חוסר העשייה העיצובית צורם בעיקר בתחום בדי הריפוד , שבו ניתן 
ליישם רעיונות בקלות יחסית . הדוגמאות מועתקות מחו"ל או נקנות מוכנות ממפעל 
" כיתן " או " ארגמן " . החידושים המוצעים לרגל חצי היובל לחברה הם ברובם 
לא יותר מאשר תוספות לדגמים קודמים קפיצים שונים או תוספת שכבת ריפוד . 
קצת עיצוב אמיתי , גם אם לא מקורי , יכול היה לתרום רבות לאוסף , והכורסה 
הדו - מושבית , " ניו קומפקט " , היא עדות לכך . גיגי הפך את הכורסה 
הרבועה , שהמפעל ייצר באותה המתכונת זה עשור , לרהיט מחייך בסגנון שנות 
החמישים . את המסעדים הפך לאלכסוניים ומעוגלים ואת גב הכורסה קימר וחתך 
כחצי אליפסה מזוותת . נקודות החולשה של הרהיט הן במחברים ובהגשת המנגנון 
הטכני . מנגנון הפתיחה ( כל מנגנוני הפתיחה מיובאים מגרמניה ) בולט לעין . 
הלחצן , זיז מתכת שחור , מעובד כך שלא יקרע חצאית משי , אבל לא נעים 
להשעין כנגדו את הרגל . אפשר היה , לפחות , לצבוע אותו בצבע תואם לריפוד . 
חיבור גב הכורסה למושב הוא חובבני לחצניות גדולות חשופות ובולטות לעין 
מכל צד . הכל , כולל הלחצניות , היה נסלח , אילו מחיר הרהיטים היה בינוני 
כמו הרהיטים עצמם . אפשר היה לרכוש ריהוט נעים לעין באיכות סבירה . היום 
משלם הצרכן ביוקר עבור הבינוניות הכורסה הדו - מושבית נמכרת ב037 , 1 ש"ח , 
כולל מע"ם , זיז בולט ולחצניות . 
