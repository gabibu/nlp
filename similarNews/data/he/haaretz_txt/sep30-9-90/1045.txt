נפצעו מאש המשטרה ומשמר הגבול אתמול בהר הבית , עעל פי נתוני המשטרה . 
מקורות פלשתינים דיווחו על 12 הרוגים ו002 פצועים . 021 ערבים נעצרו ובהם 
פייסל אל - חוסייני , שנכח במקום בעת המהומות . לדברי המשטרה , נראה חוסייני 
בתוך קבוצת מיידי אבנים . בהתפרעות נפצעו 41 מתפללים יהודים , ארבעה אנשי 
משמר הגבול ושני שוטרים . אתמול בשעות הבוקר זרמו לירושלים כ05 אלף מבקרי 
חג . כ02 אלף מהם הצטופפו ברחבת הכותל . באותה עת הגיעו כ02 מחברי קבוצת 
נאמני הר הבית , בראשות גרשון סלומון , למעיין השילוח לטקס ניסוך המים , 
כהגדרתם . לפני כשבועיים דחה בג"ץ את עתירתה של הקבוצה נגד המשטרה , לאפשר 
לה להניח אבן פינה לבית המקדש השלישי . בעת שנאמני הר הבית שהו ליד מעיין 
השילוח , נשמע המואזין בכפר סילואן הסמוך קורא אללה - אכבר . במסגדי הר 
הבית שמעו את הקריאות , אך לפי שעה לא ברור אם זו היתה הסיבה שאחד המואזינים 
במקום החל לזעוק " גיהאד " . זה היה רגע ההתפרצות . בשעה 03 : 01 החלה 
זריקת אבנים מההר אל רחבת הכותל . במהרה ניתך מטר אבנים על המתפללים . 
רובם הצליחו להימלט , ורבים מהם מצאו מחסה במנהרות שמתחת להר הבית . 02 
מהם נפצעו והוחשו לבתי חולים . בחזית אחרת , שנפתחה בו בזמן , רגמו ערבים 
בחלקו המזרחי של מתחם הר הבית את המכוניות שעברו למטה בכביש הסמוך . בה 
בעת פרץ המון ערבי מכיוון מערב אל מתחם הר הבית . בדרכם היכו שוטר מקומי 
וניסו לחטוף את נשקו . לאחר מכן הסתערו על נקודת המשטרה שבחלקו הצפון מערבי 
של המתחם , הרסו אותה והעלו אותה באש . אלפי מתפללים שפרצו מהמסגד קראו 
להרג , והשליכו אבנים ומוטות ברזל . מול כל אלה ניצב בתחילה כוח של 54 שוטרי 
משמר הגבול , שהיה בכוננות בחלק הדרומי של הר הבית . כשפרצה המהומה ניסה 
הכוח הקטן לפזר אותה בגז מדמיע וכדורי גומי . המשטרה התקשתה להזרים תגבורת , 
משום שהמתפרעים סגרו את שערי המתחם . דקות רבות עברו עד שהצליחה המשטרה 
להשתלט על ההתפרעות , בעיקר לאחר שאנשיה ירו אש חיה . קפידבינבשעה 00 : 
31 , כשעתיים אחרי תחילת האירועים בהר הבית , עדיין התקהלו העיתונאים והצלמים 
הרבים ליד הפשפש הסגור של שער המוגרבים , סמוך לכותל המערבי . ברחבת הכותל 
היו מתפללים מעטים . את השקט הפרו רק השירה והריקודים של קבוצת חובשי כיפות 
סביב שני הרבנים הראשיים שהגיעו פתאום . הרמז היחיד למה שאירע בשעתיים הקודמות 
היו האבנים הרבות שמילאו את רחבת הכותל , ועובדים אחדים עמלו לטאטא אותן . 
בשעה 02 : 31 הגיע מפכ"ל המשטרה , יעקב טרנר , לשער המוגרבים כשהוא מלווה 
בפמליה של קצינים בכירים . השער נפתח וצבא העיתונאים נדחק למתחם הר הבית . 
כל שטח ההר היה זרוע אבנים ותרמילי כדורים ומכוסה שלוליות דם . באוויר 
עדיין היו שרידי גז מדמיע שצרבו את העיניים . מכל עבר נעו קבוצות של עצירים , 
ידיהם קשורות לאחור , בליווי שוטרים חמושים . מהתרשמות ראשונה נראה שהיו 
שם מאות עצורים . על קירות המסגדים והמבנים שלידם נמרח דם בכפות ידיים . 
בקיר הקדמי של מסגד עומר ( כיפת הסלע ) בלטו חורים שניקבו כדורים . פתח 
נקודת המשטרה בהר הבית היה מפוייח . מבט נוסף לתוך התחנה גילה כי לא נותר 
זכר מתכולתה . הכל עלה באש . בעשר הדקות הבאות מילאו את הרחבה שליד מסגד 
עומר עשרות קצינים בכירים של המשטרה , משמר הגבול , והיחידה למלחמה בטרור . 
טרנר האזין לדיווחים ראשונים של אנשיו . שר המשטרה , רוני מילוא , הגיע 
תוך זמן קצר והסתודד עם המפכ"ל . בצד המתינו שני נציגים של האו"ם , לבושים 
במעילים כתומים . מפקד המחוז הדרומי , רחמים קומפורט , הוזעק לברר מה 
רצונם . " יש נשים וילדים בתוך המסגד " , אמר אחד מהם . " מה יהיה עליהם ? 
" . קומפורט הרגיע אותו : " הרי הם לא יישארו לישון פה בלילה . עוד מעט 
יילכו הביתה " . האיש התרצה והסתלק . באותה שעה עדיין נשמעו קולות ירי 
אי - שם בעיר העתיקה , ואחד הקצינים מורה במכשיר הקשר לשמור על איפוק . 
