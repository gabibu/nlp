" טכנושוף - 09 " , ראשון מסוגו בעולם , לחילופי ידע ולשיתוף משקיעים במחקר , 
בפיתוח וביישום של הצעות וחידושים מדעיים וטכנולוגיים . ביריד ישתתפו 42 
מפעלים ומכוני מחקר מישראל , שיציגו כ004 הצעות לפרויקטים חדשים בתחום הטכנולוגיה 
המתקדמת שהועלו בישראל . את הזמנת הנציגים הישראלים ואת הקמתו של הביתן הישראלי 
הלאומי יזמו ראשי לשכת המסחר ישראל - בריטניה ומכון היצוא הישראלי . עו"ד 
ברוך גרוס , יו"ר לשכת המסחר ישראל - בריטניה , מסר כי לראשונה בישראל 
נטלה לשכת מסחר כל שהיא יוזמה עסקית בקניית השטח ליריד ובהקמת הביתן הלאומי , 
ועסקה במכירת השטחים לחברות ומציגים מישראל . " % 01 מכלל ההצעות שיוצעו 
ביריד ואשר ידונו בפגישות העסקיות בין מאות המשתתפים יהיו מישראל " , אמר 
גרוס . לדבריו , " מטרתנו היא למכור טכנולוגיות חדשות ולמשוך משקיעים 
להמשך הפיתוח והיישום התעשייתי , דבר שיתרום הן ליצוא והן להגדלת מקומות 
התעסוקה במפעלים עתירי ידע בישראל " . המשלחת הישראלית כוללת נציגים של מפעלים 
ושל חברות ליישום מחקרים מטעם הטכניון , אוניברסיטות תל - אביב וירושלים , 
מכון ויצמן ומכון וולקני . מרבית ההצעות הן בתחומי האלקטרוניקה , חיסכון 
באנרגיה , אקולוגיה וחידושים בחקלאות וברפואה . 
