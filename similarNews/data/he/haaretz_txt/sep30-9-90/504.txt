" כבר היה פה מישהו שרצה לרכוש כמה בתים ניידים ולהשיט אותם לישראל " , 
אומר דון מאיירס , מנהל אחד מאתרי הקראוונים הממוקמים למרגלות " העיר הזוהרת 
בראש גבעה " , פאסיפיק פאלסיידס . " הם כבר שוחחו עם כמה מתווכים ושאלו 
מי בונה את הבתים האלה . נתתי להם כתובת של מפעל באינדיאנה " . ערוץ התנועה 
הרב - מסלולי המשיק לחוף האוקיינוס השקט " פאסיפיק קוסט האיוויי " חולף 
על פני כמה מאתרי המגורים המרהיבים ביותר בדרום קליפורניה . מרחב המים הכחול 
והזוהר משתרע מפה עד לחופי יפן כמעט ללא הפרעה . משפת הכביש המתפתל מטפסות 
גבעות מוריקות לעבר עירו לשעבר של רונלד רייגן . זהו אחד האזורים היקרים 
בעולם . מחירן של כמה מאחוזות הפאר הנשקפות אל המים נאמד במיליוני דולרים . 
באורח בלתי צפוי ממוקמים פה , בין דקלים ענקיים מרשרשים ברוח , כמה גני 
" בתים ניידים " שבהם מתגוררים מאות אמריקאים מן המעמד הבינוני . בשעת 
בוקר חמימה שוחות שתי נשים קשישות בבריכת המים הקטנה של השיכון . בתי העץ 
והמתכת שלשפת הכביש שמורים היטב וטובלים בגינות ננסיות מטופחות . פה ושם 
משטח חניה קטן , ערסל , כמה עציצים או דגל אמריקאי . חלקת האדמה המדורגת 
נמצאת בבעלותה של " רוברט טאבי קורף . " , משפחת יזמים שפיתחה את האזור 
ההררי לפני כ03 שנה . הם מיקמו את האתר מעל כביש החוף , סללו ששה רחובות 
צרים מדורגים והחכירו 851 חלקות אדמה קטנות לדייריהם של 851 בתים ניידים . 
רוחבם של כמה מהישנים שבבתים אינו עולה על 5 . 3 מטרים , אבל מרביתם מרווחים 
למדי , רוחבם כששה מטרים ואורכם כ51 מטר . דמי החכירה אינם אחידים . נוף 
האוקיינוס הנשקף מבעד לחלון חדר השינה עלול לעלות לדייר המאושר כ007 דולאר 
לחודש . " כמה מהם נמצאים פה כבר עשרים שנה ויותר " , אומרת מנהלת הפארק , 
לי סילבר " . גם הם משלמים פחות " . שכר החכירה נתון לפיקוח עירוני ומועלה 
מדי שנה בכ%5 בלבד . אף שהכניסה לילדים מותרת הרי שמגוריהם במקום אסורים . 
התקנות מעוגנות בחוק : % 08 מהבתים הניידים מיועדים לבני 55 ומעלה ובנותרים 
רשאים להתגורר בני 81 ומעלה . " רוברט טאבי קורף . " מספקת את תשתית 
החשמל , הגז , המים והביוב , מתחזקת את הקווים וגובה דמי שימוש מבעלי 
הבתים . הבתים חדלו זה כבר להיות " ניידים " באמת . בשנות ה06 נהגו עדיין 
הדיירים להגיע לגנים , או להתפנות מהם , יחד עם בתיהם . " כיום אף אחד 
לא עושה את זה " , מעידה סילבר . " זה יקר ואין לאן לעבור . בפארקים החדשים 
אסור למקם בתים ישנים . בפארקים הישנים אין מקום " . בפארק , המשתרע על 
חלקת הר גדולה , מתגוררים 042 איש . מוקד המשיכה אינו נוחותם הבולטת של 
הבתים דווקא אלא האוויר הנקי , הנוף המרהיב והקרבה לאוקיינוס . מרבית הקשישים 
נהנים מתחושת האחווה השכונתית במועדון הקטן ובבריכת השחיה שבסמוך לו . " כל 
הצנרת נמצאת מתחת לפני הקרקע , כמו בבית רגיל " , מדגישה סילבר . " ההבדל 
היחיד הוא הבית שלי ממוקם על נדבך עץ נמוך במקום על יסודות מוצקים באדמה . 
אז מה ההבדל ? " ההבדל " , אומר מנהל הפארק הסמוך , דון מאיירס , בעת 
שהוא מסייר בשטח השיפוט של ממלכתו הקטנה , רכוב על רכב גולף חשמלי , " הוא 
שצוות עובדים טוב יכול למקם שני בתים כאלה ביום אחד " . " אם מתכוונים להשיט 
אותם " , הוא אומר , " כדאי לקחת בתים שלמים . משהו שאתה לא צריך להתחיל 
לחבר אותו לפני שהוא מוכן . הכל צריך להיות בפנים תנור וצינורות גז , 
מדיח כלים , מסלק אשפה , מקרר חשמלי , שטיח . צוות טוב יכול להתקין את 
הבית תוך יומיים . אם אלב בתים מוכנים וצריך רק לחבר את צינורות המים והגז 
ואת קווי החשמל , אפשר להתקין אפילו שני בתים ביום . הבעיה היא שאצלנו 
יש הרבה ביורוקרטיה . אצלכם בטח לא " . לפני 53 שנה נבנו הבתים הניידים 
כיחידות נגררות קטנות . הבתים החדשים אמורים לספק תנאי דיור מרווחים למדי 
גם ל4 דיירים . " אני אוהב את זה " , אומר מאיירס על המגורים בבית הנייד . 
" זה לא כמו בדירה . אתה לא חי פה עם שכנים מעבר לקיר ויש לך קצת פרטיות " . 
גם גודלם וקרבתם של המבנים לגבול החלקות מעוגנים בחוק הקליפורני ונאכפים 
בקפידה . " אתה מנסה לבחור את הדיירים עד כמה שהחוק מאפשר " , הוא אומר . 
" יש לנו פה דיירים מכל הגזעים האפשריים . גם דיירים צעירים החלו להגיע 
הנה , אבל הם לא נשארים זמן ממושך כמו המבוגרים . בוב הוא אחר הדיירים הצעירים 
יחסית . הוא מתגורר בבית נייד זה כ31 שנה . " באותה תקופה יכולתי להרשות 
לעצמי רק בית כזה " , הוא אומר על המבנה שגודלו כ04 מ"ר . " לא הרווחתי 
אז הרבה וכל הזמן העלו לי את שכר הדירה . אני אוהב את המקום . אני לא יכול 
לספר הרבה על החיים בקראוון , אלא רק על החיים פה : האוקיינוס נמצא כמה 
מאות מטרים מהבית , האוויר נקי , אין בעיות פשיעה , מחיר התחזוקה נמוך 
וגם המיסים . כבר עברתי שתי רעידות אדמה במבנה הזה ולא היו שום בעיות . 
המגרעת הבולטת היחידה היא שהקרקע אינה שייכת לדיירים . סם גולדין מעיין 
בעיתון בוקר בצל הטריילר הצר והישן שלו . רעייתו כסופת השיער , נורמה , 
מדיחה את הכלים בכיור הזעיר . בני הזוג מתגוררים בקראוון רק בסופי השבוע . 
בשאר הימים הם חיים בביתם הקטן שבבוורלי הילס . כאן התנאים חלוציים : 
זוג מיטות צרות , מערכת חימום ומיזוג אוויר , מכשיר טלוויזיה על ציר , 
מקרר חשמלי ותנור קטן , מקלחת זעירה והרבה מדפים . התקרה נמוכה מאוד . 
" לחיות בצפיפות כזו כל השנה " , מודה נורמה , " זה היה יותר מדי אפילו 
בשבילי . " בפארקים שבתוך היבשת החיים ודאי זולים יותר . על שפת האוקיינוס 
הקראוונים יקרים מאוד כמו הבתים . אתה משלם תמורת המיקום . זו שכונה קטנה 
ונוח יותר לחיות כאן מאשר בדירה שכורה . אתה רואה אנשים ורובם ידידותיים 
מאוד . כיצד היה עולה בידינו לרכוש בית , כמעט על שפת המים , תמורת 05 
אלף דולר ? " לפני שנים אחדות ביצעו הדיירים ניסיון מהוסס לרכוש את הקרקע 
מידי הבעלים . היוזמה נכשלה , אבל במאליבו , כ52 ק"ם צפונית לפאסיפיק 
פאלאסייד , הסתיים ניסיון דומה בהצלחה . מספר יוסף , ישראלי לשעבר , מתושבי 
השכונה : " אני מכפר אתא וגר פה כבר שמונה שנים . החלטתי לגור בקראוון 
כי הבתים יקרים מאוד . אני רווק ובשבילי זה בסדר . הוספתי לקראוון עוד 
חדר קטן ויש לי בצד גינה קטנה עם כסאות נוח ואפשר לחיות כמו שצריך . כדאי 
מאוד לבנות פארקים כאלה בארץ . העולים החדשים יוכלו לחיות שם כמו שצריך 
לכמה שנים טובות . חיים כאן אפילו עם ילדים וזה לא נורא . אולי צפוף אבל 
לא נורא . " אני חייתי במעברה בכפר אתא ליד בסיס המשטרה . גרנו שם בבדונים 
כאלה , אחד על יד השני , משפחות של 56 ילדים . כשרוצים מסתדרים . אלה 
הם תנאים הרבה יותר טובים מאשר במעברה . אין מה להשוות . אלה היו בדונים 
כאלה עם גגות זפת זולים . אבל חיינו שם . ומשם עברנו לשיכונים . זה לא 
נורא . אפשר לסדר את זה יפה , עם שבילים ושירותים של מים , חשמל , גז 
וביוב . הקראוון עצמו יציב מאד . עומד בפני רעידות אדמה ורוחות סערה . 
יש כאן קראוונים בני 03 שנה שמחזיקים מעמד יפה . יש בריכה ויש גאקוזי . 
הטעות החמורה ביותר שלי היא שלא התאמצתי לקנות , לפני חמש שנים , חלקת 
אדמה במאליבו מובייל הום פארק . הם מכרו את זה בזול וכעת זה שווה כפול " . 
