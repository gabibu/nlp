צד"ל שחרר אתמול 04 אסירים , מרביתם שיעים , שנכללו ברשימה של מאות אסירים 
ששחרורם נתבע על - ידי חוטפי האזרחים המערביים בלבנון . האסירים ששוחררו 
הואשמו בביצוע התקפות נגד צד"ל ונגד כוחות צה"ל . חוטפי בני הערובה בלבנון 
דרשו את שחרורם של מאות אסירים המוחזקים בכלא אל - חיאם ובבתי כלא אחרים 
בישראל , כאחד מן התנאים לשחרור בני הערובה בלבנון . מפקד צד"ל , הגנראל 
אנטואן לחד , אמר כי השחרור בא לרגל יום הולדתו של הנביא מוחמד ומהווה צעד 
הומניטרי . " קיבלתי דרישות ובקשות מאנשי דת ופעילים מרכזיים להביא לשחרורם . 
בדקתי את סיבות מעצרם והתנהגותם בכלא והחלטתי על שחרור ה04 " , אמר . אתמול 
בצהריים הודיעה קריינית רדיו קול - הדרום מפי מפקד צד"ל אנטואן לחד , על 
שחרורם המוקדם של הכלואים . מרביתם חזרו לבתיהם באזור הביטחון . באל - חיאם 
כלואים מאות עצורים ללא משפט . הכלא ממוקם שלושה ק"ם מצפון למטולה . רשמית , 
צד"ל מתפעל ומחזיק את בית הכלא , אך צה"ל עוקב מקרוב אחר המתרחש במקום 
ואף מסייע לצד"ל . בעבר סירב מפקד צד"ל לאפשר לאנשי הצלב הבין - לאומי לבקר 
בכלא , בטענה שהם אינם מורשים לבקר אצל שבויי צד"ל המוחזקים ברחבי לבנון . 
בכלא מוחזקות נשים , בהן סואה בישארא , שניסתה לפני שנה וחצי לרצוח את 
אנטואן לחד . 
