יוסף בר - יוסף מעלה במחזות שלו מערכות יחסים סבוכות וחסרות פתרון . הפעם 
זהו רופא כללי העובד בבית חולים לחולי רוח , אישתו שעזבה אותו וחוזרת אליו , 
וחולה רוח שמסתפח לרופא בחייו הבודדים . ראיתי את המחזה הזה כשהועלה לראשונה 
בנווה - צדק לפני שנים לא מעטות . וגם אז , בבימויה של נולה צלטון , היו 
מערכות היחסים בלתי ברורות ובלתי פתורות . גם בגרסה הנוכחית לא התבהרו הדברים . 
נקודת המפתח במחזה , כביכול , היא הציפייה לאותה נקודה שתבהיר את הכל . 
רפי , חולה הנפש , אומר שוב ושוב שיש נקודה אחת כזאת בגופה של האישה , 
שאם נוגעים בה היא תאהב אותך . מובן שאין נקודה כזאת , אבל המחזה כל 
מחזה זקוק לכמה קווים שיחברו בין כמה נקודות , כדי שבסופו יהיה הצופה עשיר 
יותר כתוצאה מן המגע עם הדמויות . ההפקה של תיאטרון הקיבוץ שמה דגש על ריאליזם 
חיצוני ( כולל אוכל אמיתי ) , אבל חסרה בה הדבר העיקרי , והוא האמינות 
של השחקנים . נקודת התורפה העיקרית היא במשחקה של רחל וולך , שניתן להגדירו 
אך ורק כחובבני . אין רגע במחזה שבו אפשר להאמין כי הגבר שבמחזה באמת רוצה 
להחזירה אליו . ההישג הרע פחות ( הכל יחסי ) הוא של מיכאל כורש , שמצליח 
ליצור רגעים של התנהגות אמינה , שמתנפצים מיד במגע עם הדמויות האחרות . 
אלכסנדר נקי יוצר סטריאוטיף של תמהוני חולה נפש וגונב צחוקים . כמבקר תיאטרון , 
אני מוזמן שוב ושוב לצפות בהצגות של תיאטרון הקיבוץ . תפקידי לבוא , לראות 
ולכתוב . אבל אחרי כמה וכמה ניסיונות , כשאני מגלה שוב ושוב שמדובר בקבוצת 
חובבים בעלי כוונות טובות ובכך לא די כדי להעלות הצגת תיאטרון נדמה לי 
שהגיע הזמן שתיאטרון זה יבדוק ברצינות את דרכו . אין כל רע בתיאטרון חובבים , 
בתנאי שהוא יודע שהוא כזה . 
