רשות הגנים הלאומיים שלחה תזכיר למשרד הביטחון שבו היא מביעה התנגדות חריפה 
להחלטה למסור את אתר נבי סמואל ליד ירושלים , שהיה מיועד להכרזה לגן לאומי , 
לטיפולה ואחזקתה של רשות העתיקות . התזכיר נשלח אל מתאם פעולות הממשלה בשטחים , 
שמואל גורן , ונכתב בו כי רשות הגנים הגישה לאישור ועדת המשנה לפארקים 
ולשמורות טבע תוכנית בניין ערים להכרזה על אתר נבי סמואל כגן לאומי בשטח 
של 005 , 3 דונם . " להפתעתנו נמסר לנו על ידי ראש ענף תשתית במנהל האזרחי 
ביו"ש כי הוחלט למסור את האתר לטיפולה ואחזקתה של רשות העתיקות . רשות הגנים 
מתנגדת מכל וכל להחלטה או לכוונה כזאת , שהתקבלה ללא כל תיאום או דיון מוקדם 
עמה " . " צעד כזה " , טוענת רשות הגנים , " מהווה שינוי בחלוקת התפקידים 
הקיימת בין רשות הגנים לבין רשות העתיקות . על פי חלוקה זו אתרים מרכזיים , 
ובכלל זה אתרי עתיקות שהנם בעלי פוטנציאל לפיתוח כאתרי תיירות , מועברים 
לטיפולה ואחזקתה של רשות הגנים . זאת ללא קשר לאחריותה המדעית והמקצועית 
של רשות העתיקות באשר לאתרי עתיקות . " מדיניות זו מעוגנת בתחומי הקו הירוק 
בתוכניות מתאר ארציות , במסגרתן יועדו מראש אתרים בעלי פוטנציאל תיירותי , 
ובהם אתרי העתיקות החשובים בארץ כמו מצדה , קיסריה , בית שאן ואחרים , 
לגנים לאומיים " . מ"ם מנכ"ל רשות הגנים הלאומיים , שלמה גלעד , כותב כי 
שינוי בחלוקת התפקידים בין שתי הרשויות טעון החלטה עקרונית של הממשלה ואינו 
נושא להסדרים מנהליים , תוך ניצול מעמדם השונה של האתרים ביו"ש . רשות הגנים 
הביאה נימוקים נוספים לחיזוק עמדתה , המתייחסים לאתר נבי סמואל . הרשות 
טוענת כי התוכנית שהגישה נשענת על מכלול התכנים הגלומים באתר , ובכללם נקודות 
תצפית , מרחבים לנופש בחיק הטבע , אתרי עתיקות , שמורות נוף ואתרי מורשת 
קרב ממלחמת השחרור . " מסירת האתר לידי רשות העתיקות , אשר לה תחום אחריות 
צר מבין מכלול מרכיבים אלה , יהיה בבחינת החטאת המטרה " , טוענת רשות הגנים . 
לדברי רשות הגנים , היא ערוכה מבחינה מנהלית ומקצועית לפיתוח האתר ואחזקתו 
במתכונת המקובלת של גן לאומי . " לרשות העתיקות אין כל ניסיון , ידע או 
היערכות ארגונית לפיתוח או אחזקת אתרים מסוג זה " , אומרת רשות הגנים . 
