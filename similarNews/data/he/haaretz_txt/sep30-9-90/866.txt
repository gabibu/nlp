ביירות , ( ע"ר ) . מקור ממשלתי לבנוני בכיר ועיתונים בביירות מסרו אתמול , 
כי תוך זמן קצר עומדים להשתחרר שליח הכנסיה הבריטית טרי וייט ובני ערובה 
אחרים , בעקבות שיפור ביחסים בין המערב לבין איראן וסוריה . אולם מנהיג 
בכיר של חיזבאללה אמר , כי תהיה זו טעות להמר על תאריך לשחרורם של האזרחים 
המערביים , שנחטפו בלבנון , על ידי קבוצות שהן כנראה זרועות של חיזבאללה . 
מקורות מוסלמיים מסרו , כי יתכן ששחרורם של בריטים לא יתבצע לפני חידוש 
הקשרים הדיפלומטיים בין בריטניה וסוריה . העיתון השמרני " א - דיאר " כתב 
אתמול , כי וייט , 15 , ישוחרר בימים הקרובים כתוצאה משיחות שהתנהלו בחודשיים 
האחרונים מאחורי הקלעים , בין לונדון וטהראן . עיתונים אחרים בביירות מסרו 
כי בקרוב מאוד ישוחררו מספר בני ערובה . אחד מהם ציין כי הם ישוחררו עד 
יום חמישי . 
