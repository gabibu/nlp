בשבוע שעבר , במשך חמישה לילות רצופים 11 שעות הקרינו תחנות הטלוויזיה 
הלא - מסחריות של ארה"ב סדרה תיעודית על מלחמת האזרחים . מעולם לא זכתה 
הטלוויזיה הלא - מסחרית במספר כזה של צופים ( 32 מיליון ויותר בלילה הראשון ) 
. ספק אם נקשרו אי פעם בארה"ב כל כך הרבה כתרים לראשו של שידור טלוויזיה . 
הפרשן הנשמע והנקרא ביותר בארה"ב , גורג וויל , הטעים בחומרת הסבר השמרנית 
שלו , כי " אם נוצלה אי - פעם הטלוויזיה לתכלית מועילה יותר , אין אני 
יודע עליה " . בעלת טור בעמוד המאמרים הפנתיאוני של " ניו יורק טיימס " , 
אנה קווינדלן , הצליחה להיזכר רק ברגע טלוויזיוני אחד שווה ערך : השידור 
החי של התפוצצות המעבורת צלנגר , ב6891 . מכתבים למערכות עיתונים וטלפונים 
לתחנות רדיו , התפלמסו עם הפוליטיקה של הסדרה בטונים המשמשים בדרך כלל לוויכוחים 
סלוניים בישראל על מי - אחראי - למחדל , מי - הכניס - אותנו - ללבנון , 
ומי - הורה - לשבור - עצמות . המכתב המצוטט ביותר של חייל אמריקאי לאישתו 
הרחוקה והדואגת לא הגיע בשבוע שעבר ממדבריות ערב . כתב אותו לפני 921 שנה 
רב - סרן סאליוואן אל ממדינת רוד - איילנד , ערב נפילתו בקרב הראשון של 
מלחמת האזרחים . נתקלתי בו ב"ניו - יורק טיימס " , ב"ואשינגטון פוסט " , 
ב"וול סטריט גרנאל וב"ואשינגטון טיימס " ואני מנחש ללא הסתכנות , שהוא 
התפרסם גם בעשרות עיתונים בערי - שדה . פעם אחת שמעתי אותו , על רקע הפסקול 
של הסדרה , מוקרא בשלמותו בתוכנית החדשות המרכזית של רשת הרדיו הלא מסחרית 
( אן - פי - אר ) . אפילו בהפרזות הרטוריות הרגילות של אמריקה , שבהן 
רשת הכבלים סי - אן - אן מוצגת על ידי בעליה כ"חשובה ביותר בעולם " ; ושבהן 
ליגת הבייסבול המקומית מסתיימת ב"אליפות העולם " ; ומהדורת חדשות פרובינציאלית 
בטלוויזיה נוטלת לעצמה את השם " העולם הערב " הסופרלטיווים שהומטרו על 
ראש סדרת מלחמת האזרחים נשמעו קצת מפליגים . זהותם של כמה מקרייני הסדרה 
נתנה לה נופך של מאמץ אינטלקטואלי לאומי . המחזאי ארתור מילר נידב את קולו 
( מבלי להיראות ) לקריאת קטעים ממכתבי גנרל ויליאם שרמן , אחד משני המפקדים 
החשובים ביותר של צבאות הצפון ; גדי פאוול , שהיה יועץ בכיר ודובר הבית 
הלבן בימי גימי קרטר , קרא ממכתבי גנרל סטנול גקסון , מן הגנרלים הבולטים 
של הדרום . במרוצת הצפייה בסדרה התחלתי גם אני להשתכנע שהיא אחד המאורעות 
התרבותיים הכבירים של הזמן החדש . להצלתי בא ברגע האחרון ההיסטוריון האמריקאי 
שלי פט , איש הדרום העמוק של ארה"ב ( מדינת מיסיסיפי ) . הוא שולב בחוכמה 
יתרה בסדרה , ובהעדר ראיונות מצולמים עם הגיבורים האמיתיים , הפך בעצמו 
לאחד הגיבורים . פוט , שצליליה הרכים של לשונו , והמונוטוניות הכובשת 
של הברקותיו המילוליות , הכריחו את השומע להאזין בתשומת לב מיוחדת , אמר 
בסוף הפרק האחרון : " אנחנו ( האמריקאים ) חושבים את עצמנו לטובים יותר 
מן האחרים בכל דבר . אילו באמת היינו טובים יותר מכל האחרים , לא היתה 
המלחמה הזו פורצת מלכתחילה . אבל הואיל ופרצה , אנחנו חייבים להניח שהיא 
היתה הגדולה ביותר בדברי הימים , והגנרלים שלנו היו טובים יותר מכל הגנרלים 
שנראו על שדה קרב כלשהו " . פוט לא יכול לשער בזמן הקלטת הראיון , שאל משוואת 
" הטובים ביותר " תיכנס הסדרה עצמה ותתבע לעצמה את חוד הפירמידה של כל 
סדרות הטלוויזיה ההיסטוריות של כל הזמנים . הנה , למשל , דורותי רבינוביץ , 
מבקרת הטלוויזיה של " וול סטריט גרנאל " : " הסדרה הנפלאה הזו מפיחה רוח 
חיים במלחמת האזרחים במידה שלא הפיחה טלוויזיה רוח חיים בשום היסטוריה אחרת " . 
האמת היא , שמלחמת האזרחים אינה מורשת טבעית של כל האמריקאים . אומת המהגרים 
הצעירה הזו עדיין לא הכילה ב1681 את הדור הראשון של רוב משפחותיה הנוכחיות . 
אפשר לנחש , שגם משפחתה של דורותי רבינוביץ היתה רחוקה למדי . במובן מסוים , 
מלחמת האזרחים בשביל האמריקאים היא שוות - ערך של הפוגרומים ברוסיה בשביל 
עולי צפון - אפריקה . הרבה משירי וולט ויטמן , המשורר הגדול שערישתו הספרותית 
עמדה בצל התותחים של מלחמת האזרחים , אינם יכולים להיקרא על ידי אמריקאים 
מודרניים אחרת ממה שקוראים יהודי תימן את שירי ח"ן ביאליק ( " שלום רב 
שובך ציפורה נחמדת מארצות החום אל חלוני " , אילו ארצות חום בדיוק ? ) . 
ב6891 התלקחה שערורייה איומה בסלונים הספרותיים של ניו - יורק , אחרי שהסופר 
גר וידאל , שמשפחתו כבר היתה ותיקה ומכובדת בימי מלחמת האזרחים , ידה בליסטראות 
מכאיבות במסאי היהודי נורמן דהרץ , שמשפחתו כנראה לא ידעה אפילו על מלחמת 
האזרחים . בלגלוג פטריצי של אצולה פרוטסטנטית , סיפר וידאל על שיחה פרטית 
עם פודהורץ בשנות ה06 . וידאל , החושב את עצמו ל"ביוגראף של אמריקה " , 
התחיל את ההכנות לקראת חיבור ספר על מלחמת האזרחים . " מלחמת האזרחים ? 
" , השתומם פודהורץ על פי וידאל , " למה לך לכתוב על דבר כל - כך רחוק 
מן הדעת ? בשבילי מלחמת האזרחים היא שוות ערך של מלחמת השושנים " . זו האחרונה 
התחוללה באנגליה במאה ה51 . וידאל הסמיך את הסיפור הזה להתרסה , שישראל , 
לא ארה"ב , היא " ארצו האמיתית " של נורמן פודהורץ . הצדדים האנטישמיים 
של הדברים היו שקופים מכדי שלא להיראות מיד . אבל מעניין שהתגובה הרגשית 
על מלחמת האזרחים היתה בשביל וידאל קריטריון לאמריקאיות , הראוי להזכרה 
מקץ 02 שנה . בשבוע שעבר סיפרתי כאן על שערורייה דומה , שבה נכרכו רמזים 
אנטישמיים , וגם אותה הצית אמריקאי " ותיק " במחלוקת עם יהודים שזה מקרוב 
באו . הוותיק , הפרשן הפוליטי , פאטריק ביוקנן , הואשם באנטישמיות על 
ידי עורך " ניו - יורק טיימס " לשעבר , אייברהם רוזנטל . את תשובתו על 
ההאשמה , פתח ביוקנן בציון הכמו - סתמי : " לאחר נהיגת בוקר מפורום נואמים 
בפיטרסברג , וירגיניה , מקום ריכוזו האחרון של צבא לי , קיבלתי העתק ממאמרו 
של רוזנטל , וכו . " צבא לי " , הוא הגיס האחרון של מדינות הדרום , בפיקוד 
גנרל רוברט אי . לי , שנכנע באפריל 5681 לפני גיס צפוני , בפיקוד גנרל 
גוליסס גראנט . בניתוח הדקדקני של חילופי ההאשמות בשערורייה הזו , לא ראיתי 
איש מגיב על הזכרת גנרל לי , אף כי היא נוצלה בדיוק לאותה תכלית שניצל גור 
וידאל את " מלחמת השושנים " . בשני המקרים היא נועדה להעמיד " אמריקאי 
שורשי " מול " אמריקאי חסר שורשים " . עד כמה ראויה מלחמת האזרחים להיות 
קריטריון לאמריקאיות ? במהלך סדרת הטלוויזיה , סופרה אנקדוטה אחת , הידועה 
כמובן ליודעי ח"ן , אבל לא היתה ידועה לי . עד 5681 נוסף לשם " ארצות - 
הברית " כינוי הגוף " הן " ( באנגלית : מאז 5681 הומרה " הן " ב"היא " 
כלומר , בעברית , במקום המבנה הדקדוקי ההגיוני ארצות - הברית החליטו " , 
התחלנו לימים להגיד , " ארה"ב החליטה " . הטראומה של מלחמת האזרחים , 
שנהרגו בה יותר אמריקאים מאשר בכל מלחמות ארה"ב נגד אויבים חיצוניים ( 
026 אלף ) , גיבשה קבוצה של מדינות בודדות לכלל יחידה אחת , והיתה תעודת 
בגרות חברתית . מלחמת האזרחים האמריקאית עדיין מעוררת תגובות מנוגדות . 
בכמה מערי הבירה של מדינות הדרום , אשר כוננו ב1681 את " הקונפדרציה " 
המורדת , מונפים עד היום דגלי הדרום לצד דגלי ארה"ב על כיפות בתי הנבחרים 
המקומיים . יוצר סדרת הטלוויזיה , קן ברנס בן ה73 , דיבר בראיון על הפרדוקס 
שמכוחו הגנרל הנערץ ביותר של מלחמת האזרחים , הוא אותו רוברט לי , " בוגד 
בארה"ב של אמריקה , האחראי למותם של יותר אמריקאים מהיטלר או מטוגו ( הרודן 
הצבאי של יפאן בימי מלחמת העולם השנייה ) " . האם יש הבדל מהותי ועקרוני 
בין פרישתן של מדינות הדרום ובין רצונן של רפובליקות סובייטיות לצאת לחיים 
חופשיים ? יש כמובן שורה של הבדלים נסיבתיים , אבל צריך להתאמץ כדי למנות 
הבדלים אחרים . מלחמת האזרחים לא פרצה בגלל העבדות , יותר ממה שמלחמת העולם 
הראשונה פרצה בגלל רצח הארכידוכס בסראייבו . שני העניינים היו רק ניצוצות . 
שנאת הדרום לצפון היתה תרבותית וטמפרמנטלית . המדינה הדרומית הראשונה שפרשה , 
דרום - קרוליינה , נחשבה בעיני עצמה , לפי עדות של עיתונאי בריטי מ0681 , 
ל"רפובליקה של גנטלמנים . . . שום דבר עלי אדמות לא ישכנע אותנו לקבל 
איחוד עם הקנאים הברוטליים של ניו - אינגלנד " . מבלי להיכנס כאן לשאלה הרצינית 
מאוד מי בעצם ניצח במלחמת האזרחים ( רק מאה שנה אחרי תבוסת הדרום , זכו 
העבדים המשוחררים לשוויון מלא בפני החוק ) , התבוננות בוויכוחים הלאומיים 
בארה"ב על שורה ארוכה של עניינים , מאשרת שמחלוקת היסוד של מלחמת האזרחים 
לא יושבה עד עצם היום הזה : זכויותיהן של מדינות אינדיווידואליות לעומת 
הממשלה המרכזית בוואשינגטון . צל של פרישת מדינות ריחף על ארה"ב במהלך 08 
השנה הראשונות של קיומה . כאשר פרשו מדינות הדרום , התנבאו אמריקאים כי 
בתוך זמן קצר תתפרק ארה"ב לארבע ארצות נפרדות . ב1681 הציע ראש עיריית ניו - 
יורק , שעירו תפרוש מארה"ב ! אפילו היו התחזיות האלה מתבדות , ברור בהחלט 
שהמגמות הצנטריפוגליות היו מתעצמות , וארה"ב לא היתה מגיעה לעולם למעמד 
של עוצמה ושל גיבוש שאיפשר לה להתערב בשתי מלחמות עולם ולהפוך למעצמת - על . 
לעומת זאת , ייתכן מאוד שאלמלא נוצחו מדינות הדרום , היתה קיסרות אמריקאית 
דוברת אנגלית מתפשטת עד קצה אמריקה הלטינית . מלחמת האזרחים עצרה התפשטות 
טריטוריאלית שהביאה את צבא ארה"ב ב7481 עד בירת מקסיקו . אפשר אולי לטעון 
כי בבסיס כל התעניינות פופולרית בהיסטוריה עומדת השאלה , שלא תמיד נשאלת , 
מה היה קורה אילולא התרחשו המאורעות כפי שהתרחשו . גם אם מלחמת האזרחים 
האמריקאית לא היתה הדרמטית ביותר בהיסטוריה האנושית , עדיין ייתכן מאוד 
שההיסטוריה הזאת היתה מתקשה להכיר את עצמה אלמלא החליטו האמריקאים להתמסר 
לקתרזיס ולהתהוות בשדה הקרב . 
