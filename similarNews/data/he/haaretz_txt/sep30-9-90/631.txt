נציג " הממשלה הרומנית הלא - קומוניסטית הראשונה מאז מלחמת העולם השנייה " 
לא הגיע לוואשינגטון מבוקרשט , אלא מקישינב , בירת מולדביה . עד לפני 
חצי שנה היה שמה " הרפובליקה הסובייטית הסוציאליסטית המולדובית " . עכשיו 
היא ידועה כ"מדינה הריבונית של מולדביה " . לדגל אימצה את ה"טרי - קולור " 
ההיסטורי של רומניה . היא הקטנה מבין חמש עשרה הרפובליקות של ברית המועצות , 
והראשונה , לפי שעה , שכוננה ממשלה על טהרת הלא - קומוניסטים . אפילו 
ברפובליקות הבלטיות שוחרות העצמאות משתתפים קומוניסטים בשלטון . פטרו רשקה 
הוא בסך הכול בן 92 , ותווי פניו הם בבואה נאמנה של כל השבטים שמשלו בחוף 
הצפוני של הים השחור באלף השנים האחרונות . יש בו משהו נורדי , ומשהו טורקי , 
קצת מונגוליות , קצת רומניות , והרבה מאד רוסיות . אבל הוא אחד ממנהיגי 
מפלגה פופוליסטית אנטי - רוסית ואנטי - קומוניסטית , שקנאותה מרחיקה את 
מולדביה הרבה מעבר לחזון הליברלי - הדמוקרטי של תחילת ימי הפרסטרויקה . במהלך 
ראיון ארוך בוואשינגטון הוא ניסה להסביר , על רגל אחת , את בעיית המיעוטים 
הלאומיים במולדביה . כאשר נשאל על היחס לצוענים ( % 2 מהאוכלוסייה ) , 
ענה כלאחר יד : " אין זו בעיה . רובם מדברים רומנית , הם מעורבים באוכלוסייה , 
אבל ידוע שהם גונבים מן הרומנים " . זו היתה תזכורת צוננת ונחוצה , שאירופה 
המזרחית המשתחררת אינה עומדת להיהפך לפנתיאון לזכויות אדם ורב - קיום בשלום . 
לצוענים יש סיכוי לא רע לחזור אל מעמדם ההיסטורי . הונגרים מתלוננים שהם 
משחיתים כל חלקה טובה בהונגריה ; רומנים ברומניה מייחסים להם את רוב הצרות ; 
ועכשיו מתברר , שגם רומנים במולדביה לא שכחו שום דבר . אבל הצוענים הם 
באמת הבעיה השולית ביותר של מולדביה . הטריטוריה הקטנה הזו , בקצה הדרום - 
מערבי של בריה"ם , 2 . 4 מיליון בני - אדם , עומדת על סף התפוצצות קטקליזמית , 
אולי אפילו מלחמת אזרחים . ממשלתה האנטי - קומוניסטית היא כנראה בעלת הפוטנציאל 
הגדול ביותר בבריה"ם להפשיל את השרוולים , ולהיעשות לאומנית קיצונית , 
שלא לומר פשיסטית . פחדיהם של מיעוטים אתנים משמשים שם בערבוביה עם מניפולציה 
חיצונית ; מולדביה סיפקה לעיתונות הסובייטית כמה כותרות בולטות בחודשי הקיץ . 
מעט מאד תשומת לב ניתנה למאורעות האלה בעולם החיצון , ולמסיבת העיתונאים 
של רושקה בוואשינגטון הגעתי רק אני . האירועים במולדביה הם חלק מתהליך צנטריפוגלי 
מרחיק לכת בכל בריה"ם . התפוררותה של הקיסרות הסובייטית אינה מוגבלת למישור 
הרפובליקאי . לא רק כל אחת מ51 הרפובליקות רוצה , כך או אחרת , לצאת החוצה . 
הצנטריפוגה מסתחררת גם בהן פנימה . אם תושלם תנועתה , מה שקשה כרגע לראות , 
יקומו על חורבות בריה"ם לא 51 רפובליקות , אלא אולי 05 . קריאה בעיתונות 
הסובייטית במהלך הקיץ היא מעשה בלתי פוסק בליליפוטים , שהקיצו מאיזה חלום , 
ודורשים עכשיו נתחי עוגה . ביהירותי , האמנתי פעם , שאני מכיל בזכרוני 
כמות לא מבוטלת של טריוויה גיאוגרפית , אבל נאלצתי לחזור בי לנוכח הרנסנס 
הפוליטי השופע של הרפובליקה היאקטית , הרפובליקה הטבינית של צצן - אינגש , 
שלא לדבר על הרפובליקה הקמית והקארלית , הטטארית והמארית . כל אלו הכריזו 
בחודשי יולי - אוגוסט , או לפחות הכריזו שיכריזו , על " ריבונות " . עד 
ההכרזה הן היו מחוזות אוטונומיים של הרפובליקה הרוסית עצומת הממדים . שום 
דבר לא השתנה , לפי שעה , חוץ מהעובדה שרובן השמיטו את התואר " אוטונומי " 
משמן , הכריזו על עליונות חוקיהן על חוקי רוסיה ובריה"ם , והודיעו שהשתתפותן 
בפדרציה הרוסית ובברית הסובייטית היא " וולונטרית " . הריבונות התפשטה כמאכולת 
אש בסמיכות זמנים למסע יוצא דופן של נשיא רוסיה , בוריס ילצין , ברפובליקה 
שלו . במחווה " הארון אל - ראשידית " הוא יצא לפרובינציות במחלקה השנייה 
של מטוס נוסעים רגיל , והובל למחוזות חפצו באוטובוס קטן עם שלושה מלווים 
בלבד . לפני שיצא אל הטטארים , יעצו לו עוזריו להגיב בתקיפות על תביעות 
הריבונות שלהם . ילצין , שכנראה מבין את ההמונים יותר מכל מנהיג רוסי לפניו , 
התייצב לפני הטטארים ואמר להם : " קחו לכם כמה עצמאות שאתם רוצים " . 
לפי שעה , הסתפקו הטטארים בשינוי שם המחוז הכמו - אוטונומי שלהם ל"רפובליקה 
הסוציאליסטית הסובייטית הטטארית טטארסטאן " . אין זה כלל מן הנמנע , שבתוך 
זמן לא רב תיוולד רפובליקה טטארית שנייה , בנחלת אבותיהם , חצי האי קרים . 
סטאלין גירש את הטטארים מחצי האי בסוף מלחמת העולם השנייה , מפני שחלקם 
שיתפו פעולה עם הכובש הגרמני . אלפי טטארים החלו לחזור בחודשים האחרונים 
הביתה . חצי האי שלהם מיושב כיום באחרים , וחיכוכים אתניים כבר התחילו . 
חוץ מזה , קרים כיום מהווה חלק אינטגרלי של אוקראינה , מעמד שלא יתקבל 
לאורך ימים על דעת הבנים השבים . " ריבונות " , תהיה משמעותה אשר תהיה , 
היא הלהיט הפוליטי הגדול . אפילו בני המיעוט הקוריאני הזעיר באי סחאלין , 
שבפאתי המזרח הרחוק , הודיעו שהם רוצים ריבונות . הם חזרו בהם , כאשר 
התברר , שבמקרה כזה יסרב המחוז השכן לשלוח להם מצרכים . לא הרחק משם , 
בוולדיבוסטוק , נוסדה באוגוסט " מפלגת החרות הרפובליקאית " , שחרתה על 
מצעה את המאבק לחידוש עצמאותה של " הרפובליקה המזרח - רחוקית " . רפובליקה 
כזאת היתה קיימת שנתיים , בין 0291 ל2291 , לפני שהתעשתה המהפכה הבולשוויקית , 
ותבעה בעלות על נחלות הצאר גם בחוף האוקיאנוס השקט . באמצע אוגוסט נוסד 
בעיר הנמל האוקראינית אודסה " האיחוד הדמוקרטי של נובורוסיה " , הרוצה להעניק 
אוטונומיה בתוך " פדרציה אוקראינית " לכל השטחים , שעד 1971 היו נחלת 
הסולטן העותומני . לשטחים האלה היה ייחוד אתני מוגבל מאד , משום שלפני מסירתם 
לרוסיה באותה שנה , לא חי בהם איש . מדוע רוצים אנשי " נובורוסיה " ריבונות 
חלקית ? כנראה מפני שריבונות מצטיירת ככוכב הלכת הרחוק ביותר מן הפאתוס 
הנבוב ששמו פרסטרויקה . מולדביה היא אולי המקרה הקיצוני ביותר . שם מתפתחת 
במהירות תרבות פוליטית , המקילה ראש בפרלמנטים , מתנהלת ברובה ברחוב , 
ואינה מתייחדת באלטרואיזם . שום בוריס ילצין אינו עומד בקישינב ואומר : 
" קחו לכם כמה עצמאות שאתם רוצים " . לכן פרצו שם המרידות האתניות הראשונות 
ברפובליקה כלשהי . בסוף אוגוסט הכריזו שני מיעוטים אתניים , דוברי טורקית 
ודוברי רוסית , שהם פורשים ממולדביה , ומכוננים רפובליקות " ריבוניות " . 
הרפובליקות האלו ירצו להצטרף אל 51 האחרות במשא ומתן על אמנה חדשה , שמיכאיל 
גורבצוב מבטיח לחבר במקום חוקת בריה"ם המתיישנת . לפי שעה , לא התפתחו הכרזות 
העצמאות לכלל מאבק אלים , אף כי כוחות הביטחון המולדוביים כבר נשלחו לדכא , 
ולאסור אנשים . כתב של הטלוויזיה הסובייטית שאל לפני שלושה שבועות את נשיא 
מולדביה , מירצאה סנגר , אם הוא מוכן לשוחח על פשרה . סנגור ענה בלי ניד 
עפעף : " אני דוחה את הקונספציה של שיחות . . . אין להן מקום , ואין 
הן הולמות . פשרה היא עניין אחר . . . אני בעד פשרה , שמכוחה יוותרו 
אנשים על שאיפותיהם " . חודש וחצי קודם , ב42 ביולי , נשא הנשיא סנגור נאום 
לאומה , שבו הוקיע את בוגדנותן המסורתית של הערים הרוסיות , והודיע כי 
פקעה סבלנותו . הוא גם יצא בהתקפה מרה על כלי התקשורת , המנהלים " התקפות 
מלוכלכות נגד המנהיגות החדשה " . ספק אם נשמעו דברים כאלה מפי פוליטיקאי 
בכיר כלשהו בבריה"ם מאז התחיל הגלסנוסט . " אתם הגנטלמנים , המשמשים כתבים 
מיוחדים וכתבים מן המניין אין אנחנו נפחדים על נקלה ! " , הכריז סנגור . 
" אל נא תשכחו , כי אתם יכולים להיות אחראים לפני החוק על מעשיכם ! הטונים 
שלו היו קרובים הרבה יותר לאלה של יון אילייסקו בבוקרשט , מאשר לאלה של 
גורבצוב או של ילצין . דוברי הטורקית והרוסית נבהלו מן הטוטליות של המהפיכה 
הלאומית המולדובית , שמנסה לפצות במהירות מסחררת את בניה על היסטוריה חסרת 
מזל , להעמיד אותם במרכזם של כל שדות הקרב של אירופה , גזלה פעם אחר פעם 
את חרותם , קשרה קשר נגד תרבותם הלאומית , השפילה את כבודם וקירבה אותם 
למעמד של מיעוט בארצם . המולדובים , שאינם אלא רומנים , נקרעו מרומניה 
מכוח הסכם ריבנטרוף - מולוטוב . סטלין גמר אומר להבטיח , שהם ייבלעו במעיה 
של בריה"ם באמצעות תהליך מרושע של רוסיפיקציה . על לשונם הלטינית נכפו האותיות 
הקיריליות , והיא נדחקה בהתמדה מפני הרוסית . למהגרים רוסיים הוצעו כמעט 
כל הדירות בערים הגדולות . המולדובים נשארו בכפרים מוגבלים מבחינה כלכלית , 
חברתית ותרבותית . כאשר באה הפרסטרויקה , הם היו כנראה העם המזרח אירופי 
הראשון שהפיל את הצמרת הקומוניסטית במהפיכה עממית . העובדה הזו היטשטשה , 
אולי מפני שלא היה זה טבעי לעיתונים לשלוח , שנה לפני נפילת חומת ברלין , 
כתבים לקישינב . אל השחרור התלוותה עווית של אלימות והתמכרות לגילויים 
של כוח עממי . גם אחרי שהלאומנים המולדובים נחלו נצחון מוחץ בבחירות לפרלמנט , 
הם מוסיפים להאמין יותר בכוח הרחובות . הם מלאים טינה על ניצול היסטורי ; 
במיטב המסורת הביזנטית - טורקית - בלקנית הם מאמינים , כי מאחורי כל צל 
עומדת קונספירציה איומה . לפיכך , הם עצמם עוסקים בקונספירציות . כאשר 
קראה מפלגתו של פטרו רושקה לרומנים שמעבר לגבול לבוא לעזרת אחיהם , דיבר 
גילוי - הדעת שלה על " ידיים חמדניות " , ה"קורעות נתחים נוטפי - דם מגופה 
של רומניה " . משונה העובדה , שהמפלגה הקומוניסטית משמשת כאופוזיציה הליברלית 
ביותר ללאומנות הזו . אמריקאי , פעיל זכויות האדם , המכיר היטב את בריה"ם , 
אומר : " הליברלים היחידים בבריה"ם כיום הם אותם קומוניסטים שהבינו את 
טעויותיהם " . מנהיג האופוזיציה הקומוניסטית בפרלמנט המולדובי , פטרו לוצינסקי , 
שאל ב4 באוגוסט , בנאום פומבי : " לאן אנחנו הולכים ? האם אנחנו חוזרים 
אל העבר הזוהר ? יותר ויותר קולות מורמים , הן בדעת הקהל והן בעיתונות , 
בשאלה מה קורה כאן ? האם אנחנו משתחררים מעריצות אחת , כדי ליפול תחת 
עריצות אחרת ? כוחה של השאלה הזו יפה אולי עוד יותר לאוקראינה השכנה . היא 
הרפובליקה הסובייטית השנייה בגודלה , 55 מיליון בני - אדם , עם מסורת לאומנית 
ארוכה מאד , שהרחיקה אותה לא פעם אל תהומות של קנאות ושנאה . המסורת הלאומנית 
הזו מיוצגת כיום בפרלמנט האוקראיני באמצעות " רך " , או " המועצה הלאומית " , 
שקיבלה כרבע מן המושבים בבחירות של תחילת השנה . האיש מס 2 ב"רוך " , מיהאיילו 
הורין , ביקר בוואשינגטון בשבוע שבו שהה בוושינגטון המנהיג המולדובי רושקה . 
הורין , אולי מפני שהוא מבוגר ומנוסה יותר , עשה מאמץ מיוחד לשכך את חששות 
שומעיו האמריקאים מפני סדר - היום של הלאומנים . הוא אמר בהופעה פומבית , 
מבלי להישאל , כי שמירת זכויותיהם של מיעוטים לאומיים היא עניין בעל חשיבות 
מכריעה לארגונו . אפשר להאמין לו , לפחות מן הטעם הפרגמטי , שפגיעה במיעוטים 
כאלה , בייחוד ב5 מיליון רוסים , תהפוך אותם , בלשונו , ל"אותו גיס חמישי 
שהפכו הרוסים בליטא " . אבל באוקראינה מתרחשים דברים , המוכרחים להטריד 
גם את מי שנוטה לאהוד את הלאומיות האוקראינית . ב03 ביוני חגגו לאומנים בלבוב 
את יום השנה ה94 ל"אקט חידוש המדינה האוקראינית " . ביום הזה , בשנת 1491 , 
קידמו הלאומנים האוקראינים את פני הפולשים הגרמנים כמשחררים , והציעו שמדינה 
אוקראינית עצמאית תשתף איתם פעולה בכינון סדר חדש באירופה . לגרמנים לא 
היה עניין במדינה כזאת , אבל הם עשו שימוש אפקטיווי ברצונם הטוב של רבבות 
אוקראינים . איוואן דמאיניוק האוקראיני לא היה משתף הפעולה החשוב ביותר . 
כל חודשי הקיץ זרמו מאוקראינה ידיעות על עצרות עם לזכר גיבורים לאומיים דוגמת 
שטאן אנדרה , מנהיג " צבא המורדים האוקראיני " , שלחם נגד חזרתו של הצבא 
הסובייטי לאוקראינה ב4491 . ב6 באוגוסט התלונן " פראוודה " , כי בעצרת גדולה 
בעיר דנייפרופטרובסק , לציון 005 שנה לקוזקים של אוקראינה , " נראו בין 
התלבושות המסורתיות של המאה ה71 גם המדים האפורים של יחידות צבאיות , אשר 
לחמו נגד הצבא האדום בימי המלחמה הפטריוטית הגדולה " , הלוא היא מלחמת העולם 
השנייה . בסוף אוגוסט דיווח עיתון סובייטי על החלטת השלטונות במחוז אוקראיני , 
הנמצא בשליטת הלאומנים , להנהיג בבתי הספר את לימודי הדת הנוצרית . מנהלים 
וסגני מנהלים במוסדות חינוך נצטוו לפרוש מן המפלגה הקומוניסטית , גם אם 
הם חברים בה על - פי בחירה ומבלי להיות פעילים . שני המהלכים האלה נודפים 
ניחוחות מובהקים של אוטוריטאריות . הסכנה באוקראינה היא , שהדמוקרטיזציה 
לא תגיע אל השיא הטבעי שמצפים לו הלאומנים , ולא תניב להם נצחון פרלמנטרי . 
אוקראינה היא בעצם שתי אוקראינות , מזרחית ומערבית . במזרחית יושבים רוב 
התושבים , ויש עליהם השפעה רוסית ניכרת . סוף סוף , קייב היתה , עוד 
במאה העשירית , המדינה הרוסית הראשונה וערישת הכנסיה האורתודוקסית הרוסית . 
לא במקרה הפציר בחודש שעבר אלכסנדר סולזניצין באוקראינים , לעשות יד אחת 
עם הרוסים להצלת הציוויליזציה הסלאווית . מזרח אוקראינה הנחילה למפלגה הקומוניסטית 
את הניצחון האלקטורלי שלה בתחילת השנה . הלאומנים של " רוך " באים מן המערב . 
הם ברובם קתולים , לא אורתודוקסים ; הם חיו תחת שלטון פולני ואוסטרי לפני 
מלחמת העולם השנייה ; ויש להם חשבון ארוך במיוחד עם הרוסים ועם הסובייטים . 
בירת מערב אוקראינה , לבוב , היא כיום כנראה העיר האנטי - סובייטית ביותר 
בבריה"ם . ב21 בספטמבר סיפר העיתון " קומסומולסקאיה פראוודה " , כי מטוסי 
" מיג " נסקו , לאחרונה , בגובה נמוך בשמי לבוב , אחרי שהעיר החליטה 
להשעות את גיוס צעיריה לצבא הסובייטי . ב13 ביולי ציטט " פראוודה " עיתון 
אוקראיני שדיווח , כי בעצרת לאומנית בעיר צרניגוב קראו הלאומנים ל " עבדים 
במזרח " , אשר עדיין לא השיגו דמוקרטיה , " לקום על רגליהם , ולהטות שכם 
למען אחדות מערב אוקראינה ומזרחה במאבק נגד מוסקווה ; לנצל את ההזדמנות 
האחרונה שלהם להסתלק מבריה"ם " . מה יקרה אם לא ייענו לקריאה העבדים במזרח ? 
עיתון קומוניסטי באוקראינה כתב על עצרת לאומנית אחרת , כי מה שהתרחש בה , 
" נשמע קרוב לוודאי כמו ירושלים , כאשר דרשו תושביה את צליבת הנוצרי . 
זה היה קרוב לוודאי כמו גרמניה בתחילת שנות ה03 , לפני שעלה היטלר לשלטון " . 
כמובן , צריך להתייחס בזהירות לפרסומים בעיתונות הסובייטית הרשמית . לקומוניסטים 
בכל מקום ברור , שהם מנהלים מלחמת מאסף נגד כוחות בעל פוטנציאל ניכר , 
אולי גדול משלהם . אבל כל סיפור כזה מקטין את התקווה , שעל חורבות בריה"ם , 
או במקומה , תקום מערכת ליברלית ודמוקרטית . 
