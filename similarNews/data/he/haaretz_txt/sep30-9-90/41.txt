. לצדה מתקיימת תערוכה של הצלם הרוסי בוריס מיכאלוב , המציג תצלומים בצבע 
מהשנים 08919891 . לפני שלטון סטאלין פעלה האמנות המתקדמת ברוסיה בשירות 
שלטון השמאל , בחופש מלא . אחת המשימות הבולטות שהאמנות לקחה על עצמה היתה 
הפצת רעיונות וסיסמאות בקרב ההמונים . אז התפתחה גם תפיסת הקונסטרוקטיוויזם , 
המתאפיינת בזיקה חזקה לבאוהאוס הגרמני . המיסטיקה והפרימיטיוויות פינו 
דרך לחומרים מודרניים . האנרגיה של הרחוב והעיר המתפתחת היו לחומרי הגלם 
החדשים של החשיבה והעשייה . המצלמה וסרט הצילום הפכו לאמצעי יעיל וברור 
לביטוי רעיונות . אחד מאמני האוונגרד הרוסי , שהצליח למזג בצורה אפקטיווית 
בין האמנות והחיים הציבוריים , היה אלכסנדר רודצנקו , שעבודותיו הן מהמרכזיות 
והבולטות בתערוכה . רודצנקו הסתפק ביישום רעיונותיו בעיצוב ובצילום . הוא 
שיתף פעולה עם המשורר ולאדימיר מיאקובסקי . על פי רודצנקו , הצילום הוא 
סוציאליזם בן - רגע : מהיר , זול , אמיתי ואת דמויותיו אפשר לשכפל ולהפיץ 
בלי סוף . רודצנקו עשה את העיר הדינמית לנושא מרכזי בעבודתו . כחלק מהתפיסה 
של " האובייקטיוויות החדשה , המושפעת מהרעננות ומהחידוש של הציור והפיסול 
המודרני של תחילת המאה העשרים , הוא מציג את העובדות הפרוזאיות והשגרתיות 
באופנים המחדדים את האידיאולוגיה של הקדמה , התנופה והמודרניות של החיים . 
מה שמעניק לתמונותיו את הרעננות ואת העוצמה המתפרצת הוא זוויות הצילום יוצאות 
הדופן , המשטחים החריפים והמנוגדים באופן קיצוני של שחור ולבן , הטיפול 
הארכיטקטוני בדיוקן וכן החדות וההתלהבות . רודצנקו מפרק את התצלום ומרכיבו 
מחדש לקולאז צילומי , שהוא בעצם דימוי חזותי המעוות את אופני הראייה המקובלים 
והופך את התמונה לשלמות אחידה , הניתנת לפירוק והרכבה מחדש בזמן ההתבוננות . 
הוא מאמין , שבכך הוא יכול להתמודד עם כוחו העולה של המדיום הקולנועי , 
המגיע בתקופה זו להישגים מרשימים . דוגמה מעניינת לכך היא הסרט " האיש 
עם מצלמת הקולנוע " של דזיגה ורטוב , המוקרן במוזיאון כחלק מהתערוכה . 
קפמאפרקבצד רודצנקו מוצגים בתערוכה צלמים רבים אחרים , מוכרים פחות , שעניינם 
תיעוד ותיאור החיים והאירועים ההיסטוריים ברוסיה בתקופה זו . חלק זה בתערוכה , 
אשר למרבה הצער גם משתלט עליה , מחדד את ההיבט ההיסטורי כמו גם היבט אפשרי 
במסירת הצילום הדוקומנטרי . אלא שבמקרה זה עוצמתם של האירועים המתוארים 
מתגברת על עוצמתו של הצלם , הנתפס ברוב המקרים כאנונימי לחלוטין . בנקודה 
זו מתעוררות שאלות רבות ונוקבות לעצם קיומה של התערוכה ולאופן תפקודו של 
מוזיאון תל - אביב ככלל והמחלקה לצילום כפרט . שאלות אלו נוגעות בעיקרן 
לאופן ההתייחסות של המוזיאון למתרחש במרכזי האמנות בארץ ובחו"ל . חשיבותן 
העיקרית של חגיגות 051 השנה לצילום , שהתקיימו ברוב הדר ברחבי העולם , 
היא בשאלות שהתעוררו ביחס לאופן שבו אנו תופסים ומפרשים את תולדות הצילום . 
אחת השאלות המעניינות היתה בחינת העשור האחרון מול 051 השנה שחלפו . אמנים 
כמו סינדי שרמן , ריצרד פרינס , ברוס צארלסוורז , שרה צארלסוורז , התאומים 
סטרן , אילן גואין , גף וול וברברה קרוגר מאמצים את טכניקת הצילום , פיסית 
ומהותית , ופורצים אל המרחב דרך קירות הגלריות , חללי המוזיאונים , דפי 
הספרים ומסכי הטלוויזיה , בהתרסה המעוררת הן עניין והן שאלות התעוררות 
דינמית מחודשת ומתבקשת , המציבה בפני היוצרים והמבקרים אתגרים שאי אפשר 
להתעלם מהם . ואילו כאן מתקיימת התחושה המביכה שלא קורה דבר . התערוכה " פיוט 
וריאליה הגיעה למוזיאון כעסקת חבילה סגורה . כל שנותר הוא לתלות את היצירות 
על הקיר בסדר כזה או אחר . מצב מביך זה מוצא ביטויו בצורה חריפה בכל הנוגע 
לצילום המתקיים בארץ . אוצר הצילום של המוזיאון , מיכה בר - עם , שבוי 
בקונספציות מיושנות שבסיסן בצילום העיתונאי המדווח , המתפרסם מעל דפי העיתון . 
הוא פועל עדיין מתוך תפיסה מיושנת , הרואה במצלמה את הדבר המרכזי . במקום 
לנסות לחדור לעומקה המהותי של העשייה העשירה של אמנים בארץ , לחקור , לפרש , 
להשפיע על הלכי מחשבה , לעורר ויכוחים ולבנות את הזיכרון הקולקטיווי , 
המהווה בסיס לכל דיון , הוא תופס את מושג התערוכה כתהליך טכני של בחירת 
תמונות ותלייתן על הקיר , ואת הטקסט המלווה כדברי פתיחה העוסקים , במקרה 
הטוב , באווירה ובפיוט . אי אפשר להצביע על תערוכת צילום קבוצתית אחת שהתקיימה 
במוזיאון תל - אביב , שהיא בעלת חשיבות ומשמעות בעיצוב דעת הקהל , ואילו 
חשיבותן היחידה של תערוכות היחיד היא בעצם קיומן . קפמאפרקתערוכת היחיד האחרונה 
של צלם ישראלי במוזיאון תל - אביב התקיימה ב6891 . עד היום לא נערכה עוד 
תערוכה הנושאת אופי רטרוספקטיווי . מעולם לא הוצגה תערוכה הבוחנת את הפריפריה 
המקומית מול ההתרחשות במרכזי התרבות העולמיים . לא התקיימה אף לא תערוכה 
אחת של צלם ישראלי באולמות הראשיים ( בניגוד לתערוכות מיובאות , של צלמים 
השייכים להיסטוריה ) . יהיו ודאי מי שיטענו שקיום תערוכה של בוריס מיכאלוב , 
צלם הפועל כיום , מהווה דוגמה לדיון שבין הישן לחדש . במונחים של טכניקה , 
ניתן אולי להבחין בקיומה והמשכה של מסירת הפוטו - מונטאז והקולאז הצילומי , 
שאת מרכיביה הבסיסיים אנו מזהים בעבודות של רודצנקו , אלא שבוריס מיכאלוב 
שבוי יתר על המידה בתהליך העשייה עצמו , כעין משחק או שעשוע . כוחו של 
האובייקט עולה על כוחו של הדימוי , התמונות הן " אמנותיות " מדי . הן 
אסתטיות ומדגישות את התלהבותו של האמן מהמפגש הראשון עם עולם , שלגבי האחרים 
הוא מובן מאליו . בוריס מיכאלוב , בעבודתו ובתפיסתו , שבוי עדיין בקונספציות 
מוטעות ומיושנות שבהבנת המדיום . הוא אינו מצליח להדגיש בעבודותיו את ההבחנה 
שבין התהליך לתכנים שהוא יוצר . קיומה של תערוכה זו , באופן שבו היא מתקיימת , 
מיותר לחלוטין . 
