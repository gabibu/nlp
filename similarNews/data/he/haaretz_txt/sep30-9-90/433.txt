בעקבות הרשעתם של ארבעת נאשמי " גבעתי ב " ממתינים כעת בצה"ל להחלטתו של 
הפרקליט הצבאי הראשי , תת - אלוף אמנון סטרשנוב , אם להעמיד לדין או לפתוח 
בחקירה נגד קצינים בכירים שפיקדו על רצועת עזה בתקופת הפרשה . סטרשנוב לומד 
עתה את פסק הדין . הקצינים הבכירים ששמותיהם הוזכרו במשפט הם : אלוף יצחק 
מרדכי ששימש אלוף פיקוד הדרום , תת - אלוף יעקב אור ששימש מפקד הרצועה , 
ואל"ם אפי פיין , דאז מח"ט גבעתי . חברי כנסת מן השמאל פנו אתמול לפצ"ר 
וקראו לו להעמיד לדין את אותם קצינים בכירים . ח"ך אברהם פורז משינוי אמר 
כי " עם כל הקושי של המלחמה באינתיפאדה , על צה"ל לשמור מכל משמר על טוהר 
הנשק ולדאוג להעמדתם לדין של חיילים , תהא דרגתם אשר תהא , המבצעים או 
המשלימים עם פעולות בלתי - חוקיות . ח"ך פורז הזכיר כי בתשובה לפניותיו 
הקודמות בנושא , השיב הפצ"ר כי הוא ממתין לתוצאות המשפט . חברי הכנסת יוסי 
שריד ודדי צוקר מרץ פנו לסטרשנוב וקראו לו לכבד את התחייבותו בכתב ובעל - 
פה לבחון את העמדתם לדין של הקצינים הבכירים . " עכשיו , לאחר שהתחתונים 
נשפטו והורשעו וירצו את דינם , אי - אפשר שעליונים ייצאו פטורים בלא כלום " . 
חבל מאד , אומרים השניים , שבדרך אל מיצוי דין האחריות האישית והפיקודית , 
דווקא המפקדים הזוטרים הם שקוראים לבכירים מהם " אחרי " . ח"ך יאיר צבן 
( מפ"ם ) אומר כי פסק הדין פותח קופסאות פנדורה נוספות בפרשת המכות , 
ועליהן להיפתח בזו אחר זו , עד שתיחשף האמת כולה . " הדעת אינה סובלת 
שרק הדרגים הבינוניים והנמוכים ייחקרו ויישפטו ואילו הדרגים הבכירים והדרג 
המדיני יהיו חסינים מפני כל חקירה " , אמר צבן . צבן פנה לח"ך יצחק רבין 
לתמוך בדרישה לחקירה יסודית בפרשה כולה . " אם רבין משוכנע בצדקתו , הוא 
עצמו צריך להיות מעוניין בחשיפת האמת " , הדגיש צבן . יו"ר סיעת המערך , 
ח"ך חיים רמון , אמר אתמול כי המשפט משקף מציאות שבה הצבא עומד בפני משימה 
בלתי - אפשרית : לשמור על הערכים והצביון המוסרי של צה"ל ולדכא את האינתיפאדה . 
לדבריו , הליכוד והימין המשליכים את יהבם על כך שניתן לפתור את הבעיה הפלשתינית 
רק באמצעות צה"ל בלי פתרון מדיני , הם אלה האחראים למציאות זו . קפידבינמ"ם 
יו"ר סיעת הליכוד , ח"ך יהושע מצא , אמר כי השמאל בישראל ממשיך לנצל כל 
ארוע חריג כדי לכרסם ביכולתו של צה"ל להיאבק באינתיפאדה . לדעתו , בתום 
ההליכים המשפטיים , יהא על המערכת הפוליטית לרבות סיעת המערך ששרים מטעמה 
היו עדים לאותן התרחשויות להערך למתן חנינה לנאשמים , אם וכאשר יורשעו 
בדין . סיעת התחיה אמרה בתגובה כי הכשלת החיילים והמפקדים של צה"ל נבעה ממדיניות 
שגויה שלא ראתה באינתיפאדה מלחמה , אלא התייחסה אליה כאל פעולה משטרתית . 
לדברי התחיה אין להטיל את האחריות ואת האשמה על החיילים והקצינים , אלא 
האחריות כולה מוטלת על הדרג המדיני . גם ח"ך רחבעם זאבי ( מולדת ) אמר 
בתגובה כי חיילי צה"ל מילאו פקודות שניתנו להם והיו נאמנים לשבועתם . " אם 
היו כשלונות הרי כולם הם נחלתו של הדרג המדיני ואותו יש להעמיד לדין , ואת 
חיילי גבעתי יש לזכות " , אמר זאבי . קפידבין תנועת " שלום עכשיו " תובעת 
הקמתה של ועדת חקירה לבדיקת אחריות הדרג המדיני והצבאי הבכיר בפרשת " גבעתי 
ב " . אנשי התנועה אומרים כי " אין די בהליכים נגד מי שביצעו בפועל את מדיניות 
המכות . לא יתכן שלא יינקטו צעדים נגד קצינים בכירים . המסקנות החמורות 
העולות מפסק הדין , מחשידות את הקצינים הללו לא רק בעבירות חמורות על החוק , 
אלא גם בהפקרת פיקודיהם , ובהתחמקות מאחריות " . 
