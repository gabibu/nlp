מרכז האו"ם ( ע"ר ) . בריה"ם ודרום קוריאה כוננו אתמול יחסים דיפלומטיים , 
ושמו בכך קץ לעשרות שנים של יחסי איבה בין המעצמה הקומוניסטית לבין בת בריתה 
הנאמנה של ארה"ב . " אני מאד שבע רצון מן ההסכם הזה " , אמר שר החוץ הדרום - 
קוריאני צוי הו - יונג . הוא דיבר עם כתבים לאחר שחתם על ההסכם עם שר החוץ 
הסובייטי אדוארד שוורדנאדזה . בתשובה לשאלה , אם הסכם זה נראה בעיניו כנקודת 
מפנה ביחסי דרום קוריאה - בריה"ם אמר שוורנאדזה : " ללא כל ספק " . הנשיא 
הסובייטי מיכאיל גורבצוב והנשיא הדרום - קוריאני רו טאי - וו נפגשו בסאן 
פרנסיסקו לפני מספר חודשים לאחר שגורבצוב קיים פגישת פסגה עם הנשיא גורג 
בוש וביקר בכמה ערים בארה"ב . רו אמר אז לכתבים כי שתי המדינות שנחשבו לאויבות 
שנים רבות , עומדות לכונן יחסים דיפלומטים . 
