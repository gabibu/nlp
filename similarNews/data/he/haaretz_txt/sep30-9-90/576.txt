לחץ על קופות פסטיבל הסרטים הבין - לאומי בחיפה הורגש שלשום בערב , ביום 
הראשון למכירת הכרטיסים . אלפי כרטיסים נמכרו ונוצרו תורים ברחבת הסינמטק 
שעל הכרמל . ההכנות לפסטביל שיפתח במוצאי שבת ה09 . 01 . 6 נשלמות . החל 
ממחר יגיעו אורחי הפסטיבל , בהם השחקן האוסטרי קלאוס מריה ברנדאור , והבמאי 
הרוסי גלן פאנפילוב . ברחבת האודיטורים בחיפה , שם יתרכזו אירועי הפסטיבל , 
נשלמות ההכנות לביצוע שני מייצגים שיועלו מדי יום בפסטיבל : היצירה קול - 
אור - נוע שמופקת באמצעות מחשב השולט על שירה , מוסיקה ואפקטים ויזואלים , 
והיצירה " נשירה " המשלבת פיסול סביבתי עם שחקנים תלויים על מגדלים גבוהים , 
בשילוב בובות - פסלים המייצגות דמויות מעולם הקולנוע . הקרנות 07 הסרטים 
שהגיעו לפסטיבל תתחלנה במוצאי שבת , במעמד ראש העיר אריה גוראל , ובהקרנות 
בכורה לשני סרטים : " לב פראי " של דיויד לינץ , זוכה פרס דקל הזהב בפסטיבל 
קאן האחרון , והסרט " דרך הנשר " , סרטו הישראלי של אורי ברבש . ברגע האחרון 
החליט הפסטיבל להקרין את הסרט " בגסות " , תיעוד הופעות סטנד אף קומדי סנסציוניות 
של אדי מרפי . הסרט הגיע לארץ בימים אלו , לחברת הפצת הסרטים גלובוס גרוף . 
שעתיים של הומור גס , בוטה , מיני ואתני מן הסוג שמסכי הקולנוע והטלוויזיה 
נמנעים מלהקרין , מתועדים בסרט שהפך למעשה לסרט פולחן פופולרי בארה"ב . 
הכנסותיו הגיעו למליוני דולרים . על הבמה משוחרר אדי מרפי ממגבלות אתיקה , 
משיקולים מסחריים וצנזורה , והוא מרשה לעצמו ללכת עד הסוף . 
