סנונית אחת אינה מבשרת את בוא האביב כמו שהפסד במשחק בכורה בגביע אירופה 
אינו אומר שהחורף הקרוב יהיה קודר ולא חם כבעבר . צבי שרף , בעל הנסיון 
הרב ביותר במפעל האירופי מבין מאמני הליגה , יודע זאת היטב . שהרי הוא 
( כעוזר מאמן לאמריקאי רודי דאמיקו ) השריד האחרון בצוות המקצועי של מכבי 
תל אביב , מתור הזהב של 1891 . גם הוא זוכר שבמשחק הראשון של אותה עונה 
הפסיד מכבי ב"מרתף " באתונה לפאנתינאיקוס ובמשחק האחרון הניף את הגביע האירופי 
בשטראסבורג . אבל , יש הסבורים ששיחזור אותה עונה אינו אפשרי בסגל הקיים 
וכנראה הם יודעים על מה הם מדברים . אם יגיע ל"שער הניצחון " בפאריס לפיינל 
פור , הוא יעשה זאת לא בהרכב השחקנים הנוכחי . שינוי עוד יבוא . בינתיים 
חושבים בקבוצה רק על החודש הקרוב , כיצד להגיע לבית הגמר ולנצח כמה משחקים 
מאד חשובים בליגה ולא לבייש את המועדון במשחק החגיגי בלוס אנגלס . די להציץ 
בתכנית המשחקים כדי להיווכח שהאלוף לא הולך ללקק דבש . מי שמפסיד לאלופה 
שוויצרית ( 2959 ) , אחרי שהוביל ב - 51 הפרש 21 דקות לסיום , מצוי בבעיה . 
קל וחומר בעל נסיון עם סגל שחקנים שלא היה כדוגמתו . ראשי האלופים קבלו 
בשיחות עם השחקנים מיד לאחר ההפסד , כי מכבי צריך היה לנצח את " פואי " 
גם בלי שחקנים זרים . טענה זו נכונה . עם ליפין , גמצי , הנפלד , כהן 
ומרסר חמישייה שיכולה בסיטואציה מסויימת להיות על המגרש במדי כחול לבן של 
נבחרת ישראל צריכים להצליח מול קבוצה מהדרג השני או השלישי באירופה , בפרט 
שעל הספסל יושבים דניאל , סימס וגודס . הדברים הללו מוכיחים שיש קונצנזוס 
בקבוצה , ששני הזרים אינם בדיוק שחקני החיזוק שנושאים על כתפיהם קבוצה שלימה . 
בוודאי לא כשבמשחק החשוב הראשון הם קולעים ביחד 42 נק ולא לוקחים יותר ם - 
01 ריבאונדים . זהו מאזן מתחת לממוצע של שחקן חיזוק אחד , שסיים אשתקד 
קדנציה של 6 שנים קווין מגי . במכבי צריך לעשות הכל כדי להביא שחקן ציר 
דומיננטי שישלוט בריבאונד בהגנה ובהתקפה . בינתיים אין ברירה אלא להעזר 
במה שיש . המאמנים שרף ואדלר כבר לא מעלים את הורטון בחמישייה . בשביל שחקן 
שמקבל קרוב ל - 003 אלף דולאר זהו " כרטיס טיסה הביתה " . נראה שגם השחקנים 
אינם מאמינים בו , אבל לא הם שצריכים לקבוע . החלפת זרים בזירה האירופית 
תתאפשר רק החל ב - 7 בנובמבר ועד ל - 72 באותו חודש . זאת הסיבה שמכבי אינו 
יכול לשנות דבר עד לתחילת החודש הבא ועליו לעשות הכל כדי לעלות לבית הגמר 
עם הסגל הקיים . כבר מחר , במשחקו הראשון ביד אליהו , שבו יפתח את הליגה 
נגד הפועל ירושלים , מצפה למכבי משחק קשה מאוד נגד קבוצה נוספת המשתתפת 
בגביע אירופה . " תן לי לנצח בנקודה " , אמר אחד משחקני מכבי ערב החג , 
וזו הצהרה המבטאת את התחושה בקבוצה . הבעיה במכבי היא לא רק הזרים . ההגנה 
לא מתפקדת וההתקפה עדיין לא מתואמת . שרף העדיף עד כה ברוב המקרים את גיא 
גודס הצעיר כרכז פותח על פני חן ליפין . השאלה אם גודס הוא רכז טבעי אינה 
רלוונטית , אלא מה גורמת לליפין הישיבה על הספסל . בכל שנה מאז עלה ליפין 
לקבוצה הבוגרת הועלתה אלטרנטיווה להחליפו . בתחילה היה מאבק עם ארואסטי , 
אחר כך עם וילי סימס , לייזי גורדון , גלעד כץ ועתה גודס . בכל המקרים 
ליפין הוא שניצח במלחמה על הגופיה הראשונה והקבוצה הרוויחה מכך ( פרט לעונה 
שבה אימן רלף קליין ) . אין הסכמה מלאה בין אנשי מקצוע שליפין הוא הרכז 
המתאים למכבי . אבל כל עוד לא הובא טוב ממנו , מקומו בחמישייה , כי הוא 
הלב של הקבוצה , כמו שארואסטי היה לפניו וחיים שטרקמן לפני ארואסטי . ליפין 
הוא בן טיפוחיו של שרף ואין אחד כמוהו היודע שחן מאבד מביטחונו כשהוא לא 
מקבל את המושכות לידיו כאיש שצריך להנהיג את הקבוצה , גם אם הוא משחק פחות 
או יותר כמו גודס . באימון ביום שישי בבוקר , בתירגול של החמישייה הראשונה 
נגד השניה , הושב ליפין על הספסל כעשר דקות , כשסימס היה רכז החמישייה 
השניה . משהו עובר כנראה בין שרף לליפין אחרת קשה להבין . יעקב אדלר סיפר 
אחרי האימון כי הקבוצה השוויצרית שמרה איזורית והותירה את הרכזים לקלוע כאוות 
נפשם . ליפין קלע רק 3 נקודות . גודס לא הרבה יותר ( 7 ) . בימים כתיקונם 
עם בטחון רב יותר היה ליפין קולע במצבים כאלה . יש לכך קבלות . צריך לתת 
לו את התחושה הזו ואז הקבוצה תרוץ . נגמרה תקופת הניסויים . גודס הוא שחקן 
צעיר וכשרוני מאוד המקבל את הדקות שלו , אבל אין לו את הנסיון של ליפין . 
היכולת של מכבי אינה מצדיקה ויתור על ליפין בכושר מלא ולכן הוא צריך לחזור 
למשבצת המתאימה לו . אותם הדברים אמורים לגבי גמצי . דורון סבל מפגיעה 
בגבו ואחר כך ממתח במיפשעה . את האימונים שהחסיר הוא מרגיש בריאותיו . 
אבל במצבו היום אין למכבי כל אפשרות לוותר על גמצי . רבים רואים את מכבי 
עובר את המשוכה השוויצרית . אין סיבה שלא . במכבי לעולם לא לקחו צאנסים 
במצבים דומים . לכן בחזרה לליפין וגמצי . קפספבינהפועל תל אביב שב ביום 
חמישי כמנצח היחיד מכל נציגותינו בגביע אירופה . הניצחון בביטום על קבוצת 
סטאל - בוברק ( 52189 ) הוא אחד הגבוהים של המועדון במשחק חוץ בגביע אירופה . 
אין ספק ששני הזרים , גיבסון והנדרסון , הם השחקנים הדומיננטים בקבוצה 
ויכולתם הגבוהה תהווה פועל ישיר להצלחותיה העונה . הפועל " עמינח " ירושלים 
עבר את טבילת האש ההסטורית שלו בגביע אירופה ברגשות מעורבים . ההפסד 2617 
נגד הקבוצה האיטלקית פאנאסוניק רגיו קלבריה , נותן תקוות לקראת הגומלין 
ביום חמישי . לעומת זאת , העובדה שהוביל כבר ב - 11 נקודות במחצית הראשונה , 
מותיר בהפועל טעם של פיספוס . מצד שני אין כמו משחק כזה כדי לתת לירושלמים 
שמץ של מושג מהו המיפעל האירופי וכיצד רגעי מבוכה עלולים להיות לרועץ בסך 
הכללי . הירושלמים מאמינים שאפשר לעשות זאת ולעלות לשלב הבא . אירופה יכולה 
להאיר פנים לבירה שלנו . 
