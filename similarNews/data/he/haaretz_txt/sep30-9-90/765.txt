, 1 מפגינים נאבקו ביום ששי עם יחידות מיוחדות של המשטרה לפיזור הפגנות 
בעיר אוסאקה במערב יפאן , בהמשך המהומות שהחלו לפני ארבעה ימים נגד מה שהפועלים 
מכנים " שחיתות המשטרה המקומית " . דובר המשטרה בשכונת נישינארי אמר , כי 
יש יותר ממאה נפגעים בהתפרעויות , ביניהם 03 שוטרים . 05 בני אדם נעצרו . 
ההתפרעות האלימה ביותר ביפאן מאז 3791 אירעה בשכונת המצוקה נישינארי איירין , 
שם מתגוררים יותר מ02 אלף פועלים . בשכונה זו התארגנו 54 כנופיות של פושעים , 
הידועות בשם " יאקוזה " , והן מעסיקות עובדים בשכר יומי ובתנאים ירודים 
ביותר . המפגינים , מרביתם פועלים , החלו להתפרע ביום שלישי שעבר , לאחר 
שנפוצו ידיעות כי המשטרה המקומית מקבלת שוחד מארגוני הפשע המקומיים . בעיקר 
רוגזים העובדים על כך שהכנופיות מעסיקות פועלים בשכר יומי , במחיר ירוד 
וללא תנאים סוציאליים . עשן התאבך ממכוניות שרופות ומבניינים שהועלו באש 
בעת שמפגינים זרקו אבנים ולבנים לעבר השוטרים שהגנו על תחנת משטרה . כמה 
מאות צופים , בעיקר עובדי משרדים , עקרות בית ובני נוער , הצטרפו למפגינים 
במחאתם נגד המשטרה . השוטרים ירו בתותחי מים כדי לפזר את הקהל . הפועלים 
אמרו כי אנשי היאקוזה , שיש להם מונופול על העסקת עובדים , לוקחים לכיסם 
חלק גדול של המשכורת . משטרת אוסאקה הודיעה ביום ששי כי הבלש צוטומו האגה 
פוטר , לאחר שנעצר בשבוע שעבר בחשד שקיבל שוחד של 01 מיליון ין ( 000 , 
57 דולר ) משני אנשי כנופיה . 
