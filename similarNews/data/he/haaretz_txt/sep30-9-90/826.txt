בבסיס הטירונים של הצנחנים סערו בימים האחרונים הרוחות , לאחר שמפקד פלוגת 
טירונים שלח חייל לביתו ללא נעליים וללא נשק , באמרו לו כי הוא אינו ראוי 
לנעול נעליים אדומות ולשאת נשק . המקרה אירע לפני כשבוע כאשר מפקד הפלוגה , 
סגן י . ר . , הגיע למחלקה של טירוני צנחנים , שהתגייסו בחודש אוגוסט 
השנה . הוא פנה לאחד הטירונים ואמר לו כי הוא מוציא אותו לחופשה הביתה , 
אך לא יאפשר לו לנעול נעלי צנחנים ולשאת נשק , כיוון שאינו ראוי לכך . 
החייל ההמום יצא לביתו וסיפר על כך להוריו . ההורים התלוננו לפני מפקדת 
חילות השדה , וקצין בכיר שם העביר את התלונה לבסיס הטירונים . מפקדו של 
סגן י . ר . אמר לקצינים במפקדת חילות השדה כי מדובר במפקד פלוגה בעייתי . 
קפידבינהפרשה הסעירה את בסיס הטירונים של הצנחנים , והחיילים היו שרויים 
במצב רוח קודר . גורמים במפקדת חילות השדה אמרו כי הנושא נמצא בחקירה וכי 
לא מן הנמנע שמפקד הפלוגה יועמד לדין . גורמים צבאיים אנמרו כי נתקלו במקרים 
רבים של התעללות כמעט - התעללות בטירונים , אך בצה"ל עוד לא שמעו על השפלת 
טירון , שנשלח לביתו ונאמר לו כי אינו ראוי לשאת נשק ולנעול נעליים צבאיות . 
