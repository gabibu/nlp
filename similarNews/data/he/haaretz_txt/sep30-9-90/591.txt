, שנת האיחוד , זיכתה את המערב גרמנים בשני ימי חופש בעלי משמעות לאומית 
צרופה . הראשון היה בקיץ , ב71 ביוני , והשני עתה , ב3 באוקטובר , יום 
האיחוד . ב71 ביוני צוין , כבכל שנה , המרד המזרח גרמני הראשון של 3591 
נגד השלטון הקומוניסטי , שדוכא בשעתו באכזריות תחת שלשלאות הטנקים הסובייטיים . 
בעתיד לא יהיה עוד תאריך זה יום חופשה למערב גרמנים או , נכון יותר , 
לגרמנים בכלל . התרוממות הרוח הורגשה גם בשל האירוע הלאומי עצמו . בטקסים 
ובחגיגות , בעיקר בברלין , נראו רבים שמחו דמעה . שוב הורגש כאן פרץ עז 
של רגשות , שהזכיר במידה מסוימת את ימי האופוריה של נובמבר אשתקד , כאשר 
החומה נפרצה לראשונה . כל זה בא לידי ביטוי סמלי מרשים בחצות הלילה , כשדגל 
ענק של גרמניה הונף בחזית בניין הרייכסטאג , שבו תתקיים היום ישיבה חגיגית 
של הבונדסטאג המורחב . כבר בשעות הערב המוקדמות הפכה הככר המרכזית של מזרח 
ברלין , " אלכסנדר - פלאץ " , למוקד של חגיגות עממיות . שרי החוץ של הקהילייה 
האירופית , ששלחו את ברכתם , קבעו שהעם הגרמני " מקבל את מקומו הנאות 
ביבשת ובעולם " . האמנם ? גם גרמנים רבים נתונים בספקות עמוקים , אם מדינה 
בת 08 מיליון תושבים תצליח להתמזג באופן הרמוני . אבל היום נשטפו כמעט כולם 
בשמחה , ולא רצו לשבש את אווירת ה"אנחנו יחד " . אווירה זאת קיבלה ביטוי 
בולט במיוחד בעיתון ההמונים " בילד צייטונג " , שפירסם את ההמנון הגרמני , 
עם צבעי הדגל הלאומי , בעמודו הראשון . הכותרת הראשית הענקית זעקה : 
" זה אכן קרה : גרמניה " . עוד אתמול בבוקר התקבלו המפקדים הצבאיים של מערב 
ברלין ( גנראלים מצבאות ארה"ב , בריטניה וצרפת ) בבניין העירייה ונפרדו 
ממארחיהם הגרמנים . היה זה אות לכך , שנסתיימה סופית " תקופת החסות " 
בבירה החדשה - ישנה של גרמניה ( ברלין תהיה הבירה הרשמית , אך עדיין לא 
ידוע אם גם מקום מושבם של הפרלמנט והממשלה ) . מעצמות החסות וויתרו על 
כל זכויותיהן המיוחדות . 
