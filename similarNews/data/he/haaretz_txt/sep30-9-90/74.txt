הטכנאים בטלוויזיה הגישו להסתדרות בקשה להכריז על סכסוך עבודה . " את ההפקות 
היוקרתיות נותנים למפיקים חיצוניים , ואנחנו נשארים לעשות את העבודות השחורות , 
כמו לכסות את האירועים בשטחים " , אמר יו"ר ועד הטכנאים , יעקב לוי . על - 
פי החוק , צריכה הרשות להוציא % 42 מהפקותיה מחוץ למערכת , אבל בפועל היא 
מוציאה כיום כ%06 . מנכ"ל רשות השידור , אריה מקל , אמר בתגובה כי " אי 
אפשר לעשות טלוויזיה טובה בלי להפעיל מפיקים חיצוניים . אני רואה בזה את 
אחד ההישגים הגדולים שלי . הפכנו לגורם בשטח ההפקות " . בשנה האחרונה הוזמנו 
הפקות חיצוניות בשבעה מיליון שקלים . יחד עם ההפקות הנמצאות בשלבי משא ומתן 
מגיע הסכום ל01 מיליון שקלים . מדובר ביותר מ033 הפקות . בשבוע שעבר קיימה 
הנהלת רשות השידור ישיבה עם ארגון המפיקים , שבה נכחו בין השאר ארנון צוקרמן , 
איציק קול וכתריאל שחורי . לאחר שחולקו שבחים על הכמות הגדולה של ההפקות 
החיצוניות בטלוויזיה בשנה ורבע האחרונות , התלוננו המפיקים כי חלה באחרונה 
האטה בהזמנת הפקות אצלם . מקל הסביר שאין מדיניות של האטה , וכי הדבר נובע 
מצירוף של נסיבות כמו חופשת הקיץ , כניסתו לתפקיד של מנהל טלוויזיה חדש 
והעובדה שבמשך חודשים אחדים לא היו מנהלי מחלקות בתחומי הבידור , הדרמה , 
והתעודה . גם במעבר לצילום בציוד הווידאו האי - אן - גי לא חלה לפי שעה 
תזוזה . העובדים דורשים תוספות שכר על הפעלת הציוד , ועל - פי החוק , 
למתן תוספות שכר ברשות השידור נדרש אישורו של משרד האוצר . באחרונה התקיימה 
שורה של פגישות בין מקל לממונה על השכר , יעקב דנון ועוזריו , וככל הידוע 
הועברה ההכרעה בעניין זה לשר האוצר , יצחק מודעי . " בשובו מחו"ל ניפגש 
אתו , ונשמע מפיו מה החליט , ולפי זה נפעל " , אמר מקל והוסיף כי הוא מצפה 
מהעובדים להבין שהפעלת האי - אן - גי היא לטובתם , ועל - כן הם צריכים להיות 
גמישים כדי שאפשר יהיה לעמוד בתחרות עם הערוץ השני והכבלים . 
