הסכסוך בין משרד האוצר ומשרד הבינוי והשיכון החריף אתמול , כאשר גורמים 
באוצר האשימו את שר השיכון , אריאל שרון , בהכנסת שינויים חד - צדדים בהסכמים 
שכבר הושגו בינו לבין משרד האוצר בשבוע שעבר לגבי התחייבויות הרכישה לקבלנים . 
פקידים באוצר כינו את מעשיו של שרון " מחטף " , וציינו שהוא החליט על השינויים 
מאחורי גבם , בישיבת ועדת השרים לענייני קליטה , שהתקיימה שלשום . עוד 
הם טוענים כי שרון היה השר היחיד שהשתתף בישיבה , וכי הוא החליט לקיימה 
רק באותו יום אחר הצהרים , כאשר רוב השרים היו בחופשה . לדבריהם , על 
סדר היום שהוכרז לגבי אותה ישיבה דובר רק על ניהול דיווחים שוטפים , ולא 
על קבלת החלטות . כזכור , לפני שבוע החליטו משרדי האוצר והשיכון להגדיל 
את שיעורי התחייבות הרכישה לקבלנים באזורי הפריפריה ל%001 . להלן השינויים 
שהכניס שרון בהסכמים , על - פי דיווחי גורמים באוצר : הוסכם כי המחיר המירבי 
של כל דירה שתהיה זכאית להתחייבות רכישה לא יעלה על 011 אלף שקל כולל מע"ם . 
השר שרון החליט להגדיל את הסכום ל031 אלף שקל כולל מע"ם . הוסכם כי השטח 
המירבי של כל דירה יהיה 06 מ"ר . השר שרון החליט להגדיל את השטח ל27 מ"ר . 
הוסכם כי תהיה הפרדה בין אזורי הפריפריה הרחוקים לאזורי הפריפריה הקרובים 
למרכז , כגון חיפה . כל קבלן באזורים הקרובים למרכז יהיה זכאי להתחייבות 
רכישה מלאה רק אם יבנה מספר זהה של דירות באזורי הפריפריה הרחוקים . השר 
שרון החליט לבטל הפרדה זו , ולהעניק התחייבויות בשיעור של % 001 גם באזורים 
הקרובים למרכז . במשרד האוצר העריכו אתמול כי בשל השינויים שהכניס שרון , 
יתחילו הקבלנים לבנות דירות פאר בשביל העולים , והזוגות הצעירים יופלו 
לרעה . לדברי האוצר , השינויים שהכניס שרון בהסכמים הקיימים גורמים לאי - 
יציבות בענף הבנייה , ולכן , הקבלנים הפסיקו לבנות . 
