המפקח על הבנקים , אמנון גולדשמידט , תובע מהממשלה להגדיל את חלקה במשכנתאות 
לעולים חדשים , בטענה שהעולים לא יוכלו לעמוד בתנאי ההחזר הקיימים . החלק 
של הממשלה במשכנתאות אלו עומד היום על 000 , 82 שקל . הוא הזהיר שאם הממשלה 
לא תישא בחלק גדול יותר של נטל מימון המשכנתאות , הבנקים עלולים לעמוד בפני 
בעיות גדולות . " אני כבר רואה סימנים בשטח שהבנקים לא מקפידים כל כך בתנאים 
למתן משכנתאות או שהם לא לוקחים מספיק ערבים או לא לוקחים ערבים טובים , 
אמר המפקח . " אני חושש שהם עושים את זה בגלל שהם משוכנעים שהממשלה תחלץ 
אותם בסופו של דבר ולא תזרוק עולים חדשים לרחובות . אבל אנחנו לא ניתן יד 
להורדה בסטנדרטים שלהם " הוסיף גולדשמידט . הוא ציין שכל פתרון אחר לבעיית 
המשכנתאות לעולים , כמו גביית פרמיית סיכון על ידי הבנקים או מתן ערבות 
או ביטוח לחוב הבנקאי על ידי חברות ביטוח או גופים מסחריים אחרים , ייקרו 
את האשראי ויקשו מאוד על העולים . חוץ מזה , אמר המפקח , אף אחד מהגופים 
האלה לא הביע נכונות להיכנס לפרויקט כזה , למרות מאמציו . לדעת גולדשמידט , 
הסכום הנוסף שהממשלה צריכה לתת למימון המשכנתאות לא חייב להיות קבוע , 
ואפשר לקבוע קריטריונים וסכומים שונים לפי צרכי העולים . מקורות באוצר אמרו 
בתגובה : " לפני שמדברים על תוספת מימון , צריכים קודם כל לדבר על מקורות " . 
