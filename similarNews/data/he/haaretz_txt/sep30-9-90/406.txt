לאחר חקירה שנמשכה במשך כל יום אתמול , החליטו אמש חוקרי היחידה הארצית 
לחקירות הונאה לעצור להמשך חקירה את יחזקאל סחייק , עוזרו ויד ימינו של 
הרב אליעזר שך . סחייק היה בעבר מזכ"ל ש"ס והוא נחשב לדמות מפתח בש"ס ולבעל 
השפעה וקשרים בתחום הפוליטי ובעולם החרדי . חקירתו ומעצרו של סחייק באו בהמשך 
לסבב החקירות הנוסף של אישים ובעלי תפקידים בש"ס , שבו החלה המשטרה אתמול . 
גורמים המקורבים לחקירה טוענים כי זהו השלב המכריע בחקירת שר הפנים אריה 
דרעי ומקורביו . החקירה מתרכזת בעיקר בהעברות כספים ממשרד הפנים וממשרדים 
ממשלתיים וגופים אחרים למוסדות ולאישים המקורבים לש"ס , באמצעות הרשויות 
המקומיות . כמו - כן נחקרים השימוש שנעשה בכספים אלה ומקורות המימון לכספים 
שהגיעו בדרכים שונות לש"ס , לתנועת " אל המעיין " השייכת לה ולשר דרעי 
ולמקורביו . המשטרה חוקרת עסקות כספיות שונות , שבהן היו מעורבים אישים 
בש"ס . כך למשל התבקש אחיו של שר הפנים , עו"ד שלמה דרעי , להסביר לחוקרים 
את הנסיבות שבהן קיבל הלוואה בסך 000 , 006 שקלים בעבור ש"ס בסניף בנק בנתניה , 
ואת ההסדרים להחזרת ההלוואה על - ידי ש"ס . זאת לאחר שלחוקרים נודע על 
חשבון בבנק בנתניה שנפתח לצורך קבלת ההלוואה . עו"ד דרעי הסביר לחוקרים 
כי המדובר בעסקה כשרה . לדבריו , ההלוואה הועברה לחשבון זה מסיבות טכניות 
בלבד . בימים הקרובים צפוייה חקירתם של בעלי תפקידים נוספים בש"ס , במשרד 
הפנים ובגופים המקורבים לשר דרעי ולש"ס . קפידבינאחדים מהנחקרים נחקרו בימים 
האחרונים בקשר לעסקות מכירת וקניית הדירות על - ידי השר דרעי בירושלים ומקורות 
המימון להם . כמו כן הם נחקרו בקשר לחשדות לשיבוש הליכי חקירה , טשטוש 
ראיות ותיאום עמדות בין עדים הקשורים לפרשיות השונות , בכלל זה האזנות הסתר . 
אתמול שיחררה המשטרה את חשב ש"ס שמואל דוד , שהיה עצור ונחקר במשך יממה 
על - ידי חוקרי היחידה הארצית לחקירות הונאה . החשב נחקר , בין השאר , 
בקשר לעסקות כספיות סיבוביות , שבהן הועברו כספים מגורמים שונים למוסדות 
ש"ס . באופן מפתיע , שיחררה אתמול המשטרה את היהלומן הבלגי - ישראלי אהרון 
ויינר , שהיה עצור ונחקר במשך כשבוע על ידי חוקרי היחידה הארצית לחקירות 
הונאה . המשטרה חושדת כי ויינר היה " איש קש " , שרכש כביכול דירה בירושלים 
מהשר דרעי בסכום גבוה מאוד . החשד הוא שעסקת המכירה נועדה להלבנת כספים 
כדי לספק הסבר למקורותיו הכספיים של דרעי . ויינר הכחיש את החשדות נגדו . 
הוא שוחרר יום אחד בלבד לאחר שהמשטרה ביקשה את הארכת מעצרו בעשרה ימים נוספים , 
ובית המשפט הסכים להאריכו רק ביומיים . קפידבינהרב עובדיה יוסף שלח אתמול 
מכתב תקיף לשר המשטרה רוני מילוא , שבו הוא תובע ממנו להורות על קיום חקירה 
כדי לגלות מי היה הגורם במשטרה שעמד מאחורי ההדלפה " הזדונית " , שלפיה 
ניסה כביכול הרב יוסף להבריח מכתב באמצעות ח"ך אריה גמליאל לידי עוזרו של 
גמליאל אלי צוברי , בעת שזה היה עצור בבית המעצר באבו כביר בראש השנה . 
הרב יוסף כתב לשר מילוא כי הוא נדהם ונפגע מהפרסומים האלה שאינם נכונים , 
וכי ברור לו שהמכתב שלו לצוברי הועבר כנדרש ועל פי כל הנהלים , למפקד בית 
המעצר וממנו לצוברי . לטענת הרב יוסף , ההדלפה והפרסומים נועדו להכפיש את 
שמו ואת שמה של תנועת ש"ס . לדעתו , הדבר נעשה על - ידי קומץ מבכירי המשטרה . 
יוסף תבע ששר המשטרה יורה למשטרה לפרסם גרסה רשמית ומלאה על הפרשה וכן לפרסם 
התנצלות . 
