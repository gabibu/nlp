שלושה תושבים נרצחו אתמול בשטחים , שניים ברצועת עזה והשלישי עציר בכלא 
קציעות , שנרצח בידי עציר אחר . באירועים והתנגשויות עם כוחות צה"ל בשטחים 
נפצעו שמונה תושבים , על פי מקורות פלשתיניים . שניים מתושבי הרצועה נרצחו 
אתמול , לטענת מקורות פלשתיניים על רקע חשד לשיתוף פעולה . לדברי המשטרה , 
לפחות אחד מהתושבים היה בעל עבר פלילי . הגופה הראשונה , שנמצאה בפרדס 
ליד בית חנון , היא של סמיר חליל חמאד , בן 72 , תושב בית חנון . מקורות 
פלשתיניים מסרו כי הוא נרצח במכות בידי רעולי פנים . באזור גיבליה נמצאה 
גופתו של מוסטפא חוסיין אבו עוקול , בן 03 , שהוכה וגולגלתו נשברה . מקורות 
צבאיים מסרו , כי אתמול נמצאה בכלא קציעות גופתו של יחיא מחמוד חאסן אטרש , 
בן 62 , תושב פגאיה שנעצר בחשד לחברות בארגון עוין . על פי המקורות הצבאיים , 
עציר אחר בשם אבו סאלים שעבן חסונה הודה ברצח , שבוצע על רקע סכסוך ביניהם 
בתוך ארגון הגיהאד האיסלאמי . משטרת ישראל פתחה בחקירה . ברצועת עזה היו 
אירועים במחנות הפליטים רפיח , חאן יונס וגיבליה . מקורות פלשתיניים דיווחו 
על חמישה פצועים במחנות הפליטים הללו . קפידבינאתמול התקיימה ברצועה שביתה 
כללית על פי קריאת הגיהאד האיסלאמי , המציין שלוש שנים לפרוץ האינתיפאדה . 
הארגון מונה את ימי האינתיפאדה מ78 . 01 . 6 , ולא מ78 . 21 . 9 כמקובל . 
ב6 באוקטובר 78 נהרגו ארבעה מפעילי הגיהאד האיסלאמי בשכונת סגעיה בעזה , 
בהיתקלות עם כוחות הביטחון . באותה היתקלות נהרג גם איש השב"ך , ויקטור 
ארגואן ז"ל . הגיהאד האיסלאמי הוציא כרוז מיוחד לקראת 6 באוקטובר , ובו 
חזר על עקרונותיו : הקמת מדינה איסלאמית בפלשתין , מאבק מזוין באויב הציוני 
ושלילת כל פתרון מדיני , ונכונות לשיתוף פעולה עם כל הכוחות האיסלאמיים 
והלאומיים על בסיס המאבק בציונות . קפידבינגם בגדה התקיימה שביתה כללית בקריאת 
הגיהאד האיסלאמי , שהקיפה את רוב הערים בגדה המערבית . חייל צה"ל נפצע אתמול 
באורח קל בברכו , בעת שסיור של צה"ל נרגם באבנים במחנה הפליטים אל - ערוב 
שבנפת חברון . החייל פונה לבית חולים . כוח צה"ל טען אתמול כי ירו עליו 
באזור חברון מנשק קל , אך בבדיקת האירוע התברר שמדובר בטעות . צה"ל הטיל 
אתמול עוצר על מחנה הפליטים דהיישה , לאחר שביום ששי בלילה נפצעו שני נערים 
בני 41 בהתנגשות עם הצבא . אחד הנערים נפצע קשה מפגיעת כדור גומי בראשו , 
ופונה לבית החולים מקאסד במזרח ירושלים . בשכם נפצעו אתמול בבוקר שני תושבים 
באורח קל , במהלך תקריות של יידויי אבנים . הם טופלו ושוחררו לבתיהם . 
העוצר על גנין , קבטיה , הכפר גמעין ומחנה הפליטים עסכר הישן ליד שכם 
נמשך . מקורות צבאיים רשמיים דיווחו על הפרות סדר מעטות ברצועה ובגדה וכן 
דיווחו על שני פצועים בלבד . קפידבינששה כלי רכב הוצתו בסוף השבוע בירושלים . 
בכך מגיע ל033 מספר כלי הרכב שהוצתו בירושלים מאז תחילת השנה . בשבת לפנות 
בוקר הוצת ליד מסעדת משכנות הרועים מיניבוס מסוג מרצדס שנשרף כליל . האש 
התפשטה ואחזה בשני כלי רכב נוספים , מסוג פזו ופולקסוואגן , שגם הם נשרפו 
כליל . מכונית מסוג רנו 4 הוצתה בחניון שער ציון , השייך ליהודי תושב גאולה , 
ובא - טור הוצתו שתי מכוניות נוספות של חברה להשכרת רכב , מסוג פיאט וסובארו . 
שלושת כלי הרכב נשרפו כליל . 
