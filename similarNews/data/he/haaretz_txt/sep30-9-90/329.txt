הוועדה לתכנון ולתקצוב ( ות"ת ) שליד המועצה להשכלה גבוהה הקצתה שלושה 
מיליוני דולר להתקנה מדורגת ומתואמת של שלושה - ארבעה מחשבי - על קטנים במרכזי 
החישובים של האוניברסיטאות , תוך פיתוח מואץ של רשת התקשורת הבין - אוניברסיטאית . 
תהליך הרכישה של מכונות מתוצרת קונווקס כבר מתבצע במכון ויצמן , באוניברסיטה 
העברית ובטכניון . כן הקימה ות"ת ועדה מיוחדת לנושא , כדי לגבש מדיניות 
רב - שנתית בנושא חישוב מהיר . ות"ת העדיפה פתרון זה , בשלב הנוכחי , על 
פני רכישת מחשב - על ענק מרכזי שישרת את כלל המערכת . יו"ר ות"ת , פרוף 
יעקב זיו , ציין כי הפתרון המבוזר שהועדף יאפשר לחוקרים מכל האוניברסיטאות 
להשתמש במחשבי - העל , תוך כדי ניצול המשאבים שהוקצו לעניין בצורה יעילה . 
כידוע , האמריקאים מטילים מגבלות על יצוא מחשבי - על לישראל , בשל היכולת 
לנצלם לשימושים צבאיים . בעבר עיכבו האמריקאים רכישת מחשב כזה על - ידי 
הטכניון , בטענה כי המוסד מעורב בפרויקטים בתחום הבליסטיקה . לעומת זאת 
מסר פרוף זיו , כי ההחלטה על בניית מערכת מבוזרת נובעת משיקולים מדעיים 
ותכנוניים , ואין לה קשר לקשיים בקבלת רשיון יצוא למחשב - על ענק מארה"ב . 
בעת הבדיקה הסתמנה יכולת לפיתוח מקומי של מחשבים מהירים , המיועדים למטרות 
מחקר ופיתוח ייחודיים . ות"ת שוקלת הקמת ועדת היגוי לבחינת הנושא וקידומו , 
בשיתוף עם גורמים אחרים , כגון משרד המדע והטכנולוגיה והמדען הראשי במשרד 
התעשייה . קפמאפרקחברת הייעוץ " קסלמן שירותי ניהול בע"ם " הקימה יחידה 
לאיסוף ולניתוח של מידע על שוק המחשב . היחידה תסייע לחברות ולארגונים במתן 
המידע הנדרש לצורכי החלטות אסטרטגיות שיווקיות , לרבות מחקרים וסקרי שוק . 
היחידה מתבססת על מאגר המידע הייעודי המנוהל ב"קסלמן שירותי ניהול בע"ם " 
ועל קשרי העבודה ושיתוף ידע שיש לחברה עם חברות מקבילות בארה"ב ובאירופה . 
באופן זה מתאפשר מתן מידע על מגמות השוק בתחומי החומרה , כלי תוכנה וסוגי 
אפליקציות , הן ברמה המקצועית והן ברמה השיווקית . מנכ"ל " קסלמן שירותי 
ניהול בע"ם " , דב הלפרין , ציין כי חברות ישראליות רבות מסתמכות אך ורק 
על נתוני שוק עולמיים המתקבלים מחו"ל ולכן מתקבלות החלטות שיווקיות מוטעות . 
יחידת המידע השיווקי , שבראשה עומד גימי שוורצקוף , מבצעת באופן שוטף איסוף 
חומר רלוונטי , ניתוחו והסקת מסקנות לגבי ענפי השוק השונים . הלפרין מסר 
כי יש ביקוש גם בחו"ל למידע מדויק על השוק הישראלי ועל הדינמיקה שלו , בעיקר 
בקרב משקיעים פוטנציאליים . קפמאפרקבית - המשפט המחוזי בתל - אביב ביטל 
באמצע החודש שעבר צו מניעה שאסר על חברת דנגוט מחשבים ועל חברת אי - אי - 
אס לרכוש מדפסות בול - האניוול מן היצרן . צו המניעה ניתן בראשית החודש , 
במעמד צד אחד , לבקשת כונס הנכסים של חברת לרגו מידן . לרגו טענה כי שתי 
החברות מנועות מלרכוש ולהפיץ מדפסות , שכן מנהל דנגוט מחשבים , חיים דנגוט , 
היה מנהל מכירות בלרגו מידן , ועל - פי הסכם קיבוצי אסור עליו להתחרות 
בעסקי לרגו מידן שנה מיום הפסקת עבודתו בחברה . נשיא בית - המשפט המחוזי , 
השופט אליהו וינוגרד , קבע כי בית - המשפט המחוזי אינו מוסמך לדון בתביעות 
שבין מעביד לעובדו לשעבר וכי העניין נתון לסמכותו הבלעדית של בית - הדין 
לעבודה . בהחלטתו הסתמך השופט וינוגרד על תיקון בחוק בית - הדין לעבודה שנכנס 
לתוקף באחרונה , ואשר מרחיב את סמכותו של בית - הדין לעבודה לעסוק גם בתביעות 
על רקע אירועים שהתרחשו לאחר סיום קשר העבודה בין המתדיינים . השופט המליץ 
בפני בית - הדין לעבודה לקבוע דיון דחוף בנושא , ובד בבד החליטו ביניהם 
שני הצדדים על הגבלה זמנית , שלפיה לא ימכרו דנגוט מחשבים ואי - אי - אס 
מדפסות ללקוחות לרגו מידן עד למועד הדיון . לחברת אי - אי - אס חוזה הפצה 
שנחתם בינה לבין חברת בול איטליה . אי - אי - אס ודנגוט מחשבים יוצגו על - 
ידי עורכי - הדין חנן מלצר וצבי כהנא . כונס הנכסים של לרגו מידן , יעקב 
עוזיאל , יוצג על - ידי עורכת - הדין מיכל שקד . קפמאפרקנציגי יריד המחשבים 
סביט , בהנובר , פנו באמצע ספטמבר לחברות ישראליות בקריאה להקדים ולהירשם 
ליריד , שיתקיים בחודש מארס בשנה הבאה . מכון היצוא משתתף בארגון ביתנים 
ישראליים באולמות המקצועיים בתחומי תוכנה , תקשורת , מערכות אל פסק , 
ציוד היקפי ותחומים אחרים . חברות המעוניינות בכך יוכלו להקים גם ביתנים 
פרטיים משלהן . בד בבד החלה הרשמת מציגים ישראלים לתערוכת אקספו - קום לציוד 
טלקומוניקציה , מחשבים , תוכנה וציוד משרדי שתיערך ביוני 19 במוסקווה . 
קפמאפרקחברת המחשבים אוליבטי וחברת התוכנה גון ברייס , נציגת אורקל בישראל , 
חתמו על הסכם לשיתוף פעולה ופיתוח משותף . על - פי ההסכם , שתי החברות 
יפתחו , עם התעשייה האווירית , שימוש באורקל על גבי מחשבי של אוליבטי . 
בנוסף , תתאפשר הפעלת אורקל תחת יוניקס על מחשבי 68308 ו68408 של אוליבטי . 
שיתוף הפעולה בין החברות נוצר באמצעות התעשייה האווירית , המשתמשת במוצריהן . 
פיתוח גרסת יוניקס , המשמשת במחשבי אוליבטי , יאפשר לגון ברייס ולאורקל 
העולמית להציע את פתרון התוכנה שלהן על גבי פלטפורמות חומרה נוספות . קפמאפרקתלמידי 
כיתת המחוננים ו בבית - הספר " דוד ילין " בחיפה פיתחו מערכות ממוחשבות 
לשוק המסחרי , לאחר לימוד של מחולל היישומים " מגיק " של " משוב " במשך 
חודש אחד . התלמידים מגיעים לימי לימוד מרוכזים על יישומי מחשב ב"מרכז ליישומי 
מחשב בחינוך " ב"בית רוטנברג " בחיפה . תרגילי הפיתוח שניתנו לתלמידים 
הם תרגילים מעשיים , ליישומים הנדרשים בשוק . אחד היישומים הוא מחשוב ניהול 
ספרית וידאו . התלמידים , לאחר חודש בלבד של לימוד הכלי , פיתחו פתרונות 
" מגיק " שבעלי ספריות וידאו כבר ביקשו לרכוש . את ערכות ההדגמה של " מגיק " 
תרמו למרכז היישומים אנשי " משובית חיפה מיקרו מחשבים א . י . " , נציגתה 
של " משוב " בצפון הארץ . קפמאפרקמוטורולה ישראל הוזמנה על - ידי החברה - 
האם בארה"ב להשתתף בתחרות העולמית בין כל מפעלי מוטורולה ברחבי העולם שנושאה 
" שביעות רצון מוחלטת של הלקוחות " . לצורך התחרות , שתתקיים בהוואי , 
הוקמו במוטורולה ישראל 41 צוותי משימה שעליהם הוטל להתמודד , כל אחד בתחומו , 
על מציאת פתרון לבעיות היכולות לתרום במישרין או בעקיפין לשביעות רצונם 
של לקוחות החברה . הצוותים הם מכל מגזרי החברה פיתוח , חרושת , שירות , 
מכירות וכספים . הצוות שזכה במקום הראשון במוטורולה ישראל הוא צוות מוטורולה 
דרום בערד , שמצא פתרונות מקוריים לקיצור זמן והורדת עלות בקרת תהליך בתחום 
טכנולוגית השמת רכיבי שטח . יו"ר צוות השופטים היה נשיא מוטורולה ישראל , 
אלישע שחמון . 
