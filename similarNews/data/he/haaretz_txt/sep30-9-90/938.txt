ישראל החליטה להביע בפני ארה"ב " תמיהה ותרעומת " על הכללתה ברשימת מדינות 
האזור , שמביקור בהן ממליץ הממשל להימנע . השגרירות בוואשינגטון תעביר 
את המסר , לפיו אזהרת האזרחים האמריקאים אינה במקומה ותפגע בתיירות לישראל . 
הודעת האזהרה האמריקאית באה בעקבות שורה של תקריות שאירעו בנמל התעופה בן - 
גוריון , שבהן היו מעורבים אמריקאים ממוצא ערבי . ארה"ב הזהירה את ישראל , 
כי הישנות תקריות מעין אלה תגרור המלצה של הממשל לאזרחי ארה"ב להימנע מביקור 
בארץ . ישראל מתרעמת על כך שברשימת האתרים המסוכנים ניתנה הבלטה להפרות הסדר 
בירושלים ולאי השקט בשטחים . בתגובתה , מביעה ישראל תמיהה על ש"דווקא בתקופה 
שבה ציין הממשל את קורת רוחו מן השיפור במצב בשטחים , בוחרת ארה"ב להזהיר 
את אזרחיה מפניו " . ההודעה האמריקאית מציעה לתיירים הנאלצים לצאת לשטחים 
להתייעץ עם השגרירות בת"א או עם הקונסוליה בירושלים . הממשל מציע לאמריקאים 
לנהוג זהירות מיוחדת בהשתמשם בתחבורה הציבורית . האזהרה מתייחסת גם למקומות 
אחרים במזרח התיכון , שבהם מושמעים איומי טרור על מטרות אמריקאיות . מקורות 
מדיניים בירושלים הדגישו , כי האזהרה מנוסחת בחריפות רבה מזו הזכורה מימיה 
הקשים ביותר של האינתיפאדה . 
