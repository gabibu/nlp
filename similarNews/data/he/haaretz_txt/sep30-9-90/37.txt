הורדת רמת הכולסטרול בדם נחשבת לתהליך חיוני במניעת טרשת העורקים הכליליים , 
וכתוצאה מכך , בהפחתת הסיכון להתקפי לב . אולם עתה נראה כי להפחתת הכולסטרול 
עשויות להיות גם תוצאות שלא שוערו . במשך שנים התמיהה את החוקרים העובדה 
כי למרות שהפחתת רמת הכולסטרול השפיעה ישירות על הפחתת הסיכון למוות ממחלות 
לב , היא לא השפיעה על רמת הסיכון הכללית . סיכונים אחרים החליפו את הסיכון 
להתקף לב . אחד המחקרים המקיפים ביותר על הקשר בין רמת הכולסטרול לבין התקפי 
לב הושלם בהלסינקי בשנת 7891 . הניסוי , שכלל מדגם אוכלוסייה מקיף , הראה 
מעבר לכל ספק , כי הורדת רמת הכולסטרול באמצעות דיאטה מתאימה או בטיפול 
תרופתי , הורידה את הסיכון ללקות במחלות טרשת העורקים . אולם אותו מחקר 
כלל נתונים משמעותיים מבחינה סטטיסטית , שלפיהם משתתפים בניסוי שהורידו 
את רמת הכולסטרול , היו מועדים יותר למוות אלים , או למוות בתאונות . עתה , 
שלוש שנים לאחר השלמת הניסוי , מקבלים נתונים אלה משמעות מיוחדת . קבוצת 
חוקרים אמריקאיים הראתה כי הורדת רמת הכולסטרול לוותה אצל מטופלים רבים בעלייה 
ברמת התוקפנות , וכתוצאה מכך בעלייה במספר ההתאבדויות ובמספר התאונות . 
ד"ר סטפן ויס , ראש היחידה לרפואה התנהגותית במכון הלאומי ללב ריאה ודם 
בארה"ב , אמר ל"ניו - יורק טיימס " , כי ייתכן שהורדת רמת הכולסטרול משנה 
את מצב רוחם של אנשים . " אנחנו משוכנעים כי הורדת רמת הכולסטרול מגינה 
מפני מחלות לב " , אמר ד"ר וייס " , אבל אנו רואים גם ממצאים עקביים של תאונות , 
התאבדויות ומקרי רצח אצל אנשים המצויים בדיאטה דלת כולסטרול " . הקשר המדויק 
בין הכולסטרול לרמת התוקפנות אינו מוכח , אך החוקרים חושדים כי רמות הכולסטרול 
בדם עשויות להשפיע על רמת ההפרשה והנוכחות במוח של סרוטונין , חומר כימי 
המעביר אותות עצביים . חוקרים רבים מתייחסים לתוצאות המחקר האחרון בזהירות 
וקובעים כי ייתכן שהעלייה ברמת האלימות אינה קשורה כלל בכולסטרול . אולם 
לעומתם ניצבים חוקרים המציגים לא רק את המחקר האחרון , אלא גם את שורת המחקרים 
הארוכה שהראתה כי הפחתת הסיכון למוות מהתקפי לב לא הפחיתה את הסיכון הכללי . 
אותם חוקרים מציינים כי ייתכן מאוד שהורדת רמת הכולסטרול אכן יוצרת תופעות 
לוואי של הגברת התוקפנות . חוקרים אלה מציינים במיוחד את הצורך בהתייחסות 
רצינית לנושא , ככל שהדבר אמור בהכללת ילדים בדיאטות דלות כולסטרול או בהנהגת 
דיאטות דלות כולסטרול לכלל האוכלוסייה . החוקרים מציינים כי ידוע שהכולסטרול 
הוא גורם חשוב בגדילה ובהתפתחות של הילד , ומזהירים מפני המגמה להכתיב תזונה 
דלת כולסטרול לילדים לפני שתופעות הלוואי של תזונה כזו והשפעתן על הגדילה 
והתפתחות האינטליגנציה של הילדים , ברורות לחלוטין . שני המחקרים שעוררו 
את הוויכוח בקהילה הרפואית עסקו בשינויי התנהגות של בני אדם ושל חיות מעבדה 
שניזונו מדיאטה דלת שומנים . פרוף גיי קפלן דיווח במאמר ב"בריטיש מדיקאל 
זורנאל " על תופעות של תוקפנות חמורה שהתגלו אצל קופים שניזונו מדיאטה דלת 
שומן . קבוצת הקופים הזו הוזנה בדיאטה שבה התקבלו % 03 מן הקלוריות משומנים , 
לעומת קבוצת ביקורת שבדיאטה שלה היו השומנים % 34 מן הקלוריות שנצרכו . 
החוקרים עקבו אחר 03 קופים במשך 22 חודש וניהלו רישום מדויק של כל הקטטות 
ביניהם . שיעור הקרבות בין הקופים שניזונו מדיאטה דלת שומן , היה כפול 
משיעור הקרבות בקבוצת הקופים שניזונה מדיאטה הנחשבת נורמלית לקופים . " המעקב 
והתוצאות הם אמיתיים " , קבע ד"ר קפלן , " יש קשר בין רמת כולסטרול נמוכה 
לבין תוקפנות , אך איננו בטוחים באשר למשמעות הקשר הזה " . המחקר השני שפירסם 
ד"ר סטיבן מאנוק הוא ביסודו ניתוח סטטיסטי מעמיק של שבעה מחקרים קודמים שבהם 
נבדקו קבוצות אוכלוסייה גדולות במהלך העשור האחרון . המחקר הוצג כבר לפני 
חמישה חודשים בכנס של האגודה הפסיכוסומטית האמריקאית , וכלל ניתוח נתונים 
מפורט של מחקרים רחבי ממדים , כמו המחקר בפינלנד מ7891 והמחקר האמריקאי 
על מניעת מחלות לב מ4891 . מחקרים אחרים שצורפו לניתוח הנתונים הסטטיסטי 
פורסמו בהלסינקי ב4891 , ובהם נאמר כי מעקב אחרי קבוצות ילדים ואחרי קבוצות 
אסירים הראה בבירור קשר סטטיסטי בין התנהגות פרועה לבין רמת כולסטרול נמוכה . 
מייקל אוליבר , שעמד בראש הניסוי למניעת מחלות לב של ארגון הבריאות העולמי , 
מדגיש כי הכולסטרול חיוני " לכל תא בגוף " , ולדבריו , אם משנים את האיזון 
של הכולסטרול בקרום התאים , ייתכן מאוד שפעילות התאים משתנה . לעומתם מעלים 
חוקרים אחרים ספקות באשר לתקפות הממצאים . ד"ר סקוט גרנדי מבית הספר לרפואה 
בדאלס , טקסס , טוען כי הדו"ח שהכין מאנוק הוא ספקולטיווי , וייתכן מאוד 
שהתוצאות אינן קשורות כלל לרמת הכולסטרול . רופאים אחרים מדגישים את ההוכחות 
הברורות לקשר בין רמות כולסטרול גבוהות לבין טרשת העורקים , ומביעים חשש 
שמא רופאים יימנעו עתה מלהמליץ על דיאטות דלות כולסטרול ושומנים מן החי , 
למרות היתרונות המוכחים של דיאטה כזו . המחקרים החדשים הביאו להתבטאויות 
נוספת בארה"ב כנגד ההצהרה הכללית של ראשי משרד הבריאות האמריקאי , שלפיה 
על כל האוכלוסייה בארה"ב , מגיל שנתיים , לאמץ הרגלי תזונה דלי שומן וכולסטרול . 
המתנגדים להצהרת ראשי מערכת הבריאות טענו זה מכבר , כי המלצה כזו צריכה 
להיות מכוונת לקבוצות סיכון להתקפי לב ולא לכלל האוכלוסייה , בשל החשש מפני 
תופעות לוואי בלתי ידועות של קיום דיאטה כזו לאורך עשרות שנים . 
