משרד התעשייה והמסחר מציע שהמדינה תשתתף עד % 94 בהון המניות של היזמים שיזכו 
לסיוע ממשלתי במסגרת הקרן החדשה לעידוד עסקים קטנים כך מסר אתמול ל"הארץ " 
מנכ"ל משרד התמ"ס , צבי קורן . הוא ציין שזו אחת ההצעות שעליהן עומד להחליט 
בימים הקרובים צוות בין - משרדי של משרדי התמ"ס והאוצר . במסגרת התוכנית 
לעידוד השקעות של משרד התמ"ס הוחלט להקים קרן לעידוד השקעות בהיקף של 005 
מיליון ש"ח , אשר תעניק אשראי לעסקים קטנים שאינם מסוגלים להשיג ביטחונות 
עבור אשראי בנקאי . עוד הצעות שגובשו במסגרת זו , אמר קורן , הן מתן הלוואות 
בגובה שני - שלישים כנגד שליש הון עצמי , ומתן ערבויות באותו יחס . לדבריו , 
ההצעה של השתתפות הממשלה בהון המניות של היזמים עדיפה , מכיוון שבניגוד 
למתן הלוואה , היא לא מעמיסה על היזם הוצאות מימון גדולים בראשית דרכו 
דבר שעלול להכשיל אותו . " החלטנו על התקרה של % 94 , כדי לא לערב את הממשלה 
בניהול שותף של המפעלים , כשהכוונה היא שהממשלה תמכור את המניות כאשר ההשקעה 
תתחיל לשאת פרי " , אמר קורן . הוא הוסיף שהצוות הבין - משרדי עומד לסכם 
את הקריטריונים לקבלת הסיוע במסגרת הקרן , ושהמגמה היא לתת ליזמים לבחור 
בין שלוש האופציות . קורן הודה שהשתתפות המדינה בהון המניות של היזמים תגביר 
את רמת ההתערבות הממשלתית במשק בניגוד לתפיסת התוכנית הכלכלית של האוצר 
אבל ציין : " כשמדובר במיליון עולים אין שום מנוס מלהגביר את המעורבות 
הממשלתית " . 
