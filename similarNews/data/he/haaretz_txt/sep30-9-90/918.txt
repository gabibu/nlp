חברות הביטוח יידרשו לפתח תוכנה מיוחדת , על - מנת לגבות את המס על רווח 
ריאלי בביטוחי מנהלים . מנהלי חברות הביטוח טוענים כי מדובר בתוכנה מורכבת 
ביותר , שבפיתוחה יהיה צורך להשקיע מאות אלפי דולרים . לדבריהם , לכל פוליסת 
ביטוח ערך חיסכון אחר , על - פי תקופת הביטוח , גיל המבוטח ומרכיב החיסכון 
בה . להערכתו של אחד ממנהלי חברות הביטוח , תהיה עלות התוכנה גבוהה , 
לפחות בשלב הראשון , מסף גביית המיסים על רווחים ריאליים . על - פי ההסכם , 
ייגבה מס בשיעור % 02 על הריבית הריאלית שיקבלו המבוטחים . המס יתווסף לפרמיה 
ויועבר על - ידי החברות לשלטונות המס . ההסכם בנושא זה מתיחס לביטוחי חיים , 
ביטוח מנהלים , שלא על בסיס עדיף ובביטוחי פרט , לפי הפוליסות החדשות 
המונפקות . בביטוחים אלה יתווסף לפרמיה סכום המס המגיע מהמבוטח לפי חישוב 
הריבית הריאלית , המחושבת על אלמנט החיסכון שבפוליסה . להערכת מנהלי חברות 
הביטוח , יהיה פשוט יותר לגבות את המס בעת הפידיון . 
