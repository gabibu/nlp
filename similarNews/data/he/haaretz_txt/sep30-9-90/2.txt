פחות משנתיים לפני משחקי ברצלונה , ועל רקע כמה מחדלים ואכזבות שקשה להסתירם 
או להתעלם מהם , היה מעודד מאד להיווכח בשבוע שעבר , כי סוף - סוף מתחילים 
להתייחס גם אצלנו ברצינות לאוליפיאדת 2991 . לא שמישהו החליט , חלילה , 
כי אין טעם להמשיך בחלומות - בהקיץ על זכיה במדליה אולימפית ; אבל לפחות 
נמצא מישהו שהגיע למסקנה המתבקשת , וחשף מגמה חדשה , שעל פיה יוקצב בעתיד 
יותר כסף למספר מועט יותר של ספורטאים , כך שרק הטובים ביותר בסגל האולימפי 
הרחב יהנו מהקצבות ומתנאים מועדפים . ועדת ברצלונה בהתאחדות לספורט , המופקדת 
על ההכנות האולימפיות , כנראה נזקקה לשנתיים , כדי להסיק שמעט מאד השתנה 
בישראל אם בכלל מאז משחקי 8891 בסיאל . כל כשלון אולימפי , שחזר על עצמו 
ללא הפוגה מאז 2591 , עורר אצלנו בכל פעם מחדש אשליה חולפת , כי בפעם הבאה 
יהיה טוב יותר . זה טבעי ומקובל בספורט . אלא שבמציאות הישראלית , בקשיים 
התקציביים ובמיגבלות המקצועיות , קלוש הסיכוי שמשהו ישתנה באורח ממשי . 
רבים מנסים , מאלתרים , מקווים וחולמים אבל לרוב לא משיגים דבר . אם 
אמנם תיושם המדיניות החדשה , לגבי ספורטאים שלא יעמדו באמות - המידה שקבעה 
היחידה לספורט הישגי , עשוי להסתמן מיפנה מהותי בהכנות לברצלונה . הידוק - 
החגורה הצפוי מן הסתם יפגע תחילה בכל אלה שכשלו באחרונה בזירה הבין - לאומית , 
אבל לא הם בלבד ישלמו ככלות הכל את המחיר . כי המטרה לברצלונה חייבת להיות 
פשוטה , ברורה וחד - משמעית , בלי נסיון להסוות את מה שאין לנו או להתבסס 
על הערכות חסרות בסיס . בשום פנים אין לחזור לתקופה הקודרת , בה היתה מקובלת 
בישראל הגישה הפסולה , כי אולימפיאדה הנערכת באזורנו היא סיבה מספקת לניצול 
נסיעה קצרה וזולה , יחסית , לצורך שיגור רבים ככל האפשר כדי שיראו אותנו 
ויחושו בנו . זו היתה תמיד טעות אופטית , שנבעה מהפקרות ספורטיווית , 
אם להזכיר רק את רומא 0691 לשם שיגרנו 32 ספורטאים ( בתוספת נבחרת כדורסל 
לטורניר הקדם אולימפי בבולוניה ) וחזרנו כרגיל במפח נפש ובידיים ריקות . 
הנסיון המלאכותי לנפח משלחות אולימפיות מישראל , כמו 33 הנציגים ששלחנו 
ב - 11 ענפים למשחקי 4891 בלוס אנגלס , חזר והעיד תמיד על קלות דעת שמקורה 
בהתעלמות ממשמעותה האמיתית של הזירה האולימפית . וגם אם נכון שעמים אחרים 
ומדינות רבות עושים זאת בלי חשבון , נכון שבעתיים שהרבה ארצות נידחות משגרות 
ספורטאים אלמונים החוזרים מדי פעם עם מדליות אולימפיות . בכל מקרה , כיוון 
שקשה לסמוך אצלנו באורח מקרי על יחידי סגולה , צריך יהיה לשנות ללא דיחוי 
את היעדים האולימפיים השיגרתיים . משחקי 2991 בספרד , מדינה מטורפת לכדורגל 
ולכדורסל , חייבים לשמש לישראל אתגר לשיגור נבחרות ייצוג בשני ענפים קבוצתיים 
חשובים אלה . בכדורגל , הפעם בבית קדם - אולימפי אירופי , נראית המטרה 
קשה אבל אפשרית . נשאב גם עידוד מהעובדה שכבר עשינו זאת פעמיים , עם עליה 
כפולה לרבע הגמר הן ב - 8691 במכסיקו הן ב - 6791 במונטריאול . המסורת האולימפית 
שלנו בכדורסל עדיין מחכה לפריצת הדרך , אבל כאן ואולי גם בענפים קבוצתיים 
אחרים , כמו כדורמים או כדוריד חובה להזרים משאבים ביד רחבה ולעשות כל 
מאמץ לעבור את השלב המוקדם . כל השתתפות בטורניר אולימפי קבוצתי , המבטיחה 
סידרת משחקים , תמיד עדיפה מבחינה ספורטיווית ותעמולתית על הופעה קצרה וחולפת 
בזירה אולימפית שאינה מעוררת תשומת לב רבה בין אם בקליעה , בחתירה , בהיאבקות , 
בסיוף או בגודו . מי שאין לו לא התקציב הדרוש ולא הספורטאים המתאימים מוטב 
שיוותר כליל , או יצמצם עד למינימום , אפילו על מתעמלים , מתאגרפים , 
משקולאים , אתלטים ושחיינים כי הופעה לא מכובדת באיצטדיון האתלטיקה או 
בבריכת השחיה מתסכלת , מזיקה ומשיגה בדיוק ההיפך מהרצוי . אלא אם כן יתברר , 
כי לפתע דרכו אצלנו כוכבים חדשים שאסור להשאירם בבית , או שנהיה משוכנעים 
כי איזה עולה חדש מברית המועצות יחולל פלאים בברצלונה . כדורגל , כדורסל , 
טניס וצוות שייטים שגם הם עדיין חייבים לתת תמורה לאגרה צריכים לשמש אבני - 
יסוד למשלחת לברצלונה . וגם אם לא יתממשו התקוות בטורנירים הקדם אולימפיים , 
לא יהיה טעם למלא את החלל בצורה מלאכותית רק כדי לנסות להזכיר למישהו , 
כי ישראל חיה וקיימת גם בספורט . ככל שנהיה קטנים , צנועים ומציאותיים 
יותר , אך מוכנים , מחושלים ודבקים במשימה , נשוב בעוד שנתיים פחות מאוכזבים 
ועם הרבה פחות תירוצים מהאולימפיאדה הבאה בברצלונה . 
