ועדי העובדים של חברת בזק במרחב תל - אביב ואזור המרכז , המייצגים קרוב 
למחצית מעובדי החברה , הודיעו לשר התקשורת , רפאל פנחסי , כי יורו על 
שיבושים ואף על שביתה בחברה לאחר חג הסוכות , אם עובדים שהושעו עקב בעיות 
משמעת לא יוחזרו מיד לעבודה . הוועדים דורשים גם שהחברה תממן את הגנתם המשפטית 
של העובדים . מרכזי הוועדים בתל - אביב והמרכז , שמעון נחמה ושלמה כפיר , 
טענו אתמול : " אם המנכ"ל , צבי אמיד , אינו מושעה למרות שעניינו נחקר 
על - ידי המשטרה והוא צפוי לעמוד לדין , לא ייתכן שדין אחר יחול על עובדים 
אחרים בחברה " . עוד אמרו שעובדים זוטרים זכאים למימון הגנתם המשפטית על - 
ידי בזק , כפי שנהנה מכך המנכ"ל . בינתיים , החלו להגיע ללשכותיהם של שר 
התקשורת ושל יו"ר מועצת המנהלים של בזק , יורם אלסטר , פניות של מנהלי 
מחוזות ושל מנהלי אגפים , הקוראים להשאיר את המנכ"ל אמיד בתפקידו . 
