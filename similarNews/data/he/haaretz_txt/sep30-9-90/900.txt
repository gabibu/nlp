במקביל להקראת הפרוטוקולים של משפטי גבעתי באולם קטן , כשלצופים צריך להיות 
ברור שמדובר באקט חינוכי ולא בהצגה , נערכת באולם המדרגות הצגה שכוחה הפוליטי 
גדול בהרבה . אילן חצור מאפשר לקהל הצצה אל נפשם של הפלשתינאים ומצליח במשימה 
הקשה של יצירת הזדהות עם הדמויות מבלי לגייס סימפטיה או רחמים כלפיהם , 
מעבר למה שנדרש מן העלילה . זהו סיפור פלשתיני משפחתי - לאומי : אח אחד 
חבר בוועדות ההלם ומסתתר במערות ; אחיו הבכור נחשד בשיתוף פעולה והלשנה ; 
האח הצעיר קרוע בין נאמנויותיו לשני האחים ; לשלושה יש גם אח רביעי , 
שנפצע בעת הפגנה בשל הלשנה , שכל אחד מן האחים נושא בקצת מן האחריות לה . 
העלילה סבוכה וטעונה , רוויה בהפתעות כמו סרט מתח , ובכמה מקומות אפשר 
היה להדק אותה . בתפאורה של איתן לוי ( אטליז , שרצפתו וקירותיו מרוחים 
בדם ) הצליחו דנון ( כבמאי וכשחקן ) ויגאל נאור רענן לוי מצליח בכך פחות 
ביצירת אווירה דחוסה של " דלתיים סגורות " , מבלי להיראות ככרזה פוליטית . 
את המורכבות של גורל הפלשתינאים בין נאמנות לאומית לנאמנות משפחתית הציגו 
יהודים - ישראלים . טוב לדעת שבמקומות החשובים נעשית עוד עבודה עברית . 
קפידבין המחזה פותח ברעיון מצוין , שלפיו מחליטים שלטונות ארה"ב לגרש מתחומה 
את כל היהודים בטרנספר מתורבת ובתשלום פיצויים על רכושם . היהודים האמריקאים 
באים לירושלים ומשתלטים עליה בכוח הממון . לכך מוסיף המחזאי גם משחק מורכב 
של רמות מציאות שונות , שהבמאי רוני פינקוביץ מנצל היטב . חבל רק , שהמחזה 
המושתת על רעיונות טובים כל - כך סובל מהעדר פיתוח נכון ואינו מוביל , בעצם , 
לשום מקום . ההפקה מרשימה ונהנית מיכולתו של הבמאי , מדמיונו , מהמצאותיו 
וגם מתלבושות עשויות היטב . היא סובלת מהעדר שחקנים , שיוכלו לתת משהו 
מלבד התלהבות נעורים ומשחק צוות . חולשתה העיקרית היא בכך , שהמחזאי משחק 
בתפקיד הראשי . קפידבינרעיון לא מקורי ביותר , שלפיו אלוהים הוא ילדותי 
במיוחד , ומחליט יום בהיר אחד לוותר על כסאו ולרדת לארץ . הפיתוח והביצוע 
סובלים לא רק מהעדר מקוריות : זוהי הצגה חובבנית , מרושלת ומביכה בכל רמה 
אפשרית . מה שאין העושים בה מבינים הוא , שלא די ברעיון ובמשאבים המאפשרים 
ליצור " הפקה " . הסוד של עשיית התיאטרון הוא בדיוק באותה רמה של פיתוח 
רעיון , עלילה , דמויות ואמירות . ואת זה אי - אפשר לעשות בדילוג , אחר 
או לא אחר . העובדה , שהצגה ברמה כזו יכולה להיות מועלה במסגרת כלשהי , 
היא ההוכחה שכנראה אין אלוהים . קפידבינהעובדה שהוריהם של רביב ופומרנץ 
חו את השואה והסכימו לספר לילדיהם ולמצלמת הווידאו את שעבר עליהם עדיין אינה 
נותנת להם הכשר להשתמש בחומר זה בהצגה , גם אם הם מקיפים את מסך הווידיאו 
בהרבה תנועה " אמנותית " . להצגה זו ראוי התואר " פורנוגרפיה " , משום שהיא 
משתמשת בחוסר - רגישות אנוכי בנושא טעון וחשוב לצרכים בלתי - חשובים של הצגה 
בפסטיבל עכו . אין להם מה להגיד חוץ מזה שיש להם מצלמת וידאו . חובת המנהל 
האמנותי של הפסטיבל היתה למנוע את המופע . קפידבין עוד הצגה של שתי נשים , 
המבוססת על מקרה אמיתי שבו מתמודדות שתי נערות דתיות עם העולם הדתי והחילוני . 
המשחק עשוי היטב ויש בו כמה רגעים יפים של קשר אנושי , במחזה שהיה צריך 
להרחיק לכת יותר מבחינת העלילה והקשר שבין הדמויות . גם כך הוא יוצר תמונת 
עולם עשויה בפרטים רבים . 
