לפני כשלושה חודשים פירסמתי בעיתון זה מאמר בשם " לשוב אל מסלול הזמן " 
( הארץ , 09 . 6 . 1 ) , ובו ניסיתי להראות , בהיבט היסטורי , כי הרוויזיוניזם 
בעבר וממשיכו , הליכוד , בהווה הם תנועה הפועלת באי - הבנה כמעט מוחלטת 
של זמנה . חודש ימים אחרי פרסומו של המאמר , פרץ משבר במפרץ הפרסי ונדמה 
היה כי ההיסטוריה באה להתל בהיסטוריון . אלא שגם במשבר הנוכחי אין ראשי הליכוד 
מבינים את מהות השינוי המתחולל באזורנו . הם תופסים את פרשת סדאם חוסיין 
רק בהיבט הנוכחי והצבאי שלה . הממשלה מתעלמת מכך שמערך הכוחות הבין - לאומי 
אשר קם כנגד סדאם חוסיין אינו אלא המשך לנפילת החומות של המשטרים הקומוניסטיים . 
הוא מבשר מגמה ארוכת טווח של שיתוף פעולה בין - לאומי המקדם את האנושות 
לפשרה רב - ממדית בהשקפת העולם , בכלכלה ובמדיניות . לא תוקפנותו חסרת 
המעצורים של סדאם חוסיין היא שתקבע את מהלך ההיסטוריה , אלא דווקא המאמץ 
הבין - לאומי למגר אותה , והשתלבותה או אי - השתלבותה של ישראל בתהליך זה 
הינה גורלית לעתידה . הליכוד , המסונוור על - ידי מצב הנסיבות המדיני שהזדמן 
לו , אינו מבין שוב את מהלך ההיסטוריה . בימים אלה הוא נתפס , כנראה , 
לאשליה צרת האופקים כי אפשר לעקוף את לב הסכסוך היהודי - הערבי הבעיה הפלשתינית 
באמצעות הסדרים עם ארצות ערב השכנות . כאילו אפשר שכאשר סדאם חוסיין הוא 
" אביר " העניין הפלשתיני , יזנחו את הפלשתינאים דווקא יריבותיו מבית 
מצרים , סעודיה וסוריה . אולם לא רק הליכוד אינו רואה נכוחה . גם החוגים 
ה"יוניים " הליברליים והשמאליים , מצויים מחוץ למסלול הזמן . אמנם חוגים 
אלה צודקים באומרם כי לב הסכסוך היא הבעיה הפלשתינית , אך לנוכח רוח העוועים 
של ה"משיחיות הסלאח - א - דינית " שאחזה בפלשתינאים , אי אפשר להעלות 
על הדעת היווצרותו של רוב דמוקרטי יציב אשר יטול על עצמו החלטה מדינית שתביא 
להקמתה של מדינה פלשתינית . קפמאבינבמצב החדש , אין לדבר על מדינה פלשתינית 
לאלתר לצדה של מדינת ישראל ; עצם האפשרות של הקמתה בעתיד תלויה בתקופת מעבר , 
אשר בה ייבחנו הסדרים קונפדרטיוויים בתחום המדיני והכלכלי . במושג " הסדרים 
קונפדרטיוויים " כוונתי למערכת של שיתוף פעולה בתחומים שונים , בלי לבטל 
את הריבונות הלאומית של השותפים . יש לפתוח במשא - ומתן על הנושאים הקיימים 
בכל הסדר מדיני שהוא , וקודם כל , שוק אזורי משותף . אין ספק , יצירתה 
של מסגרת כלכלית מעין זו באזורנו קשה יותר מאשר באירופה בגלל הבדלי הרמה 
הכלכלית בין שני המשחקים . אולם ברצון כן אפשר יהיה להתגבר על קשיים אלה . 
בצמוד לכך יהיה צורך בהסדר בתחום תנאי העבודה , שמטרתו תהיה השוואת מעמדם 
של העובדים הערבים לזה של היהודים , וחיסול חרפת מצבם של הפועלים הערבים 
המתגוררים ארעית ביישובים יהודיים . במקביל למישור הכלכלי - חברתי יעוצב , 
לתקופת המבחן , ההסדר המדיני . לפלשתינאים ביהודה , שומרון ועזה תוענק 
אוטונומיה טריטוריאלית , עם סמכויות רחבות כלפי פנים . לאוטונומיה זו יהיה 
גם מעמד בין - לאומי כלפי חוץ , בדומה לנסיכות ליכטנשטיין באירופה המערבית . 
תוך כדי קימומה של האוטונומיה יוציא צה"ל את כוחותיו מן האזורים המאוכלסים 
בערבים וירכז אותם בעיקר באזור החיוני לביטחונה של מדינת ישראל . על בסיס 
הסדרים אלה , יפנו מדינת ישראל והאוטונומיה הפלשתינית אל המעצמות הכלכליות 
בעולם להקמת קרן בין - לאומית גדולה , שכספיה יהיו מיועדים לשיקום הפליטים 
הערבים במקומות מושבם , ולקליטת העולים מבריה"ם בישראל . הצעה זו , שהיא 
אולי ה"אוטופית " ביותר , משרתת את האינטרסים ההדדיים של שני העמים . 
שיקומם של הפליטים יחליש את תביעתם לזכות השיבה , אשר מפניה חרדה מדינת 
ישראל , ואילו קליטתם של העולים וחיזוקה של ישראל יעשה אותה נוחה יותר להיענות 
לדרישותיהם הלאומיות של הפלשתינאים . רק אחרי שימומשו ההסדרים הקונפדרטיוויים 
בשלב זה , ושני הצדדים ייווכחו לדעת כי אכן שיתוף הפעולה ביניהם אפשרי , 
ניתן יהיה לעבור לשלב השני . ראשית , צריך יהיה להחליט אם להסתפק בשיתוף 
כלכלי - חברתי בלבד , או שמא רצוי להעלות את המסגרת לשלב גבוה יותר ולהקים 
מוסדות מדיניים משותפים , כמו פרלמנט , בתי - משפט וכו . כמו כן יהיה 
צורך להחליט אם יהיו להסכם שלושה שותפים שווי - זכויות ישראל , פלשתינאים 
וירדן או שתהיה זו שותפות בין ישראל לבין פדרציה ירדנית - פלשתינית . הקשר 
של מצרים להסדר הקונפדרטיווי חיוני משלוש בחינות : כתומכת מדינית , כמסייעת 
להתגברות על מצוקת המים וכמאפשרת פתרון יסודי לבעייתם של ערביי רצועת עזה . 
מצרים תוכל להחכיר חלק מרצועת החוף לאוטונומיה הפלשתינית . על פי תקדים 
זה אפשר יהיה להחכיר את בקעת הירדן למדינת ישראל , ובעתיד אולי לפתור באותה 
דרך את מעמדה של רמת - הגולן . שנית , יהיה נחוץ למצוא מעמד אזרחי חדש 
לתושבים היהודים בשטחי יהודה ושומרון ולאותם הערבים שאזרחותם הישראלית אינה 
נוחה להם . בהקשר זה אפשר לשקול הסדר אשר ישווה את שיעור האוכלוסייה היהודית 
ביישות הפלשתינית לזה של הערבים במדינת ישראל . הסדר זה יבטיח את הערבים 
מפני רוב יהודי בשטחיהם מחד גיסא , ויספק את אלה מן היהודים אשר ההתיישבות 
באזורים אלה היא להם בבחינת עיקרון מקודש , מאידך גיסא . רק בסופו של תהליך 
משא ומתן אפשר יהיה לגשת לקביעת גורלה של ירושלים . את מעמדה של זו צריך 
יהיה לבסס על שלושה עקרונות : על היותה בירתו ההיסטורית של הלאום היהודי ; 
על מקומה כעיר מקודשת לשלוש הדתות המונותאיסטיות ; ועל אפשרות הפיכתה למרכז 
מדיני - מנהלי של המבנה הקונפדרטיווי שיקום בעתיד . על בסיס הנחות מוקדמות 
אלה אפשר , אולי , למצוא פשרה באמצעות יצירתן של שתי מובלעות בתחומה . 
האחת דתית , בעיר העתיקה , שתנוהל על - ידי שלושת ראשי הדתות במקום . 
השנייה מדינית - קונפדרטיווית , כמו למשל זו של מוסדות האומות המאוחדות 
בזנווה ומוסדות השוק האירופי בבריסל . אני מקווה כי הרהורים אלה לא ייחשבו 
לי כיומרה של " בטלן " ואיש עיון , המעז לחדור לשטח פעולתם של אנשי המעשה 
המדיני . להגנתי ברצוני לומר , כי אבי רעיון החלוקה של א"י לשתי מדינות 
היה חבר ועדת יל , ההיסטוריון רגינלד קופלנד . ורעיון זה , אשר נזרק לחלל 
העולם המדיני בשנת 9391 , התממש לגבי היהודים כעבור עשר שנים . יתר על 
כן , קופלנד הגיע לתוכנית החלוקה מרעיון הקונפדרציה , וכאשר הסתבר לו , 
בסוף שנת 8391 , כי אין סיכוי לתוכניתו חזר אל הרעיון הקונפדרטיווי . 
אני משוכנע כי כיום הגענו למבוי מדיני סתום , אלא אם כן נתחיל לצעוד ביחד 
בזמן ההיסטורי . 
