" קראתי על ההפסד של מכבי בליגה בעיתון במטוס , זה אומר שהם לחוצים ועם 
מוראל נמוך " , אמר אמש מאמן פואי , גרי לורנס , במסיבת עיתונאים בחדר 
האחמ"ים בנתב"ג עם בואה של אלופת שוויץ למישחק הגומלין מחר נגד מכבי תל אביב . 
" מי שאומר שהנסיון והמסורת הם שינצחו טועה . אי אפשר לשנות קבוצת כדורסל 
ביומיים , למרות שלמכבי יש את הכלים לנצח אותנו . היתרון שלנו הם השינויים 
שחלו במכבי . אנחנו לעומת זאת משחקים כבר כמה שנים ביחד " . הכוכב האמריקאי 
של פואי דיויד בראון ( 30 . 2 ם בן 92 ) , שקלע בשבוע שעבר 44 נק בניצחון 
5929 , היה נרגש כשפנינו אליו במיוחד , כדי לשמוע מה יש לו לומר : " אני 
לא חושב שיש לנו ממה להיות לחוצים . מכבי צריכים להיות לחוצים . לנו אין 
מה להפסיד . הסיכויים פיפטי - פיפטי . אני יודע מה היכולת של הקבוצה שלנו . 
למכבי כישרון רב יותר ולנו יש רוח קבוצתית . בלוזאן הלך לי יום טוב במיוחד . 
קלעתי באחוז מצוין , אבל זו לא פעם ראשונה שאני קולע כך " . לסיכום אמר 
המאמן לורנס : " ברור שמכבי יפעיל לחץ על בראון ועל מייק שטוקהלפר ( רכז ) 
שקלעו ביחד 27 נק . הם אלה שעשו למכבי את מירב הנזק . נצטרך לשבש למכבי 
את התכנית " . השווצירים יתאמנו הערב ב - 03 . 02 בהיכל הספורט . 
