לונדון ( ע"ץ ) . קצין בריטי בכיר אמר כי נשק גרעיני יופעל נגד עיראק 
אם היא תפתח בהתקפה כימית במפרץ , מוסר השבועון הבריטי " אובזרבר . השבועון 
מציין כי הקצין משתייך לחטיבת השריון ה7 , שחייליה החלו לצאת בשבת ממערב 
גרמניה לסעודיה . שר ההגנה הבריטי לא אישר ידיעה זו וסירב למסור תגובה כלשהי 
על הכושר הגרעיני של הכוחות הבריטיים . העיתון התוניסאי " סבאח אל חיר " 
מוסר , כי עיראק הצליחה להקים מפעל חדיש לנשק כימי בינארי . לדברי העיתון , 
הדבר המדאיג ביותר כיום את האמריקאנים הוא , שעיראק השיגה את הידע ליצור 
הנשק הכימי הבינארי והיא אכן הצליחה להקים את המפעל . יצויין , כי נשק זה 
אינו מצוי אלא בידי האמריקאים וזהו נשק מורכב מבחינה טכנולוגית . 
