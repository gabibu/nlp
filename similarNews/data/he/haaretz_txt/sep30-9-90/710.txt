ואשינגטון ( מיוחד ל"הארץ " ) . השלב הראשון בעסקת הנשק של ארהב עם סעודיה 
יאושר , כנראה , בהעדר החלטה של שני בתי הקונגרס האמריקאי להתנגד לעסקה . 
גורמים פרו - ישראליים בקונגרס מעריכים , עם זאת , כי הקונגרס יחליט לקשור 
לעסקה כמה תנאים מאזנים , שישפרו את מצב הסיוע הצבאי לישראל . ועדות הקונגרס 
והסנאט לפיקוח על הנשק קיימו אתמול ושלשום שימועים בנוכחותו של עוזר מזכיר 
ההגנה האמריקאי לענייני מדיניות , פול וולפוביץ , שהשמיע כמה טיעונים חדשים 
לגבי חיוניותה של עסקת הנשק הגדולה . וולפוביץ טען בין היתר לראשונה כי 
העסקה נועדה לענות על צרכים ארוכי - טווח של סעודיה , ולא רק על צרכיה הביטחוניים 
המידיים . הוא הטעים כי גם לאחר פתרון המשבר הנוכחי במפרץ , סביר מאוד 
שעיראק תשמור על יכולת צבאית ניכרת , שתאפשר לה להמשיך ולאיים על סעודיה 
גם בעתיד . טיעונו זה בא לענות על ביקורת שנמתחה על הממשל , כי גם השלב 
הראשון של העסקה עם סעודיה , שהיה אמור לענות על צרכיה המידיים , כולל 
פריטים שאספקתם תתאפשר רק בעוד כשלוש שנים . אחת ההצעות שחברי בית הנבחרים 
העלו בהקשר זה היתה , כי הנשק יימסר לסעודיה בהשאלה אך ההצעה נדחתה . 
בתשובה לטענה , כי העסקה מציבה סיכון ממשי לשלומה של ישראל , אמר וולפוביץ : 
" הסיכון לישראל הוא מינימאלי . הבעיה הביטחונית האמיתית של ישראל אינה 
נמצאת בסעודיה אלא במקום אחר " . חרף הביקורת הקשה בקרב קבוצה ניכרת של חברי 
קונגרס וסנאט על העסקה , אומרים גורמים בקונגרס האמריקאי כי אין לשער שיושג 
רוב ליוזמה , שתביע התנגדות לקיומה . לפי החוק האמריקאי , אם התנגדות 
כזו לא תובע בתוך חודש מן היום שבו הוגשה הצעת החוק על - ידי הממשל , הרי 
היא תאושר באופן אוטומאטי . בתוך כך , חברי ועדות המשנה של הקונגרס והסנאט 
לעניין הקצבות לסיוע החוץ מקיימים בימים האחרונים דיונים בפרטי יוזמת חקיקה , 
שתכלול כמה הקלות משמעותיות לסיוע הביטחוני שמקבלת ישראל . בהצעה נכללים 
כמה סעיפים , העשויים להקל על ישראל במידה ניכרת : הצעה להעניק לישראל 
את הסיוע הביטחוני השנתי שלה ( בערך של 8 . 1 מיליארד דולר ) בתחילת שנת 
התקציב . כך תוכל ממשלת ישראל ליהנות מפירות הריבית עליו בהיקף של 0708 
מיליון דולר לשנה . הצעה להגדיל את היקף ה"הצבה מראש " של ציוד אמריקאי 
במחסנים צבאיים ישראליים מ001 מיליון דולר ל002 מיליון דולר . הרשאה לממשלת 
ישראל להמיר חלק מתקציב הסיוע האזרחי שלה בתוספת לתקציב הסיוע הביטחוני . 
הגדלת הסכום , שבאמצעותו תוכל ישראל לרכוש פריטי נשק , בעזרת מנגנון 
פיננסי שיוזיל באופן משמעותי את רכש הנשק שלה . הצעת החקיקה הזו מצויה 
עדיין בתחילת דרכה , והיא מחייבת אישור של ועדות הקונגרס והסנאט , אישור 
במליאה של שני הבתים , ואישור סופי של הנשיא . 
