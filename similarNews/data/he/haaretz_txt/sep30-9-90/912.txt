ניו - יורק ( מיוחד ל"הארץ " ) . דוברו של מיכאיל גורבצוב , ויטאלי איגנאטנקו 
המבקר עתה בארה"ב , אמר לשבועון " טיים " כי במסגרת ועידה בין - לאומית 
לשלום תיפתרנה כל הבעיות במזרח התיכון כחבילה אחת כולל הבעיה הפלשתינית . 
" זהו מסר , שארה"ב לא מעוניינת שסדאם חוסיין ישמע " , כותב השבועון . 
הדובר הסובייטי לא הוציא מכלל אפשרות שיגור צבא רוסי לסעודיה , שישתלב בכוח 
הבין - לאומי השוהה שם . " טיים " טוען , כי חרף הבהרתו של הנשיא בוש 
שאין לפרש את דבריו בעצרת האו"ם כיצירת זיקה בין המשבר במפרץ הפרסי לבין 
הסכסוך הישראלי - ערבי , ציין פקיד ממשל בכיר שבנאומו של בוש " היו צליל 
וגוון חדשים " . הפקיד הוסיף , כי אם הקואליציה נגד עיראק תחזיק מעמד ותאלץ 
את סדאם חוסיין ליסוג מכוויית , ייתכן ויהיה בה כלומר , בקואליציה " גרעין 
של משהו שיאפשר טיפול בסכסוך הישראלי - ערבי " . השבועון אומר , כי למרות 
שפקידים ישראלים קיבלו את הבהרת הנשיא , קיים בישראל חשש כי אם עיראק תובס , 
תנסה ארה"ב לפצות את הערבים על חשבונה של ישראל . " מכיוון שישראל איננה 
מוכנה לסגת מהשטחים , עשויה ארה"ב להסתכן בהבטחה שלא תוכל לקיים " . 
