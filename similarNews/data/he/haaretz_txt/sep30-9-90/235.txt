" פרקליטות מחוז ירושלים עשויה להעמיד לדין את מנכ"ל חברת בזק , תת - אלוף 
( מיל . ) צבי אמיד , לאחר שהמשטרה העבירה לידיה את תיק החקירה סביב 
עסקת רכש שביצעה בזק ועל - פי החשד שירתה אינטרסים של גופים מחוץ לחברה . 
אמיד אמר אתמול ל"הארץ " , שככל הידוע לו , בפרקליטות המדינה לא התקבלה 
כל החלטה בעניינו . הוא הוסיף כי לא ביקש לעבור הליך שימוע . עם זאת נודע , 
כי עורכת הדין של אמיד , יוספה טפירו , זומנה אתמול לפרקליטות . החומר 
שהעבירה המשטרה לעיונה של הפרקליטות נוגע בין היתר לעסקה שבה רכשה בזק מערכות 
כפל דיבור אנלוגיות ששוויין 064 אלף דולר מחברת אי - סי - איי . ביקורת 
פנימית בבזק גילתה שהזמנת הציוד נעשתה ללא דרישת הצרכן ובעל התקציב תחום 
תמסורת באגף ההנדסה של בזק כאשר בזק כלל לא נזקקה למערכות אלה . ההזמנה 
הובאה לדיון בוועדת הרכישות של החברה רק לאחר שהציוד סופק . רק כשלוש שנים 
לאחר הרכישה החזירה בזק את הציוד שהזמינה לחברת אי - סי - איי , אולם התמורה 
הכספית עבורו לא הוחזרה לבזק . לפי החשד , שנמצא לו חיזוק מפי הסמנכ"ל לכלכלה 
בחברת בזק , רכישתן של המערכות בוצעה לפי הוראתו של אמיד , כדי לסייע כספית 
לחברת אי - סי - איי ולאפשר לה להציג מאזנים משופרים . במקביל לחקירת המשטרה 
מסר יו"ר מועצת המנהלים של בזק , יורם אלסטר , את הממצאים הללו לעיונם 
של השרים הכלכליים ושל מבקרת המדינה , מרים בן - פורת . 
