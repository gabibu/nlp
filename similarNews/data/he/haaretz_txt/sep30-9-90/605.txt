כאשר כבש סדאם חוסיין את כוויית , הוא הביא בחשבון את האפשרות שארצות הברית 
תגיב . אך הוא לא ציפה למעורבות אמריקאית קשה כל כך . אלא שהמשבר במפרץ 
הפרסי ומחירי הנפט העולים חשפו בעיה עמוקה בכלכלה האמריקאית : זהו גם משבר 
צריכה . רק זה מסביר את עוצמת התגובה האמריקאית . ארה"ב , הצורכת 3 מיליארד 
שעט"ן ( שווה ערך טונת נפט ) בשנה , ושאוכלוסייתה מהווה רק % 5 מכלל האוכלוסייה 
העולמית , צורכת אנרגיה ראשונית באותו שיעור כמו המדינות המתפתחות , המהוות 
% 57 מכלל האוכלוסייה העולמית . שיעור צריכתה עדיין גבוה פי שניים מהשיעור 
באירופה , פי שניים וחצי מיפאן ופי ששה מהממוצע של שאר המדינות . הסיכונים 
הכרוכים בצריכת - יתר ידועים זה כבר , אך במידה רבה הם הודחקו או הומעטה 
חשיבותם . הדבר חל גם על הנשיא גורג בוש . אין הוכחה טובה יותר לכך מאשר 
הודעתו של האיש היושב בבית הלבן כי בדעתו למלא תפקיד מוביל בפתרון אפקט החממה . 
בינתיים נאלץ בוש להכניס תיקונים בטווח הפעולה הצר שלו בתחום מדיניות האנרגיה . 
הודעתו נהפכה לבומרנג אקולוגי - פוליטי , שכן ארה"ב עדיין אינה רואה עצמה 
מסוגלת לצמצם את צריכת הנפט שלה . כמעט כל הסכסוכים , המשברים והבעיות בתקופת 
שלטונו הקצרה של בוש התגלו באורח ישיר או עקיף כתלויים באנרגיה . את הכהונה 
פתחה תאונת מכלית הנפט של אקסון , ואז נכנסו לזירה חסידי שימור הסביבה . 
הם התחזקו בעקבות התאונה , וכפו את קבלת תוכנית האוויר הנקי להפחתת שיעור 
הגופרית ותחמוצת החנקן בגזי הפליטה של התעשייה ותחנות הכוח . בגרמניה המערבית 
עלה טיהור דומה של תחנות הכוח , בנות 07 אלף מגה - ואט , בכ0504 מיליארד 
מארק . אולם בארה"ב יהיה צריך לטהר מערכת של תחנות - כוח בנות 055 אלף מגה - 
ואט . איך אפשר איפוא לממן תוכנית לחיסכון באנרגיה לבלימת אפקט החממה על - 
ידי צמצום פליטת דו - תחמוצת הפחמן ב%02 לפחות , אם פירוש הדבר במקרה כזה 
שתעשיית הייצוא האמריקאית תיקלע למשבר ? לא בלי סיבה , המדינות התעשייתיות 
בעלות ניצול האנרגיה הרציונלי ביותר הן כיום גם החזקות ביותר מבחינה כלכלית . 
עד כה האמינה ארה"ב שתוכל לקזז גירעונות אלה על - ידי מחירי אנרגיה נמוכים . 
אבל התוצאה היתה הפוכה מהמקווה . " הנחת - יסוד של תוכנית יעילה לחיסכון 
באנרגיה " , אמר פקיד בכיר בממשל , " היא העלאת מחירי האנרגיה ב%51 לפחות " . 
אך בדיוק צעד כזה לא יחזק את התעשייה האמריקאית החבוטה והחבולה , וההכרה 
בכך סוגרת את מעגל הקסמים האמריקאי בנושא האנרגיה . תוצאותיו המחרידות של 
הרעב לאנרגיה הפכו את הפוליטיקה האמריקאית לחשופה ולפגיעה ביותר . אין לראות 
באופק תפנית כלשהי . לדברי סוכנות האנרגיה הבין - לאומית ( איי - אי - 
אי ) , התלות בייבוא נפט עוד תעלה , ומ004 מיליון טון כיום היא תגיע ל006 
מיליון בשנת 5002 . כדי שאפשר יהיה לקבוע אם ובאלו אמצעים צמצום קיצוני בצריכת 
הנפט האמריקאית הוא אפשרי , יש לנתח את תשתיות השוק ואת דגם הצריכה כפי 
שהתפתחו במהלך ההיסטוריה . חוקרים אמריקאים בולטים אכן השמיעו ביקורת בנושא 
עוד לפני הדיון על מות היערות , התחממות האקלים , מאזן הסחר והמשבר במפרץ 
הפרסי . לדעתם , הסיבות המהותיות לדרכים הלא - משתנות לצריכת אנרגיה בארצם 
נעוצות בתודעה הקיבוצית של אמריקאים , במחירי האנרגיה הנמוכים , בעמדות 
הפוליטיות ובהיצע הטכני . כל אחד ממרכיבים אלה מחזק את היתר . כשמחירי 
האנרגיה ירדו ( כיום עולה קילו בנזין % 06 פחות מקילו תפוחי אדמה ) , חזרו 
האמריקאים לקנות מכוניות גדולות יותר . בעוד הנשיא קרטר ניסה לשנות את התייחסותם 
של האזרחים לחיסכון באנרגיה , ביטל ממשל רייגן שוב את ההגבלות על צריכת 
דלק . " זוהי התיאוריה הטלפתית של השוק הרגיש לכל שינוי " , סבור אמורי 
לאווינס , שהתיזה שלו בדבר " מהפיכת היעילות " באנרגיה עוררה גלים ברחבי 
העולם . לאווינס מותח ביקורת על משרד האנרגיה של ממשל רייגן , שקיצץ ב%17 
את ההוצאות על מחקר , פיתוח וקידום טכנולוגיות להגברת הניצולת של צריכת 
האנרגיה . לביקורת זו מסכים גם ארתור רוזנפלד , פיסיקאי ומנהל " המכון 
למדעי הבנייה " באוניברסיטת ברקלי בלקיפורניה . נעשה מעט מדי כדי לקדם 
את מודעות האזרחים לצורך בחיסכון אנרגיה , הוא אומר . זו , לדעתו של לי 
שיפר , מדען בלורנס ברקלי לבורטוריום בקליפורניה , הסיבה מדוע יפאן צורכת 
בייצור הסחורות והשירותים שלה רק מחצית האנרגיה שצורכים האמריקאים . כצרכן 
אנרגיה אופייני , מעלה שיפר את המקרר החשמלי , זולל האנרגיה הגדול ביותר 
במשק הבית האמריקאי . על - פי נתוניו , מקרר חשמלי חדש בארה"ב צורך בממוצע 
002 , 1 קילוואט - שעה בשנה , בעוד שדגם יפאני צורך בממוצע 005 קילוואט - 
שעה . באורח עקיף מושפעת צריכת האנרגיה הגבוהה גם מצורכי הבטיחות הגבוהים . 
בארה"ב קיימים תקני מוצרים נוקשים , וההקפדה על כך שחומרי בנייה , מכשירים 
ומיתקנים טכניים יענו על התקן עולה גם היא בצריכת אנרגיה מעל ומעבר . על 
" גירעונות תשתיתיים " מדבר פול קנדי , פרופסור להיסטוריה באוניברסיטת 
ייל . לדעתו , אחד החסרונות של אמריקה , בהשוואה ליפאן ולגרמניה המערבית , 
הוא חישוב הרווחים מדי רבעון , נוהג התורם למצב שבו גובה ההוצאות מכתיב 
את החשיבה העסקית , ועיצוב המוצר ואיכותו מוזנחים במידה גדלה והולכת . 
התייחסות זו הופכת עורכי - דין , רואי - חשבון ומנהלנים לחשובים בהרבה מאשר 
מהנדסים . עושרה הכלכלי לכאורה של ארה"ב נחשף איפוא כמערכת אשראי מוסווית 
הפוגעת בטבע ובאוכלוסיות העולם כולו ואינה מציעה כל סיכוי לעתיד . לצד הבעיות 
הלאומיות הקשורות באנרגיה , נוכחה ארה"ב במשבר המפרץ עד כמה כרוכה צריכת - 
יתר של אנרגיה בסיכון כלכלי , ולפיכך גם פוליטי . לא הבטחת האספקה , אלא 
עליית מחירי הנפט עקב פקקי אספקה , היא האפשרות שצריכה להפחיד . מי שצורך 
אנרגיה פי שניים יותר ממתחריו , ייפגע מעליות מחירי אנרגיה ראשונית לפחות 
פי שניים יותר מהאחרים . 
