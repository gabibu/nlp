הסתדרות המורים הודיעה אתמול כי תשבית את הלימודים במערכת החינוך החל ב32 
באוקטובר , עקב סכסוך עם האוצר בגין שכר המורים . בהודעת הסתדרות המורים 
נמסר כי משך השביתה הוא בלתי - מוגבל . מזכ"ל הסתדרות המורים , יצחק ולבר , 
אמר אתמול כי ארגונו הכריז סכסוך עבודה נגד האוצר , בעקבות סירובו להוסיף 
לשכר המורים תוספת בשיעור % 52 . המשא ומתן עם האוצר בעניין זה הגיע למבוי 
סתום והצעות הפשרה שהועלו על - ידי האוצר אינן מקובלות על המורים . ולבר 
ציין כי מורה בשנת ותק ראשונה משתכר 648 שקל בחודש , פחות משכר - המינימום 
במשק . מורה בעל ותק של 01 שנים משתכר 302 , 1 שקל בחודש . מורה בשיא הטבלה , 
עם ותק של 33 שנה , משתכר 457 , 1 שקל בחודש . מזכ"ל הסתדרות המורים הוסיף 
כי המורים אינם מקבלים החזר בעבור אחזקת רכב או תוספות שכר יחודיות אחרות 
המקובלות במגזר הציבורי . סיבה נוספת לאיום ההשבתה של המורים היא העובדה 
שהאוצר מסרב לתקן את שכר המנהלים והמפקחים . בנושא זה , החלו עיצומים כבר 
אתמול ( אחרי שלפני כשבועיים הוכרז סכסוך עבודה בעניינם ) . הסתדרות המורים 
הורתה למנהלים , שלא להעמיד ממלאי מקום למורים חסרים , אלא לשלוח את הילדים 
הביתה . דרישה נוספת שמעמידה הסתדרות המורים היא שמספר התלמידים בכיתה לא 
יעלה על 53 , ושתואץ היערכות המערכת לקליטת תלמידים - עולים , בכל הנוגע 
למבנים , לציוד ולכוח אדם . ולבר הדגיש כי האיום בהשבתה הוא גם לאות סולידריות 
עם מאבק העובדים במשק , לביטול סעיפים הרסניים , כהגדרתו , בתוכנית הכלכלית 
החדשה של האוצר . הכוונה לביטול הסעיפים העלולים לפגוע בחיסכון , ובקרנות 
ההשתלמות והפנסיה . 
