הבנק הבינלאומי הראשון מסר אתמול על הפעלת תוכנית חיסכון חדשה , הכוללת 
בתוכה מרכיב של הצמדת רווחי התוכנית לביצועים בשוק המניות . התוכנית תופעל 
לתקופה של חמש שנים , עם תחנות יציאה . לחוסכים בתוכנית החדשה תובטח הצמדה 
למדד למשך כל תקופת החיסכון . הריבית בתוכנית , שתעמוד על % 51 . 2 לשנה , 
תוצמד לשיעור התשואה הריאלי שתשיג במהלך התקופה קבוצת קרנות נאמנות המתמחה 
במניות . תשואת שוק המניות תחושב על פי ביצוען של קרנות הנאמנות מרץ ומור 
( בניהול הבנק הבינלאומי ) , אודם ( בניהול בנק לאומי ) , ארז ( בניהול 
בנק הפועלים ) דקל ( בניהול אילנות דיסקונט ) ונטיף ( בניהול בנק המזרחי ) 
. בבינלאומי בדקו תחילה את האפשרות להצמיד את הריבית למדד המניות הכללי , 
אולם חזרו מרעיון זה , מחשש כי יחויבו במס אם ישקיעו במניות . בנק ישראל 
גם אוסר על הבנקים , מאז המפולת ב3891 , להשקיע במניות חופשיות . החל מאתמול , 
הודיע הבנק ללקוחותיו על העלאת הריבית הריאלית בתוכנית תשורה ל%5 . 2 לשנה . 
מנגד , ביטל הבנק את המענק המיוחד של מדד חודש ספטמבר , שלקוחותיו קיבלו 
עד כה בחודש ההצטרפות לתוכנית . תוכנית החיסכון החדשה של הבינלאומי מופעלת 
זו הפעם הראשונה ללא היתר מיוחד מצד האוצר , שהודיע , עם הפעלת התוכנית 
הכלכלית החדשה לפני כחודש ימים , כי לא יהיה צורך בקבלת היתר מיוחד להפעלת 
תוכניות חסכון חדשות . תוכנית הבינלאומי מהווה פריצת דרך מבחינה זו . עד 
כה , מקובל היה שרווחי התכניות מבוססים רק על כיסוי הבנקים באג"ח . מעתה , 
יחפשו הבנקים אפיקי השקעה נוספים , שיהיה בהם כדי לשפר את התשואות של הלקוחות . 
