עד סוף העשור הנוכחי תוצב , לפי התוכנית , תחנת חלל אמריקאית במסלול חללי 
היקפי סביב כדור - הארץ . התחנה הזאת , שמדענים אמריקאים מדברים עליה בערגה 
זה שתי עשרות שנים , תצטרף לתחנת החלל הסובייטית " מיר " ( " שלום " ) 
, שכבר נמצאת בחלל כמה שנים . תחנת חלל נבדלת מחללית , או ממעבורת חלל , 
כפי שתחנת רכבת נבדלת מהרכבת עצמה : על אף שהיא מרחפת בחלל הריק , ונעה 
ללא הרף , היא אמורה לשמש בסיס קבע לאסטרונאוטים ו"נמל בית " לחלליות , 
למעבורות החלל ולמטוסי החלל ( הנמצאים בתכנון ) . מדענים שישהו בתחנה 
תקופות ארוכות יחסית ( מחודשים אחדים ועד שנה ויותר ) , יבצעו ניסויים 
שונים בתנאי חלל : כבידה מעטה , אור שמש לא מסונן ( הכולל מרכיבים שאינם 
מגיעים אל פני הקרקע , מפני שהם נבלמים באטמוספירה של הארץ ) , חילופי 
טמפרטורה חריפים וכו . התחנה תשמש , לפי התוכניות , בית - חרושת ניסיוני 
לחומרים שונים , שייתכן שקל יותר לייצרם בחלל מאשר על - פני כדור - הארץ . 
היא גם תשמש בסיס לתיקון לוויינים פגועים ( שיובלו אליה באמצעות מעבורות 
החלל ) ובסיס לשיגור לוויינים למסלולים גבוהים ומרוחקים יותר , בהשוואה 
למסלול ההיקפי של התחנה עצמה . אבל למעשה , חלק גדול מהניסויים שיבוצעו 
בתחנת החלל האמריקאית , שתיקרא " פרידם " ( חירות ) , נועד לתת תשובה 
באשר למידת יכולתם של בני - אדם לחיות בחלל פרקי זמן ארוכים מאוד , בתחנות 
חלל גדולות יותר , שיוצבו בחלל בעתיד . תחנות החלל " האמיתיות " יוצבו 
במסלול גבוה מאוד , מסלול התנועה של הירח סביב הארץ ( מרחק 000 , 683 קילומטרים 
מפני האדמה ) . לשם השוואה , " פרידום " תרחף בחלל במרחק 005006 קילומטרים 
מהארץ , ולווייני תקשורת מוצבים במסלול הקפי שמרחקו כ000 , 53 קילומטרים 
מכדור - הארץ . קפמאליד4ההליכה למרחקים גדולים כל - כך נובעת מכך , שבמסלול 
הירח סביב הארץ מצויים כמה אזורים שיש בהם מצב של שיווי משקל בין כוחות 
הכבידה של הארץ והירח . כלומר , כל גוף שיוצב באחד האזורים הללו יישאר 
קבוע במקומו לאורך זמן , ולא יהיה צורך להפעיל מנועים , או כוחות התנגדות 
אחרים , כדי למנוע את התרסקותו על הארץ , או על הירח . תחנות החלל העתידיות 
יהיו , למעשה , מעין עולמות מלאכותיים , שעשרות אלפי בני - אדם יוכלו 
לחיות ולעבוד בהם דרך קבע . אבי הרעיון הזה הוא ד"ר ג . ק . אוניל , 
פיסיקאי מאוניברסיטת פרינסטון . אוניל הטיל על תלמידיו תרגיל לא רגיל : 
למצוא ולאתר את הסביבה המתאימה ביותר לקיומה של חברה טכנולוגית . תחילה 
הופתע מעט לשמוע מתלמידיו , כי הסביבה המתאימה ביותר היא החלל החיצון . 
אבל לאחר ששמע את נימוקיהם , והוסיף כמה רעיונות משלו , החל להשתדל למען 
הרעיון במסדרונות הממשל האמריקאי , בחדרי הישיבות של סוכנות החלל האמריקאית 
ובכל מקום אחר שהצליח לעניין בו שומעים . נאס"א , הממשל האמריקאי וכמה 
אוניברסיטאות ומכוני מחקר בארה"ב החליטו להקים פורום של מומחים , שיתכננו 
תחנות חלל כאלה ואת אורח החיים בהן . בשלב זה אין מדובר בתכנון מפורט , 
אלא בתכנון הנדסי עקרוני , המלווה בתכנון של סביבת החיים והאקולוגיה בתחנת 
החלל . לפי התוכניות העקרוניות , תחנות החלל של אוניל יהיו מעין גלגלי 
ענק , עשויים מצינור בקוטר של כמה עשרות מטרים , שחללו הפנימי יהיה מרחב 
החיים של התחנה . הגלגל הענק יסתובב על צירו בכוחם של מנועי צידוד , וכך 
ייווצר כוח כבידה בחללו הפנימי ( כנגד הדופן החיצונית של הצינור ) . מפעילי 
התחנה יוכלו לכוון את עוצמת כוח הכבידה כרצונם : הגברת המהירות של התחנה 
תיצור כוח כבידה חזק יותר בדפנותיה , ואילו האטת הסיבוב תרפה את כוח הכבידה 
הפנימי . לפי הערכות צוות המומחים , תחנת חלל כזאת תוכל לשאת , להעסיק 
ולכלכל 000 , 061 בני - אדם . במלים אחרות , מדובר בערי - חלל , שיצטרכו 
לכלול מקומות מגורים , תעסוקה , בילוי , בתי - ספר , בתי - חולים וכו 
וכל זה במרחק 000 , 683 קילומטרים מכדור - הארץ . תחנות חלל קטנות , כמו 
" מיר " ו"פרידום " , מקבלות את כל צורכיהן באמצעות מעבורות - חלל או חלליות , 
כולל אוויר בהרכב מתאים , מים ומזון לאסטרונאוטים ולחוקרים השוהים בהן . 
אבל , משלוח מצרכים לארבעה אסטרונאוטים השוהים במרחק של 005 קילומטרים 
מהארץ , הוא דבר אחד , ומשלוח של אוויר , מים ומזון ל000 , 061 בני - 
אדם השוהים במרחק של 000 , 683 קילומטרים מכאן , זה סיפור אחר לגמרי . 
למעשה , זהו מבצע בלתי - אפשרי . לכן , מימוש התוכנית להקמת תחנות חלל 
גדולות תלוי בעיקר במידת יכולתנו למצוא פתרון לשאלות כלכליות הכרוכות בהפעלתן . 
כך נולד תחום מחקר חדש , שנועד לפתח מערכת אקולוגית , שתוכל לתפקד מחוץ 
למערכת האקולוגית של הארץ . חוקרים העוסקים בתחום המחקר הזה מנסים לבנות 
הרכבים שונים של צמחים , קרקע , מים , מינרלים , גזים ובעלי - חיים , 
שיחד ייצרו סביבה , שתוכל לקיים את עצמה לאורך זמן ולספק לבני - אדם שיחיו 
בתחנת החלל , מים , אוויר ומזון . החוקרים נדרשים להחליט אילו צמחים נחוצים 
בחלל ( למזון , ליצירת חמצן ולאיסוף הפחמן הדו - חמצני מהאוויר ) , ואילו 
בעלי - חיים יביאו תועלת יותר מהטירחה הכרוכה בגידולם . במלים אחרות , 
מדובר כאן כמעט בבריאת עולם חדש . קפמאליד4רוב המחקרים שנעשו באחרונה בתחום 
זה של אקולוגיה עצמאית מבוססים על בחינת יחסי הגומלין הסביבתיים בין שני 
גורמים , או לכל היותר בין עשרה עד עשרים גורמים שונים . מערכות סביבתיות 
מורכבות יותר נבחנות במערכות ממוחשבות סימולטיוויות , שנבנו במיוחד למטרה 
זו . אבל גם המערכות הללו עדיין אינן מסוגלות " להריץ " אקולוגיה שלמה 
ולבחון את השפעות הגומלין של עשרות אלפי מרכיביה , אלה על אלה ולאורך זמן . 
הדרך היחידה לבדוק כיצד פועלת אקולוגיה שכל מרכיביה נבחרו בידי החוקרים היא , 
פשוט , לבנות את הסביבה הנבחרת הזאת . וזה בדיוק מה שעושים בימים אלה 
כמה חוקרים בארה"ב . הניסוי הזה מכונה " ביוספירה - 2 " ( ביוספירה - 
1 היא הסביבה האקולוגית של כדור - הארץ , כפי שאנחנו מכירים אותה ) וממומן 
בידי קונסורציום כלכלי , שחברות בו כמה חברות פרטיות , בראשות " טקסס 
אויל " . ההשקעה הכללית בפרויקט נאמדת בכ03 מיליון דולר , וחברות הקונסורציום 
מקוות למכור את תוצרי הניסוי ( מערכת אקולוגית עצמאית ) , לנאס"א , לסוכנות 
החלל האירופית , לרוסים , ליפאנים , או לכל גורם או מדינה אחרים , שיבקשו 
לבנות תחנת חלל בעלת מערכת אקולוגית עצמאית . לצורך הניסוי גודר ונחסם שטח 
קרקע של כשמונה דונם במדבר אריזונה , מוקף ב"שטח מפורז " של 005 , 2 דונם 
המבדיל אותו מהסביבה . קירות המבנה וגגו עשויים חומר שקוף , המחדיר את 
קרינת השמש , אבל חוץ מזה , המבנה אטום לכל מגע עם החוץ , לרבות אטימה 
תת - קרקעית מוחלטת . שמונה חוקרים מתגוררים במבנה האטום . הקשר שלהם עם 
החוץ מתנהל באמצעות קו טלפון , כבל וידיאו ותקשורת מחשבים . מלבד המידע 
הזורם בכבלים הללו , שום סחורות ושום חומרים לא עוברים בין שטח הניסוי לסביבה 
החיצונית . אפילו חיידקים ונגיפים מן החוץ לא יכולים לחדור לכאן . החוקרים 
יבחנו את תגובותיה ופעולתה של הסביבה שהם עצמם הרכיבו . בראשית , בחרו 
את הקרקע והחומרים הנלווים אליה , שהוכנסו לשטח הניסוי . אחר כך " בראו " 
אוקיינוס קטן על חלק מן הקרקע , ואיכלסו אותו בכ000 , 51 מינים שונים של 
צמחי - ים ובעלי - חיים ימיים , מיצורים חד - תאיים ויצורים וצמחים נחותים , 
ועד דגים ( יונקים ימיים לא הוכנסו ) . על היבשה חיים ברווזים , תרנגולות , 
ארנבות , כלב אחד וחתול אחד . הצמחים כוללים כמה עשרות אלפי בקטריות , 
צמחים חד - שנתיים וצמחים רב - שנתיים . לפי עדת החוקרים , בחירת הצמחים 
היתה החלק הקשה ביותר בתכנון הניסוי . הצמחים נועדו לאזן את האטמוספירה הפנימית , 
באמצעות תהליך הפוטוסינתיזה , שבו הם נוטלים מהאוויר את הפחמן הדו - חמצני 
ופולטים חמצן . תהליך זה חיוני " כאוויר לנשימה " לקיומה של כל מערכת 
שאמורה לאכלס בני - אדם ובעלי - חיים . בנוסף לכך , הצמחים , ובעלי - 
החיים הימיים , אמורים להיות המקור העיקרי למזון . מספר בעלי - החיים 
היבשתיים שאפשר לקיים במערכת סגורה כזאת הוא מוגבל ביותר , וממילא לא יוכלו 
לשמש מזון בסיסי , אלא תוספת קולינארית בלבד . החוקרים נמנעו מלכלול בשטח 
הניסוי חיידקים ובעלי - חיים מזיקים שונים . הם גם מתכננים לבצע מניפולציות 
שונות בתהליך הפוטוסינתיזה של הצמחים , באמצעות שליטה באורכי - הגל של האור 
שיגיעו לשטח הניסוי . במקום תנאי האור השוררים בדרך - כלל על - פני כדור - 
הארץ , הם ייצרו תנאי אור שידמו ככל האפשר לתנאי האור בחלל החיצון , מקום 
שבו האטמוספירה אינה מסננת ובולעת חלק ניכר מגלי האור המגיעים מהשמש . בניסויים 
קודמים התברר , שצמחים שגדלו באור " חללי " השתמשו בחלק גדול יותר של 
האנרגיה שלהם , לצורך עיבוי שורשיהם . סינון מסוים של האור ( שלא פורט ) 
מביא להפניית אנרגיה רבה ליצירת כמות גדולה של עמילן בעלי הצמח . עכשיו 
ינסו החוקרים לאמת את המימצאים הללו , שנודעת להם חשיבות בכל הקשור לגידול 
צמחים ששורשיהם , או עליהם , משמשים למאכל . מידע מפורט בעניין זה יאפשר 
לאנשי תחנות החלל לספק לכל צמח אור באורך - הגל המתאים ביותר לגידול חלק 
הצמח המשמש למאכל . השילוב הזה , של העדר מזיקים וביצוע מניפולציות בתהליך 
הפוטוסינתזה , עשוי , לדעת כמה מהחוקרים , להעלות את שיעור היבול שיגודל 
בחלל ( או במערכות אקולוגיות סגורות בכל מקום אחר ) , עד פי - עשרים 
מהיבול הרגיל של אותם צמחים באותו שטח על הארץ . כמו כל דבר אחר בתחנת החלל , 
גם האדמה תימצא שם במשורה . לפיכך מנסים החוקרים ב"ביוספירה - 2 " לבחון 
שיטות שונות לגידול צמחים בקרקע מועטת . מעשית , הם פשוט מגבילים את הנפח 
שבו מתירים לשורשיהם של צמחים שונים להתפשט . אחד הצמחים שהסתגל בקלות 
יחסית לתנאי הצנע האלה הוא העגבניה . אך בדרך כלל נטעים של צמחים הגדלים 
בקרקע מוגבלת , הם קטנים וסיכויי הגדילה שלהם מעטים . באמצעות שינוי פני 
הקרקע , תנאי הלחות , הגובה היחסי וסינון מבוקר של אור השמש , ייצרו החוקרים , 
בעולמם הפנימי והמוגבל , לא פחות משמונה אזורי אקלים שונים : אזור טרופי , 
שיירדו בו מדי יום גשמים חמימים , סוואנות , אזורים ממוזגים ועוד . כך 
יוכלו לבחון את האקולוגיה הסינתטית בתנאים שונים , ולאתר בה נקודות תורפה 
שונות . כמה מהחוקרים אף סבורים , כי תנועת האוויר בין אזורי האקלים השונים , 
חיונית לפעולתה התקינה של המערכת האקולוגית הסגורה . שעריה של " ביוספירה - 
2 " ננעלו לפני כשנה . מאותו זמן עברו הרבה מאוד ביטים בכבלי התקשורת של 
המחשבים המקשרים את " העולם שבפנים " אל " העולם שבחוץ " . אבל מה בדיוק 
מתרחש שם , במערכת חיים סגורה ועצמאית לגמרי , אפשר יהיה לדעת רק כשייפתחו 
הדלתות , בעוד כשנה . 
