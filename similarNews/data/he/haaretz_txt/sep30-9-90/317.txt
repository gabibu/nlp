מה שידענו כבר כמה שבועות , הוצג אמש לעיני כל . עתה , משהושפל האלוף 
במשחקו הראשון בהיכל , ברור שהשינוי בהרכב יבוא . וזה הדבר הטוב היחיד 
שיצא לו מההפסד האומלל לירושלמים הסימפטים . כי ללא שינוי , זו הולכת להיות 
עונת המהפך בכדורסל הישראלי . מכבי הבהיר בהיכל כיצד קבוצת כדורסל אינה צריכה 
לשחק . ירושלים עקצה וניצלה כל טעות . מכבי ללא ריבאונד הגנה והתקפה , 
ללא קלעי חוץ שידעו לפתוח את האיזורית הצפופה של האורחים וללא מנהיג על 
המשטח שיידע להרים אותם מהקרשים שם הם היו הרבה זמן לפני השריקה האחרונה 
טסה להתרסקות ודאית . מכבי היא קבוצה נמוכה . זה ברור . אבל ריבאונד לוקחים 
גם בכל , בסגירה נכונה ובנכונות . 6362 לטובת ירושלים מסביר הרבה . 419 
איבודים למכבי , לא פחות . אחוז קליעה מהעונשין 44 לעומת 57 לירושלים . 
וכך הלאה . כל הסטאטיסטיקה הזאת מראה על יתרון ברור לירושלים . אבל מה 
שלא מתבטא במספרים , עובר דרך הלב ושם משהו כבוי בשורות האלופים . אין 
אמונה , אין משחק צוות ועוצמה כבעבר . לירושלים היה ארז חזן ביום מצויין 
( 0171 מהשדה מהן 5 שלשות ) . הוא סחט עבירות וגרם כאבי ראש . מוטאפציץ 
עזר לו ושפע נתן לו את הכדור למרות שהוא לא פחות טוב ממנו . הגבוהים וולס , 
יוברט ואטלס לעגו למרסר וליתר שגם אם רצו לעזור , לא יכלו . המשחק של מכבי 
נבנה על מתפרצות . כשלוקחים ריבאונד זה הולך , אז גם דונאלד רויאל מנצל 
את המהירות והניתור שלו כדי לשים את הכדור בסל בכמה מיבצעים יפים כשלעצמם . 
אבל כשהיריב נוטל 41 כדורים בהתקפה , לא תמיד אפשר לרוץ . ואז במשחק עומד 
מנסה רויאל לפרוץ במיבצעים אישיים וכל המשחק הקבוצתי נשבר . דורון שמסתדר 
לקליעה לא מקבל את הכדור וכשהוא מקבל קשה לו לזרוק . וכשהוא עושה זאת הכדורים 
קצרים , כי גם יש לו בעיות במיפשעה . כך דניאל , גודס והנפלד , שכמעט 
לא לוקח זריקות חוץ . ירושלים שומרת מאוד צפוף ולא מאפשרת למרסר להתבטא בהתקפה 
והורטון נמצא בעולם אחר וגם אין מי שינסה להנחית אותו לפרקט , כי הוא רואה 
עצמו על המטוס בעוד חודש , וכך הדרך קצרה לתבוסה נדירה . ליפין לא הוכנס 
כלל עד 7 דקות לסיום וסימס כרכז שני היה גרוע . כשירושלים פתחה בתנופה תוך 
שמירה אישית , 517 , ומכבי הצליח במאמץ רב להשוות ל - 4242 , חשבנו שהאלוף 
כבר התחמם . זה בא בעיקר בגלל כמה סלים של הנפלד , שבסך הכללי לא היה הגרוע 
בקבוצה , אך לבטח פילל לבכורה מוצלחת יותר . הבעיה של נדב היא עבירות שטותיות 
שהוא מבצע . זה עלה לו בעבירה שלישית בדקה ה - 01 והוא הוחלף מיד . הורטון 
נכנס ומכבי החזיק מעמד עד לדקה ה - 51 , 2303 לזכותו מסל של גמצי , היחיד 
במשחק ! כאן באה הנפילה . ירושלים חטפה וניצלה חוסר אונים במכבי וירדה להפסקה 
מרוצה 4463 . ההמשך מבחינתם היה טוב עוד יותר . מכבי אמנם צימצם ל - 6494 
כשרויאל מנצל את השמירה האישית של ירושלים וב - 6 נקודות כמעט רצופות הפיח 
שוב תקוות . מאמן ירושלים , יורם חרוש , הורה שוב לעבור לאיזורית ( דקה 
52 ) וירושלים ברחה ל - 8584 ו - 9625 ( 23 ) . מכאן מכבי לא חזר . 
ירושלים חגגה עם הפרש שיא כשהמחליפים שילר ובלאט משתתפים בחגיגה . 
