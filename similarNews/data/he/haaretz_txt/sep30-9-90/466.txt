המאמנים הלאומיים , יצחק שניאור ויעקב גרונדמן , הפעילו אמש את מדיניות 
המשמעת בנבחרות , כאשר ניפו מהסגל האולימפי , היוצא ביום א לברית המועצות , 
את חלוץ מכבי תל אביב , מאיר מליקה , מפני שלא התאמץ . יחד עימו שוחררו 
השוער גולן מלול , החלוץ עופר שיטרית והקשר אייל ברקוביץ . " מליקה לא 
התאמץ מספיק . שחקן נבחרת אינו יכול לעמוד במגרש , הוא חייב להיות כל הזמן 
בתנועה " , הסבירו המאמנים את החלטתם לשחררו . מליקה שולב רק במחצית השניה 
של המבחן מול נבחרת הנוער ( 10 לאולימפית ) . הנימוקים לשחרורם של האחרים : 
גבי אלבז , שוער המשנה , נמצא בכושר טוב ולכן הועדף על פני מלול ; בעקבות 
שיחה עם אמנון רז , מאמן הנוער , הוחלט להשאיר בארץ את ברקוביץ , שצורף 
לא מזמן מנבחרת הנוער , מפני שלא היה מועמד להרכב הראשון ; לגבי החלוץ 
עופר שיטרית , המאמנים מסתפקים בינתיים בחלוצים דני ניראון ועופר מוחרר . 
גרונדמן ציין אתמול את אבי פיטוסי שהבקיע את שער הניצחון במחצית הראשונה . 
ההרכב הפותח כלל את רפי כהן , חרזי , בן שמעון , בן דב , צופין , אלימלך , 
צחי , זוהר , פיטוסי , סטולפר , ניראון . בהמשך שולבו רוב שחקני הספסל . 
" בהרכב לא יהיו שינויים רבים . המחצית הראשונה היתה טובה . אין לנו מידע 
על הנבחרת האולימפית של ברית המועצות , לנו חשוב איך אנחנו נשחק " , אמר 
גרונדמן . אתמול נודע כי המשחק של הנבחרות האולימפיות לא יהיה בעיירה המרוחקת 
ממוסקווה כמה עשרות ק"ם , אלא במגרש קרוב יותר לבירה . 
