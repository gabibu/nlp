הגיעו דיסקים של שתי יצירות קוליות מאת היידן , שממעטים מאוד להשמיע ולהקליט , 
בביצועים מעולים ובאיכות הקלטה שאין טובה ממנה . בדיסק הראשון ( " ארכיב " 
מגרמניה , הקלטה דיגיטלית , במחיר מלא , 337 924 ) " סטאבאט מאטר " 
של היידן , עם הנגנים והזמרים של ה"אינגליש קונסרט " , בניצוחו של טרוור 
פינק . פינוק מנער את היצירה מאבק שהצטבר עליה במאתיים שנים , ומגיש ביצוע 
רענן וקולח , עם רביעיית זמרים מצוינת : פטרישה רוזריו ( סופרן ) , 
קתרין רובין ( מצו - סופרן ) , אנתוני רולף גונסון ( טנור ) וקורנליוס 
האופטמן ( בס ) . הדיסק האחר ( " סוני קלסיקל " , בהקלטה בטכנולוגיית 
02 ביט , במחיר מלא , 41944 ) : היידן , " שבע המלים האחרונות של 
ישו על הצלב " , עם רביעיית המיתרים גוליארד , עם רביעיית הזמרים בניטה 
ולנטה ( סופרן ) , גאן גטני ( מצו - סופרן ) , גון המפרי ( טנור ) 
ותומס פול ( בס ) . וורן גונס , יועץ מוסיקלי . יצירתו זו כוללת שבעה 
פרקים של אורטוריה או פסיון , עם קטעי קישור מנוגנים . היידן , שנתיים 
לאחר שהלחין את הנוסח התזמורתי המלא , חיבר נוסח קומפקטי למשתתפים מעטים , 
שיאפשר תפוצה נרחבת יותר של יצירתו הארוכה למדי ( בהקלטה החדשה 37 דקות ) 
. בפרק האחרון , " רעידת האדמה " , נשמעת בדרך כלל זמרת מקהלה מרשימה . 
כאן מזמרים ארבעת הסולנים . השילוב של ארבעת הזמרים האמריקאיים הצעירים , 
עם נגינתה של אחת מרביעיות המיתרים הטובות בעולם , מושלם . " סוני " 
מקנה להם הקלטה צלולה , אם כי לטעמי קצת מתכתית מדי . הנוסח התזמורתי המלא 
קיים בשני דיסקים של " הונגרוטון " , עם תזמורת ומקהלה הונגריים , בניצוחו 
של יאנוש פרנציק . הנה דיסק למי שמבקש את " בריאת העולם " של היידן בהקלטה 
הדיגיטלית של לאונרד ברנשטיין , והנוסח המלא של היצירה , בשני דיסקים . 
למי שזה יקר או ארוך מדי , דויטשה גרמופון מציעה בדיסק יחיד ומוזל מבחר 
גדול ונדיב ( יותר מ57 דקות ) מתוך הנוסח המלא . זאת הקלטה פומבית שנעשתה 
במינכן עם המקהלה והתזמורת הסימפונית של הרדיו הבווארי , עם הסולנים : 
גודית בלגן ( סופרן ) , תומס מוזר ( טנור ) , קורט מול ( בס ) וקורט 
אולמן ( ( בריטון ) . דיסק 530 134 . ברנשטיין נוקט קצבים איטיים , 
ואלה מסייעים לו במיצוי הפיוט והדרמה . קפמאפרקדיסק חדש של מוסיקה קאמרית 
צרפתית , עם יצירה לא - שגרתית : חברי האנסמבל וינה - ברלין מנגנים את 
המבוא והאלגרו , הפאוואן לנסיכה שהלכה לעולמה , והסונטה לכנור ולצלו של 
ראוול , ואת " סירינקס " לחליל - סולו וסונטה לחליל , ויולה ונבל של 
דביסי . האטרקציה המסקרנת היא " שירי ביליטיס " : ליווי מוסיקלי שכתב דביסי 
ל21 שירים שכתב המשורר הצרפתי פייר לואייס , חברו הטוב . קריינית קוראת 
את השירים , ומלווים אותה שני חלילים , שני נבלים וצלסטה . בדיסק החדש , 
הקריינית היא כוכבת הקולנוע הצרפתייה , קתרין דנב . קריאתה מצטיינת בפשטות 
מקסימה וקטיפתית . המלים כמו מתנגנות מעצמן , גם ללא המוסיקה . מי שאינו 
שומע צרפתית יכול להיעזר בתרגומם של השירים לאנגלית ולגרמנית , בחוברת המצורפת 
לדיסק . חברי אנסמבל וינה - ברלין הם נגנים ראשיים בשתי התזמורות הפילהרמוניות , 
של וינה וברלין . החלילן וולפגנג שולץ ( וינה ) והקלרניתן קארל לייסטר 
( ברלין ) כבר הקליטו תקליטים רבים . גם כאן מתעלה נגינתם לרמה הגבוהה 
ביותר . הפאוואן , בחליל ובנבל , הוא אחד הביצועים היפים ביותר ששמעתי 
מעודי . דויטשה גרמופון , הקלטה דיגיטלית , במחיר מלא , 837 924 , 97 
דקות . דויטשה גרמופון הפיקו גם דיסק יחיד ובו 22 ממיטב שיריו של שוברט בזמרתו 
של דיטריך פישר דיסקאו , עם גרלד מור ליד הפסנתר , בהקלטות שראו אור בין 
השנים 9691 ו2791 . ההקלטות האנלוגיות הועברו למסטר דיגיטלי . דיסק במחיר 
מלא , 580 134 . קפמאפרקערב ראש השנה הגיע לארץ המקבץ השני של דיסקים ב"אוסף 
טוסקניני " הגדול . חמישה דיסקים ( מוזלים ) של מוסיקה תזמורתית . כל 
ההקלטות הועברו למסטרים דיגיטליים . דיסק 23 : רספיגי " אורני רומא " , 
" מזרקות רומא " ו"חגיגות רומא " , עם תזמורת אן - בי - סי , בהקלטות 
מן השנים 9491 - 3591 . טוסקניני מיסד את המוסיקה של בן - ארצו רספיגי , 
ואיש לא ניצח על שלוש היצירות יפה ממנו . איכות הצליל משביעה רצון , במיוחד 
ב"אורני רומא " . דיסק 03 : ריכארד שטראוס " דון קישוט " , " מוות והזדככות " . 
שני ביצועים אדירים מבחינה מוסיקלית , עם פראנק מילר , הצלן הראשי בתזמורתו 
של טוסקניני , בתפקיד הסולן ב"דון קישוט " , אבל איכות הצליל ועוצמתו מאכזבות . 
דיסק 14 : חפץ מנגן את הקונצרטו לכינור , ורובינשטיין את הקונצרטו השלישי 
לפסנתר של בטהובן , עם תזמורת אן - בי - סי . שני ביצועים מחשמלים . הקלטת 
הסולן בכל קונצרטו טובה מהקלטת התזמורת . כדי שלא לקטוע את הצלילים הגבוהים 
הותירו המהנדסים מקצת מאוושות הרקע . הדיסק ראה אור לראשונה לפני יותר משנה , 
בטרם נכלל ב"אוסף טוסקניני " . דיסק 42 : הסימפוניה " מן העולם החדש " 
של דבוזק , הסויטה " הרי ינוש " של קודאי , ו"מולדווה " של סמטנה . 
דורות גדלו על הביצועים הללו . איכות הצליל , בעיקר בסימפוניה של דבוזק 
אינה , למרות המאמצים , טובה במיוחד . מבקר התקליטים של " ניו - יורק 
טיימס " הביע את חששו שחפזונה של החברה להוציא מהר את כל ההקלטות של טוסקניני 
אינו מותיר די זמן למהנדסים להגיע לתוצאות יותר טובות . דיסק 04 : מוסיקה 
קלאסית קלה . סימפוניית הצעצועים של ליאופולד מוצרט , " המחליקים " של 
ואלדטויפל , " מחול השעות " של פונקיילי , מוטו פרפטואו של פגניני , 
ולסים ופולקה של יוהן שטראוס הבן , " הזמנה למחול " של ובר , ואפילו 
האריה על מיתר סול של באך , משום מה . טוסקניני נהנה תמיד לנצח על הרפרטואר 
הקל . הוא סוחף את התזמורת באווירה הקלילה . קפמאפרקאחרי הדיסק הגיעה לארץ 
גם קלטת הווידיאו : קאררס , דומינגו ופווארוטי בקונצרט המשותף ברומא , 
בניצוחו של זובין מהטה . קלטת " דקה " מאנגליה , 321 170 , הקלטת הצליל 
דיגיטלית . מאות קלטות כבר נחטפו , וזאת למרות שרבים מאוד הקליטו את המופע 
ישירות מן הטלוויזיה , בשידור החי . 
