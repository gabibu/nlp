ברגע הקריטי , הבוגדת הקטנה , ילדה לבנה ששיערה שחור , הצביעה באצבעה 
על השידה וצעקה : בן - דודי ראה איפה שמת אותו ! הייתי אז צעיר מאוד , 
אבל הבחנתי בבירור , או חשבתי שהבחנתי , בהבעה האיומה שעיוותה את תווי 
פניו של הקוסם המסכן . אני מספר זאת כדי לספק את סקרנותם של אלה ממבקרי 
חדי - ההבחנה הטוענים שביצירותי , המראות והטרגדיות לעולם אינן רחוקות אלה 
מאלה . שכן , עלי להוסיף שכאשר פתחו את המגירה שעליה הצביעו הילדים המלעיגים 
הפרח לא היה שם . הוא היה מונח על כיסאה של שכנתי צירוף מקסים , תפארת 
השחמט ! מוצאים לא מעט אירוטיות ביצירתו של כל סופר שניתן לדבר עליו בלי 
לצחוק . מה שמכנים אירוטיות אינו אלא אחת הערבסקות של אמנות הרומאן . לבד 
מכמה פרפרים שווייציים ב"עדה " , המצאתי זנים חדשים של פרפרים אך לא מינים 
חדשים . זה פרט נחמד . ברומאן הזה , בפעם הראשונה הומצאו פרפרים אפשריים 
מבחינה מדעית . אפשר להשיב : טוב ויפה . אבל בשעה שאתה מרצה את המדען 
אתה מנצל במשהו את בורותם של הקוראים בכל הנוגע לפרפרים . שכן ל המצאת סוג 
חדש של כלב או של חתול לבעלת הארמון שבספר , היתה התרמית רק מעצבנת את הקוראים , 
שהיו נאלצים לשוות בדמיונם הולך על ארבע מיתולוגי למדי בכל פעם שעדה היתה 
נוטלת את בעל - החיים בזרועותיה . חבל שלא ניסיתי להמציא הולכים על ארבע , 
אבל המצאתי עץ חדש בפרדס הארמון . נראה לי שהגנתם של כמה בעלי - חיים נדירים 
היא דבר מצוין . אך היא נעשית אבסורדית כאשר בורות או נוקדנות מעורבות 
בעניין . אני מתכוון למה שמופיע עכשיו בעיתונים . הכל טוב ויפה כאשר רושמים 
דו"ח לסוחר עתיקות האוסף כדי למוכרם לחובבים את פרפרי עש הפלינה המיוחדים , 
גזע צרפתי של זן ספרדי , שמושבותיו הדלילות עומדות על סף כליה בעמק הדיראנס , 
שאליו באים הסוחרים כדי לאסוף את זחליו של החרק היפה מעל עצי המחט . אבל 
אבסורד הוא כאשר פקח - ציד אוסר על חוקר טבע זקן להסתובב עם הרשת הישנה והנקובה 
שלו . כן , להסתובב בשטח מצומצם , שם מעופפים פרפרים יומיים שהצמח היחיד 
שהם ניזונים ממנו הוא סוג של שיח אסנה . פקח - הציד לא שמע עליו . זה שיח 
בעל פרחים צהובים ותרמילים גדולים , וניתן למצוא אותו תכופות ליד כרמים . 
ובמקום שבו נמצא השיח נמצאים גם הפרפרים . והשיח הוא שיש להגן עליו . 
כי אלף ציידים לא יוכלו להשמיד את החרק התכלכל הזה , ורק הכורמים הם המשמידים 
אותו כאשר הם משמידים את שיחי האסנה שבכרמיהם , לאורך נהר הרון . מצד שני , 
נדירותו של הזן משתנה לפי העונה . היא תלויה בנדידה , המשמרת אותו . 
החקלאים עם קוטלי - החרקים התופתיים שלהם , סלילת הכבישים , המטומטמים 
השורפים צמיגים ומזרנים במגרשים ריקים אלה הם האשמים באמת . ולא המדענים , 
שבלעדיהם לא יכול היה השוטר להבחין בין פרפר לבין מלאך או עטלף . הייתי 
שחקן שחמט לא רע . לא אמן שחמט , אבל הייתי שחקן - מועדונים טוב . מה 
שמשך אותי למעשה לשחמט היה תמיד מכת הפתע , המהלך הסמוי . לכן גם נטשתי 
את הקרב כדי להתמסר לחיבור בעיות בשחמט . אין לי ספק שקיים קשר הדוק בין 
חזיונות מסוימים בפרוזה שלי לבין מרקמן הבורק והאפל כאחד של בעיות שחמט אניגמטיות . 
פישר הוא יצור מוזר , אבל אין שום דבר יוצא - דופן בשחקן שחמט יוצא - דופן . 
זה דבר רגיל . ישנו הסיפור על השחקן הדגול רובינשטיין , מראשית המאה . 
מבית המשוגעים שבו שהה דרך קבע היה האמבולנס מביא אותו בכל יום לבית - הקפה 
בו התקיימה האליפות , והיה מחזיר אותו לתאו לאחר המשחק . הוא לא אהב לראות 
את יריבו , אבל כיסא ריק מעברו האחר של הלוח הפריע לו עוד יותר . וכך העמידו 
מולו ראי , והוא ראה את השתקפותו , או אולי את רובינשטיין האמיתי . לא , 
לא . הוא פשוט שחקן גדול בעל שיגעונות קטנים . זה לא לגמרי מדויק . אני 
מעריך את פרויד מאוד כסופר קומי . ההסברים שהוא מספק לרגשותיהם של החולים 
שלו ולחלומותיהם הם בורלסקה שלא תיאמן . יש לקרוא אותם בשפת המקור . איני 
מבין איך אפשר לקחת אותו ברצינות . אז , אנא , אל נוסיף ונדבר עליו . 
קפמאליד4שואלים אותי לעתים קרובות למדי מי אהוב עלי ומי אינו אהוב עלי מבין 
הסופרים המגויסים או המשוחררים של המאה הנפלאה שלי . ובכן , ראשית - כל , 
איני מעריך סופרים שאינם רואים את פלאי המאה הזאת . את הדברים הקטנים , 
את רישולה של החליפה הגברית , את חדר הרחצה , ואת הדברים הגדולים , כמו 
חופש המחשבה הנעלה במערב הכפול שלנו והירח . אני זוכר באיזה רטט של עונג , 
של קנאה ושל חרדה הבטתי , מעל מרקע הטלוויזיה , בצעדים הראשונים של האדם 
באבקת - הטלק של הלוויין שלנו . אני מתעב את הרוכלים המגויסים , את הסופרים 
ללא מסתורין , את האומללים הניזונים ממרקחתו של השרלטן הווינאי . כן , 
שוב פרויד . הסופרים האהובים עלי , לעומת זאת , יודעים שהפועל לבדו מעניק 
ליצירת - המופת את ערכה האמיתי . אין צורך לנקוב בשמות , מזהים זה את זה 
בשפת סימנים , מעבר לסימני השפה . ולעומת זאת , הכל מרגיז אותנו בשפתו 
של סופר נתעב בן - זמננו , אפילו שלוש הנקודות שבכתיבתו . איני סובל אותו . 
הספרות האזורית , הפולקלור המלאכותי . אם אני אוהב לקחת מלה ולהפוך אותה , 
כדי לראות את צדה התחתון מפיץ את זוהרו , או מקושט ברב - גוניות , הנעדרת 
מצדה העליון , אין זה מתוך סקרנות בטלה . מוצאים כל מיני דברים מוזרים 
כאשר חוקרים את צדן התחתון של מלים . מוצאים שם במפתיע את צלן של מלים אחרות , 
של רעיונות אחרים , היחסים ביניהם , יופי נסתר , המגלה לפתע פתאום משהו 
שמעל למלה . משחק המלים הרציני , כפי שאני מבין אותו , אינו משחק מזל , 
אף לא שעשוע סגנוני . זהו זן מילולי חדש שהסופר המוקסם שוטח בפני הקורא 
הרע , שאינו רוצה להביט , כמו גם בפני הקורא הטוב , שמבחין מיד במגבלה 
חדשה לגמרי במשפט המנצנץ . " ובכן , יש פינה קטנה בתוך הסיווג האנטומולוגי 
שבה היכרתי הכל , ששם הייתי רב אמן . אבל האירוניה של הצייר . . . זה 
לא הולך . אירוניה היא שיטת הדיון שבה השתמש סוקרטס , כדי לבלבל את דעתם 
של הסופיסטים שאותם המציא . ואני הרי לועג לאותו סוקרטס ( בין השאר ) . 
בהשאלה , אירוניה היא צחוק מר . והלוא הצחוק שלי הוא ניצוץ תמים , הנובע 
מהבטן לא פחות מאשר מהמוח " . 
