שכאשר באתי לשר החוץ , עבד אל מגיד , לאחר ההתפטרות שלי , חשתי קצת מבוכה : 
איך אסביר לו את העניין ? התברר שלא הייתי צריך להסביר לו הרבה . הוא 
אמר לי : " כאשר היית אצלי בפעם האחרונה והצגת לי את עמדת הממשלה , ועשית 
זאת בדבקות , ראיתי בעיניך שלבך חצוי . כשיצאת מהחדר אמרתי לעוזרים שלי : 
השגריר הזה הולך להתפטר " . כששמעתי זאת אמרתי בלבי , כמה היטיב להבין 
דבר שאותו אני מתקשה לעתים להסביר גם לידידי . מוקדם מדי לדבר על " ציר 
ירושלים - קהיר - ריאד " , ותוסיף לכך מה שתוסיף . איני חושב שדעת הקהל 
או החשיבה המדינית במצרים , או בכל מקום בעולם הערבי , מוכנות כבר לדיבורים 
על צירים שבהם משולבת ישראל . התקרבות בין ישראל לבין מערך המדינות הערביות 
שפועלות היום נגד סדאם חוסיין היא התקרבות אסטרטגית לא מוצהרת , שנובעת 
מהמצב . כשהמשבר הזה ייגמר , יתחדש הוויכוח בינינו לבין המצרים על תהליך 
השלום . אם התהליך יזוז תהיה התקרבות , ואם התהליך לא יזוז יהיה קיטוב 
בין שני הצדדים . ישנה הכרה שמצרים תהיה חייבת למלא תפקיד פעיל יותר בשמירת 
היציבות באזור , וזה תפקיד שלא יוכל להיעלם כאשר המשבר יסתיים . המצרים 
אומרים שוב ושוב שכאשר המשבר הזה ייגמר , לא נוכל לחזור לאותו מצב שבו היה 
לשושלות הנפט הארכאיות חופש פעולה בלתי מוגבל , ללא התחשבות במפה החברתית 
הערבית . התחושה בקהיר היא שהמשבר נגרם במידה מסוימת גם על - ידי התנהגות 
בלתי אחראית של השושלות האלה , שלא הבינו את הנזק הנובע מכך שעושרן מנוצל 
בצורה בזבזנית ומנקרת עיניים . הם מדברים על " דמוקרטיזציה " של חצי האי 
ערב כדבר בלתי נמנע . אני רוצה לחזק את ההנחה של שאלתך , היא נכונה בהחלט . 
אני חושב שהדיפלומטיה הישראלית כולה ראויה לציונים חיוביים ביותר בשל דבקותה 
ועקשנותה בנקודה הזאת של התראה מפני סדאם . אני אומר זאת על יסוד הדברים 
שחזיתי בקהיר והשיחות שהשתתפתי בהן . אני זוכר פגישות בין ארנס ועבדול מגיד , 
שבהן ארנס לא הניח לנקודה הזאת לרדת . ראובן מרחב , כשבא לפגישת המנכ"לים , 
הקדיש את רוב דבריו עם מגיד לנושא הזה , וזאת לפני למעלה משנה . גם אני , 
בפעילותי היום - יומית , לא הנחתי לפגישה לעבור מבלי להעלות את הנושא הזה . 
המצרים השמיעו לנו ללא הרף דברי הרגעה ואין לי ספק שהם האמינו במה שהם אומרים . 
ואכן , מובארק התייחס לנושא בצורה מאד גלויה בנאום לאומה , יומיים לאחר 
פרוץ המשבר , והודה במפורש : " הוליכו אותנו שולל " . זה קרה גם לאמריקאים . 
אני יכול לצטט דוברים אמריקאים בקהיר , שאמרו שהמטרייה הערבית לפעולה בין - 
לאומית נוצרה על - ידי מצרים , והיא לא היתה קמה בלי יוזמה מצרית . המערך 
הערבי הזה הוא שנתן את הגיבוי והלגיטימיות לפעולה הבין - לאומית . מצרים 
הוכיחה עצמה כנכס אסטרטגי חשוב של ארה"ב . הדבר כבר מתבטא בהיענות אמריקאית 
לצרכים הכלכליים של מצרים . אין ספק שהתיאום בין מנהיגי שתי המדינות בשאלות 
של תהליך השלום , שהיה הדוק גם קודם לכן , ייעשה קרוב עוד יותר . זה לא 
חייב לבוא על חשבון ישראל , כי בסופו של דבר תהליך השלום אינו הדבר שעליו 
אנו צריכים לומר " אשר יגורנו בא לנו " , אלא להיפך " לילד הזה פיללנו " . 
הביקורת על הצורה שבה נהגו התקשורת שלהם , וגם הדיפלומטיה , בראש ממשלת 
ישראל היתה נושא מרכזי של המאמצים שלנו בקהיר . למרבה הצער , המאמץ הזה 
לא נשא הרבה תוצאות כאשר היתה פעילות דיפלומטית ממשית לקדם את התהליך " עשר 
הנקודות " , " שש הנקודות " , " חמש הנקודות " . היו יכולות להיות לכך 
אולי תוצאות טובות יותר , אם היה מתקיים במקביל דיאלוג בין ראש הממשלה והמקורבים 
אליו לבין המקבילים בהנהגה המצרית . בסך הכל , אני מסכים עם ארנס שאמר 
פעם כי זה אבסורד שהדיאלוג נפסק כאשר התחיל תהליך השלום . אני מקווה שכאשר 
התהליך יתחדש , ילמדו כולם מהשגיאות . הדיאלוג הזה היה בהחלט חסר . עם 
זאת , הדיפלומטיה המצרית היא קורקטית מאוד והם יעבדו עם כל ממשלה שתקום 
בירושלים . אני מרגיש חובה לציין את תפקודה המקצועי של לשכת שר החוץ , בראשות 
משה ארנס , שעמה עבדתי במשך רוב תקופת שירותי . מהרבה בחינות היה נעים 
לעבוד במסגרת הזאת , והיא הפעילה אותי על - פי יעדי תפקוד מקצועיים , בלי 
לנסות להביך אותי במשימות החורגות מהגבולות האלה . יחד עם זאת , לא היה 
גם מצב שבו המרכיב השני בקואליציה ציפה ממני למשהו שיכניס אותי לקונפליקט 
של נאמנויות . קינאתי . הלוואי שיכולנו גם אנחנו בקהיר לעשות זאת . אבל 
היום הקשרים הם כאלה שאין לנו שום בעיה למלא קבלת פנים בקהיר במאות אנשים . 
ביום העצמאות האחרון היו אצלי למעלה מ007 איש , ביניהם אישים רבים בעלי 
משקל ציבורי . לא היתה לי אף פעם בעיה להביא אישים מדיניים מצריים , אנשי 
עסקים ואנשי תקשורת לארוחות ערב בביתי . חס וחלילה שמישהו יעלה על דעתו 
ליצור סימטריה בינינו על - ידי קיצוץ כנפי השגרירות המצרית בתל - אביב . 
כל פעילות שלום שהמצרים עושים כאן היא לברכה , והלוואי שנוכל לעשות כל 
פעילות כזאת גם במצרים . בינתיים אנו מוגבלים שם יותר , וחבל . אני יכול 
לתת ציון 001 לשלום במובן של אי לוחמה . במשך 21 שנה לא נהרג שום חייל ישראלי 
או מצרי בגבול . כמרקם ליחסים דינאמיים ומתפתחים , הייתי נותן לשלום ציון 
05 . כהתחלה של תהליך שלום כולל , עד היום הציון הוא אפס . לא הרחבנו , 
לא פרצנו , נשארנו בשלום נפרד . ההתפטרות שלי היתה במסגרת האפס האחרון . 
הן ישפיעו בפירוש על חיי המקצועיים . זה שלושים שנה שאני קורא מסמכים דיפלומטיים 
ודיווחי שגרירים בארכיונים , ואני מעריך שביכולתי לנתח אותם לא רע , אולם 
אחרי תפקידי בקהיר , לא אקרא מכתב של שגריר כפי שקראתי את הטקסט הזה לפני 
שירותי הדיפלומטי . אני יכול לראות עכשיו את הסיטואציה המקצועית והאנושית 
מאחורי אותו תוכן . לראות את הלבטים של השגריר , שיושב ליד השולחן מאוחר 
בלילה , כאשר השגרירות כבר סגורה . הוא מתלבט איך להציג נושא ואיך להשפיע 
על שר החוץ שלו , איך לדווח בצורה הנאמנה והמועילה ביותר . זו בדידות כפולה , 
כי אתה בעצם האחראי האחרון והקובע בשאלות של התפקיד שלך , ואתה עושה זאת 
בארץ זרה , ולא בארץ מולדתך . 4זה מחזיר אותי לשאלתך הראשונה , בעניין 
ההתפטרות . זו היתה ההחלטה הקשה בחיי וקיבלתי אותה מתוך בדידות , לא נועצתי 
באיש . אני יכול לספר לך שאחרי ההתפטרות שלי הזמינה אותי שגרירת מקסיקו , 
שהיא , כמוני , פרופסורית ומזרחנית , לארוחת צהריים . סיפרתי לה על 
הצד האישי של התפטרותי . היא אמרה שזה מזכיר לה את התפטרותו של אוקטביו 
פאס , משורר ופילוסוף מקסיקאי שהיה שגריר ארצו בהודו והתפטר מתוך אי הסכמה 
עם ממשלתו . בספרו " לבירינת הבדידות " הוא כותב על החלטות בחיים שממצות 
את הלבדיות והבדידות של האדם , אך הן שיוצרות גשר חדש ועמוק יותר עם הקולקטיב 
שאליו הוא שייך . קטונתי מלהשוות את עצמי אליו , אבל אני מרגיש שהדברים 
האלה ביטאו היטב את החוויה שהתנסיתי בה . 
