חברת הכשרת הישוב השלימה בימים אלה את כל הסידורים לרישום מניותיה למסחר 
בניו - יורק . ביום חמישי האחרון הגישה החברה את מסמכי הרישום לרשות לניירות 
ערך בארה"ב . להערכת הנהלת החברה , תסיים הרשות לניירות ערך את עיונה במסמכים 
עד סוף נובמבר , ואז יירשמו המניות למסחר באמצעות אי - די - אר . הכשרת 
הישוב החלה ברישום מניותיה בבורסה האמריקאית לפני שלושה חודשים , ובעקבותיה 
תלך בקרוב גם חברת עלית . להכשרת היישוב יהיו בין שניים לארבעה עושי שוק , 
אשר הראשי שבהם יהיה בנק ההשקעות " קידר פיבודי " . בנק אוף ניו - יורק 
יתן את השירותים הטכניים למניות החברה במסחר בארה"ב . טכניקת רישום המניות 
באמצעות אי - די - אר פועלת בדרך של מניות הנסחרות ביחידות , שכל יחידה 
שווה למספר מסויים של מניות ישראליות . קיימת אפשרות להמרה בין הבורסה המקומית 
לאמריקאית . בחברת הכשרת היישוב תייצג כל תעודת אי - די - אר שלוש מניות 
רגילות של החברה . עד היום נסחרות מניות אי - די - אר לחברות ישראליות בארה"ב 
כמו טבע , אלביט , אלרון ומפעלי נייר חדרה . 
