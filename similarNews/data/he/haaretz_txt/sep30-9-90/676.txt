העובדים שהוא מייצג להתייצב היום לעבודה סדירה . בכך מסתיימת השביתה , 
שפרצה ביום שני אחר - הצהרים . חברי הוועד , שהסתתרו מאז יום שני בגליל 
וקיימו קשר עם נציגי ההסתדרות באמצעות הטלפון בלבד , הגיעו אתמול בבוקר 
לעכו וניהלו משא - ומתן עם מזכיר ההסתדרות במרחב חיפה , אורי אגמי , ועם 
יו"ר האגף לאיגוד מקצועי , אברהם המאירי . בעקבות הפגישה , החליטו יו"ר 
הוועד , יעקב ליטוינובסקי , וחבריו להיענות לפניית ההסתדרות בחיפה ולשוב 
לעבודה תקינה . במשא - ומתן , שהחל לפני חמישה חודשים בין הנהלת נמל חיפה 
לוועד עובדי התפעול , תבעו העובדים לקבל הסכם עבודה זהה לזה שנחתם בידי 
מנהלי העבודה בנמל אשדוד . ביום שני השבוע קיים ועד העובדים אספה , שבה 
הורה לעובדי המנהל להפסיק את תפעול הנמל . השביתה , שפרצה שלא על דעתם 
של ראשי ההסתדרות , הקיפה שירותים לספקים וליבואנים , עבודת מחשב , טלפונים 
ותשלום משכורות . בעקבות השביתה , פנתה הנהלת הנמל ביום שלישי לבית הדין 
הארצי לעבודה בתל - אביב והגישה תביעה על ביזיון בית הדין . לטענת ההנהלה , 
אסר בעבר בית הדין הארצי על עובדי הנמלים לקיים עיצומים . הצדדים זומנו 
ליום רביעי , ערב החג , אך משלא הופיעו חברי הוועד , הוציא בית הדין הארצי 
לעבודה צו הבאה , שלפיו עליהם להתייצב בפניו היום . אם לא יופיעו , יובאו 
לדיון בידי המשטרה . חברי הוועד הסתתרו בגליל ובילו את החג מחוץ לבתיהם , 
בעוד משטרת ישראל עורכת חיפושים אחריהם . מיד עם החלטתם לשוב לעבודה , 
פנה מזכיר ההסתדרות במרחב חיפה למנהל הנמל , אילן אור , וביקש ממנו לפעול 
להפסקת כל ההליכים המשפטיים כנגדם . אור נענה לפנייה . נציגי ההסתדרות , 
ועד העובדים והנהלת הנמל ינהלו משא - ומתן בשאלות העומדות על הפרק : שחיקת 
השכר , השוואת תנאי העבודה להסכם העבודה באשדוד , שכר עידוד וקביעת דרגות . 
לאחר הודעת מנהל הנמל מאמש על הפסקת ההליכים המשפטיים , התייצבו חברי ועד 
עובדי שירותי התפעול במשטרה , הפקידו ערבות עצמית בסך 004 שקל וחזרו לבתיהם . 
