ברלין ( מיוחד ל"הארץ " ) . הקהילה היהודית בשני חלקי גרמניה , שהתאחדה 
לאחרונה לארגון אחד , האשימה בסוף השבוע את שלטונות מזרח - ברלין בניסיון 
להקשות על איתור רכוש יהודי שנשדד בידי הנאצים והקומוניסטים . עורכת הדין 
הברלינאית סימונה בנדיט , המייצגת את הקהילה היהודית , אמרה לביטאון הארצי 
של הקהילה כי המזרח - גרמנים מעמיסים עליה קשיים בירוקרטיים וטכניים , ומונעים 
ממנה גישה אל רשימות של רכוש יהודי שדוד שהכינו בעלות הברית לאחר שחרור גרמניה 
מן הנאצים ב6491 . הקהילה היהודית הכריזה כי יש בדעתה להגיש תביעות להחזרת 
כ008 מגרשים ובניינים שנשדדו בידי הנאצים , או הקומוניסטים , בשטח המהווה 
כיום את מזרח - גרמניה ומזרח - ברלין . הן הנאצים והן הקומוניסטים לא שילמו 
מעולם דמי - שכירות בעד הרכוש , וגם לא פיצו את הקהילה . עתה דורשת הקהילה 
שהרכוש המקורי יוחזר לידיה , או שיימסר לה רכוש חליפי , או שיינתן לה פיצוי 
כספי . קפידבינבמזרח - ברלין בלבד , אמרו דוברים של הקהילה , יש כ001 בניינים 
ומגרשים שנשדדו בידי הנאצים והקומוניסטים . אחד מהם , למשל , הוא בית 
האבות לשעבר בשדרות שונהאוזר . את הבית תרמה משפחת מאנהיימר עוד בשנת 0881 . 
ב8391 החרימו הנאצים את הבית , וכל יושביו נשלחו למחנות ריכוז והשמדה . 
מאוחר יותר שימש הבניין את הקומוניסטים . כיום שוכנת בו תחנת משטרה מרכזית , 
שממנה יצאו כוחות של השטאסי ( השירות החשאי הקומוניסטי הידוע לשמצה ) 
כדי לדכא באכזריות את הפגנות החופש הראשונות במזרח - ברלין , ב8 באוקטובר 
אשתקד . סימונה בנדיט האשימה את המזרח - גרמנים בשימוש בשיטות הבאות כדי 
לעכב או למנוע תביעות על השבת רכוש יהודי : הפולקסקאמר , הפרלמנט המזרח - 
גרמני , קיבל ביולי החלטה שניתן להגיש תביעות כאלה רק עד 31 באוקטובר . 
זאת , לדבריה , כדי להקל על ספסרים ומשקיעים להשתלט על הנכסים בטרם יאותרו 
בעליהם החוקיים ( בינתיים הודיע בסוף השבוע שעבר משרד הפנים בבון כי המועד 
האחרון להגשת התביעות יהיה סוף חודש מארס 1991 . בכך נעקפה החלטת הפרלמנט 
המזרח - גרמני . החלטת משרד הפנים בבון התקבלה על סמך הסכם האיחוד בין שתי 
הגרמניות ) . במשרדי הטאבו בערים מזרח - גרמניות ניתנת גישה חופשית רק לרשימות 
של בעלי רכוש שהוכנו על - ידי המשטר הקומוניסטי אחרי 9491 , כלומר אחרי 
שגרמניה היתה " נקייה מיהודים " . בספרי האחוזה הקודמים , השמורים בארכיונים 
בתנאים גרועים , ונמצאים לעתים במצב של ריקבון , ניתן לעיין רק בימי שלישי 
בשבוע . השלטונות המזרח - גרמניים מונעים כל גישה לרשימות מיוחדות , המכונות 
כאן " סי ליסטן " , שהוכנו אחרי מלחמת העולם השנייה על - ידי בעלות הברית . 
ברשימות האלה נעשה ניסיון לרכז את כל המידע על הרכוש היהודי שנשדד בידי 
הנאצים . סימונה בנדיט כינתה את הפראקטיקה של מניעת גישה ל"סי ליסטן " 
כ"שערורייה " . קפידבינככל הנראה זוכים המאמצים לאיתור הרכוש היהודי רק לסיוע 
מוגבל מצד הקהילה היהודית במזרח - גרמניה , המונה בסך - הכל ך 003 בני - 
אדם ( מחוץ למזרח - ברלין ) . קהילה זאת , המדולדלת מאוד גם במשאביה , 
לא השתחררה עדיין מן המנטאליות של חששות ופחדים מפני נחת ידם של השלטונות . 
עם זאת , משקיפים בברלין ובבון מקווים ששינוי מהיר יחול אחר איחוד גרמניה 
השבוע , כאשר פקידים מערב - גרמניים יקבלו אחריות ישירה לפירוק סופי של 
זרועות הדיכוי של המשטר הקומוניסטי הקודם , ובראשן השטאסי . קצינים רבים 
לשעבר של השטאסי עדיין ממלאים תפקידים מרכזיים בשלטון המקומי , ויש להם 
חלק חשוב באחריות לעיכובים המכוונים באיתור הרכוש היהודי . בינתיים פתחה 
הקהילה היהודית המאוחדת בגרמניה במסע ציבורי נמרץ נגד כוונת הממשלה להטיל 
מכסות על הגירה של יהודים סובייטים לגרמניה . על - פי מידע ממקורות של משרד 
החוץ בבון , כעשרת אלפים יהודים סובייטים נרשמו להגירה לגרמניה , אך בקשותיהם 
אינן מטופלות בשלב זה . משרד הפנים בבון רוצה להנהיג מכסה של כ000 , 3 מהגרים 
יהודים במשך ארבע השנים הקרובות , וביקש מן הקהילה לתת את הסכמתה לכך . 
היהודים הסובייטים המעוניינים לבוא לגרמניה טוענים בחלקם שהם ממוצא גרמני , 
אם כי יש להם קושי גדול להוכיח זאת . הקהילה מצדה , המונה כ03 אלף חברים 
רשומים , רואה בהגירה של יהודים מבריה"ם אפשרות לחיזוק שורותיה . פעילים 
של הקהילה אומרים כי אחרי החזרת הרכוש היהודי השדוד במזרח - גרמניה יעמדו 
לרשות הקהילה בניינים ומתקנים רבים כדי לתת שירותים ציבוריים למהגרים החדשים . 
קפידבינמומחים מעריכים ששווי הנכסים שהקהילה היהודית מקווה לקבלם במזרח - 
ברלין בלבד עשוי להגיע למאות מיליוני דולרים . על אף שרוב הבניינים נמצאים 
במצב גרוע , מיקומם המרכזי בלבה של העיר המאוחדת הופך אותם לנכסי דלא - 
ניידי מבוקשים במיוחד . גם מאות הנכסים האחרים שדורשת הקהילה היהודית בערים 
רבות במזרח - גרמניה נהנים על - פי - רוב ממיקום מרכזי . בינתיים הזכירה 
ועדת התביעות היהודית נגד גרמניה , שמרכזה בניו - יורק , שגם משפחות ובודדים 
יכולים להגיש תביעות להחזרת רכוש הנמצא בשטח מזרח - גרמניה , ושנשדד בידי 
הנאצים או הקומוניסטים . ממשלת בון , שתטול את האחריות המלאה על מזרח - 
גרמניה החל ממחרתיים , התחייבה למעשה לפצות את כל בעלי הרכוש יהודים או 
לא יהודים שהמקרקעין שלהם נלקחו מסיבות גזעניות או פוליטיות . 
