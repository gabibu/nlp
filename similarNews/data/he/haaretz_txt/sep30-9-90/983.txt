תקריות אלימות , רוויות דם , ב32 השנים שחלפו מאז מלחמת ששת הימים , 
אבל כזאת עוד לא אירע . אלן גודמן פרץ לכאן כמוכה אמוק ב2891 והרג ערבי . 
ב8691 שלח דניס רוהן , מטורף אוסטרלי , אש במסגד אל - אקצה . אנשי כנופיית 
ליפתא , המחתרת היהודית בשנות ה08 ומחתרת גל של יואל לרנר בשנות ה07 תכננו 
לפוצץ את ההר ונכשלו . במהלך האינתיפאדה היו כאן התפרעויות שהוגדרו בזמנו : 
" חמורות " , אבל כל אלה אינם עומדים בשום יחס והשוואה לאירוע של אתמול . 
בחלוף השעות מתחזקות ההוכחות לגרסת המשטרה , כי האירוע היה מתוכנן ומאורגן 
לפרטי פרטים על ידי קבוצה ובה מאות קנאים מוסלמים . הגרעין המתפרע לא היה 
כנראה ירושלמי , אלא הגיע לירושלים מהגדה ורצועת עזה . האירוע עצמו החל 
בה בעת בשלשה מוקדים . מצבורי הנשק הקר שנמצאו בהר הבית מעידים כי הברזלים , 
האבנים , חומרי ההצתה ובקבוקי התבערה הוכנו על ההר במשך תקופה ארוכה . 
הידיעות על הכוונה להניח אבן פינה לבית המקדש השלישי השפיעו ישירות על האירועים , 
אך הם לא היו ספונטניים . בזרועות הביטחון מעריכים שחבורתו של גרשון סלומון 
רק סיפקה עילה למעשה שתוכנן זמן רב . כבר עכשיו אפשר לקבוע כי המידע המודיעיני 
שהיה בידי המשטרה על ההכנות להתפרעות ההמונית , היה דל ולקוי . בשעות הבוקר 
המוקדמות , על בסיס מידע חלקי ומקוטע , ניתנה הוראה למנוע כניסת יהודים 
ותיירים לשטח ההר , אבל למשטרה לא היה שמץ מושג על העומד להתרחש . לפיכך 
גם לא הותאם סדר הכוחות על ההר וסביבו למה שהתפתח שעות אחדות לאחר מכן . 
ההתפוצצות בהר הבית התרחשה בעיצומו של גל אירועי אינתיפאדה מחודש בירושלים , 
המזכיר בהיקפו רק את הימים הראשונים לאינתיפאדה . זה כמה שבועות שמדי יום 
נרשמים בירושלים כ04 אירועים , שבהם נפצעים שני יהודים , מוצתות שתי מכוניות 
ומושלך בקבוק תבערה , בממוצע יומי . גם בהפגנות משתתפים מאות ולא עשרות . 
כמו בראשית האינתיפאדה . הסיבות לגאות באירועי האינתיפאדה בירושלים יכולות 
לשפוך אור גם על אירועי אתמול . בירושלים , כמו בגדה , הושג באחרונה פיוס 
בין אש"ף לחמאס . אש"ף שהצליח בחודשים האחרונים להגדיל את השפעתו במועצה 
המוסלמית העליונה , המנהלת את הר הבית , הבין שכדי להחזיר את האינתיפאדה 
ואת העניין הפלשתיני לכותרות , דרושים אירועים דרמטיים . על הרקע הזה צברה 
האינתיפאדה תאוצה בחודשיים האחרונים , בעיקר בירושלים . אין כמו הר הבית , 
המקום השלישי בחשיבותו למוסלמים , כדי לאחד בקיעים בעולם הערבי . אין 
כמו הר הבית כדי לטשטש מחלוקות בין - ערביות , כזו שבה מוצא עצמו העולם 
הערבי במשבר המפרץ . במשך שנים ניסו מדינות ערביות לקנות אחיזה במתחם הרגיש 
הזה . אגודות הר הבית קיימות כמעט בכל מדינות ערב , וכל שליט מוסלמי המכבד 
את עצמו עושה שימוש באתר הדתי הזה לצרכיו הפוליטיים ולצרכי הענין הפלשתינאי . 
הוואקף המוסלמי , שהיה במשך שנים קשור בטבורו בירדן , נשמט בשנים האחרונות 
מידי המלך ושליטת ירדן על הנעשה בו התרופפה מבחינות רבות . מינויו של פייסל 
אל - חוסייני כסגן שני לראש הוואקף , לפני חודשים אחדים , היה השיא בתהליך 
שבו הגביר אש"ף את כוחו במועצה . קפידבינב7691 הורה משה דיין להסיר את דגל 
ישראל מהר הבית והשליטה בהר הופקדה בידי הוואקף . לבד מעניני הביטחון נהנה 
הוואקף במהלך השנים מאוטונומיה למעשה בשטח ההר . מצב דברים זה היה לצנינים 
בעיני קבוצות יהודיות קיצוניות . פעילותם של קבוצות וארגונים , החותרים 
לשנות את הסטטוס קוו בהר הבית , החלה מיד לאחר מלחמת ששת הימים וצברה תנופה 
בעיקר בשנים האחרונות . עשרות גופים , מכונים , ישיבות , מוסדות ותנועות 
קמו בימין הדתי והלאומי , כשמטרתם אחת : שינוי הסטטוס קוו הקיים בהר מאז 
מלחמת ששת הימים . היו בהן קבוצות אלימות , ששאפו למחוק את המסגדים משטח 
ההר ולבנות מחדש את בית המקדש השלישי , והיו קבוצות שעסקו בהיבט העיוני 
של העניין . קבוצת נאמני הר הבית , שביקשו בשבועות האחרונים להניח את אבן 
הפינה לבית המקדש השלישי , שייכת לקבוצות שמניעיהן לאומיים ולא דתיים . 
סלומון וחבורתו היו רוצים לראות בשלב ראשון על הר הבית את את מוסדות השלטון 
של מדינת ישראל . בית המקדש חשוב אמנם בעיניהם , אבל הפגנת ריבונות ישראל 
על ההר חשובה יותר . התחושות הלאומיות - משיחיות של קבוצה כמו זו של גרשון 
סלומון והנסיונות לבטאם , ומצד שני השימוש בהר הבית , אתר פולחן דתי , 
לצרכי המאבק הפלשתיני , הם שהולידו את אירועי אתמול . כשהחליטה ישראל להעניק 
אוטונומיה למוסלמים בהר הנחה אותה הרצון להרחיק את האלמנט הדתי מהסכסוך הערבי - 
ישראלי . אירועי אתמול מכניסים שוב את היסוד הדתי כרכיב מרכזי בסכסוך . 
זמן רב יחלוף עד שתכבה הבעירה הזאת . 
