חברת הביטוח מגדל , מקבוצת בנק לאומי , עומדת להיכנס כשותפה בסוכנות הביטוח 
של זאב זמיר , מסוכנויות הביטוח הגדולות בארץ . מגדל עומדת לנקוט בצעד 
זה בגלל קשיי נזילות אליהם נקלע זמיר . מעריכים שההסכם בענין זה ייחתם לאחר 
החגים . זמיר , שסוכנות הביטוח שלו , " זמיר סוכנות לביטוח " , נחשבת 
לאחת המובילות של חברת מגדל , נקלע לקשיי נזילות בגין השקעות שלא בענף הביטוח . 
מגדל החליטה להיכנס לשותפות זו כדי להציל את סוכנות הביטוח שנחשבת לאחת 
משלוש הגדולות הקשורות למגדל . ההכנסות השנתיות של הסוכנות מגיעות ל01 מיליון 
שקל בענף האלמנטרי בלבד . בנוסף על כך , יש לסוכנות פרמיה חדשה בביטוח 
חיים בהיקף של כ057 אלף שקל בשנה . תיק ביטוח החיים של הסוכנות מגיע , 
על - פי הערכות שונות , לכ4 מיליון שקל . זמיר הפסיד לפני שנים מספר כסף 
רב כאשר נכנס לשותפות בעסקי מסעדות . התברר שהוא נתן ערבויות בעבור העסקים 
הללו לבנק הבינלאומי . לאחר שכבר שילם עשרות אלפי דולר על חשבון חוב זה , 
הוא נדרש לשלם עוד כ081 אלף דולר . באחרונה נערכים דיונים במטרה להגיע 
לפשרה עם הבנק . על - פי ההסכם המתגבש כעת , יועברו עסקי הביטוח של הסוכנות 
לחברה חדשה שמחצית ממניותיה יהיו בידי חברת מגדל או אחת מחברותיה הבנות והמחצית 
השניה בידי זמיר שימשיך לנהל את עסקי הסוכנות . מגדל עומדת למנות את אחד 
מבכיריה כיו"ר מועצת המנהלים של החברה . זמיר סירב אמש להתיחס להסכם העומד 
להחתם . עם זאת , אמר ל"הארץ " כי השינויים הצפויים בסוכנות הביטוח שלו 
נובעים מהמצב שהשתרר בענף הביטוח ושאין בו עתיד לסוכן הבודד בגלל התחרות 
החריפה והירידה בעמלות . את תגובת מגדל לא ניתן היה להשיג אמש . 
