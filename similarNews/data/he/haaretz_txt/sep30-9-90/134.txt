השווקים הפתוחים ברחבי הארץ והשווקים הסיטונאיים הפועלים בשלוש הערים הגדולות 
יושבתו היום למשך יממה , במסגרת מאבקם של הארגונים החקלאיים נגד הכוונה 
להטיל מע"ם בשיעור של % 61 על ירקות ופירות . קבוצות של חקלאים מפעילות לחץ 
גם על רשתות השיווק הגדולות להימנע ממכירת ירקות ופירות . חקלאים אלה החליטו 
להעמיד משמרות ליד פתחי הרשתות , כדי לשבש את העבודה בהן , ובעיקר כדי 
למנוע הכנסת סחורה הכוללת ירקות ופירות לתחומן . ארגון הקמעונאים הודיע שבשביתה 
ישתתפו גם חנויות לממכר ירקות ופירות . מנכ"ל התאחדות האיכרים , שלמה רייזמן , 
מסר כי " אם צעדי מחאה אלה לא יועילו , נפגין את כוחנו בשביתה שתימשך 
שבוע ימים ובהפגנה מול הכנסת " . לדבריו , אם משרד האוצר לא יסוג מהתוכנית 
להטיל מע"ם על ירקות ופירות , ייקראו גם יצרני החלב , הביצים והעופות לשבש 
את אספקת תוצרתם לשווקים . רייזמן ציין כי המגזר החקלאי חייב לבנקים ולגורמים 
אחרים שבעה מיליארד שקלים ( כולל ריבית ) , והטלת מע"ם על ירקות ופירות 
תגרום לו להפסד גדול . השיבושים יתקיימו היום למרות ששר החקלאות , רפאל 
איתן , העריך בשבוע שעבר כי התוכנית להטיל מע"ם על ירקות ופירות לא תתממש 
בסופו של דבר . הממשלה טרם הביאה את התוכנית לדיון בוועדת הכספים של הכנסת , 
ובקרב חברי הוועדה יש רוב המתנגד לה . 
