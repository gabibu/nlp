ניו - יורק ( מיוחד ל"הארץ " ) . שר החוץ דוד לוי עורר שלשום תקרית מביכה 
כאשר קטע דברים שאמר עמיתו המצרי לעיתונאים בסיום פגישתם . בוטרוס ראלי 
דיבר על קשר בין השתלטות עיראק על כוויית לבין הבעייה הפלשתינית . התקרית 
התרחשה מחוץ לחדר שבו נועדו לוי ובוטרוס ראלי , שר המדינה של מצרים לענייני 
חוץ . קבוצת עיתונאים ישראלים המתינה לשניים ביציאה מן החדר , ליד המעלית 
שבפרוזדור . הכתבים ביקשו מראלי להשיב על כמה שאלות . בין היתר נשאל אם 
הוא סבור שיש קשר בין המשבר במפרץ לבין הבעיה הפלשתינית ותהליך השלום . ראלי 
השיב : " יש קשר בין השניים , אך איננו רוצים להבליט את הקשר הזה , שהרי 
שני הדברים מבוססים על העיקרון של השגת שטחים באמצעות כוח " . כאשר אמר את 
הדברים פרץ השר לוי בקריאה רמה , ותוך שהוא חובק את כתפו של עמיתו המצרי 
אמר לו בצרפתית : " תראה את העיתונאים הישראלים , הם יעשו עכשיו כל דבר " . 
תוך שהוא אומר את הדברים , דחף לוי קלות את ראלי אל תוך המעלית שהמתינה 
לו ואמר לו בצרפתית : " להתראות " . השר המצרי נבלע בתוך המעלית לפני שהספיק 
להשלים את תשובתו . דובריו של לוי אמרו כי אף שלאחר הפגישה אמר ראלי לעיתונאים 
את שאמר , הרי שבפגישתו עם לוי גרס שאין קשר בין הבעיה הפלשתינית לבין המשבר 
במפרץ . הדוברים אמרו כי שני השרים הסכימו בפגישתם שאחרי פתרון המשבר במפרץ 
חשוב שיחודש תהליך השלום . הפגישה בין לוי לבין השר ראלי התקיימה שלשום בערב 
לאחר פגישה בין השר לוי לבין עמיתו מאתיופיה . אתמול נועד לוי במשך 54 דקות 
עם שר החוץ הסיני קיאן קיצן . " היו לנו חילופי דעות טובים . יהיו שיחות 
נוספות על עניינים דו - צדדיים . נמשיך להדק את הקשרים הקיימים " , אמר 
לוי באמצעות מתורגמן . לוי אמר כי הוא ועמיתו שוחחו על המזרח התיכון וסכנותיו , 
והוסיף כי היתה " הערכה רבה מאוד לעמדת ישראל עד כה " , בהתכוונו למשבר 
במפרץ . שר החוץ הסיני אמר לאחר מכן כי " היתה התקדמות מסויימת בשנה שחלפה 
ביחסים בין סין וישראל . אולם היחסים הם בעלי אופי לא - ממשלתי " . כשנשאל 
לגבי האפשרות של הידוק הקשרים , השיב : " לא החלטנו על עניינים או אירועים 
חדשים כלשהם " . קיאן , שארצו תומכת תמיכה איתנה בעניין הפלשתיני , הוסיף : 
" אמרנו כי אנו מקווים כי ישראל תעשה מאמצים מסויימים כדי לפתור את בעיית 
המזרח התיכון , וכי יחד עם ההתקדמות בתהליך השלום במזרח התיכון , יהיו 
התפתחויות נוספות בקשרים בין סין לישראל " . 
