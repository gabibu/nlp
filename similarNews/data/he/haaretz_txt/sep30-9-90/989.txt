הבחירות שנערכו שלשום באוסטריה הביאו לתמורה בעיקר במחנה הימין : מפלגת 
העם של הימין - מרכז , שותפתה של הסוציאליסטים בקואליציה הממשלתית , הפסידה 
71 מתוך 77 המנדטים שלה . 51 מהם הלכו למפלגת החירות הימנית - קיצונית שעלתה 
ל33 מושבים , והשניים הנותרים התחלקו בין הסוציאליסטים ( כעת 18 מושבים ) 
והירוקים ( כעת 9 ) . התוצאות מאמתות תחזיות לגבי הקצנה בימין , אך סותרות 
את המשאלים שניבאו תופעה דומה גם בצד השמאלי של הקשת הפוליטית . מבחינה 
תוכנית , בפרלמנט החדש יהיה יותר משקל לעמדות לאומניות , לעוינות כלפי 
זרים וכו . אך נתבדו הנבואות שפרשיות השחיתות באיגודים המקצועיים יפגעו 
בסוציאליסטים , הקשורים באיגודים . גם ל רצו הסוציאליסטים להקים ממשלה עם 
הירוקים ( והם אינם רוצים ) לא היה להם רוב . אך מנהיגיהם , כמו מנהיגי 
מפלגת העם , הודיעו עוד לפני הבחירות שבכוונתם להמשיך בקואליציה בין שתי 
המפלגות . יש להניח , שיחסי הכוחות החדשים בין שני השותפים , יעניקו עתה 
לקנצלר פרנץ ורניצקי ולמפלגתו יותר השפעה בחלוקת התיקים ובקביעת מדיניות 
הממשלה . בראשית השינויים שאירעו בשנה האחרונה במדינות הקומוניסטיות דיברו 
הסוציאליסטים על גיבוש גוש מרכז - אירופי , מעין השתקפות מודרנית של האיפריה 
האוסטרו - הונגרית . אך המאורעות במזרח אירופה הקדימו את התוכניות וכעת 
ממקדת אוסטריה את מאמציה בניסיון להצטרף אל השוק המשותף . ורניצקי משוכנע 
שבמאמץ זה צריכות להיות שתי המפלגות הגדולות שותפות פעילות וזה מחייב , 
לדבריו , המשך הקואליציה בין הסוציאליסטים ומפלגת העם . אף שהצטרפות אוסטריה 
היתה מחזקת את " המרכיבים המערביים " בשוק המשותף , רבים מראשי השוק אינם 
מעוניינים בהרחבתו בשלב זה . לאוסטרים יש גם כמה בעיות מיוחדות הקשורות 
להצטרפות לשוק : קץ המלחמה הקרה החליש , אך לא ביטל , את הניגוד שבין 
נטרליותה הרשמית של אוסטריה לבין היות השוק חלק ממסגרת ההתארגנות המערבית . 
גם עכשיו , אישיותו והתנהגותו של הנשיא קורט ולדהיים אינם מקדמים את סיכויי 
אוסטריה להתקבל לשוק . נסיעתו האחרונה אל סדאם חוסיין , כדי לשחרר כמה 
עשרות אזרחים אוסטריים , עוררה רוגז והתפרשה כפרדנות " ( קריא : בוגדנות ) 
אצל מנהיגי מערב אירופה . 
