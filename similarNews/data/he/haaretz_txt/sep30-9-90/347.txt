לדידם של רבים , ובהם אנשי המרכז הפוליטי המתקרא מפלגת העבודה , ובקרוב 
אולי המפלגה הדמוקרטית , הפכה מלחמת המפרץ שבפתח את המונח " שלום " כמעט 
למלה גסה . שמעון פרס , מחסידי הוועידה הבין - לאומית , נאלם דום כאשר 
הסובייטים והאמריקאים מאווררים נוסחאות שרק לפני שלוש שנים הוא האמין שיש 
בכוחן להוביל להסדר באזור . יצחק רבין מעדיף לשמור על יחסים תקינים עם ראש 
הממשלה , יצחק שמיר , ועם יורשו , משה ארנס , על מנת " להיות בעניינים " . 
אולי הצלחתו היתרה של האחרון בצמצום ממדי האינתיפאדה , היא שמרתיעה אותו 
מלהתגרות בו בעניין הדיאלוג המשותק עם הפלשתינאים והדיאלוג המצונן עם האמריקאים . 
מזכיר המפלגה , מיכה חריש , הפך את השתיקה הזו למדיניות , כמעט לאסטרטגיה 
פוליטית . וכה אמר המזכיר בפתח ישיבת המועצה המדינית של מפלגתו ב71 בספטמבר , 
והדברים מובאים בציטוט ישיר מפרוטוקול הישיבה : " יש הסכמה כללית שבשלב 
הנוכחי של משבר המפרץ , המדיניות הנכונה של ישראל כלפי המשבר הזה היא שמירה 
על איפוק מרבי . המדיניות הזאת , שקוראים לה פרופיל נמוך , היא מדיניות 
נכונה ( . . . ) מהאופוזיציה ניטל הנשק הכמעט בלעדי שלה , וזה העמדת 
האלטרנטיווה וההתבטאות של הוויכוח עם הממשלה " . מי מפריע לח"ך חריש להתבטא 
מעל כל בימה על מחדליה של הממשלה בעניין יוזמת השלום ולהצביע על המחיר הכבד 
שישראל משלמת על כך ביחסיה עם ארה"ב ובמאזן הצבאי באזור ? מדוע מחויבים 
שרי העבודה בדימוס לשמור על פרופיל נמוך יותר מזה שאימץ שר החוץ , דוד לוי , 
בוויכוח על מסיכות הגז ? . בדברה באותו פורום מפלגתי על התפקיד שראוי 
לאופוזיציה למלא בימים אלה בעניני חוץ וביטחון , הסתמכה אסתר הרליץ על חבר , 
רופא מדנמרק , שפסק כי " לעתים הדבר הקשה ביותר לרופא לעשות אם כי לעתים 
קרובות זה הדבר הנכון ביותר לעשותו לא לעשות כלום " . היא מציעה שהמפלגה 
" תמצא את הנושאים והמסלולים , המקומות והשעות , הרגעים וההזדמנויות , 
לתקוף את הממשלה הזאת ולעשות ממנה עפר ואפר בעיני הציבור " . במרוצת יותר 
ממאה ימי כהונתה של הממשלה הזאת , החמיצה מפלגת האופוזיציה הראשית הזדמנויות 
למכביר " לעשות מהממשלה עפר ואפר " . חברים בכירים מעדיפים להתפלש בעפר 
רגליה של ממשלת הימין מתוך געגועים לשררה וקנאה בעושים במלאכה , גרועה ככל 
שתהיה . ח"ך מיכאל בר - זוהר מציע למי שיש עמו טענות נגד דוד לוי , " שיפנה 
אותן קודם כל לעצמנו , כי אנחנו מינינו אותו ( . . . ) אל נעשה לעצמנו 
חיים קלים . אם אנחנו עכשיו שותקים ויושבים בצד , זה לא רק מתוך אחריות . 
זה גם מפני שפשוט אין לנו ברירה , אין לנו מה לומר , אף אחד לא שואל אותנו 
( . . . ) היכן היינו היום , ואיך היינו יכולים לדבר , לולא אותו 
צעד אומלל שעשתה המנהיגות שלנו בחודש מארס ללא שיקול וללא חשיבה לעומק " . 
קפמאבינואמנם , איש לא יהיה מעוניין במפלגה שזה שלושה חדשים וחצי מעייניה 
נתונים בעיקר לליקוק פצעים . היא אינה יכולה להתפנות לפעילות למען חסרי 
הדיור ולהוכיח לאומללים שהממשלה מפנה עשרות מיליוני שקלים להתנחלויות ולישיבות . 
דובריה הראשיים פיזרו תגובות מבולבלות לתוכנית הכלכלית , שנעו בין תמיכה 
מוחלטת ועד הגדרתה כאסון כלכלי . ההחלטה להטיל מע"ם על פירות וירקות , 
סיפקה לשמעון פרס הזדמנות יחידה במינה לבקר בשוק מחנה יהודה בלא חשש מפני 
מטר עגבניות . " העבודה " הניחה לרפאל איתן מ"צומת " להוביל את מאבקם 
של החקלאים והירקנים . ומעל הכל , מפלגת האופוזיציה הראשית " יושבת בצד " , 
כמאמר בר - זוהר , נוכח מחדלי הקליטה של הממשלה המאיימים לפלוט אל הרחובות 
רבבות עולים מובטלים וחסרי קורת גג . הפרוטוקול מביא וידוי עצוב של חיים 
צדוק , מוותיקי הנהגת התנועה : " איני יכול שלא לתת ביטוי לרגש של תסכול 
עמוק המלווה היום , נדמה לי , כל חבר במפלגת העבודה . אלה ימים גדולים 
של עלייה שלא ידענו כמוה ( . . . ) והמפלגה הגדולה ההיסטורית הזאת 
היא בשולי האירועים . היא לא אופוזיציה , היא לא אלטרנטיווה , היא מצטיירת 
בעיני הציבור כמפלגה לא רלוונטית למה שמתרחש היום בארץ " . אין זו גזירה משמים : 
הממשלה החדשה מתפקדת עד ה51 באוקטובר כממשלת פגרה , שכן היא נהנתה במהלך 
שני שלישים מתקופה כהונתה מפגרת הכנסת הכלי העיקרי העומד לרשות האופוזיציה . 
אם היא תשכיל לעשות בה שימוש נאות ( כמו גם בהסתדרות , בחברת העובדים 
ובתק"ם ) , אין סיבה שמפלגת העבודה לא תחזיר לעצמה מנדטים שנראים היום 
אבודים . אם בבחירות 1891 , בימי פריחתו של מנחם בגין , אחרי הסכם השלום 
והפצצת הכור העיראקי היא החזירה לעצמה 51 מושבים , אין מקום להיתפש לייאוש 
נוכח ממשלת השב ואל תעשה של יצחק שמיר . 
