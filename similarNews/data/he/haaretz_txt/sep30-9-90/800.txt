דירקטוריון חברת נכסים ם . י . יתכנס בסוף השבוע לישיבה מכרעת , שבה יוחלט 
אם לאשר או לדחות את מועמדותו של איש העסקים מורי גולדמן לרכישת השליטה בחברת 
אי - די - בי . בישיבה אמורים להשתתף גולדמן ונציגים שמהם מורכבת קבוצת 
המשקיעים שאותה הוא מייצג . השתתפותם בישיבה הינה חיונית , על מנת שיהיה 
בידם להשיב על נושאים שונים הקשורים למועמדותם . על פי הערכות שנפוצו , 
מועמדותו של גולדמן תאושר , בזכות העובדה שאחת משותפותיו היא חברה בעלת 
יכולת פיננסית גבוהה . עם זאת , אפשר שנושאים שונים שהועלו במהלך הבדיקה , 
ובכלל זה השתתפותו הפעילה של מורי גולדמן בהרפתקה הפיננסית הכושלת של " קבוצת 
המאגרים " ( במשותף עם איש העסקים שמואל דכנר ) בשנת 3891 , עלולים להעיב 
על המועמדות . בדיקת פעילותו של מורי גולדמן בקנדה , וכן של שותפיו האחרים , 
בוצעה על ידי אנשי חברת " מריל לינץ " בנק ההשקעות האמריקאי , המסייע 
בתהליך מכירת השליטה באי - די - בי . בינתיים נודע כי קבוצת גולדמן כבר בחרה 
לה עורך דין אשר ייצגה . הקבוצה מתכוונת לפנות מחר לנכסים ם . י . בבקשה 
לצמצם את האפשרות לניגודי האינטרסים בקבוצת אי - די - בי , בכל הנוגע לפעילותו 
של אלי כהן , סגן יו"ר הדירקטוריון . רואה החשבון שילווה את פעילות הקבוצה 
הוא רבי שפירא , ממשרד רואי החשבון שפירא גולדשטיין סיטרמן ושות . קפידבינאיש 
העסקים מורי גולדמן , הודיע בימים האחרונים כי הוא פורש מהתמודדות על רכישת 
חברת יכין חק"ל , לאחר שביצע בדיקה ראשונית על מצבה של החברה . מקורביו 
של גולדמן מסרו כי הוא מרכז את מאמציו ברכישת אי - די - בי וחברת מבני תעשייה . 
נציגיו של גולדמן ביצעו בדיקה ראשונית באשר למצבה של חברת יכין חק"ל ובדיקה 
זו הצביעה על בעיות הן בתחום הפעילות התעשייתית של החברה והן בנוגע לקרקעות 
שבבעלות החברה . היוזמה לבדיקה כדאיות רכישת הבעלות על החברה הופנתה לנציגיו 
של מורי גולדמן בישראל , על - ידי עו"ד משה שחל . אולם הבדיקה הראשונית 
העלתה כי מצבה של החברה קשה ולכן החליטו להתרכז ברכישת אי - די - בי וחברת 
מבני תעשייה . עתה לאחר פרישתו של גולדמן נותרו איש העסקים לאון תמן ואיש 
העסקים יעקב נמרודי המתמודדים על רכישת הבעלות על החברה . זאת , לאחר שהצעתו 
של גד זאבי לרכוש את החברה בתמורה ל22 מיליון דולר נדחתה על - ידי ועדת המכירה . 
גורמים המקורבים לוועדת המכירה אמרו אמש כי תמן אינו פעיל כלל בנושא הרכישה 
ולכן לא נראה כי הוא ירכוש את יכין חק"ל ולהערכתם נמרודי בדרך החוצה . 
