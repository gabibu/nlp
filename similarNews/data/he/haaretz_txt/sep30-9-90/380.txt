יו"ר הנהלת הסוכנות שמחה דיניץ , תקף אתמול בחריפות רבה את מיכאל צלנוב 
יו"ר " הוועד " ארגון הגג של הקהילות היהודיות בבריה"ם , בעקבות טענות 
" הוועד " כי מאות יהודים ביטלו את יציאתם לישראל והחזירו את כרטיסי הטיסה 
שלהם , משום שהגיעו אליהם ידיעות שהסוכנות הפסיקה את העברת המטענים האישיים 
שלהם לישראל ( " הארץ " 9 . 82 ) . במכתב ששיגר אל צלנוב , מציין דיניץ 
כי " הסוכנות הגיעה להסכם עם חברת ההובלה אי - אל - אס בבריה"ם , להפנות 
את מטעני היהודים העולים לישראל דרך נמלים שונים בים השחור וזאת במטרה לשפר 
את השרות ולקצר את זמן המשלוח ארצה . " נציגי הסוכנות הודיעו לך זאת . 
איך יכולת להעז להעלות בדעתך שישראל מנסה באיזושהי צורה להגביל בכך את העלייה 
מבריה"ם ? " , שואל דיניץ . המכתב נשלח בעקבות ישיבה מיוחדת שהתקיימה בלשכתו 
של דיניץ , בה נבדקו הטענות שהעלה צלנוב . דיניץ מדגיש כי הרכבות הנוסעות 
בבריה"ם מערבה עמוסות , מאות קרונות תקועים בגבול עם אוסטריה בדרכם לנמלים 
ביוגוסלוויה ובאיטליה ובחודשים האחרונים הזהירה רשות הרכבות הסובייטית כי 
הרכבות הנוסעות דרך וינה , לא תוכלנה בעתיד לקחת מטענים של עולים לישראל , 
בשל העדיפות הניתנת ליצוא סובייטי ולצרכים צבאיים . דיניץ גם מביע פליאה 
על כך שצלנוב בחר לשלוח את מכתבו בתפוצה רחבה לראשי בריה"ם ולאישים שונים 
ברחבי העולם , לפני שבדק את המצב לאשורו . " לאור היחסים המיוחדים הקיימים 
בין הסוכנות לבין " הוועד " , לא צפיתי שתנקוט צעד בסגנון זה , שניתן אולי 
להסיק ממנו על שיקולים זרים שעמדו מאחוריו " , כותב דיניץ . 
