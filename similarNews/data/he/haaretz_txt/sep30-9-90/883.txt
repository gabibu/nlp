פאריס ( מיוחד ל"הארץ " ) . חוגים דיפלומאטיים בפאריס אומרים כי בפועל 
עשויה עתה צרפת למשוך ידה מרעיון האיחוד הפוליטי של אירופה , על רקע איחודה 
של גרמניה . זאת למרות שנשיא צרפת , פרנסואה מיטראן , היה מהאישים הבולטים 
שפעלו לקידום איחודה הפוליטי של אירופה . מיטראן מצא בעל ברית לרעיון זה 
בקנצלר גרמניה , הלמוט קוהל . לעומת זאת , העלו ראשי המדינות " הקטנות " 
ספקות לגבי הרעיון הגם שנמנעו מלהביע התנגדות מפורשת . על פי הערכות בפאריס , 
האיחוד הפוליטי יהיה מסובך ביותר לביצוע משום שאף לא מדינה אחת מקבוצת המדינות 
הפחות - דומיננטיות , כמו למשל ספרד ופורטוגל , ירצו לוותר על משקלן הפוליטי . 
עד להתפתחויות שהביאו לאיחוד הגרמני המהיר ביקשו הצרפתים לדחוף את נושא האיחוד 
הפוליטי מתוך הנחה כי למרות היתרון הכלכלי של גרמניה המערבית הרי צרפת תוכל 
למלא תפקיד מכריע בצד הפוליטי . הצרפתים אף השתעשעו ברעיון לאור כוחם הצבאי 
והעובדה שיש ברשותם נשק אטומי דבר שיהפוך אותם בהכרח , כך קיוו , לגורם 
הפוליטי המרכזי באירופה . עתה עם איחודה של גרמניה , חוששים הצרפתים יותר 
ויותר לא רק מהתגברות כוחה הכלכלי אלא גם מהפיכתה של גרמניה המאוחדת לגורם 
הפוליטי החשוב באירופה המתאחדת . החששות הללו חיזקו את העמדה בפאריס הגורסת 
כי על צרפת עתה לא לפעול מהר מדי בכל הקשור לאיחוד הפוליטי אלא להמתין . 
להלכה , תמשיך צרפת לפעול לקידום האיחוד הפוליטי של אירופה , ואולם בפועל 
היא תעמוד עתה קרוב יותר לצידם של המדינות האירופיות הנזהרות מפני הרעיון 
הזה והמבקשות לצמצמו לאיחוד הכלכלי ומוניטארי בלבד . כך למשל הביעו שרים 
צרפתים סיפוק מהודעתה של ראש ממשלת בריטניה מרגרט תאצר על כניסתה של הלירה 
שטרלינג למערכת המוניטרית האירופית , אולם לא הזכירו כלל את נושא האיחוד 
הפוליטי . קפידבינברלין ( ע"ר ) . המפלגה הנוצרית - דמוקרטית של הקנצלר 
הלמוט קוהל תנצח בבחירות בארבעה מבין חמשת המחוזות של מזרח - גרמניה ב41 
באוקטובר כך עולה מסקר שפורסם אתמול . " נראה שאי אפשר לבלום את צעדת 
הנצחון של המפלגה הנוצרית - דמוקרטית " , כתב ה"בילד אם זונטאג " , בעקבות 
סקר בחמשת המחוזות המזרחיים לשעבר שהתאחדו עם מערב - גרמניה . רק בחבל ברנדנבורג 
מפגרת מפלגתו של קוהל אחר הסוציאל - דמוקרטים . כן מתברר מהסקר , כי בבחירות 
הכלליות הכל - גרמניות שייערכו בדצמבר , יצביעו % 54 מהבוחרים בעד קוהל לכהונת 
קנצלר , ורק % 13 יתמכו במועמד הסוציאל - דמוקרטי אוסקר לאפונטן . 
