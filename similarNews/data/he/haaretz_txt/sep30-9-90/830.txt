ואשינגטון ( מיוחד ל"הארץ " ) . המשבר התקציבי של ארה"ב הגיע לשיאו בסוף 
השבוע , לאחר שבית הנבחרים סירב לאמץ את הסכם הקיצוצים שהושג בין נציגי 
הבית הלבן לקבוצת משא ומתן של חברי הסנאט . ההצבעה נגד הצעת הקיצוצים בהיקף 
של 005 מיליארד דולר , שנפלה בהפתעה גמורה על הנשיא גורג בוש , הביאה אותו 
להגיב בהקפאה כוללת של השירותים הממלכתיים , ובסירוב לחתום על חוק שאישר 
בית הנבחרים , שנועד לאפשר את הפעלת השירותים הממשלתיים לשבוע נוסף , כדי 
לתת ארכה להגיע לפשרה תקציבית בלא לחץ של הקפאת פעולות הממשל . אתמול נועדו 
שוב נציגי בית הנבחרים והסנאט עם אנשי צוות הבית הלבן בניסיון לנסח הסכם 
קיצוצים חדש , לאחר כישלון ההסכם הקודם , שהושג במו"ם מרתוני שנמשך ארבעה 
שבועות . פרשנים מדיניים בוואשינגטון מגדירים את כישלון הנשיא להשיג פשרה 
תקציבית כנקודת מפנה אפשרית בפופולאריות שלו בקרב העם האמריקאי , וכהמחשה 
לחוסר הפרופורציה בין עוצמתו של הממשל הנוכחי במדיניות חוץ לחולשתו במדיניות 
פנים . פרשנים כלכליים אומרים כי המשבר התקציבי ממחיש את ההאטה הקשה במשק 
האמריקאי , וכי הוא עלול להגביר את תהליך היחלשותה של כלכלת ארה"ב . דיפלומטים 
ישראליים בוואשינגטון אומרים כי העיכוב באישור התקציב האמריקאי יפגע במידת 
מה גם בישראל , בגלל שנגרם עיכוב בהפקדת סכום הסיוע האזרחי של ארה"ב לישראל 
( 2 . 1 מיליארד דולר ) . לפי ההסכם בין שתי המדינות , הסכום מופקד בידי 
ישראל בתחילת שנת התקציב , כדי שתוכל ליהנות מפירות הריבית על הכסף . אולם 
הסכום לא יופקד , כל עוד לא יאושר התקציב האמריקאי . קפידבינהמשבר העמוק 
נוצר בגלל צירוף של גורמים הקשורים לשיטת ההתדיינות על התקציב בארה"ב , 
ולעיתוי של תחילת שנת התקציב החדשה , שבועות אחדים לפני הבחירות לבית הנבחרים 
ולסנאט . לפי השיטה הנהוגה בארה"ב , נציגי הממשל והקונגרס מנהלים דיונים 
על מרכיבי התקציב ועל סעיפי הקיצוצים לקראת תחילתה של שנת התקציב החדשה . 
לאחר השגת הסכם ביניהם , הם מציגים אותו לפני מליאת בית הנבחרים והסנאט 
לשם אישור חוק התקציב , שעובר אחר כך לחתימת הנשיא . הגירעון הגדול בתקציב 
השנה חייב דיונים קשים בין אנשי בית הנבחרים לצוות הבית הלבן . בתחילת השבוע 
שעבר היתמר עשן לבן מעל בסיס חיל האוויר " אנדרוס " בפרברי ואשינגטון , 
כאשר שני הצדדים הגיעו להסכם על הקיצוצים בתקציב . ההסכם כלל סעיפים מכאיבים 
כמו קיצוץ ברווחה , בחינוך ובשירותים אחרים , הכבדת נטל המיסוי ועוד . 
יומיים לפני שהצעת החוק הוגשה לאישור הקונגרס , הופיע בוש בנאום לאומה במטרה 
לשכנע את העם ( ובמיוחד את נבחריו ) לאשר את תוכנית הקיצוצים . אלא שנאום 
הנשיא השיג את התוצאה ההפוכה . הנאום הנרגש עורר תשומת לב ציבורית רבה לעומק 
הקיצוץ המתוכנן ולהשלכותיו , ורבים הביעו דאגה באוזני נבחריהם . אלפי שיחות 
הטלפון הנרגזות ששטפו את משרדיהם של חברי הקונגרס והסנאט באזורי הבחירה שלהם , 
פחות מחודש לפני הבחירות כאשר הרגישות לביקורת הבוחרים מגיעה לשיא גרמו 
לשינוי בעמדתם של רבים מהצירים . ההתנגדות להצעת החוק היתה גם נחלתם של רבים 
מחברי המפלגה הרפובליקאית , מפלגתו של בוש , בשני בתי הקונגרס . אלה סייעו 
להפלת התוכנית והיו שותפים להכשלת הנשיא . 452 מחברי בית הנבחרים הצביעו 
נגד תוכנית הקיצוצים , ורק 971 הצביעו בעד קיצוץ של 005 מיליארד דולר בתקציב . 
בין המתנגדים היו 501 רפובליקאים . כדי למנוע אנארכיה והקפאה של שירותים 
ממלכתיים , העביר הקונגרס בהליך מזורז הצעת חוק שתאפשר להפעיל את המערכת 
הפדראלית בארה"ב לשבוע נוסף , על בסיס התקציב של השנה שעברה , כדי לתת 
סיפק בידי צוות המשא ומתן להשיג הסכם חדש . אלא שבוש סירב לחתום על הצעת 
החוק , הקפיא חלק מן השירותים הפדראליים ( כמו גנים ואתרים לאומיים ) , 
והמחיש בכך את חומרת המצב שבו אין הגדרה חוקית של המשאבים לתקצוב הממשל . 
אם לא תושג פשרה בין בית הנבחרים לממשל , צפויים פיטורים נרחבים במנגנון 
הממשלתי מכוח חוק הקובע שורה של קיצוצים אוטומאטיים במנגנון , אם אין הסכמה 
בין הממשל לקונגרס על גודל התקציב לפני תחילת השנה התקציבית החדשה . 
