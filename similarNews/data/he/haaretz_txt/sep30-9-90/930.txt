יו"ר ועדת השרים לקליטת עלייה , שר הבינוי והשיכון אריאל שרון , תקף אמש 
בחריפות רבה את פקידי משרד האוצר על כך שאינם חותמים על חוזים , ומעכבים 
בכך העברת מאות קרוואנים , שנקנו באנגליה . שרון , שדיבר בישיבת הקבינט 
לקליטה , הדגיש כי " זהו מצב בלתי נסבל . לא יעלה על הדעת שפקיד בכיר 
ככל שיהיה ינהג בסחבת ויגרום לכך שמאות קרוואנים , המיועדים לאכלוס של 
עולים חדשים וזוגות צעירים חסרי דיור , לא יגיעו ארצה במשך חמישה חודשים " . 
שרון הגדיר את המצב כהתעללות , משום שישנם לדבריו מקומות מוכנים להצבתם 
של הקרוואנים וכל שחסר להבאתם הוא רק חתימתם של פקידים . לאור זאת , מתכוון 
שרון להביא לישיבת הממשלה בראשית השבוע הבא הצעת החלטה שתעניק לו ולקבינט 
לקליטת עלייה סמכויות רחבות , כדי שפקידים " לא יוכלו לגרום נזק ולהקשות 
על קליטת העולים בארץ " . ממשרד האוצר נמסר בתגובה , שהחוזים ליבוא קרוואנים 
מוכנים וחתומים זה כשבועיים , ונמצאים בידי אנשי משרד השיכון . " הכסף 
למימון הרכישה כבר הועבר למשרד השיכון וכדאי ששר השיכון יבדוק אצלו במשרד 
מה מונע את חתימת החוזים , לפני שהוא מאשים אותנו " , אמרו באוצר . הקבינט 
אישר אמש הצעת החלטה , שלפיה תינתן לקבלנים התחייבות ממשלתית של % 001 לבנייה , 
שתתבצע בכל רחבי הארץ , פרט לאזור מישור החוף . באזורי נתניה , הרצליה , 
כפר - שמריהו , רמת - השרון , כפר - סבא , רעננה , פתח - תקווה , תל - 
אביב , רמת - גן , גבעתיים , בני - ברק , חולון , בת - ים , ראשל"ץ , 
רחובות , נס - ציונה , גדרה , יבנה ואשדוד תינתן התחייבות ממשלתית של 
% 05 . ההתחייבות הממשלתית נועדה לעודד את הקבלנים להגביר את קצב הבנייה 
לעולים . יו"ר הנהלת הסוכנות , שמחה דיניץ , אמר כי ההתחייבות הממשלתית 
צריכה להיות " ההזדמנות האחרונה " שתתן הממשלה לקבלנים . לדעתו , אם 
גם תמריץ זה לא יעודד את הקבלנים להגביר את קצב הבנייה , לא יהיה מנוס מביצוע 
שינוי דראסטי בכל שיטות הבנייה , תוך התמקדות בבנייה ציבורית על - ידי חברות 
בנייה ממשלתיות , בפיקוח משרד הבינוי . הקבינט אישר את התוכנית למתן פתרונות 
דיור זמניים , כפי שהוצגה מטעם חברת " עמידר " . בשל היקפי העלייה הרחבים , 
הוחלט להגדיל את תחומי האחריות של " עמידר " ולהכליל בהם גם איתור וניהול 
של מלאי פתרונות הדיור הזמניים דירות בשוק החופשי , בתי מלון ומתקני צה"ל . 
חברת " עמידר " תהיה גם אחראית לאיתור דירות , לשיפוצן , לשכירתן ולאכלוסן , 
לגביית שכר הדירה ולהפעלת לשכות מידע . החברה תנהל את הבתים המוכנים ואת 
הקרוואנים שייובאו ארצה . מנכ"ל מנהל מקרקעי ישראל , גדעון ויתקון , מסר 
שברשות המנהל 515 אלף יחידות דיור . כן אותרו 051 אלף דונם של קרקע חקלאית , 
המיועדת לשינוי ייעוד למטרות בנייה . שר הבינוי מסר , כי 276 משפחות מתגוררות 
כיום ב617 אוהלים ב22 ישובים ברחבי הארץ . לדבריו , עד כה נתן משרד הבינוי 
פתרונות דיור לאלף משפחות , כאשר שליש מהפתרונות מסופקים על - ידי " עמידר " 
מדירות ששופצו והשאר ממענקי סיוע בשכר דירה . 
