המשפחות שנותרו במאהל גן הזיכרון בחיפה התפנו אתמול מרצון . בסך הכל הגיעו 
861 משפחות במשך הקיץ . ל33 מהן נמצא מקום מגורים בשכירות או בסיוע לרכישה . 
היום יתפנו 21 משפחות במאהל קריית חיים על כך נמסר בטקס פירוק האוהלים 
שנערך אתמול , בהשתתפות ראש העירייה אריה גוראל , נציג תושבי האוהלים ניסים 
סלמן , וראשי משרדי השיכון והרווחה . ראש העירייה התכבד בפירוק האוהל הראשון , 
ובשמפניה . " עד היום הגיעו 047 , 5 משפחות עולים בגל העלייה הנוכחי , 
וטרם נוספה ולו דירה אחת , אין תעסוקה עבורם . משהו זז עם קרוואנים בממשלה , 
אך בנושא הדיור היא מנהלת פעילות של בעל מזנון או מכולת , כאשר קצב העלייה 
הוא כמו סופרמרקט " אמר ראש העיר גוראל . לדבריו , הדברים נכונים גם לגבי 
עולים וגם לגבי מחוסרי דיור . " אנו מאמינים בראש העירייה ובצוותו שפועלים 
עתה למציאת פתרון לכל דרי האוהלים " אמר סלמן . " קצב עבודתן של הוועדות 
העוסקות בנושא זורז , וכיום הם מטפלים בכ05 תיקים בשבוע . אנו מצפים לפתרון 
כולל תוך חודשיים . אם לא יטופלו כולם יוקם המאהל מחדש עוד חודש . בינתיים 
המשפחות יחזרו לגור אצל ההורים " . במשך שלושת חודשי מאהל חסרי הדיור , סיפקה 
העירייה שירותים שונים . בין היתר הקימה אוהל מרכזי וסיפקה תעסוקה לילדים . 
משרד הפנים הסמוך סייע במים . לדברי סלמן " אף טרמפיסט אחד לא היה בגן 
הזכרון בחיפה . ערכנו מיון קפדני " . נתן סלוצקי , מנהל מחוז חיפה והצפון 
של משרד השיכון , אמר כי אינו רוצה לקלקל את שמחת פתרון המאהל , אך " זה 
לא עושה אותי שמח יותר . מצוקת הדיור נמשכת . עוד משפחות רבות מחוסרות 
קורת גג " . לדבריו , בחיפה מתכנן משרד השיכון בניית אלפי יחידות דיור ; 
זו העיר היחידה עד כה , שנאותה למקם 051 קרוואנים שיוצבו בה . 
