חברות בנייה ישראליות יוכלו להשתתף במכרז הבין - לאומי שפירסם משרד הבינוי 
לבניית עשרת אלפים יחידות דיור לעולים . החלטה על כך התקבלה ביום ששי בעקבות 
שיחה שקיים נשיא מרכז הקבלנים מרדכי יונה עם שר הבינוי אריאל שרון . במכרז 
הבין - לאומי שפורסם על ידי משרד הבינוי בשבוע שעבר נקבע כי יוכלו להשתתף 
בבנייה רק חברות שיש להן ניסיון מוכח של הקמת שלושת אלפים יחידות דיור בשלוש 
השנים האחרונות . מגבלה זו היתה מונעת מחברות הבניה הישראליות מלהשתתף במכרז , 
שכן אף אחת מהן לא בנתה בהיקף כזה . בעקבות התערבותו של נשיא מרכז הקבלנים 
עומד משרד הבינוי לפרסם תיקון למכרז בו נאמר כי הדרישה הזו מתייחסת רק לגבי 
חברות בניה מחו"ל . חברות בניה ישראליות שנהנות מסיווג בלתי מוגבל יוכלו 
להשתתף במכרז זה גם בלא ניסיון קודם . בימים אלה נערכים דיונים במשרד הבינוי 
והשיכון כדי לאפשר גם לחברות שאינן משכנות לבנות לעולים . מעריכים שכבר 
בימים הקרובים תתקבל החלטה בענין זה . אם משרד הבינוי יקבל את עמדת הקבלנים 
לפיה כל חברות הבניה יוכלו לבנות לעולים יתחרו מאות חברות ישראליות על הזמנות 
משרד הבינוי . 
