ביירות ( ע"ר , ע"ץ וע"ם ) . הגנראל הנוצרי מישל עאון דחה אתמול קריאה 
חדשה של ארה"ב , לקבל את המרות של הנשיא אליאס הראווי . עאון מסר לעיתונאים , 
כי הממשל של הראווי " לא הצליח לכפות את סמכותו או להביא לכיבוד זכויות 
האדם על חלק כלשהו של הטריטוריה הלבנונית . מדוע אפוא אהיה מעוניין לקבל 
את מרותו ? משרד החוץ האמריקאי שוב קרא שלשום לגנראל עאון לעזוב את ארמון 
הנשיאות בבעבדה ממזרח לביירות , כדי למנוע " אלימות נוספת " . בינתיים מסרו 
מקורות רפואיים לסוכנות הידיעות הצרפתית , כי מצב התברואה במובלעת של עאון , 
הנתונה מזה שבעה ימים במצור מצד צבאו של הנשיא הראווי , הולך ומחריף . 
לבתי החולים יש לפי שעה די תרופות , אולם המלאי אוזל והמשך ההסגר עשוי ליצור 
בעיות חמורות " , מסרו המקורות . הם ציינו כי לפי שעה , הקרבנות העיקריים 
של המצור הם החולים הכרוניים , ביניהם אלה הזקוקים לדיאליזה , שאינם מסוגלים 
עוד לבוא אל בתי החולים בשל ההגבלות על התנועה . כמו כן , אי אפשר עוד 
לבצע ניתוחים דחופים מסוימים , אספקת החשמל רעועה . העיתון " אל כפאח 
אלערבי " מוסר , כי תיתכן פעולה צבאית מהירה נגד מישל עאון , בימים הקרובים . 
הפעולה תבוצע בין חזית כפר שימא - אלשויפאת ועאליה - סוק אלערב והפרבר הדרומי . 
