קבוצות הליגה הלאומית והליגה הארצית יקיימו היום את החזרה האחרונה לפני פתיחת 
משחקי הליגה בכדורגל בסוף השבוע . המוליכים ינסו , במחזור החמישי של גביע 
הטוטו , להבטיח את עלייתם לחצי הגמר . בבית א יש לבית"ר תל אביב , שעדיין 
לא איבד נקודה , יתרון גדול של שש נקודות . נקודה אחת במשחק הבית עם בני 
יהודה ( בשעה הראשית 03 . 51 ) תעלה את בית"ר לחצי הגמר . השני בטבלה , 
הפועל באר שבע , יארח את הפועל רמת גן שעדיין לא ניצח . בבית ב יארח השלישי , 
הפועל כפר סבא , את המוליך הפועל פתח תקוה , שעדיין לא נוצח ונהנה מיתרון 
של חמש נקודות על פני שמשון . האחרון יארח בבלומפילד ( משחק מוקדם ב - 
03 . 61 ) את בית"ר ירושלים , שעדיין לא ניצח . בבית ג יהיה אחד המשחקים 
המסקרנים של המחזור : מכבי נתניה , המדורג שני עם 9 נקודות , יארח את 
מכבי חיפה הצועד בראש עם מאזן מירבי של 21 נקודות . נתניה תבקש לגמול לחיפאים 
על התבוסה שהנחילו לה בסיבוב הראשון ( 06 ) . צפרירים חולון , היחיד 
שלא השיג ולוא נקודה אחת , יארח את מכבי יבנה . בבית ד יארח המוליך הפועל 
ירושלים , בימק"א , את מכבי תל אביב המדורג שלישי . במקום השני צועד הפועל 
תל אביב , שיארח במשחק המרכזי בבלומפילד ( 03 . 81 ) את מכבי שעריים . 
