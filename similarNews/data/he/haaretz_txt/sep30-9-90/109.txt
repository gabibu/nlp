ניו - יורק ( מיוחד ל"הארץ " ) . מנהיגי הקהילה היהודית בארה"ב דורשים 
מנשיא ארה"ב גורג בוש , שיודיע בפומבי כי ארצו תגיב בכוח אם ישראל תותקף 
בידי עיראק . זאת בעקבות פרסום ידיעות בעיתונות האמריקאית , כי מזכיר המדינה 
גיימס בייקר התחייב בפני עמיתו הישראלי דוד לוי שארה"ב תגמול לעיראק אם ישראל 
תותקף . דיפלומטים ישראלים ואמריקאים בניו - יורק אישרו בסוף השבוע כי בייקר 
אכן אמר ללוי את הדברים , אך לא דובר על דרכי התגובה ועל אופי מעורבותם 
של כוחות אמריקאיים במקרה כזה . משלחת של ראשי הקהילה היהודית בארה"ב , 
בראשות יו"ר ועידת הנשיאים של הארגונים היהודיים סימור רייך , נפגשה עם 
ראשי מערכת הביטחון של ארה"ב ביום חמישי , למחרת פגישת לוי - בייקר . רייך 
אמר ל"הארץ " שלשום , כי בני שיחו הבטיחו לו ולעמיתיו שאם ישראל תותקף , 
הדבר יהיה בבחינת " נפץ " בעיני ארה"ב , ויגרום לה לגמול לעיראק . בפגישתם 
של המנהיגים היהודיים עם מזכיר ההגנה ריצארד צייני , נאמר להם כי אם ישראל 
תותקף הדבר ייראה כ"פרובוקציה " בעיני הממשל , אך בני שיחם העדיפו שלא 
לומר בפירוש מה תהיה התגובה על מעשה כזה . רייך סיפר כי בפגישתם עם ברנט 
סקוקרופט , יועצו של הנשיא בוש לביטחון לאומי , ביקשו ממנו שהנשיא יאמר 
במפורש דברים ברוח המחויבות הזו , וסקוקרופט הבטיח שיבדוק זאת . קפידבינהנשיא 
בוש אמר באחרונה בתשובה לשאלה על סיוע צבאי אמריקאי לישראל אם תותקף , כי 
למדינת ישראל היתה מאז ומתמיד היכולת להגן על עצמה . רייך אמר לאחר פגישותיו : 
" הבהרנו כי קיימת סכנה שעיראק לא תבין אל נכון את כוונות הממשל אם עיראק 
תתקוף את ישראל , כפי שהיתה אי - הבנה מצד עיראק טרם פלישתה לכוויית . 
משום כך , אמרנו , עמדת הממשל צריכה להיות פומבית , כדי שעיראק תדע מה 
ההשלכות של התקפה נגד ישראל " . למחרת הפגישות עם ראשי הממשל פורסמה בהבלטה 
ידיעה בעמוד הראשון של ה"ניו - יורק טיימס " , כי ארה"ב התחייבה בפני ישראל 
שתגיב בכוח אם עיראק תתקוף את ישראל . הדעה הרווחת בקרב דיפלומטים ישראלים 
ואמריקאים ובקרב משקיפים פוליטיים בארה"ב , שהידיעה הזו הודלפה לעיתון בידי 
ראשי הממשל , כדי לתת פומבי להתחייבות האמריקאית , במטרה להשביע את רצונו 
של לוי שהדבר יפורסם , אך מבלי שהדבר ייאמר באורח מפורש . זאת כדי למנוע 
אפשרות שאמירה כזאת תקומם את בני בריתה של ארה"ב במפרץ . פקיד בכיר בממשל 
האמריקאי , שדיבר שלשום עם כתבים אמריקאים בניו - יורק , חזר על דברים 
שאמר גון קלי בקונגרס לפני כשבועיים כי ארה"ב תגיב " מיד ובעוצמה " במקרה 
של מתקפה עיראקית על ישראל . " אלה הם הדברים , חד וחלק " , אמר הפקיד . 
לדבריו , " יש לנו מחויבות לביטחון ישראל , שהיא איתנה כסלע ובלתי ניתנת 
לערעור " . קפידבינהפקיד הדגיש עוד כי " הישראלים אמרו מאז ומתמיד שהם אף 
פעם לא רצו שחיילים אמריקאים יילחמו את מלחמותיהם . זו עמדה ישראלית שקיימת 
לאורך זמן : הם רוצים מחויבות מאיתנו ( לביטחונם ) אך הם נלחמים למען 
עצמם , למעשה " . דברי הפקיד משקפים תהייה השוררת בימים אלה בקרב הממשל האמריקאי 
ובשורותיהם של מנהיגי הקהילה היהודית בארה"ב . " האם ממשלת ישראל שינתה 
את עמדתה ארוכת - השנים , אחרי שבמשך תקופה ארוכה התגאתה בכך שהיא אינה 
מבקשת שאיש יילחם למענה , וכי צה"ל מסוגל להגן על מדינת ישראל בכוחו שלו ? 
" , שאל אחד מראשי הארגונים היהודיים בארה"ב בשיחה עם " הארץ " . לדבריו , 
" אם אכן יש כאן שינוי , הרי שיש בכך חשיבות רבה ועלינו לדעת על שינוי 
כזה " . מנהיג אחר של ארגון יהודי גדול , אמר שישראל עלולה לגרום נזק לתדמיתה 
" אם היא תשחק משחק כפול של שמשון המסכן " . מנהיגים יהודיים שהשתתפו בפגישות 
עם פקידי הממשל , אמרו בסוף השבוע כי תהיה זו טעות חמורה , לחשוב שהבעת 
המחויבות המחודשת לביטחונה של ישראל משקפת אביב ביחסי ישראל - ארה"ב . לדבריהם , 
יש בקרבם חרדה גדולה בזמן האחרון שמערכת היחסים המיוחדת בין שתי המדינות 
תהיה קרבן של " הסדר הבין - לאומי החדש " שארה"ב מבקשת לכונן לאחר יישובו 
של המשבר במפרץ . 
