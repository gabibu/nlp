בית"ר נתניה מהליגה הארצית יבחן היום אחר הצהריים במכון וינגייט את ההרכב 
הפותח של נבחרת ישראל שתתמודד בשבוע הבא עם נבחרת הליגה של ברית המועצות , 
במוסקווה . זה יהיה המבחן האחרון של הנבחרת לפני יציאתה ביום ראשון . הסגלים 
הבכירים של ישראל , הלאומי והאולימפי , המשיכו אתמול בהכנות למיפגש הכפול 
בברית המועצות , ב - 9 באוקטובר . הנבחרת האולימפית תתמודד היום עם נבחרת 
הנוער . אתמול נמסר כי יש כוונה לכלול בסגל למוסקווה את אייל ברקוביץ שצורף 
לאחרונה מנבחרת הנוער . היום אמורים המאמנים הלאומיים יצחק שניאור ויעקב 
גרונדמן למנות קפטן לנבחרת בעקבות פרישתו הזמנית של משה סיני . המועמד העיקרי 
הוא הוותיק אורי מלמיליאן . 
