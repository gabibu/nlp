השביתה ליממה , שעליה הכריזו מגדלי הירקות והפירות בתמיכתם של ארגוני החקלאים , 
היתה כמעט מלאה בשווקים הפתוחים ובשווקים הסיטונאיים בערים הגדולות . לעומת 
זאת , ברשתות השיווק הגדולות , למעט חלק מההיפרשוקים של תנובה , נמכרו 
ירקות ופירות ללא הגבלה . ההיענות של חנויות הירקות והפירות לקריאה להשבית 
את המסחר היתה חלקית . ראשי המרכז החקלאי והתאחדות האיכרים טענו אתמול בסיור 
שקיימו בשווקים הפתוחים , כי רשתות השיווק שאינן משתתפות בשביתה נאלצו למכור 
ירקות ופירות באיכות גרועה , כי מאז יום חמישי בערב אין מספקים להן מוצרים 
אלה , שחיי המדף שלהם קצרים . ואולם בדיקת " הארץ " העלתה כי הירקות 
והפירות שנמכרו ברשתות , לרבות עגבניות ומלפפונים , היו באיכות רגילה . 
על אף שלא כולם שבתו , התברר כי בין כולם , החל במנהלי הרשתות ובעלי החנויות 
וכלה באחרון הצרכנים , יש הסכמה מלאה נגד הטלת המע"ם . יו"ר איגוד רשתות 
השיווק ומנכ"ל קו - אוף הריבוע הכחול , יוסי רוזן , כתב למארגני השביתה 
המרכז החקלאי והתאחדות האיכרים כי הוא תומך במאבק המשותף לביטול הכוונה 
להטיל מע"ם על פירות וירקות . " אבל מאחר שמדיניות קו - אוף היא לא לשבות 
בכל נושא שהוא , ההזדהות תבוא לביטוי לא בהשבתת החנויות אלא בכך שאי - אספקת 
סחורה מחקלאים ששבתו לא תיחשב כהפרת חוזה " , אמר רוזן . דוד אלפנדי סגן 
נשיא השופרסל אמר כי הרשת לא הסכימה להצטרף לשביתה מאחר ותפקידם הוא בראש 
וראשונה לשרת את הלקוחות . הרשות להגנת הצרכן פירסמה כבר לפני שבועיים הודעות 
בהן הביעה התנגדות להטלת המע"ם . ארגוני החקלאים החליטו על ההשבתה במחאה 
על כוונת האוצר להטיל מע"ם של % 61 על ירקות ופירות . מזכיר המרכז החקלאי , 
שמחה אסף , אמר אתמול כי השביתה ליממה היא רק " ראשית המאבק " . אסף טען 
שנפוצו שמועות לפיהן סיעת הליכוד מתכוונת להחליף את נציגיה בוועדת הכספים 
המתנגדים להטלת המע"ם . הוא קרא לנציגים אלה שלא להסכים להיות מוחלפים , 
" כי הסכמה להתחלף כמוה כהשלמה מרצון עם הטלת המע"ם " . מנהל איגוד המשווקים 
הסיטונאיים יעקב פיינר , ויו"ר האגף המשקי במרכז החקלאי חיים מולכו , טענו 
כי מתוך 005 מיליון ש"ח בשנה שהאוצר מבקש לגבות באמצעות הטלת המע"ם , ספק 
רב אם ייגבו 001 מיליון ש"ח . בעלי דוכנים בשוק הכרמל הטעימו שהטלת מע"ם 
על ירקות ופירות תגרום להם הפסדים , מאחר שמדובר במוצרים בעלי אורך חיים 
קצר , שמחירם משתנה כמעט מידי שעה . רבים מהם התגודדו אתמול והשמיעו קריאות 
להקמתה של " מפלגת חקלאים וירקנים , שתכניס 01 מנדטים לכנסת " . 
