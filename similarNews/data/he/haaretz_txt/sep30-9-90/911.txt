ועדת התקינה המרכזית של מכון התקנים עומדת לאשר בשבועות הקרובים תקן חדש 
למזון , שיחייב את יבואני המזון לסמן את מוצרי היבוא בסימון " לא כשר " , 
במידה שלא קיבלו מראש את אישורי הכשרות מהרבנות הראשית בישראל . הצעת התקן 
החדשה , שכבר אושרה על - ידי ועדת התקינה למזון במכון התקנים , עומדת בניגוד 
למדיניות המוצהרת של משרד התמ"ס , שלא להשתמש בתקנים לשם הגנה על התוצרת 
המקומית . נציגי היבואנים טוענים שאנשי מכון התקנים ממשיכים במדיניותם הישנה , 
בניגוד להנחיות שר התמ"ס משה נסים ומנכ"ל משרדו צבי קורן . בתקופת כהונתו 
של אריאל שרון כשר התעשייה והמסחר הצליחו נציגי התעשייה המקומית להעביר את 
" תקן היין " , שחייב את יבואני המשקאות החריפים לסמן כל יין מיובא שלא 
קיבל את אישור הרבנות הראשית בישראל כיין " לא כשר " , גם אם כשרותו הוכרה 
על - ידי רבנים ידועי שם בחו"ל . נציגי היבואנים טוענים כי התקן החדש יכניס 
אותם למלכוד , שכן על - פי חוק מניעת הונאה בכשרות הגוף היחיד שרשאי לתת 
את אישור כשרות הוא הרבנות הראשית בישראל . לפיכך , כדי לקבל את אישור 
הכשרות יהיה היבואן חייב לממן נסיעת משלחות רבנים ומשגיחי כשרות מהארץ למפעלים 
בחו"ל , כפי שעשו באחרונה אסם , עלית וויטה , שביקשו לקבל את הכשר הרבנות 
לפסטה מאיטליה . ראשי איגוד לשכות המסחר האשימו אתמול את התעשיינים כי הם 
עושים את הדת קרדום לחפור בה וקראו לראשי משרד התמ"ס לממש את הצהרותיהם בנוגע 
לתפקידו של מכון התקנים . 
