ההסתדרות הרפואית דוחה , בשלב זה , את ניסיון האוצר ליישם את עקרונות ועדת 
זוסמן על שכרם ולא מן הנמנע הוא , שהשבתת מערכת הבריאות הציבורית תחודש 
לאחר חג הסוכות . מחוגי הרופאים נמסר ל"הארץ " , כי על - פי קביעת שופטי 
בג"ץ מחודש יולי האחרון , מתנהל מזה חודשיים ומחצה משא - ומתן עם נציגי 
האוצר ומשרד הבריאות , במטרה להגיע להסכם שיביא לתיקון העיוותים בשכר ולמניעת 
המשך ההשבתות במשק . שר האוצר , יצחק מודעי , ביקש מן האיגוד המקצועי של 
הרופאים להיות הראשון ליישם את דו"ח ועדת זוסמן ולשמש דוגמא לשאר האיגודים 
במשק . בתמורה להסכמה , הבטיח השר כי המעסיקים " יהיו נדיבים עם הרופאים " . 
רופאים שבחנו , במסגרת הסתדרות רופאי ישראל , את מסקנות הוועדה וניתחו 
את השלכותיה , נוכחו לדעת כי גם עם כל תוספות השכר שבמסגרת המלצות הוועדה , 
יקטן שכרם של הרופאים ב%03 עד % 05 , כשהשחיקה הגבוהה ביותר היא במשכורות 
הבכירים דבר שלא יהיו מוכנים להסכים לו . היחידים שייצאו נשכרים מהצעת 
האוצר הם המתמחים . הרופאים גם דחו את הצעת האוצר , שלפיה יהיה סולם חדש 
של 02 דרגות . לאחר בחינת הצעת המדרג של הרופאים , הוברר כי % 89 מהרופאים 
ידורגו לפי הצעת האוצר בדרגות 11 - 21 בלבד , בעוד שמבחינתם , מנהלי 
מחלקות בכירים צריכים להיות מדורגים בדרגות הגבוהות ביותר . בינתיים הורה 
משרד הבריאות להנהלות בתי החולים הממשלתיים להפסיק , החל מ02 באוקטובר , 
את התשלום עבור עבודה נוספת במשמרת שנייה , מבלי שנמצא תחליף לתוספת הכנסה 
זו . נציגי הרופאים , שנועדו אמש עם שר הבריאות , אהוד אולמרט , יצאו 
בתחושה כי לא יהיה מנוס מלחדש את השבתת מערכת הבריאות לאחר חג הסוכות . כזכור , 
עומד בית המשפט הגבוה לצדק לפסוק בעוד שבועיים את דינו בשאלה , אם שרי 
האוצר והבריאות פעלו באופן חוקי בחודש יוני האחרון , כשהוציאו צווי מניעה 
נגד קופת חולים הכללית , במטרה להפסיק לשלם לרופאי הקופה תוספת הכנסה עבור 
עבודה נוספת במשמרת שנייה . תגובת ההסתדרות הרפואית לצווים היתה השבתת המערכת . 
בעקבות הצעת בג"ץ , נדחתה הפסיקה מ81 ביולי בשלושה חודשים , כדי לאפשר 
להסתדרות הרפואית , לקופ"ח ולאוצר להגיע להסכם שכר חדש . 
