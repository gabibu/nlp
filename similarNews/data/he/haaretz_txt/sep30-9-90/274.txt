גורמים בענף התיירות מתחו בערב יום הכיפורים ביקורת על שר התיירות , גדעון 
פת , שיצא לחו"ל שעה שענף התיירות בארץ נקלע למשבר ונאבק נגד הטלת מע"ם 
בשיעור % 8 על שירותי התיירות . שר התיירות נסע בסוף השבוע משווייץ , שם 
שהה במסגרת תפקידו , לסדרת הופעות בארה"ב , במסגרת הבונדס . כדוגמה הביאו 
את התנהגותו של שר החקלאות , רפאל איתן , שהתייצב בראש המאבק נגד הכוונה 
להטיל מע"ם על הירקות והפירות . לדבריהם , בניגוד להצהרה כי שר החקלאות 
יתפטר מתפקידו אם תתקבל ההצעה , לא השמיע שר התיירות את קולו ברמה דומה 
של תקיפות . מנכ"ל משרד התיירות , אבי רוזנטל , הביע בתגובה פליאה על " הטענה 
הקנטרנית המועלית בעילום שם " . הוא קבע כי הטענה " לא הועלתה על - ידי 
אף אחד מראשי ענף התיירות , שכן הללו יודעים היטב מה המאמצים שהשקיע שר 
התיירות כדי לבטל את הצעת משרד האוצר " . לדברי המנכ"ל הופיע שר התיירות לפני 
צוות השרים בכל ישיבותיו , וסתר את טענות משרד האוצר ביחס להכנסה המשוערת 
מהטלת המע"ם . פת גם קיים מפגשי חירום עם ראשי התאחדות המלונות , לשכת 
מארגני הנסיעות , חברות להובלה , הסעת תיירים והשכרת רכב , לפני , בזמן 
ואחרי ישיבת צוות השרים , כך " שכל הגורמים בענף היו שותפים מלאים לכל 
מהלכיו של שר התיירות לסכל את הכוונה להטיל מע"ם " , אמר רוזנטל . 
