הפרקליט הצבאי הראשי , תת - אלוף אמנון סטרשנוב , יחליט לאחר חג הסוכות 
אם לפתוח בחקירה נגד קצינים בכירים בצה"ל , ששמותיהם הועלו בעדויות במשפט 
" גבעתי ב " . מקורות צבאיים רשמיים הכחישו את הידיעות , שלפיהן כבר החליט 
סטרשנוב לפתוח בחקירה נגד מפקד חטיבת " גבעתי " לשעבר , אלוף - משנה אפי 
פיין . לדבריהם , טרם נפלה החלטה כלשהי לגבי חקירת קצינים בכירים . גורם 
צבאי אמר כי סביר להניח שהפרקליט הצבאי הראשי יורה לפתוח בחקירה נגד אלוף - 
משנה פיין . לדבריו , פסק הדין במשפט " גבעתי ב " מחשיד לכאורה את מפקד 
החטיבה בעבירות , ועולה ממנו שאיתם הודה בהכאת תושב רצועת עזה . מקור צבאי 
בכיר העריך אמש כי לא תיפתח חקירה נגד האלוף יצחק מרדכי ונגד תת - אלוף יעקב 
אור , המוזכרים בפסק הדין . הפרקליט הצבאי הראשי מבקש להימנע מקבלת החלטה 
חפוזה בעניין זה . הוא לומד את פסק הדין , המשתרע על - פני 081 עמודים , 
ובכוונתו להתייעץ עם משפטנים נוספים בפרקליטות הצבאית . גזר הדין במשפט 
" גבעתי ב " יינתן ב42 באוקטובר . באותו יום יטענו נציגי התביעה והסנגוריה 
לעונש ויעידו עדי אופי . 
