פאריס ( ע"ר ) . איראן תשתמש בכל האמצעים העומדים לרשותה , כדי למנוע 
מסירה של טריטוריה כווייתית לעיראק כחלק מהסכם שלום אמר אתמול נשיא איראן , 
האשמי רפסנגאני , לעיתון הצרפתי " לה מונד " . לדבריו , טהראן התריעה 
בפני שליטיה המודחים של כוויית , כי לא תסכים לוויתור טריטוריאלי ולו הקטן 
ביותר , כולל של האי בוביאן . האי המדובר , השייך לכוויית , הועלה כנקודת 
מיקוח אפשרית למשבר במפרץ . מסירתו לבגדאד תעניק לעיראק גישה נוחה יותר 
לים והיא מהווה את אחת מתביעותיו של סדאם חוסיין . עוד אמר רפסנגאני , כי 
איראן ממלאה בקפדנות אחר האמברגו נגד עיראק . " אם כל המדינות היו מיישמות 
את האמברגו כמונו , היתה עיראק מוותרת ונסוגה מכוויית " , אמר רפסנגאני . 
הוא אמר כי הכוחות הזרים במפרץ , כולל הכוחות האמריקאים , הבריטים והצרפתים , 
יצטרכו לעזוב ברגע שלא תהיה יותר סיבה להימצאותן , כלומר כאשר יסתיים הכיבוש 
העיראקי בכוויית . אם לא , האיראנים " שכבר מזועזעים מנוכחותם , ידרשו 
לנקוט בצעדים שיאלצו אותם לסגת " . באשר ליחסים עם ארה"ב , אמר רפסנגאני : 
" אין יחסים ואין תוכניות ליחסים עם מדינה זו , שהעם האיראנים רואה אותה 
עדיין באור שלילי מאוד " . 
