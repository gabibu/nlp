עודד פלדמן , שהתמנה לפני כחודשיים למנכ"ל הוצאת הספרים כתר , לאחר שזו 
נרכשה על ידי רוברט מקסוול באמצעות הוצאת ספרים מקמילן הנמצאת בבעלותו , 
החליט שלא לעזוב את תפקידו הנוכחי כמנכ"ל תיאטרון הקאמרי וויתר בכך על תפקיד 
מנכ"ל כתר . בחירתו של פלדמן למנכ"ל כתר נעשתה על ידי רוברט מקסוול , בהמלצתם 
של דב יודקובסקי ואדם ברוך , נציגיו של מקסוול בארץ . פלדמן דרש וקיבל 
סמכויות נרחבות כמו ביטול תפקיד העורך הראשי של ההוצאה . פלדמן החליט להשאיר 
בידיו כמנכ"ל גם את התפקיד הזה ולמנות עורכים לסדרות השונות של ההוצאה . 
החלטה זו אושרה למרות שקודם לכן הוצע לירון לונדון תפקיד העורך הראשי של 
ההוצאה . אתמול פורסם כי העילה להחלטתו של פלדמן לוותר על תפקיד מנכ"ל כתר 
היא חילוקי דעות בינו לבין אנשי הוצאת מקמילן לגבי דרכי הניהול של כתר . 
בהודעה שפירסמה לשכת ראש עיריית תל אביב שלמה להט ( התיאטרון הקאמרי הוא 
התיאטרון העירוני של תל אביב ) נאמר כי בעקבות חילוקי דעות עם הוצאת מקמילן 
החליט פלדמן להמשיך בתפקידו כמנכ"ל הקאמרי וכי ראש העירייה קיבל את החלטתו 
של פלדמן בשמחה . פלדמן שוהה בימים אלה בפרנקפורט שם נערך יריד ספרים גדול . 
פלדמן נסע לשם כמנכ"ל כתר ושם כנראה הגיעו חילוקי הדעות בינו לבין אנשי 
מקמילן לשיאם . בשיחת טלפון אתמול אישר פלדמן את החלטתו ואמר : " חילוקי 
דעות מהותיים על דרכי ניהול התגלעו ביני ובין אנשי הוצאת מקמילן . אני מנוע 
מלהוסיף אינפורמציה " . קפידבינבעקבות החלטתו של פלדמן , מלפני חודשיים , 
לעזוב את הקאמרי הוקמה בתיאטרון ועדת חיפוש שתפקידה היה להמליץ על מנכ"ל 
מיועד . מספר מועמדים הופיעו בפני הוועדה אך נראה היה שהמועמד המועדף הוא 
נועם סמל , מנכ"ל תיאטרון חיפה בעבר וקונסול התרבות של ישראל בניו יורק 
כיום . פלדמן ימשיך ככל הנראה לשמש כמנכ"ל הקאמרי עוד כשלוש וחצי שנים , 
עד סיום הקדנציה שלו . היום חוזר פלדמן לארץ ומחר ישתתף בהקראת הפרוטוקולים 
של משפט גבעתי בפסטיבל עכו . 
