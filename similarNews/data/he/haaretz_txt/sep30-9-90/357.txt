חברת אל - על תפעיל שמונה טיסות מיוחדות , כדי לגבור על הביקוש לטיסות לישראל 
וממנה , לקראת סוכות . דובר אל - על אמר אתמול כי אל - על תטיס אלפי תיירים 
יהודים ונוצרים לישראל לקראת חג הסוכות . " יש סימנים של התאוששות בהזמנת 
מקומות בטיסות החברה מארה"ב , שווייץ , גרמניה וקנדה " , אמר . לדבריו , 
כדי לענות על הביקוש , הוסיפה חברת התעופה כ000 , 2 מושבים תוספת של % 41 
לקיבולת שהיקצתה אל - על לקראת חג הסוכות . " גם ישראלים יוצאים לחו"ל לקראת 
החג . היעד המסורתי השנה , בדומה לשנים קודמות , הוא טורקיה " , אמר הדובר . 
אל - על הוסיפה שלוש טיסות ליעד זה , כולל מטוס רחב - גוף מדגם בואינג 
747 . " גם בנושא טיסות השכר לאילת ולנמל התעופה בן - גוריון מסתמן שיפור , 
למרות שחברות שכר מאנגליה , הולנד , שווייץ , אוסטריה , דנמרק וגרמניה 
הודיעו על ביטול טיסות - שכר בחורף למקומות אלה " , אמר הדובר . לדבריו , 
אנשי השיווק של אל - על בחו"ל נחלצו להציל את תיירות הסתיו והחורף לישראל , 
שנפגעה קשה בשל משבר המפרץ . בתיאום עם מארגני טיסות - שכר וסיורים מחו"ל , 
הוצע להטיס את הנוסעים ארצה בטיסות החברה . 
