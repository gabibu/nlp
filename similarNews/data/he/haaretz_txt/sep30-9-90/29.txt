נושא " האמן והמודל שלו " הוא אחד המרתקים בתולדות האמנות . מאות שנים 
היו היצירות מוזמנות , והאמן מילא את חובתו לאמנות וגם למזמין . הוא תיאר 
את ייחודו של המזמין , ואם הביע דעה עשה זאת ברמזים בלבד . מצד שני , מערך 
נפשי מסתורי דוחף כל יוצר לבחור לו את דמות חייו הרודפת אותו ומשבשת את סדרי 
חייו . גוגן הרעב מתחבט ביומניו אם לאכול את התרנגול שלו או להשאירו בחיים 
ולהמשיך לצייר אותו . דגא הצמיד פרצופי פרוצות לנערות התמימות שצייר . פיקסו 
התחשבן ב"עלמות מאביניון " עם כל נשותיו ואהובותיו , כשהצמיד את פרצופן 
לגופי הפרוצות - הפסלים . בסדרת היצירות הגדולה שלו " הצייר והמודל " 
( רישומים , הדפסים וציורי שמן ענקיים שנעשו במשך עשרות שנים ) , אפשר 
לראות בבירור את בעיותיו הגבריות : הגיל והחמדה שאבדה . האוסף המוצג של 
רישומי דוד הנדלר שבהם צייר את אישתו , אביבה אורי , במשך עשרות שנים , 
הוא אחד מני רבים מאוד , והרישומים הכלולים בו שייכים לחברים שמדי פעם 
קיבלו מידי אביבה אורי רישום . ברישומים משתנים פניה של אביבה אורי , מדמות 
הלקוחה כאילו מיצירה של בוטיצלי ועד למין דמות כואבת , במסיכת נו יפאנית . 
הקו של הנדלר , בין שהיה נוקשה ובין שהיה רך ומהסס , משדר את אהבתו לדמות . 
היא נתפסת בכל אחד מהניירות המצהיבים . הרישומים אינם נושאים תאריך , וזה 
מוסיף להם ממד מוזר . אנחנו ( בין שרוצים בכך או לא ) מתעדים אותם בעזרת 
השוואות במראה של המודל . זהו מעשה כאוב מאוד , אך מעורר התרגשות לא רק 
אצל מי שהכיר את אביבה אורי ואת הנדלר . בתערוכה מוצגים גם רישומים של אורי 
עצמה . אלה אינם בבחינת הפתעה , אך הם תמיד מטלטלים את העין . בתערוכה 
זו הם מדגישים את עולמה האחר , לעומת זה של בעלה . הפתעה נוספת שמספקת התערוכה 
הם ציורים של רחל ימפולר , בתה של אביבה אורי . היא ציירה את אמה בסדרת 
ציורים , כשבאחד מהם מופיע גם הנדלר כמין רוח מתלווה . הציורים צוירו אחרי 
מות אמה , חלקם על - פי צילומים , חלקם בעקבות רישומים וחלקם בעקבות הלב . 
אלה ציורים בעלי כוח , יד קלה וצבעוניות כבדה . הם מוסיפים עוד צלע במערך 
המיוחד הזה . קפמאפרקסדרת הרישומים שמציג דניאל בכרך , אדריכל ירושלמי , 
מתמקדת בנופו של הר תבור , אך בעצם זה יכול היה להיות גם כל הר אחר . 
הוא עושה זאת בדפים זהים , בצבעי מים , בקווים כבדים ומהירים , כאילו 
בחיפוש אחרי הקו האחד הנכון . בכרך החליט להציג כמה עשרות דפים על משטחים , 
בחשיפת - רצף על לוחות עץ בשמש , " כמו שצוירו " . הגג היפה של הוראס 
ריכטר ביפו הוא במה אידיאלית , בין עציצים פורחים וים , כשהשמש מכה בעיניים 
והכרחי להשפיל אותן לשורות הרישומים , המעבירים תחושה של רצף , מין תזוזות 
הר וקו שאיננו אופק . אין בעיני חשיבות לעובדה שהציורים מוצגים כפי שצוירו , 
אם כי זה מוסיף ערך תיאטרלי לערכם הצורני . 
