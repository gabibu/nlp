מפקד חילות השדה האלוף אורי שגיא יקבל הבוקר את הממצאים של הקצינים שבדקו 
את פרשת התייבשותם של טירונים מיחידה מובחרת , במהלך מסע כומתה באורך 021 
ק"ם שהתקיים בתחילת השבוע בצפון הארץ . ל"הארץ " נודע כי שגיא שוחח אתמול 
עם מפקדים ביחידה וכי מפקדי היחידה הבכירים בדקו את הפרשה ואת תלונות ההורים . 
מהממצאים עולה כי ההורים ניפחו את הפרשה מעבר לכל פרופורציה . ממצאי הבדיקה 
מורים כי הציר נבדק מלכתחילה וכי למסע נלוו רופא וחובש . עוד עולה מהתחקיר 
כי בניגוד לטענת ההורים ש%06 מהחיילים נפגעו או התייבשו במהלך המסע , עולה 
כי רק חיילים בודדים סבלו משברי הליכה ומעטים סבלו מחוסר שתייה . יחד עם 
זאת מסרו אמש מקורות צבאיים כי היה מקום לאפשר לחיילים לנוח במסע כה ארוך 
וקשה . כמו כן אמרו אותם מקורות כי לא היה מקום מצד מפקד יחידת האם , קצין 
בדרגת אלוף משנה , לומר כי ההורים אינם מעניינים . אותם מקורות מסרו כי 
אין סיבה להדיח או לנקוט בהליכים נגד מפקדי הטירונים . 
