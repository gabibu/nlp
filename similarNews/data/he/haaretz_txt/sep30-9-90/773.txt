החקלאים ברצועת עזה הרחיבו בשנה האחרונה את שטחי הגידול של תפוחי האדמה לכ%07 
ויותר משטחי הגידול של תפוחי האדמה בישראל כך טוענים גורמים חקלאיים , 
המתריעים כי " התרחבות בלתי מבוקרת זו פוגעת בהכנסות המגדלים הישראלים " . 
יוסי אורן איש מושב תעוז , הפעיל בארגון מגדלי הירקות , טוען במסמך שהכין 
כי שטחי הגידול של תפוחי האדמה ברצועת עזה מגיעים עתה ל000 , 01 דונם , 
ומשתרעים בעונת הסתיו על - פני 41 אלף דונם . לדברי אורן , הקרקע החולית 
ברצועה מתאימה ביותר לגידול תפוחי אדמה , שלא כמו הקרקע בגדה המערבית . 
הזן אותו מגדלים חקלאי הרצועה הוא ה"ספונטה " , שצבעו לבן , קליפתו דקה 
וחיי המדף שלו קצרים יחסית . אורן טוען כי באמתלה של שיווק תפוחי אדמה לגדה , 
מפנים חקלאי הרצועה את רוב תוצרתם לשווקים הפתוחים שבתחומי הקו הירוק . 
הוא מציין כי " מערכת מסועפת של סייענים ישראלים משתפת פעולה בהברחת התוצרת 
מעזה " . לפי חישובו , תנובת תפוחי האדמה מגיעה ל4 טונות לדונם , ולפיכך 
מוברחים לתחומי הקו הירוק עשרות אלפי טונות של תפוחי אדמה מדי שנה . לדברי 
אורן , נגרם הפסד של מיליוני שקלים למגדלים הישראלים , מאחר שעל תפוחי 
האדמה אשר מקורם ברצועה , אין מוטלות מכסות ייצור , ולכן הם גורמים להורדת 
מחירים בלתי מבוקרת . 
