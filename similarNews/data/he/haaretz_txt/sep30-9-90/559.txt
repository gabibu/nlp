, 1 העובדים בקבוצת הקשר של תדיראן בחולון שבתו אתמול , במחאה על אי תשלום 
המשכורות של חודש ספטמבר . הנהלת תדיראן הבהירה אתמול שתשלום המשכורות לחלק 
מעובדי החברה התעכב בגלל תקלה במחשב המרכזי של החברה . הנהלת החברה הודיעה 
כי היום יזוכו חשבונות העובדים בגובה המשכורת . אנשי ההנהלה מתחו ביקורת 
על ועד העובדים בקבוצת הקשר , שהורה לעובדים לשבות למרות שמדובר , כדבריהם , 
בתקלה במחשב ולא בעיכוב מכוון . בתגובה מסר גורם בוועד העובדים של הקבוצה : 
" אם אכן חלה תקלה במחשב של תדיראן , העיכוב בתשלום המשכורות היה אמור 
לחול על כל עובדי החברה " . הוא הוסיף ואמר : " משום מה , בכל פעם , 
דווקא המשכורות של העובדים בקבוצת הקשר אינן משולמות בזמן " . במקביל נוקטים 
עובדי קבוצת הקשר בעיצומים , במסגרתם הם נמנעים מלעבוד אחרי השעה 4 אחה"ץ . 
ועד העובדים טען שהעובדים אינם נוקטים עיצומים , אלא " פועלים בדיוק לפי 
הסכם הקובע שבחודשים אוקטובר עד דצמבר עובדים חצי שעה פחות " . 
