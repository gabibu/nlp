שר האוצר יצחק מודעי ייפגש היום עם מזכ"ל ההסתדרות ישראל קיסר ויו"ר האגף 
לאיגוד מקצועי חיים הברפלד , כדי לשכנעם לבטל את השביתה הכללית במשק שהועידו 
החל מה81 בחודש , במחאה על התוכנית הכלכלית . מודעי יסביר לראשי ההסתדרות 
את עיקרי התוכנית הכלכלית ויצביע על הנקודות שמבטיחות את חלוקת הנטל בין 
כל חלקי האוכלוסייה . הוא נחוש בדעתו שלא לשנות את סעיפיה . ראשי ההסתדרות , 
שהאשימו את שר האוצר בגיבוש תוכנית מאחורי גבה של ההסתדרות , ידרשו משר 
האוצר לכבד את כל ההסכמים החתומים בין ההסתדרות לממשלה , ובהם הסכם שכר 
המינימום , הסכם תוספת היוקר וכן ההסכמים שלפיהם פועלות קרנות ההשתלמות 
וקרנות הפנסיה . עוד ידרשו סיום מהיר של המשא - ומתן , וחתימה על הסכמי 
העבודה לשנים 0929 רטרואקטיווית מ1 באפריל 09 , מועד שבו פג תוקפם של כל 
ההסכמים הקיבוציים במשק . מזכ"ל ההסתדרות ויו"ר האגף לאיגוד מקצועי הודיעו 
כי יעמדו על כך שלשכירים במשק תשולם בשנתיים הקרובות תוספת שכר של % 01 לפחות , 
כפי שלדבריהם הוסכם כבר במשא ומתן עם האוצר לפני שהופסק . ראשי ההסתדרות 
יודיעו לשר האוצר כי הם נכונים לדון עמו על הטלת היטל עלייה מיוחד על כלל 
השכירים במשק , בתנאי שהוא יוטל על כלל המועסקים למעט בעלי ההכנסות הנמוכות , 
באופן יחסי להכנסה . יו"ר האגף לאיגוד מקצועי , חיים הברפלד , קרא אמש 
לממשלה להקפיא צעדים שנויים במחלוקת , שעליהם החליטה באופן חד - צדדי , 
ולהגיע להסכמה לאומית עם ההסתדרות והמעסיקים על תוכנית מקיפה שתהיה מאוזנת 
ומבוססת על צדק חברתי . הברפלד ציין כי אם תיענה הממשלה לקריאה זו , יקפיאו 
ההסתדרות והאיגודים המקצועיים את צעדי המאבק . בפגישה היום ישתתפו גם מנכ"ל 
משרד האוצר יעקב ליפשיץ והממונה על השכר יעקב דנון . 
