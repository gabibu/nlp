פאריס ( מיוחד ל"הארץ " ) . יחידות צבא מצרפת , בלגיה וזאיר חשו לרואנדה 
ביום ששי לאחר שנודע כי המרד שפשט במדינה זו מאיים להדיח את משטרו של הנשיא 
גובנאל האביארימאנה . קרבות פרצו בבירה , קיגאלי , ביום ששי בבוקר בין 
יחידות יריבות בצבא רואנדה . תושבים מסרו על קרבות כבדים ליד ארמון הנשיא 
וליד מחנה צבאי בקרבת שדה התעופה . אולם כתב צרפתי מסר מקיגאלי כי העיר 
שקטה . 051 צנחני לגיון הזרים הצרפתי יצאו לקיגאלי ביום חמישי בערב מבסיסם 
שברפובליקה המרכז - אפריקאית השכנה . הם השתלטו על נמל התעופה . יחידה 
אחרת של 051 חיילים צרפתים הגיעה מצאד ביום ששי בבוקר . אנשי הצבא הצרפתיים 
קיבלו הוראה להימנע מלהתערב בקרבות בין הצדדים במדינה . בלגיה שלחה 006 צנחנים 
לרואנדה ביום חמישי , וזאיר הודיעה כי היא שולחת יחידה נבחרת של 005 חיילים . 
בשידור ביום ששי הודיע הנשיא הביארימאנה כי ממשלתו הדפה את פלישת המורדים . 
אולם תוך כדי דיבורו נשמעו צרורות ירי . בעיר הוטל עוצר . " עברנו את 
התקופה הקשה ביותר " , אמר הנשיא ברדיו . " הממשלה וכוחות הצבא שולטים 
במצב . אנו שומרים על ערנות מלאה " . כמה מאות מורדים פלשו לצפון רואנדה 
מאוגנדה ביום ראשון שעבר . ביום חמישי נמסר , כי הם נמצאים במרחק 07 ק"ם 
מן הבירה קיגאלי . כתבים מסרו כי ניכרת תנועה רבה בנמל התעופה לשם הגיעו 
חיילים מזאיר , מצרפת ומבלגיה במטוסי תובלה . ממשלת צרפת הורתה לכל אזרחיה 
לעזוב את המדינה עקב הערכה כי חייהם עשויים להיות בסכנה עקב המרד . מבצע 
הפינוי החל אתמול ו69 איש , מרביתם אזרחים צרפתיים , הגיעו אתמול לפאריס . 
בשעות הערב אמור לצאת מטוס אייר - פראנס מקיגאלי בדרכו לפאריס כשעליו אזרחים 
מערביים ששהו במדינה , מרביתם צרפתים . בסך הכל נמצאים 076 אזרחים צרפתיים 
ברואנדה . 
