אגודת מורי הדרך בישראל פנתה ערב חג הסוכות לשר התיירות , גדעון פת , בבקשה 
לקבלת סיוע כספי דחוף למורי דרך שנקלעו למצוקה כלכלית , בשל השפל בתנועת 
התיירות לישראל שנגרם עקב המשבר במפרץ הפרסי . פניית מורי הדרך היא הבקשה 
הראשונה של מגזר תיירותי לקבלת עזרה כספית מהממשלה במשבר הנוכחי . יו"ר אגודת 
מורי הדרך , שמואל בר - אל , כתב לשר פת כי המצב הקשה אליו נקלע ענף התיירות 
בשל אירועי המפרץ הפרסי , פגע קשות בעובדי הענף בכלל ובציבור מורי הדרך 
בפרט , כיוון שציבור זה המתפרנס מהדרכת תיירים בלבד . דובר משרד התיירות , 
יוסף שובל , אמר בתגובה כי הסיוע למורי הדרך ייבדק במשרד . 
