הנושאים העיקריים שבהם דנה מסכת ראש - השנה שבסדר מועד אשר במשנה הם הלכות 
תקיעת שופר בראש - השנה , מעמדו של החג וקביעת מולד הירח , קידוש החודש 
בלשון הימים ההם . ידיעות אחדות באותה מסכת קשורות בהעברת המידע מירושלים 
לבבל בדבר חודש חדש שבא לעולם . מתוך אלו עולה עדות ברורה על הדרכים שבהם 
שמרה ירושלים בתקיפות על מעמדה כמרכז הרוחני של היהדות . קביעת חודשי השנה 
העברית ומועדיה בימים ההם , כפי שמקובל עד ימינו , נעשתה על - ידי תצפית 
וראיית מולד הירח . בזמננו סיגלו שיטה המבוססת על חשבון קבוע , ללא צורך 
בתצפיות מעשיות , אך בימים ההם , בעשרות השנים האחרונות לבית - המקדש , 
עדיין היה הכרח בקבלת עדויות מאנשים " שראו את החודש " , כלומר צפו במולד 
הירח בליל השלושים בחודש . אותם אנשים , " העדים " , היו נדרשים להתייצב 
בפני בית - דין מיוחד שהתכנס בירושלים בראשות נשיא בית - הדין . הם בחנו 
את העדויות , את מהימנותן , את היותן מקצועיות ומהימנות . לעתים פסלו 
אותן ולעתים ביקשו תוספת עדויות , עד שבאו למסקנה שאכן המולד התקיים . 
אז קודש יום השלושים והוכרז כראש חודש חדש , ראשון לחודש הבא . כדי לעודד 
רבים לצפות במולד הירח ולבוא בפני בית - הדין , נהגו לגמול להם . במשנה 
מסופר על חצר גדולה , שכינויה היה " בית עיזק " , שבה היו מתכנסים העדים 
ובית - הדין . כדי למושכם לבוא נהגו לערוך להם סעודות דשנות כיד המלך והשפיעו 
עליהם מכל טוב , שיראו שכר בעמלם ולא רק שכר מצווה . במשנה מצויות גם ידיעות 
על פסילת עדים . היו כאלה שבאו להשביע רעבונם בלבד , והיו שטעו . לבסוף 
קיבל בית - הדין את ההכרעה , וחודש חדש בא לעולם . בימים ההם , בעולם 
הרומי וגם אצל קבוצות יהודיות , כמו כת מגילות ים - המלח , נהגו לפי לוח 
הנשען על השמש לא על הירח כלוח האזרחי בימינו . לוח השמש יציב , כך שעונות 
השנה , חודשיה ומועדיה קבועים . זאת לעומת שנת הירח , החסרה 11 ימים משנת 
השמש . חסר זה מביא לצורך לעבר את השנים , כדי להכניסן למחזור שלא יחולו 
המועדים על פני עונות שונות במשך השנה . תורת העיבור הצריכה יכולת וידע , 
ותכליתה , כאמור , היתה לגרום לכך שהחגים והמועדים ייקבעו בזמנים שבין 
העונות החקלאיות . עם שמטה לחמו הוא החקלאות , אינו יכול להרשות לעצמו 
נדידת חגים על פני השנה . מערכת עיבור השנים נעשתה במחזוריות של י"ט שנים , 
כלשעתים כל שנתיים , ולעתים כל שלוש שנים , מוסיפים חודש לשנה . היתה 
זו מלאכה מסובכת , אבל מי שקבע את הלוח לקח לידיו את רסן ההנהגה . עוד 
בימינו אפשר לראות בעולם המוסלמי שהכל צופים ומחכים לפסק הלכה ממכה בדבר 
סיומו של חודש הרמדאן ; אות הוא לדבר המנהיג של עיר הקודש המוסלמית . לוח 
השנה הערבי , ולימים המוסלמי , נקבע אף הוא לפי תצפית בירח ולא בשמש , 
אלא שהערבים אינם מעברים את השנים . מצב זה מביא לתזוזת המועדים על פני 
כל עונות השנה . צום הרמדאן יכול להיות באביב , וכעבור שנים מעטות הוא 
נופל בקיץ ואחר כך בסתיו ובחורף . אפשר להקיש מכך שהחברה הערבית שבחצי - 
האי ערב , שם נוצר הלוח הזה , לא היתה חברה חקלאית . ואכן , עיסוקם העיקרי 
של שבטי ערב היה בהובלת הסחר הבין - לאומי מהודו ותימן לחופי הים - התיכון . 
עוד בשלהי בית שני , ואף מאה שנה לפני חורבנו , היתה קיימת פזורה יהודית 
גדולה ורחבה . לא היתה כמעט פינה בעולם התרבותי של הימים ההם שלא התקיימה 
בו קהילה יהודית , ולא היה כרך ראוי לשמו שלא ישבו בו יהודים , ממבואות 
הודו במזרח ועד לספרד במערב . מקורות שאינם יהודים , בני התקופה , ציינו 
שהקהילות היהודיות בכל אתר ואתר היו בחינת השאור שבעיסה . הלימוד וההכשרה 
שזכו בהם כל הילדים היהודים הם שהביאום לידי כך . באותם הזמנים קבעו מנהיגי 
הדורות וקברניטיהם , ושמעון בן - שטח בראשם , שכל הרואה עצמו כבן לעם ישראל 
חייב בחינוך ילדיו . למעשה , בראשונה בתולדות האנושות הוחק חוק חינוך חובה , 
וראוי לציין שלא היה זה חינם . פעולה מבורכת זו גרמה גם לניצני הירידה 
מן הארץ והיווצרות הפזורה . העולם היה צמא לכוח עבודה אינטלקטואלי ומקצועי 
בתחומים שונים ובידי יהדות ארץ - ישראל היה לספק זאת , שכן כמעט כל אחד 
למד , והארץ היתה צרה מלהכיל את כל בניה המשכילים ובעלי המקצוע . לרוב היו 
הקהילות חדשות , ובמיוחד במערב , אך היו גם קהילות ששורשיהן בארצות ניכר 
היו עמוקים . הנכבדה שבהן היתה פזורת בבל , שראשיתה בגלות נבוכדנצר מלך 
בבל , עם חורבן הבית הראשון ( 685 לפנה"ס ) . כשקמה תנועת שבי - ציון , 
שזכתה בברכת כורש מלך פרס , לא הכל חזרו . רבים וטובים כבר נקלטו במקומות 
החדשים וצר היה להם להיפרד מרכושם , עסקיהם ועיסוקיהם . אל אלה נוספו במשך 
הדורות חדשים שזה מקרוב באו , ומן הטעמים שנזכרו לעיל . בבבל נוצר איפה 
עם יהודי נוסף , שתרבותו רחבה ועוצמתו הכלכלית איתנה . מטבעם של עניינים 
שברבות הימים פרחה התחרות בין בבל לבין ירושלים . היתה זו תחרות שבסיסה 
שאלת ההנהגה הרוחנית של עם ישראל כולו . לעתים היה לה ליהדות בבל על מה 
להסתמך , שכן היא צימחה אנשי - רוח ומנהיגים בעלי שיעור קומה . אבל מנהיגי 
הדור וקברניטיו בארץ - ישראל חשו והבינו שמצב כזה יביא לפיצול בעם ישראל . 
היתה הבנה מדוע קיימת פזורה יהודית , והיה ברור שברגע שההשכלה והחינוך 
נעשים לערכים עליונים בתפישת העולם היהודית , אין מנוס מבריחת מוחות המחפשים 
ביטוי לכישוריהם וליכולתם . כיצד בכל זאת לשמר האיברים שפרשו מארץ - ישראל 
ולהחזיקם יחד כעם אחד ? זאת בא לידי ביטוי ברצון וביכולת להעמיד מרכז רוחני 
אחד שאין שני לו . מרכז זה היה בארץ - ישראל תחת חסותה של ירושלים ובהשראת 
בית - המקדש ומוסדות ההנהגה והלימוד שקמו מטעמם ובחסותו . אחת הסמכויות 
של הנהגת המרכז הרוחני היתה בקביעת לוח המועדים וראשי החודשים . אלא שהנהגת 
בבל ניסתה להתחכם . מנהיגיה סברו שאפשר להפקיד בידם את קביעת הלוח , שכן 
הידע והכשרון מצויים עמם והירח סובב לו אף בבבל . אף תירוץ אמיתי הכינו 
לעניין . עד שמגיעות הידיעות מירושלים בדבר כניסתו של חודש חדש , עובר 
זמן רב ונמצאים יהודי בבל בלחץ הגורם להם שלא יהיו מרוצים , ואף מפסידים . 
כדי לבטל טענתם זו , היה על חכמי ארץ - ישראל לפתור את הבעיה ולהמציא דרך 
מהירה להעברת המידע על חידושו של חודש וקידושו . הדרך שחרו היתה על - ידי 
קיום קו לילי של משואות - אש שפרטיו נמסרים לנו במשנה , במסכת ראש השנה . 
מיד עם קבלת עדויות קידוש ראש החודש והכרזתו על - ידי הנשיא , נשלחו שליחים 
לראש הר - המשנה שממזרח לירושלים , אל - נכון הר - הזיתים . שם הוצתו אבוקות , 
או בלשון המשנה משואות , שתיאורן ודרך ייצורן נמסר לנו במשנה . בעזרת 
המשואות הללו היו מעבירים את הידיעה לראש - הר בחלק אחר , וכך הלאה עד לגולת 
בבל . " ומאין היו משיאין משואות ? מהר - המשחה לסרטבא , מסרטבא לגריפינא 
ומגריפינא לחורן ומחורן לבית לתין ; ומבית בלתין לא זזו משם , אלא מוליך 
ומביא ומעלה ומוריד עד שהיה רואה כל הגולה לפניו כמדורת אש " . ( ראש השנה 
ב - ד ) . קו האש המהיר שימש איפוא להעברת האותיות עוד באותו הלילה , ופתר 
את הנהגת ארץ ישראל וירושלים מטענותיהם של אחיהם בבבל . סרטבא וגרופינא 
מצויות בעבר - הירדן המזרחי , בהר הגלעד , אזור שהיה מיושב ביהודים רבים , 
ומשם לחורן שבדרום סוריה והלאה לבבל . ( מן הראוי לציין שסרטבא מזוהה 
בדרך כלל בהר המוכר בשם זה בבקעת הירדן המערבית , אלא שזיהוי זה קשה הן 
בגלל שאין קו ראייה בינו לבין הר - הזיתים והן משום שבאותם זמנים מוכר לנו 
שם ההר הידוע היום בשם סרטבא בשם אלכסנדריון . עוד אפשר לסרטבא המופיעה 
במשנה היא שיבוש שמו של הר נישא הנראה מהר הזיתים , המצוי ממזרח לירדן , 
ושמו באותם ימים היה צור של בית טוביה , שביוונית שובש לסרטאביס . ) היה 
דומה שבעיית העברת הידיעות במהירות נפתרה . אלא שאז נקטו יריבי היהודים 
בתכסיסי הטעייה . היו אלו השומרונים , שיום לפני המולד הצפוי הדליקו משואות 
מצפון לירושלים והללו נקלטו בעבר הירדן והועברו לבבל במשואות . נמצא פתרון 
שאמנם היה יקר יותר , אך לא היה אפשר לזייפו ולהטעותו : שליחים רוכבי סוסים 
שיצאו בדהרה . דרך זו של העברת מידע ודואר מוכר לנו בהמשך משירותי הידיעות 
הרומיים , הביזנטיים ובמיוחד הערבים , שפיתחו רשתות מתוחכמות ומהירות להעברת 
מידע באמצעות שליחים . לצורך זה בנו תחנות שהמרחק ביניהן הוא כ04 עד 05 
ק"ם זו מזו , ובכל תחנה היו סוסים רעננים המסוגלים לדהירה מהירה , וכך 
הגיעה הידיעה לוועדה בזמן קצר , אמנם לא קצר , אך בביטחון . בלשון המשנה : 
" בראשונה היו משיאין משואות . משקלקלו הכותיים , התקינו שיהיו שלוחים 
יוצאין " ( ראש השנה ו - ב ) . פתרון זה היה יקר בהרבה מקודמו . אבל 
הנהגת יהודה עשתה ככל האפשר , ובלבד שתישמר בידה זכות ההנהגה . הם הבינו 
שללא מרכז רוחני , לא יהיה אפשר להחזיק את הפזורה הגדולה כיחידה לאומית 
אחת . במיוחד היה חשוב להם לרצות את מנהיגי גולת בבל , שבכוח היו יכולים 
להחליף את הנהגת ירושלים . קברניטי הדור לא חסכו משאבים ופתרונות , ובלבד 
שתושג מטרתם , שבלעדיה לא היה אפשר לדבר על עם יהודי אחד . 
