ראש הממשלה יצחק שמיר מאיים להנחית " מכה איומה " על כל תוקפן בלתי קונוונציונלי 
שמתנכל לישראל . התוקפן הוא סדאם חוסיין ו"המכה האיומה " היא שימוש בעוצמתה 
הגרעינית של ישראל . איש בעולם אינו מבין את הדברים אחרת ולשמיר נוח שאזהרתו 
תתפרש ברוח זו . הצהרתו , שמלותיה נבחרו בקפדנות , דירבנה את התקשורת 
המערבית להזהיר את עיראק כי התגרות בישראל תסתיים בהכחדת בגדד . שום ממשלה 
בישראל לא עמדה בעבר בפני בעיה דומה . אמנם פורסמה אפיזודה שמלאו לה 71 
שנים , שבעיצומה של מלחמת יום הכיפורים הציבה ישראל טילים נושאי ראשי חץ 
גרעיניים שכוונו לעבר סוריה . אבל אפילו היו דברים מעולם , הם לא תוכננו 
מראש אלא היו ביטוי לבהלה . לא כן עתה . במשבר הנוכחי הוכרע ויכוח ביטחוני - 
היסטורי - פילוסופי ישן , שליווה את ישראל מאז שנות ה05 . הכרעתם של דוד 
בן - גוריון , שמעון פרס ודוד ארנסט ברגמן להקים את הכור הגרעיני בדימונה 
הוכיחה עצמה כהחלטה האסטרטגית החשובה ביותר שהתקבלה מאז הקמת המדינה . מעט 
מאוד נותר מן התיאוריות של ישעיהו לייבוביץ ואליעזר לבנה שהתנגדו בראשית 
שנות ה06 להקמת הכור , ומגישתם קצרת - הראות של יגאל אלון , משה דיין , 
יצחק רבין ואחרים , שחששו שמא מדובר בכלי נשק מיותר . קשה להאמין כי רק 
בעשור האחרון יצא לאור ספרו של פרופסור יאיר עברון " הדילמה הגרעינית של 
ישראל " , שהמליץ על עלייה בכוחו הקונוונציונלי של צה"ל כחלופה לכושרו האטומי . 
נותר הוויכוח בשאלת הפומביות . ד"ר שי פלדמן הציע ב"הרתעה גרעינית לישראל " 
לחשוף את הכוח כביטוי לאזהרה חד - משמעית . ב0991 כבר אין צורך להעמיד את 
הצעתו במבחן . הן מפני שבבגידתו הפך מרדכי ואנונו את המחלוקת על פרסומים 
בדבר כוחה הגרעיני של ישראל לוויכוח אקדמי בלבד , והן מפני שגם בלי להודות 
בעוצמתה הגרעינית נהנית ישראל מכוח ההרתעה שלה . ניתן לומר כי כוחה הגרעיני 
של ישראל הוא מימוש מחוספס של הציונות ההרצליאנית , כאשר " המקלט הבטוח " 
מתבטא בכך שהיהודים מעמידים נגד גורל - אושוויץ את גמול - הירושימה , ומסכלים 
כל אפשרות להשמדה חד - צדדית . אך שמיר , המאיים ב"מכה איומה " , יודע שמבחנו 
אינו במימוש כוחה הגרעיני של ישראל אלא בהנהגה תקיפה וזהירה , שתמנע את 
השימוש בו . על האיזון בין איום לבין הימנעות מדחיקת היריב לפינה נכתבו 
כבר ספריות שלמות . ממשלת ישראל , שבעבר לא הקדישה לשאלה את תשומת הלב 
הראויה , תיאלץ לעיין עתה במהירות בתקצירי הספרים והמאמרים הרלוונטיים . 
ככל הידוע , מתמודד שמיר עם המצב המסוכן ביותר שידעה ישראל מעודה בתקיפות 
מבוקרת . אך המשבר מצא אותה ללא מערכת ממוסדת ותקינה לטיפול בבעיה כזאת , 
ללא קריטריון מעוגן בחוק בדבר הרכב הצמרת המופקדת על קבלת ההחלטות בנושא 
הגרעין בישראל . במערכת הישראלית קיימים שלושה משתנים : עוצמתה הגרעינית 
של ישראל כפי שהיא נתפסת על ידי בגדד , בצורה נכונה או בטעות . מידת האנטישמיות 
הרווחת בהנהגה העיראקית . ככל שהיא גדולה יותר , כן מתייחסת בגדד ברצינות 
גדולה יותר לאיום הישראלי ב"מכה איומה " . עיראק מודעת לכך שרגישותה של ישראל 
לקורבנות כה גבוהה עד שאין לצה"ל גמול קונוונציונלי יעיל נגד טיל כימי . 
לפי התפיסה הישראלית , אין מענה הולם לפגיעתו של טיל כימי , שיהרוג כמה 
עשרות חיפאים , בהריגת כמה מאות בגדדים בהפצצה קונוונציונלית . חולשת 
הגמול הקונוונציונלי הישראלי מבהירה לבגדד כי ישראל תגיב בצורה " איומה " 
על גל טילים כימיים . שם המשחק הוא הצגת התגובה " האיומה " כמין " אין 
ברירה " ישראלית . מבחינה זו , אמנם כעניין שולי בלבד , חלוקת ערכות 
האב"ך מחלישה את המסר המרתיע של ה"אין ברירה " , שמנסה שמיר להעביר לעיראקים . 
