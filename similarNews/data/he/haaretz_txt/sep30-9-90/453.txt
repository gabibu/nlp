" לממשלת ישראל אין מדיניות של הפניית עולים לירושלים , ומספר העולים הנקלט 
בעיר נמצא בירידה מתמדת " . כך נמסר אתמול בדיון מיוחד בנושא הקליטה שקיימו 
ראשי הסיעות בירושלים . הם הוסיפו כי קיימת מגמה של נטישת העיר על - ידי 
עולים בשל יוקר הדיור בבירה . המשכתנא שמקבלים העולים הרוכשים דירה בירושלים 
זהה לזו שבשאר אזורי הארץ 73 אלף דולר , על - אף פער המחירים בין הבירה 
לבין אזורים אחרים . מנהל פרויקט הקליטה העירוני , שמואל אייל , מסר בפגישה 
כי ירושלים קלטה השנה רק % 8 מהעולים לישראל , ומתוכם רק % 6 עולים מבריה"ם . 
מספרים אלו עומדים בניגוד להבטחות ולהצהרות שהשמיעו בשנה האחרונה ראש הממשלה 
ושר הקליטה . " המסקנה היא שירושלים אינה זוכה לעדיפות כלשהי , למרות 
היותה בירת ישראל . סל הקליטה בעיר נשחק והוא שווה לשאר אזורי המדינה " , 
אמר אייל . יו"ר סיעת " ירושלים אחת " , ח"ך עמנואל זיסמן , אמר בתגובה 
כי אם לא יופנו מיד אלפי עולים לבירה , תאבד ירושלים את הרוב היהודי בה . 
החל מינואר צפויה בעיר בעיה קשה במיוחד בטיפול בקליטת העלייה , משום שאז 
ייפלטו לשוק מאות עולים ללא עבודה ודיור , דבר שיקשה על המשך הקליטה של 
עולים שיגיעו בעתיד . 
