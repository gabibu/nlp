בשדות הנפט הנרחבים של טיומן , במערב סיביר , מאיימים 007 אלף פועלי נפט 
וגז לפתוח בשביתה . הם מוחים על פיטורים , העלאות מחירים ומחסור בציוד 
כולם תולדה של הרפורמות הכלכליות . בתחילת החודש הכריז מנהיג האיגוד המקצועי , 
ניקולאי טריפונוב , שאזור הנפט של טיומן " עומד על סף משבר " , העלול 
להרוס את התחייה הכלכלית של גורבצוב כבר בחיתוליה . קפתמונה1 , 81פבריה"ם 
היא יצרנית הנפט הגדולה ביותר בעולם , וגם יצואנית נפט חשובה , אבל הזנחה 
ורשלנות הן שורש הרע בתעשייה . צינורות מיושנים ומתפוצצים ותנאי מגורים 
מחפירים עודדו את תסיסת הפועלים . הממשלה המרכזית והרפובליקה הרוסית מתחרות 
ביניהן על השליטה בעושר הנפט של האזור , אך נראה שאיש אינו מחזיק כעת בהגה . 
" אין לנו בכלל כלים , אין לנו שום חלפים . אין כל טעם במה שאנחנו עושים , 
רוטן יורי דרדינוב , חשמלאי בעיר הנפט הסיבירית המפויחת ניזנווארטובסק . 
" אין שום דבר על מדפי החנויות . פרסטרויקה היא רק אנשים עם רעיונות משומשים 
מדרגה ב " . שביתות פראיות כבר פרצו השנה בשדות הנפט הסיביריים , יותר מתריסר 
מהן בניזנווארטובסק בלבד . בבוקר אפרורי אחד בחודש שעבר הכריזו שביתה 512 
עובדי תחבורה , שהתאספו בתחנת אוטובוסים עלובה . " אני עובד 21 שעות 
ביום וחי בבקתה מחורבנת " , התלונן אנדריי בולוך , נהג אוטובוס בן 73 . 
הוא ועמיתיו תפסו שני מפקחים אומללים - למראה והרצו להם על המצב . " הגיע 
הזמן שנתמרד ! " צעק נהג אחר . " עד עכשיו היינו שקטים כמו כבשים " . 
לאחר שעתיים של ויכוח סוער הסכימו הנהגים לחזור לעבודה , אך לא לפני שאלפי 
פועלי הנפט נשארו תקועים בתחנות האוטובוסים ברחבי העיר . השלטונות פיתו פועלים 
לבוא לעבוד בסיביר על ידי משכורות גבוהות יחסית ובונוסים של עד 008 רובל 
לחודש ( 004 , 1 דולר על פי השער הרשמי ) . אבל כאשר יחידת עבודה אינה 
ממלאת את המיכסה שהוטלה עליה , עלול השכר לרדת עד % 06 משיעורו . החל מ8891 , 
בעקבות הירידה המתמדת בייצור הנפט , הורעו משכורות הפועלים . בשנה האחרונה 
בלבד ירדה התפוקה ב%8 על פי אומדנים רשמיים . במקביל , הפכו ההזדמנויות 
במוסקווה ובערים אחרות רווחיות יותר , עם השגשוג בכלכלה הבלתי רשמית . 
" תעשיית הנפט איבדה מהנדסים ומומחים לקואופרטיבים שמשלמים יותר " , אמר 
המנהל המפלגתי של ניזנווארטובסק , ויקטור סידורצב . " מי יכול לומר לא 
למשכורת גבוהה פי שלושה ? " בעיקר כאשר תנאי החיים גרועים . ניכר מחסור 
בשירותי בריאות , בגני ילדים ואפילו בבתי הקולנוע בעיר , שבה יכולות הטמרפרטורות 
לרדת בחורף ל54 מעלות מתחת לאפס . שליש מפועלי הנפט חיים בדירות שמתחת לתקן , 
ולעתים הם ממתינים 51 שנה עד לקבלת דירה . בינתיים , הם גרים במבנים 
מאולתרים ורעועים כמו , למשל , הבקתות באזור המכונה " פוסיולוק אנטוזיאסטוב " 
( " יישוב הנלהבים " ) . זה לא כבר נאלצו אנדריי ואירינה אקסיונוב , 
מדיירי המקום , להזעיק אמבולנס כדי שייקח את תינוקם בן שבעת החודשים לבית 
החולים . רופא לבוש חלוק לבן טיפל בחופזה בפעוט בעוד הוא מפטיר , " רופא 
ילדים אחד לטיפול ב - 005 , 3 ילדים . איזה מן חיים הם אלה ? " התנאים 
במקומות העבודה אינם טובים בהרבה . התאונות החמורות בקיץ הביאו לסגירת 72 
בארות נפט בניזנווארטובסק , אובדן 000 , 004 טון נפט בגלל שריפה ודליפה 
של 12 מיליון מ"ק של גז טבעי . צוות תיקונים דיווח , שמספר הפיצוצים בצינורות 
הנפט השנה , כבר עולה עד כה על מספרם הכולל בשנתיים האחרונות . המפקח ואלרי 
אפסנדירוב טוען , כי הסיבה לצינורות המיושנים ולמחסור בחלפים היא התסיסה 
הלאומית באזרביידזאן , שבה נסגרו בתי החרושת המייצרים ציוד נפט . אפילו 
כאשר הציוד זמין , המחירים גבוהים והאיכות גרועה עד סכנה . אשתקד גרמה 
דליפה בצינורות גז ליד העיר אופה לפיצוץ שהביא למות יותר מ007 איש ברכבות 
שעברו במקום . לדעת אנשי הרפורמה , שמה מוסקווה דגש רב מדי בשאיבת נפט , 
אולם אינה מקפידה דיה על רמת החיים והאמצעים להגנת הסביבה . ראש עיריית 
ניזנווארטובסק , סטניסלב סלזנב , פרש מהמפלגה ביוני השנה , ובדומה לבוריס 
ילצין , נשיא הרפובליקה הרוסית , הוא סבור , כי קואופרטיווים , הסדרי 
חכירה וחברות מניות מעורבות חייבים לתפוס את מקומה של המדינה . כבר עכשיו 
פתחו כמה יחידות נפט בניסויים כלכליים זהירים , כולל שימוש בחוזים המעניקים 
לפועלים חלק ברווחים , כאשר התפוקה עולה על המכסה . " אבל השיטה הישנה 
אינה פועלת יותר , והשיטה החדשה של חוזי חכירה גם היא אינה פועלת " , אומרת 
המהנדסת אלכסנדרה זובקובה . במקביל , דורשים לאומנים רוסים להחזיר עד מחצית 
מרווחי המטבע הקשה של הנפט , המופק בברית - המועצות , לרפובליקה הרוסית , 
שבה שוכנים % 58 ממתקני ייצור הנפט ( כרגע קונה הממשלה המרכזית נפט ממפעלים 
ברפובליקה הרוסית במחיר 32 רובל לטון , או 04 דולר פחות משליש המחיר בשוק 
העולמי ) . תומכי רפורמה , כמו סלזנב , מתכוונים להעלות ביתר שאת את 
דרישותיהם לשיטת שכר חדשה . " ככל שהלחץ יגדל , כך תיפתר הבעיה במהירות 
רבה יותר " , הוא אומר . אך כעת הבעיה העיקרית היא , שמוסקווה פשטה בעצם 
את רגל . ירידה בייצור הנפט , בשילוב עם התסיסה הגדלה בשדות הנפט , רק 
מקרבות את המדינה אל סף התמוטטות כלכלית . 
