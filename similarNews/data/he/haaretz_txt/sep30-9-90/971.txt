מטען חבלה , שהונח בפח אשפה ברחוב אחד העם 9 בנתניה , התפוצץ אתמול בצהריים . 
כתוצאה מן הפיצוץ נשרטה קלות תושבת העיר כבת 04 . האישה הועברה לבית חולים 
לניאדו לקבלת טיפול רפואי . אזור הפיצוץ , ליד התחנה המרכזית , נסגר והמשטרה 
סרקה את הרחובות הסמוכים ועצרה מספר חשודים לחקירה . המטען , שהונח בתוך 
פח אשפה סמוך למסעדת " אלסקה " ברחוב , התפוצץ בשעה שהרחוב המה אנשים . 
בעל המסעדה סיפר : " יצאתי החוצה כדי לרוקן את סל האשפה שבמסעדה לתוך 
פח האשפה שעמד בחוץ . בתוך הפח הבחנתי בשקית , אולם לא ייחסתי לכך חשיבות , 
כי תמיד יש ניילונים ישנים וקרועים בתוך הפח . לאחר כרבע שעה , כאשר הייתי 
עם אשתי בתוך המסעדה שמעתי פיצוץ מחריד . יצאתי והבחנתי באשה שנפצעה . 
תוך דקות הגיעה המשטרה שפיזרה את הסקרנים שהחלו להצטופף במקום " . זהו מטען 
החבלה השני שהתפוצץ בתוך שבוע במרכז נתניה . ביום שני שעבר , בשעה 8 בערב , 
התפוצץ מטען שהונח אף הוא בתוך פח אשפה ליד קניון השרון . במקרה זה לא 
היו נפגעים . 
