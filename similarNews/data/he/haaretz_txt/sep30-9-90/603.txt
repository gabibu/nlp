" לאינטגרציה בחינוך היו שתי מטרות מוצהרות . אחת היתה לקדם את החלשים 
בהישגיהם . לא היתה כוונה לקדם את החזקים בהזדמנות זו . מטרה זו נגעה רק 
לקבוצות החלשות , בין אם קבוצות חלשות מבחינה סוציו - אקונומיות או קבוצות 
עדתיות . " אני מניח שלפני עשרים וכמה שנים , כאשר הועלה רעיון האינטגרציה , 
חשבו בכיוון העדתי , בעיקר . לדבר היום על עדתיות זה קצת מיושן . צריך 
לדון בשאלה : האם ילדים מגיעים להישגים גבוהים או נמוכים ? יש לזה עדיין 
מתאם עם העדתיות , אך הקשר היום אינו חזק כפי שהיה פעם . " מטרה שנייה 
נגעה להיבט החברתי . ביקשו להביא לכך שילדים מקבוצות חברתיות שונות יתפקדו 
באופן חיובי זה עם זה ; שיהיו להם פחות דעות קדומות , שילמדו לחיות ביחד , 
בהנחה שבעתיד הם יצטרכו לחיות אלה עם אלה . " אם אתה עושה אינטגרציה שבה 
אתה מסתפק בכך שאתה שם יחד ילדים משכבות , משכונות , מעדות שונות , ולא 
עושה יותר מזה בצורה חד - משמעית , זה לא מספיק . עד תקופה מסוימת המערכת 
הסתפקה בזה . גם המערכת וגם אנחנו באקדמיה לא ידענו מה צריך לעשות . המצב 
השתנה . כיום יש לנו הידע והטכנולוגיה להביא את בית - הספר האינטגרטיווי 
להשגת המטרות שלשמן הוקם . " בתריסר השנים האחרונות למדנו להתמודד עם נושא 
האינטגרציה . גם משרד החינוך למד שצריך להכין חומרים , שלא די בהבאת ילדים 
שונים תחת קורת - גג אחת . דרך ההוראה בכיתה הטרוגנית שונה מדרך ההוראה 
בכיתה הומוגנית . השינוי דורש מאמץ מן המורים וגם השקעות כספיות גדולות . 
מדובר במיליוני שקלים ; לא בעשרות מיליונים . " השינויים , אם הצלחת 
לעשותם היטב , מועילים לא רק לחלשים . מן השינויים מרוויחים גם החזקים . 
הכוונה המקורית היתה להגביר את ההישגים הלימודיים של החלשים כדי להקטין 
את הפער . הולך ומתברר שאם השינויים נעשים היטב , הכל מתחזקים והפער לא 
נעלם , אלא נשמר , וברמה יותר גבוהה " . 
