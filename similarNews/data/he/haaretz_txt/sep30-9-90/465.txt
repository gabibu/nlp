" ועדת התביעות היהודיות " , המורכבת מ52 ארגונים יהודיים , מנהלת מגעים 
לקבלת שילומים ממזרח גרמניה , כפיצוי על אובדן רכוש וכספים אישיים . הדבר 
נעשה בתיאום עם משרדי החוץ והאוצר . כך גילה אתמול יו"ר הנהלת הסוכנות , 
שמחה דיניץ , בישיבת ההנהלה הציונית , כשהשיב לשאלתה של ראש מחלקת ההסברה , 
עוזי נרקיס . דיניץ הוסיף כי היתה תביעה , שהנושא יועלה כחלק מההסכם על 
איחוד הגרמניות , " אך לדעתי , יש לדרוש עתה שכל הכספים שיועברו ממזרח 
גרמניה במסגרת הסדר זה , יופנו רק לקליטת העלייה , שכן אין מטרה מוצדקת 
מזו לשימוש בכספי פיצויים הקשורים בשואה " , אמר . ראש המחלקה להתיישבות , 
מתתיהו דרובלס ( ליכוד ) , הודיע כי הוא מתנגד עקרונית למגעים אלה וכי 
יצביע נגדם בדיון שיהיה בנושא . דיניץ דיווח על ביקורו בצכוסלובקיה ועל פגישתו 
עם הנשיא , ואצלב האוול . לדבריו כבר החלו מגעים על מעבר עולים מבריה"ם 
דרך צכוסלובקיה , ובקרוב ייפתח בפראג משרד של הסוכנות וההסתדרות הציונית . 
כן הוחלט להתחיל בפעילות ציונית חינוכית בברטיסלבה שבסלובקיה , שם מתגוררים 
כ000 , 3 יהודים . דיניץ הוסיף , שבעקבות ביקורו ברומניה של מנכ"ל הסוכנות , 
משה נתיב , ייפתח בקרוב משרד של הסוכנות בבוקרשט . בדיון שקיימה ההנהלה 
הציונית על הפעילות הציונית בצרפת ועל מצבם הקשה של המגבית ושל מוסדות הקהילה 
במדינה זו , מסר גזבר הסוכנות , מאיר שטרית , כי " המגבית בצרפת איננה 
יעילה ומצליחה לגייס סכומי כסף נמוכים מאלה שמשקיעה הסוכנות בצרפת " . יו"ר 
קרן היסוד , ח"ך שלמה הלל , ציין שהתרומות למגבית בצרפת הידרדרו בשנים 
האחרונות ואין כל הצדקה לכך שמחצית מהכספים שגובה המגבית יישארו " בקהילה 
חלשה , מפולגת ומסוכסכת " . ד"ר ישראל פלד , שהיה בעבר נציג ההנהלה בצרפת , 
קרא לסגור את משרדי הסוכנות שם ולפתוח במקומם מרכזים ציוניים - ישראליים , 
שבהם יפעלו מורים מישראל . הוא אמר שאין בצרפת חיים קהילתיים והמוסדות 
הקיימים אינם מייצגים כלל את היהודים . " רק באמצעות צעד דראסטי ניתן יהיה 
לזעזע את הקהילה " , אמר . 
