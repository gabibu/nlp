( ע"ץ ) . ממשלת ירדן החליטה בשבת על שורה של אמצעים לצמצום השימוש באנרגיה 
לכל סוגיה . בשלב הראשון הוחלט כי במשרדי הממשלה ומשרדים ציבוריים אחרים , 
יעבדו החל מהשבת הבאה רק חמישה ימים בשבוע . בהודעת הממשלה נאמר , כי 
על הצעדים החדשים הוחלט בגלל צמצום אספקת הדלק לירדן מסעודיה . ראש הממשלה , 
מודאר בדראן , כינס לאחר הישיבה מסיבת עתונאים בה אמר כי משרדי הממשלה 
ישבתו מעבודה בימי חמישי ושישי , בשאר ימי השבוע יוארך יום העבודה בשעה 
וחצי . הוא מסר כי הצמצומים לא יחולו על הצבא , מערכת הביטחון ומשרד ההגנה . 
צמצומים יחולו גם בפעילות המגזר העסקי . המשרדים ייסגרו בשעה שבע בערב , 
למעט מאפיות , בתי מרקחת , מרפאות ותחנות דלק . מסעדות , בתי קפה , 
מועדוני לילה , בתי קולנוע ויתר מרכזי הבילוי , יפסיקו את פעילותם בשעה 
11 בלילה . כן תופסק תאורת השלטים המסחריים באותה שעה . ראש הממשלה אמר , 
כי טרם הוחלט על הגבלת השימוש בדלק לכלי רכב . הוא ציין כי מדובר , ככל 
הנראה , על הנהגת שימוש ברכב בשיטה של יום כן ויום לא . שיטה זו תתבסס 
על הסיומת של מספר רשיון הרכב . החלוקה תהיה לפי סיומי מספרים לא זוגיים 
וזוגיים . בינתיים קרא בדראן לכל התושבים לצמצם את השימוש בכלי הרכב שלהם 
בכל צורה אפשרית . הוא ציין כי אם כל אזרח יחסוך ליטר דלק ליום , ייחסכו 
63 מיליון דולר לשנה . סעודיה הפסיקה את שאיבת הנפט לירדן ב91 בספטמבר . 
ירדן ייבאה מסעודיה מיליון עד מיליון וחצי חביות לחודש . בסך הכול צורכת 
ירדן 51 מיליון חביות לשנה . בינתיים נראה כי ירדן נהנית מאספקת נפט מעיראק , 
כך עולה מפרסום של משרד הפנים הירדני במסגרת הנחיות תעבורה ומכס למשאיות . 
לפני כמה ימים פירסם משרד הפנים הנחיות לרשות הרישוי , על פיהן יתאפשר לכל 
המשאיות שהן בבעלותם של ירדנים ואשר מצויות באיזורים החופשים או מחוצה להם 
ואשר נושאות לוחיות זיהוי ערביות , להעביר את מטעניהן , מנמל עקבה ומחוצה 
לו ולהיפך , בהסתמך על לוחית כניסה זמנית ( תובלת - חוץ ) . מלשון ההודעה 
נראה כי ירדן מובילה נפט במשאיות מעיראק לבתי הזיקוק שלה . 
