( ע ) . עתירתה לבג"ץ של תנועת נאמני הר הבית וא"י , להורות למשטרה להתיר 
לה לקיים בחול המועד סוכות " טקס הנחת אבן פינה לבניית בית המקדש השלישי " 
הועברה לדיון בפני הרכב של שלושה שופטים . הדיון ייערך מחרתיים . על כך 
החליט שלשום המשנה לנשיא בית המשפט העליון מנחם אלון . הוא גם הורה להזמין 
לדיון את נציג היועץ המשפטי לממשלה . תנועת נאמני הר הבית מבקשת , לטענתה , 
לטפח את הזיקה להר הבית ולפעול לחידוש העלייה לרגל אליו , כדי " להשיבו 
למעמדו כמרכז חיי העם והמדינה " . התנועה קובלת כי משטרת ים לא התירה לה 
לקיים את טקס הנחת אבן הפינה בהר הבית , וכן לא הסכימה להצעת פשרה לקיים 
את הטקס במעיין השילוח , מחוץ לחומות העיר העתיקה . כמו - כן דחתה המשטרה 
בקשה להקים סוכה בהר הבית , שבה יוצגו כלי מקדש משוחזרים . המשטרה נימקה 
את סירובה בצורך לשמור על הסדר הציבורי , אך העותרת טוענת כי על המשטרה 
" להגן על אלה הרוצים לממש את חירות הפולחן וחופש הביטוי , ולא להתיר לגורמים 
עויינים ולמפירי סדר להכתיב לה את התנהגותה " . גם עתירתה השנייה של תנועת 
נאמני הר הבית , להורות ליועץ המשפטי לממשלה , לראש עיריית ים , למשטרה 
ולאגף העתיקות , לאסור על הוואקף המוסלמי לבצע " בנייה בלתי - חוקית על 
הר הבית " הועברה לדיון בפני שלושה שופטים , אולם טרם נקבע מועד לדיון . 
