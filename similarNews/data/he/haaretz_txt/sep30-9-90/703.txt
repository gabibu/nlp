קהיר ( ע"ר וע"ץ ) . נשיא מצרים , חוסני מובארק , אמר אתמול בנאום בטלוויזיה 
כי המודיעין הישראלי חדר לכוחות המזוינים של עיראק , והשיג מידע מלא על 
טיליה . " הישראלים מכירים את היכולת של הטילים הקיימים ואת טווחיהם בפרוטרוט . 
יש מעקב אחרי כל נשק שהושג בחו"ל . הם חדרו חדירה מלאה לעיראק " , אמר 
מובארק בנאום לציון 71 שנה למלחמת יום הכיפורים . בנאום גם אמר מובארק כי 
בתקופת מלחמת איראן - עיראק ולאחריה , ב8791 ו9891 , התבצעו שתי פעולות 
חשאיות על - ידי ישראל , על - פי בקשת בגדאד . באמצעות מרצה אמריקאית מאוניברסיטת 
הארווארד הודיעה עיראק לישראל , לדברי מובארק , כי אין לה כוונות תוקפניות . 
אחר - כך מסרה המרצה לפקידים ישראלים כי " הסכסוך ישראלי - פלשתיני אינו 
עומד בראש סדר העדיפויות של עיראק . קודמים לו הסכסוך בין עיראק לאיראן 
ולסוריה " . מובארק טען גם כי היו מגעים בין עיראק לישראל , על - מנת שזו 
לא תפגע בצינור הנפט שעמדה בגדאד להניח בין עיראק לעקבה שבירדן . בהתייחסו 
להתקפה התקשורתית של עיראק נגד מצרים , אמר מובארק כי קיימת סתירה בין גישתו 
של סדאם חוסיין והעקרונות שהשמיע בעבר לבין מעשיו כיום . הוא ציטט מנאום 
של סדאם חוסיין בפני כנס ערבי ב8891 , שבו הוא הבטיח לא להשתמש לעולם בכוח 
נגד מדינה ערבית ודרש פעולה צבאית נגד צעד כזה . מובארק האשים את עיראק 
בשיגור חוליות לביצוע פיגועים במצרים , על - מנת לפגוע ביציבותה . " עיראק 
מזרימה כוחות כדי ליצור מצב של חוסר יציבות במצרים , לפגוע במתקנים ולתקוף 
אוטובוסים " , אמר מובארק . " תפסנו את הכוחות העיראקיים ונעצור את היתר " , 
הוסיף . לדבריו , העצורים הם בעלי לאומיות ערבית . " אעמוד איתן נגד 
כל מי שינסה לפגוע ביציבות ובביטחון של מצרים , מבלי להתחשב בלאום שלו או 
בתוצאות " , אמר . הוא שב וקרא לעיראק לסגת מכוויית ולאפשר את חזרתם של 
שליטיה המודחים . " זוהי הדרך הטובה ביותר לפתרון המשבר " , אמר . מובארק 
גם האשים את בגדאד בניסיון להקים חומה בין מצרים לפלשתינאים וציטט עיתון 
עיראקי שטען כי קהיר מתכננת , בסיוע הביון האמריקאי והישראלי , פעולה נגד 
הפלשתינאים החיים במצרים . הוא קרא לפלשתינאים להתעלם מהדיווחים הללו . 
שר הפנים המצרי , מוחמד עבד אל - חאלים מוסה , אמר בראיון שפורסם שלשום , 
כי אנשיו של אבו - נידאל נמנו על המחבלים שנתפסו , כשברשותם כלי נשק ופצצות . 
" העניין הזה הרחיק לכת מעבר לאיומים . הם כבר שלחו אנשים מארגונו של 
אבו - נידאל ואחרים . אין זה סוד שאנו חוקרים מספר מקרים של טרור " , אמר 
מוסה לעיתון " אל - מוסאוואר " . נשיא מצרים תקף גם את המנהיגים הערבים שתמכו 
בעיראק ודחה את הקריאה לפתרון ערבי למשבר במפרץ . " הושמעו דיבורים על 
פתרון ערבי , או פתרון בין - לאומי . יש רק פתרון אחד נסיגה והשבת הלגיטימיות . 
אין פתרון אחר " , אמר מובארק . 
