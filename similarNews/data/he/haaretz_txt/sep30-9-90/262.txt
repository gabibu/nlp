בון ( מיוחד ל"הארץ " ) . היום יתאחדו באופן רשמי הפלגים הנפרדים של מפלגת 
השלטון הנוצרית דמוקרטית במערב ובמזרח - גרמניה , ובכך תושלם סידרת איחודן 
של הקבוצות הפוליטיות לקראת הבחירות הכלליות הצפויות בתחילת חודש דצמבר . 
בינתיים טרם הכריעו המפלגות החשובות בגרמניה כיצד להגיב על פסק - דין של 
בית המשפט העליון , שקבע שחוק הבחירות הנוכחי פוגע בעקרון שוויון ההזדמנויות . 
ככל הנראה יתוקן החוק כך , שאחוז החסימה הגבוה המקובל בגרמניה חמישה אחוז 
מכלל קולות המצביעים יחול באופן נפרד על מערב - גרמניה ועל מזרח - גרמניה 
( למרות שהבחירות בדצמבר יהיו כלל - גרמניות ) . משאלי דעת הקהל האחרונים 
מורים על יתרון גדול לקאנצלר הנוצרי דמוקרטי הלמוט קוהל על מתחרהו הסוציאל - 
דמוקרטי אוסקר לאפונטיין . המפלגה החופשית דמוקרטית של שר החוץ הנס דיטריך 
גנשר החליטה בינתיים בוועידתה בנירנברג , כי תשאף לחדש את הקואליציה שלה 
עם הנוצרים דמוקרטים . בברלין נמשכות ההכנות לקראת חגיגות איחוד גרמניה בלילה 
שבין יום שלישי ליום רביעי . למשטרה הגיעו ידיעות , כי קבוצות קיצוניות 
שונות מהימין ומהשמאל מבקשות לנצל את האירוע להפגנות אלימות . מזרח - גרמניה 
שיחררה אתמול מהכלא כ002 אסירים במבצע של חנינה חלקית לקראת האיחוד הצפוי . 
החנינה בוצעה לאחר שהאסירים התמרדו בבתי הכלא , וטענו שחלק גדול מהם נענשו 
על עבירות פוליטיות , ונשפטו על - ידי אנשים שהשתייכו למנגנון הדיכוי של 
המדינה הקומוניסטית לשעבר . קונצרן דיימלר בנץ , שהוא הגדול ביותר במערב - 
גרמניה , הכריז אתמול על השקעות בסדר גודל של מליארדי מרקים במזרח - גרמניה 
בשלוש השנים הקרובות . מנכ"ל הקונצרן אדצרד רוייטר אמר , כי לדעתו תורגש 
כבר בתחילת השנה הבאה התעוררות כלכלית במזרח - גרמניה ותתחדש הצמיחה של המשק 
שם . מומחים אחרים מעריכים , כי בחודשים הקרובים ייפלטו לשוק העבודה מאות 
אלפי מובטלים ממזרח גרמניה . קפידבין ( ע"ר ) . מקורות במשרד האוצר המערב - 
גרמני מסרו כי המדינה המאוחדת תתחיל את חייה עם גירעון תקציבי גדול בהרבה 
מהצפוי , בשל ההוצאות העצומות הכרוכות באיחוד . הצעת התקציב הנוסף השלישי 
ל09 , שאותו הגיש שר האוצר תיאו וייגל ביום שישי , נועדה להתאים את התקציב 
לראשונה למדינה שתתאחד ביום רביעי השבוע . התקציב מבוסס על גרעון של 8 . 
66 מיליארד מארק ( כמעט 34 מיליארד דולר ) המהווה עלייה תלולה לעומת אומדנים 
קודמים ולעומת הגרעון המערב - גרמני משנת 9891 , שעמד על 06 מיליארד מארק . 
רוב ההוצאות הנוספות נועדו לאבטלה , ביטוח בריאות ופנסיות למזרח גרמנים 
והוצאות נוספות . וייגל גם ביקש מהממשלה לאשר לקיחת הלוואות נוספות בגובה 
של 62 מיליארד מארק , בנוסף על 14 מיליארד שכבר תוכננו . הקואליציה של 
הקנצלר הלמוט קוהל , הדגישה כי לא תעלה את המסים כדי לממן את האיחוד . קפידבינהחל 
מהיום יהיו בידי אזרחי גרמניה שטרות כסף חדשים , שהודפסו בטכניקות חדישות , 
שיקשו מאוד על חייהם של הזייפנים . הבנק המרכזי של מערב גרמניה יכניס למחזור 
שטרות חדשים בערך של 001 מארק ו002 מארק ( 821 דולר ) . על הראשונים בצבעי 
כחול - ירוק , יופיע דיוקנה של הפסנתרנית והמלחינה הגרמניה קלרה שומאן , 
ועל השטרות של 002 מארק יופיע פורטרט של פאול אהרליך , כימאי גרמני שאינו 
מוכר לציבור הרחב . בשטר החדש יש חוט דק החוצה אותם לגובה . אם מצלמים שטר 
כזה במכונות משוכללות , הופך החוט לקו שחור שקל להבחין בו בעין בלתי מזויינת . 
