ם יאיר רוטלוי , מנכ"ל חברת לודזיה - רוטקס ויו"ר מועצת המנהלים שלה , 
עומד כעת בראש אחת מחברות הטקסטיל הגדולות במשק הישראלי , זה במידה רבה 
בזכותו של איש העסקים הבין - לאומי , שאול איזנברג . זה קרה בראשית שנת 
5891 . הפלח הישראלי באימפריית העסקים החובקת - עולם של איזנברג היה בשפל . 
איש העסקים הבין - לאומי ספג שרשרת של מכות קשות , שהכאובה מכולן היתה 
הפרשייה שבה נקשר חתנו , יונתן זוכוביצקי , שבו חשד במעילה בעסקיו , 
עם מיכאל אלבין , שבו נתן אמון רב . איזנברג , באמצעות בנו ארווין וחתניו 
האחרים , החל בארגון מחדש של עסקיו בישראל . אך זה לא היה קל . חברת הטקסטיל 
הוותיקה שבשליטתו , אתא , קרסה ומונה לה כונס נכסים . איזנברג , שלצד 
הכסף חיפש גם כבוד , נפגע מכך שהוצג כמי שמזניח חברה המעסיקה אלפי עובדים . 
זה היה הרקע להחלטתו להיפטר מחברת לודזיה , שרכש באוקטובר 7791 תמורת סכום 
של 9 . 2 מיליוני דולר מידי הבנקאי השווייצי , טיבור רוזנבאום . איזנברג 
לא רצה באתא שנייה . הוא זכר היטב את הפגנות הפועלים מול מטהו בבית אסיא 
המפואר , וחשש מהסתבכות נוספת . פרשה כמו אתא יכלה להזיק לקשריו המסועפים 
עם השלטונות הישראליים . איזנברג ביקש למכור את לודזיה בעוד זמן . שניים 
מבכיריו אז , שלמה רודב ורוני גת , קיבלו הוראה לנסות " להיפטר מהמפעל " . 
לא ידוע כמה זמן חיפשו , עד שהגיעו ליאיר רוטלוי , שעמד אז בראש מפעל 
קטן יחסית , רוטקס שמו . בתוך ימים אחדים התגבשה ההחלטה שגרמה לתדהמה : 
רוטקס הקטנה קנתה את לודזיה הגדולה , שמניותיה נסחרות בבורסה . המחיר 
שבו נחתמה העסקה מעורר כיום חיוכים , 583 אלף דולר , כמחירה של דירה נאה 
בצפון תל - אביב . ראשיתה של חברת רוטקס בשנת 4291 , כאשר סבו של יאיר רוטלוי , 
משה אהרן , עלה לארץ מפולין והחליט לעסוק כאן , כמו בפולין , בענף הטקסטיל . 
במבנה קטן ברחוב הקישון , שהיה באותה עת רחוב מרכזי בתל - אביב , פתח 
חנות , שבה גם התגורר עם בני משפחתו , ושם יצרו וסחרו במוצרים מטריקו , 
שבו השתמשו באותה עת רק לבגדים תחתונים . רק מאוחר יותר , התרחבו ועברו 
לרחוב נחלת בנימין ומשם לרמת - גן . בתקופה מסוימת היו ברוטקס , שנקראה 
אז " רוטקס טריקו רוטלוי " , גם שותפים אחרים , בני משפחת קרסו , כיום 
יבואני רנו ושותפים זוטרים בבנק דיסקונט . אך שותפות זו לא ארכה זמן רב 
ובני רוטלוי המשיכו לנהל לבד את החברה . תנופה מסוימת לעסקים היתה ב2791 , 
כאשר החברה רכשה מפעל לגרביים שנקרא " יונייטד סוקס " , וכך התנהלו ענייניה 
של החברה בשקט עד 5891 . רוטקס היתה ידועה תמיד כחברה שמרנית אך רווחית 
מאוד בענף הטקסטיל . בני משפחת רוטלוי לא מיהרו להיכנס לתחומי פעילות חדשים , 
עד לפריצה המפתיעה שבמסגרתה רכשו את לודזיה . עיקר היצוא של החברה הינו , 
על פי הגדרת רוטלוי , " הלבשה לשעות הפנאי , חצאיות , חולצות , בגדי 
התעמלות וגופיות . אנחנו מנסים להתמקד באותם מוצרים שיש לנו בהם ערך מוסף 
גבוה " . ארצות היעד העיקריות הן ארצות אירופה וארצות - ברית . הדו"חות 
הכספיים למחצית הראשונה של 0991 מצביעים על רווח של 40 . 1 מיליון שקל לעומת 
8 . 1 מיליון שקל בתקופה המקבילה אשתקד . הירידה ברווח נובעת מהחלטה על 
התרחבות נוספת . לפני כארבעה חודשים , כאשר מפעלי האשפרה ארגמן היו בשיא 
הקשיים , רכשה לודזיה - רוטקס את מניותיהם של בני משפחת קליר , 24 אחוז 
מהשליטה ו32 אחוז מההון , וכך הפכה משפחת רוטלוי לשותפה של קבוצת השקעות 
דיסקונט בחברת " ארגמן " , הממוקמת במקום ה01 בין חברות ענף הטקסטיל , 
שמחזורה השנתי הגיע ב9891 ל33 מיליון דולר בקירוב , רובם ליצוא , והמעסיקה 
כ051 עובדים . ארגמן נתונה כעת במהלך תוכנית הבראה קפדנית . יאיר רוטלוי 
נבחר ליו"ר מועצת המנהלים של החברה , והוא יעשה כל מאמץ להביא לשיפור מיידי 
בעסקיה . לגבי השותף השני , השקעות דיסקונט , המחזיק בשליטה בחברה , 
משקלה של ארגמן אינו מהותי , אך לא כך לגבי לודזיה - רוטקס , הרואה בארגמן 
השקעה משמעותית ביותר . יאיר רוטלוי , בן 85 , הוא האמצעי בשלושת בניו 
של אברהם רוטלוי , המחזיקים בשליטה בחברה . הבכור הוא עו"ד דוד רוטלוי , 
בן 06 , ששימש בעבר כנספח הכלכלי של ישראל בארצותהברית , והשלישית היא 
ציפה לוי , שבעלה רם לוי משמש משנה למנכ"ל החברה . רוטלוי מתגורר עם רעייתו 
בבית שרכשו מיד שנייה לפני עשר שנים בתל - ברוך בצפון תל - אביב , והוא 
אב לשלוש בנות ובן . למעט פעילותו בהתאחדות התעשיינים יו"ר ראשון של דור 
ההמשך בהתאחדות התעשיינים , יו"ר ועדת ההסברה , יו"ר כחול לבן ויו"ר אגף 
הטקסטיל לרוטלוי גם פעילות פוליטית . הוא נמנה עם מייסדי ד"ש , שהפכה 
מאוחר יותר לשינוי . כיום הוא חבר במועצת התנועה . הוא מכהן כחבר הנהלה 
בעיריית תל - אביב ועומד בראש לשכת החברות העירוניות . כן כיהן משך שלוש 
שנים כיו"ר רשות הדואר וסייע בעיצוב התפיסה שגם רשות הדואר חייבת להיות 
רווחית . באחרונה הוצע לו להתמודד מחדש על תפקיד יו"ר אגף הטקסטיל , והוא 
עדיין שוקל זאת . ביקור בביתו של רוטלוי מעיד על עניינו בעיקר בנושאים הכלכליים 
של החברה . את נושאי האופנה והעיצוב הוא משאיר למקצוענים . הבית , ברחוב 
בית חורון בשכונת תל - ברוך , אינו עונה על הציפיות , ממי שעיסוקו בתחום 
האסתטיקה . הוא אומנם ממוקם באחת משכונות היוקרה של תל - אביב , אך מרוהט 
בסגנון מיושן מה . על מרפסת הבית מונחים אחד על השני תריסר כיסאות פלסטיק 
לבנים . חתיכת בד , מהודקת במקלות כביסה לכיסא העליון , מכסה אותם מפני 
אבק . בסלון שתי פינות . באחת מהן שולחן אוכל , כנראה לאירועים חגיגיים , 
ובשנייה פינת ישיבה עשויה עץ תיק ומרופדת בבד בהיר . על קירות הבית תמונות 
מקוריות של ציירים ישראלים , רובם מהדור הקודם . אך קשה לזהות מכנה משותף 
בבחירת התמונות . למרות שרוטלוי מתקשה להסביר מהי אופנה ישראלית , יש בפיו 
מחמאות רבות למעצבים הישראלים . " חבל " , הוא מוסיף , " שרק מעטים 
מצליחים להיקלט במפעלים הישראליים . יש לא מעט בוגרי שנקר , למשל , שנאלצו 
לעזוב את ישראל , וחלקם נקלט יפה בחו"ל " . הוא עצמו מייצר בשמות זרים . 
כבר לפני שנים אחדות רכש את הזכות להשתמש בשמה של החברה הצרפתית בעלת המוניטין 
" טון סור טון " , וחלק נכבד מייצורו מתרכז בשם זה . בנוסף לכך מייצרים 
במפעליו בגדי ספורט , הנושאים את שמה הנערץ של ליגת הכדורסל האמריקאית אן - 
בי - אי . את הסתירה הוא מסביר בביקוש : " השוק המקומי מתלהב משמות זרים . 
הכל יודעים שמדובר במוצרים שלנו , אך זה מאפשר להגדיל את המכירות " . רוטלוי 
בטוח , שיש ביקוש לאופנה הישראלית ולעבודתם של המעצבים הישראלים . לדעתו , 
יש סיכוי להרחיב באופן משמעותי את היצוא הישראלי , הודות למעמדה המיוחד 
של ישראל , הנהנית הן מהסכם עם השוק המשותף והן מהסכם סחר מיוחד עם ארצות 
הברית , המאפשר לייצא כמעט ללא מכס . הרחבת היצוא יכולה להיעשות , לדעתו , 
גם במפעלים הקיימים וגם על ידי הקמת מפעלים חדשים . רוטלוי טוען , שההסכם 
עם ארצות הברית היה אחד הגורמים המרכזיים בהחלטה לרכוש את לודזיה . אחיו , 
דוד רוטלוי , היה מיוזמי ההסכם , כשכיהן כנספח מסחרי בארצות הברית . 
רוטלוי עצמו נמנה עם מגבשי ההסכם במסגרת פעילותו בהתאחדות התעשיינים . עם 
זאת , רוטלוי מביע חששות מפני העתיד . האירועים הפוליטיים במפרץ הפרסי 
עלולים לגרום לכך , שארצות הברית תצטרך לשלם למדינות המסייעות לה . אחת 
מדרכי התשלום האפשריות היא הענקת יתרונות כלכליים , שכיום ישראל נהנית מהם 
בלעדית , למדינות נוספות , כמו טורקיה . רוטלוי תובע מהממשלה לתמוך ביצוא 
האופנה הישראלית . " כדי להגדיל את היצוא " , הוא אומר , " לא צריך תמריצי 
יצוא , אך צריך שער ריאלי . דרוש שינוי מהותי בתמורה שמקבל היצואן . אם 
לא תהיה תמורה נאותה , היצוא לא יגדל ואפילו יירד . לא ייתכן שהמדד עלה 
ביותר ממאה אחוזים מאז 5891 , ושער הדולר עלה בקושי בארבעים אחוזים . מדיניות 
שער החליפין בולמת את הגידול ביצוא וכן מוזילה את היבוא ובכך מגדילה אותו . 
הרווחיות היא המפתח . בלעדיה לא יהיה יצוא כלל " . 
