ורג בוש הודיע אתמול רשמית כי חתם על צו המורה לספק לישראל שתי סוללות של 
טילי קרקע - אוויר מסוג פטריוט , המסוגלים ליירט טילים במעופם . " הדבר 
נעשה במטרה לסייע לישראל להתגונן מפני איום הולך וגובר של טילים באליסטיים 
עיראקיים " , נאמר בהודעת הבית הלבן . בוש ציין בהודעה כי בכך הוא חוזר 
ומדגיש את מחוייבותו האיתנה לידידות בין ארה"ב לישראל ולביטחונה של ישראל . 
עלות אספקת הטילים היא 711 מיליון דולר . ארה"ב תממן את אספקתם לישראל , 
לרבות משגרים , ציוד - בקרה , חלקי החילוף וההובלה . ארה"ב הודיעה בשבוע 
שעבר על הספקת 483 טילי פטריוט לסעודיה , כדי לאפשר לה לשפר את הגנתה האווירית 
מול עיראק . לנשיא ארה"ב סמכות לספק כלי - נשק למדינות עמיתות בשעת חירום . 
פקידים בממשל האמריקאי מסרו כי ההחלטה האמריקאית לספק לישראל שתי סוללות 
של טילי פטריוט התקבלה למעשה כבר לפני כחודש , אך ביצועה הרשמי התעכב בשל 
סיבות טכניות . בביקורו הקודם של שר החוץ דוד לוי בוואשינגטון מסר לוי כי 
הובטח לו שטילי הפטריוט יימסרו לישראל , ומאז התקיימו מגעים בין ירושלים 
לוואשינגטון לגבי תנאי אספקתם . מזכיר ההגנה האמריקאי ריצרד צייני הודיע 
אתמול טלפונית לשר הביטחון כי ארה"ב החליטה להעביר בקרוב את סוללות טילי 
פטריוט לישראל . שר הביטחון הודה לצייני . 
