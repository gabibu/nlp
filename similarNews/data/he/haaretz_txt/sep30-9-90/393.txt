במהלך שמיעת פסק הדין במשפטם של ארבעת חיילי גבעתי הקריא נשיא בית הדין , 
אל"ם יורם צלקובניק , עדויות קשות מפי חיילים וקצינים בפלוגה . מפסק הדין 
עולה כי האווירה בפלוגת גבעתי בתחילת האינתיפאדה היתה מתוחה מאוד , עד כי 
החיילים עמדו על סף מרד . באחד העמודים בפסק הדין כתב נשיא בית הדין : " הדגשה 
מרובה בעניין זה ניתנה דווקא בעדותו של המ"ף סגן עופר רשף , שפר בפנינו 
את בעיותיה של הפלוגה , והקושי לפקד ולהשתלט עליה . מדובר היה בפלוגת סמלים 
שלא עסקו בהדרכה ; חיילים בעלי ותק ומגובשים . היכולת לפקד עליהם ולגבשם 
היתה קשה . הנאשם מתאר הפרות משמעת קשות ביותר של חיילים בפלוגה והתנהגות 
פורקת עול כנגד אחד ממפקדי המחלקות . המצב היה מתוח מאוד בפלוגה . החיילים 
היו על סף מרד הם עשו מה שרצו " . בעקבות בעיות המשמעת החמורות החליט המג"ד , 
רב - סרן יצחק לויט , להרחיק מהפלוגה שמונה עד עשרה חיילים , אך לבסוף 
הורחקו שלושה . הנאשם מגדיר את אנשי פלוגתו כ"חיילים קשים , נוטים לאלימות 
ונטייה להתארגנויות פנימיות מאפיה שלא ניתן היה לחדור אליה ולשלוט בה " . 
חיילי הפלוגה התנהגו גם באלימות כלפי האוכלוסייה המקומית ולעתים היה צורך 
להכות את החיילים באמצעות אלות בידיים , כדי שיחדלו מאלימותם . החיילים 
בפלוגה גם היו מעורבים בגניבה ובגרימת נזק לרכוש בתוך המחנות . אחד העדים , 
סגן גיא רשף , העיד על שבירת תריסים מכוונת בבתי תושבים מקומיים ועל גניבת 
בלוני גז . כך כותבים השופטים בנושא זה : " על - פי עדויות של מפקדים בפלוגה 
עולה כי החיילים מכים יתר על המידה . סגן גיא רשף מדבר על התנהגות קיצונית 
ואכזרית . סגן וולד מגדיר את אופי פעולתה של הפלוגה כ"צוות חיסול " . 
