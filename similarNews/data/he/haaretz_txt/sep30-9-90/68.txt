עיראק מחייבת גיבוש תוכנית ערבית להסדר משבר המפרץ , אך אינה מוכנה להתחייב , 
ולו גם עקרונית , לנסיגה מכוויית . עמדה זו , לדברי מקורות ערבים בעמאן , 
כלולה באיגרת התשובה של נשיא עיראק סדאם חוסיין לאיגרת המשותפת של מלכי 
ירדן , מרוקו ונשיא אלגיריה , אשר קיימו פסגה זוטא ברבאט לפני שבועיים . 
איגרת התשובה נמסרה אתמול למלך חוסין ע"י סגן ראש הממשלה ושר החוץ העיראקי 
ד"ר טארק חנא עזיז שערך ביקור חטוף בעמאן . שלושת המנהיגים , חסן השני , 
חוסין ושאדלי בן - גדיד , הביעו את נכונותם להקים ועדה של ראשי מדינות 
ערב לגיבוש הצעת הסדר בין - ערבי למשבר המפרץ , אך בתנאי שעיראק תתחייב 
עקרונית על נכונותה לסגת מכוויית . המקורות גילו אמש כי על פי הנחיות המלך 
חוסין , שוחררו בימים האחרונים מהכלא הירדני פעילים מרכזיים של ארגוני המחבלים , 
המרצים עונשים ממושכים על פעולות חבלה וחתרנות נגד המשטר ההאשמי . המלך 
חוסין הורה גם לשחרר את בריק אל - חדיד , שנאשם בניסיון להתנקש בחיי המלך 
לפני 31 שנה ומאז הוא מרצה את עונשו . בריק תבע בראיון לעיתון הירדני " אל - 
דסתור " לשחרר עוד 03 עצורים מבין ראשי אש"ף . המלך חוסיין דחה אתמול את 
פתיחת המושב הרגיל של מועצת האומה הירדנית , הכוללת את הפרלמנט והסנאט , 
שיועד למחר . המושב נדחה ל71 בנובמבר הקרוב . הפרלמנט החדש , הכולל 08 
חברים , נבחר בנובמבר אשתקד , כאשר מחציתם נמנים על התנועה האיסלאמית הקיצונית . 
הסנאט כולל 04 חברים שמונו ע"י המלך בנובמבר אשתקד . 
