עדיין מוקדם לעשות סיכומי ביניים . הכל תלוי בהיקף של יבוא הפסטה לשוק המקומי . 
אנו צופים כי בסופו של דבר יחול גידול כולל בצריכת הפסטה בארץ , ולכן הנזק 
ליצרנים המקומיים עקב פתיחת שוק המזון ליבוא מתחרה לא יהיה גדול . אם נראה 
שכמויות הפסטה המיובאת גולשות מעבר לסביר , יהיה מקום לשקול מחדש את גובה 
היטל היבוא עליה . הצרכן הישראלי יזכה בשנה הקרובה למגוון רחב של מוצרי יבוא 
חדשים ממקומות שונים בעולם . באחרונה החליט המשרד להתיר יבוא ממתקים ושוקולד , 
שבעבר נאסר . אני צופה שמלחמות היצרנים ביבואנים בתחום הפסטה יתנו את 
אותותיהן גם בתחום יבוא הממתקים . אנו מתכוונים לאשר יבוא בכמות מסוימת של 
מוצרי טונה מהמזרח הרחוק . יבוא מוצרים אלו היה מוגבל עד כה לארצות השוק 
המשותף בלבד . מוצרי טונה מהמזרח הרחוק הם זולים יותר , ולעתים איכותם 
גבוהה יותר . עם זאת נטיל היטל משמעותי על מוצרי מזון מיובאים מהמזרח הרחוק , 
כדי לווסת את היבוא מאזור זה בצורה משמעותית . כיום מיובאים לישראל מוצרי 
יין לא כשר , והם מחויבים בהטבעת תווית " לא כשר " . למרות זאת לא הוכח 
שהיתה פגיעה גדולה ביבוא היין עקב הטבעת התווית . יש לזכור שקביעת התקן 
אינה פונקציה של הממשלה בלבד , אלא גם של קשת דעות המיוצגות בוועדת התקינה 
של מכון התקנים . רוב מוצרי המזון המיובא אכן מסומנים בסימון " כשר " 
ועומדים בדרישות המחמירות של הרבנות הראשית . לגבי אותו חלק קטן של יבוא 
שלא היה מסומן עד כה , הציבור ממילא מודע לאספקטים לא כשרים של המוצרים . 
לכן , להערכתנו , הסדרת הנושא באופן פורמלי לא תביא לפגיעה משמעותית ביבוא . 
