החתירה בין האיים שבשטח המעיינות היתה לפעמים די קשה . נוכח שפעת המעיינות 
הנבדלים זה מזה הן בצורתם והן באופיים החיצוני והן בגודלם , בכוחם , בכמות 
מימיהם ובאורך פלגיהם , נעשה ניסיון למנות את מספר המעיינות מצד אחד של 
הזרוע העיקרית . בהגיע הסירות למעגנן הלילי באדמות נזלה נוכחו לדעת כי מספר 
המעיינות שנמנו עלה על מאה . . . לאחר ארוחת ערב ושבת אחים מסביב למדורה 
לא יכלו מספר משתתפים לעמד בפני קסמי הלילה ויצאו , בהשאירם אחדים לשמירה , 
לשייט לאורו הקוסם של הירח המלא " . כך רשם ביומנו שמואל אביצור בחול המועד 
סוכות , בשנת 5491 , כאשר שבעה מחברי חוג " סביבתנו " של מכון אבשלום 
יצאו למסע סירות על הירקון , ממקורותיו בראש העין ועד לשפך הנהר , סמוך 
למקום בו ניצבת כיום תחנת הכוח רידינג בתל - אביב . עם המשתתפים במסע נמנו 
אביצור , לימים פרופסור והאישיות המדעית הבולטת בארץ בכל הקשור בחקר מתקנים 
חקלאיים קדומים בארץ ישראל , ויעקב גליל , לימים פרופסור לבוטניקה באוניברסיטת 
תל - אביב שמחקרו בתחומי עצי השיקמה זכה למוניטין בין - לאומי . תוך כדי 
המסע כתב אז אביצור הצעיר יומן שהמתין במשך עשרות שנים לפרסום מלא . ב0891 
הופיע ספרו של אביצור , " עם חופי הירקון לפני קום המדינה " , שבו כלול 
היומן האותנטי מאותו מסע נחשוני . המסע נחשב באותם ימים למסוכן למדי , 
הן משום שהתנאים לאורך אפיק הירקון לא היו ידועים דיים והן משום שהיו קטעים 
פראיים , שכלל לא היה ברור אם אפשר לשייט בהם . מטרת הסיור היתה לסיים את 
חקירת הירקון . חברי החוג " ניסו לבדוק באיזו מידה ניתן הנהר כולו לשייט 
בסירות משוט קטנות , ואם אפשר לעברו גם בסירות מנוע גדולות יותר , ומה 
צריך לעשות כדי להכשיר את הנהר לספנות זעירה " . ליציאה למסע קדמו התלבטויות 
רבות של חברי החוג , שהחליטו בין השאר כי בגלל הסכנות הכרוכות במסע לא ישתתפו 
בו נשים , אף שהיו נשים בין חברי החוג . בין השאר , מינו " סקיפר " 
שיוביל את השייט . בשייט נטלו חלק עשרה חברים , וחלק מחברי החוג ליוו אותם 
ביבשה . המסע נמשך אז יום וחצי . את חניית הלילה עשו משתתפי המסע ליד המכון 
ששאב את המים להשקיית אדמות ה"נזלה " של גבעת השלושה . למחרת שייטו " עשרים 
וחמישה קילומטרים בנפתוליו הרבים של הנהר . לא היה צריך לחתור נגד הזרם , 
אבל היה הכרח להיאבק עמו , כדי לכוון את הסירות כהלכה ולא לעלות על חופי 
הנהר ולא להתנפץ אל כפי בליטותיו לארץ לא נודעת . . . גם במכשולים לא היה 
מחסור . . . רק פעם אחת נתקעה הסירה הגדולה בשרטון חול שבאמצע הנהר . . 
. במקומות צרים יצרה הצמחייה העשירה שבחוף יחד עם הצמחייה העולה מקרקע הנהר 
מחסום חי . . . עיקר התקלות היו מחסומים מיוחדים במינם . . . גזעי הבננות 
הנכרתים או הנופלים המימה ונישאים עם הזרם , מצטברים בנפתולים שבמעלה , 
נדחקים זה לזה ומהווים גוש מלוכד . . קרחונים קראו להם השייטים בהלצה . 
" בראשון למקומות אלה הגיע ארכו של קרחון כזה ליותר מששים מטרים . " לא 
היתה ברירה אלא להוציא את הסירות , לפרק מטענן ולשאתן ביבשה בין קוצים דוקרים . 
. . ששה עשר מכשולים רציניים פחות או יותר היו בסך הכל . . . הלקח המעשי 
של השייט הוא כי במאמצים ובאמצעים לא גדולים , ובעבודה שיטתית , אפשר לסלק 
את ההפרעות הטבעיות ולהבטיח אפשרות לסירות משוט לעבור בירקון כולו " . מאז 
חלפו 54 שנה . בכל השנים הללו מדברים , מתווים תוכניות ומקיימים ימי עיון 
על שיקום הירקון . הדעת מתקשה להבין כיצד בלב האזור המיושב הצפוף ביותר 
במדינה ממשיך לזרום ביב שפכים מצחין , במקום נהר שייספק לגוש דן את הריאות 
הירוקות הדרושות לו כל - כך . במסגרת ניסיונותיה המתמשכים של החברה להגנת 
הטבע לא רק לעורר את הנושא , אלא גם לדחוף אותו לצעדים של ממש , על - ידי 
הפעלת לחץ ציבורי מאסיווי ורצוף , הכריזה החברה על " שנת ירקון " . במסגרת 
זו נערכו כבר מבצע סיורים ושתי צעדות , בסוף השנה שעברה ובחודש מרץ . גולת 
הכותרת של הפעילויות הקרובות תהיה שחזור זוטא של מסע אביצור ומבצע סיורים 
המתוכנן לאורך הירקון העליון ב8 באוקטובר ( חול המועד סוכות ) , שאז ימלאו 
54 שנה למסע החלוצי של אביצור וחבריו . ערוץ הירקון מתמשך לאורך 82 קילומטרים 
ועובר בתחומי שיפוטן של מש רשויות מקויות . מספר הגופים והגורמים שיש להם 
נגיעה ואחיזה , חוקית או אחרת , בערוץ הירקון מגיע ל91 . עם השנים הולך 
ומתברר כי אם רוצים לעשות משהו מהותי לשיקום הירקון , יש להקים גוף שירכז 
את הטיפול בנושא . ב4891 הוחלט להקים את רשות נחל הירקון , אולם נדרשו 
ארבע שנים עד שהצליחו לגבש את המסגרת החוקית , הנשענת על חוק המים , שאפשרה 
את הקמת הגוף הזה . עם ההחלטה על הקמת רשות נחל ירקון , נקבע שתחום האחריות 
של הגוף החדש יהיה אפיק הנחל ורצועה צרה ברוחב 02 ם בשני צידי הערוץ . מאז 
הקמת הרשות לא קרה הרבה . נדמה שהנחישות והנחרצות הדרושות לקידומו של פרויקט 
כה מורכב חסרות . מועצת רשות נחל ירקון קיבלה , בישיבתה השנייה , החלטה 
שאין להתיר המשך הזרמת שפכים וקולחין לערוץ הירקון לכל אורכו . בפועל , 
ממשיך כל חלקו המרכזי של הירקון , כ41 ק"ם , לתפקד כביב שפכים עקלתוני 
הקולט את שפכי כפר סבא , הוד השרון ( דרך נחל קנה ) , רמת השרון ( דרך 
נחל הדרים ) והתעשייה הצבאית ( ישירות ) . קיימים גם גורמי זיהום אחרים , 
כמו למשל המזבלה של פתח - תקווה שתוצריה מגיעים לירקון דרך נחל שילה . 
עם זאת , נדמה כי באחרונה חלה התעוררות בפעולת רשות נחל ירקון . הפעילות 
המתוכננת לחול המועד סוכות היא חלק מסדרה של פעולות שיוזמת החברה להגנת הטבע 
בנושא הירקון , במטרה להגביר את המודעות למצב הנחל ולהגדיל את הלחץ הציבורי 
לשיקומם המעשי של הנחל ושל גדותיו . מנהל אזור החוף בחברה להגנת הטבע , 
אמנון ויגלר , מקווה כי אכן ניתן יהיה לבצע את מסע השייט המשוחזר : " תלוי 
בחברת מקורות , שביקשנו ממנה לפתוח מעט יותר את השיבר כדי שבערוץ העליון 
יזרמו מעט יותר מים , שיאפשרו לקבוצה של סירות משוטים קטנות ורפסודות לשוט 
מאזור גשר הרכבת , שבקצה חורשת מיר , ועד כפר הבפטיסיטים , מרחק של יותר 
מק"ם אחד " . כל האירועים המתוכננים לאותו מועד יתקיימו בחלקו העליון של 
הירקון , שבעה קילומטרים המובילים ממעיינות ראש העין ועד לטחנת הקמח אבו 
רבאח , שהיא השנייה מתוך חמש טחנות קמח שפעלו לאורך הירקון בשנים שעד קום 
המדינה . הבחירה בחלקו העליון של הנחל אינה מקרית . זהו הקטע הנקי יחסית 
ששרד מהירקון ואשר שמר על אופיו הטבעי ( בניגוד לפארק הפועל בחלקו התחתון 
של הנחל , בקטע של של ששה ק"ם עד לשפך , והנשען בעיקרו על הזרמת מים מלוחים 
של תחנת רידינג לערוץ , כדי לשטוף אותו ) . קטע זה של הירקון שרד במצבו 
בעיקר משום שמקורות ממשיכה להזרים לאפיק העליון של הנחל כשלושה מיליון מ"ק 
מים . מובן שאין המדובר במים ממקורות הירקון , אלא במי כינרת המגיעים למקום 
מהמוביל הארצי . מים אלה מוזרמים לאפיק להשקיית השדות והמטעים שלאורכו . 
קפמאפרקלאלה שיבקשו לטייל באופן עצמאי לאורך הירקון , נציע מסלול רגלי ( 
במלואו או בחלקו ) לאורך כשבעה קילומטרים . הטיול יתחיל בפארק אפק . לתל 
המתנשא כאן נודעה בימי קדם חשיבות אסטרטגית רבה , מכיוון שהוא שלט על " דרך 
הים " שקישרה את מצרים עם סוריה . מקורות המים העשירים של הירקון והשליטה 
האסטרטגית על המיצר הביאו לכך שכבר בתקופות קדומות מאוד הוקמו כאן ערים גדולות , 
ובהן אפק ואנטיפטרוס ( שאותה בנה הורדוס ) . כדאי לצפות ממרומי חומת 
המצודה אל מעיינות הירקון , שיש המעריכים את מספרם בכמה אלפים . מהמצודה 
הטורקית נרד ונמשיך עד לסכר שעל הירקון , ואחריו לאורך הערוץ , בין עצי 
אקליפטוס גדולים , עד למעבר שמתחת לגשר הרכבת . בצדה הדרומי של המסילה 
ניצבת מצדית בטון ישנה ( " פילבוקס " ) . המסילה הוקמה לאחר שב1291 נחתם 
חוזה בין ועד המושבה פתח - תקווה לחברת יק"א , שלפיו תעביר החברה 02 אלף 
לירות מצריות לשם הנחת מסילה מפתח תקוה לראש העין . בעבודות הסלילה עסקו 
אנשי גדוד העבודה . הקמת המסילה תרמה רבות לתושבי פתח - תקווה וסייעה להם 
במיוחד בהובלת הדרים מפרדסיהם לנמל יפו . במאורעות 63919391 הוקמה כאן המצדית 
כדי לשמור על הגשר והמסילה מאנשי הכנופיות הערביות . השמירה הוטלה על נוטרי 
הרכבת , שרבים מהם היו מתנדבים יהודים . מגשר הרכבת נמשיך בתוך חורשת האקליפטוסים , 
חורשת מיר , כשם הכפר הערבי ששכן כאן בעבר . בהמשך מגיעים לסכר שבנתה 
חברת מקורות בשנות החמישים . מהסכר יוצאת תעלה רחבה לעבר שרידי טחנת הקמח 
של הכפר מיר , אחת מחמש הטחנות שפעלו לאורך הירקון . מטחנת מיר ממשיכים 
בין עצי האקליפטוס עד לחוות קאסר , הנקראת על שמו של סלים קאסר , נוצרי 
בעל פרדס ביפו שהחליט לפתח את אדמות מיר והקים כאן חווה חקלאית . בצמוד 
לחווה כפר הבפטיסטים . עוקפים את הכפר וממשיכים לאורך הירקון עד לבית הבטון 
הראשון בארץ ישראל . ב1191 הציע המנהיג הציוני בצלאל יפה להקים על הירקון 
מפעל שאיבה מרכזי שיספק את המים להשקיית פרדסי פתח - תקווה . יפה , שקיבל 
לכך זיכיון מוועד המושבה , הקים חברת מניות ושמה " פלשתינה " . הוא רכש 
משאבות ומנועים , בנה את הבית שקומתו הראשונה נבנתה מבטון , שעד אז לא 
היה ידוע בארץ והפעילו . מבית הבטון נפרץ באחרונה שביל חדש של כ5 . 1 ק"ם , 
על - ידי חוגי הסיור של החברה להגנת הטבע , עד לאזור טחנת אבו רבאח , 
שעל חצי האי שלידה מתכננים לקיים את עצרת הסיום והמחאה של השייט ושל יום 
הטיולים . השביל מתמשך לאורך ערוץ הנחל ומגיע לאתר " ירקונים " , מרחק של 
כקילומטר אחד . אתר לא מוכר זה , שבו שרדה אבן אחת , שרד מראשית ימיה 
של פתח - תקווה , שהוקמה ב8781 . כאן נעשה ניסיון התיישבות ליד אפיק הירקון , 
על - ידי קבוצה שהקימה בית אבן בודד , בתי חומר ומערה אחת . במהלך השנה 
הראשונה , ב9781 , חלו אנשי הקבוצה בקדחת . רבים מתו והנותרים פונו מהמקום 
לאחר כשנה . לאחר כמה מאות מטרים , מגיעים לטחנת אבו רבאח , שפעלה עד 
ערב קום המדינה . כיום נותרו רק שרידים של התחנה , הקרויה על שם בעליה , 
השיח אברהים אבו רבח , שבשנות השמונים של המאה הקודמת תיקן את הטחנה והוסיף 
לה מבנים . כדי להבטיח את הצלחתו , שלח שליחים שפגעו וחיבלו בטחנות הסמוכות . 
השיחזור עם אנשי חוג " סביבתנו " של מכון אבשלום , ב01 . 8 . חלק מהחבורה 
שיצאה לשייט לפני 54 שנה יהיו במקום . טלפונים : 46353250 , 20862830 . 
