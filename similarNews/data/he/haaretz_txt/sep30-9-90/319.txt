אחד הדברים הטובים שתוכנית נוקטורנו " עשתה הוא , לרכוש קבוצה גדולה של 
תוכניות מה"סאת בנק שאו " האנגלי . אם יש מקור טוב לתוכניות תרבות טובות , 
זה המקור . אחד הדברים הפחות טובים שהטלוויזיה עשתה לתוכנית הזאת הוא , 
לשדר אותה כל כך מאוחר . הנפש חפצה לראות , אך הבשר הרפה נרדם . ב8891 
תכנן התיאטרון הלאומי האנגלי להעלות את " המלט " בבימויו של ריצרד אייר , 
עם דניאל די לואיס בתפקיד הראשי . במקביל , העלתה " הרויאל שקספיר קופמני " 
את המחזה בבימויו של רון דניאלס , עם מרק ריילנדס בתפקיד הראשי . באותה 
עת העלה את המחזה גם יורי ליובימוב , ב"לסטר היימרקט " . זאת היתה עילה להכין 
תוכנית על " המלט " , שהוא בלי ספק המחזה המועלה ביותר על במות העולם . 
אייר , דניאלס , ליובימוב , ריילנדס ומייקל פנינגטון רואינו במיוחד לצורך 
התוכנית . תחקירני התוכנית העלו מן הארכיונים קטעים מסרטו הידוע של אוליביה , 
סרט רוסי , קטעים מוסרטים של שרה ברנאר ושל אסטה נילסן , שתי הנשים שעשו 
את תפקיד המלט ( בפסטיבל ישראל זכינו לראות הפקה מעולה , גם היא עם אשה 
בתפקיד הראשי , של תיאטרון " סטרי " מקראקוב ) . יש בסרט הזה פנינים 
אין - ספור . באחד מאלה מובא ראיון עם אורסון ולס על " המלט " ובו הוא 
מצהיר , שהטוב שבהמלטים היה גובן ברימור ( ורואים קטע קצר ממשחקו ) . 
זוהי הזדמנות לראות קטעים קצרים מהמלט של דרק גקובי , של ריצרד ברטון ושל 
אלק גינס , לשמוע גם את גילגוד , ולהציץ לחזרות של ריילנדס . וכל זה בלי 
מנחה באולפן , אלא בחיתוך ושילוב נכון של הדברים על המחזה בן האלמוות . 
לא הכל נאמר שם , אבל מה שנאמר נותן הרבה חומר למחשבה . התוכנית על " המלט " 
היא דוגמה איך צריך לעשות תוכנית טלוויזיה בענייני תרבות , שתהיה צמודה 
לאירועים , ושגם יישאר ממנה משהו אחרי שהאירועים עברו מן העולם . מתי יגיע 
היום שהטלוויזיה הישראלית תעשה תוכנית בעקבות משהו שמתרחש בתיאטרון הישראלי , 
ורשות השידור של מדינה מתפתחת , נאמר טנגניקה , תרכוש אותה להקרנה במסגרת 
תוכנית תרבותית , בשעת לילה מאוחרת ? 
