טיסות שכר ישירות מקישינב ומקייב שבבריה"ם , אל נמל התעופה בן - גוריון 
בלוד , יחלו ב03 באוקטובר ויבוצעו בידי חברת התעופה איירופלוט . בשלב מאוחר 
יותר אמורה להצטרף להפעלה חברת אל - על . כך נמסר אתמול במסיבת עיתונאים 
בבית סוקולוב בתל - אביב , בהשתתפותם של נציג הנהלת חברת איירופלוט ממולדאוויה , 
לייב קוזנייצוב , חבר במשלחת של 21 גורמי תעופה ותיירות מבריה"ם , ומנכ"ל 
חברת התיירות תור - תבל , עלי וייס . בהתאם לחוזה שנחתם בין שני הגופים , 
תופעל טיסה אחת בשבוע מקישינב ארצה ובחזרה וטיסה מקייב ארצה ובחזרה בשבוע 
שלאחר מכן , בידי חברת התעופה הסובייטית . לדברי וייס , נחתם ההסכם על 
דעתה של מוסקווה . קוזנייצוב אמר , כי לא היה מעורה במתרחש בימים אלה בבריה"ם 
סביב הפעלתן של טיסות ישירות בין מוסקווה לנתב"ג , כיוון שהיה בארץ אולם 
לדבריו מתעתדת חברת התעופה להפעיל את החוזה שנחתם . " הטיסות תהיינה של 
תיירים " , הדגיש . שני הגופים איירופלוט ממולדאוויה ותור - תבל מישראל 
אף הקימו חברת תיירות משותפת בשם בסרוויה - טורס . בחברה שותפים עוד , 
מהצד הסובייטי , חברת אינטוריסט וגופים נוספים באזור , כמו בתי מלון למשל . 
החברה המשותפת החדשה מתכוונת לפתוח משרדים חדשים גם במוסקווה , בלנינגרד 
וביעדים נוספים שאליהם תצא תנועת תיירות מישראל . הנציג מבריה"ם הוסיף ואמר 
אתמול , כי מדובר ב"פריצת דרך " . לדבריו , ישנם רבים בבריה"ם המבקשים 
לבקר כתיירים בארץ ואף לבוא לביקורי משפחות . בהתאם לנתונים שבידיו , ביקרו 
בשנה האחרונה בישראל בין 52 אלף ל82 אלף תיירים מבריה"ם . הוא הודה , כי 
קיימת בעיה של השגת כרטיסי טיסה . לדעתו האישית , " ככל שהיחסים בין שני 
העמים יהיו טובים יותר , כך תקטן העלייה מבריה"ם ותנועת התיירות תגדל " . 
לדבריו יש מקום לשפר את רמת השירות במטוסי החברה , ואמנם ננקטים צעדים 
מעשיים בכיוון זה . בין השאר ממתינים לקבלת דור חדש של מטוסים , וכן קיים 
שיתוף פעולה עם חברות זרות לאספקת מזון למטוסים . מחירי כרטיסי טיסות השכר 
בקו החדש טרם נקבעו סופית , משום שעדיין לא גובש מחירון מוסכם בין אל - 
על לאיירופלוט . אם לא תושג הסכמה כזו , יונהגו מחירי פאנל חברות התעופה 
בארץ לטיסות בין ישראל לבריה"ם דרך יעד שלישי , הנקובות היום דהיינו , 
046 דולר בשיא העונה ו095 דולר בעונת תיירות החורף . 
