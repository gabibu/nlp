מקלחות לשטיפת הגוף במקרה של התקפה כימית הותקנו בכניסה הראשית של בית החולים 
איכילוב כבר לפני שנים . לפני כחודש הורחבה הצנרת במקום ונוספו מקלחות רבות . 
ניתן להבחין בברזים על תקרת הסככה בכניסה , ולכל אורך הגדר ברחוב וייצמן . 
אלה מקלחות מים רגילות , שעוצמת הזרם בהן חזקה מן המקלחת הביתית . מנהל 
בית החולים , פרוף דן מיכאלי , מדגיש כי הוספת המקלחות איננה קשורה כלל 
למשבר במפרץ הפרסי אלא מהווה חלק מתוכנית ההתרחבות לקראת העברת בית חולים 
רוקח לשטח איכילוב , בעוד כשנה . לדבריו , בבית החולים קיימת תוכנית לשעת 
חירום , המוכנה כבר שנים . " הכוננות שלנו היא בראש וראשונה לאסון המוני 
כמו תאונת אוטובוסים , שריפה , פיגוע חבלני , שהסבירות להם גבוהה יותר . 
בעת התכוננות למלחמה צריך לזכור שבית החולים נערך קודם כל לקליטת נפגעים 
מהחזית . במקביל , יש גם תוכנית למקרה של התקפה כימית , אם כי אני לא 
מעריך שזה ריאלי " , אמר פרוף מיכאלי . בעת התקפה כימית , כמו במקרה של 
אסון המוני , תפקידו של בית חולים איכילוב , בית החולים המרכזי של תל - 
אביב , הוא מן השער ופנימה . " נפגע התקפה כימית שיגיע לבית החולים , 
יטוהר קודם כל באמצעות המקלחות בכניסה לשטח בית החולים " , מסביר פרוף מיכאלי . 
" שם ניתן יהיה לשלוט יחסית על הפאניקה של האנשים . לאחר מכן הוא יועבר 
לטיפול במחלקות המתאימות של בית החולים " . " אי - אפשר לחזות כמה נפגעים 
יהיו בעת התקפה כימית . בתי החולים בגוש דן ערוכים לטפל יחד במאות נפגעים 
בעת אסון המוני " . מיכאלי סירב לפרט אילו הכנות נעשו בתחום הרפואי לטיפול 
בנפגעי התקפה כימית . הוא אמר כי ציוד מיוחד כבר קיים לפי התקנים המאושרים . 
" תמיד אפשר לרצות עוד . אנחנו ערוכים מבחינת הצטיידות , ידיעת התפקיד 
ומקיימים הרצאות בנושא " , הסביר מנהל בית החולים . כבר לפני 51 שנים נבנה 
באיכילוב , כמו גם בבתי החולים האחרים בארץ , מקלט ממוגן בפני התקפת אב"ך . 
המקלט עשוי מקירות בטון בעלי עמידות בפני פצצות , דלתות אטומות ומערכת 
מסננים למניעת חדירה של זיהום כימי . המקלט כולל חדר טיפול נמרץ ל81 עד 
42 חולים , מחלקה לקליטת נפגעים במקרה של אסון המוני , שבה ניתן לקלוט 
כמאה נפגעים ללא הכנה מראש , בהם גם נפגעי התקפה כימית . באחד החדרים הותקנו 
מקלחות לטיהור נפגעי התקפה כימית . כן כולל המיקלט עשרה חדרי ניתוח . למקלט 
יש כניסות מיוחדות להעברת הנפגעים ממגרש החניה פנימה , ומן המקלט אל בית 
החולים הכללי . 
