שטחי הגדה והרצועה היו סגורים בחג והכניסה לישראל נאסרה על תושביהם . מקורות 
פלשתינים דיווחו כי במהלך החג נורה למוות מוחמד רושדי גאסר , פלשתיני ששימש 
כמנהל הדואר של גנין . ביום חמישי בלילה הופיעו בביתו 4 אנשים ודרשו ממנו 
להתלוות עימם לסניף הדואר , כנראה למטרות שוד . האיש סירב ואז ירו בו בליבו 
יריה אחת מאקדח . רוצחיו לא היו רעולי פנים . שניים מהם היו לבושים בבגדים 
אזרחיים והשאר לבשו מדי צבא . לא ברור עדיין אם מדובר ביהודים או ערבים . 
לפני כחצי שנה אירע בסניף הדואר בגנין שוד דומה . בעיירה עבסאן שליד חאן 
יונס נרצח ביום חמישי בלילה אחמד מוחמד עצפוני נינבזי . רעולי פנים ירו 
לעברו באקדח , והוא מת מיד . תושבים מסרו כי הוא נרצח ככל הנראה , על 
רקע חשד שסייע לשלטונות . ברפיח נרצח איסמאעיל אבו טהה , בן 55 , עובד 
נקיון במנהל האזרחי , גם הוא על רקע חשד לשיתוף פעולה . מנהל ביה"ס סאלח 
א - דין בעזה , נרצח ביריות אקדח לאחר שנחשד בשיתוף פעולה . מקורות פלשתינים 
דיווחו כי מחמוד מוסטפא אבו חסנין , בן 05 , נרצח על ידי שני רעולי פנים 
בעת שיצא מביה"ס . שני רעולי פנים המתינו לו וירו בראשו שני כדורים . המקורות 
טענו כי אבו סחנין נחשד כבר מתחילת האינתיפאדה כמשתף פעולה עם השלטונות ואף 
נאלץ לברוח משכונת ברזיל ברפיח , שבה התגורר . מקורות פלשתינים מסרו עוד 
כי ילד בן 01 ממחנה הפליטים גילזון , איימאן שייח קאסם , נפצע בסוף השבוע 
בתקרית עם כוחות הביטחון . מקורות פלשתינים מסרו כי ברמאללה נזרק ביום ששי 
בקבוק תבערה לעבר סיור צה"ל , אך לא נגרם נזק . צה"ל פתח בסריקות . קפידבינמקורות 
פלשתינים מסרו כי לכפר בית פוריק ממזרח לשכם , נכנסו ביום חמישי חיילים , 
והם הצליחו ללכוד בתוך הכפר את אברהים חטאטבה , בן 42 , המבוקש מזה כשנתיים . 
בכפר בידיא במערב השומרון נכנסו חיילים למספרה מקומית , ולכדו את מוסא 
סאלח , מבוקש מזה כשנה . בכפר חבלה התקיימה בסוף השבוע תהלוכת תלמידים . 
תושב הכפר סמיר עודה , המוכר באזור כמשתף פעולה , ירה בנשקו ופיזר את 
התהלוכה . באזור גנין נסגרו בימים האחרונים הכניסות לתשעה כפרים בערימות 
עפר שהושמו ע"י דחפורים של הצבא . שבעה פלשתינים נפצעו במהלך החג ברצועת 
עזה לפי מקורות פלשתינים . הסגר הכללי שהוטל ערב יום כיפור על השטחים הוסר 
אתמול . צעיר ערבי , מעין ראשיד איקרא , בן 91 , תושב שכונת סברה בעזה , 
טוען כי חיילי משמר הגבול עצרו אותו ביום ששי בבוקר בשעה 00 : 11 ודרשו 
ממנו לפנות מחסום אבנים . משסירב לקחו אותו החיילים והושיבו אותו על צמיג 
בוער . כתוצאה מכך נכווה הצעיר באורח בינוני עד קשה בבטנו , בחזהו וברגליו . 
הוא הועבר לביה"ח שיפא בעזה . דובר צה"ל מסר אמש בתגובה , כי מבדיקה שערך 
צה"ל , לא נמצא בבית החולים שיפא בעזה שום צעיר שנכווה מצמיד בוער ולפיכך 
בצה"ל לא ידוע על מקרה כזה . הדובר בפיקוד דרום מסר כי צה"ל הרס את ביתו 
של עבדל עדי חמיד , תושב בית חנון , אשר נעצר על ידי זרועות הביטחון על 
השתייכות לחוליה של הפתח . הצעיר חשוד כי הכין מטען חבלה בחודש יוני 09 
והפעיל אותו באזור בית חנון . כמו כן זרק שני בקבוקי תבערה . קפידבינשני 
צעירים עוטי מסיכה אשר היו חמושים ברובה ציד ובסכין נעצרו . מקורות צבאיים 
מסרו כי לאחר שהכוח חשש כי יש סכנה נורה אחד הצעירים שהחזיק את רובה הציד . 
השניים נלכדו ונלקחו לחקירה . אתמול הושלכו שני בקבוקי תבערה על סיורים 
של צה"ל בעיר עזה . הבקבוקים התנפצו אך לא גרמו נזק . צה"ל הטיל עוצר במחנה 
הפליטים גבאליה , נוסיירת , מואזי ודיר אל באלח , ואתמול הוסרו העוצרים 
למעט גבאליה ואל בורייג . דובר צה"ל מסר כי נפצעו שני תושבים שהגיעו לבתי 
החולים , חייל צה"ל נפצע קל בראשו מיידוי אבנים במחנה הפליטים אל בורייג 
ונרשמו הפרות סדר מעטות ברצועה משך החג . 
