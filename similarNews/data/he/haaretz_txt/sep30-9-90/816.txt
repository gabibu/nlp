פסטיבל הסרטים הששי של חיפה יצא אמש לדרך . אולי משום שהפסטיבל לא התקיים 
אשתקד , פיצו מארגניו על כך עם שתי פתיחות חגיגיות : בראשונה , בחסות 
ראש העירייה , אריה גוראל , הוקרן סרטו של דייוויד לינץ " לב פראי " , 
שזכה השנה בפרס הגדול בפסטיבל קאן . זו היתה אטרקציה חלקית בלבד , היות 
ובימים אלה מוקרן הסרט בבתי קולנוע ברחבי הארץ , כולל בחיפה . זהו סרט 
פראי למדי , אלים ולא קל לצפייה , דוגמה ליצירה שחוצה לחלוטין גבולות של 
תרבות עלית ונחותה , טעם טוב וטעם רע , וקצת מצחיק לחשוב על הקרנתו בפתיחתו 
של פסטיבל סרטים , שברובו מקדיש עצמו לביטוייה " המכובדים " יותר של אמנות 
הקולנוע . בין אם מארגני הפסטיבל היו מודעים לכך או לא , הקרנתו החגיגית 
בערב הפתיחה היא הצהרה , ולינץ היה ודאי נהנה מכך שסרטו זכה לחסותה הרשמית 
של עיריית חיפה . הפתיחה השנייה , לעומת זאת , צוינה בהקרנתו של סרט חדש , 
מוצר קולנועי שעשייתו זה עתה הסתיימה , סרטו החדש של אורי ברבש , " דרך 
הנשר " , מלודראמה על טייס חולה סרטן , בהשתתפות אלי דנקנר , נורית גלרון 
וגידי גוב . הסרט ייצא לאקרנים ברחבי הארץ בעוד כחודשיים . במשך ארבעת הימים 
הבאים יוקרנו כ07 סרטים , ומצפים למספר אורחים נכבדים . קלאוס מאריה ברנדאור 
( " מפיסטו " ) , שסרטו הראשון כבמאי , " שבע דקות " , יוקרן כאן כבר 
נמצא בחיפה . האווירה בערב הפתיחה ברחבה שלפני הסינמטק קרנבלית כתמיד , 
ממופעי רחוב ועד לדוכנים לממכר תכשיטים וספרים משומשים . וכמו תמיד , קצת 
מצחיק לעבור מאווירת קרנבל זו לאפלת אולם קולנוע שבו מוקרן סרט מזרח - אירופאי 
קודר . היום תתחיל בפסטיבל הרטרוספקטיבה המלאה של הבמאי זאק טאטי , שאת 
כל סרטיו כדאי לראות , וההצדעה לשחקנית קרול לומבארד . יוקרנו ארבע מהקומדיות 
הנודעות ביותר שלה . בין הסרטים האחרים שכדאי לראות היום : " האם " , 
גרסה נוספת של יצירתו של גורקי , מאת הבמאי הסובייטי פאנפילוב ; " סופרסטאר " , 
סרט תעודה על אנדי וורהול ; " טכסי לוויה " הצכי ; " השמש זורחת גם 
בלילה " , סרטם החדש של האחים טוויאני ; " אפל הוא הלילה על הים השחור " 
שם הבמאי הסובייטי פיצול . 
