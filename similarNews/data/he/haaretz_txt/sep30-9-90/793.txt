בוקרשט ( ע"ר ) . ראשי ברית וארשה עומדים לכנס ועידת פסגה בהונגריה בתחילת 
החודש הבא , כדי לדון בעתיד הברית הצבאית של הגוש המזרחי , המונהגת בידי 
בריה"ם , בעקבות התמוטטות המשטרים הקומוניסטיים במדינות החברות בברית . 
כך מסרו מקורות סובייטיים אתמול . הוועידה תיפתח בבודפשט ב3 בנובמבר ותימשך 
יומיים . מספר החברות בברית ירד לשש , לאחר איחוד מזרח גרמניה עם מערבה 
ושיתופה בברית נאט"ו . הדיון יתרכז בעתידה הצבאי של הברית , אמרו המקורות . 
המקורות הוסיפו כי הוועידה , שבה ישתתפו ראשי מדינות הברית , תהיה ככל 
הנראה ועידתה האחרונה של ברית וארשה , לאחר סיום המלחמה הקרה . מפקדי הברית 
כבר דנו בשבוע שעבר בנושאים שיועלו בפסגה הקרובה , כשנפגשו בבוקרשט במסגרת 
ישיבתה הקבועה של המועצה הצבאית של ברית וארשה . החברות בברית הן בריה"ם , 
פולין , צכוסלובקיה , הונגריה , רומניה ובולגריה . בכולן , למעט בריה"ם , 
הוחלף המשטר הקומוניסטי במשטר דמוקרטי , לאחר בחירות חופשיות . 
