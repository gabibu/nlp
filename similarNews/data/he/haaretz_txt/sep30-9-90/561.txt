הסוללה הראשונה של טילי הפטריוט טיל נגד טילים תגיע לישראל בקרוב ותיקלט 
בחיל האוויר . מדובר באחת משתי סוללות שאת העברתן לישראל אישר הנשיא בוש . 
מזכיר ההגנה האמריקאי , ריצרד צייני , הודיע שלשום טלפונית לשר הביטחון 
משה ארנס כי הנשיא בוש חתם על אישור להעברתן של שתי הסוללות לישראל . מועד 
הגעתה של הסוללה השנייה עדיין אינו ברור . במערכת הביטחון לא התקבלו תשובות 
באשר לבקשות הרכש הנוספות שהפנה שר הביטחון בעת ביקורו בארה"ב . טיל הפטריוט 
הוא הטוב מסוגו בעולם , והוא עתיד לקדם את מערך הנ"ם של חיל - האוויר הישראלי 
לעידן חדש . הטיל יגדיל בצורה משמעותית את יכולתם של כוחות הנ"ם לפגוע במטוסי 
אוייב בטווחים ארוכים ובדיוק משופר . טיל הפטריוט פותח ומיוצר על - ידי חברת 
" רייטאון " האמריקאית שיצרה גם את טילי ההוק , שמצויים כיום בשימוש יחידות 
הנ"ם של חיל - האוויר . הפטריוט הוא טיל קרקע - אוויר בעל טווח ארוך וכושר 
תמרון מעולה . אורכו של הטיל 3 . 5 מטרים וקוטרו 14 ס"ם . הטיל מונע 
ע"י מנוע חד - שלבי , המוזן בדלק מוצק . בעזרת המנוע מפתח הטיל מהירות 
הגבוהה פי שלושה ממהירות הקול . הטווח היעיל המירבי של טיל הפטריוט הוא 
כ08 ק"ם . 
