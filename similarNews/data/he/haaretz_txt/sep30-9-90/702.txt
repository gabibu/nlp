רפא"ל זכתה במכרז של הצבא האמריקאי לביצוע שלב הפיתוח הראשוני של מיגון הרכב 
הקרבי המשוריין ( רק"ם ) החדיש של צבא ארה"ב , מדגם " בראדלי " . כוחות 
הצבא האמריקאי שנשלחו למפרץ מצוידים בכמות גדולה של רק"ם מסוג זה , ולאחרונה 
הודיע הממשל האמריקאי על כוונתו לספק לסעודיה מאות שריוניות מדגם זה . רפא"ל 
זכתה במכרז בשיתוף עם חברת הענק האמריקאית , " מרטין מריאטה " , עמה יש 
לה גם הסכם לשיתוף פעולה בנושא הטיל " פופאי " . מול רפא"ל ומרטין " מריאטה " 
מתחרות על החוזה הענק ( עד היום יוצרו יותר מ000 , 4 שריוניות בראדלי ) 
שתי חברות אמריקאיות . אחת מהן היא אף - אם - סי , יצרנית השריונית . 
בשלב הראשון קיבלה כל חברה מיליון דולר , לצורך פיתוחו וייצורו של הדגם 
הראשון של הבראדלי בעל המיגון החדש . מתוך סכום זה הועברו לרפא"ל 007 אלף 
דולר , שישמשו לייצורו של אב הטיפוס הראשון . הצעת רפא"ל מבוססת על התקנת 
מיגון פעיל סביב גופה של השריונית . מיגון זה מכיל כמויות קטנות של חומר 
נפץ , המתפוצץ בעת פגיעת פגז וגורם לכך שזה ייהדף ולא יחדור את שריון הכלי . 
בעבר פורסם באמצעי תקשורת זרים , כי הסובייטים חיקו את המיגון הפעיל של 
הטנקים בצה"ל , לאחר שטנק מוגן כזה הועבר אליהם על - ידי הסורים שתפסו אותו 
במלחמת לבנון . לאחר שאב הטיפוס הראשון של הבראדלי בעל המיגון החדש יועבר 
לבדיקת הצבא האמריקאי , תחליט ארה"ב על החברה שתזכה בחוזה למיגונם של אלפי 
הכלים שברשות הצבא . אם יזכו רפא"ל ו"מרטין מריאטה " בחוזה , יתבצעו % 05 
מעבודות הייצור בישראל . לפני כשנה זכתה רפא"ל בחוזה למיגונם של כלי הרכב 
המשוריינים של המארינס , מדגם אל - איי - ווי . היקף העסקה היה 01 מיליון 
דולר , ועתה מצפה רפא"ל להחלטת המארינס על המשך עבודות המיגון של כליו , 
בהיקף של 51 מיליון דולר . גם כלים משוריינים מדגם זה נמצאים עתה במפרץ 
הפרסי , בשירותם של חיילי המארינס שנשלחו לסעודיה . רפא"ל תציג את מיגון 
הבראדלי בתערוכה השנתית שעורך הצבא האמריקאי בוואשינגטון . התערוכה , שתיפתח 
בעוד תשעה ימים , והמכונה איי - יו - אס - איי , היא אחת החשובות בעולם 
בתחום הייצור הביטחוני . רפא"ל תציג בתערוכה גם מערכות תצפית חדשות לראיית 
לילה , מערכות לוחמה אלקטרונית ומערכות סימולציה . אחד החידושים המעניינים 
יהיה הצגתה של מערכת משולבת , בפיתוח רפא"ל וחברת הענק האמריקאית , גנרל 
דיינמיקס . זוהי מערכת הגנה מתקדמת , המבוססת על שילוב בין הטיל " ברק " , 
שפותח על - ידי רפא"ל והתעשייה האווירית עבור חיל הים הישראלי , לבין התותח 
האמריקאי מדגם " וולקן - פאלאנקס " . ברפא"ל בוצעה הסבתו של הטיל הימי לגרסה 
יבשתית המכונה " אדאמס " . טיל זה , בשילוב התותח האמריקאי בעל קצב האש 
המהיר , מהווה מערכת הגנה מתקדמת המסוגלת להגן מפני תקיפה אווירית . הכוונה 
היא להציב מערכות כאלה לצורך הגנה נקודתית על מטרות אסטרטגיות כשדות תעופה , 
נמלים , תחנות כוח ובסיסי צבא . דגם מערכת הטילים אדאמס יוצב בביתן של 
גנרל דיינמיקס , ותהיה זו הפעם הראשונה בתולדות תערוכת הצבא האמריקאי שמערכת 
שפותחה בישראל תוצג בביתן של חברה אמריקאית . בארה"ב מצפים להתעניינות רבה 
בתערוכה עקב אירועי המפרץ . 
