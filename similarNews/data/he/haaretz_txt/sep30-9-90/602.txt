לגבי דידו של אמן המוזאיקה מנירנברג , מקס אדולף פלטרמאייר , היה השם תיאודור 
הרצל חידוש גמור . כאשר הטילה עליו העירייה בחורף 9891 את המשימה להניח 
את לוחות הקרמיקה הנושאים את דיוקנאותיהם של ולטר רתנאו ( שר החוץ היהודי 
בממשלת ויימאר שנרצח ב2291 על - ידי איש הימין הקיצוני ) ותיאודור הרצל 
בכיכר רתנאו בתחנת הרכבת התחתית קיר המוזאיקה הגדול ביותר בעולם הלך פלטרמאייר 
לעיין באנציקלופדיה , ושם קרא על תיאודור הרצל , אבי הציונות . אחרי ככלות 
הכל , פלטרמאייר לא רצה להיראות אידיוט לכשיישאל על מלאכתו . ראש עיריית 
נירנברג , פטר שנליין ( מהמפלגה הסוציאל - דמוקרטית ) , לא צריך היה 
לבדוק באציקלופדיה , כאשר הונחה ההחלטה בדבר קיר המוזאיקה בתחנת הרכבת התחתית , 
במחיר 007 אלף מארק , על שולחנו . אך הוא שאל מה הקשר בין מייסד הציונות 
לבין העיר נירנברג , והציע להחליף את הרצל במצנאט הנירנברגי בן זמנו של 
רתנאו , לודוויג פון גרנגרוס . גם הוא לא רצה להיראות טיפש וכמי שאין מילים 
בפיו אם יציגו לו שאלות בנושא . הוועדה המייעצת לאמנות ויזואלית הגיעה במהרה 
להסכמה מלאה ביחס לתרשים שהגיש האמן גרגור הילטנר : שתי דרכים להראות את 
הקיום היהודי , כפי שמסמלים אותו רתנאו והרצל . האחד , יהודי גרמני מתבולל 
ומעורה לחלוטין בסביבתו ; השני , תומך ברעיון הקמתה של מדינה יהודית . 
ההצעה הזו הציתה מיד את דמיונם של חברי הוועדה . ב3 במארס 9891 הם החליטו 
פה - אחד להעדיף את הצעתו של גרגור הילטנר על פני חמישה תרשימים אחרים , 
ולהמליץ על קבלתה . ועדת התרבות של העיר לא הגיעה לתמימות דעים במהירות 
כה רבה . האם העימות האינטלקטואלי בין מתבוללים לציונים חייב להיות מוצג 
דווקא בתחנת רכבת של נירנברג , שאל חבר בוועדה . הרי גם לודוויג פון גרנגרוס 
היה יהודי ואזרח כבוד של העיר . חברי ועדת הבנייה ניסו בכל כוחם לשכנע את 
גרגור הילטנר לשנות את תרשימו . בישיבה שהתקיימה ב72 ביוני 9891 הציעו לו 
" פתרון חדש לגמרי של ציור קיר אבסטרקטי על המוזאיקה " . בעקבות הישיבה 
התרשם הילטנר , שהעיר רוצה למנוע את הצגת הנושא שהעלה בתרשימו : הוויכוח 
עם תרבות יהודית גרמנית . לוויכוח זה לא מצא גרגור הילטנר , יליד נירנברג , 
זכר במה שלמד בבית הספר ב0591 . שהות ארוכה בישראל , בעת שלמד אמנות , 
היא שהביאה אותו לעסוק ביהדות . הוא קרא כתבים של הרצל , של גרשום שלום 
ואחרים . בספרים שקרא מצא את " זהותו כגרמני " . כאשר הציעה לו העיר להשתתף 
בתחרות על המוזאיקה בכיכר רתנאו בתחנת הרכבת התחתית , נקרתה לו ההזדמנות 
לתת ביטוי אמנותי להרהוריו בנושא היהדות . משך אותו הרעיון של הצגת אמנות 
פוליטית בשטח ציבורי . משום כך התעקש על תרשימו כמת שהוא . במנהרת הרכבת 
התחתית , לאורך 33 מטר , אמור היה מצד אחד להיראות ראשו של שר החוץ ולטר 
רתנאו , ובצד השני ראשו של תיאודור הרצל : היטמעות , ויתור על תרבות יהודית , 
לעומת הגירה , שמירה על הזהות היהודית . הילטנר הצליח לשכנע את מועצת 
העיר , ולבסוף נתן גם ראש העיריה את ברכתו . ואז התעוררו בעיות טכניות : 
לחברה שאמורה היתה לייצר את הקרמיקה צריך היה לתת תמונת מחשב מדויקת של 
שני הדיוקנאות . לשטח של 005 , 2 מטרים רבועים היה צורך לייצר מיליון אבני 
מוזאיקה בצבעי לבן וכחול , חום , שחור ואוכרה , בפורמט של חמישה סנטימטר 
על חמישה , כשכל אבן ממוספרת . חברה במינכן סיפקה לו את הפורטרט בדפוס 
אופסט בארבעה צבעים . בהצגת הדיוקנאות השתמש הילטנר בתחבולה מתקופת הרנסנס 
אנמורפוזה . כאשר נוסעים בתחנה , בזווית קהה רואים את הראשים במדויק . 
אבל אם ניצב הצופה מולם , הם נעלמים ומתמזגים בציורים המופשטים המעוצבים 
במוזאיקה . על קיר המוזאיקה אפשר לקרוא ציטטה מדברי רתנאו : " חשיבה פירושה 
השוואה " . אמן הריצוף פלטרמאייר , הגאה בפרויקט כמעט כמו הילטנר , משווה , 
כאשר הוא חושב על עבודת כפיו , את רעיון הציונות להגשמתה במציאות . " מה 
שהיהודים עושים היום לפלשתינאים אינו צודק , אבל אולי הרעיון ברח משליטתו 
של הרצל והתפתח עם דינמיקה פנימית משלו , כמו שקורה היום לרעיונות של מרקס 
ולנין " . 
