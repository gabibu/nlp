השבוע התכנסה בראשונה הוועדה הבין - משרדית ליישום תוכנית חשיפת המשק . 
הוועדה אמורה לקבוע את שיעורי המכס שיוטלו על מוצרים חדשים שייובאו לארץ 
עם ביטול כל המגבלות המינהליות על יבוא ב1911 . היא גם שתקבע לוח זמנים 
לביטול הדרגתי של מכסי המגן הללו , שייפרס על - פני חמש שנים . האחד בינואר 
19 מקדים בשנתיים בדיוק תאריך קריטי אחר למשק הישראלי 39111 המועד שבו 
מסתיים תהליך איחוד השוק האירופי . במבט ראשון , אין קשר בין התפתחות זו 
לבין תהליך כלכלי פנים - אירופי . אולם במבט שני אפשר ללמוד על קשר הדוק 
בין שתי ההתפתחויות האלו : פתיחת השוק הישראלי ב19 . 1 . 1 תאלץ את התעשייה 
המקומית להתייעל , ובכך תסייע לה להתחרות טוב יותר מול הענק האירופי ב39 . 
מנהל המכס , מרדכי ברקת , שמשרדו שותף לדיוני הוועדה הבין - משרדית , 
קורא לתוכנית החשיפה " הזרקת אנטיביוטיקה " שתרפא את התעשייה המקומית ותסייע 
לה להיערך לקראת ההרעה הצפויה בתנאי הסחר בעוד כשנתיים . ברקת מצביע על כך 
שתהליך איחוד השוק האירופי אמור להוריד את עלויות הייצור בתריסר מדינות הקהילה 
בשיעור של % 6%8 . לכן , התעשייה הישראלית צריכה להתייעל בשיעור דומה לפחות 
אם היא רוצה לשמור על רמת התחרותיות של היום . ברקת אף מרחיק לכת : " אני 
חושב שיום יבוא ולא ייצרו עוד בארץ שום דבר שאפשר להשיג בחו"ל יותר בזול 
ויותר טוב . אנחנו צריכים לעסוק רק בדברים שיש לנו בהם יתרון יחסי " . אם 
תקבל ועדת החשיפה את עמדתו , ואם זה אכן יהיה המצב בעוד כמה שנים , אין 
ספק שייפגעו המפעלים שכבר אין להם זכות קיום בארץ . זה אחד הנושאים החשובים 
שחברי הוועדה מנסים לטפל בהם . מגמתם היא להעניק סיוע ממשלתי לכל מפעל שיסכים 
לעבור למוצרים חדשים שבהם יכולה ישראל להציג יתרון יחסי . אם מפעלים אלה 
לא יסכינו לכך , אומרים נושאי הדגל של תוכנית החשיפה , לא כדאי להמשיך 
ולקיים אותם . מנהל המכס מציין כי תוכנית החשיפה אמורה להשיג את מה שכל הוועדות , 
וכל הספרים על 2991 לא הצליחו לעשות לתת לתעשייה סיבה להתייעל . 
