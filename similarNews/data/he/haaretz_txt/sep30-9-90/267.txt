( ע ) . נשיא בתי המשפט לנוער בישראל , השופט אהרון מלמד , מתריע כי 
העיצומים שנוקטים קציני מבחן המשמשים כרכזי חקירות ילדים , מאז תחילת ספטמבר 
השנה , עלולים לגרום לתוצאות הרות אסון . לדבריו , עלולים העיצומים לפגוע 
בחייהם ורגשותיהם של מאות קטינים והוריהם קרבנות עבירות מין ולסכן לכידת 
פושעים מסוכנים , העלולים להמשיך במעלליהם ולפגוע בילדים , מחמת אזלת - 
יד של המערכת . השופט מלמד , שכיהן כיו"ר ועדה שמינה שר המשפטים בשנת תשמ"ז 
לבדיקת נושא העבירות על רקע מיני נגד קטינים , שיגר פנייה דחופה למנכ"ל 
משרד העבודה והרווחה , שמואל סלבין . הוא תובע לנקוט בהליכים שיביאו להפסקת 
העיצומים של רכזי חקירות ילדים , להעניק להם את התנאים , התקציב וכוח האדם 
הנאות למילוי משימתם . השופט מלמד אמר כי בעית הילדים המוכים ואלה שנפלו 
קרבן להתעללות מינית ואחרת , מטרידה את העולם כולו . בעיה זו מצאה בישראל 
את פתרונה עוד בשנת 55 בחוק לתיקון דיני ראיות ( הגנת ילדים ) , שהוא 
חוק יחיד במינו בעולם . בחודש האחרון ביקרו בישראל מדענים ושופטים מארה"ב , 
ניו - זילנד ואוסטרליה , כדי לקבל מידע על חוק זה במטרה לממשו בארצותיהם . 
החוק מקריב את עקרונות המשפט והצדק המקובלים לשם הצלת ילדים שנפגעו ממעשים 
שפלים של מבוגרים , ובמקרים רבים של הורים ובני משפחה אחרים . החוק מונע 
חקירה משטרתית של הילדים , ובמרבית המקרים מונע גם את זימונם לבית המשפט . 
במקום זאת , מבצעים חוקרי נוער מיומנים את החקירה , ומביאים את עדויות 
הילדים בפני הערכאות . השופט מלמד מציין בפנייתו כי במשך שנים ארעו תקלות 
רבות בביצוע חוק זה וחוקרי הנוער , שהיוו גוף וולונטרי ולא מגובש , לא 
הצליחו לשאת בנטל הכבד של החוק . לכן החלו קציני מבחן לבצע עבודה זו . 
לדברי מלמד הם העמיקו בנושא בחריצות ובמסירות רבה , וגיבשו דרכי עבודה מקצועיות . 
הם גרמו לכך שבשנים האחרונות מסתמנת עלייה משמעותית בחשיפת עבירות מין המבוצעות 
בקטינים ובעבירות של גילוי עריות במשפחה . השופט התריע על כך שקציני המבחן 
הכורעים תחת עומס העבודה , אך זוכים לתגמול זעום וסמלי על תרומתם ביישום 
חוק חשוב זה . מם ראש מדור עבריינות נוער במטה הארצי של המשטרה , רב - פקד 
מלכה סופר , שיגרה בימים אלה פניות בנושא זה למשנה ליועץ המשפטי לממשלה , 
עו"ד יהודית קרף , ולפרקליטת המדינה , עו"ד דורית בייניש . היא התריעה 
על כך שהעיצומים שנוקטים רכזי חקירות הילדים , העונים לפניות המשטרה רק 
בשעות העבודה הרגילות , מבלי לקיים תורנות מתמשכת כפי שהיה מקובל בעבר , 
עלולה לחבל משמעותית בחקירות רגישות של המשטרה , לפגוע בטובת הילדים ולסכל 
לכידתם של פושעים מסוכנים . 
