סאול ( ע"ר ) . נשיא דרום - קוריאה , נו טאה - וו , פיטר אתמול את שר 
ההגנה שלו , לי סאנג - הון וגנרל בכיר , כדי להרגיע את הזעם שפרץ סביב 
האשמות בדבר התערבות הצבא בפוליטיקה מסר דובר הנשיאות . הנשיא החליף את 
שר ההגנה סאנג - הון ברמטכ"ל לשעבר , לי גונג - קו , והדיח את הגנרל צו 
נאם - פאנג , ראש מפקדת הביטחון רבת העוצמה , באשמה שהיו מעורבים במעקב 
אחר פוליטיקאים , מתנגדי משטר , פעילי איגודים מקצועיים וסטודנטים . במקומו 
של צו מונה קו צאנג - הו , מפקד כוח משמר הבירה . האופוזיציה דרשה את פיטוריו 
של שר ההגנה ואת סגירת מפקדת הביטחון , בעקבות עדותו של עריק מן הצבא על 
כך שהמפקדה מקיימת מעקב יומי על כ003 , 1 אזרחים , בעיקר מתנגדי משטר וחברי 
אופוזיציה . קבוצות המייצגות קאתולים , עיתונאים , מורים ואיגודים מקצועיים 
מתחו אף הן ביקורת על הממשלה ודרשו הסבר לפעילות סוכנות הביון , הכפופה 
למשרד ההגנה . קפידבינמנהיג האופוזיציה בדרום - קוריאה , קים דה - גונג , 
פתח אתמול בשביתת רעב , שנועדה לאלץ את הממשלה לבצע רפורמות . קים , 66 , 
שמפלגתו , המפלגה למען שלום ודמוקרטיה , החרימה את ישיבות הפרלמנט מאז 
יולי , אמר כי ישבות רעב עד שהממשלה תסכים לקיים בחירות מקומיות , ותבטל 
תוכניות לשינוי השיטה הפוליטית של דרום - קוריאה . הוא גם דורש כי מפקדת 
הביון הצבאי תפוזר . קים פתח בשביתתו במטה המפלגה בסאול . יתכן כי חבריו 
יצטרפו אליו בימים הקרובים . מפלגתו של קים , אליה הצטרפו מפלגות אופוזיציה 
נוספות , עזבה את האסיפה הלאומית בקיץ שעבר במחאה על כך שמפלגת השלטון הדמוקרטית - 
ליבראלית שולטת על ההליך החוקתי . רבים במפלגת השלטון מצדדים במעבר לקבינט 
בנוסח מערבי במקום שיטת הנשיאות הקיימת . קים מתנגד לתוכנית זאת . 
