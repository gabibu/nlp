לונדון ( ע"ץ ) . אלוף אמנון שחק , קצין מודיעין ראשי , אמר כי הירדנים 
עורכים טיסות תצפית לאורך גבולות ישראל וערב - הסעודית " עבור העיראקים " . 
בראיון , שפורסם אתמול בשבועון הבריטי לענייני הגנה " גיינס דיפנס ויקלי " , 
אמר אלוף שחק כי בהתחשב בסוג הטיסות ובגובהן , המסקנה המתבקשת היא שהירדנים 
אוספים מידע צילומי ואלקטרוני , שאותו הם מעבירים לבגדאד . " קיימת טייסת 
עיראקית - ירדנית , והיא מבצעת טיסות " , אמר האלוף והוסיף : " עיראק 
גם קיבלה מידע מהפלשתינאים לא רק על כוויית , אלא גם על ישראל " . אלוף 
שחק הדגיש , כי הוא מתייחס בכובד ראש לאיומים של עיראק על ישראל . " לטיל 
שישוגר מהגבול המערבי של עיראק יידרשו ארבע דקות כדי להגיע לישראל " , העריך 
שחק . הוא הוסיף , כי צבא עיראק מסוגל לפרוס את המשגרים הדרושים ולהפעילם 
במהירות . בסיום הראיון הביע האלוף את דעתו , כי העיראקים יתקשו לנהל קרבות 
ממושכים , בשל מחסור בחלקי חילוף . " אלא אם כן יצליחו לפרוץ את האמברגו 
ולייבא חלקי חילוף כאלה " , הדגיש . 
