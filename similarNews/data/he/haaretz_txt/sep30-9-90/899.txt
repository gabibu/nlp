בישיבת ועדת הכספים של עיריית חיפה , שהתקיימה בערב החג , הוצג בפני החברים 
הדו"ח הכספי המעודכן לסוף חודש יוני 0991 , בצירוף תחזית לצפוי עד סוף שנת 
הכספים . לטענת נציג הליכוד בוועדה ובמועצת העיר , עו"ד אבי גולדהמר , 
התברר שהעירייה עומדת להגיע לגירעון שוטף של כ06 מיליון שקלים . פרט לכך , 
מצויה כבר העירייה בגירעון מן השנה הקודמת בסך של 72 מיליון שקלים , ונזקף 
לחובתה עומס מלוות בסדר גודל של 023 מיליון שקלים . גולדהמר תקף את הניהול 
הכספי שהוביל לגירעון . לטענתו , הסיבה נעוצה בהוצאות האדירות שהוצאו בשנת 
הבחירות , שבעקבותיהן נאלצה העירייה ללוות בהלוואות קצרות מועד סכומים שהגיעו 
לעשרות מיליוני שקלים וכעת הגיע מועד הפירעון . גולדהמר אמר , כי מתוך 
תקציב של 043 מיליון שקל , סעיף החזר המלוות השנה יגיע לכמאה מיליון , 
כלומר שליש מכלל התקציב . " העירייה תגיע תוך ימים למצב של שיתוק מוחלט , 
אם לא תאושר לה הלוואה של 04 מיליון שקל " , טען . בעת הישיבה בוועדת הכספים 
נתגלע ויכוח חריף בין עו"ד גולדהמר לראש העירייה , אריה גוראל . גולדהמר 
הטיל על גוראל את האחריות למחדל שהביא לגירעון האדיר והאשים אותו גם בחוסר 
פיתוח העיר . " האבסורד הוא , שמול הגירעון אין שום פיתוח . קשה להצביע 
על פרויקט רציני שנעשה בעיר הזו מאז הבחירות " . לדבריו , רוב ההלוואות 
משנת הבחירות נלקחו ללא אישורים ותוך חריגה מן התקציב . גוראל טען בתגובה , 
שהגירעון אינו ייחודי לחיפה , אלא הוא נחלתן של רשויות אחרות גם כן . דובר 
עיריית חיפה , יוסי בר , מסר כי " העירייה ממשיכה בתנופת פיתוח שכמוה 
לא ידעה העיר זה שנים רבות " . לדבריו , מושקעים עשרות מיליונים בחינוך , 
בתחבורה ובשיפור השירותים . חיפה קלטה בשנה האחרונה 000 , 81 עולים יותר 
מאשר כל עיר אחרת בישראל ופטרה את כולם מתשלום ארנונה . בר טען , כי העירייה 
מממנת גם שירותים ממלכתיים שהממשלה חייבת בהם , כמו למשל כמחצית מן המימון 
של מערכת החינוך . " בעקבות כל אלה אכן נוצר גירעון כספי , אך המצב אינו 
שונה מזה הקיים ברשויות מקומיות אחרות " . הדובר אישר , כי הגירעון השוטף 
של העירייה עומד על כ06 מיליון שקל , וכי קיים חוב מצטבר של 62 מיליון . 
מועד פירעונן של רוב המלוות , בסך של כ04 מיליון שקל , הוארך על - ידי 
משרד הפנים שהפך אותן למלוות לטווח ארוך . אשר לנתוני החובות בסך 023 מיליון 
שקל , אמר דובר העירייה : " לא ידוע לי על התחייבויות בסכום כזה " . 
