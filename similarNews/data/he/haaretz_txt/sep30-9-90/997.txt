( ע ) . פשרה שהושגה בבית משפט השלום בבאר - שבע בין רשויות הבריאות לבין 
אגודת צער בעלי - חיים , הסירה סכנת הוצאת להורג של של 002 כלבים המוחזקים 
במתקן צער בעלי - חיים בעיר . בין הצדדים סוכם כי 72 כלבים המוחזקים במתקן 
ללא הוכחות שחוסנו נגד כלבת , יופרדו משאר הכלבים , ויוחזקו בהסגר במשך 
חצי שנה . ביום שישי האחרון פנו הרופאה המחוזית באזור הדרום , ד"ר אילנה 
בלמקר , והווטרינר הממשלתי באזור , ד"ר משה חיימוביץ , לבית משפט השלום 
בבקשה שיתיר להוציא להורג את כל 002 הכלבים המוחזקים במתקן העמותה , לאחר 
שהתעורר חשש סביר , לטענתם , שכל הכלבים המוחזקים במקום נדבקו בכלבת . 
בבקשתם לבית המשפט טענו ד"ר בלמקר וד"ר חיימוביץ , כי ב91 בספטמבר השנה 
נושך נער בן 61 וחצי על - ידי כלב שקיבל מהעמותה . משפחתו של הנער החזירה 
את הכלב לעמותה מבלי לדווח שהכלב נשך . כעבור 5 ימים דיווח הנער הנשוך למשרד 
הבריאות על האירוע . הוא נדרש על - ידי המשרד להעביר את הכלב מהעמותה לתחנת 
הסגר . באותו יום , נטען , לא הרשו פקידי העמותה למשפחת הנער להיכנס לשטח 
בו מוחזקים הכלבים . שישה ימים לאחר מכן התלווה אל הנער מפקח וטרינרי מעיריית 
באר - שבע , ולאחר שהשניים הורשו להכנס למתקן , הוברר שהכלב אינו נמצא 
במקום ואין רישום מה עלה בגורלו . " מאחר ואין רישום בעמותה , אין אפשרות 
לבדוק אם הכלב היה חולה , או בריא , האם הוא חי , לאיזה משפחה נמסר ואין 
לדעת היכן הוא מסתובב ועם מי בא במגע " , נטען . כמו כן נאמר כי קיימת אפשרות 
סבירה שהכלב חולה בכלבת והדביק כלבים אחרים הנמצאים במתקן . עקב כך החליטה 
ד"ר בלמקר לחסן את הנער . לטענת חיימוביץ ובלמקר , מתקן עמותת צער בעלי - 
חיים בבאר - שבע מוחזק בצורה העלולה לסכן את בריאות הציבור . הם ציינו עוד 
כי אזור הנגב הוכרז אזור נגוע בכלבת . " מן הדין והצדק להעתר לבקשה בדחיפות , 
על מנת למנוע אסון בבני אדם , העלול לקרות בגלל ניהול רשלני של העמותה 
לצער בעלי - חיים " . במסגרת הפשרה שהושגה בבית המשפט התחייבה עמותת צער בעלי - 
חיים שהכלבים יוחזקו בתנאים שלא יאפשרו להם להמלט . 
