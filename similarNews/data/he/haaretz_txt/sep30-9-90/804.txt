ואשינגטון ( מיוחד ל"הארץ " ) . הממשל האמריקאי אינו סבור כי עליו לפצות 
את ישראל בשל מכירת הנשק הגדולה לסעודיה , ואין הוא סבור כי עסקת הנשק הגדולה 
מציבה סיכון כלשהו לשלומה ולביטחונה של ישראל . להפך , הממשל סבור כי ביטחון 
ויציבות של סעודיה , אשר יגברו עקב תוספת הנשק למצבורים הסעודיים , הם 
אינטרס מובהק של ישראל . כך אמרו ביום חמישי שעבר שני פקידים בכירים בממשל 
בתדרוך לסנאט . השניים , תת - מזכיר ההגנה פול וולפוביץ ותת - מזכיר המדינה 
רגינאלד ברתולומיאו , אמרו את הדברים לחברי ועדת הסנאט ליחסי חוץ , במסגרת 
דיון על הצעת החוק העוסק בחלקה הראשון של עסקת הנשק הגדולה עם סעודיה . הפקידים 
הבהירו כי הממשל רואה ערך בעסקת הנשק הזו לא רק מתוך דאגה לאינטרסים הביטחוניים 
קצרי הטווח של סעודיה , אלא הוא סבור שהעסקה צריכה לענות גם על האינטרסים 
ארוכי הטווח של הממלכה . תת - מזכיר המדינה , ברתולומיאו , אמר בדברי הפתיחה 
שלו כי ארה"ב עדיין רואה עצמה מחויבת לשמור על היתרון האיכותי של ישראל , 
אך " איננו מאמינים שהגדלת יכולת ההרתעה וההגנה של בני בריתנו הסעודים 
תפחית מן המחויבות הבסיסית הזו שלנו . יתר על כן , אנו מאמינים כי הביטחון 
והיציבות באזור המפרץ יסייעו גם לביטחונה של ישראל " . עמיתו ממחלקת ההגנה , 
וולפוביץ , אמר כי הנשק שנמכר לסעודיה מיועד למשימות הגנה בלבד , וכי 
לארהב יש התחייבויות סעודיות כי הנשק לא יופנה נגד ישראל . גם הוא השתמש 
בטיעון כי " סעודיה בטוחה היא אחד האינטרסים החשובים של ישראל . סעודיה 
בטוחה תוכל לתרום תרומה קונסטרוקטיווית רבה יותר לשלום וליציבות באזור מאשר 
סעודיה החיה את חייה בצל תותחיו של הבריון העיראקי " . לדבריו , " האיום 
האמיתי לביטחונה של ישראל נמצא במקום אחר " , כלומר בעיראק . השניים אמרו 
לחברי הוועדה כי הנשק שיימכר לסעודיה בשלב הראשון , הוא ברובו נשק יבשתי 
ואינו מהווה סיכון ממשי לישראל . מדבריהם אפשר היה להבין כי הביקורת על 
הסיכון הפוטנציאלי של מרכיבי העסקה לביטחונה של ישראל , היא שגרמה לדחיית 
מכירת המטוסים מסוג אפ51 בחלקה השני של העסקה , שככל הנראה יוגש לאישור 
הקונגרס בינואר . השניים אישרו כי חלקה השני של העסקה יהיה בערך של כ41 מיליארד 
דולר . ערך החלק הראשון , שהממשל מבקש מהקונגרס לאשר בשלב זה , הוא 5 . 
7 מיליארד דולר . לנוכח שאלות חוזרות ונשנות של חברי הוועדה , חזר וולפוביץ 
ואמר : " אינני מאמין כי אף אחד מן הפריטים שבחבילה הזו משפיע באורח משמעותי 
על יתרונה האיכותי הכללי של ישראל מול צבאות ערב " . כשעמיתו ברתולומיאו 
נשאל מה כוללת חבילת הפיצוי שארה"ב מתכננת להעניק לישראל , אמר כי " אין 
זו שאלה של פיצוי " . לדבריו , " איננו רואים את החבילה הסעודית כמכוונת 
נגד ישראל , או כאילו היא מצריכה קיזוז בערך של אחד לאחד , בכל הנוגע לעסקה 
הסעודית " . לדבריהם , ההחלטה להחכיר לישראל את שתי סוללות טילי ה"פטריוט " , 
נועדה לענות על צרכיה הביטחוניים של ישראל לנוכח המצב במפרץ . השניים הבהירו 
כי הממשל מנהל בימים אלה מגעים עם ישראל לגבי פריטים אחרים הנחוצים לה כדי 
לשמור על ביטחונה . שלושת השרים הבכירים של ממשלת ישראל שביקרו בארה"ב באחרונה , 
דיברו כזכור במושגים של " פיצוי נאות " לישראל , המתחייב כתוצאה מעסקת 
הנשק הגדולה עם סעודיה . 
