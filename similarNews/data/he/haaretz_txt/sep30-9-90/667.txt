שופטת בית משפט השלום בתל - אביב , ד"ר דרורה פלפל , קבעה שלשום כי על 
ששת מנהלי הגוש הגדול לקיים הגרלה לאלתר על השטח של 76 דונם , שהופשר באחרונה 
לבנייה , ואשר יכול להכיל 993 דירות . לההגרלה יוזמנו כל בעלי הזכויות 
בגוש ( יותר מ005 , 1 ) . אחת הקביעות החשובות של השופטת היא ביטול הצורך 
בהפקדת ערבות בנקאית בסכום של עשרת אלפים דולר לכל יחידת דיור , כדי להבטיח 
שהזוכים בהגרלה אומנם יבנו את הדירות . ( מנהלי הגוש רצו שהערבות תהיה 
תקפה לחמש שנים ) . לחילופין , העדיפה השופטת להחמיר עם אלה שלא שיעמדו 
בדרישה לבנות תוך תשעה חודשים ממועד קבלת היתר הבנייה . הוחלט כי תופקע 
זכותם המוגרלת , והם יפסידו את הכסף ששילמו בשביל הוצאות הפיתוח ( עשרת 
אלפים דולר לכל יחידת דיור ) . החלטותיה של השופטת פלפל הן מההחלטות האופרטיוויות 
החשובות ביותר שהתקבלו בשנים האחרונות בפרשת הגוש הגדול . הן מאפשרות לבעלי 
הגוש לממש את זכויותיהם , שהוקפאו במשך עשרות שנים . מנהלי הגוש הגדול היו 
מעוניינים כי ההגרלה תתבצע רק בתום הליכי ההפשרה של כל שטח הגוש . לדבריהם , 
עקב העלייה הגדולה מבריה"ם , חלה בחודשים האחרונים התפתחות חיובית לגבי 
קצב הטיפול של רשויות התכנון באישור התוכניות לבנייה . עו"ד אברהם ( " אייבי " ) 
נאמן טען בשם המנהלים כי יש לו תחושה שהשטח הכולל של הגוש יופשר עוד חצי 
שנה עד שנה . השופטת קבעה כי תכנון הפשרת כל שטח הקרקע של הגוש הגדול לא 
יוכל להיכלל בחוק התכנון החדש ( משנת 0991 ) , מאחר שמדובר באזור מגורים 
יוקרתי . לגבי התנאים להשתתפות בהגרלה אימצה השופטת את אלו שהציעו המנהלים 
אך בשינויים מסויימים : כל משתתף בהגרלה יהיה חייב להפקיד ערבות של עשרת 
אלפים דולר בשביל מימון הוצאות הפיתוח והבנייה וכן יהיה עליו להצטרף לקבוצה , 
שהיא בעלת ארבעה דונם או עשרה דונם . בניגוד לדעתם של המנהלים קיבלה השופטת 
את עמדתו של עו"ד דורון כוכבי כי בעלי הזכויות יוכלו לשעבד זכויות קרקע לטובת 
מימון הוצאות הבנייה והפיתוח . עו"ד כוכבי ייצג 22 בעלי זכויות בגוש . כזכור , 
נקבע כי שכר הטרחה של המנהלים יהיה % 8 . בשלב זה הם יקבלו 23 יחידות דיור , 
והם יצטרפו להגרלה כקבוצה שוות - זכויות לקבוצות האחרות . השופטת קבעה 
כי הם לא יהיו רשאים לקזז את המע"ם בשלב זה , אלא רק לאחר שהנושא יידון 
בבית המשפט בדיון נפרד שעליהם ליזמו . השופטת נעתרה לבקשת פרקליטי בעלי 
הזכויות כי המועד האחרון להתאגדויות של קבוצות בעלי זכויות בקרקע יהיה ה41 
בנובמבר . 
