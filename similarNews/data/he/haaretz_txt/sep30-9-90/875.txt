בג"ץ ידון מחר בעתירה נגד ניסויים בבעלי חיים , אם אינם נוגעים לרפואת האדם . 
העתירה הוגשה , עקב מחקר במרכז הרפואי בתל השומר , שבו תפרו לגורי חתולים 
את העפעפיים . בית המשפט הגבוה לצדק ידון מחר בעתירה של האגודה הישראלית 
נגד ניסויים בבעלי חיים , להורות למשטרה לחקור בתלונתה נגד חוקר במרכז הרפואי 
שיבא בתל - השומר , בחשד כי התאכזר לחתולים . לחילופין , מבקשת העותרת 
מבג"ץ , לקבוע כי יש עניין לציבור , בהעמדה לדין של מבצעי ניסויים בבעלי 
חיים , אם אינם רלוונטיים לרפואת בני אדם . העתירה , שהיא הראשונה העוסקת 
בניסויים בבעלי חיים ושאלת חוקיותם , מופנית נגד היועץ המשפטי לממשלה ונגד 
החוקר ד"ר אורי ינון מהמכון לחקר העין שבתל השומר . ידונו בה השופטים שלמה 
לוין , תיאודור אור ומיכאל בן - יאיר . האגודה טוענת , באמצעות באי כוחה 
עו"ד אהוד פלג ועו"ד בתיה אטינגר , כי לפני שנתיים וחצי הגישה תלונה למשטרה 
נגד ד"ר יינון , בחשד כי עבר עבירות של התאכזרות לבעלי חיים . התלונה 
הוגשה לאחר שד"ר יינון פרסם מאמר בכתב עת מדעי , בו תיאר ניסוי שעשה בחתולים 
בני חודש . בניסוי זה תפר החוקר לגורים את העפעפיים והחזיק אותם במצב זה 
חודש ימים . לאחר מכן החזיק את הגורים עוד עשרים חודש בחשיכה מוחלטת , 
ולבסוף ריתק אותם במיתקן ריסון , הרדים אותם בהרדמה קלה , ופתח את גולגלותיהם . 
המשטרה החליטה " לגנוז את חומר החקירה מאין עניין לציבור " . לפני שנה וחצי 
הגישה האגודה ערר ליועץ המשפטי לממשלה על החלטת המשטרה , וצירפה אליו חוות 
דעת של מומחה מארה"ב , פרוף נדים בויוקמיצי , הקובעת כי אין לתוצאות הניסוי 
שמדובר בו כל משמעות לגבי בני אדם . כמו כן נאמר בה , כי עבודתו של ד"ר 
יינון " שטחית וחסרת ערך כלשהו לרפואת אנוש או לרפואה הווטרינרית " . לדברי 
העותרת , לא קיבלה כל תגובה מהיועץ המשפטי לממשלה , ולכן פנתה לבג"ץ . 
לעתירה צורפו שבע חוות דעת של מומחים מארה"ב , הקובעות כי אין לניסוייו 
של ד"ר יינון כל השפעה יישומית על בני אדם , בעיקר משום שמערכת הראייה של 
החתול שונה מזו של האדם . הם גם קובעים , כי כבר נעשו ניסויים כאלה , 
ואין הניסוי הנדון מחדש דבר מבחינה מדעית . 
