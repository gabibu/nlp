דוברת משרד המשפטים מסרה אתמול , בתשובה לפניית " הארץ " , כי חוק ההתיישנות 
לא יחול על התביעות המוכנות בימים אלה נגד הבנקאים , בעניין ויסות המניות 
הבנקאיות . עמדת משרד המשפטים נסמכת על בדיקה שעשה עו"ד משה לדור , שהוא 
הפרקליט המכין את כתבי התביעה . על - פי הבדיקה , חוק ההתיישנות לגבי תביעות 
בעניין מפולת הבנקאיות חל אך ורק על תביעות אזרחיות של אנשים פרטיים אשר 
ניזוקו ממפולת זו . כזכור , אירעה המפולת באוקטובר 3891 . עוד עולה מהבדיקה 
כי בכל הנוגע לצד הפלילי של פרשת הוויסות , שבו עוסקת הפרקליטות בימים אלה , 
לא חל כל חוק התיישנות . מקור במשרד המשפטים העריך אתמול כי כתבי התביעה 
יוגשו כבר בשבועות הקרובים . 
