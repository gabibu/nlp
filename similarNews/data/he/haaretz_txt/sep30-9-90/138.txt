את נצחונה האחרון במסגרת רשמית השיגה חולון בעונה שעברה , במשחק הנעילה 
מול בת ים . העונה היא נחלה ארבעה הפסדים בגביע הטוטו . והנה אתמול , 
שבוע לפני הליגה , זכתה בניצחון ראשון , 30 על יבנה . למרות זאת לא היתה 
שביעות רצון בחולון . הסיבה העיקרית לכך היא הכדורגלן הנוקשה של יבנה , 
עמיחי בן ישי . הוא תיקל בדקה העשירית בפראות את שחקן החיזוק הבראזילי 
של צפרירים , קארלוס דה מלו , וגרם לו שני שברים ברגלו . השופט לויה לא 
הגיב . פעולה דומה ( 97 ) של החולוני אריה מאיר על גבי עשור עברה בשלום 
מבחינה רפואית אבל לא מההיבט החולוני . לויה שלף אדום מוצדק למאיר . בין 
לבין היה משחק חלש שבו היתה לצפרירים עדיפות במחצית הראשונה שהניבה שלושה 
שערים . בדקה ה - 51 הכניע מרקו בן ברוך את השוער אבי חדד ; בדקה ה - 72 
ניהלו בן ברוך ואלי כהן חילופי נגיחות , חדד נשאר תקוע בשערו וזאהי ארמלי 
קבע מקרוב 20 ; בדקה ה - 93 ניצל אילן חכים מסירה טובה של בן ברוך ויציאה 
לא טובה של חדד כדי לקבוע 30 . בדקה ה - 86 הכשיל אלקבץ את בן ברוך ברחבה 
ואת כדור ה - 11 בעט יובל אוחנה מעל השער . שפט יהושע לויה , 003 צופים , 
בחולון . 
