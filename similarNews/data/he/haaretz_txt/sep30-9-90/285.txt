ואשינגטון ( ע"ר וע"ץ ) . נשיא ארה"ב , גורג בוש , הודיע אתמול על הסכם 
בינו לבין מנהיגי הקונגרס האמריקאי על קיצוץ הגירעון בתקציב הפדראלי של ארה"ב 
ב005 מיליארד דולר בחמש השנים הבאות . בוש אמר כי תוכנית הקיצוצים כוללת 
העלאת הכנסות בהיקף של 431 מיליארד דולר , בעיקר על - ידי הגדלת ההיטלים 
על דלק , החל בהיטל של 5 סנט לגאלון . " זוהי עדיפות ראשונה לאומה האמריקאית . 
זהו משהו שהעם דורש ואשר מצפים לו כל השווקים הפינאנסיים בעולם . צפוי 
לנו עדיין מאבק קשה למימוש התוכנית " , אמר הנשיא בוש . " אינני יכול לקדם 
בברכה את הגדלת המסים ובוודאי שגם אחרים אינם מתלהבים , אולם הצעד הזה יתרום 
לא רק להקטנת הגירעון בתקציב אלא יקטין במשך הזמן את תלותה של ארה"ב בנפט 
מבחוץ , שאת חשיבותו אנו לומדים עכשיו בעקבות הפלישה העיראקית לכוויית " , 
ציין הנשיא . בוש אמר כי החבילה שעליה הוסכם כוללת גם קיצוץ הוצאות ההגנה 
ב76 מיליארד דולר ב3 השנים הבאות . הוא הוסיף כי תוכנית צמצום הגירעון תקטין 
ב911 מיליארד דולר את ההוצאות על שירותים סוציאליים שונים . 
