במאמץ להציל מכליה את הפיל האפריקאי , מאמץ שהביא לאיסור הסחר הבין - לאומי 
בשנהב בספטמבר 9891 ולמתן סיוע לממשלות באפריקה במלחמתן בציד הלא חוקי , 
נרשמו בחודש שעבר עוד שתי הצלחות , שתיהן תוצאה של מחקר מדעי . ההצלחה 
הראשונה היא תוצאה של שני מחקרים שנועדו לאפשר זיהוי מקורו של שנהב שנתפס : 
קבוצת מדענים מדרום - אפריקה , זמביה ונמיביה , שפעלה בהדרכתו ששל פרוף 
ואן דר מורו מאוניברסיטת הרווארד , המתמחה במחקר מדעי בתחום הארכיאולוגיה , 
פיתחה שיטת זיהוי לחטי שנהב המאפשרת לקבוע את מקורו של השנהב . השיטה מבוססת 
על קביעת שיעורם של איזוטופים של סטרונציום המצויים בשנהב , הנקבע על פי 
שיעור איזוטופים אלה בסלעים בסביבה בה חי הפיל . בדיקה נוספת , של איזוטופים 
של פחמן , קשורה לעשב ממנו ניזון הפיל , ואילו שיעור האיזוטופים השונים 
של חנקן מתייחס לכמויות המים בבית הגידול . החוקרים טוענים כי בחינת האיזוטופים 
של שלושת היסודות האלה : סטרונציום , פחמן וחנקן , מאפשרת להם לקבוע בדיוק 
היכן חי הפיל שאת חטיו הם בוחנים . במקביל , פיתח ד"ר גוהן פאטון מאוניברסיטת 
ואשינגטון בסנט - לואיס שיטת זיהוי באמצעות די - אן - איי ( אותו אפשר להסיר 
משאריות רקמה הדבוקות לקצה החט ) , כאשר השוואת בדיקת הדי - אן - איי ל"ספריה " 
של נתונים אודות פילים במקומות שונים באפריקה תסייע לקבוע מאיזה אזור הגיעו 
החטים . שתי השיטות דורשות השלמה של " נתוני הספריה " אליהם יושוו הממצאים , 
תהליך הנמצא בעיצומו , אך כאשר יושלם , מבטיחים החוקרים כי יוכלו לזהות 
את מקורות השנהב שייתפס ויסייעו לשלטונות להעמיד לדין לא רק את המבריחים , 
אלא בעיקר את הציידים . האיסור על הסחר בשנהב קידם מחקרים בתחום החומרים 
החלופיים . שנהב הוא חומר מיוחד בתכונותיו , בעיקר בכל הנוגע לשימוש בשנהב 
אמיתי לציפוי קלידי הפסנתרים או ליצירת פיות לכלי הנשיפה בתזמורת . התכונה 
החשובה ביותר שלו היא המגע הקריר , המונע את הזעת אצבעות הפסנתרן . המגע 
הקריר הוא תוצאה של הנקבובית הגבוהה והעדינה של השנהב , שלמרות מראהו החלק 
והמבריק הוא חומר ספיגה מעולה . עד כה התרכזו הניסיונות למצוא תחליפי שנהב 
בשורה של חומרים פלסטיים שהצליחו לחקות את מראה החומר , אך מהיותם אטומים 
הרתיעו נגנים מקצועיים . פיתוח אחד , הנמצא בשלבי השלמה , הוא של חומר 
כימי נקבובי , אך נראה שמתכנני החומר הזה נתקלים בקשיים באשר לעיצובו ולייצור 
חלקים מדויקים ממנו . עתה הודיעה חברה יפאנית כי מדעניה הצליחו לפתח את 
התחליף הטוב ביותר לשנהב תחליף העשוי מביצים , מחומרים המופקים מחלב ומתחמוצת 
טיטאניום . מיטסורו סאקי , ממעבדות סאקי , מדווח בביטאון היפאני " סאיינס 
אנד טכנולוגי " כי השנהב המלאכותי נקבובי כשנהב האמיתי . השנהב המלאכותי 
מיוצר , לדברי סאקי , בתהליך שבתחילתו מרוסקות ביצים על קליפתן ומעורבות 
בחלב , השומנים שבתערובת מפורקים ובמהלך העיבוד מוסיפים לה אנזימים . 
החומר עובר עיבוד נוסף , שבמהלכו מוסיפים לתערובת תחמוצת טיטאניום . מה 
שמתקבל הוא חומר נקבובי חלק , שמגעו כמגע השנהב . החוקרים מבקשים עתה דרך 
להוסיף לחומר את החספוס הטבעי של השנהב . מעבדות סאקי כבר התקשרו עם חברת 
הכימיקאלים פוקובי ומקוות כי בקרוב יושלם המחקר ויוחל בייצור שנהב מלאכותי . 
יפאן היא אחת היבואניות הגדולות של שנהב , ועד להטלת איסור הסחר לפני שנה 
ייבאה 031 טון בשנה , מהם 08 טון שנהב ששימשו לתעשיית קלידי הפסנתרים . 
