ראש עיריית ירושלים , טדי קולק , הביע זעזוע וצער על האבידות והפצועים 
שנפגעו הבוקר כתוצאה מההתפרעויות החמורות שהיו בהר הבית . " יש הכרח לשמור 
על שיווי משקל ואיזון בעיר הזאת " , אמר קולק . " פגיעה במקום קדוש יהודי , 
הינה בלתי נסבלת לא פחות מפגיעה במקומות הקדושים לנוצרים ולמוסלמים " . ראש 
עיריית ירושלים הוסיף כי כולנו בירושלים חייבים להבין שחוסר רגישות והבנה 
למורכבות החיים בעיר הזו , רק ימשיכו להביא נזקים והציפייה הזו לפתרון חד - 
צדדי לא תיתכן כאן לעולם " . " אם זה נכון שהרקע לגילויי הפרות הסדר מקורו 
גם בשמועות על הנחת אבן פינה לבית המקדש השלישי בהר הבית " , אמר קולק , 
" אני מצטער על כך , חושב שזה מיותר וכבר מזמן גיניתי ושללתי כוונות מסוכנות 
אלה " . קפידבינסגן ראש עיריית ירושלים , ארנן יקותיאלי ( רץ - שינוי ) 
אמר לאחר אירועי הר הבית : " ירושלים נמצאת בליבה של הטרגדיה הישראלית - 
פלשתינית , אבק השריפה מתפוצץ זה שלוש שנים בפנינו , ושפיכות הדמים לא 
תיפסק בלי פתרון של שלום ודו - קיום . יש לחקור ומיד את התנהגות המשטרה 
בעת האירוע , נראה ששכחו לחלוטין את מדיניות היד החכמה התואמת את רוח הסובלנות 
בניהול העיר על - ידי טדי קולק במשך שנים רבות " . " חבורת נאמני הר הבית " , 
הוסיף יקותיאלי , " הינם כקופת גפרורים משתוללת בעיר , עשויה מקרטון , 
ויש לעצור את התפרעויותיהם " . קפידבינחבר הנהלת עיריית ירושלים , משה עמירב 
( רץ - שינוי ) , תבע הבוקר מראש העירייה לכנס בדחיפות את מועצת העיר 
לדיון במצב המדרדר לכלל עימות בין יהודים וערבים בירושלים . " לכוחות הביטחון 
אין אפשרות להביא שקט וסדר בעיר " , אמר עמירב , " ומדיניות הענישה הקולקטיווית 
החדשה שהונהגה בירושלים , מוסיפה רק שמן למדורת המהומות . על מועצת העיר 
לקיים דיון פוליטי ויש מקום לצרף לאחריות הציבורית בעיר גם נציגים פלשתינאים , 
שייבחרו בבחירות חופשיות בחלק המזרחי . רק נציגות כזאת יכולה לקבל על עצמה 
אחריות לקיומו של הסדר במזרח העיר " . קפידבינרב הכותל , מאיר יהודה גץ , 
אמר אחרי אירוע הר הבית : " קרה כאן נס גדול . מטר האבנים נחת דקות ספורות 
אחרי שתמה התפילה של ברכת הכוהנים , ולכן התפזרו חלק גדול מן האנשים ונמנעו 
פגיעות נוראות יותר ביהודים " . גץ דחה את הטענה שסיבת המהומות היתה כוונתם 
של אנשי נאמני הר הבית להניח אבן פינה לבית המקדש . " אני לא מצדיק את 
נאמני הר הבית , אבל העובדה היא שהם לא היו במקום כשזה קרה " . לדעת גץ , 
המהומות היו מתוכננות מראש , שכן היה ידוע על תפילת ברכת הכוהנים ברחבת 
הכותל . " כואב לי , שבמקום הכי מקודש לעם ישראל צריכים לברוח בצורה כזאת 
מאויב " , אמר הרב . " כאיש דת אני חושב , שהיה צריך לאסור את הכניסה 
לערבים להר הבית , אבל אני יודע שפוליטית זה בלתי אפשרי " . 
