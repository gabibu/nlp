ניו יורק ( ע"ר ) . איראן התחייבה לציית בקפידה לעיצומים נגד עיראק , 
והסכימה על הצורך ליצור בעתיד שיתוף פעולה ביטחוני בין מדינות המפרץ . 
דברים אלה נאמרו בשיחות שקיים שר החוץ האיראני , עלי אכבר ולאייתי , עם 
שרי הקהילה האירופית . שר החוץ האיראני נפגש ביום שישי עם שלושת השרים המובילים 
של הקהילה , שרי החוץ של איטליה , אירלנד ולוכסמבורג , כדי לדון ביחסים 
בין איראן לקהילה ובמשבר במפרץ . " שני הצדדים הסכימו על הצורך בכיבוד מלא 
של הסנקציות נגד עיראק , מכיוון שהן האמצעי היחיד היכול להביא לפתרון מדיני 
אותו מעדיפים שני הצדדים " , נאמר בהודעה שפורסמה לאחר הפגישה , " שני 
הצדדים מסכימים גם על הצורך לחפש בעתיד שיתוף פעולה אזורי כדי להביא שלום , 
ביטחון ויציבות לאזור " . איראן דחתה באחרונה את ההצעות האמריקאיות למסגרת 
של ביטחון אזורי , מחשש שההסדר יביא להשארת הכוחות האמריקאים במפרץ . בשבת 
דרש סגן שר החוץ האיראני את " הנסיגה המהירה של כל הכוחות הזרים במפרץ " 
וטען כי כוחות אלה חושבים רק על האנטרסים שלהם . 
