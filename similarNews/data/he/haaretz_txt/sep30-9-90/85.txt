שר החינוך , זבולון המר , דחה את דרישת רשות השידור להעביר מהטלוויזיה 
החינוכית לטלוויזיה הכללית את שעות השידור שבין שעה 00 . 51 ל00 . 71 . 
השר הודיע על החלטתו למנכ"ל רשות השידור , אריה מקל . מקל הסביר את בקשתו 
בצורך לשדר שידורים מיוחדים לעולים בזמנים אלה . שר החינוך הסביר , כי מאות 
אלפי ילדים צופים בתוכניות ההעשרה שמשדרת הטלוויזיה החינוכית בשעות אלה , 
ולא יהיה זה נכון לגזול מהם את שעות השידור . המר ביקש ממקל לשבץ במסגרת 
תוכנית הבוקר הטלוויזיונית החדשה הנמצאת בתכנון מהדורת חדשות ופינה בעברית 
קלה למען העולים , וכן לעשות זאת במסגרת שידורי הערב או הלילה . מקל אמר 
בתגובה , כי הוא מכבד את החלטתו של שר החינוך " שבוודאי יש לו שיקולים 
כבדי משקל להחלטתו זו . עם זאת , אני מביע עליה צער משום שאנחנו היינו 
מסוגלים להתחיל בתוך שבועות ספורים בשידור של שעתיים מדי יום לעולים , שחלקו 
יהיה ברוסית וחלקו משדרים שונים עם תרגום לרוסית , ובכלל זה חדשות ברוסית . 
ללא תוספת שעות שידור לא נוכל לעמוד במשימה הזאת , שכן השעות הספורות שיש 
לנו מדי ערב , לא מאפשרות לכלול גם שידורים ברוסית ויש להפנותן לקהל הישרלאי 
הרגיל . אם בין 3 ל5 ישנם שידורי העשרה , נשמח לקבל שעות אחרות במשך היום 
בערוץ שלנו ואפילו בבוקר או בצהרים ולשדר שם את השידורים לעולים ברוסית . 
אני מקווה שהממשלה וקבינט העלייה והקליטה יעשו בקרוב צעד דרסטי כדי שיימצא 
זמן השידור הנוסף עבור הטלוויזיה הכללית , ושנוכל להקדיש אותו לשידורים 
לעולים " . לאחרונה אישר שר החינוך הפקת מגזין מיוחד לעולים שישודר בקרוב 
בטלוויזיה החינוכית . המשדר יעסוק בלימוד השפה העברית , ההיסטוריה והמורשת 
היהודית - ציונית . המשדר החדש כבר נמצא בשלבי הפקה מתקדמים . כן יזם השר 
המר , בתיאום עם שר התקשורת , הקמת ערוץ רדיו מיוחד שישדר לעולים בכמה 
שפות ובעברית קלה , במסגרת קול ישראל . הקמת הערוץ אושרה במוסדות רשות 
השידור ובקבינט לעלייה וקליטה וכעת מטפלים אנשי רשות השידור ומשרד התקשורת 
בדרכים להפעלתו . בעניין ערוץ הרדיו אמר מקל , כי בינתים לא קיבלה רשות 
השידור את האישור הדרוש ממשרד התקשורת והקצאת תדרים . " בקצב הזה אי אפשר 
לספק את צרכי השידורים לעולים גם בתחום הרדיו " , הסביר מקל . 
