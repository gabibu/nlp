נגע הלקחנות הפוקד את רשתות השיווק בישראל מחמיר והולך ולהערכת גורמים המעורים 
בענף מגיע היקף הנזק שנגרם כיום כתוצאה מהגניבות בחנויות לשיעור שבין חצי 
אחוז לאחוז מהיקף המכירות השנתי דהיינו , יותר ממאה מיליון שקל בשנה . 
במכתב ששיגר לא מכבר יוסף רוזן , מנכ"ל רשת הקו - אוף , הריבוע הכחול , 
למפכ"ל המשטרה ניצב יעקב טרנר , בתוקף תפקידו כיו"ר איגוד רשתות השיווק 
בישראל , מציין רוזן כי רשתות השיווק הקמעונאיות מפעילות מאות סניפים וחנויות 
בכל רחבי הארץ ומהוות כ%63 מהמסחרר הקמעונאי בישראל . קציני הביטחון ומנהלי 
חנויות אלה נתקלים מדי יום ביומו בתופעת הלקחנות וה"סחיבות " ונגרמים להם 
נזקים קשים . " כל החנויות והרשתות מעסיקות קציני ביטחון ומפעילות אמצעי 
הגנה שונים , אולם כאשר נתפש לקחן במעשה הלקיחה ומוגשת בעקבות זאת תלונה 
למשטרה , מקבלת הרשת ברוב המקרים את הודעת המשטרה כי לאחר הבדיקה הוחלט 
שלא להעמיד את העבריין לדין מחוסר עניין ציבורי " כותב רוזן . לדברי יו"ר 
איגוד רשתות השיווק נוצר באחרונה מצב של " חוסר הרתעה " , המעודד את הגנבים - 
בכוח ומרפה את ידי קציני הביטחון עד כדי כך שהתופעה גדלה והולכת . ב71 ביולי 
קיים איגוד רשתות השיווק יום עיון לקציני ביטחון של רשתות השיווק ושם הובהר 
חד - משמעית כי המצב החוקי הקיים מצמצם את אפשרויותיהם של קציני הביטחון 
להילחם בתופעה , וגם עלול להכשילם בעבירה בעת מילוי תפקידם . המפכ"ל נתבקש 
לדאוג לכך שהמשטרה תטפל בלקחנות ותפעל לשינוי מעמדם החוקי של קציני הביטחון 
כדי שיוכלו לפעול ביעילות נגד הלקחנים . 
