בסך הכל 09 דקות , ועוד הראשונות , בעונה מרתונית הפכפכה . מבט על הטבלה 
ועל המובילה שלה הבוקר מספק את התשובה . ובכל זאת , היו בדרבי התל אביבי 
כמה נקודות מחשבה מעניינות ואולי מבשרות את הצפוי לגבי המשתתפות בו . הקבוצה 
הזאת אינה בועת צמרת . נאמר ונרמז , וזה די הוכח בהופעה רשמית מחייבת ראשונה . 
הקבוצה אינה מבזבזת כוחות בעורף שלה מול התקפה לא כמותית . שני שומרים 
( בוהדנה ושלומי עמר ) , מחפה אחד ( פרסלני ) , תומך נסוג אחד ( יהודה 
עמר ) וזה עובד טוב . יותר מבטיח הקישור . ניסים כהן ( כדורים ארוכים 
וחכמים ) , ואלדז ומאיה ( עד שאזלו כוחותיו ) שהם בעלי סגנון שונה זה 
מזה מפעילים טוב מאד את ירון כהן ורוקמן , והם גם תוקפים ומבלבלים הגנה , 
ביחוד ולדז התחבולן . ניסן כהן , בכל מקום , ויהודה עמר מוסיפים בשעת 
הצורך את החותם ההתקפי שלהם . הסך הכל : קבוצה יציבה , מאוזנת ותוקפנית , 
שיכלה להגדיל את ניצחונה , אילמלא התרשלויות אישיות שהן בנפשה של כל קבוצה 
הרוצה אליפות . ובית"ר רוצה . לא כדאי לזלזל בכוחותיו . צריך הרבה דמיון , 
כדי לראות את הצוות הזה של מכבי עושה מה שלא עשו קודמיו ב - 11 השנים האחרונות : 
זכיה בתואר . לפי אתמול לא רציני . לא מאמין שמוטי איוניר יהיה הבלם 
( הטוב והמאבטח ) כל העונה . לא רק שהוא איטי ולא יוצא מהר קדימה , הוא 
גם יחסר בקישור הקדמי . את דריקס מוכרחים להפעיל בקדם ההתקפה ולא להכריח 
אותו להיסוג לעמדות מכינות מצבים למי ? שיתוף הפעולה שלו עם מליקה הסוליסט 
והחלש לא יביא תועלת אם לא ישתפר . קלינגר , שהחליף את מוטי המורחק , 
התבזבז אתמול גם בקישור . הקבוצה חסרה דבק ולא רק מפני שאין לה טכנאים טובים 
( חוץ מאורי ) כפי שיש לבית"ר . גם זו סיבה לכך שכמעט לא סיכנו ברצינות 
את שער בית"ר , לעומת שפע המצבים של המנצחים שמצאו הגנה מכבית כבדה ולא 
מתואמת . עובדיה בן יצחק לא הפתיע . יצאו לו מוניטין של נושא נס השינויים 
והיד החזקה באיגוד . היו"ר שלו מודה שלא כל שופטיו עשויים מיקשה אחת . 
אנושי . אבל זה לא יעבוד אם צהובים , אדומים ופנדלים שייראו לעובדיה בן 
יצחק , יחלפו מול העיניים של שופטים אחרים , גם אחרי בשורות המונדיאל . 
על זה זועם מכבי ועל הפנדל שמשה מרקוס לא עשה , אבל הוענש . בית"ר יכול 
היה לנצח גם בלי הפנדל שלא היה . 
