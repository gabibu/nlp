השואל קבצן היושב על המדרכה איך מגיעים לקרנגי הול . " מתאמנים , אדוני , 
מתאמנים " , עונה הקבצן . האולם הזה מסמל את פסגת המעמד האמנותי . אם 
לא הופעת בקרנגי הול , הרי ש"עוד לא עשית את זה " . ספק אם איל הפלדה אנדריו 
קרנגי חזה זאת כשתרם להקמת האולם הנושא את שמו . היו שנים שבהן ניגנה באולם 
התזמורת הפילהרמונית של ניו - יורק , לפני שעברה אל אולם אייוורי פישר החדש . 
היו שנים שבהן רצו ניו - יורקים חסרי רגישות למשמעותם של סמלים תרבותיים 
להרוס את האולם . אלמלא אנשים כמו אייזיק שטרן , לא היה האולם קיים היום . 
הודות לו ולמוסיקאים ידועי שם שהצליח לגייס , שופץ האולם והוא ממשיך לארח 
עונות בין - לאומיות מרהיבות . ה"קרנגי הול " הוא אולם קונצרטים , כמו 
היכל התרבות שלנו . הוא טוב לתזמורות ולהופעות בידור גדולות , אבל אינו 
מתאים לאופרה וגם לא לבאלט . בעולם יש די תזמורות ומוסיקאים שממשיכים לראות 
בו את סמל ההצטיינות , גם אם בעיקרו של דבר מדובר באמרגנות : מנהלי האולם 
מכניסים לתוכו מה שטוב , אבל גם מה שיימכר . ביום רביעי התחילו חגיגות שיימשכו 
שבעה חודשים , לרגל יום הולדתו המאה של האולם . החגיגות יסתיימו ב5 במאי 
1991 , בדיוק מאה שנה לאחר הקונצרט הראשון . אייזיק שטרן יהיה שם , כמובן , 
ועוד סולנים , וגם התזמורת הפילהרמונית של ניו - יורק . את החגיגות פתחה 
תזמורת אמריקאית אחרת , זו של לוס אנגלס , בניצוחו של מי שהיה בעבר מנהלה 
האמנותי , אנדרה פרווין . הם ביצעו כיאה את היצירה שביצועה פתח את אולם 
קרנגי לפני מאה שנה : הפתיחה " לאונורה מס 3 " של בטהובן . החגיגות התחילו 
לפני הקונצרט עצמו , בתרועות שקידמו את פני הקהל בכניסה לאולם . התזמורת 
ביצעה את " כוכבים ופסים לעד " של גון פיליף סוזה , בעיבודו של טוסקניני 
שניצח על קונצרטים רבים בהיכל . קפמאבינשאר תוכנית הקונצרט כללה מוסיקה אמריקאית . 
יצחק פרלמן ביצע את הקונצרטו לכינור של סמיואל בארבר , שנכתב ב9391 . 
מנהלי האולם השתדלו להכין תוכנית מגוונת ככל האפשר , וזוהי אחת היצירות 
המעטות שתבוצע פעמיים במהלך העונה החגיגית . תנגן אותה גם הכנרת קונג ווהא - 
צונג . זה מה שהיא רצתה לנגן , ולא התווכחו אתה , וכשפרלמן רצה לנגן את 
היצירה , כדי להוסיף למעמדו כמבצע של מוסיקה חדישה , ולא רק כווירטואוז 
המגביל עצמו לבטהובן , צייקובסקי או מנדלסון , לא התווכחו גם אתו . את 
הקונצרט החגיגי סיימה יצירה אמריקאית נוספת , הסימפוניה השלישית של ויליאם 
שומן , שזה עתה מלאו לו 08 . היצירה חוברה ב1491 , והמלחין היה נוכח בעת 
הביצוע ואף קד לקהל ממקומו באחד התאים . אחרי הקונצרט התקיים אירוע נוצץ , 
כדי להצדיק גם את הפן החברתי של כרטיס שעלה 000 , 1 דולר . 
