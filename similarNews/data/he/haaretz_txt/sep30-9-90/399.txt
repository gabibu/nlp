" לדעתי , גניבה של איש ציבור לכיסו הפרטי חמורה פחות מבחינה ציבורית 
ומוסרית , ממינוי פוליטי , או חלוקת כספי ציבור המשחיתים אלפים . המנהיגות 
שואבת כוח מהעובדה שהציבור רואה בנורמות אלא חלק בלתי נפרד מההתנהגות הפוליטית " . 
כך אמר אתמול היועץ המשפטי לממשלה בעבר , הפרוף יצחק זמיר , בערב דיון 
על מוסר ופוליטיקה במכון ואן - ליר בירושלים . הדיון התקיים במסגרת כנס היסוד 
להקמת התנועה למען איכות השלטון בישראל , שהתפתחה מן התנועה לשינוי שיטת 
הממשל בראשותו של אליעד שרגא . כזכור שבת שרגא כשלושה חודשים מול בית הנשיא , 
בדרישה לשינוי שיטת הממשל . על אף הגדרתו הכללית של הנושא , התייחסו הדוברים 
לפרשות אקטואליות כמו פרשת דרעי ומינויו הצפוי של סילבן שלום ליו"ר דירקטוריון 
חברת החשמל . בהתייחסו להקשרים אלה , אמר הפרוף זמיר כי לשר שמורה אכן , 
על פי חוק , זכות השתיקה בחקירה , והחוק גם אינו מחייב אותו להשעות עצמו 
מתפקידו בתקופת החקירה . אולם , תהה זמיר , האם זהו קנה המידה למנהיג 
ציבור ? . זו לא שאלה בתחום המשפט , אלא בתחום המוסר . היבט זה חשוב 
היום יותר מן ההיבט המשפטי שחשיבותו זוכה להכרה בציבור . לא כך לגבי פגיעה 
במוסר הציבורי . זהו אחד הכשלונות הגדולים של מדינת ישראל " , אמר זמיר . 
כנס היסוד של התנועה נפתח בדברי ברכה מוקרנים על מסך , של השופט חיים כהן , 
שלא יכול היה להגיע לאירוע . כהן בירך על שינוי יעד התנועה משינוי שיטת 
הממשל לפעילות למען איכות השלטון . לדבריו , השם החדש מצביע על כך שגאולה 
לא תבוא בשינוי שיטה אם אין אישים המשמשים ערובה לאיכות השיטה . דברי ברכה 
לתנועה בראשותו של אליעד שרגא , נשא גם יו"ר לשכת עורכי הדין יעקב רובין , 
שהתריע מפני הפיכתה לתנועה פוליטית . מנחה הערב , המשפטן משה נגבי , 
מסר כי בהודעת טלפון ביטל את השתתפותו בכנס ח"ך יאיר צבן ( מפ"ם ) , לאחר 
שנודע לו כי זהו גם כנס יסוד לגוף השייך לתנועה לשינוי שיטת הממשל . התנועה 
החדשה תצא בקרוב לשורת הפגנות ובכוונתה לפעול גם באמצעות עתירות לבג"ץ ופניות 
למבקרת המדינה . 
