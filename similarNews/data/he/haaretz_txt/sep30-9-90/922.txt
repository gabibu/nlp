הנאשמים במשפט גבעתי ב , שהורשעו בשבוע שעבר בבית - הדין הצבאי של פיקוד 
הדרום בגרימת חבלה חמורה ובהתעללות , דחו בראשית משפטם הצעה לעסקת טיעון , 
שהועלתה בידי הפרקליט הצבאי הראשי , תא"ל אמנון סטרשנוב . לפי ההצעה , 
היו הנאשמים אמורים להודות בעבירה של התעללות בלבד . העסקה הוצעה בשבועות 
הראשונים של משפט גבעתי ב , שבו הואשמו רס"ן יצחק לויט , סגן עופר רשף , 
סמ"ר אלי שוקרון וטוראי גדי זנבה בהתעללות ובגרימת חבלה חמורה לשניים מתושבי 
אל - בורייג . באחת הפגישות שקיים הפרקליט הצבאי הראשי עם פרקליטי הנאשמים , 
עורכי הדין משה ישראל , חיים לירן ואבי מנטבליט , הציע להם סטרשנוב להודות 
בהתעללות בלבד . בתמורה , הבטיח , יימחק הסעיף " גרימת חבלה חמורה " , 
והתביעה תדרוש עונשי מאסר והורדה בדרגה . עורכי הדין ומרשיהם דחו את ההצעה 
והעדיפו להמשיך במשפט . כידוע , הורשעו ארבעת הנאשמים בשבוע שעבר בכל הסעיפים 
שהופיעו בכתב האישום : התעללות , גרימת חבלה חמורה ורס"ן לויט אף הורשע 
בהתנהגות בלתי הולמת . מקורות המקורבים לנאשמים טענו אמש , כי גם עתה אין 
הם מתחרטים על שדחו את עסקת הטיעון . עורכי הדין של הנאשמים כבר גיבשו עמדה 
לגבי הערעור שיגישו . נודע , כי הערעור יוגש ימים אחדים לאחר הישמע גזר 
הדין , שיינתן ב42 באוקטובר בבית הדין הצבאי של פיקוד הדרום . מקורות צבאיים 
הדגישו , כי גם אם יחליט הפרקליט הצבאי הראשי לפתוח בחקירה נגד אל"ם אפי 
פיין , מח"ט גבעתי לשעבר , תישקל העמדתו לדין רק לאחר סיום חקירתו . 
