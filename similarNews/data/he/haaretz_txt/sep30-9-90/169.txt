תראי מה עשו הזבובים לפרדיננד שלנו " , היה החייל האמיץ שווייק אומר לבעלת 
הבית שלו , כשהוא מביט בהשתאות נוזפת בתמונתו המחוריינת של הקיסר . וכך 
היה אומר מאיר מרגלית , ערב ערב , מעל במת תיאטרון האוהל . המשפט נאמר 
שוב ושוב בעשרות העיבודים , שנעשו לספרו של הסופר הצכי , ירוסלאב האשק , 
והועלו בתיאטרונים ברחבי העולם , בסרטים ובאופרות . פנינה בלייר , מנהלת 
סינמטק חיפה ופסטיבל הסרטים הבין - לאומי בחיפה , רדפה משך חודשים ארוכים 
אחר אחד העיבודים היותר מעניינים לספרו של האשק , שחלקו נעשה ב4591 על 
ידי זירי טרנקה , והמשכו הושלם ב8891 באולפני אנימציית הבובות על שם טרנקה . 
המרדף הוכתר בהצלחה , והסרט המלא יוקרן בסוכות , במסגרת פסטיבל הסרטים , 
ביום א 01 . 7 מ00 : 01 בבוקר . תשעה פרקים , בני 52 דקות כל אחד , 
ופרק נוסף , תיעודי , על האשק ועל הרקע ליצירת " החייל האמיץ שווייק " . 
את השלמת ההפקה של הסרט ניהל סטניסלב לאטאל , במאי אנימציית הבובות הצכי , 
משך שלוש שנים : 031 בובות ומאות תלבושות וציורי רקע , תוך נאמנות לאיורים 
המקוריים של יוזף לאדה , המלווים את הספר , ולסגנונו של זירי טרנקה , 
אתו עבד לאטאל שנים רבות . טרנקה ( 21919691 ) נחשב לגדול אמני אנימציית 
הבובות בעולם . כשרונותיו המיוחדים ביצירת סיפור קולנועי הצליחו , במידה 
רבה , לפצות על המגבלות של אנימציית בובות נוקשות התנועה ואי האמינות הנובעת 
מהגדלת הפרטים בזמן ההקרנה . סגנון העיצוב של טרנקה התגבש לאחר שסיים לימודי 
ציור ופיסול בפראג , השתלם בעיצוב גרפי ובהדפסי אבן , והיה שוליה של אמן 
הבובות יוזף סקופה . עיצוב הדמויות והרקע בסרטי טרנקה נוטה לגרפי , מופשט 
מעט , מתוחכם ואירוני . השפעתו על אנימציית בובות בעולם ניכרת עד היום , 
בעיקר באולפנים במזרח אירופה , אשר לא ידעו את גים הנסון ו"החבובות " . 
הקרנת " החייל האמיץ שווייק " בפסטיבל הסרטים הבין - לאומי בחיפה היא הזדמנות 
נדירה לראות את שלושת הפרקים שיצר טרנקה וליהנות מן ההומור והתחכום של אמן 
חשוב ויוצא דופן . 
