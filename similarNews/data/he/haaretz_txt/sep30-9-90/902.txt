במשטרה הוחלט אתמול להגדיל את הכוחות העוסקים בניסיונות ללכוד את השודד - 
האופנוען , ולהפעיל היערכות חדשה ומוגברת באמצעים גלויים וסמויים . זאת 
לאחר שהשודד הלם בפעם ה12 ושדד אתמול לפני - הצהריים סניף קטן של בנק הפועלים 
ברחוב הרוא"ה 891 ברמת - גן . כמו לאחר כל מקרה שוד כזה בשבועות האחרונים , 
קיים מפכ"ל המשטרה , יעקב טרנר , דיון בהשתתפות קציני משטרה בכירים העוסקים 
בחקירת הפרשה . בדיון הועלו רעיונות חדשים ללכידת השודד ולהנחת מלכודות , 
אך בשלב זה לא ידוע על כל התקדמות בחקירת הפרשה , הטורדת את מנוחת המשטרה 
מזה כשנה וחצי . גורמים בכירים במטה הארצי של המשטרה קיימו בשבועות האחרונים 
דיונים עם הנהלות הבנקים , במגמה לגייס שיתוף פעולה מצדן לאבטחת הסניפים 
וסיוע לכוחות המשטרה . עם זאת נודע , כי עד כה נתקלו המגעים עם הבנקים 
בקשיים וכי לא הושגו עדיין כל סיכומים לשביעות רצונה של המשטרה . גורם משטרתי 
אמר אתמול כי במבצע ללכידת השודד משתתפים באופן שוטף יותר מ002 שוטרים , 
חלקם סמויים . המשטרה מעריכה כי היערכות מחודשת והפעלת שיטות שעדיין לא 
נוסו , יביאו בסופו של דבר לתוצאות . האופנוען הצליח עד כה לבצע את זממו 
למרות המערכת המשטרתית הצפופה , המופעלת באזורי פעילות מועדים של השודד 
וליד סניפי בנקים . כבר אתמול בבוקר הגבירה המשטרה את הכוננות , לנוכח הערכות 
כי הוא יפעל שוב לפני ערב החג ביום רביעי אך גם כוננות מוגברת זו לא מנעה 
את השוד ה12 במספר . מעט אחרי השעה 03 : 11 בבוקר , הגיע השודד על אופנוע 
שחור והחנה אותו על המדרכה בחזית הבנק . הוא לבש מעיל כחול ונעליים שחורות 
גבוהות וחבש קסדת אופנוענים שחורה . כשאקדח כסוף בידו , נכנס השודד הגבוה 
לסניף הבנק , שבו היו אותה שעה לקוחות מספר ופקידים . הוא הודיע כי מדובר 
בשוד , ירה ירייה אחת שפגעה בתקרה והורה לאחת הפקידות להכניס לשקית את הכסף 
שברשותה . בתוך דקה וחצי עזב את הבנק , כשברשותו 000 , 5 שקלים . בדרכו 
לאופנוע שלו , נתקל באשה שעמדה על המדרכה . הוא נפנף לעומתה באקדחו והורה 
לה לפנות את הדרך . אחר - כך עלה על האופנוע , שמספרי הרישוי שלו היו מכוסים , 
ונמלט לכיוון דרום בנוסעו דרך הרחובות הצרים שבאזור . המשטרה הפעילה מערך 
חירום . ניידות ושוטרים רבים הוזנקו לאזור , פרסו מחסומים וביצעו סריקות . 
גם מסוק שפיטרל מעל לגוש דן סייע לכוחות המשטרה , אך השודד נעלם . במהלך 
הסריקות נעצרו כמה אופנוענים חשודים , אך הם שוחררו לאחר חקירה . כמו - 
כן נבדקו משאיות וטנדרים , בשל החשד כי השודד נוהג להסתתר עם אופנועו לאחר 
מעשי השוד במכונית סגורה . לפי שיטת הפעולה , תיאור החשוד והתנהגותו והפריטים 
ששימשו אותו לשוד , סבורים חוקרי המשטרה כי מדובר באותו שודד שפעל כבר פעמים 
רבות . במקרים האחרים , הגיע השודד רכוב על אופנוע אדום . לכן מעריכים 
כי ייתכן שצבע או החליף את האופנוע , כדי להסוות את פעילותו ולא לבלוט 
בשטח . יצוין כי מזה כמה חודשים משקיעה המשטרה בפרשה מאמץ מודיעיני וחקירתי 
רחב היקף , תוך שיתוף פעולה בין יחידות רבות . מאות בעלי אופנועים נחקרו 
במשטרה והתבקשו למסור אליבי לגבי ימים ומועדים שבהם פעל השודד האופנוען , 
אך למרות כל המאמצים וההיערכות המיוחדת הפוגעים בפעילות השוטפת של המשטרה 
מצליח השודד לחמוק מן המצוד . אין מוציאים מכלל אפשרות כי לשודד , שעד 
היום שדד כבר כחצי מיליון שקלים , יש שותף הממתין לו במקום מפגש ועוזר לו 
להסתלק במכונית , שבה מוסתר גם האופנוע . 
