הוא שינוי כללי המשחק בשוק ההון , בכל הנוגע להעדפות המס . יש האומרים 
כי ללא מרכיב המיסוי קשה היה לכנות את התוכנית החדשה " תוכנית כלכלית " . 
כשוועדת ששינסקי ביקשה לפני כשנתיים להטיל מס רווחי הון על הכנסות מניירות 
ערך רעדו אמות הספים וקמה צעקה גדולה . משום כך יש לראות בנציב מס ההכנסה 
משה גביש את אדריכל התוכנית , שהרי הוא הצליח , לפי שעה , להוציא אל 
הפועל תוכנית חסרת תקדים של מיסוי שוק ההון . נציב מס ההכנסה סבר כי אין 
סיבה לתת העדפות שונות בתחום המיסוי לגופים השונים הפועלים בשוק ההון , 
וכי על כללי המשחק להיות אחידים . התוכנית החדשה אינה מפלה בין קופת גמל 
שבה החיסכון הוא ל51 שנה לבין תוכנית חיסכון לשלוש שנים . על כולן מוטל 
מס של % 02 על התשואה הריאלית , או על הריבית מאיגרות החוב . התוכנית החדשה 
מבטלת את היתרון היחסי שהיה לשכירים על פני העצמאים . מעתה והלאה כדאי 
יהיה לעצמאים להגדיל את היקף הפרשותיהם לקופות הגמל ( או החיסכון הסוציאלי 
האחר ) , עד לתקרת הכנסה גבוהה יחסית . מצד שני , יוטל מס על הפרשות 
עודפות של השכיר , שעד כה לא הוגבל בסכומי ההפרשה . ההנחה כי במדינת ישראל 
אין לתת העדפות מס לחיסכון , איננה נכונה . הטוענים כך אומרים כי השוק 
כבר יקבע את התשואות , לפי היתרונות והחסרונות של כל אפיק חיסכון . אך 
למרות ששוק ההון נפתח והורחב בשנים האחרונות , התחרות עדיין אינה משוכללת . 
התשואות בשוק ההון אינן נקבעות על ידי הציבור הרחב אלא על ידי קומץ פקידים , 
הקובעים בצורה אדמיניסטרטיווית תשואה מסוימת . תשואה זו עשויה להיקבע כתוצאה 
ממגבלות מנהליות על פעילותם של גופי החיסכון השונים ( כמו אחוזי ההשקעה 
המותרים של קופות הגמל ) . התשואה יכולה להיקבע גם באמצעות הריבית שחשב 
האוצר משלם לבנקים על פיקדונות בתוכנית החיסכון . במצב דברים זה נראה כי 
למרכיב המיסוי יש עדין מקום במדיניות עידוד החיסכון הממשלתי . כללי המשחק 
החדשים מפחיתים את כדאיות החיסכון לטווח הארוך ומגדילים את כדאיות החיסכון 
לטווח הקצר . ראשי המערכת הבנקאית חוששים כי תהיה לדבר השלכה מרחיקת לכת 
על החיסכון , כי ברגע שהחיסכון הופך נזיל יותר , גדל הפיתוי להוצאת הכספים 
לצריכה או למטרות אחרות . איך משפיעה עלינו התוכנית החדשה ? : אין ספק 
כי מצבם של עמיתי קרנות הפנסיה ההסתדרותיות , אשר עדיין לא פרשו לפנסיה , 
נפגע . המיסוי על הריבית הריאלית של איגרות קרנות הפנסיה יכפיל בטווח הארוך 
את הגירעון האקטאורי של הקרנות . ראשי האוצר משלים את הציבור באומרם כי 
בתוכנית החדשה אין פגיעה בהשקעות העבר . החיסכון בפנסיה הוא ארוך טווח , 
ואין שם הבדלה , לגבי העמית , בין השקעות העבר להשקעות העתיד . : המיסוי 
החדש על הריבית הריאלית בקופות הגמל הפחית מאוד את כדאיות ההצטרפות לקופות . 
מנהלי הבנקים אומרים כי לקופות יש עדיין מלאי השקעות , המבטיחות בשנים 
הקרובות תשואה גבוהה . ואולם , מי יתקע לידינו כי חוסך המצטרף כיום לקופה 
לא יחויב בעוד שנים מספר בתשלום מס בעת משיכת הכסף מהקופה ? למרות השינוי 
לרעה בכללי המשחק , לא העמידו ראשי האוצר בפני הציבור את הברירה לצאת מקופות 
הגמל ללא קנס שבירה . : המיסוי על הרווחים הריאליים בתוכנית החיסכון מעמיד 
בסימן שאלה את כדאיות החיסכון בתוכניות צמודות המדד . הדברים אמורים במיוחד 
לגבי תוכנית חיסכון לתקופות ארוכות , ( של עד 01 שנים ) , ששם , בניגוד 
לקופות הגמל , אין גם העדפות מיסוי . למי שבכל זאת רוצה חיסכון צמוד מדד 
מומלץ להצטרף לפיקדון צמוד לשנה , שהבנקים עומדים להפעיל . כדאיות החיסכון 
בתוכניות הדולריות גדלה מאוד בעקבות התוכנית החדשה . בניגוד לעבר , שבו 
הוטל מס על הריבית הדולרית , האוצר מתכוון להטיל מס של % 02 אך ורק על הרווחים 
הריאליים מהתוכנית . : כיום מותר למשוך השתלמות אחת לשש שנים ולקבל פטור 
ממס . האוצר מבקש לשנות את כללי המשחק מעתה והלאה ולהתיר משיכת כספים כבר 
אחרי שלוש שנים , ולתת פטור ממס רק לצורכי השתלמות אמיתיים ( ולשם כך יש 
להציג קבלות ) . בכספי הקרן יהיה אפשר להשתמש באופן חופשי אך ורק אחרי 
51 שנה . : בניגוד לקרנות הפנסיה , האוצר לא ישנה לרעה את כללי הפעילות 
של הכספים בתוכנית ביטוח החיים . התנאים של הסכם הפעילות בין חברות הביטוח 
לאוצר פגים בסוף השנה . לא מן הנמנע כי החל משנת 1991 יורעו תנאי הפעילות 
גם של חברות הביטוח . : חיסכון אחר כולל את ההשקעות בפיקדונות שקליים , 
קרנות נאמנות , מניות והשקעה ישירה באיגרות חוב . כדאיות ההשקעה באפיקים 
אלה ( למעט פיקדונות שקליים ) למשקיע הפרטי גדלה בעקבות התוכנית החדשה . 
ההרעה בפיקדונות שקלייים נובעת מהמס על הרווח הריאלי . 
