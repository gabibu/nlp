סלאלאח ( ע"ר וע"ץ ) . השולטן קאבוס , שליט נסיכות עומאן , אמר לראש 
ממשלת יפאן , טושיקי קאיפו , בפגישתם ביום ראשון , כי רוב המדינות הערביות 
איבדו את התקווה שעיראק תפנה אי - פעם את כוויית וכי הן החלו לחשוב על אופציה 
צבאית . כך מסר דוברו של קאיפו . " קשה להמשיך ולקוות שיימצא פתרון של 
שלום , מאחר שאין כל סימן לכך מצידה של עיראק " , אמר השולטן לקאיפו . " זו 
גם דעתם של מרבית מדינות ערב ; אני הייתי משוכנע שחייב להימצא פתרון פוליטי . 
אולם עתה אני חושב על אמצעים אחרים " , אמר . לדעתו של השולטן קאבוס , 
עיראק שואפת לייצר עובדה מוגמרת בניסיונה להצמיד את הפלישה העיראקית לבעיות 
אחרות . " עיראק גם סבורה כי העם האמריקאי ייאלץ את ממשלתו לעזוב את האזור " . 
קאיפו חזר על עמדת יפאן , שעיראק חייבת לסגת מכוויית ולהחזיר על כנו את 
המשטר הקודם וכן לשחרר את כל בני הערובה הזרים . 
