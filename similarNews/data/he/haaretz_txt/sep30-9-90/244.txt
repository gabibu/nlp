ישראל קיסר הוביל את ההסתדרות לפשיטת רגל ויד כלכלית חברתית ורעיונית . 
כך טען ראש סיעת המערך בכנסת ח"ך חיים רמון . " התפוררות של חברת העובדים , 
הגירעון של מיליארדים בקרנות הפנסיה והמשברים בקופ"ח , שנבעו מרצון לשמר 
את הבירוקרטיה בהסתדרות , ערערו את מעמדה של תנועת העבודה בעיני הציבור 
בכלל והעובדים בפרט . " ההסתדרות של קיסר הפכה להיות בשנים האחרונות , 
המפטרת הגדולה ביותר במשק ונראה כי מי שנובח על העובדים הוא האחרון שיוכל 
לדבר איתם " , אמר ח"ך רמון . במפלגת העבודה מחריפה המחלוקת סביב הצעתם של 
חברי הכנסת רמון ויוסי ביילין לבטל את הדגל האדום , המנון האינטרציונאל 
וחגיגיות האחד במאי , ולנתק את המפלגה מההסתדרות . בין התוקפים את השניים 
על הצעתם , היה מזכ"ל ההסתדרות ישראל קיסר , שטען כי רמון וביילין צריכים 
לחפש לעצמם מפלגה אחרת . אתמול הגיב על כך רמון בתוכנית הרדיו " הכל דיבורים " 
ברשת ב . רמון אמר , כי קיסר הביא נזק למפלגת העבודה , והסביר שהצעתו 
לשינויים רדיקליים במבנה ההסתדרות , נובעת בראש וראשונה מהכישלון החרוץ 
של קיסר בהנהגת ההסתדרות . 
