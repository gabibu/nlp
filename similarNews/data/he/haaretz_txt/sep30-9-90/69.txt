שוק שמיכות החורף , לרבות כריות , יפתה השנה את הצרכן בכמה חידושים של 
ממש : הורדת מחירים בשיעורים של % 51 עד % 03 במוצרים הסינתטיים ומילוי סינתטי 
חדש , הדומה להפליא לפלומת האווז קומפורל . השמיכה הסינתטית והשמיכה הטבעית 
נבחנות באותה אמת - מידה : ככל שהשמיכה קלה יותר ( בגודל נתון ) , כך 
היא מחממת יותר . זאת , משום שלא הסיב הוא המחמם , אלא חלל האוויר הכלוא 
בתוך הסיב , ובעיקר האוויר הכלוא בין הסיבים . לכן , ככל שהסיב מסולסל 
וקפיצי יותר ומסוגל לכלוא יותר אוויר , הוא נחשב לטוב יותר . בצד שמיכות 
וכריות מקומפורל , נמכרים גם המוצרים הוותיקים יותר , במילוי סיבים סינתטיים 
מסוג פייברפיל , הולופייבר , הולופיל וקוואלופיל , וכמובן גם שמיכות וכריות 
הממולאות בפלומת אווז , בנוצות אווז זעירות או קטנות ( ויש הבדל ) ואפילו 
במילוי " משוחזר " . סוג המילוי קובע לא במעט את עלות המוצר . הפער במחירים 
בכריות , לדוגמה , יכול להגיע עד פי ארבעה , בין הסיב הסינתטי הזול ליקר , 
ועד פי ששה ויותר , בין כרית מהסיב הסינתטי הזול לכרית המוך הטבעי ( המכונה 
בטעות " פוך " ) המעולה . להבדל בין סוגי המילוי יש גם השלכות ישירות על 
כושר החימום של השמיכה . כאשר מדובר בכריות , יש הבדלים ברכותה של הכרית 
וביכולתה לחזור , לאחר שימוש , למצבה המקורי . על תכונות אלה משפיעים 
גם שני מרכיבים נוספים בייצור : התזת הסיבים בספריי דבק וטיב בד הציפוי . 
מרכיבים אלה קשורים גם בהשפעת הכביסה : סוגים מסוימים של סיבים סינתטיים 
נוטים להתכדרר בעקבות הכביסה , הן בגלל המרקם ( כל הסיבים , להוציא הקומפורל , 
מיוצרים במרקם שטוח , המוחדר לציפוי בשיטות שונות ) והן בגלל ספריי הדבק . 
ברור , אם כן , שכדי לקנות בתבונה יש לדעת להבחין בין הסיבים השונים . 
הסיב הסינתטי הפשוט ביותר הוא הסיב המלא , המכונה לעתים פייבר - פיל ( 
בטבלה מופיעים שני הכינויים , לפי התווית שעל המוצר ) . רמה אחת מעליו 
נמצא הסיב החלול . זהו סיב דמוי מקרוני , בקוטר זהה לזה של הסיב המלא . 
יתרונותיו בגמישות ובקפיציות . חלל האוויר הכלוא בו מסייע גם לכושר הבידוד 
של המרקם הספוגי וגם לעמידותו של הסיב . סיב זה נושא את השם הולופייבר או 
הולופיל . הולופיל הוא שם רשום של יצרן , חברת דו - פונט , בעוד שהולופייבר 
אינו שם רשום , וכל יצרן יכול להשתמש בו . חברת דו - פונט שומרת על המוניטין 
שלה , בין היתר , בזכות הקפדתה הרבה בהענקת זיכיונות , בזכות התניית מכירת 
הסיבים שלה בשימוש בבדי ציפוי באיכות מסוימת ובזכות אמות - המידה בביצוע , 
במילוי ובתפירה , שאותן קובעת החברה ומפקחת עליהן . דו - פונט מייצרת 
גם את סיב הקוואלופיל . אף זה סיב חלול , אלא שבמקום חלל אחד לאורך הסיב 
יש בו ארבעה חללים . הדבר אינו מגדיל את כמות האוויר הכלוא בתוך הסיב , 
אך הסיב קפיצי יותר , תכונה התורמת לכושר כליאת האוויר במרקם הספוגי שבין 
הסיבים . רובם המכריע של המוצרים המצויים בשוק עשוי מסיבים סינתטיים מצופים 
בסיליקון . הסיליקון מעניק לסיב רכות שאינה קיימת בסיב פשוט יותר . הקומפורל 
הוא חידוש בתחום המילוי הסינתטי . בעין לא מזוינת הוא נראה כגרגר גושי רך , 
כעין כדורון צמר . למעשה , עשוי ה"כדורון " מסיבים המתפצלים ומידלדלים 
מן המרכז החוצה . הקומפורל אינו מיוצר במרקם שטוח , בדומה לסיבים האחרים , 
אלא מגיע בתפזורת . יתרונו העיקרי : הוא אינו מתלכד לגושים , לא בשימוש 
ולא לאחר כביסה . למוך הטבעי היתה לאחרונה עדנה . בשוק הישראלי יש יצרנים 
רבים למדי , הנהנים מאמונם של לקוחות קבועים , שאינם מוכנים להחליף את 
המוך הטבעי בשום תחליף סינתטי , הגם שמחירו כפול כמעט מזה של החומר הסינתטי 
הטוב ביותר . המוך הטבעי אינו אחיד . למעשה , מדובר בעירוב , באחוזים 
משתנים , של פלומה , נוצות זעירות , נוצות קטנות ונוצות . הפלומה מובחנת 
מן הנוצה בכמה נתונים . ראשית , אין לה ציר קשיח , אלא מרכז נקודתי , 
ממנו מסתעפים סיבים עדינים שמהם מתפצלים סיבים זערוריים עדינים עוד יותר . 
סיבי הפלומה מצטיינים בגמישותם וקפיציותם ואין הם מתלכדים , בדומה לסיבי 
הנוצה , אלא להיפך : הקפיציות מרחיקה אותם אלה מאלה וכולאת ביניהם כמות 
מירבית של אוויר . הפלומה מכסה על כל השטח הפנימי של גוף האווז ושומרת על 
חום גופו . בין הנוצות מוכרים שלושה סדרי גודל : הנוצות הזעירות , שלאורכן 
נטוע ציר קשיח רך למדי וסיביהן כמעט שאינם מתלכדים . הנוצה הקטנה , שהציר 
שלה ארוך וקשה יותר ומרבית סיביה מתלכדים , והנוצה הרגילה , בגדלים שונים , 
שצירה קשיח וסיביה מתלכדים כמעט לכל אורכה , למעט בקצה התחתון ( שם הסיבים 
אינם מחוברים ודומים מאד , למראית עין , לסיבי הפלומה ) . היצרנים בעלי 
המוניטין מקפידים להשתמש בפלומה ובנוצות שמקורם באווז בלבד . " האחים פריד " 
מפתח - תקווה , המייצרים כיסויים וכריות זה עשרות בשנים , מחלקים את מוצריהם 
לשלוש רמות : המוך הטהור , שהוא % 001 פלומה ; המוך ה"נקי " , % 08 פלומה 
ו%02 נוצות זעירות ; וחצי מוך , שבו יש % 05 פלומה ו%05 נוצות קטנות . 
חברת כיתן מיבאת ומשווקת שמיכות וכריות מוך טבעי מתוצרת קנשטטר , גרמניה , 
והחלוקה שם היא לארבע רמות טיב : מוך צחור , % 001 פלומה לבנה צחורה ; 
מוך בגוון שנהב , המעורב ב%01 נוצות זעירות ; מוך לבן , המורכב מפלומה 
ומנוצות קטנות בשיעורים שווים ( חומר הגלם הוא מהונגריה או מפולין ) ; 
ומוך אפור , שמקורו בצרפת , המשוחזר ממצעים שכבר היו בשימוש . גם הוא 
מורכב מ%09 פלומה ו%01 נוצות זעירות וקטנות . בכריות ההרכב שונה , והוא 
מצוין בטבלה . בין המוך הטבעי לסינתטי יש גם הבדלים בטיחותיים ובריאותיים . 
בעוד החומר הסינתטי הוא דליק , וחלקו אף פולט רעלים קטלניים בזמן הבעירה , 
הרי שהפלומה והנוצות הן חומר בעירה גרוע , ומבחינה זאת הם בטיחותיים . 
חסרונם , לפחות לגבי חלק מהאוכלוסייה , הוא דווקא ב"טבעיותם " : יש הנוטים 
לפתח אלרגיה לנוצות או לפלומה . עם יישומן של שיטות עיבוד מודרניות , הסופגות 
את השומנים מהנוצות ומהפלומה , ירד במידה ניכרת שיעור התגובות האלרגיות , 
ומספרן כיום הוא מזערי . עם זאת , חשוב לבדוק סיכון זה , וניתן לעשות 
זאת בקלות בכל מרפאה אלרגית . במפעל נועם , מקיבוץ אורים , אין מצפים את 
המוצרים בדבק אקרילי מותז . לדבריו של נציג המפעל , תורם הדבר לשמירה לאורך 
זמן על רכות וגמישות המוצר . לטענתו , הדבק המותז הוא האחראי להתלכדות 
המרקם הסיבי לגושים במהלך השימוש ובעיקר לאחר הכביסה . למרות זאת , את 
שכבת המעטפת של ציפויי הכרית מצפים ב"נועם " בספריי אקרילי . מפעל כרמיה , 
מקיבוץ כרמיה , משתמש בהתזת הדבק האקרילי . לטענת היצרן , הדבר בא למנוע 
את בריחת הסיב דרך בד הציפוי . מאחר שמפעל נועם משתמש בסיבים דומים , רצוי 
היה לבדוק את יתרונותיו וחסרונותיו של הדבק המותז באופן אמין ואובייקטיווי , 
למשל , במכון הסיבים או במכון התקנים . קפמאבינכאשר מדובר במוך טבעי , 
נודעת חשיבות רבה לאופן התפירה . מן ההיבט הזה , שמיכות הקומפורל זוכות 
לטיפול דומה לזה של המוך הטבעי . מוצרי האחים פריד , כמו גם אלה המיובאים 
על ידי כיתן , מצטיינים בתפירה שבה בדי הציפוי ( העליון והתחתון ) אינם 
מחוברים ישירות . אמנם , העין רואה משבצות - משבצות של תפרים , הכולאים 
את המוך בריבועים קטנים , אבל בחלל הפנימי של השמיכה מופרד המשטח העליון 
מהתחתון ב"קירות " שגובהם נע בין שניים לשלושה סנטימטרים , בהתאם ליצרן . 
הדבר בא למנוע בריחת האוויר דרך חרירי התפירה . גם שמיכות הקומפורל תפורות 
עם קירות פנימייים , אלא ששם החומר כלוא בפסים בלבד ולא במשבצות . התזת 
דבק אינה מקובלת , לא במוך הטבעי ולא בקומפורל . לבדי הציפוי יש השפעה לא 
מבוטלת על טיב המוצר . המעולים שבהם עשויים מסיבי כותנה סרוקים בצפיפות 
גבוהה מאד . אלה הם סיבים דקים מאוד וכאשר הם ארוגים בצפיפות אין הם מאפשרים 
בריחת סיבים או מוך , ותורמים בעיקר למניעת בריחת האוויר . יחד עם זאת 
הם מצטיינים במשקל נמוך , דבר המעניק לשמיכה קלילות רבה . בדים אלה הם 
יקרים , ולכן משתמשים בהם בעיקר לציפוי שמיכות מוך טהור . גם לציפוי מוצרי 
הקומפורל משתמשים בבד כותנה טהור בצפיפות גבוהה למדי . לציפוי מוצרי הסיבים 
האחרים משתמשים בבדים מעורבים פוליאמיד ( ניילון ) בשיעור % 02 וויסקוזה 
( סיב מלאכותי מחומר טבעי ) בשיעור % 08 , או פוליאסטר - כותנה . יש גם 
בדי כותנה שאריגתם חרירית וגסה יחסית ומשקלם גבוה . איכותם של בדים אלה 
היא הנמוכה ביותר . הנחיות הכביסה מצוינות , בדרך כלל , על המוצר . ככלל , 
מוך טבעי יש לנקות בניקוי יבש . סיב סינתטי אפשר לכבס במכונה , בחום עד 
03 מעלות , ללא סחיטה . מוצרים מסיב סינתטי מותז בדבק רצוי שלא לכבס כלל , 
כי קיים סיכון של התכדררות המילוי לגושים קשיחים . גם מבחינה זאת , הקומפורל 
הוא חריג . מנהלי מפעל כרמיה טוענים שלא זו בלבד שניתן לכבסו ( בחום של 
עד 04 מעלות , וללא סחיטה ) , אלא שלאחר הכביסה הוא מתרענן . במהלך התחקיר 
התברר שלמוכרים , גם ברשתות הגדולות , כמו המשביר לצרכן או השקם , לא 
היה מושג , ולו הקלוש ביותר , בנושא הסיבים . גם האדיבים שבהם לא ידעו 
כלל על קיומם של סיבים שונים , למרות הפירוט הבולט על גבי המוצר . כתוצאה 
מכך , הם גם לא ידעו להסביר לצרכנים מה הסיבה להבדלי המחירים הגדולים בין 
המוצרים . להפתעתנו , גם אנשי השיווק ברמות הגבוהות יותר לא התמצאו כראוי . 
מבחינתם , המוצרים מובחנים לפי כינויים מסחריים שונים , הגם שניתן למצוא 
אצל יצרנים שונים מוצרים זהים , לפחות עד כמה שהדברים אמורים לגבי סוג הסיב 
וטיב הבד . מאחר שמשקל המילוי ומשקל בד הציפוי מעידים על טיב המוצר , מתבקשת 
השאלה , מדוע פרטים אלה אינם מצוינים על המוצר . שלמה סלומון , סמנכ"ל 
לשיווק של כיתן , הבטיח , גם בשם אנשי כרמיה , כי היצרן יוסיף נתונים 
אלה בעתיד לתווית המוצר . כמו כן הבטיח לשפר את רמת ההתמצאות של אנשי המכירות 
בנושא הסיבים . יצרנים אחרים ( המופיעים בטבלה ) לא הגיבו על טענות אלה . 
