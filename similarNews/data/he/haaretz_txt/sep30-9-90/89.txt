מנהל חברת האבטחה הפרטית בני טל עומד להגיש תביעה על הוצאת דיבה נגד ראשי 
קונצרן כור , ובהם המנכ"ל בני גאון , עקב אירועי הכלבים בסולתם . טל מיוצג 
על - ידי שורת עורכי דין ובראשם עו"ד דב וייסגלס . מנכל כור , בני גאון , 
עומד להגיש השבוע קובלנה פלילית נגד טל בגין לשון הרע . טל עומד לפנות למבקר 
ההסתדרות , נפתלי בלומנטל , ולדרוש ממנו כי יפקח שהתביעות האישות שיגישו 
ראשי כור ימומנו מכיסיהם הפרטיים ולא בכספי הקונצרן . מאז הודיע טל על גרסתו 
באשר למעורבות ראשי כור בהחלטה לשלב כלבים בפינוי בניגוד להצהרותיהם , הוא 
קיבל מאות קריאות טלפוניות של אזרחים רבים וכן אנשי כלכלה ופוליטיקה , שהביעו 
את תמיכתם בו וציינו כי הופעתו בטלוויזיה היתה משכנעת . הנהלת סולתם ויו"ר 
מועצת המנהלים של החברה , יצחק זמיר , עומדים לנקוט בצעדים משפטיים נגד 
טל . הם יגישו נגדו תביעת נזיקין בגין הפגיעה בחברה בשל השימוש בכלבים לצורך 
פינוי העובדים . כור , גאון וזמיר ייוצגו על - ידי עו"ד רם כספי . מועצת 
המנהלים של סולתם תתכנס מחר לדיון בנקיטת צעדים משפטיים נגד טל , בגין הפרת 
הסכם והוצאת דיבה . בכוונתם לדרוש פיצוי כספי על הנזקים שנגרמו לחברה . 
מנהל אגף מנהל וארגון בכור , סבינועם אביבי , שוקל אף הוא הגשת קובלנה 
פלילית ואזרחית נגד טל באמצעות משרד עורכי הדין פרידמן - ברניר . טל אמר 
אמש ל"הארץ " כי הוא יעמיד את כל האמצעים העומדים לרשותו על מנת להוכיח 
את מעורבותם של בכירים בכור , לרבות גאון , בהזמנת פינוי סולתם באמצעות 
מאבטחים וכלבים . הוועד הפועל של ההסתדרות יתכנס היום , וחברים בו יידרשו 
להעלות לדיון את האשמותיו של טל כי ראשי כור ידעו על השימוש בכלבים לצורך 
פינוי העובדים המבוצרים במפעל . רבים טוענים כי מנכ"ל המפעל , אורי שמחוני , 
הוא " שעיר לעזאזל " , וכי מידת מעורבתו וידיעתו על השימוש בכלבים אינה 
גדולה מזו של בכירים בכור , שהשתתפו בדיונים על היקף הכוח והרכבו לקראת 
הפינוי . 
