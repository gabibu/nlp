תייר הישראלי בצכוסלובקיה פוסח ברוב המקרים על הרי הטטרה , שהם אתר טיולים 
בקיץ וסקי בחורף . בעבר הגיעה לשם בעיקר תיירות מזרח - אירופית . באחרונה 
גילו אותו שוודים , אנגלים , ובעיקר מזרח - גרמנים , שארצם לא בורכה בהרים 
גבוהים . אם יישארו המחירים הנמוכים במדינה זו כפי שהם , יוכל מסלול זה 
להתחרות על לבם ועל כיסם של חובבי ההרים הגבוהים והכרוך בהם : נוף , שלג , 
סקי , טיפוס הרים וקמפינג . זהו גם אתר מרפא , בעיקר למחלות ריאה , 
ואנשים ידועים כפרנץ קפקא הגיעו לשם , לבתי המרפא הפזורים בהרים . הרי הטטרה 
נמצאים בסלובקיה , על גבול פולין , והם חלק מהרי הקרפטים . הם משתרעים 
על 058 קמ"ר ואורכם 62 ק"ם . יש להבדיל בין הטטרה הנמוכה , שרובה פארק 
לאומי , ואסור לקטוף בו אפילו עלה חרף שפע הצמחייה העצום , ובין הטטרה 
הגבוהה , שבה פסגות הרים גבוהים , כמו הגרלאך או הלומניצקי - שטיט , המגיעים 
ליותר מ006 , 2 ם . החורף כאן ארוך מאוד וחלק מ69 האגמים ההרריים קופא בחורף . 
היערות העבותים משופעים עצים גבוהים וזקופי קומה . יש מערות קרח ונופים 
נהדרים , ומערכת הכבישים טובה . מ1 ביולי מוגבלת תנועת הרכב הפרטי מטעמים 
של שמירה על איכות הסביבה והתנועה באזורים הגבוהים מתנהלת ברכבות הרים . 
לפסגות הגבוהות מגיעים גם במערכות רכבל מסוגים שונים . צכוסלובקיה כולה 
אינה ערוכה עדיין לקלוט כיאות את זרם התיירים הגדל מיום ליום , ולא קל להשיג 
מלון . בטטרה מצויים בתי - מלון מסוגים שונים , מהם בסגנון ישן , מהם 
חדישים , בתי עץ כפריים גדולים בנויים בצורת משולש ענק וכן בתי נופש פרטיים 
קטנים . אותנו שיכנו במלון " סלובקיה " בטטרנסקה - לומניצה , ששימש בית 
נופש לפעילי המפלגה , ואחרי המהפיכה הדמוקרטית הפך למלון המארח קבוצות ויחידים . 
זהו בניין מודרני מבחוץ ומבפנים , מרוהט בטוב טעם . בכל יחידת דיור טלוויזיה , 
פינה למקרר ולשולחן איפור , פינת שינה ופינת ישיבה . חדר האוכל ספון עץ , 
מקושט בכלי קרמיקה יפהפיים , המבוקשים על ידי תיירים בזכות עיטורי הפרחים 
האופייניים לאזור . בחדר האוכל פסנתר כנף והשולחנות ערוכים לפי כל הכללים 
עם נרות ופרחים . המלצרים לבושים בשחור לבן . המלון מצוין בשלושה כוכבים , 
אף כי הוא ראוי לפחות לארבעה . קפמאפרקגובה השלג בהרי הטטרה הגבוהים 8 . 
05 . 2 ם , והוא מתחיל לרדת בסוף ספטמבר בערך ונשאר עד סוף מאי . במקומות 
הגבוהים ביותר אפשר לעשות סקי גם בקיץ , ותחרות הסלאלום הקייצית המסורתית 
מתקיימת באוגוסט . נסענו לראות את מערת הקרח המפורסמת דובשינצקה , הגדולה 
מסוגה במדינה זו , אורכה 683 , 1 ם , ומתוכם 674 ם פתוחים לציבור . המערה 
מצויה באזור המכונה בשם " גן - העדן הסלובקי " . היא נוצרה מפעילות תת קרקעית 
של הנהר הקרוב , וזרמי אוויר קרים החודרים אליה מקפיאים את המים . בחורף 
התהליך מואץ ובקיץ יש גם תהליך המסה . הדרך למערה , הליכה בעלייה תלולה , 
עוברת ביער מקסים , אך עיקר ההפתעה מצפה במערה המלאה קרח בצורות שונות . 
משערים , שהקרח הצטבר שם משך קרוב לעשרת אלפים שנה והשכבות העמוקות מגיעות 
עד 06 ם . צורות הקרח משתנות כל הזמן ואת המעניינות ביותר רואים בסוף מאי , 
תחילת יוני . הירידה למערה היא ב274 מדרגות בעומק 84 ם . אסור לצלם , 
לאכול או לעשן . טיול אפשרי נוסף הוא עלייה ללומניצקי - שטיט ברכבל עם תחנת 
ביניים באגם הרים בשם סקנטה - פלאסו בגובה 057 , 1 ם . בקרבת מקום נמצא 
מגרש הקמפינג הגדול באירופה הקרוי יורוקמף . למיטיבי לכת : אגם השטפסקה - 
פלאסו בגובה 553 , 1 ם . כדאי להקיפו ברגל . מעליו מתנוססת פסגת ההר ויסוקה 
( 065 , 2 ם ) . אפשר להגיע לשם במכונית או ברכבת חשמלית מסטארי - סמוקובץ . 
חובבי פולקלור ימצאו עניין בכפר זדיאר , שהוא כפר קואופרטיווי , וביום 
ביקורנו התחילו לסלול בו כביש . יש בו מוזיאון קטן עם אוסף של אביזרים כפריים 
ששימשו משך דורות , מנול הטווייה והאריגה ועד בגדים רקומים יפהפיים המשמשים 
חתן וכלה ושושבינים ביום שמחתם . למטייל בהרי הטטרה מוצע לבלות ערב בקוליבה 
פונדק עץ ששימש בית - רועים ובו יצרו את גבינת הברינזה המיוחדת מחלב הכבשים 
המקומי . שני הקוליבס בהרי הטטרה נמצאים בטטרנסקה - לומניצה וליד סטארי - 
סמוקובץ . במסעדות סלובקיות טיפוסיות אלה הכל עשוי עץ , מהשולחנות והכיסאות 
ועד הצלחות ושאר כלי ההגשה . במרכז הפונדק מותקן תנור גחלים גדול , שבו 
צולים לעיני המזמין עוף או דגים , לרוב דגי שמך מהאגמים הסמוכים , על שיפודים 
באש פתוחה . קפמאפרקעל השולחן מחכה גבינת הברינזה בכלי עץ , עם כמה סכינים 
לשירות עצמי , וכן פרוסות לחם כפרי שחור וצלחות עץ עם בצל ירוק קצוץ . 
מוגש גם פונש חם , המורכב מתה שהורתח עם וודקה או משקה אלכוהולי כלשהו מתובל 
בציפורן , ואותו מביאים המלצרים לאחר שהדליקו את האלכוהול . אחר כך מגיע 
הבשר או הדג ( לזרים בליווי רוטב פטריות ) , אך ללא תוספות . האורחים 
מקבלים סכין ללא מזלג , ומי שאינו מקומי מנסה לחקות את הסלובקים המיומנים 
באכילה בסכין בלבד . בסיום מגישים מים לרחיצת ידיים בכלי קרמיקה . טקס האכילה 
מלווה בנגנים בתלבושת פולקלוריסטית , המנגנים בעיקר מוסיקה צוענית ולעתים 
מרקידים את הבאים . לקוליבה יש להזמין מקומות מראש . המחיר לתייר 5 דולר , 
שהוא סכום גבוה יחסית לארוחה במדינה זו . 
