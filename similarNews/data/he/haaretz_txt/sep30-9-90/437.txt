חמאחד הביטויים הראשונים , הסמליים , לכך שגרמניה זכתה השבוע בריבונות 
מלאה , היה ההיתר שניתן למפלגות נאו - נאציות לפעול בשני חלקי ברלין . 
אחרי יותר מארבעים שנים של כיבוש , שעל פי רוב העדיפו לכנות אותו כאן בביטוי 
" חסות " , זכו הגרמנים בחופש המיוחל להחליט בעצמם על גורלם . והם הכריעו , 
כמו בכל הדמוקרטיות המערביות הגדולות , בעד חופש התארגנות פוליטית כמעט 
בלתי - מוגבל , שפירושו ביטול האיסור על פעילותן של קבוצות שוליים של הימין 
והשמאל הקיצוניים . אבל האם קבוצות השוליים של היום אינן עלולות להפוך לזרמים 
פוליטיים מרכזיים בעתיד ? הרי גם אדולף היטלר התחיל כמנהיג תמהוני של חבורה 
חסרת חשיבות , ובשלבים הראשונים לפעולתו גייס הרבה פחות תמיכה מן המפלגה 
הרפובליקנית של היום ( הארגון הימני - קיצוני הזה , המונהג על - ידי איש 
האס . אס . לשעבר פראנץ שונהובר , זכה בקולותיהם של קרוב לשמונה אחוזים 
מן הבוחרים בבחירות הכלל - ארציות האחרונות במערב גרמניה ) . כבר כיום 
אפשר להתחלחל כאשר עוקבים אחרי ההתעוררות המדאיגה של קבוצות נאו - נאציות 
במערב ובמזרח , שניצלו את חגיגות האיחוד השבוע כדי לתת תזכורת נוספת לקיומן . 
ולמרות הכל , התחושה המרכזית , גם של מבקרים מבחוץ , היא תקווה ואמון . 
סימון וייל , פוליטיקאית צרפתיה ממוצא יהודי וניצולת אושוויץ , התייחסה 
באחרונה במלים אלה לאיחוד , שבו היא נוטה לראות אירוע חיובי ואופטימי : 
" אם אני טועה , לא נותרה עוד תקווה , והתפתחות ההיסטוריה שונה מכפי 
שציפינו . אבל טוב יהיה לדעת שעשינו כל שיכולנו " . גרמניה בידיים גרמניות , 
זוהי העובדה המרכזית שצוינה השבוע בחגיגות בחוצות ברלין ובערים אחרות ברחבי 
הארץ הזאת , שהפסיקה להיות חצויה . כאן , בבירת הרייך השלישי לשעבר , 
הניגוד למצב ששרר עד כה בולט במיוחד . ההיעלמות המהירה של החומה היא רק 
פן אחד של השינוי . הפן האחר , המחזק את תחושת העוצמה המחודשת של גרמניה , 
הוא ויתור בעלות הברית על הסמכויות המיוחדות שמהן נהנו עד כה . בסמכויות 
האלה הן השתמשו לא רק כדי לאסור פעילות של קבוצות נאו - נאציות , אלא גם 
לשם הפקת רווחים ממתן שירותי תחבורה אווירית אל העיר וממנה ( חברות תעופה 
גרמניות לא הורשו עד כה לטוס לברלין ) . המפקדים הצבאיים של כוחות ארה"ב , 
בריה"ם , בריטניה וצרפת היו הפוסקים האחרונים בכל מחלוקת חשובה ופחות חשובה . 
לא פעם , למורת רוחה של האוכלוסייה המקומית , הם שלחו הביתה את חייליהם 
שהסתבכו באונס , ואף ברצח , ובכך הצילו אותם ממתן הדין בפני בתי משפט גרמניים . 
מנקודת ראות ריאליסטית , עכשווית , השאלה הגדולה כיום איננה האם גרמניה 
המאוחדת עומדת להפוך לכר פעולה מועדף של פסיכופטים פוליטיים , ולהיות בקרוב 
למעין " רייך רביעי " חדש . איש אינו טוען ברצינות כי גרמניה המורחבת , 
עם קרוב לשמונים מיליון תושבים , עומדת ליפול בידיהם של מטורפי הימין הקיצוני . 
מבחינה זאת , סיפוחה של מזרח גרמניה למערב גרמניה הוא התפתחות חיובית ביותר : 
משטר רודני שנמשך קרוב לששים שנים , תחילה תחת עריצות נאצית , אחר כך 
תחת שלטונה של כת מיוחסים קומוניסטים , הגיע סוף סוף לקיצו . למרות האחיזה 
שיש עדיין ל"שטאסי " ( המשטרה החשאית של המשטר הקודם ) ולקומוניסטים בחלק 
מזרועות השלטון , אפשר לומר כמעט בוודאות , שהפרקטיקה הדמוקרטית של הרפובליקה 
הפדרלית המערבית תתפשט מעתה גם למזרח . אבל האיחוד בהחלט מעלה מחדש על סדר 
היום הגרמני , והאירופי בכלל , את שאלת הזהות הפוליטית של המדינה המורחבת 
הזאת , העומדת " לעלות כיתה " בדירוג המעצמתי העולמי . הרפובליקה הפדרלית 
של בון , שרבים כל כך במערב עורגים אליה כיום , היתה בעלת זהות אידיאולוגית 
מובהקת . הערכים החשובים היו חופש , דמוקרטיה והשתייכות למחנה המערבי . 
החברת בברית ההגנה הצפון אטלנטית ובקהילה האירופית היו חישוקים חשובים במשימה 
הגדולה של " בניית אומה " על תל החורבות הפוליטי שהותיר המשטר הנאצי . 
הגרמנים ביקשו " להיבלע " באירופה יותר מאשר להשתלט עליה . כיום אפשר 
לשמוע במערב צעירים רבים האומרים , תוך הסתייגות מן האיחוד : " אנחנו 
קרובים יותר אל הצרפתים והאיטלקים מאשר אל האוסיז ( כינוי לתושבי מזרח גרמניה ) 
. . . יידרשו שנים עד שנשתחרר מן המסורת הנוראה שמביא איתו המזרח . . 
. מבחינתנו , החומה יכולה היתה להישאר במקומה " . אבל החומה נפרצה , גם 
אם הדבר הוא במידת - מה למורת רוחם של חלק מן ה"ווסיז " ( כינוי לתושבי 
מערב גרמניה ) . ופירוש הדבר הוא , באופן מיידי , שהרפובליקה הפדרלית 
נפרדת מן הדגש האידיאולוגי החזק שאפיין את זהותה הקודמת , והופכת למדינה 
לאומית רגילה , ככל מדינה אירופית אחרת . עכשיו אין עוד צורך להגיד מערב 
או מזרח . אין סיבה להסתבך בראשי תיבות מוזרים בשפות שונות , ובתארים מפוקפקים 
בשפה הגרמנית עצמה ( המערב - גרמנים , הדמוקרטים , קראו לעצמם הרפובליקה 
הפדרלית הגרמנית . המזרח - גרמנים , שחיו תחת עריצות קומוניסטית , כינו 
את " מדינת הפועלים והאיכרים " שלהם בשם המטעה רפובליקה דמוקרטית גרמנית ) 
. למרות כל העטיפות המילוליות היפות וההצהרות החגיגיות ( " איחוד גרמניה 
יתבצע במסגרת איחוד אירופה " ) , ברור שהשבת הריבונות הגרמנית המלאה , 
במסגרת המורחבת , הוא ניצחון נוסף של הרעיון הלאומי . מערב ומזרח גרמניה 
חזרו להיות גרמניה , ללא תוספות וללא הצטעצעויות , מפני שהמדינה הלאומית 
מוסיפה להיות השחקן הראשי בזירה . חלפה תקופת הביניים של ארבעים שנות הרפובליקה 
הפדרלית , שהיתה יותר מערבית מאשר גרמנית , ושסיפקה תחליף אידיאולוגי נוח 
למה שנראה כחלום של אחרית הימים , שאיש לא התייחס אליו ברצינות : מדינה 
לאומית כלל - גרמנית . אופיינית העובדה שביום איחוד גרמניה , בשלושה באוקטובר , 
נסגרו שערי הרפובליקה הפדרלית המורחבת בפני הפולנים ( שנהנו קודם לכן , 
רחמנא ליצלן , ממעמד של מדינה מנצחת , ויכלו לבוא לברלין מבלי להצטייד 
באשרות ) . המדינה הגרמנית הנוכחית , המשוחררת מהגבלות קודמות על ריבונותה , 
רוצה מעתה לפקח בקפדנות על כניסה של מבקרים מן המזרח , שבמקרים רבים הם 
מהגרים מוסווים המקווים להישאר כאן כדי לשפר את מצבם הכלכלי . איחוד שני 
חלקי גרמניה , שלגבי רבים בוצע במהירות כה גדולה ובצורה מפתיעה , מוכרח 
להסיט את הדגש בה מן הזהות האטלנטית הקודמת אל הזהות היבשתית המסורתית . 
ויש לכך שורת סיבות : גיאוגרפיות , משום שגרמניה שוכנת בלב לבה של אירופה , 
עם הפנים אל השכנות ; כלכליות , מפני שמזרח אירופה היא היעד הטבעי להתרחבות 
כלכלית , למכירות , לקידום עסקים , בעיקר בתחום שבו הגרמנים מצטיינים 
במיוחד מכונות , תשתית , בתי חרושת , מתקני ייצור , אמצעי תחבורה ; 
היסטוריות ותרבותיות , היות שגרמניה טיפחה מאז ומתמיד קשרים הדוקים עם 
שכנותיה במזרח , ורבות מהן ראו בה דגם להערצה ולחיקוי . אין כאן רק עניין 
של התפתחות , חזויה , טבעית , התואמת את מעמדה הגאו - פוליטי החדש של 
גרמניה כמדינה מאוחדת ופתוחה במרכז אירופה . איחוד גרמניה התאפשר , בסופו 
של דבר , בזכות נכונותו של נשיא ברית המועצות , מיכאיל גורבצוב , לפנות 
את 004 אלף החיילים הסובייטים החונים על אדמת מזרח - גרמניה . מבחינה מסוימת 
אפשר לומר כי גורבצוב עשה את הבלתי - נמנע , משום שכוחות הצבא האדום במזרח 
אירופה ממילא נמצאים במצב של התפוררות , וחזרתם הביתה היא רק עניין של זמן 
( תופעות של היעדר ציות להוראות ושל עריקה הלכו ותכפו באחרונה , והחיילים 
נתונים יותר ויותר להתקפות אלימות מצד האוכלוסייה המזרח - גרמנית ) . למרות 
כל אלה , גורבצוב תבע וקיבל מחיר ברור עבור הסכמתו לחסל את הנוכחות הצבאית 
הסובייטית על אדמת גרמניה , ובכך לאפשר איחוד מהיר וחלק , שלא ילוה כנראה 
בהתפרצויות אלימות . הוא הבהיר להלמוט קוהל , שבימים אלה הגשים את משאת 
נפשו והפך ל"קנצלר של כל הגרמנים " , כי מוסקווה רוצה ויכולה להעניק לגרמניה 
המורחבת ריבונות מלאה . אבל כדי לגייס תמיכה מספיקה בשינוי כה רדיקלי במדיניות 
הסובייטית דרושים ביטחונות ברורים ומוצקים , שיעניקו ערבות מספקת למחויבות 
ארוכת - טווח מצד המדינה הגרמנית החדשה - ישנה . ללא מחויבות כזאת תישאר 
בעינה הצלקת שהותירה כאן מלחמת העולם השנייה , ומוסקווה תיאלץ להמשיך להחזיק 
את כוחותיה בשטח שהיה מזרח - גרמניה . את המחויבות שדרש גורבצוב ( וכמובן 
גם קיבל ) אפשר לסכם במונח קצר אחד פנייה אל היבשת . גרמניה המורחבת קשרה 
את עצמה בהסכמים פוליטיים וכלכליים , המחייבים אותה לקיים דיאלוג אינטימי 
עם ברית הנועצות , ולתאם עם מוסקווה כל מהלך דיפלומטי מרכזי . ההתחייבויות 
ארוכות - הטווח בתחומי האספקה , מימון הנסיגה של הכוחות הסובייטיים , בניית 
דירות ומרכזי קניות לחיילים השבים הביתה , סיוע בניצול אוצרות הטבע של סיביר 
ועוד כהנה וכהנה אינן מסתכמות רק במספרים מרשימים ביותר ( מומחים דיברו 
כאן על סכומים של שלושים מיליארד מארק בארבע השנים הקרובות בלבד ) . פירושן 
הממשי הוא אוריינטציה חדשה , שונה . מרכז הכובד הכלכלי עובר מן המערב למזרח . 
יחד איתו משתנים , כמובן , גם ההדגשים בתחום הפוליטי והתרבותי . גרמניה 
כבשה מחדש את זהותה הלאומית . עתה היא עומדת בפני משימה אדירה של זינוק 
חוזר למרחב הגיאוגרפי והתרבותי שבו היא ממוקמת . 
