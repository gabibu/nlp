נציבות מס הכנסה הודיעה אתמול כי היא מתכוננת לביצוע ביקורות ניהול ספרים 
אצל סוכני ביטוח וחברות ביטוח , לנוכח החשש כי אלה יכינו למבוטחיהם פוליסות 
חדשות עם תחולה רטרואקטיווית , ובכך ייהנו מתנאי הפוליסות הישנות לפני החלת 
תקנות שעת חירום למיסוי הרווח הריאלי על הפקדות בביטוח חיים . על - פי תקנות 
שעת חירום תש"ן 0991 , הרווח הריאלי על הפקדות מבוטח בחברת ביטוח יהיה הכנסה 
חייבת בידי המבוטח , ויוטל עליו מס של % 02 . החל יום 09 . 9 . 41 . הרווח 
הריאלי שייצבר בפוליסות שנחתמו לפני 09 . 9 . 41 הן לגבי הפקדות קיימות 
והן לגבי הפקדות עתידיות פטור ממס . לנוכח הפער בתנאי הפוליסות החדשות ביחס 
לפוליסות הישנות , עקב הבדלי המיסוי ביניהן , קיים חשש מניסיון לחתום על 
פוליסות חדשות עם תחולה רטרואקטיווית . נציב מס הכנסה , משה גביש , אמר 
כי בנציבות מאמינים שאם קיימים מקרים כאלה הם מהווים חריגים , אך יש לאתרם 
ולהפעיל את הוראות החוק לגביהם . מהנציבות נמסר שפעולה כאמור לעיל מהווה 
עבירה פלילית הן של המבטח והן של המבוטח . סוכן ביטוח שייתפס בקלקלתו , 
צפוי גם לשלילת רשיונו . 
