בצמרת צה"ל שורר מתח לקראת פרסום פסק הדין במשפט גבעתי ב , האמור להינתן 
הבוקר בשעה 00 : 9 על - ידי נשיא בית הדין הצבאי של פיקוד הדרום , אלוף - 
משנה יורם צלקובניק . במשפט הואשמו ארבעה חיילי מילואים מחטיבת גבעתי בגרימת 
חבלה חמורה לשני תושבי מחנה הפליטים אל - בורייג ברצועת עזה , שאחד מהם 
מת כתוצאה מכך . לפסק הדין נודעת חשיבות עקרונית לגבי אירועים רבים , שאפיינו 
את חודשי האינתיפאדה הראשונים , ולגבי קצינים בכירים , שהיו מעורבים באותם 
אירועים . פסק הדין משתרע על - פני עשרות עמודים ומתייחס גם לפקודות , 
שנתנו באותה תקופה קצינים בצה"ל , ולחוקיותן . בעבר אמר הפרקליט הצבאי הראשי , 
תת - אלוף אמנון סטרשנוב , כי רק לאחר מתן פסק הדין ישקול כיצד לנהוג בקצינים 
בכירים בצה"ל , ששמותיהם הוזכרו בעדויות במשפט כמי שהשתתפו בהכאת ערבים 
והורו לחיילים להכותם . בין קצינים אלה גם האלוף יצחק מרדכי , תת - אלוף 
יעקב אור , אלוף - משנה אפי פיין ואלוף - משנה מירון קרן . 
