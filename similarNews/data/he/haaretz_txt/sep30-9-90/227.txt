בהתאחדות הקבלנים והבונים רואים בחיוב רב את יוזמת האוצר לפנות לוועדת הכספים 
של הכנסת בבקשה לאשר פחת בשיעור % 001 לשנה לגבי השקעות שייעשו בענפי המשק , 
תעשייה , בנייה , לרבות תשתית ומלונאות . שיעור הפחת יינתן לגבי ציוד 
שיירכש ויופעל בתקופה שבין ינואר 1991 לדצמבר 2991 . בהתאחדות הקבלנים סבורים 
כי החלטה כזו תזרז את תוכניות הקבלנים לרכוש ציוד חדש שיאפשר להם השתלבות 
בבנייה המאסיווית הצפוייה בשנים אלו . בשנים האחרונות התיישן חלק מן הציוד 
שהיה בידי הקבלנים , וחברות הבנייה והקבלנים התקשו במציאת מקורות מימון 
לחידוש ציוד זה . עם אישורה הצפוי של ועדת הכספים לבקשה , תיתכן האצה בחידוש 
משק הציוד של הענף ויירכש ציוד שיאפשר מעבר מירבי לתיעוש ולשיטות חדשות שיקצרו 
את הליכי הבנייה . 
