סתבר , שלא רק חברי המאפיה היפאנית , " היאקוזה " , מקצצים לעצמם אצבעות . 
לשבטים בפפואה ישנה מסורת דומה , הקשורה למנהגי אבלות . כשאדם נפטר , 
הקרובים אליו ביותר מקצצים את הפרק העליון של האצבע כמחווה של הקרבה וצער . 
הטקס הוא לגברים בלבד . בימים אלה מוצגים באכסדרת תיאטרון ירושלים תצלומים , 
שצילם מיקי אלקלס בפפואה . אלקלס , בן 72 , נולד בארץ והתחנך בקנדה . 
לאחר השחרור מהצבא , עבד מספר שנים בכוורנות , והיום הוא לומד בבית - 
הספר לצילום " קמרה אובסקורה " . זאת התערוכה הראשונה שלו . פפואה , גיניאה 
החדשה , היתה רק נקודה אחת במסע ארוך שערך אלקלס עם חברתו , טלילה יודפת . 
משך שנה ביקרו השניים בקנדה , בארצות הברית , בהודו , בנפאל , בתאילנד , 
באוסטרליה , בניו - זילנד ובסינגפור . אלקלס חזר עם שלל תצלומים , בעיקר 
תצלומי פורטרט של זקנות , ילדים , תינוקות , קבצנים ותמונות מהשוק . 
בתיאטרון ירושלים בחרו להתמקד בפפואה , כיוון שלא הרבה ישראלים מגיעים 
לאי , הממוקם צפונית לאוסטרליה . אחד התצלומים בתערוכה , המתאר את חגיגות 
ה"סינג - סינג " , הילולת ריקודים שבטית , נבחר על ידי חברת קודק למסע הפרסום 
הבא שלה . אלקלס וחברתו בילו בגונגלים של האי 04 יום , והמצלמה הנציחה 
עולם מבולבל . השבטים בפפואה היו האחרונים שנחשפו לאדם הלבן ולתרבותו . 
חלק גדול מאוד מהשבטים , בעיקר אלה החיים בעומק האי , נחשפו רק בשנות 
ה03 של המאה הנוכחית . וייתכן שקיימים שבטים נוספים שעדיין לא נחשפו . 
עובדה זאת משתקפת בתמונות , שמציגות תערובת מוזרה של תרבות המערב עם תרבות 
הגונגל : פפואני זקן לבוש מקטורן מהודר , שמתחתיו מתנפנפת חצאית עלים , 
מהודרת לא פחות . 
