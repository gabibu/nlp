בלקסיקון הדיפלומטי מוכרת " קונסוליה כללית " רק בתקן של נציגות , המסונפת 
לשגרירות בבירה המארחת למשל , הקונסוליה הכללית בניו - יורק אך לא כגוף 
עצמאי , העומד ברשות עצמו . במעמד נחות יותר נמצאים קונסולים " ( לא " קונסולים 
כלליים " ) , כמו זה המייצג את ישראל בבומביי , ולא בניו - דלהי הבירה . 
בצר לה , הסכימה ישראל להסתפק בקציני אינטרסים ( למשל , בפולין לפני 
חידוש היחסים המלאים ובמדינות רבות באפריקה ) מעמד השמור , בדרך - כלל , 
לנציגי מדינות הנתונות במצב מלחמה . באתונה , עד ההכרה דה - יורה לפני 
חודשים מספר , ייצג את ישראל דיפלומט , שנשא בתואר " נציג דיפלומטי " . 
בעבר היה מקובל להעניק לבנים חורגים מעמד של צירים או מיופי - כח , כלזה 
המצייג את ישראל בטורקיה . במקום הנחות ביותר נמצאות נציגויות מסחריות , 
לשכות תיירות ונציגויות אקדמיות ההמצאה הסינית - ישראלית . לפני שנתיים - 
שלוש נראתה קונסוליה כללית במוסקווה , שדגל ישראל מונף עליה , כחלום רחוק . 
אז קידמה ישראל בברכה את היצור המוזר , " משלחת קונסולרית " , שפעלה בחסות 
שגרירות הולנד . סמכויותיה של זו הוגבלו לבדיקת הרכוש הישראלי בבריה"ם ולהנפקת 
אשרות באמצעות ההולנדים . במשך הזמן הרחיבו ראשי הנציגויות במוסקווה ובתל - 
אביב את סמכויותיהם גם לתחומים מדיניים . פריצת הדרך אירעה כאשר הופעלו 
שתי הנציגויות להסגרת חוטפי המטוס הסובייטי לישראל . היום , כאשר נותנת 
בריה"ם את ברכתה לאיחוד הגרמניות ולצירופה של מזרח - גרמניה לברית נאט"ו , 
מקבלת בשורת הקונסוליות פרופורציה אחרת . לאחר ששני שרים ישראלים , מהימין 
ומהימין הקיצוני , התקבלו בלשכת גורבצוב , מותר היה לצפות שישראל תחדל 
להיות הממזר של מוסקווה . מנכ"ל משרד החוץ לשעבר , גדעון רפאל , שאל אמש : 
" לאחר שבריה"ם ניתקה את היחסים ודחתה במשך 32 שנה את חידושם , לאחר שמתנהלים 
קשרים די תדירים בנושאים כלכליים ואחרים , ולאחר שישראל גילתה רצון טוב 
בסיוע לנפגעי רעש האדמה בארמניה ובפרשת המטוס החטוף מדוע הם מציעים לנו 
פחות מיחסים דיפלומטיים מלאים , ומדוע אנו מסתפקים בכך ? במשרד החוץ אין 
חולקים על הדיפלומט הותיק . המשמשים כיום במלאכה מציבים מול הקומה הזקופה 
את ה"ריאל פוליטיק " : השחרור מהתלות בהולנד יאפשר להגדיל את צוות הנציגות 
במוסקווה ולשפר את הטיפול בעולים עניין חשוב אפילו יותר מדגל במוסקווה . 
כך או כך , יש להניח כי בפמלית שר החוץ , דוד לוי , לא חשבו אף לרגע 
על האפשרות לוותר על הכותרות השמנות של עיתוני היום . 
