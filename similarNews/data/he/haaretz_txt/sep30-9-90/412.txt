ואשינגטון ( מיוחד ל"הארץ " ) . בארה"ב התחילה אתמול שנת הכספים החדשה 
בסימן נוסחה מסתמנת של פשרה על היקף התקציב הפדרלי , אבל עם מעט מאוד סיבות 
לאופטימיות כלכלית . הנוסחה , שעליה הסכימו בחריקת שיניים הנשיא גורג בוש 
וראשי הקונגרס שלשום , מצילה את הקבינט משיבוש מיידי של חלק ניכר מפעולותיו . 
אילמלא הושגה , היתה יורדת אתמול גיליוטינה מכאיבה על רוב סעיפי ההוצאות 
בתקציב וחותכת באופן שרירותי כמאה מיליארד דולר . המכאניזם הזה נוצר לפני 
חמש שנים , כדי לפטור את ארה"ב מגירעון מחמיר והולך במאזן התשלומים שלה . 
החוב הלאומי של ארה"ב עומד כיום על שלושה טריליון ( 000 , 003 מיליארד ) 
דולר . אף כי הבורסה בניו - יורק קיבלה בקורת רוח את הפשרה , ומדד הדאו 
גונס זינק בסוף השליש השני של יום המסחר ב55 נקודות , היה ברור אתמול לכל 
פוליטיקאי ואשינגטוני , כי המחיר מכאיב וכי מחירים מכאיבים ממנו עוד ייתבעו 
בשנים הבאות . הפשרה תחסוך לארה"ב בשנה המתחילה היום 04 מיליארד דולר . 
אבל עוד לפני שיבשה חתימת המתפשרים , כבר הודיע מנהל התקציבים בממשל בוש , 
כי הגירעון החזוי בתקציב השנה יתקרב אל הסף המבהיל של 003 מיליארד דולר , 
פי שניים ממה שנחזה רק לפני כמה חודשים . הסיבה העיקרית היא ההאטה הכללית 
במשק האמריקאי , המקרבת אותו לכלל שפל ראשון זה שמונה שנים . על זה נוספה 
הכפלת מחירי הנפט הגולמי בגלל המשבר במפרץ הפרסי . הנוסחה החדשה , שאימוצה 
מותנה בהסכמה ללא סייג של הקונגרס עד סוף השבוע , יוצרת את הכלים לקיצוץ 
005 מיליארד דולר מן התקציב בחמש השנים הבאות . היא גם דוחה עד 6991 את 
איזון התקציב . חוק דראקוני , הידוע כ"גראם - ראדמאן - הולינגס " , על 
שם שלושת הסנאטורים שיזמו אותו , חזה ב5891 את איזון הגירעון ב3991 . החוק 
הזה הכתיב , מאז התקבל , רבים ממהלכי הפוליטיקה האמריקאית מבית ומחוץ , 
והוא שאילץ את הנשיא בוש להסכים להעלאת מסים , בניגוד להבטחת הבחירות המפורשת 
שהשמיע ב8891 . סעיף ההוצאות הפגוע ביותר בפשרה הוא ביטחון . הוצאות הפנטגון 
תקוצצנה בחמש השנים הבאות ב86 מיליארד דולר . סיוע החוץ יישאר על כנו , 
בהתאמה לאינפלציה , עד 3991 . אז הוא ייכרך יחד עם שורה של הוצאות פנים 
והגנה , שבהן ייתבע קיצוץ כללי של 511 מיליארד דולר . אבל במידה שגורל הפשרה 
הזו מוטל בספק , הוא קשור בשני עניינים אחרים , שיש להם נגיעה ישירה ורבת 
משמעות לחייהם של מיליוני אמריקאים . אנשי קונגרס דמוקרטיים , בייחוד בבית 
הנבחרים , עשויים להתנגד לייקור הוצאות הרפואה לקשישים , בייחוד בימים 
של משבר כלכלי ושל סכנה כפולה של אינפלציה ושל מיתון . אנשי קונגרס רפובליקנים 
שמרנים מתנגדים בתוקף לשורה של מסים עקיפים על דלק , על סיגריות ועל משקאות 
חריפים ולקיצוץ הפטור ממס לבעלי ההכנסות הגבוהות . כנראה , נשקף האיום 
העיקרי מצד הרפובליקנים , הרואים בבפשרה הפניית עורף לעקרונות היסוד של 
הכלכלה השמרנית , אשר היטיבו כל - כך לשרת את הנשיא רייגן . השמרנים מאמינים , 
כי לא זו בלבד שמסים חדשים אינם הדרך להיחלץ מן המשבר , אלא שנחוצות הקלות 
במס , כדי להגביר השקעות . למען האמת , האמונה הזו אינה מזוהה היסטורית 
דווקא עם הימין , אלא עם גישות סוציאל - דמוקרטיות אירופיות , מבית - מדרשו 
של הכלכלן הבריטי מילטון קיינס . ציר רפובליקני אחד הכריז שלשום , כי הפשרה 
משולה ל"יאלטה כלכלית " , ובאותה מידה שהסכם יאלטה היה כרוך ב"מכירת אירופה " , 
כך כרוכה הפשרה החדשה ב"מכירת משלמי המסים " . הלילה היו דיווחים בארה"ב , 
כי הבנק המרכזי ( " פדרל ריזרב " ) נוטה עכשיו להוריד את שערי הרבית . 
הממשל דוחק בבנק זה זמן רב לנקוט צעד כזה , באשר הורדת שערים היא אמצעי 
מסורתי להאצת הפעילות הכלכלית . סיבה מרכזית לרמת השערים הגבוהה יחסית ( 
כ%01 ) היא הגירעון בתקציב . לכיסוי הגירעון נאלצת הממשלה להסתמך על פיקדונות 
דולאריים של ממשלות ומשקיעים מחו"ל ושערי רבית מפתים הם הדרך למושכם לארה"ב . 
