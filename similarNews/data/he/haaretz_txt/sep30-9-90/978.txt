( ע"ר וע"ץ ) . מצרים הזהירה את סעודיה ואת יתר מדינות ערב , כי ארגון 
הטרור הפלשתיני הקיצוני , בהנהגת אבו - נידאל , מתכנן התקפות על ארצותיהם 
כך דיווח אתמול " אל - אהראם " . העיתון מסר כי שלטונות מצרים קיימו מגעים 
בנושא עם מדינות ערביות אחרות , " לאחר שהוכח כי ארגונו של אבו - נידאל 
כבר שלח כמה כנופיות טרוריסטים לבצע פעולות טרור במדינות אלה " . סוכנות הידיעות 
המצרית מסרה , כי השלטונות עצרו חמישה פלשתינאים מארגונו של אבו - נידאל . 
ארגון זה תואר על - ידי שלטונות הביטחון האמריקאים כארגון הטרור המסוכן 
ביותר בעולם . בידיעת סוכנות הידיעות המצרית , המסתמכת על מקורות ביטחוניים , 
נאמר כי בידי כנופיות הטרוריסטים נשק וחומרי נפץ ובכוונתם לבצע פעולות טרור 
וחבלה באתרי תיירות ונופש , כיכרות , ובמחוזות דרום סיני וים - סוף . עוד 
נאמר בידיעה , כי החשודים שנתפסו נחקרו בקשר להתקפה על אוטובוס התיירים 
הישראלי במצרים , בפברואר שעבר . בתקרית זו נהרגו 8 ישראלים ושני מצרים . 
מקורות ביטחוניים מסרו לכתב רויטר , כי התביעה המצרית מכינה כתבי אישום 
נגד 51 מחבלים פלשתינים ועיראקים , שנעצרו בחשד לתיכנון מעשי חבלה וטרור . 
מקורות ביטחוניים אמרו כי 11 מחבלים חשודים נעצרו ונמשכים חיפושים אחרי ארבעה 
נוספים . כמו - כן , נעצרו לחקירה פלשתינאים ועיראקים נוספים , אולם התביעה 
אינה מכינה כתבי אישום נגדם . שלטונות הביטחון המצריים חוששים כי ארגוני 
מחבלים התומכים בעיראק , עלולים לבצע פיגועים באתרי תיירות , כמו הפירמידות , 
מוזיאונים ובתי - מלון , כתגמול להחלטת מצרים לשלוח צבא וטנקים לאזור המפרץ 
הפרסי . עוזר שר הפנים , גנראל נביל עותמאן , אמר כי ארבעה פלשתינאים נעצרו 
בדירה בקהיר ובחיפוש אצלם נמצאה מפה , שעליה סומנו אתרים לביצוע פיגועים . 
בראיון לאל - אהראם אמר עוסמן כי החשודים שנתפסו הם אנשי ארגונו של אבו - 
נידאל , שנכנסו למצרים עם דרכונים מזויפים . לפי ידיעות בעיתונות המצרית , 
מספר הפלשתינאים שנעצרו מאז הפלישה לכוויית כחשודים בעבירות ביטחוניות מגיע 
ל32 . כמו - כן נעצרו 7 עיראקים , בחשדות דומים . 
