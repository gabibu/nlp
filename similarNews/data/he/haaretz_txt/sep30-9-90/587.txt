ניו - יורק ( מיוחד ל"הארץ " ) . הממשל האמריקאי הסכים להעניק לישראל ערבויות 
בנקאיות להלוואה בסכום של 004 מיליון דולר , כסיוע לבניית דירות לעולים 
מברית המועצות . על כך מסר אתמול בניו - יורק שר החוץ , דוד לוי . את ההודעה 
על ההסכם קיבל סמנכ"ל משרד החוץ , איתן בנצור , בשיחה טלפונית מעוזרו של 
גיימס בייקר , דניס רוס , כשעתיים לפני שהשר ופמלייתו עמדו לצאת לנמל התעופה 
בדרכם לישראל . לדברי השר , הסתפק הממשל בהבטחה כי ישראל כי לא תנקוט במדיניות 
של הכוונת עולים ליהודה ושומרון ומתן תמריצים יחודיים לעולים שיתגוררו בשטחים . 
עם זאת , הטעים לוי כי ישראל לא נסוגה מעמדתה החד - משמעית כי לא תאסור 
על כל אדם להתיישב בכל מקום שיבחר . בתמורה להסכמת הממשל להעניק את הערבויות 
הסכימה ישראל למסור למשרד החוץ האמריקאי דיווח תקופתי על תוכניות הבינוי 
לעולים , על שיטת התמריצים הנהוגה ועל פעולות אחרות בתחום ההתנחלויות . 
צוין כי הדיווח ייעשה על בסיס שנתי , ויינתן רק כאשר תתבקש ישראל למוסרו . 
מקור בפמליית השר הדגיש כי אין לפרש את הדיווח כהסכמה ישראלית למסור לממשל 
דין וחשבון על מעשיה בההתנחלויות , דבר לו התנגד השר בתקיפות בדיונים על 
מתן הערבויות . לדברי המקור , הסכמת ישראל מוגבלת להעברת מידע על פעולות 
הבינוי בשטחים והדבר נעשה מתוך התחשבות בבייקר . הוא הוסיף כי ההסכם מהווה 
בסיס לערבויות אמריקאיות נוספות בעתיד . קפידבין פקידים במחלקת המדינה האמריקאית 
אמרו אתמול כי ההסכם בין הממשל לישראל לגבי תנאי הערבויות לשיכון עולים יאפשר 
לארה"ב פיקוח הדוק יותר על פעילות ההתנחלות של ישראל . לדברי הפקידים , 
שתי נקודות החשובות ביותר לארה"ב בהסכם הן ההתחייבות הרשמית של ישראל כי 
היא אינה מתכוונת ליישב עולים בשטחים , הדבר מהווה אינדיקציה להכרה ישראלית 
בכך שההנחלויות הן עניין רגיש ושנוי במחלוקת , וההתחיבות לאפשר לממשל גישה 
למידע על מקור המשאבים המוקצים לפיתוח ההתנחלויות . לדבריהם זהו מנגנון 
הפיקוח ההדוק והקפדני ביותר על התנחלויות שארה"ב השיגה אי - פעם , והם מצפים 
כי הוא יאפשר לממשל לרסן את היקף פעילות ההתנחלות של ישראל בשטחים . בעקבות 
הההסכם צפויה בקרוב בקשה ישראלית לערבויות נוספות בסכום של עד ארבעה מיליארד 
דולר . מקורות מדיניים בירושלים אמרו כי הסיכום מהווה תקדים חשוב , שכן 
הממשלה זקוקה בדחיפות לסכומים נוספים , לצורך בניית דירות והכנת מקומות 
תעסוקה לעולים . הבוקר ידווח לוי לראש הממשלה על הסיכומים בעניין התנאים 
למתן הערבויות . מלשכת ראש הממשלה נמסר כי עדיין לא נתקבל דיווח מפורט על 
ההסדר . יועץ ראש הממשלה לתקשורת , אבי פזנר , מסר כי לוי נהנה ממלא הסמכות 
לפעול במסגרת מדיניות הממשלה . בצד שביעות רצון שהובעה אמש בירושלים , 
הובע חשש מפני תגובת הימין לדיווח מוקדם על תוכניות ההתנחלות . העובדה כי 
בירושלים ניזונים מדיווחי העיתונות , מעוררת את הסברה שכאשר ייחשפו הפרטים 
המלאים של ההסדר יתברר כי לוי הסכים לאפשר התערבות אמריקאית בהחלטות פנימיות 
של ישראל . בקרוב יגיע ארצה צוות של אנשי אגף התקציבים בבית הלבן שיעסוק 
בהיבטים הטכניים של מימוש הסדר הפיקוח . 
