שיחות תיאום נערכו אתמול בדמשק בין מצרים לסוריה וברבת עמון בין ירדן לאש"ף , 
בעניין משבר המפרץ והשפעתו על היחסים הבין - ערביים . לדמשק באו אתמול , 
סגן ראש הממשלה ושר החוץ המצרי ד"ר עסמת עבד אל - מגיד ויועץ הנשיא חוסני 
מובארק , ד"ר עוסאמה אל - באז . השניים נועדו עם עמיתיהם הסוריים פארוק 
א - שרע ונאסר קדור , במסגרת ההכנות לכינוס הוועדה העליונה המשותפת לשתי 
המדינות , בראשות ראשי הממשלות . ד"ר עבד אל - מגיד אמר , כי השיחות נועדו 
לגיבוש עמדה משותפת , שתביא לתוצאות חיוביות וליציבות באזור . עמיתו הסורי 
א - שרע אמר כי התיאום בין מצרים לסוריה מהווה אבן פינה לשיתוף הפעולה האמיתי 
בין המדינות הערביות . השר הסורי הביע את התנגדות ארצו ליצירת קשר בין הפלישה 
העיראקית לכוויית , לבין הבעיה הפלשתינית , בציינו כי הדבר " יתן תואנה 
בידי ישראל להצדיק את הכיבוש " . הנשיא חאפז אסד והמנהיג הסובייטי מיכאל גורבצוב , 
החליפו אתמול איגרות ברכה , לרגל יום השנה לחתימת ההסכם לידידות ולשיתוף 
הפעולה בין שתי המדינות . אסד הביע את בטחונו , כי יחסי שתי המדינות מסייעים 
ליצירת יציבות באיזור . אבו דאבי ( ע"ר ) . הצבא הסורי המוצב בסעודיה , 
יסייע בהדיפת כל התקפה מצד עיראק על הממלכה , אולם לא יצטרף להתקפה על 
עיראק אמר אמר מפקד הצבא העיראקי , גנראל עלי חביב , בראיון שהופיע אתמול . 
" הכוחות העיראקים באו כדי להגן על סעודיה ועל האתרים המוסלמים . אנו לא 
ניטול חלק בכל מיתקפה באיזור " , אמר הגנראל , בראיון לעיתון " אל חליג " , 
המופיע בשארגה . חביב הזהיר , להלן , את סעודיה , מפני פתיחה במלחמה . 
" אני מקווה כי הם לא יפתחו במעשי איבה מכל סוג שהוא . דבר כזה רק יביא 
לאבידות כבדות לצבא שלהם " , אמר . לסוריה יש כיום 000 , 4 חיילים בסעודיה 
ובנסיכויות המאוחדות . דיפלומטים באזור אמרו כי סוריה תשלח 000 , 11 חיילים 
נוספים . 
