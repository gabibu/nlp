היחידה הארצית לחקירות הונאה של המשטרה החלה אתמול בסבב חקירות נוסף של אישים 
ובעלי תפקידים בש"ס ובמשרד הפנים , בהם כאלה המקורבים לשר הפנים אריה דרעי . 
סבב זה נערך במסגרת חקירה כוללת הנערכת זה חודשים מספר על העברת הכספים 
ממשרד הפנים למוסדות ולאישים המקורבים לש"ס באמצעות הרשויות המקומיות . ביחידה 
הארצית לחקירות הונאה נחקרו אתמול עד לשעות הלילה המאוחרות מספר אישים בכירים 
מתנועת אל - המעיין המזוהה עם ש"ס . עד לשעת מסירת הידיעה סירבה המשטרה 
לאשר את קיום החקירה או לומר אם יש כוונה לעצור את האישים האלה . נודע , 
כי הדלפת הידיעה לתקשורת על סבב החקירות הנוכחי הביכה את המשטרה . הנחקרים 
נשאלו באשר למקורות הכספיים של תנועת אל - המעיין , ועל כספים בסכומים גדולים 
שהועברו לתנועה באמצעות משרדי ממשלה וגופים שונים . נראה כי בחקירה אתמול 
נבדקו גם גרסות של אחדים מהנחקרים בקשר לעסקות הדירות שביצע השר דרעי . מגורמים 
המקורבים לחקירה נודע כי בימים הקרובים צפויה חקירתם של בעלי תפקידים נוספים 
במשרד הפנים , בש"ס ובגופים המקורבים למפלגה . גורם משטרתי בכיר לא שלל 
אפשרות שהשר דרעי ייחקר פעם נוספת . ראשי המשטרה ואגף החקירות שלה , עדיין 
אינם משוכנעים שהחקירה האינטנסיווית המתנהלת בחודשים האחרונים , תביא להגשת 
כתב אישום נגד השר ומקורביו . חששות אלה גרמו למבוכה וחששות בקרב המעורבים 
בחקירה . נראה כי זו גם עמדתם של גורמים משפטיים בכירים המלווים את החקירה . 
ההערכה היא כי החקירה בפרשת דרעי תימשך עוד שבועות מספר לפחות . כי כ02 
פעילי התנועה למען איכות השלטון בישראל , הפגינו אתמול בקריאה לשר הפנים 
להשעות עצמו מתפקידו עד לתום החקירה נגדו . לחילופין , תבעו מראש הממשלה 
להביא להשעייתו של דרעי . התנועה לאיכות השלטון , היא הגלגול החדש של התנועה 
לשינוי שיטת הממשל . כזכור , שבת אליעד שרגא , העומד בראשה , משך 08 
יום מול משכן הנשיא בקריאה לשינוי שיטת הממשל בישראל . קפידבינלדברי הפעילים , 
חוק שירות המדינה קובע שעובד , או פקיד ממשלה נגדו מתנהלת חקירה פלילית 
בעבירה שיש עמה קלון , יושעה לאלתר על - ידי נציב שירות המדינה , בהתייעצות 
עם היועץ המשפטי לממשלה . לטענתם , השר דרעי הוא לצורך עניין זה עובד מדינה , 
ולא ייתכן כי יהיה שותף עתה בתוקף תפקידו לקבלת החלטות הרות גורל למדינה . 
בחודשיים וחצי מאז פורק אוהל המחאה מול בית הנשיא , עברה התנועה בראשותו 
של שרגא שלב התגבשות מחדש . היום תקיים התנועה במכון ון - ליר בירושלים 
רב - שיח בהשתתפותו של השופט חיים כהן . 
