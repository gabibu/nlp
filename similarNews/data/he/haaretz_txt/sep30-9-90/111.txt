" בלגרד ( אי - פי וע"ר ) . תחנת משטרה נכבשה בלילה שבין ששי לשבת , 
בעיר דבור בקרואטיה , בידי יותר מאלף תושבים סרבים זועמים שנטלו עמהם את 
כלי הנשק והקימו מחסומים ברחובות העיר . בעימות שהתפתח בעקבות זאת עם כוחות 
הביטחון הקרואטיים , נפצע איש משטרה ונעצרו 72 אזרחים . סוכנות הידיעות 
היוגוסלווית טניוג , מסרה אתמול כי כוחות משטרה מיוחדים נקראו כדי " לקחת 
חזרה את כלי הנשק מידי האזרחים " . לא נמסר , על עימותים במהלך הסריקות 
אחר נשק שבידי אזרחים , אך עדים סיפרו על בדיקות מדוקדקות בכלי רכב , במחסומים 
שהוצבו על ידי המשטרה המיוחדת . על התקרית בתחנת המשטרה בדבור נמסר , כי 
בתחנה שנכבשה בידי האזרחים הסרבים , נמנעו השוטרים מלהפעיל נשק , כדי למנוע 
שפיכות דמים . הסרבים ברפובליקה הקרואטית טוענים לדיכויים בידי השלטונות 
המקומיים . המהומות האתניות פרצו בשני ישובים מדרום לעיר הקרואטית הראשית 
זגרב , בערים פטרינזה ודבור , מרחק 033 קילומטרים מערבית מבלגרד הבירה . 
אולם התסיסה ואי היציבות מאפיינת שש רפובליקות בפדרציה . בקרואטיה טענו 
אנשי משרד הפנים , כי ידם של פוליטיקאים סרביים היתה בעידוד המהומות , 
שכונו בפי הקרואטים " פעולות טרור " . הפרלמנט של סרביה , הרפובליקה הגדולה 
ביותר של יוגוסלווייה , אישר ביום שישי חוקה חדשה , הפותחת את הדרך לבחירות 
רב - מפלגתיות , אך מצמצמת את האוטונומיה במחוז קוסובו , המסופח לסרביה . 
אוכלוסייתו של מחוז זה הינה ברובה תושבים אלבנים , הנאבקים על הרחבת האוטונומייה 
שלהם . חברי הפרלמנט של סרביה אישרו ברוב מוחץ את החוקה , השוללת מקוסובו 
את רוב סמכויותיה , שניתנו לה על פי חוקה משנת 4791 , וקיצצו בסמכויות 
הפרלמנט , הממשלה ובתי המשפט של המחוז . החוקה גם ביטלה את ההגדרה " סוציליסטית " 
ושרידים אידיאולוגיים אחרים מן החוקה הקומוניסטית הישנה , והניחה את היסודות 
לבחירות רב - מפלגתיות ראשונות בסרביה מאז מלחמת העולם השניה . מצפים כי 
בחירות אלו יתקיימו תוך חודשים ספורים . רק נוכחות מאסיווית של כוחות משטרה 
וביטחון במחוז קוסובו מונעת התפתחות של מהומות , כאשר מעשי איבה פורצים 
מדי פעם בין האלבנים ( מוסלמים ) , לבין המיעוט הסרבי ( סלאווים ) באזור . 
בסלובניה , הרפובליקה הצפונית של יוגוסלאוויה , גובר הלחץ להיפרד מהפדרציה , 
בה הרפובליקה הסרבית היא המאוכלסת ביותר . 
