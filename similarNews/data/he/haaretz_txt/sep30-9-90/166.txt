" שלוש אחיות " של אנטון צכוב , בביצוע " סדנת השחקנים " , תועלה כהצגה 
אורחת בפסטיבל עכו . ההצגה מבוימת בידי אהרן אלמוג , במסגרת סדנה משותפת 
של התיאטרון הקאמרי והסטודיו למשחק של ניסן נתיב , שמטרתה לעודד ולטפח 
שחקנים צעירים . עם תום הפסטיבל , יעברו " שלוש האחיות " אל במת החזרות 
של הקאמרי , שם מוצג עד היום " המלט " , שהועלה לראשונה בפסטיבל עכו בשנה 
שעברה . מחזהו של צכוב , שבכורתו העולמית היתה בתיאטרון האמנותי של מוסקווה 
ב1091 , תורגם לעברית בידי עזה צבי . אולגה ( פביאנה מיוחס ) , האחות 
הבכירה ומורה בבית - ספר , מאשה ( מיכאלה עשת ) הנשואה למורה בבית - 
הספר , קוליגין הטרחן ( שולי רנד ) , והאחות הצעירה אירינה ( רותי גולדברג ) 
מתגוררות יחד בבית אביהן הגנרל , לאחר מותו . הבית שוכן בעיירה קטנה בצפון 
רוסיה , והבנות משתוקקות לשוב למוסקווה , העיר שבילו בה את שנות ילדותן . 
אחיהן המלומד , אנדריי ( רמי הויברגר ) , יאפשר להן לשוב לעיר הגדולה , 
אם יתמנה לפרופסור באוניברסיטת מוסקבה . אבל , בניגוד לציפיות , הוא 
מתאהב בנטאשה ( נעמה שפירא ) ומחליט לשאתה לאשה . נטאשה משתלטת על החיים 
בבית , והשלוש מתחילות להבין שעם בואה יורד לטמיון רעיון השיבה . בבית 
האחיות מתארחים אנשי צבא המוצבים בעיירה והמביאים עמם את ניחוחות העולם 
הגדול . מאשה מפרה את שיממונה הרגשי כשהיא מתאהבת במפקד סוללת התותחנים 
ורשינין ( שמוליק לוי ) , נשוי ואב לשתיים , המרבה באמרות פילוסופיות 
בעוד אשתו , שנשארה במוסקבה , מרעילה את עצמה . אחרי אירינה מחזרים הסגן 
המשעשע טוזנבך ( ארז שפריר ) וחברו , סוליוני ( יהויכין פרידלנדר ) 
, קצין מטה זועף . המתח , המריבות והתככים נקטעים בפרצי צחוק ורגעי 
הומור קלילים . הדמויות נאבקות ומתייאשות , חולמות על עתיד ורוד , אך 
ממשיכות לשאת בנטל . בתיאטרון באר - שבע נמשכות במקביל חזרות על גירסה נוספת 
של המחזה . הבמאי הוא גדליה בסר , ושלוש האחיות הן ליאת גורן , ליאורה 
ריבלין ודפנה רכטר . קצין התותחנים ורשינין הוא רפי תבור . השאלה אינה 
מי משתי קבוצות האחיות יגיע ראשון למוסקווה , אלא מי מהן תמצא חן יותר בעיני 
הקהל . אין זה אירוע רגיל בארץ , שהקהל יכול ליהנות משתי הפקות במקביל 
של מחזה שהוא כמעט קלאסיקה . 
