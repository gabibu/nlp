מקור צבאי המקורב לפרקליטות הצבאית אמר אמש ל"הארץ " כי מעיון בפסק הדין 
במשפט גבעתי ב אפשר לומר בוודאות כי אין מקום לפתוח בחקירה נגד האלוף יצחק 
מרדכי או נגד תא"ל יעקב אור המוזכרים בהכרעת הדין . עם זאת אומר המקור כי 
הפרקליט הצבאי עתיד להורות על פתיחת חקירה נגד מפקד חטיבת גבעתי לשעבר , 
אלוף משנה אפי פיין , שעליו מותח פסק הדין ביקורת קשה . מקורות צבאיים 
רשמיים מסרו כי הפצ"ר עדיין לומד את פסק הדין , וכי טרם נפלה החלטה אם לפתוח 
בחקירה נגד מי מהמעורבים . יום לאחר פרסום פסק הדין אמר חייל מילואים המשרת 
בעזה , כי " קשה מאוד לתפקד כאשר יש חשש שתמצא עצמך יושב על ספסל הנאשמים " . 
לדברי חיילי מילואים , בעזה ובגדה מתבצעים מעשים חמורים בידיעת מפקדים 
בכירים , אך כולם מעלימים עין . " מי לא יודע שמכים תושבים ערבים גם לאחר 
מעצרם . הרי כולם יודעים אך שותקים " , אמר מג"ד במילואים המשרת ברצועה . 
ח"ך יצחק רבין , מי שכיהן כשר הביטחון , אמר אתמול כי לא הוא ולא הדרג 
הבכיר הצבאי נתנו פקודות לשבור ידיים ורגליים . לדבריו , גם בפסק הדין 
נאמר מפורשות כי לא היתה זו פקודה של הדרג הצבאי . " אני אחראי להחלטה שניתנה 
לחיילי צה"ל בשטחים לעבור מהתגוננות להסתערות על המתפרעים האלימים , וזאת 
כמובן בעת מרדף אחריהם , ובעת התנגדות למעצר . צה"ל נדרש על - ידי להסתער 
עם אלות כדי להשתלט על המתפרעים ולחסל את ההתפרעות " , אמר רבין . " אני 
מכיר את שני אלופי הפקודים , יצחק מרדכי ועמרם מצנע , שנשאו יותר מכל מפקד 
בכיר בצבא את המשימה הקשה הזאת של עמידה מול התקוממות עממית . זו לא היתה 
מלחמה מול ארגון טרור , זו היתה התקוממות , שהקיפה את מרבית הציבור הפלשתיני 
בשטחים . היו אלה המונים משולהבים , מוסתים ופועלים באלימות ואני משוכנע 
שאף אחד משני אלופי הפיקוד לא נתן הוראות להשתמש בצורה הזו , ובאיזו שהיא 
צורה , במכות כעונש " , אמר ח"ך רבין . בהתייחסו לנאשמי משפט גבעתי ב , 
אמר : " אני מבין את מצוקתם , אני חש קושי רב למשימה שהוטלה עליהם , 
אבל בשום פנים אינני יכול להסכים עם החריגה הזאת " , אמר רבין לעיתונאים . 
סניגוריהם של ארבעת חיילי גבעתי מכינים כבר את הערעור שיוגש לביה"ד לערעורים . 
