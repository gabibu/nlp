לא . אנחנו מודעים לכך שאנו חיים ליד הגבול . כולנו יודעים שאי אפשר לסגור 
את הגבול בצורה הרמטית ומדי פעם צפויים ניסיונות של אזרחים , או חיילים 
ירדנים , לחציית הגבול וניסיון לחדור ליישובים שלנו . נכון שידענו שנים 
של שקט . אבל לאורך כל אותן שנים לא שכחנו שהיישובים שלנו נמצאים במרחק 
של 051002 מטר מגדר המערכת . כל מי שחי ביישוב הסמוך לגבול , יודע שיש 
לכך מחיר . כמובן שעלינו להיות מוכנים ודרוכים כדי למנוע הפתעות בלתי נעימות . 
אנחנו יותר ממוכנים . עובדה שכל ניסיונות החדירה נכשלו . גם הירדני שחצה 
שלשום את הגבול ליד כפר רופין נהרג ע"י חיילי צה"ל . אני שמח לציין שישנה 
ערנות ודריכות לא רק ביישובים , אלא גם בקרב כוחות הביטחון . חטיבת המילואים 
של צה"ל שמשרתת באזור שלנו , זו חטיבת העמקים המורכבת מאנשי מילואים המתגוררים 
ביישובים עצמם . הם ערניים מאד ויודעים היטב איזו משמעות יש לשמירה על הבית 
כשהגבול נמצא בקרבת מקום לבתי הקיבוצים . לא . אנחנו מורגלים לכך . היישובים 
שלאורך הגבול עם ירדן ידעו בעבר תקופות קשות פי - כמה לפני מלחמת ששת הימים . 
כולם מתודרכים וערוכים בדיוק כיצד לנהוג כשמוכרזת כוננות בשל חדירה דרך 
הגבול . נכון שאני רגוע , אבל בשום פנים ואופן אין שאננות , אלא קיימת 
דריכות תמידית וכוננות לכל אפשרות . אני מקווה מאוד שגם להבא , אם וכאשר 
יהיו ניסיונות חדירה מירדן ויגלו פריצה בגדר המערכת , חיילי צה"ל יידעו 
להגיב באותה הצלחה ויעילות כפי שפעלו הפעם . 
