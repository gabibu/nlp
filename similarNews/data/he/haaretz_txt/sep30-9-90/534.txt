האוצר מצפה כי המערכת הבנקאית תגייס ממקורות בחו"ל בחמש השנים הקרובות כ01 
מיליארד דולר . הערכות אלה של האוצר נמסרו לראשי המערכת הבנקאית בפגישות 
שקיים עמם בשבועות האחרונים חשב האוצר , אלי יונס . בסך הכל מתכוון האוצר 
לגייס בשנים הקרובות 0304 מיליארד דולר בעיקר ממקורות חוץ . חשב האוצר הביע 
את שאיפתו כי גיוסי ההון יהיו במקורות לטווח הבינוני והארוך , אך במערכת 
הבנקאית הביעו ספק ביחס לתוכניות אלה . בבנקים מעריכים כי המערכת לא תוכל 
לעמוד בסכומי גיוס כאלה , ובוודאי לא לטווחי הזמן שאליהם שואף האוצר . 
אהרון פוגל , יו"ר דירקטוריון לאומי ושות , העריך אתמול כי תוכנית האוצר 
לגיוס ההון רק בחו"ל אינה מציאותית . פוגל אמר כי לאוצר לא תהיה ברירה , 
והוא יהיה מוכרח להסתמך גם על מקורות בשוק ההון הישראלי . האוצר ביצע לפני 
שבועות מספר גיוס הון של יותר מ001 מיליון דולר , באמצעות בנק הפועלים ובנק 
לאומי . גיוסי ההון נועדו ככל הנראה לבחון את יכולת גיוס ההון של המערכת 
הבנקאית בחו"ל . ראשי המערכת הבנקאית הישראלית , שלקחו חלק בוועידת קרן 
המטבע , שנערכה בשבוע שעבר , הופתעו לגלות כי הבנקאים הזרים אינם ערים 
לממדי העלייה הגדולים הצפויים להגיע לישראל . ראשי המערכת הבנקאית מסרו לבנקאים 
הזרים , על תוכניותיהם לגייס בשנים הקרובות הון בהיקפים גדולים . 
