נשיא בית המשפט המחוזי בת"א , ד"ר אליהו וינוגרד , אישר שלשום הסדר בין 
חברת דור אנרגיה לבין שלוש חברות הגז הוותיקות . ההסדר יאפשר ניידות של 
הצרכנים בין החברות . חברת פזגז נמנעה מלהצטרף להסדר זה . השופט נתן להסדר 
תוקף של פסק דין . לפי ההסדר , יוכל כל צרכן גז ביתי לעבור מחברה אחת לאחרת . 
הצרכן ימסור הודעה לחברת הגז היוצאת על רצונו לעבור מחברה אחת לשנייה . 
אם לא תפרק חברת הגז בתוך 03 יום את הציוד שלה , רשאי הצרכן לפרק את הציוד 
של חברת הגז היוצאת . בין הטענות שהושמעו בנוגע לאי - הצלחת הרפורמה במשק 
הגז היתה הקושי הרב בניידות שבין חברת גז אחת לאחרת . ראשי משק האנרגיה מקווים 
כי עקב הקלת תנאי המעבר תגבר התחרות בין החברות , והדבר יבוא בסופו של דבר 
לידי ביטוי גם במחיר . 
