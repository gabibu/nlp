עשרות פעילים מהקיבוץ הארצי ( השומר הצעיר ) מסתייגים מההצעה שגיבשה המחלקה 
הכלכלית של התנועה , אשר לפיה מפעלי תעשייה של הקיבוצים ייכנסו לשותפויות 
עם משקיעים מן החוץ , ציבוריים ופרטיים . את ההצעה יזמו שני מזכירי התנועה , 
עזרא רבין ואלישע שפירא . בין המתנגדים לה , פרוף אורי לויתן , חבר עין 
המפרץ וראש המכון לחקר הקיבוץ באוניברסיטת חיפה . לטענתו , הקיבוצים חייבים 
למצות קודם כל את כל דרכי ההתקשרות האחרות , ובעיקר את השותפויות בין מפעלים 
בקיבוצים שונים העוסקים באותם ענפי תעשייה . פעילים אחרים בקיבוצים מסתייגים 
מחלקים בהצעה , ובעיקר מההמלצה כי במסגרת השותפות האסטרטגית עם הגורם החיצוני , 
ישראלי או זר , ישמור הקיבוץ בידיו על % 15 בלבד מהבעלות על המפעל . לדעתם , 
על הקיבוץ לשמור על שיעור גבוה יותר של הבעלות , כדי שהגורם החיצוני לא 
יכתיב לו את מינוי המנהלים , המדיניות עסקית וההשקעות . בשל חילוקי הדיעות 
צפויים תיקונים בהצעה המקורית . כיום מצויים ארבעה מפעלי תעשייה של הקיבוץ 
הארצי במשא ומתן ראשוני על הכנסתם של שותפים חיצוניים , שבהם חברה הקשורה 
לקונצרן כלל . 
