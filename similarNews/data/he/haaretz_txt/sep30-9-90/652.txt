ל מכבי תל אביב על אלופי שוייץ , ניצחון שמנע חורף קר , התחיל בכותרות 
הכואבות של שלשום ונגמר בספסל הנסער של אמש . כך נראה הספסל של מכבי רק 
בשעות קשות . כולו באויר , כולו מעודד , כולו מדרבן וממריץ ונלהב . שוב 
זה היה ערב שירי פסטיוול מכבי . כמו בימים הטובים . עם הרבה אהבה למוטי 
דניאל שאימת את דבריו " לשחקנים טובים יש תמיד מקום " , ולא פחות הערצה 
לינוקא בן ה - 91 מקרית מוצקין , הרי הוא הקלף החדש גיא גודס . הלילה נולד 
כוכב חדש לאלופים הנצחיים . בחולצה מספר 6 של טל ברודי קנה אמש גודס את 
עולמו ואת מקומו . זה היה ערב מכבי שיגרתי של שירה בציבור , וגם ערב ריקודים . 
כך לא רקדו המכבים כבר זמן רב . כך המעריצים אוהבים את אליליהם . כל הספסל 
רוקד ומנופף במגבות ומחליק בכפות ידיהם של הכוכבים היורדים למושבם . וביציעים 
שוב נמתחים מיתרי הקול ונראים החיוכים מאוזן לאוזן . ערב מהנה כפי שאוהבים . 
לא נעים להיזכר , אבל דבר אחד קשה להבין : איך הקבוצה המכבית הזו הפסידה 
בשוייץ ב - 3 נקודות לקבוצת פאי הזו . 
