נשיא עיראק סדאם חוסין קרא אתמול ל"דו - שיח למען מציאת הסדר סביר ומציאותי " 
למשבר המפרץ . בהודעה שפרסם לרגל יום השנה להולדת הנביא מוחמד ושהופנתה 
לכל המוסלמים , חזר סדאם ואמר כי עיראק לא תיסוג לעולם מכוויית , וכי המצב 
לא ישוב לעולם למה שהיה לפני ה2 באוגוסט יום הפלישה העיראקית לכוויית . 
בהודעה נאמר עוד כי יוזמת סדאם מה21 באוגוסט לפתרון כל בעיות האזור , שראשיתה 
נסיגת הכוחות הזרים מהמפרץ והסרת המצור על עיראק , " היא המפתח היחיד לשלום 
באזור " . נאמר גם כי נערכים מגעים עם ממשלת צרפת על רקע נאום הנשיא מיטראן 
בעצרת או"ם לפני יומיים . " למרות ההסתייגויות שלנו ( לחלק מהיוזמה הצרפתית ) 
, אנו גורסים כי נאומו של נשיא צרפת היה שונה בניסוחו מעמדות של מנהיגים 
אחרים . אנו מקווים כי המסקנה החיובית שלנו היא נכונה " , נאמר בהודעה . 
העיתון א - שרק היוצא לאור בקטאר , מסר אתמול כי בצפון עיראק , בעיקר בעיר 
המחוז מוצול , היו ביומיים האחרונים הפגנות והתנגשויות של אזרחים עם כוחות 
הביטחון . ההפגנות נערכו על רקע הקיצוב הכלכלי והמחסור במצרכי מזון בסיסיים 
באזורים הכורדיים . המקורות מסרו עוד כי מושל מחוז מוצול , טאהר תאופיק , 
והאחראי על המחוז מטעם מפלגת הבעת השלטת , חסן עלי , נקראו לבגדאד ונחקרו 
על רקע המהומות . שר המסחר העיראקי , מהדי סאלח , הכחיש אתמול שוב את הידיעות 
כי השלטונות מונעים מ2 מיליון האזרחים הזרים בעיראק לקבל את חלקם במצרכי 
מזון יסודיים הכלולים בתוכנית הקיצוב . הוא אמר כי האזרחים הזרים קיבלו 
את פנקס הקיצוב כמו כל אזרח עיראקי . לדבריו , רצוי שמדינות האזרחים הזרים 
ידאגו להם למזון כפי שעשתה ממשלת הודו ששיגרה אוניית מזון לשימוש נתיניה 
בעיראק . 
