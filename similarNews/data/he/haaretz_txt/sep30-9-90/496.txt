יהיה עלי להרגיש חרפה . . . אם לא אנסה בכל הכוח שיש לי למנוע שטריטוריה 
זו , שהורישו לנו אבותינו , תהיה לנחלת עבדינו " . במלים אלה , לפי הרטוריקן 
היווני איסוקרטס , ביכה יורש - העצר הספרטני ארכידמוס את אובדן מסניה , 
שנכבשה מידי ספרטה . כמאתיים וחמישים שנים קודם לכן , במאה השמינית לפנה"ס , 
כבשו בני ספרטה את מסניה , בדרום מערב הפלופונס , ואת תושביה עשו ל"הלוטים " , 
לעבדי נצח נצח , עד שבאו התבאים וכבשו את מסניה מידי הספרטנים , בשנת 
173 לפנה"ס . ארכידמוס מספר על הבטחות הראקלס לספרטנים בקשר למסניה , ואומר : 
" ודאי הוא , כי אם שרויים אנו בהלך רוח שלא להגן על כל קניין שהוא שלנו , 
גם אם ידרשו שניטוש את ספרטה עצמה , אזי אין מקום לדאוג לגבי מסניה . 
ואולם , מי שאינם רוצים להוסיף לחיות אם ייקרעו מעל מולדתם , עליהם לנקוט 
אותה עמדה לגבי ארץ זו ; שכן בשני המקרים יכולים אנו להסתמך על אותם צידוקים 
ועל אותם טעמים לתביעתנו " . הספרטנים המשיכו ודבקו בזכותם ההיסטורית למסניה 
עוד ארבע - מאות שנים לפחות . בהישענם על זכות זו תבעו אותה מן הקיסר 
טיבריוס בתחילת המאה הראשונה לספירה . כל זה נשמע מוכר , ולגמרי עכשווי . 
פלישת עיראק לכוויית הוצדקה בפי סדאם חוסיין גם על יסוד טיעונים של זכות 
היסטורית . כוויית היתה חלק מן הפרובינציה של בצרה , אחת משלוש הפרובינציות 
של עיראק העותמאנית . הטענה שנגזלה מעיראק בידי הקולוניאליסטים הבריטים 
היא מגירסת ינקת של העיראקים . בין ארכידמוס וסדאם , חזרו והשמיעו עמים 
רבים טיעונים היסטוריים לזכויות טריטוריאליות , ובעיקר מאז פריחת הלאומיות 
בראשית המאה הקודמת . גרמנים לאומנים כגאראס וארנדט השתמשו בטיעונים כאלה 
לאחר שהשתלט נפוליאון על הגדה המערבית של הריין . תומס מסריק ביסס באמצעות 
צידוקים כאלה את התעקשותו להכליל בתחומי צכוסלובקיה את חבל הסודטים , שהיה 
מיושב רובו בגרמנים . טיעונים כאלה משמשים חלק נכבד של התחמושת במחלוקת 
בין רומניה לברית - המועצות על מולדביה , בסכסוך בין הונגריה לרומניה על 
טרנסילווניה , בסכסוך בין אוסטריה לאיטליה בקשר לבעלות על דרום טירול וכן 
במחלוקת בין ישראל לפלשתינאים . האם יש ממש בטיעונים ההיסטוריים האלה ? 
אילו זכויות הם מסוגלים לבסס ? כדי להשיב על שאלות אלה צריך לברר תחילה 
את משמעות המושג זכויות היסטוריות . במובן פורמלי מסוים , זכויות אלה דומות 
לטיפוס הזכויות המכונות " טבעיות " . זכויות טבעיות התיימרו להיות בסיס 
זכויות לדברים שונים , כגון חיים , חירות ושוויון . כך גם זכויות היסטוריות . 
אלה התיימרו להיות בסיס לזכויות מעמדיות , לזכויות קנייניות , לזכויות 
של ריבונות פוליטית . את המושג היסטוריה , בהקשר של זכויות היסטוריות , 
אפשר לראות מתוך שתי תפיסות שונות . לפי תפיסה אחת , זכויות הן היסטוריות 
מפני שהעובדה המקנה אותן היא חלק מן ההיסטוריה של הטריטוריה ( או אובייקט 
אחר ) , המהווה את מושא הזכות . התשובה לשאלה , אילו אירועים היסטוריים 
מקנים בעלת או ריבונות , יכולה להיות שנויה במחלוקת . המשפט הבין - לאומי 
של ימינו רואה בחזקה ממושכת , שהביאה להתיישנות של זכויות קניין וריבונות 
קודמות , את החולייה המצדיקה הקנייתן של " זכויות היסטוריות " . בסכסוכים 
הטריטוריאליים שהתעוררו על רקע הלאומיות המודרנית במאתיים השנים האחרונות , 
היותם של עמים מסוימים ראשונים להחזיק בטריטוריה שנויה במחלוקת ( או 
ראשונים יחסית לעמים הקיימים בעת הסכסוך ) , נתפסת כעובדה מכרעת בהיסטוריה 
של הטריטוריה לצורך קביעת ריבונות עליה . תומס מסריק הצליח על יסוד טענה 
כזאת לשכנע את מנהיגי המדינות המנצחות במלחמת העולם הראשונה להכליל את חבל 
הסודטים במסגרת הרפובליקה הצכוסלובקית . הוא דיבר על זכותה של צכוסלובקיה 
לריבונות על חבל הסודטים כעל זכות היסטורית , מפני שמקרב העמים שהתקיימו 
לאחר מלחמת העולם הראשונה , קדמו הצכים לכל האחרים כבעלי ריבונות בחבל 
זה . תפיסה זו של הזכות ההיסטורית , שאכנה אותה תפיסת החזקה הראשונה , 
היא המובלעת בטענותיהם של העיראקים בתביעתם לכוויית , בטענותיהם של האיראנים 
הדורשים את איי בחריין , ובטענותיהם של האינדיאנים הדורשים את מרתהס ויניארד 
מידי מדינת מסצוסטס . והיא רוחת , כמובן , גם בישראל , בטיעונים הנוגעים 
לזכותו של העם היהודי על ארץ - ישראל . בהכרזת העצמאות של מדינת ישראל מובלעת 
תפיסה אחרת של זכות היסטורית , תפיסה חשובה הרבה יותר . כולנו שונים בילדותנו : 
" בארץ - ישראל קם העם היהודי , בה עוצבה דמותו הרוחנית , הדתית והמדינית , 
בה חי חיי קוממיות ממלכתית , בה יצר נכסי תרבות לאומיים וכלל אנושיים " . 
וכן : " מתוך קשר היסטורי . . . זה חתרו היהודים בכל דור לשוב ולהיאחז 
במולדתם העתיקה " . פסוקים אלה , יותר משהם מדברים על ראשוניותו של העם 
היהודי בהיסטוריה של ארץ - ישראל , הם מדברים על ראשוניותה של ארץ - ישראל 
בהיסטוריה של העם היהודי . כאן מדובר על היסטוריה במובן מצומצם הרבה יותר . 
ליהודים , כך נטען כאן , יש זכות היסטורית על ארץ - ישראל , לא סתם מפני 
שמקרב העמים הקיימים היום הם שהחזיקו בה ראשונים , אלא מפני שהיא בעלת 
חשיבות כטריטוריה מעצבת בזהותם כיישות היסטורית . בתפיסה זו של הזכות ההיסטורית , 
מושם הדגש על ראשוניות במובן הערכי , ולאו דווקא במובן הכרונולוגי . 
ארץ - ישראל אמנם היתה הטריטוריה הראשונה שבה חיו היהודים " חיי קוממיות 
ממלכתית " , אבל הכרזת העצמאות מדגישה כי בארץ - ישראל עבר העם היהודי את 
ההתנסויות שגיבשו אותו כעם . ראשוניותה של ארץ - ישראל לגבי העם היהודי אינה 
אפוא רק ראשוניות של זמן , אלא אף ראשוניות במובן של חשיבות וערך . ואם 
תופסים את מושג הלאום לא כמושג אתני וגזעי אלא כמושג חווייתי ותרבותי , 
ניתן אף לומר כי ראשוניותה הערכית של הטריטוריה בחיי העם קודמת מבחינת 
ההיגיון לראשוניותה הכרונולוגית בתולדותיו . תפיסה זו , שבה יש לעמים 
זכות על טריטוריה מפני שהיא בעלת חשיבות מעצבת בזהותם , אכנה זכות לטריטוריות 
מעצבות . מתי נאמר על עם שהוא " מחזיק " בטריטוריה , כלומר כיצד להחיל 
כאן את הזכות ההיסטורית בתפיסת החזקה הראשונה ? התפיסה השנייה מעוררת שאלות 
דומות . מתי נאמר על טריטוריות או על חפצים כי הם " בעלי ערך מעצב " 
בזהות ובהוויה ההיסטורית של עם ? לא אתעכב על קשיים אלה , מפני שנראה 
לי כי הבעיות המשמעותיות יותר של הזכות ההיסטורית אינן מושגיות . הן בעיות 
מהותיות , הקשורות ביכולתה של זכות זו להצדיק את מה שהיא מבקשת להצדיק : 
את הזכות לריבונות טריטוריאלית . האם העובדה שעם מסוים היה ראשון מקרב 
העמים הנוכחיים שהחזיק בטריטוריה נתונה , מצדיקה הקניית זכויות ריבונות 
לעם זה על הטריטוריה ? והאם העובדה שטריטוריה מסוימת יש לה ערך מכונן 
בהוויה ובזהות ההיסטורית של עם מסוים , די בה כדי להקנות לעם זה זכויות 
ריבונות עליה ? בפולמוס בעל מסורת ארוכה על משמעותו של מושג הזכות , הציע 
באחרונה פרוף יוסף רז , מאוקספורד , הגדרה חדשה , ואשתמש בה כדי להשיב 
על שאלות אלה . לטעון שלאדם או לקבוצה יש זכות , פירושו לטעון שבמצב הרגיל 
של הדברים מהווה אינטרס שלהם טעם מספיק להטיל חובות או איסורים מסוימים על 
אחרים . הכרה בזכותו של אדם לשלמות גופנית , למשל , פירושה , שהאינטרס 
שלו בשלמות זו מצדיק הטלת חובה על אחרים שלא לתוקפו . מהו האינטרס שעליו 
מגוננת הזכות ההיסטורית לפי תפיסת החזקה הראשונה ? לכאורה , האינטרסים 
הטבעיים כאן הם אלה הקשורים בקיום החומרי של העם ובהגדרתו העצמית המדינית . 
אך באשר לקיום החומרי , ההיסטוריה מספקת דוגמאות למכביר של עמים שהוסיפו 
להתקיים גם ללא ריבונות בטריטוריות שבהן חיים בניהם . קל וחומרשלצורך הקיום 
לא נחוצה לעמים ריבונות בטריטוריות שבהן היו בעלי חזקה ראשונה . בעניין משבר 
אוגנדה : לנוכח הצעת הבריטים ליישב את היהודים במזרח אפריקה , לא היתה 
ארץ - ישראל נחוצה ליהודים לצורך מימוש זכותם לריבונות מדינית . העובדה 
שבשם הזכות ההיסטורית סירבו לאוגנדה והתעקשו על ארץ - ישראל מורה , כי 
לא האינטרס בהגדרה עצמית מדינית הוא האינטרס שזכות זו אמורה לגונן עליו . 
יתרה מזו , זכות לריבונות טריטוריאלית המבוססת על זכות היסטורית , מוגבלת 
לתחומי הטריטוריה שעליה משתרעת החזקה ההיסטורית . קל לדמיין מצבים שבהם 
טריטוריה כזו צרה מכדי לאפשר קיום ריבונות מדינית , ובעיקר קל לדמיין מצבים 
שבהם טריטוריה כזו רחבה מן הנחוץ לשם קיום ריבוני . צכוסלובקיה של מסריק 
אף הראתה , כי טריטוריה כזו יכולה להקשות על קיום הריבונות המדינית . נובע 
אפוא בבירור , כי האינטרסים שהזכות ההיסטורית אמורה לגונן עליהם אינם אינטרסים 
של קיום חומרי ולא אלה הקשורים במימוש הזכות להגדרה עצמית וריבונות מדינית . 
הפילוסופים הבריטים דיוויד ים וגרמי בנתם , בני המאות ה81 וה91 , גרסו 
כי מי שהיו ראשונים להחזיק בטריטוריה , יפתחו ציפיות להוסיף ולהחזיק בה 
לטווח ארוך . כיוון שלכולנו יש אינטרס כי הציפיות שלנו יכובדו בידי אחרים , 
מצליחה הזכות ההיסטורית , בתפיסת החזקה הראשונה , לעמוד במבחן קו החזית 
הראשון שזיהיתי לעיל . האינטרס שיש לנו , שציפיותינו יכובדו בידי אחרים , 
מהווה אולי טעם להתחשבות מצדם , אבל ספק אם טעם זה מספיק כדי להצדיק הטלת 
חובות עליהם . וספק זה מתעצם כשנזכרים שלא מדובר כאן בחובות פעוטות , אלא 
בחובות כבדות - המשקל , העומדות כנגד הזכות לריבונות טריטוריאלית : חובות 
הכרוכות בסכנה של אובדן מקורות מחיה ותנאים לחירות . רוסו אומר ב"אמנה החברתית " : 
" איך יכול אדם אחד או עם שלם לכבוש חבל - ארץ עצום ולמנוע את כל המין 
האנושי מליהנות ממנו , אם לא במעשה גזילה ראוי לעונש , שהרי בכך גוזלים 
משאר בני - אדם מקום יישוב ומזונות שהטבע העניק לכולם במידה שווה ? בדברים 
אלה של רוסו מובלעים שני נימוקים חשובים נגד הטלת החובות , שכנגד הזכות 
לריבונות טריטוריאלית , על כל האחרים העומדים מול תופסי חזקה ראשונה . 
נימוק אחד נוגע לעוצמת הוויתורים הכרוכים בחובות אלה . השני קשור בחוסר 
השוויון שייווצר עקב קבלתם . צריך לזכור שנימוקיו של רוסו נגד ההכרה בחזקה 
ראשונה כבסיס לזכות לריבונות טריטוריאלית , יפים לעת שהחזקה בתוקפה , 
בשעה שרוב הטיעונים לזכויות היסטוריות המוכרים לנו , כפי שהראינו לעיל , 
נעשים מטעם מחזיקים בעבר כנגד מחזיקים בהווה . הם אינם באים לתמוך בשימור 
הסטאטוס קוו , אלא בהשבה לקדמותו של מצב שהתקיים בעבר . אם נימוקיו של 
רוסו טובים שלא לתבוע ממי שאינם מחזיקים להימנע מתביעות חזקה נגד המחזיקים , 
קל וחומר הם טובים שלא לתבוע ממחזיקים להשיב חזקה למי שאינם מחזיקים . 
יתרה מזאת , כאשר בשמה של זכות היסטורית של המחזיק הראשון נתבעים מחזיקים 
מאוחרים לוותר על ריבונותם בטריטוריות , עומדים כנגד אינטרס כיבוד הציפיות 
של המחזיק הראשון לא רק האינטרסים הבסיסיים של כל האחרים " במקום יישוב 
ומזונות " , אלא גם אינטרסים זהים של מחזיקים מאוחרים יותר . לפחות במקרים 
שבהם מחזיקים - מאוחרים אלה אינם מחזיקים בטריטוריות מכוחם של הסדרים לא - 
צודקים , לאחר מלחמה וכיבוש לא - צודקים , אלא מכוח השתלשלות אירועים היסטוריים , 
שהם אינם אחראים להם , נראה כי ציפיותיהם שתכובד חזקתם אינן מוצדקות פחות 
מציפיות המחזיקים הראשונים . ועוד : כנגד המחזיקים הראשונים עומדים גם הנימוקים 
השונים המבססים את מוסד ההתיישנות במשפט הבין - לאומי . יש יותר מקוריוז 
בכך , שזכויות ריבונות הנוצרות עקב התיישנות מכונות במשפט הבין - לאומי 
" זכויות היסטוריות " . זכויות היסטוריות אלה , צריך לשים לב , הן " זכויות 
המחזיק האחרון " . פרופסור יהודה בלום , שהיה שגריר ישראל באו"ם , מונה 
בספרו על הזכויות ההיסטוריות במשפט הבין - לאומי טעמים רבים להצדקת מוסד 
ההתיישנות . החשוב שבהם הוא הצורך לשמור על הסדר והיציבות הבין - לאומיים . 
הוגו גרוטיוס , הוגה קלאסי של המשפט הבין - לאומי , סבור היה , כך מספר 
לנו בלום , כי התעלמות מהתיישנות תגרור " אי - נוחות רצינית מאוד , מפני 
שוויכוחים על ממלכות ועל גבולות של ממלכות אף פעם אינם באים לידי סיום עם 
חלוף הזמן " . כל הטיעונים האלה כנגד הזכות ההיסטורית בתפיסת החזקה הראשונה , 
מקדיחים את האפשרות לראות בה בסיס לזכות לריבונות טריטוריאלית . מה שאין 
כן הזכות ההיסטורית בתפיסתה כזכות לטריטוריות מעצבות . אם בטריטוריות מסוימות 
התרחשו האירועים הנחשבים למעצבים את הזהות ההיסטורית של עם , אזי ברור כי 
טריטוריות אלה נתפסות בעיני העם כקשורות קשר עמוק ומשמעותי להווייתו . 
הטענה , כי משום כך יש לעם זה אינטרס חשוב בטריטוריות האלה , אינה 
זקוקה לראיות מפולפלות . להביא ראיות לקיומו של האינטרס כזה , כמוהו כלנסות 
להוכיח כי קשר בין ילדים להוריהם , או בין אישה לבעלה , או בין אדם לגופו 
ולרוחו , הוא מקור לאינטרסים מיוחדים . דומה כי קיומם של אינטרסים כאלה 
הוא דבר מובן מאליו . ואולם , גם אם אין קיומם של אינטרסים אלה זקוק 
להוכחה , טיבם , ומשום כך גם השלכותיהם הנורמטיוויות , הם עניין לפרשנות . 
הרדר , פיכטה , שילר , כולם אבות הלאומיות הרומנטית , ראו את הקשר 
בין עם לבין הטריטוריות שבהן התרחשו האירועים שיצרו וגיבשו אותו כעם , 
כקשר אורגני . היו מי שדימו אותו לקשר של " דם ואדמה " . ברוח פחות רומנטית 
ויותר ליברלית , אפשר לחשוב על כך כעל קשר שאדם חש לחפצים יקרים לו , 
המעוררים בלבו זיכרונות חשובים . הדימויים עצמם ניתנים לפרשנויות . 
האם קשר אורגני בין עם לארצו הוא כקשר שבין אדם לגופו ? כקשר שבין אדם 
להוריו ? לכל אחד מהדימויים ולפירושיהם , עשויות להיות השלכות נורמטיוויות 
שונות . 
