ואשינגטון ( מיוחד ל"הארץ " ) . שני טייסים אמריקאים נהרגו אתמול בהתרסקות 
מטוס צבאי קל במהלך חיפושים אחר שני מסוקים אמריקאיים שנעלמו . המטוס הקל 
של יחידת ה"משמר הלאומי " ממדינת אלבמה התרסק מעל שטח סעודיה . שני המסוקים , 
שעליהם 8 נחתים אמריקאיים , הוכרזו נעדרים לאחר שנותק עימם הקשר במהלך 
טיסת שיגרתית בים הערבי . המסוקים , מדגם הואי יו . ה . - 1 . אן , המריאו 
מאוניית הקרב " אוקינאווה " . הקשר עימם נותק בשעה 31 . 5 בבוקר לפי שעון 
מקומי . שלטונות צבא ארה"ב סבורים כי המסוקים עם אנשי הצוות והנחתים התרסקו 
במהלך תרגיל שגרתי שערכו . כלי התקשורת בוואשינגטון מסרו מפי מקור צבאי 
אמריקאי , כי שרידי המסוקים נמצאו , אך לא ברור מה עלה בגורל אנשי הצוות . 
לידיעה לא היה אישור רשמי . קפידבינאניית מלחמה בריטית ירתה אתמול יריות 
אזהרה מעל חרטומה של אניה עיראקית שסירבה לעצור לבדיקת מטען , בהתאם לאמברגו , 
המופעל נגד הסחר עם עיראק . הפריגטה " באטלאקס " , שלוותה על - ידי אניית 
מלחמה אוסטרלית ואניית מלחמה אמריקאית , הפסיקה את שיוט האניה העיראקית 
" אל - ואסיטי " מול חוף מוסקאט במפרץ עומאן . צוות פיקוח שיצא בסירה 
מן הפריגטה הורשה לעלות על סיפון האנייה העיראקית . דובר משרד ההגנה הבריטי 
מסר כי האנייה העיראקית נבדקה קודם לכן על - ידי משמר החופים האמריקאי . 
הוא הוסיף כי זו היתה הפעם הראשונה שאניית הצי הבריטי נאלצה לירות על מנת 
ליירט אנייה במפרץ הפרסי , מאז שהוטלו הסנקציות הכלכליות נגד עיראק . עיראק 
כינתה את אניות המלחמה הזרות באזור : " הפירטים החדשים בים " . סוכנות 
הידיעות העיראקית הודיעה : " הם ניסו לעצור את האנייה בכוח אולם הקברניט 
ואנשי הצוות סירבו לציית להוראות הכוח הבריטי והמשיכו לשוט . האנייה העיראקית 
אל - ואסיטי המשיכה במהלכה הרגיל לעבר יעדה כשהיא מתעלמת מההטרדה ומהתוקפנות " . 
סגן אדמירל הנרי מאוז גוליו , ראש המבצעים של הצי האמריקאי באזור , אמר 
אתמול כי אל - ואסיטי היתה האניה ה802 במספר עליה נערך חיפוש על - ידי הציים 
המערביים המפטרלים באזור . זמן מה אחרי התקרית הזו ירדו נחתים בריטיים ממסוק 
אל סיפון מיכלית עיראקית במפרץ עומאן . דובר הצי האמריקאי במפרץ אמר כי 
נחתים בריטיים מהפריגטה בראזן ירדו ממסוק לינק אל סיפון מיכלית טאדמור שמשקלה 
726 , 3 טונות . לדבריו , הם חיפשו אחר מטען אסור על - פי הסנקציות שהטיל 
האו"ם . 
