בון ( מיוחד ל"הארץ " ) . הפרלמנט של גרמניה המאוחדת קיבל אתמול בקריאה 
ראשונה חוק שיאפשר קיום בחירות כלל - גרמניות ב2 בדצמבר , כפי שתוכנן מראש . 
החוק קובע , שכדי להיכנס לפרלמנט תצטרך כל מפלגה לצבור לפחות % 5 מכלל הקולות 
הכשרים . אולם אחוז החסימה יחול בנפרד בשטח של גרמניה המערבית והמזרחית 
לשעבר . בכך ישתפרו מאוד סיכוייהן של קבוצות פוליטיות קטנות לקבל ייצוג 
בבית הנבחרים . הצורך בקבלת החוק נוצר לאחר שבית המשפט העליון של גרמניה 
המערבית קבע , שחוק בחירות קודם נגד את העיקרון החוקתי של שוויון הזדמנויות . 
על - פי חוק זה , שבוטל עקב החלטת בית המשפט , היה אחוז חסימה של % 5 צריך 
לחול בכל שטח גרמניה . השופטים ראו בכך פגיעה בקבוצות פוליטיות קטנות שהוקמו 
בגרמניה המזרחית לאחר המהפכה בסוף השנה שעברה . ישיבת הפרלמנט הכל - גרמני 
התקיימה בבניין הרייכסטאג בברלין , ועמדה בסימן האיחוד הפוליטי של גרמניה 
יום קודם לכן . אולם רוב הדוברים חזרו והזכירו שעדיין רחוקה הדרך לאיחוד 
מלא , שיקיף את כל מערכות החיים . בעיקר עמדו הדוברים על הצורך להביא במהירות 
להשוואת תנאי החיים בשני חלקי גרמניה . קפידבינהפרלמנט מורכב מכל 915 חברי 
הבונדסטאג המערב גרמני ומ441 חברים של הפולקסקאמר , הפרלמנט המזרח גרמני 
לשעבר . הפרלמנט הבא , שייבחר בתחילת דצמבר , יהיה מורכב מנציגים של רשימות 
כלל - גרמניות . אתמול גם הושבעו חמישה פוליטיקאים מזרח גרמנים , לאחר 
שצורפו לממשלת קוהל בתור שרים ללא תיק . ביניהם ראש הממשלה לעבר , לותר 
דה - מאזייר , וחברת הפרלמנט לשעבר , סאבינה ברגמן - פוהל . בנאומו בפני 
הבית אמר הקאנצלר , הלמוט קוהל , כי גרמניה המאוחדת שואפת להביא לאיחוד 
אירופה , ומוכנה לוותר לשם כך על חלקים מריבונותה . הוא אמר שהאיחוד יתבע 
קרבנות , אך טומן בחובו סיכויים גדולים . קוהל הודיע , כי כבר בחודש הבא 
יבוא לגרמניה מנהיג ברית המועצות , מיכאיל גורבצוב , כדי לחתום על חוזה 
ידידות ארוך טווח בין שתי המדינות . החוזה יחייב את גרמניה להשקעות אדירות 
בכלכלה הסובייטית , ולדעת משקיפים הוא יקשור במידה רבה את גורלה של המדינה 
המאוחדת להתפתחויות הפוליטיות והכלכליות בבריה"ם . קוהל הדגיש בנאומו כי 
הגרמנים לא ישכחו את הפרקים האפלים בהיסטוריה שלהם , כולל רצח ששת מיליון 
היהודים בידי הנאצים . " אסור לנו לשכוח לעולם , או להמעיט בחומרתם של 
הפשעים שבוצעו במאה זו בידי גרמנים והסבל שנגרם לאנשים ולאומות . על - ידי 
קבלת נטל זה במשותף , נוכיח את עצמנו ראויים לחירות המשותפת שלנו " , אמר . 
חברי הפרלמנט עמדו בדומייה , כדי לחלוק כבוד לקרבנות הנאציזם והסטאלניזם 
ולאלה שמתו בחומת ברלין . קפידבינמועמד האופוזיציה הסוציאל - דמוקרטית למשרת 
הקאנצלר , אוסקר לאפונטיין , תקף את הממשלה על כך שהיא מסרבת , לדבריו , 
לומר את האמת על הוצאות האיחוד הגדולות ועל עומס המסים שהן יחייבו . תשומת 
לב מיוחדת עוררה הופעתו של גרגור גיזי , מנהיג המפלגה הקומוניסטית המזרח 
גרמנית , שדיבר על הצורך בהנהגת תרבות פוליטית חדשה ובהיצמדות לאמת . דוברים 
נוספים תקפו אותו ואת מפלגתו בחריפות , ותבעו מן הקומוניסטים לוותר על רכוש 
המיליארדים שצברו במשך 04 שנות שלטונם בגרמניה המזרחית . חגיגות איחוד גרמניה , 
שהתחילו ביום שלישי בצורה מסודרת , הסתיימו בברלין שלשום בערב בהפגנות 
אלימות , שהתרכזו במידה רבה ב"אלכסנדר פלאץ " , הכיכר המרכזית של ברלין 
המזרחית . המפגינים היו ברובם אנשי קבוצות שמאל המתנגדים לאיחוד . התהום 
בין המערב העשיר לבין המזרח המתפורר הובלטה אתמול על - ידי סטטיסטיקה שהצביעה 
על עלייה תלולה באבטלה בגרמניה המזרחית בספטמבר , בעוד מספר המובטלים במערב 
ירד . יותר משני מיליוני גרמנים , מתוך כוח עבודה של 9 מיליונים , היו 
מובטלים או עסקו בעבודות יזומות חלקיות במימון הממשלה , וכלכלנים צופים 
אבטלה חמורה עוד יותר לאחר הבחירות הכל - גרמניות . נציגים מבון קיבלו אתמול 
לידיהם את המיניסטריונים לשעבר של גרמניה המזרחית , שעובדיהם הושעו לששה 
חודשים בשכר של % 07 , עד לביטול סופי של משרותיהם . השליטה על התעשייה 
המזרח גרמנית נלקחה מידי פונקציונרים שנתמנו על - ידי המשטר הקומוניסטי המודח , 
והועברה לאנשי עסקים מערביים . רשות הנאמנות , שמרכזה בברלין , העוסקת 
עתה בהפרטה של 000 , 8 חברות מזרח גרמניות , הודיעה כי ל51 סניפיה המקומיים 
ימונו מנהלים חדש מגרמניה המערבית . 
