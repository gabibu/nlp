הביטויים " הצגה זרה " ו - " הצגה חלופית " אינם משנים הרבה לקהל הצופים 
בתיאטרון . ואולם לגבי עובדי המינהל של התיאטראות נודעת לשאלה אם תועלה 
הצגה זרה או הצגה חלופית משמעות כספית . לעתים נגרר הוויכוח סביב הגדרת 
ההצגה לסכסוך עבודה חריף . הצגה זרה פירושה שתיאטרון אל"ף מעלה מחזה על במת 
תיאטרון בי"ת . לעומת זאת הצגה חלופית פירושה שתיאטרון אל"ף מציג על במת 
בי"ת במסגרת הסכם שבו כל אחד מהתיאטראות מתארח זה על במתו של זה . כשהקאמרי , 
לדוגמה , מציג בבאר שבע באורח חד צדדי , זו הצגה זרה , המזכה את עובדי 
המינהל של הקאמרי בתוספת כספית בשיעור של % 05 על כל שעת עבודה . אך כשהקאמרי 
מציג בבאר שבע במסגרת הסכם שבו גם תיאטרון באר שבע מציג על במת הקאמרי בתל - 
אביב , מכונה ההצגה " חלופית " והיא אינה מזכה את העובדים בשום תוספת . 
באחרונה התארח הקאמרי על במת תיאטרון מוסקווה , בעקבות הסכם תרבות שנחתם 
עם ברית - המועצות . 04 עובדי המינהל בתיאטרון הקאמרי העלו דרישה לתוספת 
כספית , בטענה שההגדרה " הצגה זרה " תופסת כאן . ההנהלה דחתה את דרישת 
העובדים וקבעה שמדובר בהצגה חלופית , שהרי העלאת המחזה במוסקווה נעשתה בעקבות 
הצגה שהעלה בקאמרי תיאטרון מוסקווה . הוויכוח נמסר להכרעת בורר , מרדכי 
נויוביץ , יו"ר האיגוד המקצועי של ההסתדרות במרחב תל - אביב . נויוביץ 
פסק בימים אלה שהצגת הקאמרי במוסקווה היא חלופית ולא זרה ולפיכך לא יקבלו 
העובדים העלאת שכר על המאמץ הכרוך בנסיעתם לברית - המועצות . נויוביץ גורס 
שלסדרן , למאפר , לאיש התפאורה , כמו גם לטכנאי החשמל והקול , הנסיעה 
לחו"ל עם התיאטרון היא תגמול בפני עצמו . האם העבודה מאחורי הקלעים של הבמה 
במוסקווה שונה במהותה מהעבודה בתל - אביב ? נויוביץ משוכנע שאין הבדל . 
עניין אחר שבו הכריע נויוביץ , בשבוע שעבר , נגע לסכסוך שנבע ממחלוקת האם 
עובדיו של מרכז ההלבשה הבין - קיבוצי , שעבר מבעלות התנועות הקיבוציות לידי 
המשביר המרכזי , ייחשבו למפוטרים לכל דבר ויהיו זכאים לפיצויים מוגדלים . 
נויוביץ פסק ששיעור הפיצויים לעובדים אלה יהיה % 051 בממוצע , בהתאם לוותק . 
