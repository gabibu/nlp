משפחות בקרית אתא , שילדיהם נרשמו ללימודים והן חתמו על הוראת קבע בבנק 
לתשלום שכר לימוד במעונות , ייאלצו להוציא לאלתר את הילדים מן המעונות . 
לפי ההסדר בין משרד הקליטה לבין נעמת זכאים ילדי העולים להשתתפות משרד הקליטה 
במימון המעונות כאשר ההורים לומדים באולפן . אולם עקב מחסור במקומות לא 
נקלטו ההורים באולפן , והילדים צפויים להיפלט מהמעון . הבנקים לא יכבדו 
כנראה את הוראות הקבע מאחר שמשרד הקליטה אינו מכסה את חלקו , כל עוד אינם 
לומדים באולפן . רכזת נעמת בקריות הביעה דאגה שלא יוכלו לעמוד בתשלום מעונותיהם . 
העולים מסרו כי האולפנים לעברית , שבהם היו אמורים ללמוד בקרית אתא לא נפתחו , 
ולכן אין בידיהם אישור לימודים המקנה להם את הזכות להשתתפות משרד הקליטה 
במימון המעונות . עוד טענו העולים כי אין להם כל ידיעה על מועד פתיחת האולפנים 
בקרית אתא . יצוין כי לילדי העולים , השוהים במעונות יום , נקבעה דרגת 
תשלום מיוחדת ונמוכה ; העולה מממן 831 ש"ח מתוך שכר הלימוד במעון , ששיעורו 
006 ש"ח . את השאר מממן משרד הקליטה , בעת שהות ההורה באולפן . 52 מתוך 
92 ילדי משפחות העולים השוהים במעונות בקרית אתא לא הציגו אישור לימודים , 
לאחר שלהוריהם הובטח לימוד באולפן . דוברת משרד הקליטה מסרה בתגובה : " לפי 
הנוהל , כסף עבור המעונות מיועד להורים ללימודי אולפנים . מאחר שיש מקומות 
מסוימים שבהם מצוקת מבנים מתאימים ומחסור בכיתות אולפן , נוצר מצב שבו עולים 
ממתינים להשתלב באולפנים . בזמן ההמתנה המשרד מעניק להם דמי קיום . לעתים 
ממתינים חודש ולפעמים שלושה . אלו שמקבלים קיום , זה לשם פרנסה , אך בוודאי 
שלא משלמים את כל השירותים . הכסף מיועד לחמישה חודשי אולפן ולא ליותר מכך . 
לפעמים זוכים לעזרת הרשויות " . בתשובה לשאלה האם ייפלטו עתה ילדי העולים 
שנקלטו במעונות נעמת בקרית אתא , ענתה הדוברת : " המדינה מחזיקה אותם 
במעונות כל עוד הוריהם לומדים באולפן " . 
