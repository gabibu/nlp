ילד קטן , בן שבע או פחות , מתקרב אלינו על פני הדשא מכיוון המזכירות , 
מלא חשיבות בתלבושתו האחידה , חולצת התכלת ומכנסי ההתעמלות הכהים , כובע 
לבן לראשו ועל גבו ילקוט כמעט בגודלו . מוטי , האחראי על הפנימייה , 
שהוביל אותנו לביתן הילדים , אומר שקוראים לילד צוקולד ושזהו שמו האמיתי 
ולא כינויו , על אף שכולו צבעו שוקולד כהה . צוקולד , אומר מוטי , שונה 
מחבריו , המשחקים עתה סביב הביתן שלידו אנו עומדים . כיוון שבא לכאן מצויד 
בידיעת עברית ( לאחר ששהה תקופה ממושכת במרכז קליטה למבוגרים ) , אין 
טעם להחזיק אותו שוב באולפן . הוא לומד בכיתה א בעכו , מסיעים אותו לשם 
בבוקר ומחזירים בצהריים . חבריו בביתן הזה , או בביתנים אחרים ( כולם דומים 
זה לזה : חמישה חדרי שינה , ארבע - חמש מיטות בכל חדר , מועדון עם טלוויזיה 
ועוד מועדון לעשיית שיעורים ) , באו לכאן זמן קצר אחרי הנחיתה , או אחרי 
שהייה קצרה במרכזי קליטה כלליים , חלקם עם כל המחלות של מחנות מעבר ועם 
טראומה קשה של עקירה מסביבתם הטבעית ומבני משפחתם . לפי התוכנית שהוכנה 
להם , הם יהיו כאן שנה , ילמדו עברית , ובספטמבר הבא יפוזרו בפנימיות 
רגילות של עליית הנוער . קפמאלידכפר הנוער " חופים " , השוכן כשני קילומטרים 
מצפון לעכו , בין מושב בוסתן הגליל והים , הוקם בתחילת מבצע משה , בראשית 
5891 , ומאז הוא משרת את העלייה האתיופית , בהפסקה אחת קטנה . מנהל המוסד , 
שריה קב , מספר כי בתחילת 8891 עמדה בפני הכפר הברירה , לשנות את ייעודו , 
או להיסגר . העלייה מאתיופיה הופסקה כליל ואיש לא ידע אם ומתי תתחדש . 
כדי לנצל את המתקנים , הוקמה בהם " מכינה " שם אלגנטי למוסד שיועד 
לבני נוער שלא למדו בשום מקום ושהיה צורך לספק להם מסגרת כלשהי . " המכינה " 
קמה בספטמבר , ובסוף אותה שנה התחדשה העלייה האתיופית בקצב מוגבר , ועמה 
גם הצורך במוסד לפי ייעודו הקודם . ההבדל בין " חופים " לבין מוסדות אחרים 
של עליית הנוער אינו רק בכך שהוא מיועד לאתיופים בלבד . כפר הנוער הזה 
משמש גם מרכז קליטה מיוחד . הוא קולט ילדים ונוער בני חמש עד 71 , אבל 
למעשה יש כאן גם מבוגרים יותר . לא תמיד יודעים בדיוק את הגיל , אומר 
קב . נשארו גם שרידים מן " המכינה " , האמורה לפעול ארבע שנים : חמישים 
ילדים , רובם אתיופים ותיקים יותר בארץ . אך העיקר 022 ילדים ובני 
נוער הם עולים חדשים ממש , שהגיעו לכאן היישר מנמל תעופה . כששים בנים ובנות 
מתוך החדשים האלה הם בני חמש עד 11 , והיתר מבוגרים יותר . זה כמובן מכתיב 
ריבוי כיתות של האולפן , שהוא , בעצם , מעין בית - ספר , שאמור להוציא 
מתוכו בתוך שנה תלמידים לכיתות רגילות . לא רק הגיל מכתיב את החלוקה . 
כמחצית הילדים המגיעים לכאן הם אנאלפביתים ( זה כבר מצב מצוין בהשוואה 
למה שהיה לפני כמה שנים : % 07 ואף % 09 ילדים שלא למדו מעולם ) , ולעומתם 
יש כאלה שלמדו בבתי - ספר תיכוניים , באדיס אבבה או בגונדר . כל המגוון 
הזה של גילים ורמות מתחלק ל21 כיתות אולפן . החלוקה אינה קבועה : במשך 
השנה עוברים התלמידים מכיתה לכיתה , בהתאם לקצב התקדמותם . לפי התוצאה 
הסופית , יפוזרו בספטמבר הבא לפנימיות במוסדות שונים בתי - ספר מקצועיים , 
או אולפנות וישיבות תיכוניות . מגוון הגילים והרמות הוא רק חלק מהבעיות 
שמביאים עמם ילדי העלייה הזאת ל"חופים " , ולדברי מנהל המוסד החלק הקל . 
נראות כאן מחלות שבישראל כבר שכחו אותן : הרבה מלריה ולא מעט שחפת . 
יש הרבה מאוד מקרים קשים של קצרת ( אסטמה ) . אך מעל לכל זה הרבה בעיות 
אישיות . החלוקה לפי המצב האישי עדיין אינה ידועה לגבי המחזור הזה , אך 
אפשר ללמוד מהמחזור הקודם , אומר שריה קב . מתוך 022 ילדים , רק ל36 היו 
שני הורים בארץ , ואילו הוריהם של 28 נשארו באתיופיה . 05 ילדים היו יתומים 
מאחד ההורים , ו32 מתוכם באו לכאן בלי ההורה היחיד , שנשאר באתיופיה . 
חמישה היו יתומים משני ההורים . ילדים שיש להם משפחות באתיופיה זכאים לעשות 
שיחת טלפון אחת , פעם בחודש , לשלוש דקות . לצורך כך הועמד חדרון מיוחד 
עם מכשיר טלפון בבניין המזכירות , ומדריך אתיופי אחד , המשיג את הקשר הטלפוני . 
ביום שביקרתי בכפר ישבו כאן המדריך עם ארבעה ילדים בני 8 עד 01 . את 
מתח הציפייה אפשר היה לחתוך בסכין . הקשר הרגשי של מי שעלו עם מי שנשארו 
שם לא בא לידי ביטוי רק בחדרון הטלפון . החניכים מקבלים כ03 שקל בחודש 
דמי כיס , לנסיעות , לממתקים , לבילויים . רבים מהם לא מוציאים אפילו 
אגורה אחת מזה . אוספים שקל לשקל עד שיש בידם 001 או 051 דולר , ואז 
ילד בן 8 או 01 שולח את אוצרו לבני משפחתו באדיס אבבה . " חופים " ומוסד 
דומה במעלות הם רק השלב הראשון במסלול הטיפול בילדים ובבני הנוער האתיופים . 
השלב השני והחשוב יותר הם המוסדות הרגילים של עליית הנוער . ליתר דיוק , 
54 מוסדות כאלה . אחרי גלי העלייה של שנות ה05 וה06 , החלה מחלקת עליית 
הנוער של הסוכנות לעסוק לאו דווקא בתפקידים שלמטרתם הוקמה . יותר מאשר 
בעולים צעירים , טיפלו אנשי המחלקה בבני נוער ממשפחות נכשלות , ומוסדות 
עליית הנוער התמלאו בילידי הארץ , דור שני ואף שלישי למצוקת המעברות של 
ראשית המדינה . העלייה האתיופית החזירה את המחלקה הסוכנותית , לפחות חלקית , 
לתפקידה המקורי . היום מאכלסים את מוסדות עליית הנוער כ000 , 3 ילדים 
ובני נוער אתיופים . כאלף כבר סיימו את לימודיהם במוסדות אלה ויצאו לעולם 
הגדול . מנכ"ל עליית הנוער , אלי עמיר , שהוא עצמו ילד מעברות וחניך עליית 
הנוער , ושאף תיאר את התקופה הזו בחייו בספרו " תרנגול כפרות " , אכן רואה 
בטיפול הנוכחי לא מעט המשכית לעליות של אז . כרבע מהמטופלים במוסדות שהוא 
מופקד עליהם הם אתיופים . אך המספר הזה אינו מגלה את הכל . ילדי העולים 
האתיופים כך החליטו עסקני הקליטה מראשית העלייה הזאת נשלחים למוסדות דתיים 
בלבד . חלקם בין המטופלים של עליית הנוער במוסדות הדתיים מגיע ל%35 , 
דבר המעמיד בסימן שאלה את עקרון האינטגרציה של ילדי אתיופיה עם בני העדות 
האחרות . בסך הכל , התוצאה חיובית , טוען עמיר . ומוכיחים זאת בעיקר 
אלה שעברו את מסלול עליית הנוער והגיעו לצה"ל . כמעט כולם ביחידות קרביות . 
רבים מאוד בצנחנים . יש ביניהם כבר קצינים , אומר עמיר . עם כל ההצלחות , 
דווקא בין הבוגרים מתגלות הבעיות הקשות , מקשה עמיר על עצמו . בעיקר 
בקרב בוגרים בודדים , שאין להם הורים לחזור אליהם . הם יוצאים מחממת הפנימיות 
אל עולם קר . אין סידור לעולה בודד , גם לא לעולה אתיופי . אין לו זכות 
לדירה , כמו שיש למשפחות . מקומו בהוסטל , אך ההוסטלים הפכו למרכזי 
קליטה ומתפוצצים מרוב עולים . הבעיה קשה במיוחד לבחורות בוגרות מוסדות עליית 
הנוער , שהן כ%54 מכלל חניכי מוסדות עליית הנוער האתיופים . שלא כמו 
הבחורים , הן אינן מתגייסות לצה"ל הן דתיות . מי שאין להן משפחה קרובה , 
או שלא הספיקו להינשא , יוצאות עם סיום לימודיהן לשום מקום . " יש 
כבר זונות אתיופיות בנתניה " , מספר עמיר . ב"תרנגול כפרות " מתאר עמיר 
את דרכו של נער , שנכנס למעגל החינוך המערבי , השולל את המורשת התרבותית 
שממנה בא , וסופו שהוא נמצא מנותק ממורשת זו וממשפחתו . עמיר מוחה מן 
הסתם בספרו על התהליך הזה . היום , כמנכ"ל עליית הנוער , הוא מייצר בסיטונות 
" תרנגולי כפרות " כאלה , מקרב עולי אתיופיה . 
