שר האוצר יצחק מודעי הביע אתמול את תמיכתו במכירת חברת כימקלים לישראל למשקיע 
פרטי , ואמר שזו אופציה עדיפה על הנפקת מניות החברה בבורסה . בטקס בלשכתו 
לכבוד ההנפקה של בזק , אמר השר : " הליכה לשוק ההון הישראלי , זה דרך 
טוב לגייס כספים . אבל אנחנו גם נצטרך לגייס כספים בחו"ל " . קודם לכן , 
הצהיר מנכ"ל לאומי ושו"ת , אהרון פוגל , שהמקרה של בזק מוכיח שניתן לממש 
את כל תוכנית ההפרטה של הממשלה דרך הבורסה בתל - אביב . " החברה המתאימה 
ביותר היום להפרטה זו היא כי"ל . אני מאמין שאפשר להנפיק אותה ביותר מ007 
מיליון דולר , ואני חושב שזה יהיה סיפור הצלחה גדול " . לאחר שסיים את דבריו , 
פנה אליו שר האוצר ואמר : " בקשר להצעה שלך , אנחנו מחפשים משהו יותר 
טוב ומאמנים שנוכל להרוויח יותר בשיטה אחרת " . עד כה התקבלה רק הצעה אחת 
לרכישת כי"ל ממשקיע פרטי : קבוצת גנגר - פריצקר - גרייט לייקס . ברשות 
החברות הממשלתיות , עדיין מקווים שקבוצת מקסוול - כלל גם תתמודד על הרכישה . 
שרי האוצר והתעשייה והמסחר עדיין לא החליטו פורמלית אם לנהל מו"ם עם הקבוצה 
שהגישה הצעה . 
