משרד רואי החשבון אלמגור - בש , שמיזוגו הושלם באחרונה , זכה בימים אלה 
בתיק התעשייה האווירית החברה הגדולה ביותר במשק , שהטיפול בה הוא משאת 
נפשו של כל משרד לראיית חשבון . תיק ז טופל עד כה על - ידי משרדי האפט את 
האפט וגורן ושות . ההחלטה על החלפת רואי החשבון נתקבלה בישיבת דירקטוריון 
החברה ביום רביעי שעבר . בישיבה לא השתתף יחזקאל פלומין , כדי למנוע טענות 
של ניגודי אינטרסים . פלומין היה בעבר הרחוק שותף במשרד אלמגור , ובניין 
בבעלות חלקית שלו , ברח קרליבך , מושכר כיום לשימוש המשרד . ההחלטה מדברת 
רק על החלפת משרד האפט את האפט . גורן ימשיך לטפל בתיק התעשייה האווירית 
בשיתוף עם אלמגור - בש . רפאל האפט מסר בתגובה כי לא ידוע לו על החלפתו . 
לבד מאלמגור - בש התמודדו על תיק התעשייה האווירית משרדי רואי החשבון " קוסט 
לב ארי את פורר " , " שפירא גולדשטיין סיטרמן " ו"יגאל ברייטמן ושטראוס 
ושות " . לשלב האחרון של ההתמודדות הגיעו בנוסף לאלמגור - בש גם ברייטמן 
ושפירא - גולדשטיין . רשות החברות הממשלתיות הנחתה לפני שבועות מספר את כל 
החברות הממשלתיות , לבצע רוטציה בתפקידי רואי החשבון ועורכי - הדין , המכהנים 
יותר מ01 שנים באותו תפקיד . אם רוטציה זו אכן תצא אל הפועל , צפויות בחודשים 
הקרובים תזוזות מהותיות בקרב בעלי תפקידים אלה . 
