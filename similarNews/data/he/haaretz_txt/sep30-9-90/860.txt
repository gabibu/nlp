( ע ) . משפטו של מנהיג תנועת " כך " , מאיר כהנא , הנאשם בעבירה של 
המרדה , ייערך כמתוכנן בבית המשפט המחוזי בירושלים . זאת לאחר שכהנא ביטל 
אתמול את העתירה שהגיש לבג"ץ נגד קיום המשפט . לפי כתב האישום , במהלך אספה 
המונית של " כך " בירושלים , שהתקיימה ביולי 9891 בעקבות דרדור האוטובוס 
בקו 504 , אמר כהנא למאות המשתתפים " דברים שיש בהם כדי לעורר מדנים ואיבה 
בין חלקים שונים של האוכלוסייה " . בין ההתבטאויות המיוחסות לו , מצויים 
גם הדברים הבאים : " הערבים בתוכנו הם סרטן מתפשט , וכל יהודי שאמר זה 
לא מוסרי , זה לא הומני , דם חפים מפשע בראשו , כי הוא פרטנר ברצח . 
מי רצח אותם ? השמאלנים האלה , יוסי שריד ימח שמו וזכרו . ומחריבייך ממך 
יצאו והם השתלטו והם הורסים לנו את המדינה " . הפרקליטות טוענת כי לאחר שהמשתתפים 
באספה שמעו את הדברים , הם פרצו בקריאות " מוות לערבים " ועשו את דרכם 
לככר פריז בעיר , שם ירקו על המשתתפות בהפגנת " נשים בשחור " ועלבו בהן . 
לפני חודשים מספר , בהיפתח משפטו של כהנא בפני השופטת המחוזית רות אור , 
טען סניגורו , עו"ד צבי הדר , טענה מקדמית מפתיעה . לדבריו , כתב האישום 
לא נחתם בידי התביעה ולכן אין הוא אלא " פיסת נייר חסרת תוקף משפטי , 
ומכאן שדין המשפט להתבטל " . השופטת אור דחתה טענה זו וקבעה כי מדובר בפגם 
טכני ולא מהותי , שניתן לרפאו על - ידי חתימה בדיעבד של התובע , או באמצעות 
הוראה מתאימה של היועץ המשפטי לממשלה . כהנא לא השלים עם ההחלטה ועתר נגדה 
לבג"ץ . אך במהלך הדיון הקצר הבהירו השופטים שלמה לוין , גבריאל בך ויעקב 
מלץ לבא כוחו של העותר , עו"ד א . לוי , כי הסוגיה תוכל להידון במועד 
מאוחר יותר . לדברי השופטים , אם יהיה צורך בכך יוכל כהנא לעשות זאת במסגרת 
ערעורו על הדין שיפסוק לו בית המשפט , ואל לו לעשות " קפיצת דרך " לבג"ץ . 
משהבין עו"ד לוי , כי התעקשותו עלולה לעלות לכהנא לא רק בדחיית העתירה , 
אלא גם בחיוב בהוצאות המשפט , ביקש להתייעץ עם שולחו ולאחר זמן קצר הודיע 
לשופטים על ביטול העתירה . 
