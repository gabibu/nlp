עיריית חיפה החליטה לבטל אירוע שבו עמד להשתתף פייסל אל - חוסייני , בבית 
גולדבלום השייך לעירייה . הרב - שיח שעתיד היה להתקיים ב09 . 01 . 31 יתקיים 
תחת זאת במלון דן פנורמה . בדיון , תחת הכותרת " אויבים מדברים " , ישתתפו 
פייסל חוסייני , ח"ך יאיר צבן וירון לונדון . ד"ר מוטי פרי , הממונה על 
אירועי תרבות בעיר , הודיע לפני מספר ימים למנהלת צוותא , תמר ראובני , 
כי יש לדחות את קיום האירוע במבנה העירוני , ל"זמן נוח יותר " . לדבריו , 
בתקופה רגישה כזו של אירועים במפרץ ובארץ , אין מקום לקיים ערב מסוג זה 
במתקן עירוני . נציג מפ"ם בהנהלת העיריה , אשר ליבלינג , אמר בתשובה לשאלה : 
" לא צריך עכשיו לקבוע פגישות עם פייסל אל - חוסייני , והצעתי לדחות זאת 
לזמן נוח יותר , זאת נוכח עמדות אש"ף בעניין המפרץ . לא היה נראה לי שכאשר 
פייסל חוסייני מאיים יום יום שישרוף את מדינת ישראל אנו צריכים לתת לו במה . 
אני לא חושב שיש לעשות זאת במתקן עירוני המייצג את כלל הציבור . יש סיטואציה 
חדשה . כיום מדיניות מפ"ם היא שלא להיפגש עם נציגי אש"ף בפומבי " . 
