אנקרה ( ע"ץ ) . ראש ממשלת יפאן , טושיקי קאיפו , הבטיח ביום ששי האחרון 
להעניק לטורקיה סיוע חירום בסך של 003 מיליון דולר כחלק ממענקי הסיוע הניתנים 
למדינות חזית העימות עם עיראק , כפיצוי על הנזקים הנגרמים להן כתוצאה מן 
האמברגו על עיראק . דובר ממשלת יפאן מסר שלשום כי ההבטחה ניתנה בשיחה שקיים 
קאיפו עם ראש ממשלת טורקיה , ילדירים אקבולוט . קאיפו הגיע לאנקרה ביום 
חמישי בלילה , במסגרת סיור שהוא מקיים בחמש מדינות במזרח התיכון . הוא הבטיח 
לראש ממשלת טורקיה גם ביטוח מסחרי בהיקף של 005 מיליון דולר לחברות מסחריות 
טורקיות וזאת מחוץ למסגרת של סיוע החירום . לאחר מכן פגש קאיפו בנשיא טורקיה , 
טורגוט אוזל . שלשום המשיך ראש ממשלת יפאן בדרכו לסעודיה ולנסיכות עומאן . 
בהתייחסו להיקף הסיוע , אמר ראש ממשלת טורקיה אקבולוט , כי " ראינו עננים 
אבל לא גשם " . הוא התייחס בכך לעובדה שטורקיה לא קיבלה כספים ממשיים בנוסף 
לסיוע החירום , על אף ההבטחות שקיבלה בעניין זה ממדינות שונות במערב . אקבולוט 
אמר לקאיפו , כי כחלק מו הסנקציות הכלכליות הפסיקה טורקיה את הסחר שלה עם 
עיראק לחלוטין ועצרה את פעולתם של עשרים פרויקטים משותפים עם מדינה זו . 
הוא אמר כי הפסקת הפעילות המסחרית ומניעת מעבר סחורות דרך ארצו לעיראק יסתכמו 
בהפסדים כוללים של חמישה מיליארד דולר בשנה . 
