לא קשה לנחש מה יקרה בפגישת שרי החוץ של ישראל וברית - המועצות שתיערך היום 
באו"ם . דוד לוי ידבר על חידוש היחסים בין ישראל לבריה"ם , ואדוארד שוורנאדזה 
ידבר על ועידה בין - לאומית . באותה הזדמנות מנסים הסובייטים , לא לגמרי 
בלי הצלחה , להחיות את הרעיון הישן שלהם לפתרון הסכסוך הישראלי - הערבי . 
אבל הסובייטים עדיין לא חברים שלנו . השבוע שאל כתב ערבי את שוורנאדזה למה 
בכלל הוא נפגש עם שר החוץ של ישראל . " עלינו להיפגש עם כולם " , השיב 
שר החוץ זקוף הקומה , באמצעות מתורגמנו היעיל . " למה לא שר החוץ של ישראל ? 
עלינו להיפגש אתם , וגם לשוחח אתם על דברים שונים " . אחר כך הוסיף בחיוך 
את שורת המחץ , שערבה מן הסתם לאוזני השואל : " ונאמר להם מה אנחנו חושבים 
על ההתנהגות שלהם " . יום שלישי השבוע היה יומו הגדול של שוורנאדזה באו"ם . 
בשעות אחר הצהרים נאם בפני העצרת הכללית , כשהוא משבח את פעילות האו"ם 
וקושר כתרים וסופרלטיווים לארגון הבין - לאומי , שעם תום המלחמה הקרה החל 
לתפקד בהתאם לרוח המקורית שבה נוסד . בערב , שימש יו"ר ישיבה מיוחדת של 
מועצת הביטחון , שכללה , בפעם השלישית בלבד בתולדות האו"ם , את כל שרי 
החוץ של חמש החברות הקבועות במועצה . המועצה הצביעה בסופו של דבר על החלטה 
077 , שקראה למדינות החברות " לא להרשות לכל כלי אווירי האמור לנחות בעיראק 
או בכוויית . . . לעבור בתחומן האווירי " . זאת היתה ההחלטה השמינית במספר 
שהתקבלה נגד עיראק מאז השני באוגוסט . כמו קודמותיה , היא מילאה את הגוף 
הזה בהרגשת שליחות חדשה . " זאת היתה הצהרה כוללת בדבר תוקפנות ואיך להתייחס 
לתוקפנות " , אמר שוורנאדזה . " אמרתי כי עלינו לבנות מחדש את הכלים המוזכרים 
באמנת האו"ם . כותביה של האמנה הזאת הכינו פתרונות לבעיות מעין זו העומדת 
בפנינו . הדרך לדבר עם תוקפן נמצאת באמנה . עלינו לחזור ולהקים מחדש את 
כל המנגנונים והכלים הללו " . ההצהרה הזאת הרחיבה את הגדרת התוקפן מעבר לעיראק 
ומעבר לבעיה הנוכחית . שוורנאדזה הניח את דעתו של עיתונאי ערבי ( " אני 
לא עיראקי , אל תדאג " ) ששאל אותו אם הוא מוכן להיות קשוח עם הישראלים 
כמו עם העיראקים . " תמיד נקטנו עמדה קשוחה בנוגע לתוקפנים ולתוקפנות " , 
הבטיח לו . עיתונאים אחרים דרשו פרטים ולא הצהרות כוללות על תוקפנות . 
איך תבוצע ההחלטה החדשה ? האם היא קוראת ליירוט מטוסים ? " זה לא . זה 
יגרום לפרובוקציה " , אמר להם שוורנאדזה . " לפי ההחלטה , המדינות ( 
באזור ) מקבלות על עצמן אחריות . עליהן יהיה לסרוק את המרחב האווירי שלהן 
ולשלוט עליו " . שאלתי אם גם לישראל יהיה תפקיד בסריקת המרחב בשכנותה . " אני 
לא רואה את תפקיד ישראל בביצוע ההחלטה הזאת כעניין חשוב " , השיב בביטול , 
ויצא להתקפה . " אם הישראלים רוצים לעזור ביישום כל ההחלטות הללו , אני 
חושב שיוכלו למצוא דרך לכך . דבר ראשון , עליהם לשנות את גישתם אל הפלשתינאים " . 
האם יש קשר ? " מדוע לא ? למה שהישראלים לא יקבלו את העמדה הנכונה , 
במיוחד בעניין הוועידה הבין - לאומית ? זה יהיה צעד חשוב " . הרוב הגדול 
של מדינות האו"ם מסרב להקשיב לטיעוניו של סדאם חוסיין ודורש כפי שכתוב בכל 
שמונה ההחלטות בעניין נסיגה כוללת מכוויית , ללא תנאים . אבל הרעיון של 
פתרון בעיות אחרות במזרח - התיכון באותה הזדמנות , מתחיל פתאום להצמיח כנפיים . 
הדוגמה הבולטת ביותר לכך היתה נאומו של נשיא צרפת , פרנסואה מיטראן , 
בפני העצרת ביום שני . מיטראן אמנם חזר והדגיש כי על סדאם לסגת מכוויית מיד 
ובלא תנאים . " עלינו להתנגד לניסיונו של סדאם לקשר את הפלישה העיראקית 
לסכסוכים אחרים " , אמר , אבל אחר - כך סטה מהטקסט המקורי שלו ודיבר על 
" שלב שלישי " שיבוא לאחר שחרור בני הערובה , הנסיגה העיראקית מכוויית 
וערבויות הקהילה הבין - לאומית לביטחונה . השלב הזה , הציע מיטראן , ידון 
בבעיות בין שכנים ויבוסס על ועידה בין - לאומית שתדון בסכסוך בלבנון ובפתרון 
הבעיה הפלשתינית . ההצעה הזאת , לדבריו , פותחת בפני סדאם חוסיין מוצא 
של כבוד . עם תום ישיבת מועצת הביטחון ביום שלישי , נפגש שוורנאדזה עם 
נשיא קפריסין , גורג ואסיליו . גם הוא הדגיש את הצורך בפתרון כל הסכסוכים 
באזור , כולל זה הנמשך בארצו , ה"דומה מבחינות רבות לזה שאנחנו עומדים 
בפניו בעיראק " . פתרון דומה , הוא אמר , יש להחיל גם על הבעיה הפלשתינית . 
קפריסין , אגב , תומכת נלהבת במדינה פלשתינית לצד ישראל . ואסיליו אמר 
גם ששוחח עם שווארנדזה על הצורך בהקמת גוף - על מזרח - תיכוני , מעין או"ם 
בזעיר אנפין . " קפריסין קיבלה בברכה את ההודעה של הנשיאים בוש וגורבצוב 
על כך שלאחר פתרון המשבר במפרץ , ישתפו בריה"ם וארה"ב פעולה כדי להקים מערכת 
חדשה של ביטחון במזרח התיכון ולפתרון סכסוכים באזור " . השאלה היא , כמובן , 
לא אם קפריסין וצרפת מקשיבות שוב לרעיונות הסובייטיים על תפקיד הקהילה העולמית 
לאור " האו"ם החדש " . בלי ארה"ב , שום תנופה לא תיווצר בעניין הוועידה 
הבין - לאומית . בשלב זה , הנשיא גורג בוש ומזכיר המדינה , גיימס בייקר , 
מצהירים שוב ושוב כי יסרבו לכל קשר בין עניין עיראק לסכסוך הישראלי - הפלשתיני . 
אבל גין קירפטריק , שגרירת ארה"ב באו"ם לשעבר , כתבה לאחרונה בטורה בעיתון 
כי יותר ויותר גורמים במחלקת המדינה מוכנים להתפתות למה שכינתה " ההתנפלות 
על ישראל " , במסגרת ועידת שלום בחסות האו"ם . ברית - המועצות מבחינה בסדק 
הזה בעמדה האמריקאית . ולנטין לוזינסקי , סגן ראש המשלחת הסובייטית לאו"ם 
ומי ששימש כשליח בפועל שלה במשך רוב תקופת משבר המפרץ , אמר לי בראיון ביום 
שלישי : " האמריקאים פנו לאו"ם בעניין המשבר הזה , וזה סימן חיובי . 
זה אומר שהם בוטחים יותר בארגון הזה ומוצאים לו שימוש רב יותר " . 
