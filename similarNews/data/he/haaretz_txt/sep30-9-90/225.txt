, 1 העובדים בקבוצת הקשר של תדיראן בחולון נוקטים עיצומים , שבמסגרתם הם 
מפסיקים את עבודתם חצי שעה מוקדם יותר . מזכיר ועד העובדים בקבוצת הקשר , 
עמי שכטמן , אמר אתמול שהוחלט לפתוח במאבק בדרישה שההנהלה תחזיר לעבודה 
קבוצה של 34 עובדים שפוטרו מהחברה בחודש מאי השנה . לדבריו , על פי הסכם 
שנחתם בין ההנהלה לבין ועד העובדים בראשית השנה , היתה ההנהלה אמורה לפטר , 
בנוסף ל34 העובדים הזוטרים , מספר דומה של עובדים בדרג הניהולי דבר שלא 
עשתה . עובדי קבוצת הקשר גם דורשים שתבוטל ההקפאה של 01 ימי חופשה לעובדים 
זוטרים ו02 יום לבכירים , עד שיסתיים הבירור בבית הדין לעבודה בירושלים 
על ההסכמים השנויים במחלוקת . כן דורשים העובדים זיכוי בסך 008 ש"ח , שלטענתם 
ההנהלה נמנעה מלשלם להם כדמי הבראה . שכטמן מסר שבעניין זה מתכוון הוועד 
להגיש תביעה לבית הדין לעבודה על הלנת שכר . מזכיר הוועד הודיע שאם בפגישת 
הוועד עם מנכ"ל תדיראן , גוריון מלצר , לא תחול התקדמות לקראת מילוי דרישות 
העובדים , תוכרז שביתה בקבוצה . גורם בהנהלת תדיראן הביע אמש צער על עיצומי 
העובדים " דווקא לקראת הפגישה שתתקיים מחר בין ועד העובדים לבין מנכ"ל תדיראן " . 
