היועץ המשפטי לממשלה , יוסף חריש , הבהיר אתמול כי לחבר כנסת או לשר אין 
כל חסינות בפני חקירת המשטרה . חריש אמר אתמול כי חסינותם בפני פעולה משפטית , 
הבאה לידי ביטוי בפלילים , מעצר וחיפוש בניירותיהם אין עמה כל מניעה לחקירתם 
במשטרה . ככל אדם , אף הם חייבים למסור עדות משנדרשו לכך על - ידי קצין 
משטרה וככל אדם הם חייבים להשיב נכונה על השאלות המוצגות להם בחקירה . חריש 
אמר כי הפרת הוראה חוקית זו וסירוב להתייצב למתן עדות עלולים בנסיבות מסוימות 
להיחשב לעבירה פלילית וגם בעניין זה אין לחבר - כנסת או לשר כל זכות - יתר . 
עם זאת , קנויה להם במהלך החקירה , ככל אדם , זכות השתיקה באשר לדבר 
שיש בו משום הפללה והאשמה עצמית . " לא זה המקום ולא זו השעה לעמוד על 
המשמעות הציבורית והנורמטיווית שיש לסירובו של עובד - ציבור להשיב על חשדות 
והאשמות הנוגעות לתפקידו הציבורי ולדרך עשייתו בכספי הציבור " , אמר חריש . 
עוד אמר היועץ כי הנוהג , שלפיו פונה המשטרה ליו"ר הכנסת כל אימת שהיא עומדת 
לחקור חבר - כנסת או שר , אין משמעו מתן זכויות - יתר לחבר הכנסת או לשר , 
לא באשר לעיתוי החקירה ולא באשר למקום עריכתה . תכליתו של נוהג זה היא 
להתחשב בעבודת הכנסת ולהסיר חשש שמא בזימון חבר הכנסת או השר לחקירה תפגע 
המשטרה במילוי תפקידם . חריש מציין כי ראשיתו של הנוהג הוא בפניות של רשויות 
התביעה והמשטרה אל יו"ר הכנסת להניע ח"כים שלא לשגות בפירוש היקף חסינותם 
ולא לנסות לראות עצמם חסינים בפני חקירה . אין , אפוא , לגלות בנוהג זה 
כאילו כביכול ח"כים ושרים חסינים בפני חקירה , וכאילו אין לקיים את החקירה 
אלא בהינתן להם אישור מאת יו"ר הכנסת למיקומה ולמועדה , אמר חריש . קפידבינשרים 
בכירים בליכוד קיימו אתמול סדרה של מגעים עם ראשי תנועת ש"ס , כדי לשכנעם 
שלא להביא לפירוק הממשלה , בעקבות חקירת בכירי התנועה . בד בבד המשיכו 
גורמים בש"ס לקיים מגעים עם אנשי אגודת ישראל במטרה לשכנעם שלא להצטרף בשלב 
זה לממשלת הליכוד , כדי שש"ס לא תאבד מכוחה לאיים במשבר . בפגישה שהיתה 
אמש בין ח"ך מנחם פורוש לבין הרב עובדיה יוסף אמר פורוש שאגו"י לא תצטרף 
לקואליציה בטרם תסתיים החקירה בפרשת דרעי . גורמים בכירים באגו"י מסרו , 
עם זאת , שהרב פורוש מדבר על דעתו בלבד וכי טרם התקבלה החלטה רשמית באגודה . 
ל"הארץ " נודע כי בשיחות שקיימו אתמול גורמים בכירים בליכוד עם שר הפנים 
אריה דרעי , הבהיר דרעי שהוא עצמו מתנגד לפרישת ש"ס מהקואליציה , אך אם 
המשטרה תמשיך במעצרים הלא - מוצדקים בקרב אנשי תנועתו , " שום כוח שבעולם 
לא יוכל למנוע מש"ס להביע את זעמה על - ידי פרישה מהממשלה ועל - ידי פירוק 
הקואליציה " . בעקבות התקריות שהיו אתמול בהר הבית , מותנו איומי ש"ס לפרוש 
מהקואליציה . עמדתה הרשמית של התנועה תיקבע מיד לאחר חג הסוכות . נראה 
שמועצת חכמי התורה תדון בעניין זה רק לאחר פגישת ראשי ש"ס עם ראש הממשלה 
יצחק שמיר ועם השרים אריאל שרון , דוד לוי ומשה ארנס . קפידבינעורך הדין 
דוד גלס נחקר אתמול במשרדי היחידה המרכזית במחוז תל - אביב . הוא חשוד בניסיון 
לשבש הליכי חקירה . גלס טען בצאתו כי לא נחקר בעניין האזנות הסתר ולא ידע 
עליהן . לדבריו , חקירתו התמקדה בקשר שבין משרדו לבין משרד הפנים . גלס 
הוא שותף במשרד עורכי דין בירושלים , שבו מועסק שלמה דרעי , אחיו של שר 
הפנים . קפידבינראש אגף החקירות במטה הארצי , ניצב עוזי ברגר , ומפכ"ל 
המשטרה , יעקב טרנר , זומנו אתמול לבירור אצל שר המשטרה רוני מילוא בעניין 
פרסום שמות הנחקרים באמצעי התקשורת , לפני שנודע על כך ליו"ר הכנסת דב שילנסקי . 
גורמים במשטרה לא הצליחו ביום ראשון לאתר את יו"ר הכנסת שילנסקי , ולכן 
העבירו מכתב חתום למזכירתו . שילנסקי ידע על המכתב ואמר למזכירתו כי יטפל 
בנושא בשעות הערב כשיגיע לירושלים . שילנסקי ציין כי קיים נוהל קבוע לגבי 
חקירת חברי - כנסת , הידוע גם במשטרה . " מאז קיום הכנסת , בכל פעם שחבר - 
כנסת מוזמן לחקירה במשטרה , מפנים את הבקשה ליו"ר הכנסת והוא מתאם מפגש . 
קודמי אומנם לא טיפלו בכך באופן אישי אלא העבירו את הנושא לטיפול מנגנון 
הכנסת , אך אצלי היה ברור וגם המשטרה ידעה זאת שאני מטפל בנושאים כאלה 
באופן אישי " . 
