בית - הדין המשמעתי של ועד מחוז תל - אביב בלשכת עורכי הדין פסק באחרונה 
כי כאשר שני עורכי דין מנהלים מו"ם על פשרה ואחד מהם נותן לשני ארכה להגשת 
כתב הגנה בלא להגבילה מראש בזמן , מוטלת על נותן הארכה חובה חברית להודיע 
לצד השני בכתב , או לפחות בעל - פה , כי הארכה מסתיימת בתוך זמן קצר . 
פסיקה זו ניתנה כדי שהצד השני יוכל לפעול ולהגיש את כתב ההגנה , או כל הליך 
אחר בעניין , קודם שיהיה מאוחר מדי מבחינתו וייגרם נזק של ממש ללקוחו . 
פסק - הדין ( בד"ם 9814 ) מתפרסם בעלון ועדת האתיקה של ועד מחוז תל - 
אביב , " עט ואתיקה " , בעריכת עו"ד יאיר בן - דוד . חברה מסחרית השכירה 
נכס השייך לה לחברה אחרת . עקב שריפה שפרצה בנכס הגישה המשכירה תביעת נזיקין 
נגד השוכרת לבית - המשפט המחוזי . השוכרת היתה מבוטחת בחברת ביטוח , וזו 
היתה אמורה לפצות הן את המשכירה והן את השוכרת על נזקי השריפה . לאחר 
הגשת התביעה נפגשו עורכי הדין של התובעת , הנתבעת וחברת הביטוח , מתוך 
כוונה לסיים את התביעה בפשרה . בא כוח התובעת הציע בעת המשא - ומתן הצעה 
כספית מסוימת כתנאי לביטול התביעה . הדעות חלוקות באשר להמשך . באי 
כוח הנתבעת וחברת הביטוח טוענים כי הושג סיכום עם בא כוח התובעת , כי כל 
עוד יש משא - ומתן על פשרה לא תגיש הנתבעת כתב הגנה ולא תבקש פסק - דין 
מחמת העדר הגנה . בא כוח התובעת טען כי הסיכום היה שאם לא תתקבל מיד תשובה 
חיובית להצעת הפשרה שלו , הוא רשאי להמשיך לפעול במסגרת התביעה . כחודשיים 
לאחר הפגישה הגיש בא כוח התובעת בקשה לפסק - דין בהעדר הגנה , ובית - המשפט 
נעתר לו . הוא לא טרח להודיע על כך לנתבעים , לא בכתב ולא בעל - פה . 
הנתבעים , שנפגעו מהמהלך כיוון שהיו משוכנעים שבידיהם " הסכמה חברית " 
כי כל עוד יש משא - ומתן אין הם צריכים להגיש כתב הגנה , הגישו לבית - 
הדין המשמעתי קובלנה נגד בא כוח התובעת . אב בית - הדין המשמעתי , עו"ד 
עמנואל בן - זמרה , והדיינים עו"ד דן מור ועו"ד זכריה קורוליק , הגיעו 
למסקנה כי הם פטורים מלקבוע חד - משמעית איזו גרסה קרובה יותר למציאות . 
בצטטם את כלל 62 לכללי האתיקה המקצועית , שלפיו " בכל עניין מקצועי יגלה 
עורך דין יחס חברי כלפי חברו למקצוע ולא ימנע ממנו כל הקלה שאין בה כדי 
לפגוע בעניינו של לקוחו " , אמרו חברי בית - הדין : " בחובה מינימלית 
זו לא עמד הנאשם . גם אם מבחינתו הצעת הפשרה שהציע לנציגי הנתבעת וחברת 
הביטוח היתה אולטימטיווית ונדרשה מבחינתו תשובה מיידית , הרי משהסכים להמתין 
ולא קבע הגבלה חד - משמעית לארכה שנתן , היתה עליו חובה להודיע למתלונן , 
לפחות יום - יומיים קודם , על כוונתו להגיש בקשה לקבלת פסק - דין בהעדר 
הגנה . העובדות מגלות כי הנאשם הסכים להמתין , אפילו שדרש תשובה מיידית , 
כחודשיים ימים . " אפילו הרגשתו הסובייקטיווית של הנאשם , שמושכים אותו 
ומנצלים את הסכמתו למתן ארכה ושחברת הביטוח איננה ממהרת כלל להסכים לכל 
פשרה שהיא עדיין חובה היתה עליו להודיע לצד השני כי הוא עומד לבקש פסק - 
דין . זוהי ההתנהגות החברית המצופה מכל חבר למקצוע " . בית - הדין הרשיע 
את הנאשם בעבירה על כלל 62 לכללי האתיקה המקצועית התשמ"ו6891 ובעבירה על 
סעיף 35 לחוק לשכת עורכי הדין תשכ"א1691 . בגלל עברו המשמעתי הנקי נענש 
באזהרה בלבד ובתשלום הוצאות המשפט . 
