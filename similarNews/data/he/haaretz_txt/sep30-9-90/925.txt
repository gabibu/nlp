" אי - אכיפת החוק מביאה לריבויים של מקרים בהם מוסעות קבוצות תיירים לסיורים 
באוטובוסים ללא מורה דרך מוסמך , כנדרש " , התלוננה אגודת מורי הדרך . 
יו"ר אגודת מורי הדרך , שמואל בר - אל , פנה אל שר המשטרה , רוני מילוא , 
כדי שייטפל בדחיפות בעניין . יו"ר האגודה אומר בפנייתו לשר המשטרה כי " מתרבים 
והולכים מקרים של אוטובוסים המסיעים סיורים ללא מורה דרך מוסמך , כתוצאה 
מאי - אכיפת החוק בעניין זה " . שר המשטרה התבקש להתערב ולתת הנחיות והוראות 
מתאימות , נוכח " הפגיעה בפרנסתם של מורי הדרך " , שהחריפה בגלל השפל בתנועת 
התיירות ארצה כתוצאה מהמשבר במפרץ הפרסי , " ולמען הכנסת חוק וסדר בענף " . 
ב71 במארס 58 חתם שר התחבורה דאז , חיים קורפו , על צו הפיקוח על מצרכים 
ושרותים הסעת סיור , הסעה מיוחדת והשכרת רכב . בפרק א בהוראות הכלליות 
קבע הצו שסיור של קבוצת נוסעים במקומות שונים , בשכר או בתמורה אחרת , 
חייב להעשות בליווי והדרכה של מורה דרך שניתן לו רישיון לפי תקנות שרותי 
תיירות מורי דרך . 
