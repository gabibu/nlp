כאשר טבעת הראיות הלכה והתהדקה סביב אבשלום עובד , האחראי לשטח בית העלמין 
בהרצליה , הוא העלה טענה נפוצה במשפטי שוחד : לטענתו , טובות ההנאה שקיבל 
ממקרוביהם של נפטרים היא נורמה . לדבריו , בבית הקברות נהוג ומקובל לתת 
טיף , והוא לא חרג בעניין זה מן המקובל ועשה מה שכולם עושים מה עוד שהיה 
ידוע להנהלת חברת קדישא בהרצליה כי כולם עושים זאת . לשופטת בית משפט השלום 
בתל - אביב , דבורה ברלינר , לא נותר , למשמע טענות אלו , אלא להרשיע 
אותו לפני שבועיים בשלוש עבירות של קבלת שוחד . העובדה שהמדובר בסכומי 
כסף קטנים שקיבל הנאשם , לא היה בהם כדי לגרוע כהוא מזה מהקביעה שהמדובר 
בעבירת שוחד לכל דבר . מעבר לעניין האישי של אבשלום עובד , חשף משפט זה 
תופעה מחפירה שהשתרשה עמוקות בקרב עובדים נוספים בחברת קדישא בהרצליה . 
עדים אלה , שהעידו על הנורמה הפסולה , הביאו את השופטת לכלל מסקנה כי לא 
רק בחברת קדישא בהרצליה מקבלים עובדים טיפים אלא גם , אולי , בסניפים אחרים . 
באותו הקשר כתבה השופטת : " אין לי ספק שהנוהג של מתן טיפים אכן מקובל 
בבתי קברות , או ליותר דיוק , היה מקובל בבית הקברות בהרצליה , שהוא נשוא 
הדיון הנוכחי . אם התכוון הנאשם להוכיח לי כי הוא אינו יחיד בעניין זה 
כי אז הצליח . מה שהוכח הוא כי הנאשם היה יוזמני יותר בעניין זה ודרש את 
השוחד , במקום שאחרים אולי הסתפקו כשהשוחד ניתן להם ולא דרשו במפורש . אולם , 
הוא לא אבי השיטה והוא נחת אל תוך נורמה שהטיפים למיניהם היו חלק ממנה . 
אני מקבלת אפילו כי הנהלת בית הקברות ידעה על זה , והגם שלא התירה אותו 
לא נקטה אמצעים של ממש כדי לחסל את התופעה . השאלה אם מדובר בשוחד או לא , 
איננה תלויה במספר העבריינים . הקביעה היא קביעה של המחוקק . לפיכך , 
כל קו ההגנה המתבסס על כך שהנאשם היה חלק מציבור גדול , אין בו ממש והוא 
אינו יכול לעזור לנאשם " , לשון השופטת . העובדה המחריפה את חומרת מעשיו 
של הנאשם היתה בכך , כי במסגרת חוזה העסקתו נקבע כי " העובד לא היה רשאי 
לקבל במישרין או בעקיפין , עבורו , או עבור כל אדם אחר , איזה טובת הנאה 
או איזה תשלום או שווה כסף מאיזה אדם או גוף בקשר למילוי תפקידו " . כתב האישום 
שהכינה התובעת עו"ד נאווה שילר כלל שלוש פרשיות . בפרשה הראשונה נטען נגד 
הנאשם כי שולם לו כסף עבור שמירה על הקבר . התברר כי בני משפחת הנפטר שתלו 
מסביב לקבר צמחייה וזו נעקרה פעמים אחדות . הכסף שולם לו כדי לשמור שלא 
יישנו מקרים נוספים . קפמאבינהפרשה הראשונה נחשפה בזכות תוכנית כלבוטק בטלוויזיה . 
לאחר שנגד הנאשם היו ראיות מוצקות ( לרבות שיחה שבה הוקלט בהיחבא ) הוא 
טען להגנתו כי את הטיפים שהוא מקבל הוא מחלק גם לעובדים אחרים . " אפילו 
אם הייתי מקבלת גרסה זו " , קבעה השופטת , " עדיין מדובר בשוחד . המלה 
טיף במקרה זה היא סמנטיקה ותו לא . מה שהנאשם מתכוון , הוא סכום כסף שאותו 
קיבל תמורת עשיית פעולות הקשורות במילוי תפקידו " . בהכרעת הדין המרשיעה , 
נתנה השופטת אמון בעדים שהופיעו בפניה . השופטת קבעה כי המתלוננים עשו 
רושם אמין ביותר , וכי מדובר באנשים מהיישוב שלא הרשימו אותה כ"צמאי דם " , 
כדבריה . אף אחד מהם לא נראה כמי שרוצה להביא להרשעת הנאשם בכל מחיר , 
והמדובר באנשים שעברו טראומה עם פטירת מישהו מיקיריהם ובוודאי לא היו מעוניינים 
לגרור דווקא טראומה זו לבית המשפט , קבעה השופטת . העדויות שנשמעו במשפט 
זה הראו שאין מדובר במשפט שוחד רגיל . הנסיבות של דרישות השוחד מעוררות 
שאט - נפש . כך , למשל , קובע האישום השני בכתב האישום : בינואר 4891 
נפטר בחו"ל אביו של אליעזר רוזן . משפחת הנפטר קיבלה על כך הודעה והתקשרה 
עם חברת קדישא . הנאשם הגיע לבית המשפחה והסביר לה כי זהו מקרה חריג שבו 
הוא ( הנאשם ) מגיע לבית הנפטר . הנאשם הסביר להם מה הם זכאים לקבל ומה 
אינם זכאים לקבל . בתיאום אתו החליטה המשפחה על רכישת חלקת - קבר ועל מועד 
ההלוויה . לאחר מכן הגיעו לעניינים הכספיים . בעדותו של רוזן ( כאמור , 
בנו של הנפטר ) הוא סיפר כי הנאשם חישב את העלות , ואז ציין כי יהיה צורך 
בתוספת , בלי להגדיר עבור מה . הנאשם אמר , סיפר העד , שגם לחופרי הקבר 
נהוג לתת כסף . רוזן שאל את הנאשם מה קורה אם " אני לא אתן כסף ? " על 
כך השיב לו הנאשם שהגופה יכולה ליפול או שהקבר לא יהיה חפור בזמן . רוזן 
סיפר בעדותו כי לא הסתיר את מורת - רוחו מהתנהגותו של הנאשם , אולם כדי 
למנוע ביזיון הבליג על כך ושילם את התוספת . על פרשה זו כתבה השופטת , כי 
" זוהי דרישת שוחד בוטה וחד - משמעית , כאשר אל ההודעה שלא מוכרחים לשלם 
כסף מצטרפת האינפורמציה המלבבת מה יקרה אם הכסף לא ישולם . צריך אדם להתעלם 
מערכים הומניטריים מקובלים ( . . . ) התוצאה היא שאני קובעת כי הנאשם 
קיבל שוחד מרוזן , כשהשוחד ניתן כדי שההלוויה תהיה כסדרה ולא ייגרם ביזיון 
למת " . את הכרעת - הדין המרשיעה מסיימת השופטת בהוקעת התופעה החמורה שהתגלתה 
בחברת קדישא , והיא מציעה גם פתרון לעקירתה פתרון טוב לכל הגופים הציבוריים 
שבהם קיימות נורמות כאלה . וכך כתבה השופטת : " מה שנתגלה במהלך הדיון 
בתיק זה ודאי מהווה תעודת עניות לחברת קדישא הרצליה . אני מקבלת כי הממונים 
ידעו על תופסת הטיפים , וכי לא נעשה מאמץ של ממש לעקור אותה . מספר העובדים 
בבית הקברות אינו אין - סופי , ובטוחתני כי הבהרה חד - משמעית ונקיטת אמצעים 
בכל פעם שמי מהם נוטל אגורה אחת , היתה מביאה להפסקת התופעה טוטלית . " יש 
משום ציניות בניצול יגונם של קרובי המת לקבלת סכומים גדולים או קטנים , 
שהם אינם צריכים לשלם אותם . במקרה של הנאשם יש משום ציניות הגובלת במקבריות , 
שכן הוא נתן לקרובי המת תיאור פלסטי מה עלול לקרות אם לא ישלמו . אולם , 
הציניות המקברית של הנאשם לא צמחה יש מאין , ועל כך יש להפנות את האצבע 
המאשימה אל מי שאיפשרו לנורמה של קבלת טיפים להכות שורש " , דברי השופטת . 
הטיעונים לעונש יישמעו מחר . 
