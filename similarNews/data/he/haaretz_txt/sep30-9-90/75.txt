" מה הטעם לעשות חילופי גברי ולהחליף את הסוסים בגוף שצריך היה כבר לעבור 
מן העולם . מנהלת ההקמה ושידורי הניסיון גמרו את שלהם . ערוץ 2 במתכונתו 
הנוכחית הוא מחלקה ממשלתית שצריכה להתחסל " אמר ח"ך אברהם פורז , מי שכיהן 
כראש מנהלת ההקמה של הערוץ השני , בתגובה למינויו של נסים משעל לתפקיד בכיר 
בערוץ 2 , החל ממחר . " לפי החוק כבר מזמן היתה צריכה להתמנות מועצה שתהפוך 
את הרשות השנייה לרשות עצמאית ומיד אחר כך למנות מנכ"ל שיעסוק בהקמה ובשידורים 
בתקופת הביניים . לכן , מתעוררת בלבי הדאגה , שמא הכוונה היא לא לקדם 
את הפעלת הערוץ השני , אלא להמשיך במתכונת הנוכחית , דבר הנוגד את רוח 
החוק . נראה תמוה מאד בעיני ומחשיד גם את רוני מילוא וגם את ראש ההממשלה , 
שהם מרוצים מהמצב הקיים ומשתדלים לשפר אותו במקום לפעול להענקת הזיכיונות " , 
הוסיף פורז . השר מילוא אמר בתגובה , כי " עושים את שני הדברים . התחלנו 
בהתייעצויות ואני מניח שלא יארך זמן רב ותהיה מועצה " . מנכ"ל רשות השידור , 
אריה מקל , אישר למשעל שנת חופשה ללא תשלום , במהלכה יכהן בערוץ השני 
כמנהל בתחום התוכניות . לפי שעה לא הודיע איש מצוות הערוץ על התפטרות . 
את ערוץ 2 מנהלים כיום מנהל מנהלת הערוץ , אורן טוקטלי , יו"ר ועדת ההיגוי 
של הערוץ לתקופת הביניים ויועץ מיוחד לערוץ מזה שלוש שנים , יצחק לבני , 
ומנהל התוכניות אורי שנער . סגן השר פנחס גולדשטיין , שעמד בראש ועדת 
הכנסת שהעבירה את חוק הערוץ השני , אמר שהוא חושב שחקיקת הערוץ השני יצרה 
תחרות חיובית , ואנשים שאינם מוצאים את מקומם בערוץ הראשון יכולים למצוא 
אותו בערוץ השני . " לקחו איש טוב ומי שנתן לו אשראי לא יתחרט " , סבור 
גולדשטיין . ברשות אמרו , כי הרקע לעזיבתו של משעל הוא סירובו של מנהל הטלוויזיה , 
יוסף בראל , לתת לו תפקיד ההולם את כישוריו : " אין בארץ תרבות של טיפוח 
בכירים המסיימים את תפקידם ואין מציעים להם תפקידים ההולמים את מעמדם וכשרונם " , 
אמר יו"ר הוועד המנהל , אהרן הראל , שנפגש אף הוא עם משעל , במטרה למצוא 
דרכים לשיתוף פעולה בין שני הערוצים . 
