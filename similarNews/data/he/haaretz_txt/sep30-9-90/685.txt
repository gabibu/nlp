שר האוצר , יצחק מודעי , ומזכ"ל ההסתדרות , ישראל קיסר , ייפגשו שוב 
הבוקר לדון בהסתייגויות ההסתדרות מהתוכנית הכלכלית , כדי להסיר את איומיה 
להשבית את המשק ב81 בחודש . פגישה בין השניים שהתקיימה ביום רביעי הופסקה 
לקראת כניסת החג , בלי שהתקבלו החלטות . מודעי אמר שהוא מוכן לבדוק את 
הטלת המס על הריבית בקרנות הפנסיה . קיסר ציין שהטלת המס היא הפרה של ההסכם 
בין הממשלה וההסתדרות לשלם תשואה בגובה % 3 . 6 על כספי הקרנות שמופקדים בממשלה , 
מפני שהמיסוי מוריד את שיעור התשואה . מודעי השיב שבקשת ההסתדרות לא למסות 
את הקרנות , משמעותה לסבסד אותן , והסביר שקשה לממשלה לשלם ריבית כה גדולה 
על הלוואות . בסופו של דבר הוסכם שהטלת המס על ריבית קרנות הפנסיה תיבדק , 
במטרה שלא לפגוע בפרט . נושא אחר שהועלה בפגישה היה השינויים המוצעים בחוק 
שכר מינימום . האוצר מבקש להכניס כל רכיבי השכר המשתלמים לעובד תמורת עבודתו 
לחישוב שכר המינימום , בניגוד לעמדת ההסתדרות . מודעי ציין שמטרת צעד זה 
היא להגמיש את שוק העבודה ולספק מקומות עבודה נוספים למובטלים . מהאוצר נמסר 
ששני הצדדים הפגינו גמישות במהלך הדיונים . 
