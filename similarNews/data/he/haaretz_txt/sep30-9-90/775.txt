ברמת - הגולן הוקם בסוף השבוע ועד פעולה , המורכב מאנשי חינוך ומרבנים , 
ששם לו למטרה " לטהר את שמו של אלוף משנה אפי פיין , תושב הגולן " . בראש 
ועד הגולן עומד ראש ישיבת הגולן , הרב אמנון שוגרמן , אשר טען אמש כי קבוצת 
עיתונאים ופוליטיקאים " החליטה לחפש את ראשו של שר הביטחון לשעבר , יצחק 
רבין , ובשלב הראשון הם מנסים לפגוע באל"ם פיין " . הרב שוגרמן טען , כי 
הדרג הצבאי הבכיר הפך ל"בן - ערובה " של התקשורת . " ישנו כאן ניסיון 
להאשים את אל"ם פיין במעשים חמורים , שנעשו עם פרוץ האינתיפאדה מעשים שלא 
הוא נתן להם את הפקודה " , אמר הרב . קבוצת ה"משמיצים " , לדבריו , מנסה 
להטיל דופי בקצינים המבטאים עמדה נחרצת בכל הקשור למלחמה באינתיפאדה . הרב 
שוגרמן טוען , כי הפוליטיקאים והעיתונאים מנסים להשפיע על הפרקליטות הצבאית 
ועל הדרג הצבאי הבכיר לעכב את קידומו של אל"ם פיין . 
