ריו דה זאניירו ( אי - פי ) . שוער נבחרת צילה לשעבר , רוברטו רוחאס , 
אשר הושעה לצמיתות מכדורגל , ביקש חנינה מפיפ"א . רוחאס חזר השבוע לבראזיל 
בראשונה מאז ה - 3 בספטמבר 9891 , כששתי הנבחרות התמודדו במוקדמות גביע 
העולם . בדקה ה - 96 , מיד אחרי שבראזיל הבקיעה והובילה 10 , השתרע רוחאס 
על הדשא והעמיד פנים כאילו נפגע מחזיז שהושלך מהיציע . חבריו סירבו להמשיך . 
ועדה מטעם פיפ"א בדקה את נסיבות האירוע וקבעה , שרוחאס ביים את הפציעה . 
לבראזיל הוענק ניצחון ורוחאס הושעה לצמיתות . השוער הודה כי חתך את עצמו 
באיזמל - מנתחים . כעת , בבואו לבראזיל , אמר רוחאס כי היה השעיר לעזאזל 
בשערוריה . בראיון לרשת טלויזיה מקומית הוסיף , כי כל מה שרצה היה להבטיח 
תוצאה טובה לנבחרתו . " בספורט , הפטריוטיות אינה הכל " , אמר רוחאס , 
שלדבריו הודה במעשה מאחר שמצפונו הציק לו . עם זאת סרב להשיב , אם היה 
מודה בהתחזות גם לא הדיחה נבחרתו את בראזיל מהמונדיאל , בפעם הראשונה בתולדות 
המשחקים . רוחאס סיפר , כי קפטן נבחרת צילה , הבלם אסטנגו , ומאמן הנבחרת 
אלחנדרו קוק , היו היחידים שידעו על המזימה . אסטנגו הורחק על ידי פיפ"א 
לחמש שנים על חלקו בתרמית . ההחלטה להתחזות כפצוע באה לאחר שרוחאס ואסטנגה 
הגיעו למסקנה , כי קשה מאד לנצח את בראזיל במארקאנה לעיני 000 , 002 צופים . 
רוחאס משמש כיום מדריך ספורט ליד סנטיאגו . 
