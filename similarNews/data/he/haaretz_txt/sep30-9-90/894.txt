לונדון ( ע"ר ) . שלושה אנגלים שנמלטו מעיראק לסעודיה בסירת הצלה והגיעו 
למולדתם ביום ששי , סיפרו בשבת כי רבים מבני הערובה האחרים מתכוונים אף 
הם לברוח . " איננו רוצים לומר יותר מדי , כי אנו עלולים לסכן את ההכנות 
שלהם . אולם הם חושבים , מקווים ומתכננים לברוח ברגע שתינתן להם הזדמנות " , 
אמר קיית בארקוורת , בהגיעו ללונדון . בארקוורת , שנמלט עם חברו , המהנדס 
הימי מייק טינדל ועם איוואן מאנינג ושני חברים רפתיים , אמר עם זאת , כי 
אין הוא ממליץ לבני הערובה לברוח כמותם בסירת הצלה , מפני שהדבר מסוכן מאוד . 
חמשת הזרים , שעבדו בנמל בצרה בעיראק , היו חשופים לסכנת תפיסתם על ידי 
ספינות משמר עיראקיות , במהלך השיט שלהם , שנמשך 52 שעות בסירת הצלה בנוייה 
מפיברגלאס ובאורך שלושה מטר . הם עברו דרך קטע ים שמור בקפדנות על ידי הצי 
העיראקי , אך עלה בידם להתחמק . בארקוורת אמר , כי רבים אחרים מוכנים לסכן 
את חייהם , על מנת לצאת מעיראק . משרד החוץ הבריטי חזר על עצתו לבני הערובה 
שנותרו בכוויית ובעיראק : " הישארו בבית ושמרו על פרופיל נמוך " . הניצול 
האחר , מאנינג , אמר כי התנאים בעיראק לזרים מדרדרים והולכים ובני הערובה 
פשוט אינם מבינים מדוע מתעכבת הפעולה הצבאית נגד עיראק . " אנו האירופים 
איננו מבינים מדוע זה נמשך כל כך הרבה זמן . ככל שזה יימשך זה יהיה יותר 
קשה " , הוא הוסיף . שלושת האנגלים התקבלו בשמחה ובקריאות צהלה על ידי נשותיהם 
וחבריהם הרבים . " אני פשוט רוצה לחזור אל משפחתי ולנוח . דאגתי מאוד וחששתי 
כי לעולם לא אצא מעיראק " , אמר טיסדייל . קפידבינלונדון , ( ע"ץ ) . 
בני הערובה המערביים בעיראק מוחזקים ב"תאים ניידים " , מסר אתמול השבועון 
" סנדיי קורספונדנט " , בהסתמך על עדויותיהם של אזרחים בריטיים שנמלטו בשבוע 
שעבר מעיראק . מייק טינדל , מהנדס - אוניות שנמלט מעיראק בסירה יחד עם שני 
בריטים ושני צרפתים אחרים , סיפר : " בני הערובה כלואים בתוך צריפים צרים 
ניידים בסביבות בצרה ( בדרום עיראק ) ובמקומות רבים אחרים בקרבת הגבול " . 
הוא הוסיף , כי המשטרה החשאית העיראקית גם תגברה את פיקוחה על הפועלים הזרים 
במדינה . עוד מסר טינדל , כי אנשי מחתרת כווייתיים פוצצו לפני מספר שבועות 
מכונית ממולכדת ליד בצרה , ובתקרית נהרגו 51 עיראקים . אייוואן מאנינג , 
44 , מנהל של חברה לציוד אוניות , שגם הוא נמלט מעיראק , מסר : " העיצומים 
מתחילים להשפיע . . . אפשר בקלות לשחד קצינים עיראקיים באמצעות סיגריות , 
במחסומי הדרכים " . שני דיפלומטים משגרירות בריטניה בכוויית הגיעו לבגדאד 
הודיע אתמול דובר של משרד החוץ בלונדון . רק שני דיפלומטים נותרו עתה בשגרירות 
בכוויית , למרות הוראה עיראקית בדבר סגירת כל השגרירויות הזרות . בריטניה 
הורתה למזכיר הראשון ולקצין הביטחון לעבור לבגדאד , כדי לשמור על המשאבים 
המעטים שנותרו בשגרירות , המוקפת זה שישה שבועות על ידי חיילים עיראקיים . 
