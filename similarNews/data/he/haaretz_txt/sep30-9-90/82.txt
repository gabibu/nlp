נרשמה בהזמנות של טיסות השכר לישראל , לקראת עונת החורף , בשל המשבר במפרץ 
הפרסי כך גילה מנכ"ל חברת ארקיע , פרוף ישראל ( איזי ) בורוביץ . המנכ"ל 
מסר כי הדבר מחייב את החברה לנקוט בצעדי התייעלות וחיסכון הוצאות מרחיקי 
לכת . בין השאר סוכם לדבריו עם העובדים , כי כדי למנוע פיטורים יהיה עליהם 
לקחת עשרה ימי חופשה עד סוף השנה , כחלק מהמאמץ לשמור על חוסנה הכלכלי של 
החברה . לדברי בורוביץ תיכננה החברה לבצע סדרת טיסות חדשה משטוטגארט , שבמערב - 
גרמניה , לאילת , החל מאוקטובר הקרוב . אולם עד היום התקבלו שש הזמנות 
בלבד כאשר הסדרה כולה תוכננה ל004 , 2 מקומות . לדברי מנכ"ל ארקיע גם בטיסות 
הפנים ארציות לאילת קיימת ירידה , כי כל תנועת תיירות החורף לישראל נמצאת 
בשפל . החברה צופה לירידה של יותר מ%02 , בתנועת הפנים של נוסעים מחו"ל , 
כתוצאה מהאטת תנועת התיירות מחו"ל ארצה . " החברה עומדת להיכנס לתקופה 
קשה בשנה הקרובה . אילת לא תתאושש מהר כל כך . במערב - גרמניה לדוגמה , 
הפסיק הטלפון לצלצל לגמרי במשרדי נציגות החברה " , סיפר בורוביץ . לדבריו , 
נאלץ לפנות במכתב אישי לעשרות סוכני נסיעות באירופה , בעיקר במערב גרמניה 
אנגליה וצרפת , בו הסביר , כי חברות תעופת השכר של ישראל , ימשיכו לקיים 
את הטיסות המתוכננות בכל מצב מדיני שייווצר . לדברי בורוביץ נוקטת אף ארקיע 
בצעדי עידוד מעשיים ובפעילות משותפת , יחד עם משרד התיירות . החברה מנסה 
להיכנס לחלל שנוצר מביטול טיסות שכר לישראל ע"י חברות התעופה הזרות . המנכ"ל 
הוסיף כי ארקיע מתכננת לאחד את טיסותיה ליעדים שונים , וכך לדוגמה , במקום 
לקיים שתי טיסות נפרדות למינכן ולפרנקפורט , תבוצע טיסה אחת משותפת לשני 
היעדים , גם אם מדובר בפגיעה יחסית ברמת השירות לנוסעים . לדבריו , הדבר 
עדיף על ביטול מלא של הטיסות המתוכננות . 
