אבבה ( מיוחד ל"הארץ " ) . עשרות מיהודי אתיופיה המרוכזים באדיס - אבבה 
הבירה וממתינים לעלייתם לישראל נפלו קורבן למעשי שוד וגניבה באזורים בהם 
הם מרוכזים . תקריות מסוג זה מתרחשות מדי יום , ובמספר מקרים נהרגו יהודים 
לאחר שצעירים עניים תקפו ושדדו אותם . השמועה כי היהודים מקבלים סיוע מהסוכנות 
ומארגונים יהודיים אמריקאיים התפשטה במהירות , ובמספר שכונות חיים היהודים 
בפחד מתמיד . אתמול נודע על מותו של יהודי שהותקף ונשדד . לפני כשבועיים 
נפטר יהודי נוסף , שהותקף כשחזר ממשרדי הגוינט . תוקפו ניסה לחטוף את השמיכה 
שקיבל היהודי וזה רדף אחריו . במקום התקבצו אתיופים נוספים שחבטו ביהודי 
עד מוות . מספר יהודים אתיופים , מוותיקי גל העלייה הקודם שחזרו לאחרונה 
למולדתם , קנו במשותף נשק כדי להגן על בני משפחותיהם . 71 אלף היהודים שהם 
למעשה כל יהדות אתיופיה , נטשו את כפריהם ורכושם והגיעו לבירה אחרי שנודע 
להם כי יוכלו לעלות לארץ . בינתיים סגרה ממשלת אתיופיה את ברזי העלייה ובחודשים 
האחרונים מגיע לארץ טפטוף דק של עשרות עולים בלבד . היהודים שנותרו חסרי - 
כל נוספו למאות אלפי פליטים אחרים שנמלטו מאזורי המלחמה והרעב בצפון . למעשה 
הפכה הבירה למחנה פליטים ענק ואוכלוסייתה גדלה משני מיליון לארבעה מיליון 
תוך תקופה קצרה . ליהודים כמו לפליטים אחרים , אין מקורות תעסוקה וגם שוק 
הדירות להשכרה הגיע לרוויה . הביקוש לקורת גג הקפיץ את המחירים לגבהים שרוב 
הפליטים לא מסוגלים לעמוד בהם . היהודים מצטופפים בחדרים זעירים עשויים טיט 
שהשכירו להם תושבי העיר . הם סובלים קשות מהקור והגשמים . ממדי התמותה 
פחתו מאז מבצע החיסונים שהתקיים בשגרירות ישראל , אך גם עתה היהודים מדווחים 
על מקרי פטירה יומיים של ילדים מדלקת ריאות . לטענתם , למעלה מ002 יהודים 
נפטרו באדיס אבבה בחודשים האחרונים . רוב המשפחות היהודיות שכל רכושן מסתכם 
במזרון , שקים ולפעמים שמיכה או שתיים , נאלצות להצטופף בחדרים בגודל 9 
מ"ר בממוצע , עבורם הם משלמים מחיר המשתווה כמעט למשכורת ממוצעת באתיופיה . 
בגלל יוקר המחייה הסיוע שמגישה הסוכנות היהודית אינו מספק , ומשפחות רבות 
עומדות בפני גירוש מבתיהן כיוון שאינן מסוגלות לעמוד בדמי השכירות . מצד 
שני חוששים בסוכנות להגדיל את הסיוע כדי לא להחריף את המתח החברתי עם השכנים 
הנוצריים והפליטים הלא יהודיים . הגורמים המטפלים בעליית יהודי אתיופיה נערכים 
למצב שיחייב שהייה ממושכת באדיס אבבה והתחילו להקים מתקנים חיוניים לחיי 
הקהילה . בימים האחרונים עוסק חלק מהפליטים היהודיים בהקמת בקתות קש גדולות 
שישמשו כבתי - ספר . מורים אתיופים שנשלחו מישראל לצורך זה ילמדו כ000 , 
4 ילדים יהודים בשתי משמרות , בהדרכת אנשי חינוך של הסוכנות . לאחרונה 
הוקמה בקתה ענקית בחצר השגרירות המשמשת כבית - כנסת . ביום כיפור הצטופפו 
במקום כ000 , 3 יהודים . 
