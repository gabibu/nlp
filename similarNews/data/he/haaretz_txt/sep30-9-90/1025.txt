הפגישה שהיתה אמורה להתקיים הבוקר בין שר האוצר , יצחק מודעי , ומזכ"ל 
ההסתדרות , ישראל קיסר , בוטלה . באוצר אמרו אתמול כי אין טעם לקיים את 
הפגישה משום שעל - פי כל הסימנים , ההסתדרות נחושה להשבית את המשק ב81 בחודש . 
לדברי גורמים באוצר , במהלך כל הישיבות שהתקיימו בשבועיים האחרונים , 
ההסתדרות לא הפגינה שום גמישות או נכונות להגיע לפשרה בנושאים השנויים במחלוקת . 
לטענתם , ההסתדרות דואגת רק למועסקים ולא למובטלים . 
