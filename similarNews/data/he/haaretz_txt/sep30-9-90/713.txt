לונדון , ( ע"ר ) . עיראק , קרוב לוודאי , תפעיל נשק כימי נגד אזרחים , 
משום שנשק זה לא יהיה יעיל מאד בשדה הקרב , סבורים מומחים בריטיים לענייני 
הגנה . אולם עיראק צפויה לפעולות תגמול מאסיוויות , אם תסלים מלחמה כלשהי 
במפרץ על ידי שימוש בנשק הכימי שלה , הוסיפו המומחים של המכון הבין - לאומי 
ללימודים אסטרטגיים בלונדון . מנהל המידע של המכון , אנדרו דנקן , ציין , 
כי עיראק תתקשה מאד להפעיל נשק כימי נגד יחידות ניידות של טנקים אמריקאיים 
בסעודיה . טייסים עירקיים גם יתקשו לפזר כימיקלים מעל לבסיסים אוויריים בסעודיה , 
המוגנים היטב . " השימוש הסביר ביותר יהיה נגד יעדים אזרחיים " , אמר 
אתמול דנקן במסיבת עיתונאים . " זהו נשק הפחדה " . אך הוא אמר , כי אם 
יותקף מפעל עיראקי כלשהו בנשק כימי , הרי הגזים שישתחררו לא יתפזרו אל מחוץ 
לגבולות של מדינה זו . 
