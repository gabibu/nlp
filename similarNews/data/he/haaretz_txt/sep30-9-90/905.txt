חברת אסם הציגה אתמול במסיבת עיתונאים בבית סוקולוב בתל אביב פסטה מתוצרת 
החברה האיטלקית " זארה " , שהחברה החלה לייבא . בכך הצטרפה יצרנית הפסטה 
הגדולה בארץ אל מירוץ יבואניות הפסטה , המנהלות בימים אלה מלחמת חורמה על 
כיסו וחיכו של הצרכן הישראלי . עד כה הודיעו על יבוא פסטה החברות הבאות : 
ויליגר , עלית , ויטה המייבאות מאיטליה , ושופרסל המייבאת מארה"ב . 
באחרונה נעתר משרד המסחר והתעשייה לדרישת אסם להטיל היטל משווה של 5 . 82 
סנט על כל ק"ג יבוא מאיטליה ( ו2 . 8 סנט לכל ק"ג על יבוא מארה"ב ) . 
מחירה של חבילת ספגטי או פתיתים המיובאת על ידי אסם ( 09 . 2 ש"ח לאריזה 
של 005 גרם ) זול יותר מהייצור המקומי המקביל ( 90 . 3 ש"ח לאריזה של 005 
גרם " לה פסטה " מתוצרת אסם ) . על אף המחיר המוזל טען דן פרופר , ממנהלי 
אסם , כי רווחיות הפסטה המיובאת גבוהה מרווחיות התוצרת המקומית . לדבריו , 
ההיטל הנכון היה צריך להיות גבוה יותר 04 סנט לק"ג כדי ליצור תנאים שווים . 
דן פרופר מסר עוד כי שוק הפסטה בארץ מקיף מחזור של 41 מיליון דולר בשנה וכי 
הוא צופה שבעקבות מסע הפרסומת המתוכנן על - ידי יבואניות הפסטה , צפויה 
עלייה של כ%51 בצריכתה . במבחן טעימה מאולתר שנעשה במקום התבקשו העיתונאים 
לטעום מארבעה סוגי ספגטי המיוצרים על ידי ארבעה יצרנים שונים . חוות הדעת 
היו שונות . רציתי להוכיח , אמר פרופר , כי ההבדלים הם לא משמעותיים וכי 
למעשה בארץ כבר נמכרת מזמן פסטה בסגנון איטלקי . 
