מאז כהונתו של זלמן ארן , אשר הולידה את " האינטגרציה " במערכת החינוך , 
נעשו רק שינויים קוסמטיים במערכת . היא לא היתה גמישה דיה לעכל את הרפורמה 
של הד"ר שושני , מנכ"ל משרד החינוך לשעבר . כאדם העוסק בחינוך במסגרת חוץ - 
מערכתית ( כמנהל בית - ספר פרטי ) , בכוונתי להעלות כאן רעיונות אחדים , 
אשר לדעתי ישנו את התכנים ודפוסי העבודה במערכת החינוך , והיא תהיה ראויה 
יותר לשנות ה0002 . בחברה דמוקרטית , חובה על מערכת החינוך להיות פעילה 
ולהשתתף בעשייה החברתית . פועל - יוצא של הנחה זו הוא ש"החינוך " , כמושג 
בעל תוכן , הוא חסר משמעות אם לא מוסיפים לו את הסיפא : למה ? ואמנם , 
ברמה הממלכתית , זכו מגזרים אחדים בחברתנו למשל , ההתיישבות העובדת והסקטור 
הדתי למונופול בתחום החינוך . הם היו אמורים לחנך לערכים שעמם הם מזוהים 
אידיאולוגית . במלים אחרות , ניתנה לגיטימציה ממלכתית לדיס - אינטגרציה 
ערכית של החברה הישראלית , המאופיינת בהטרוגניות מגוונת : דתית , עדתית 
ולאומנית . השאלה היא , איך מיישבים טיפוח ערכים סקטוראליים בחברה דמוקרטית 
דבר לגיטימי כשלעצמו בחברה זו , משום היותה פלורליסטית מטבעה עם אינטגרציה 
חברתית , שהיא תנאי הכרחי ליציבות בה ? אם על מערכת החינוך לתרום את חלקה 
בעיצובו של המרקם החברתי , הרי שהמסקנה המעשית המתבקשת מן הנאמר לעיל היא 
שלחינוך יש תפקיד אחד ויחיד : לחנך להבנת הפלורליזם . חינוך ממלכתי שאינו 
מנותב למטרה זו הוא בהכרח חינוך מכוון הפוגע בפלורליזם , ולכן באופי הדמוקרטי 
של החברה . לכן , חינוך להבנת הפלורליזם , או במלים אחרות לדמוקרטיה , 
אפשר להשיג בעזרת הכנסת מקצוע חדש למערכת החינוך , שאותו אני מכנה " חשיבה 
ביקורתית " . מקצוע זה יקנה לתלמיד ( ואף למורה ) כלים להבנה אובייקטיווית 
של המערכת החברתית , יעניק יתר גמישות לתוכניות הלימודים ואף ישנה את היחס 
בין כמות האינפורמציה הנרכשת לכלים להבנתה , לטובת הבנתה . ילדינו , אזרחי 
המדינה לעתיד , יהיו נבונים יותר , אם תהיה להם היכולת האובייקטיווית להבין 
את האינפורמציה שלה הם נחשפים מדי יום באמצעי התקשורת וברחוב . האינפורמציה 
הזו אינה מוגשת על מגש הכסף : היא מגמתית וסובייקטיווית , ולכן על התלמיד 
לפתח שיקול דעת אובייקטיווי . אשר לאופי החינוך , אין זה מתקבל על הדעת 
שב03 שעות שבועיות , שהתלמיד מבלה בבית - הספר , לא תינתן לו האפשרות להבין 
את האקטואליה . מדוע רוב - רובו של החומר הנלמד שייך לעבר : היסטוריה , 
תנ"ך וספרות ? השאלות רטוריות . מכיוון שתוכניות הלימודים אינן גמישות , 
הן אינן מתמודדות עם האקטואליה . אני מציע ארגון מחדש של דיסציפלינות הלימוד . 
לדוגמה , היסטוריה , תנ"ך וספרות יהוו חטיבה אחת . הדבר ישחרר מורים 
וזמן לפעילות חלופית , ויתרום ליתר מוטיווציה , למורים ולתלמידים . כתוצאה 
מהיערכות זאת , תפוקתה של החטיבה הנ"ל תגדל : התלמידים ידעו יותר ( בניגוד 
ל"ילמדו יותר " ) היסטוריה , תנ"ך וספרות , בבחינת השלם גדול מסכום חלקיו . 
כפר הוורדימתגובתם הקיצונית של רוב ראשי מפלגת העבודה לרעיונות של חברי - 
הכנסת יוסי ביילין וחיים רמון לא הפתיעה . כמי שהופקד על קליטת העלייה בהסתדרות 
במשך שמונה השנים האחרונות , אני מעיד על הנזק העצום והבלתי - הפיך שנגרם 
לקירוב העולים להסתדרות ותנועת העבודה בשל סמלים שלה , השנואים על העולים 
מברית המועצות . רק לפני חודש , עם סיום תפקידי , הזהרתי את מזכיר ההסתדרות 
ישראל קיסר מפני האיוולת שבהתעלמותה של תנועת העבודה מעובדות אלה : היא 
דוחקת במו - ידיה את העלייה ההמונית הזו לידי הימין . איש אינו טוען שמחיקת 
סמלים אלה תעביר אוטומטית רבבות עולים לתנועת העבודה , אולם כל עוד האינטרנציונל 
והדגל האדום יהיו סמליה של התנועה , היא תאבד כל סיכוי לקרב אליה חלק משמעותי 
מתוכם . אפשר לשמור על עקרונות הצדק הסוציאלי וההגנה על חלשים גם בלי סמלים 
שממילא אבד עליהם הכלח . אין לי ספק כי ביום מן הימים תאמץ מפלגת העבודה 
את הרעיונות האלה . השאלה היא כמה זמן תימשך האטימות , ומה רב יהיה הנזק 
שייגרם למחנה הפוליטי הזה ולמדינת ישראל . תל אביבאינני מבין מה אצה לו הדרך , 
ומה מצא לנכון גדעון לוי לכתוב בצורה כה חסרת רגש על מורנו , מר בן - צבי 
ז"ל ( מוסף " הארץ " , 9 . 82 ) , שלושה ימים לאחר פטירתו , בעוד המשפחה 
יושבת שבעה ומנסה לעכל את האסון שפקד אותה . כואב שגדעון לוי מעז להאשים 
את המנוח בחוסר רגישות , בעוד שבעצם הוא עצמו עשה מעשה שיש בו שיא של חוסר 
טאקט והבנה . לעצם העניין , מר בן צבי היה מורה מזן ההולך ונעלם , שבמשך 
שנים ראה את ההוראה כייעוד , וניסה להקנות לנו ערכים אנושיים מעבר לתוכנית 
הלימודים . אחת התופעות שבהן אני נתקל בקרב חברי לספסל הלימודים היא , 
שככל שחולפות השנים לומדים רבים יותר מהם לכבד את מר בן - צבי כמורה ולהעריך 
את דרכו . למרות מה שכתב גדעון לוי , מר בן - צבי היה לא רק מורה ומחנך , 
אלא גם אדם . אני יכול להעיד על מקרים שבהם עשה למען תלמידיו גם מעבר לבעיות 
בית - הספר . מר בן - צבי ניהל אורח חיים צנוע . נכסים הוא לא צבר מימיו . 
כל רכושו היו תלמידיו . לכן כה דבק בקשר איתנו , כה התגאה בו וכה רצה 
לשמור עליו . חבל שגדעון לוי , הנמנה כנראה עם תלמידיו , לא הביא לידי 
ביטוי במאמרו מספיק מדברים אלה שהיו תמצית אישיותו . רמת - השרונראשי ש"ס 
מנסים בכל כוחם לקעקע את העיקרון החשוב של שוויון כל אדם בפני החוק , וחלק 
מהם לא נרתע לאיים בגלוי בהפלת הממשלה , אם לא ייעשה כרצונם בכל הקשור בפרשת 
אריה דרעי . לדעתי , מחובתן של מפלגות האופוזיציה להצטרף פה אחד להצהרת 
ראשי שינוי , כי לא יצביעו בכנסת נגד הממשלה לשם הפלתה בהצבעות אי - אמון 
שוטפות , כל עוד המשך קיומה של הממשלה יסוכן ויהא נתון לסכנה מצד הח"כים 
של ש"ס . זוהי חובתם האזרחית של הח"כים מהאופוזיציה לחזק את ידי הקואליציה 
הנוכחית ללחום נגד השחיתות בכל הכוח , ולמנוע התמוטטותו של שלטון החוק והשוויון 
בפני החוק במדינת ישראל . תל אביבבתוכנית " על גלגלים " בטלוויזיה הצליחו 
איש פעלולים ורופא לעבוד עלי בעיניים . כמות האור שעדשה חייבת לעצור בארץ 
היא 08 אחוזים , ולא 03 אחוזים , כפי שנאמר בתוכנית . ההדגמה של כהות 
התמונה לעדשה נעשתה במכוון , ולא מתוך אי - ידיעה . כל צלם חובב יודע כי 
אם פתח הצלם את הצמצם באותה עת שבה הציג את העדשה הכהה לפני המצלמה , היתה 
התמונה מתבהרת . איני חושב שצלם הטלוויזיה הוא כה בור בצילום שאינו יודע 
זאת , אבל הוא עבד עלינו בעיניים במכוון . אנו זקוקים לעדשה כהה כדי לאפשר 
לצמצם העין שלנו להיפתח . שריר הצמצם מתעייף כאשר הוא נדרש לשמור עליו סגור 
במשך זמן רב . 
