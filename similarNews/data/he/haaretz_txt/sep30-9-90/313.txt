שר החינוך והתרבות זבולון המר החליט אתמול על הקמת קרן מיוחדת לסיוע בקליטת 
ספורטאים עולים נמסר בהודעת משרד החינוך . בדיון שהיה בלישכתו בנושא זה 
השתתפו נציגי הסוכנות היהודית , משרד הקליטה ואנשי רשות הספורט . בדיון 
הוחלט עוד , כי הקרן שתוקם תהיה משותפת למשרד החינוך והתרבות , משרד הקליטה 
והסוכנות היהודית , במטרה לסייע למאמנים עולים , לקידום ספורטאים עולים 
ברמה בין - לאומית , ובניית תשתיות חדשות לענפי הספורט השונים ברחבי הארץ 
ובמיוחד בעיירות פיתוח . יריב אורן , מנהל רשות הספורט , מסר לשר המר , 
כי עד היום הגיעו לישראל 003 ספורטאים עולים ובעתיד יגיעו ספורטאים רבים 
נוספים , חלקם ברמה בין - לאומית . 
