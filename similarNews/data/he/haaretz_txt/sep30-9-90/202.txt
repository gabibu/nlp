שוקאית אינה עניין של אידיאולוגיה לשעה בלבד , כי אם של מבנה נפשי , דיבר 
שר החוץ כפי שדיבר על שיחתו עם עמיתו גיימס בייקר . אם להאמין למה שסיפר 
דוד לוי לכתבי התקשורת הישראלים בארה"ב , שבאו ( זומנו ? ) לשמוע את 
הבשורה , הרי הוא , לוי , היה זה שקבע את הפרמטרים של השיחה . ממש בסגנון 
הסיפור על פגישתו הראשונה עם בייקר ( " וכי מה אתה רוצה , להפיל שנית 
ממשלה ? " ) , אמר לוי לעמיתו בערך כך : אסכים שתתן לי ערבות , אך את 
התנאים אקבע אני . בסוגריים יסופר , כי חישוקאי אחר שכיבד בנוכחותו את 
ואשינגטון באחרונה , הרי הוא שר האוצר מודעי , מצא גם הוא לדבר עם מארחיו 
בלשון שרירית , הזכורה מכנסי הליכוד . אם ויתרתם על חוב למצרים , כך הוא 
פסק , לא ניתן לכם להתחמק מוויתור גם על חובה על ישראל מה גם שאנחנו חייבים 
רק כמחצית הסכום שחייבת שכנתנו מדרום . נותר רק לשאול , מה יהיה אם האמריקאים 
לא יתרשמו , וישלחו את שני הגברתנים למקום שאליו היו בני ישראל משלחים אותו 
שעיר המוזכר במקרא . הגברתנות הישראלית מאז המהפך ב7791 אינה מילולית בלבד : 
ראה הריסת הכור העיראקי ב1891 , ומבצע של"ג שנה אחר כך . אך מאז עליית 
שמיר היא התמצתה במלל תקיף . בניגוד לבגין שאמר ועשה , יורשו מעדיף לומר , 
בעיקר לאווים נחרצים . ככל ראשי הממשלה , הטביע שמיר את חותמו על מדיניות 
החוץ הישראלית , חותם נוסח : אשר לי שלי . ואם לשפוט ממבט ראשון , השיגה 
המדיניות בפועל , שעל הגשמתה הופקד קודם משה ארנס ואחר כך דוד לוי , את 
יעדה . למרות הכרזת ונציה ולמרות השאלות של בייקר , ישראל עודה יושבת חזק 
בגדה וברצועת עזה . מעצביה של המדיניות ומגשימיה אינם מרבים להרהר בתועלתה . 
לדידם , די לנפנף בדף הטאבו , שבו רשומה הארץ , מן הים ועד הירדן , 
כנתונה לבעלות ישראלית . רצה הגורל , ומי שעז חפצם למחוק את הכתוב בדף 
הנ"ל , הערבים , אינם יכולים ; ומי שלכאורה יכולים , ארצות המערב וארה"ב 
במיוחד , אמנם רוצים , אך לא בכל הלב . עובדה היא , כי דעתם שבה ומוסחת 
מן העניין , כפי שקורה עכשיו לנגד העיניים . המפרץ חשוב יותר . שחצנותו 
של לוי בארה"ב נגזרת מן הנ"ל : ארה"ב , ואפילו אירופה המערבית , אינן 
רוצות להעמיד במבחן את נחישותה של ישראל באמצעים שבהם העמידו את עיראק במבחן 
הכווייתי . לכך יש סיבות אחדות , שלא ידובר בהם כאן . ואולם , לא לעולם 
חוסן . אם ארה"ב תיכשל במפרץ , עלולה ישראל להידרש להגן על הטרף הפלשתינאי 
מול קואליציה , שתקום מכוח הדינמיקה הערבית , בהנהגת סדאם חוסיין ששאב 
עידוד מהצלחתו מול האמריקאים . אם תגבר ארה"ב על סדאם , סביר להניח , 
שתשוב ותדבר עם ישראל כמתבקש מסדרי הגודל היחסיים ; ואילו לוי ודומיו 
ייאלצו להחליף את המילון שלהם . אם יתמידו האמריקאים בכוונתם לאלץ את ישראל 
לנקוט עמדה סבירה יותר כלפי הגדה והרצועה , הם לא יזדקקו לאו"ם , לא לסובייטים 
ולא לאירופים . הם אפילו לא יצטרכו להפעיל עיצומים נגד ישראל : די אם 
יסרבו להגדיל את השתתפותם הפיננסית בקיומה של ישראל כיחידה ריבונית מתפקדת . 
אם כך ינהגו , יזכו לראות את השמירים , השרונים , המודעים ואפילו את 
דוד לוי , מוחקים את חיוכי העליונות שעל פניהם . את מקום השחצנות תתפוס 
נימה מרוככת של שידול ותחנונים . דווקא העלייה ההמונית , שסביבה נוצרה חגיגת 
קבע ופותחה שפה פולחנית , היא המביאה לתוצאה פרדוקסית . מצד אחד , היא 
נוסכת בנו תחושת עוצמה ; מן הצד האחד , היא גורמת חולשה קיצונית . לפי 
החישובים השגורים , מצריכה קליטתו של כל עולה כ000 , 001 דולר . גם אם 
לא יתוסף אפילו עולה אחד לאלה שכבר עלו , נדרשים עשרה מיליארד דולר לקליטה , 
וזה מעל לגירעון התשלומים הנוכחי , בסך 5 מיליארד לערך . השחצנות יאה 
רק לעשירים כקורח ; על כן נקטה ישראל בעבר ביודעה את משמעות המשוואה הנ"ל 
שפת צניעות , גם כאשר נדרשה לגונן על מעשים לא - צנועים . דוד לוי ואדוניו 
יידרשו לעכל אמת זו , שהורישו להם מנהיגים חכמים ואמיצים מהם , מאז דוד 
בן - גוריון . שכן אם לא יעכלוה , יוטל עליהם לנעול במו ידיהם הלאומיות 
הכשרות את שערי הארץ בפני המתדפקים עליהם . 
