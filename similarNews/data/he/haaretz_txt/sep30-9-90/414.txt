אזרחים סובייטים , העובדים בשדות הנפט שבדרום עיראק , פנתה כבר בתחילת 
ספטמבר בקריאה לקבל סיוע לצאת מהמדינה . הקריאה הופנתה לפרלמנט של רוסיה 
והתפרסמה רק אתמול . על המכתב חתומים 84 אנשים , הטוענים כי הם מייצגים 
גם את יתר העובדים . לדבריהם , הם מועסקים בבניית מתקני נפט באזור רומייתה . 
תחת הכותרת " עזרו לנו לצאת " , אומרים אנשי הקבוצה כי " בעקבות החמרת 
המצב בעיראק , והאיומים על ביטחוננו , פנתה קבוצה של יותר מ003 עובדים 
למשרד הבנייה הסובייטי , בבקשה שיספקו לנו את המסמכים הדרושים לחזרה לבריה"ם . 
. . אולם , למרות שהפנייה היתה באוגוסט , איש מאיתנו עדיין לא קיבל 
אישור יציאה . אנו מבקשים מכם להעלות את השאלה , ולעזור לנו לחזור לארצנו " , 
נאמר במכתב . נמסר כי לפועלים אלו כמעט ואין מזון , וכי העיראקים מסרבים 
למכור להם מוצרים בסיסיים . כן מצויין כי חייהם של הפועלים הסובייטים נמצאים 
לעתים קרובות בסכנה , מכיוון שצעירים עיראקים מפנים לעתים את רובי הקלצניקוב 
שלהם לעבר העובדים , ואפילו פותחים מדי פעם באש . באחת התקריות הללו פתחו 
הצעירים באש על אמבולנס ופצעו את הנהג הסובייטי , עד שהיה צורך לקטוע את 
רגלו . באיגרת נאמר עוד כי ראש הקבוצה וכן כל האחראים מטעם המפלגה הקומוניסטית , 
כבר עזבו מזמן את המקום . מעריכים כי 005 , 2 סובייטים יצאו את עיראק ואת 
כוויית מאז הפלישה העיראקית , אולם 000 , 5 עדיין נותרו בעיראק . קפידבינלונדון 
( ע"ץ ) . החיילים העיראקים הצרים על שגרירות בריטניה בכוויית , מנעו 
משניים מתוך ארבעת הדיפלומטים המצויים בה , לצאת מהמקום , למרות האישור 
שניתן להם בידי השלטונות העיראקיים . כך מסר אתמול משרד החוץ הבריטי . משרד 
החוץ פירסם בשבוע שעבר כי רק השגריר והקונסול יישארו בבניין השגרירות בכוויית , 
כדי לחסוך במזון ולאפשר לשגרירות להישאר פתוחה כל עוד הדבר ניתן . דובר 
מטעם המשרד טען כי בגדאד אישרה לשני הדיפלומטים האחרים לצאת . אולם , " נראה 
שההוראה לא הועברה לחיילים העיראקים בכוויית " . הוא הוסיף כי שני הדיפלומטים 
יעזבו את השגרירות רק לאחר שהשלטונות הבריטים יהיו בטוחים שהם יכולים לעשות 
זאת בביטחון מלא . השגרירות הבריטית בכוויית תהיה ככל הנראה השגרירות האחרונה 
של מדינות הקהיליה האירופית שתישאר פתוחה עד סוף השבוע . 
