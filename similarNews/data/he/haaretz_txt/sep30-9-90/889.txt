מנכ"ל קבוצת הפלדה בקונצרן כור , יצחק זמיר , הגיש בסוף השבוע תלונה במשטרה 
נגד בני טל בטענה להוצאת לשון הרע . התלונה הוגשה עקב האשמות טל כי זמיר 
ידע על הכוונה להשתמש בכלבים לצורך פינוי העובדים המבוצרים במפעל סולתם . 
זמיר הגיש את התלונה למשטרה בכוונה להאיץ את הטיפול המשפטי בהליכים שהוא 
נוקט נגד טל . תלונה זו מצטרפת לקובלנה פלילית אישית , שאותה הגיש מנכ"ל 
כור , בני גאון , נגד בני טל בגין לשון הרע . קובלנתו של גאון תידון בבית 
משפט השלום בתל - אביב בתחילת חודש נובמבר . בני טל אמר בתגובה : " מנהלי 
כור איבדו את העשתונות ואינם יודעים מה לעשות מעבר להליכים המשפטיים . הצעדים 
הנלווים שהם נוקטים עכשיו יאיצו את שקיעתם בביצה הטובענית שאותה יצרו " . 
