מחלקת ההדרכה של מגן דוד אדום החלה לקיים קורסי הדרכה לציבור בנושא שימוש 
באמצעי מיגון כנגד לוחמה כימית . הקורסים ייערכו בשעות הערב במשך שעתיים 
במרכז ההדרכה של מד"א בתל אביב ובכל סניפי מד"א בארץ . במרכזים ניתן יהיה 
להשיג את המדריך החדש למיגון המשפחה שהוציא המרכז לטכנולוגיה חינוכית . צוות 
המחלקה הרפואית במרכז לטכנולוגיה חינוכית , בסיוע מקצועי של מפקדת ראש הג"א 
ומגן דוד אדום , הוציאו לאור מדריך המיועד לאוכלוסיה האזרחית . המדריך 
תואם את כל ההנחיות והעדכונים האחרונים של מפקדת ראש הג"א . במדריך הוראות 
מדויקות ומפורטות בלווי איורים בנושא מיגון אישי ומשפחתי , איטום ומיגון 
הדירה , הזרקת אטרופין וטיפול תרופתי אחר , עזרה ראשונה ופינוי במקרים 
של פגיעה . עוד כולל המדריך מילון מונחים ומספרי טלפון חשובים לשעת חירום . 
מנהל המחלקה הרפואית במרכז לטכנולוגיה חינוכית , אילן ישועה , שערך את 
המדריך , מסר כי למרות ההשקעות העצומות של המרכז בפרויקט זה הוחלט למכור 
את הספר במחיר מוזל של 01 שקלים , כדי לאפשר לכל שכבות הציבור לרכשו ללא 
קושי . 
