את מינויו של משה בלומקין כמשנה למנכ"ל החברה . זהו המשנה הרביעי המתמנה 
למנכ"ל התע"א , משה קרת . רק באחרונה מונה אביגדור קפלן , המקורב לשר 
הביטחון לשעבר , יצחק רבין , כמשנה שלישי במספר למנכ"ל . בלומקין נחשב 
למקורבו של שר הביטחון הנוכחי , משה ארנס . נציגי עובדים בתע"א הביעו אמש 
תרעומת באוזני סופר " הארץ " , על ניפוח נוסף של הנהלת החברה , כהגדרתם , 
והוספת בעלי תפקידים ודרגות חדשות . זאת , בשעה שאותה הנהלה מונעת , 
לדבריהם , קידומם בדרגות של עובדים בחברה . משה בלומקין עמד עד שנת 88 
בראש חטיבת ההנדסה של החברה . עם ביצוע הארגון מחדש , בשל סגירת פרויקט 
מטוס הלביא ואיחודן של חטיבת ההנדסה והייצור לחטיבה חדשה לכלי טיס , מצא 
עצמו בלומקין ללא שיבוץ מתאים . באחרונה התמנה לתפקיד האחראי על מחקר ופיתוח 
במקום בועז לפידות , שהתמנה לתפקיד חדש כממונה על רווחיות החברות בחו"ל . 
עתה הועלה בלומקין בדרגה נוספת , וימשיך להיות אחראי גם על המחקר והפיתוח . 
בלומקין הוא המשנה הרביעי למנכ"ל , וישא בתואר לצד קפלן , ד"ר מאיר דביר 
ואריה אוסטרינסקי , שהוא הוותיק בתפקיד ביניהם . עוד אושר בדירקטוריון 
תפקידו של המנכ"ל , משה קרת , גם כיו"ר מועצת המנהלים של החברה הבת אויישן 
קומודור בארה"ב . החברה במיאמי עוסקת בשיפוץ ואחזקת מטוסים , בעיקר מדרום 
אמריקה . מהנהלת תע"א נמסר אמש בתגובה כי בלומקין הוא חבר הנהלה משנת 47 . 
" קידומו לתפקיד משנה למנכ"ל אינו מהווה תוספת של חבר הנהלה אלא שינוי 
בתוארו " . לגבי מינויו של קרת נמסר כי " מדובר במיסוד הנושא , בדומה למצב 
הקיים במפעלים אחרים של התע"א " . 
