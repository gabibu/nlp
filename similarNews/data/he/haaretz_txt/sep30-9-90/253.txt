צמרת מפלגת העבודה החליטה אתמול להגביר את פעילות המפלגה במוסקווה בקרב היהודים 
העתידים להגיע לישראל , כדי לקרבם למפלגת העבודה ולרעיונותיה טרם עלייתם 
לארץ . יו"ר מפלגת העבודה , ח"ך שמעון פרס , קיים אתמול בנושא זה התייעצות 
בדרג בכיר בו השתתפו כל חברי המפלגה בעלי התפקידים המרכזיים בסוכנות . לסופר 
" הארץ " נודע כי הפגישה אתמול היתה השלישית שכינס פרס בנושא זה בשבועות 
האחרונים . בפגישות השתתפו בעלי תפקידים בכירים בסוכנות החברים במפלגת העבודה 
בהם : שמחה דיניץ , אורי גורדון , יחיאל לקט ועוזי נרקיס . יצויין כי 
נרקיס לא הוזמן לפגישה אתמול . לפני מספר שבועות הקימה מפלגת העבודה סניף 
במוסקווה באמצעות תנועת העבודה הציונית . בראש הסניף עומד פעיל מפלגה בשם 
אביגדור לוויט . נודע כי עד היום הצליח לוויט לרכז בסניף החדש כ003 חברים . 
במפלגת העבודה קיימת דאגה רבה מפעילות הליכוד בקרב העולים , ומהעובדה שתנועת 
הנוער בית"ר פועלת בברית - המועצות זה מספר חודשים במסווה של ארגון ציוני 
וארגון סטודנטים חדש . במפלגת העבודה מעריכים כיום כי אם המפלגה לא תפעל 
בקרב העולים עוד בארץ מוצאם , היא עשויה להינזק קשות בבחירות הבאות . באחת 
הישיבות האחרונות הציע שמעון פרס לשלוח למוסקווה את ח"ך לובה אליאב . אולם 
אליאב סירב לקבל על עצמו שליחות מפלגתית , ואמר כי הוא מעדיף לצאת לברית - 
המועצות כשליח ממלכתי . עוד נודע כי באחת הפגישות בנושא העלה פרס את האפשרות 
לגייס למאמץ את איש השב"ך לשעבר יוסי גינוסר . ל"הארץ " נודע כי פרס אמר 
בימים האחרונים כי ניתן אפילו להביא למינויו של גינוסר לאחד התפקידים המרכזיים 
בסוכנות היהודית הקשור בנושא הקליטה . בצמרת העבודה פירשו דברים אלה של 
פרס , כאפשרות להביא למינויו של גינוסר במקומו של עוזי נרקיס . נרקיס זוהה 
באחרונה כמי שהתייצב לצידו של יצחק רבין במאבקו מול פרס , ואצל מקורבי רבין 
נשמעה אתמול הטענה כי פרס מנסה להרחיק את מקורבי רבין ממוקדי השפעה אפשריים . 
טענה זו הוכחשה אתמול בשמו של פרס מכל וכל . לא ניתן היה להשיג אתמול את 
תגובתו של גינוסר בנושא זה . 
