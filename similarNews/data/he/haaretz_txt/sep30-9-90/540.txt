( ע ) . המשטרה מתכוונת לבקש היום מבית - משפט השלום בת"א להאריך בשנית 
את מעצרו של איש העסקים אלי זילבר . נציג המשטרה טען אתמול כי החשוד קיבל 
במרמה מהמדינה כ7 מיליוני ש"ח במהלך הקמת מפעל התרופות של יוסי חכמי בבית - 
שאן . זילבר טען בערר שהגיש אתמול על מעצרו , כי חוקרי היחידה הארצית לחקירות 
הונאה מעוניינים להשאירו במעצר כדי שהפרקליטות תבדוק אפשרות להגיש כתב אישום 
נגדו ובקשה למעצרו עד לתום הליכים , בעת שהוא נתון במעצר . " המשטרה פועלת 
בדרך זו , מאחר וידוע לה , כי הסיכויים למעצרי עד תום ההליכים קטנים יותר 
במידה ואני משוחרר . סיבה זו אינה מהווה עילת מעצר והיא פסולה " , טען זילבר . 
השופטת המחוזית שושנה ברמן החליטה לדחות את הערר והשאירה את זילבר במעצר . 
בהחלטתה ציינה השופטת כי יש לאפשר למשטרה לסיים את החקירה , ולמנוע את 
שיבושה . 
