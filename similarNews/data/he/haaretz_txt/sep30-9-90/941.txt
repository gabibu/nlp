( ע ) . " באזורנו יש לפחות ארבע מדינות ערביות , שלהן טילים בליסטיים 
ורובן מפתחות נשק כימי . חלק מהטילים הללו אפילו לא בטווח שלנו , אבל כל 
המדינות הנמצאות בטווח הטילים האלה , צריכות להתייחס לבעיה ולהתכונן בהתאם , 
גם אם הסבירות של השימוש בטילים הללו אינה גבוהה במיוחד " . כך אמר אתמול 
סגן שר החוץ , בנימין נתניהו בהתייחסו לאזהרה שפרסם הממשל האמריקאי לאזרחי 
ארה"ב , לא לבקר בשטחים , משום שחלה שם הסלמה במצב . לדברי נתניהו , ההתייחסות 
הזו של הממשל היא חוות דעת בלבד ולא איסור . היא לא מתייחסת רק לשטחים אלא 
לכל המזרח התיכון ואף לאזורים מעבר לו . המצב ביסודו לא השתנה בשטח , אמר . 
" מבקר או תייר הנשמע להוראות מערכת הביטחון , לא צריך לחשוש . אין הצדקה 
להערכה או אזהרה מיוחדת בעקבות האירועים האחרונים " . נתניהו קבע כי ישראל 
היא המקום הבטוח ביותר מפני התקפות טרור במזרח התיכון . . הוא העלה אפשרות , 
שהממשל האמריקאי הוציא אזהרה זו לאחר שהוחלט בישראל לחלק מסכות גז . " ייתכן 
שיש כאן אי - הבנה ביחס להחלטה זו , שתוכננה מראש ואינה קשורה בהתפתחות 
של הימים האחרונים " . סגן השר התייחס לאפשרות של הפעלת לחץ אמריקאי - סובייטי 
ואירופי בנושא הפלשתיני , לאחר סיום המשבר במפרץ . הוא אמר , כי יכול 
להיות שיש מגמות כאלה ואפשר שיש המעוניינים לטפחן בכל ממשל וממשל . " אם 
כך אנו צריכים לעבוד קשה כפליים , כדי להסביר מה בעצם קורה . " אם מדברים 
על סדר חדש , צריך לשאול מדוע נחוץ סדר כזה ולהשיב כי הוא נובע מחוסר יציבות 
במזרח התיכון , שהוא תוצאה של העדר דמוקרטיה בעולם הערבי . העדר דמוקרטיה 
במדינות ערב הופכת כל ברית של מדינה ערבית עם המערב לקצרת - טווח ועומדת 
על תנאי . כך זה היה בעבר עם עיראק , עם לוב ועם איראן " . לדעת נתניהו , 
כך קורה היום גם עם ירדן וביחסיו של אש"ף עם המערב ואין לדעת מה יהיה בהמשך 
גורל הקשרים של סוריה וסעודיה עם המערב . " אפשר לומר שרק במקום אחד באזור 
זה בטוח שלא יקרה . בישראל , שהיא לא במקרה הדמוקרטיה היחידה באזור . 
כך שאם מדברים מה יהיה ההסדר החדש שיקום אחרי המשבר במפרץ , הרי כל סדר 
חדש שיישען על הרודנויות הללו לא יחזיק מעמד וינציח את אי - היציבות . מה 
שצריך לעשות בכל הסדר חדש הוא לחזק את הדמוקרטיה היחידה באזור . בדרך זאת 
ישראל תהיה גם עוגן של יציבות במזרח התיכון החדש " . נתניהו דיבר בקול ישראל . 
