מטוס הנוסעים החדש , בגוף מטוס האליושין המיושן מתוצרת ברית - המועצות , 
החל נוסק . מנועיו החדשים , תוצרת פראט אנד וויטני , ארצות - הברית , 
פעלו בשקט יחסי , חותכים את האוויר . בתא הטייס תפקדו מערכות האוויוניקה 
מתוצרת התעשייה האווירית של ישראל . נשמע דמיוני ? לא לפי אילי ההון היהודים , 
בראשותו של הרמנד האמר , העומדים מאחורי פרויקט חדש לייצור מטוס נוסעים 
בשיתוף שלוש המדינות . בשבוע האחרון נדמה היה כי הנושא מקבל תאוצה של ממש . 
מנהיגי בריה"ם וארה"ב דנו בפרויקט במהלך פגישת הפסגה האחרונה בהלסינקי , 
בצד שיחותיהם במשבר המפרץ הפרסי . הנושא גם עלה בפגישה בין נשיא בריה"ם , 
מיכאיל גורבצוב , לשר האוצר , יצחק מודעי , ולשר המדע , יובל נאמן , 
בביקור הבזק שערכו השניים במוסקווה . שר התחבורה , משה קצב , קיים בשבוע 
האחרון בלשכתו בירושלים דיון , כדי להביא להתקדמות של ממש בפרויקט . הנושא 
גם עמד במרכז שיחותיו של שר התחבורה עם עמיתו סמואל סקינר , בעת ביקורו 
בחודש שעבר בוואשינגטון . קצב אף ביקר במפעל פראט אנד וויטני , האמור לספק 
את המנועים למטוס המשותף , ועמד מקרוב על ההכנות המעשיות של המפעל . בדברים 
שנשא שר התחבורה בערב ראש השנה לפני עובדי משרדו , העריך כי " בתוך חמש 
שנים ניתן יהיה להתחיל לייצר את המטוס המשותף לארה"ב , בריה"ם וישראל " . 
לדברי קצב , " מטוס הנוסעים המשותף יביא ליצירת עשרת אלפים מקומות עבודה , 
במיוחד בתחומי ההנדסה והטכנאות התעופתית " , המתאימים במיוחד לעולים החדשים 
מבריה"ם . בראיון טלפוני שהעניק איל ההון הרמנד האמר ל"וול סטריט גורנל " 
בשבוע שעבר , גילה כי בדעתו לצאת כבר בחודש הבא לבריה"ם , כדי לפעול לקידום 
הפרויקט . לדבריו , הוא מקווה לקבל את הסכמת נשיא בריה"ם לחתימה על הסכם 
המסגרת , שיאפשר רכישת גופי המטוסים ע"י חברה בין - לאומית חדשה , שהוקמה 
לצורך ביצוע התוכנית . בבסיס הפרויקט עומדת הכוונה להשתמש בגופי מטוסים 
קיימים , מתוצרת בריה"ם , כדי לשתול בהם מנועים מתוצרת ארה"ב ולהשביח 
את מערכות האוויוניקה שלהם , דוגמת המכ"ם , הקשר והאלקטרוניקה , בציוד 
מתוצרת התעשייה האווירית של ישראל . מדובר באפשרות להשתמש בגופים של שני 
סוגי מטוסים מתוצרת סובייטית : אליושין מדגם 69 , בעל ארבע מנועים , וטופולב 
מדגם 402 , דו - מנועי . התעשייה האווירית התבקשה לבחון אם אכן קיימת אפשרות 
טכנית לביצוע תוכנית מסוג זה . צוותי עבודה של החברה , בראשותו של משה 
בלומקין , סמנכ"ל מחקר ופיתוח בתעשייה האווירית , ביקרו במהלך השנה האחרונה 
לצורך זה כמה פעמים בבריה"ם . מקורות בתעשייה האווירית אמרו כי " החברה 
התבקשה לתת חוות דעת טכנולוגית - הנדסית " . מתברר כי חוות הדעת נקבה , 
בין השאר , במספר תנאים עקרוניים למימוש התוכנית , ביניהם בדיקת השוק . 
בתעשייה האווירית היו זהירים בהערכת אפשרויות הביצוע של הפרויקט . לדברי 
מקורות בחברה , עד היום לא נעשה שום צעד מעשי בכיוון של השקעת כספים בתוכנית . 
לא ברור איך יקבלו יצרניות המטוסים הגדולות בארה"ב , כמו מקדונלד - דאגלס 
ובואינג , את הופעתו של מטוס בעל אלמנט סובייטי מובהק , האמור להתחרות 
בהן מבחינה מסחרית . עדיין לא נקבע גם מי יהיה אחראי על תחזוקתם של המטוסים 
החדשים לאחר מכירתם ולאספקת חלקי החילוף . אולם השאלה החשובה מכל היא שאלת 
המשקיעים בפרויקט , שעלותו , בשלבים הראשונים בלבד , מגיעה לעשרות מיליוני 
דולרים . כבר עתה ברור , כי לבריה"ם אין את המשאבים הכספיים הדרושים לביצוע 
הפרויקט . לדבריו של האמר , החברה הבין - לאומית לטיפול בפרויקט המשותף 
הצליחה לגייס 5 . 2 מיליון דולר לתחילת הביצוע . הכסף גויס מקרב אנשי העסקים 
השותפים לתוכנית , רוברט מקסוול מבריטניה , אלברט רייכמן מקנדה , שאול 
אייזברג ואל שווימר מישראל . האמר אמר כי הוא מקווה שהחברה הבין - לאומית 
תצליח לגייס 05 מיליון דולר מהבנקים עד לחודש אפריל הקרוב , כדי שניתן יהיה 
להתחיל בקניית גופי המטוסים , המנועים והציוד האוויוני . עם ההזמנות הראשונות 
מצד חברות תעופה , ניתן יהיה להתחיל לגייס הון מהציבור הרחב , באמצעות 
הנפקת מניות בבורסה . על קשיים אחרים בדרכה של התוכנית החדשה הצביע גם ה"וול 
סטריט גורנל " , שקבע כי חברת התעופה הלאומית של בריה"ם , איירופלוט , 
תהיה זקוקה בעצמה למטוסים החדשים . עשויות גם להתעורר בעיות של מתן אישורים 
ורשיונות תעופתיים מסוגים שונים לתוכנית , בה יהיו מעורבים שלושה מנהלי 
תעופה אזרחיים שונים , בעלי הוראות , דרישות ותקני תעופה שונים . שר התחבורה 
דן בהרחבה , בעת ביקורו האחרון בארה"ב , בסוגיית הרישוי . לשיחות בנושאים 
אלה נלווה אליו ראש מנהל התעופה האזרחית במשרד התחבורה , שי שוהמי . גוף 
זה יהיה אחראי , מבחינת מדינת ישראל , על ההיבטים הביורוקרטים של הפרויקט . 
מפקד חיל האוויר לשעבר , האלוף ( במיל . ) אהרון לפידות , מונה לעמוד 
בראש המנהלה אשר תרכז את הפרויקט בארץ . בתום השיחות , נמסר על הקמת צוותי 
עבודה משתי המדינות , שיפעלו לקיצור התהליכים הביורוקרטיים ולזירוזם . בשלב 
הזה עדיין לא ברור אם הפרויקט יתנהל בשלמותו בתעשייה האווירית , או אם חלק 
מהעבודות ייעשו בבריה"ם . כמו כן לא ברור אם העבודה תבוצע בשלבים , ואם 
תתמקד במטוס אחד . מבחינת התעשייה האווירית , מדובר באפשרויות תעסוקה , 
במיוחד בחטיבת כלי הטיס במפעל מלק"ם , לייצור חלקים ולבדק . יתכן שגם 
חטיבת האלקטרוניקה תשולב בפרויקט , לצורך פיתוח המכ"ם והמכשור המדויק . 
בחברה בירכו על האופציה לקליטת עולים חדשים מבריה"ם . אולם , אומרים שם , 
" אף אחד עדיין לא פנה אלינו בבקשה לקלוט עולים חדשים מבריה"ם , במסגרת 
פרויקט המטוס המשותף " . יוזמי הפרויקט ושר התחבורה משוכנעים , כי למטוס 
המשותף יהיה שוק צרכנים . לדברי קצב , " ב01 עד 51 השנים הקרובות , צפוי 
מחסור גדול במטוסי סילון גדולים לנוסעים , והפרויקט המשותף מיועד למלא חלק 
מהפער בין הביקוש להיצע " . עתה לא נותר אלא להמתין ולראות אם אמנם ייצאו 
התוכניות אל הפועל . 
