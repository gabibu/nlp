ראש הממשלה יצחק שמיר הכחיש אתמול כל קשר בין חלוקת מסכות הגז לבין כוונות 
התקפיות , כביכול , של ישראל כלפי עיראק , כפי שטען הנשיא סדאם חוסיין . 
בתשובה לשאלת עיתונאים בתום טכס חנוכת כביש ע"ש דוד בן - גוריון במבואות 
ירושלים , אמר שמיר : " אמרנו שצריך להתייחס ברצינות לאיום הזה וכך אנו 
עושים . ההחלטה נתקבלה מזמן , והגיע הזמן לביצועה . אני מקווה ומאמין 
שלא נצטרך להשתמש במסכות הגז " . בתשובה לשאלה אחרת אמר ראש הממשלה כי המלצת 
משרד החוץ האמריקאי לתושבי ארה"ב להימנע מלהגיע לאזור היא נוהל קבוע , והאזהרה 
מתייחסת לכל אזור המזרח התיכון . " אני חושב שהציבור , העם היהודי וכל 
ידידי ישראל יודעים שאפשר להגיע ולבקר בישראל בבטחה ובשלווה " . בהתייחסו 
לידיעות בדבר יזמה של צרפת , בריטניה ובריה"ם לפתרון בו - זמני של סכסוך 
המפרץ והסכסוך הערבי - ישראלי אמר שמיר , " לא הייתי כורך את כל המדינות 
יחד , אבל יש מגמה לומר שאחרי שהמשבר הזה יחלוף יגיע תורם של שאר הסכסוכים " . 
ראש הממשלה אמר כי גם בעבר נתבקשה ישראל לסגת מהשטחים וסירבה , " וכך 
נעשה גם בעתיד " . 
