דארמשטאדט ( ע"ר ) . שני אנשים עסקים גרמנים הודו כי חברותיהם סיפקו לעיראק 
ציוד וחומרים המתאימים ליצור נשק כימי . פטר לייפר , בעל החברה " ווטר 
אנגינירינג טכנולוגי " מהאמבורג אמר לחוקרים , כי חברתו סיפקה לבגדאד ציוד 
כימי למטרות צבאיות . גם אוואלד לאנגר , בעבר מהנדס בחברת " פילוט " בקירבת 
פרנקפורט , הודה שהציוד שחברתו סיפקה לעיראק , התאים ליצור נשק כימי . 
השניים נעצרו זמן קצר לפני שעיראק פלשה לכוויית . 
