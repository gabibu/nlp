חיים קמיניץ , מנכ"ל המרכז הישראלי לניהול , ( מי"ל ) , מתריע שהניהול 
בישראל רחוק מלהתאים עצמו לשלושה גורמים בעולם העסקים : המהפכה הטכנולוגית , 
מהפכת הטלקומוניקציה והגלובליזציה . המהפכה הטכנולוגית , אומר קמיניץ , 
פוקדת כמה מוקדים בעולם , שהבולט בהם הוא אזור " חמשת הנמרים " במזרח 
אסיה דרום קוריאה , תאילנד , סינגפור , הונג - קונג וטאיוואן , בנוסף 
למערב אירופה , צפון אמריקה ויפאן . הגורם השני , מהפיכת הטלקומוניקציה , 
שהסירה גבולות והפכה מדינות לגוש כלכלי אחד , טרם חדרה לישראל . הגורם 
השלישי , גלובליזציה של עולם העסקים , מתבטא בראש וראשונה באירופה , שבה 
נוצר שוק של 023 מיליון איש . הניהול המודרני , טוען מנכ"ל המי"ל , מתנער 
מהתיאוריות הקשוחות , הנהלים המקודשים , ההירארכיה הבלתי ניתנת לערעור 
ואווירת ה"סדר " במפעל . מושגים אלה , בעולם המשתנה , הם רק מכשול . 
המדינות המתועשות , שעברו שמונה שנות שגשוג לא רגיל סיגלו לעצמן ניהול 
הקורא תיגר על ההירארכיות בארגונים . שם המשחק הוא גמישות . מקומות עבודה , 
שבהם הפרידו בין ההנהלה לבין אחרון העובדים שמונה דרגות , צימצמו אותן 
לשתיים . הארגון הפך לשטוח , תוך מתן יתר עצמאות למנהלים בדרגי הביניים 
ושילובם בתהליך קבלת ההחלטות . ישראל , שבאותן 8 שנים קפא התל"ג שלה על 
שמריו כמעט , חייבת , לפי קמיניץ , לאמץ שיטת ניהול המקטינה פערים בהירארכיה 
ומאפשרת מעורבות בכל הרמות , עד אחרון העובדים . בתהליך זה של ערעור ההירארכיות , 
אין מקום לוועדי עובדים , טוען קמיניץ . לא שהוא מציע לבטל את קיומם , 
אך זכות הדיבור בניהול המודרני ניתנתלעובדים עצמם . מעורבות העובדים תתבטא 
בחוגי איכות . קבוצת עובדים האחראית על קטע מסוים בייצור , למשל מילוי 
ופלים בקרם שוקולד , מקבלת לידיה משימה לדון בדרכים לשיפור תהליך הפקת הוופלים 
ולקבל החלטה . העובדים עשויים לדרוש מהנהלת המפעל תוספת תקציב ליעול התהליך . 
חוגי האיכות מבטלים את הנוהג המתיישן לבצע ביקורת טיב של המוצר בסוף תהליך 
הייצור . הביקורת מבוצעת בכל שלביו . לדבריו , במפעלים שבהם פועלים חוגי 
איכות , כמו תדיראן תקשורת בפ"ת , יש שיפור בפריון ובתוצאות העסקיות . 
