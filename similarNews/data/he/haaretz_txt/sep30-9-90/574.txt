ואשינגטון ( מיוחד ל"הארץ " ) . הפרלמנט של לאטוויה , אחת משלוש הרפובליקות 
הבאלטיות המבקשות עצמאות מבריה"ם , אימץ החלטה רחבת - יריעה בגנות האנטישמיות , 
הכיר בחלקם של אזרחים לאטוויים בהשמדת 08 אלף יהודי הרפובליקה במלחמת העולם 
השניה ; והביע תקווה , שיהודים ממוצא לאטווי בישראל יטפחו קשרים עם ארץ 
מוצאם . על פי דיווח בבטאון הצבא הסובייטי , " הכוכב אדום " , המופיע בלקט 
של העיתונות הסובייטית בוואשינגטון , התקבלה ההחלטה ב91 בספטמבר . היא 
קבעה , כי רק " הערכה הוגנת של העבר " מאפשרת יצירת יחסים נאותים בין 
קבוצות אתניות שונות . על פי הדיווח , מטעים הפרלמנט הלאטווי , כי " אין , 
ולא תיתכן הצדקה לתקופת התיישנות על פשע נגד המין האנושי , על השמדת עם 
עקובה מדם נגד היהודים " . הנוסח מטעים את רצונה של לאטוויה להנציח את זכר 
קורבנות השואה היהודיים ; וגם את זכרם של אזרחים לאטווים , אשר סיכנו את 
חייהם בהצלת יהודים . הפרלמנט בריגה הכריז , כי לא יסבול שום גילויים של 
אנטישמיות ושל אפליה על רקע לאומי . הוא קרא ל"כל מוסדות המדינה , ארגונים 
בעלי ניהול עצמי , ארגונים ציבוריים ואזרחים , ליצור למען יהודי לאטוויה , 
ולמען כל המיעוטים הלאומיים , תנאים נאותים לחידוש ההתפתחות של תרבותם 
הלאומית , של חינוכם , של מוסדות המדע והדת שלהם , ולהחלת אוטונומיה תרבותית 
לאומית " . הפרלמנט גם הביע תקווה , ש"בני ארצנו לשעבר בישראל יטפחו קשרים 
ענפים עם לאטוויה " . תהליך העצמאות בלאטוויה , ובבאלטיות השכנות , ליטא 
ואסטוניה , מעורר אי - נוחות ניכרת אצל מיעוטים לאומיים , בייחוד רוסים 
וביילורוסים . המפלגה הקומוניסטית במוסקווה עשתה ניסיונות לנצל את אי - 
הנוחות הזו , כדי להכשיל את מאמץ העצמאות . היא הצליחה ליצור מתח בין העמים 
הבאלטיים ובין דוברי הרוסית , שהיגרו לרפובליקות שלהן מאז סיפוחן לבריה"ם , 
לפני 05 שנה . הנוכחות היהודית בבאלטיות קטנה . 
