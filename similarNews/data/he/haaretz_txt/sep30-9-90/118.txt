סגן נשיא סוריה , עבד אל - חלים חדאם , צפוי להגיע לקהיר היום להיוועד 
עם הנשיא חוסני מובארק ולמסור לו איגרת מהנשיא חאפז אל - אסד . סוכנות הידיעות 
המצרית שמסרה על כך אמש ציינה כי השיחות נערכות במסגרת שיתוף הפעולה וההתייעצויות 
הנמשכות בין שתי המדינות באשר למשבר המפרץ ובנושאים אחרים . הנשיא מובארק 
קיבל אתמול איגרת מנשיא תימן , עלי עבדאללה סאלח , שבה הוא חוזר ומדגיש 
את מחויבות תימן להמשך היחסים הידידותיים עם מצרים . עוד צוין באיגרת כי 
האזרחים המצריים העובדים בתימן נהנים מיחס טוב , וכי תימן תומכת בהחלטת 
מועצת שרי הליגה הערבית להעברת משרדי הליגה לקהיר . הנשיא מובארק קיים אתמול 
גם שיחה טלפונית עם שליט לוב מועמר קדאפי . 
