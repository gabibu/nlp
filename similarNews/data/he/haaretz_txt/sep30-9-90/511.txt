אתונה ( ע"ר ) . מנהיג המפלגה הסוציאליסטית ביוון וראש הממשלה לשעבר , 
אנדראס פפנדראו , הנאשם בעבירות פליליות , הובהל אתמול לבית החולים כשהוא 
סובל מבעיות לב . מצבו הבריאותי הידרדר יום לאחר ששופט שלום הורה לעצור את 
ידידו הקרוב , שהיה שר המשפטים בממשלתו , אגממנון קוטסויורגאס , עד למשפט . 
קוטסויורגאס נאשם במעורבות בשערוריה של היעלמות 002 מיליון דולר מהבנק של 
כרתים . חבר מפלגתו אמר כי " אין ספק שפפנדראו הושפע מהידיעה הרעה על קוטסויורגאס " . 
פפנדראו , 17 , אושפז במחלקה לטיפול נמרץ בבית החולים הממשלתי באתונה , 
כשהוא סובל מדופק לא סדיר וקשיי נשימה . לאחר שקיבל טיפול הוגדר מצבו כיציב . 
הפרלמנט היווני החליט ב98 להסיר את חסינותם של 5 שרים סוציאליסטים , בהם 
פפנדראו , כדי לאפשר הליכים משפטיים נגדם . פפנדראו צפוי לעונש מאסר עולם , 
אם יוכח כי קיבל סכומי כסף גדולים במשך תקופה ארוכה . קוטסויורגאס , שהיה 
פרקליטו של פפנדראו במשך 52 שנה , נאשם בהסכמה להליכים פליליים , קבלת 
שוחד של 2 מיליון דולר והגנה על פשע ונזק לאינטרסים של המדינה . הוא מכחיש 
האשמות אלה ואם יורשע הוא צפוי לעונש של 52 שנות מאסר . שערוריית הבנק של 
כרתים התפוצצה באוקטובר 88 , והיתה הגורם העיקרי להפסד המפלגה הסוציאליסטית 
בבחירות שנה לאחר מכן . קוטסויורגאס הואשם שקיבל שוחד מהבנקאי גורג קוסקוטאס 
תמורת העברת חוק שימנע חקירה על הבנק של כרתים . קוסקוטאס נמלט בנובמבר 
88 לארה"ב שם הוא עצור וממתין להחלטת בית המשפט אם להסגירו ליוון . בפרשה 
נאשמים גם שרי הסדר הציבורי , הכלכלה והאוצר בממשלתו של פפנדראו . 
