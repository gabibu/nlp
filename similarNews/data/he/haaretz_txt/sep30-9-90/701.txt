במוצאי שבת ייפתח בעכו הפסטיבל ה11 לתיאטרון אחר , המושך אליו מדי חג סוכות 
קהל רב . את הפסטיבל מנהל השנה המחזאי והבמאי שמואל הספרי , והמפיק הוא 
אבי יפרח . הפסטיבל ייפתח בחאן אל - עומדאן , בהצגת הבכורה של " חציר 
חדש " , במעמד של כ001 אלף מוזמנים . בשלושת ימי הפסטיבל , שיינעל ביום 
שלישי , 9 באוקטובר , יועלו 42 הצגות חדשות . תשע הצגות נכללות במסגרת 
התחרות ושש במסגרת " החממה " שבה יוצגו יצירות ביכורים של יוצרים צעירים 
שלא בפני מבקרי תיאטרון . מסגרת נוספת היא " תעודת בגרות " , שבה ייכללו 
הצגות של בתי - ספר למשחק . יועלו גם מופעים מיוחדים , דוגמת " הפרוטוקולים " 
מרתון קריאה מעדויות משפט גבעתי א , שיימשך שלושה ימים ומופעי תיאטרון 
נוספים , וביניהם " השיחה החמישית " מתוך " מר מאני " של א . ב . 
יהושע בביצוע דורון תבורי ו"בטולות שידוך " מאת חנה אזולאי הספרי ומיכל 
ורד ובביצוען . כן יתקיימו מאות מופעי מוסיקה ומופעי חוצות , לאלה שלא 
יצליחו להשיג כרטיסים להצגות עצמן . מחירי הכרטיסים השנה נעים בין 52 ל03 
שקל להצגות התחרות , ובין 51 ל04 שקל ליתר המופעים . הנהלת הפסטיבל מצפה 
לקהל של כ003 אלף איש . מההנהלה נמסר , כי השנה יסתכם התקציב בכמיליון 
שקלים , במימון מוסדות שונים , כמו משרד החינוך והתרבות , המועצה הציבורית 
לאמנות , משרד התיירות , העירייה ועוד . משטרת מרחב הגליל , וכמובן משטרת 
עכו , השלימו את היערכותן לקראת ההצפה הצפויה של קהל חובבי התיאטרון שיפקדו 
את העיר במהלך ימי הפסטיבל , כדי למנוע תקלות . 
