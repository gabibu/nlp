קופנהאגן ( מיוחד ל"הארץ " ) . בריה"ם סללה ביום חמישי את הדרך לתחרות 
חופשית בין מפעלים כחלק משורה של צעדים שנועדו לשפר את אספקת מוצרי הצריכה 
ואת המעבר לכלכלת שוק חופשי . הנשיא מיכאיל גורבצוב הוציא צו המאפשר למפעלים 
ולחברות לקבוע מחירים סיטונאיים משלהם בשנה הבאה . שר האוצר ואלנטין פאבלוב 
אמר בשידור טלוויזיה כי הצו יגדיל את ייצור מוצרי הצריכה . " ידוע למשל 
כי מוצרי צריכה של ילדים לא נמצאים בחנויות . . . זאת כיוון שהמפעלים 
אינם מעוניינים לייצר אותם " , אמר פאבלוב . פירושו של הצו הוא כי חוק ההיצע 
והביקוש , שלא היה קיים תחת הכלכלה הריכוזית , הוא שיקבע אם המפעלים ישאו 
רווחים או ייסגרו . ייתכן צו נוסף בקרוב שיורה על פיחות ערך הרובל שיעודד 
את התעשייה הסובייטית לייצר ולייצא יותר . איוואן איוואנוב , סגן השר לכלכלת 
חוץ , אמר כי הצו הועבר לעיונו של גורבצוב ביום רביעי . פיחות עלול לזעזע 
את אזרחי בריה"ם המחזיקים ברשותם מיליארדי רובלים שאין ביכולתם להוציאם בשל 
המחסור במוצרי צריכה . פיחות מייקר גם את מחירי המוצרים המיובאים . קפידבינהסובייט 
העליון של לאטוויה החליט ברוב קולות לבטל את חגיגות יום מהפכת אוקטובר ( 
7191 ) ב7 לנובמבר . צפויה החלטה דומה של ליטא ואסטוניה . קודם לכן קראו 
ראש עיריית מוסקווה גבריל פופוב וראש עיריית לנינגראד ו . סובצאק לביטול 
המצעדים החגיגיים לרגל יום המהפכה . חודש לפני ה7 לנובמבר עדיין לא ברור 
אם יתקיים המצעד המסורתי במוסקווה ולנינגראד , ואיזה אופי ישאו המצעדים 
שהפכו למסורת בתולדות בריה"ם . " התייצבות " כל חברי הפוליטבירו על גג 
המוזוליאום של לנין ומצעד ראוותני של כלי נשק הפכו לאירוע שלא בוטל מאז שנת 
8191 . גם בשנת 1491 , כאשר צבא גרמני ניצב במרחק טווח ירי תותחים מפרברי 
מוסקווה , לא בוטל המצעד . 
