שר החינוך והתרבות , זבולון המר , החליט ליזום שורה של מופעי תרבות מסובסדים 
לעולים החדשים . השר ביקש מראש מנהל התרבות במשרדו , אבנר שלו , להכין 
את סדרת המופעים ולהפעילה באמצעות " אמנות לעם " , המועצה הציבורית לתרבות 
ולאמנות והנהלות התיאטראות , התזמורות ולהקות המחול בארץ . המר הודיע על 
החלטתו , כשביקר בערב החג באופרה הישראלית החדשה ביפו . הוא ציין , כי 
העולים החדשים , המגיעים בהמוניהם מבריה"ם , הם צרכני תרבות גדולים , 
המורגלים לצפות במופעים תרבותיים באופן קבוע . " עלינו לאפשר להם להרגיש 
כמו בבית וליזום עבורם מופעים ישראליים במחירים שווים לכל נפש " , אמר המר . 
הוא הוסיף כי לא די בלימוד עברית , יהדות וציונות באולפנים , ויש לעשות 
כדי להפגיש את העולים גם עם היצירה התרבותית והאמנותית בארץ . שר החינוך 
מסר , כי בשנה האחרונה עלו מבריה"ם כ000 , 3 אמנים , ומדי חודש מתוספים 
אליהם כ003 נוספים . השר אישר לאחרונה הקמת מרכז לקליטת אמנים עולים , 
שיסייע להם להמשיך ולעסוק באמנותם בארץ . קצין חי"ר וצנחנים ראשי , תא"ל 
דוד אגמון , החליט להקדיש את אירועי חצי היובל להקמת מפקדת קצין חי"ר וצנחנים 
ראשי לנושא העלייה . שלשום אירחו יחידות הצנחנים וחיל רגלים , בשיתוף הסוכנות 
היהודית , אלפי עולים חדשים . מפקדי היחידות , הקצינים והחיילים הסבו 
משך שעות היום ביחידותיהם עם העולים וסיפרו להם על ההווי המיוחד של יחידות 
החי"ר , צה"ל והמדינה . העולים סיפרו לחיילים על הקורות אותם בארצות שמהן 
באו ועל הרקע לעלייתם לישראל . העולים חזו בתצוגת מערכות נשק ואמצעי - לחימה 
ובתרגילי ראווה וצניחה , כולל תרגילים באש חיה . הם הגיבו בהתרגשות רבה 
על היום שעשו במחיצת החיילים . כ000 , 3 עולים הגיעו לישראל בימי החג , 
וכבר שלשום בבוקר , ערב החג , היה מסוף הקליטה בנמל בן - גוריון צר מהכיל 
את מאות העולים , שבאו בזרם בלתי פוסק של מטוסים מבודפשט , מבוקרשט ומווארשה . 
