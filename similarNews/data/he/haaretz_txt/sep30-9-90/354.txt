הוועדה למינוי דיינים בראשות שר הדתות , פרוף אבנר שאקי , עומדת לדון היום 
שוב במינוים של הדיינים עזרא בצרי ויעקב רוזנטל , לבית - הדין הרבני הגדול . 
זוהי הערכאה הרבנית - שיפוטית הגבוהה ביותר , המקבילה לזו של בית - המשפט 
העליון . תהיה זו הפעם המי יודע כמה שמועמדותם של שני דיינים שנויים במחלוקת 
אלה תובא לאישור הוועדה . במשך שלוש שנים לא נכנע שר הדתות לשעבר , זבולון 
המר , ללחצים הכבדים , הישירים והעקיפים , שהופעלו עליו מצד שני הרבנים 
הראשיים , אברהם שפירא ומרדכי אליהו , התומכים בבחירתם של בצרי ורוזנטל . 
הוא ציית לחוות דעתו של היועץ המשפטי לממשלה , יוסף חריש , שפסל את מועמדותם . 
בחוות דעתו נימק זאת חריש בפגמים הכבדים שנתגלו בעברם . הרב בצרי הודה שב6591 
שילם שוחד לפסיכיאטר הירושלמי ד"ר שמעון קלי , כדי לזכות באישור כוזב שהוא 
לוקה כביכול בנפשו כדי להשתמט משירות צבאי . לאחר ששילם סכום של 062 ל"י 
קיבל את האישור , שבו צוין : " זקוק לאשפוז במוסד לחולי רוח " . במשפטו 
של ד"ר קלי הוצג האישור הרפואי המקורי שניתן לבצרי ובו נקבע כי " לפי הודעות 
משפחתו , הוא סובל מסימפטומים רוחניים בערך שנתיים . . . המצב הורע בהדרגה 
עד שבא לפני שנה למצב פסיכוטי בולט . עכשיו הוא סובל מחוסר עניין במה שמתרחש . 
שקוע בעולם הפנטסטי שלו . . . מסתובב ברחובות בלי מטרה . הוא סובל ממחלת 
רוח כרונית מסוג סכיזופרניה פרנואידית . איננו מסוגל לשום עבודה וכן לא 
לשום שירות צבאי . הוא זקוק לאשפוז בבי"ח לחולי רוח " . הפסיכיאטר הורשע 
בדין , אולם נגד בצרי ואברכים אחרים , ששילמו שוחד כדי להשתמט משירות צבאי , 
לא הוגש כלל כתב אישום . נגד הרב יעקב רונזטל מחיפה הצטבר על שולחנו של 
היועץ המשפטי לממשלה מידע על חוסר ניקיון כפיים . חריש קבע כי מינויו לדיין 
בבית - הדין הרבני הגדול עומד בסתירה לתקנות הדיינים הקובעות כי " רב יוכל 
להתמנות כדיין רק אם אורח חייו ואופיו הולמים את מעמדו של דיין בישראל " . 
אבל שני הרבנים הראשיים ( ובעיקר הרב האשכנזי אברהם שפירא ) לא היו מוכנים 
להשלים עם העובדה שהיועץ המשפטי לממשלה פוסל את מועמדיהם . הרב שפירא נקט 
שיטות שונות כדי ללחוץ על שר הדתות להיענות לדרישתו . הוא מעכב , למשל , 
מזה כשנה , את חתימתו על תקנות חדשות שמטרתן לשפר ולייעל את נוהלי הדיון 
בעבודתם של בתי - הדין הרבניים , למרות שמשרד הדתות ומועצת הרבנות הראשית 
אישרו אותן . הרב שפירא עיכב במשך שבעה חודשים בתירוצים שונים את טקס השבעתם 
במשכן הנשיא של הדיינים שלמה דיכובסקי ומשה תופיק , לרגל צירופם לבית - 
הדין הרבני הגדול . תוך זלזול במוסד הנשיאות ובכבודו של הנשיא הרצוג , 
נדחה טקס ההשבעה כמה פעמים , עד שהנשיא הבהיר לשני הרבנים הראשיים שלא ישלים 
עם המשך ביזוי מוסד הנשיאות ואז התקיים הטקס . שפירא , שהתנגד לצירופו של 
הדיין שלמה דיכובסקי לוועדה למינוי דיינים , משום שאיננו נמנה על עושי דברו , 
שיכנע את עמיתו , הרב מרדכי אליהו , שלא לכנס את " חבר הדיינים " ( 
המוסד העליון של בית - הדין הרבני ) , כדי שיאשר את צירופו של דיכובסקי . 
באחרונה צורף הרב דיכובסקי לועדה למינוי דיינים חרף התנגדותו של הרב שפירא . 
זאת בעקבות עתירה של לשכת עורכי הדין לבג"ץ נגד הרבנים הראשיים . לשכת עורכי 
הדין שעמדה בראש המאבק הציבורי נגד מינוים של הרבנים בצרי ורוזנטל לבית - 
הדין הרבני הגדול , הגישה אשתקד עתירה לבג"ץ נגד שר הדתות לשעבר , ותבעה 
הוצאת צו על תנאי וצו ביניים שיאסור על המר לכנס את הוועדה . הצו הוצא והמר 
ביטל את הישיבה ולמעשה מאז לא כונסה הוועדה למינוי דיינים . עם כינון הממשלה 
הנוכחית פרש המר ממשרד הדתות ונפרד מתפקידו כיו"ר הוועדה למינוי דיינים . 
במקומו הוצב בראש הוועדה שר הדתות החדש , פרוף אבנר שאקי . לוועדה צורף 
גם שר הפנים , הרב אריה דרעי , כנציג הממשלה ( במקומו של דוד לוי ) . 
מינויו של דרעי לוועדה למינוי דיינים , דווקא בימים אלה שבהם מתנהלת נגדו 
חקירה משטרתית בחשד לביצוע עבירות פליליות , מעוררת תמיהות . הוועדה בהרכבה 
החדש ( מכהנים בה עתה 01 חברים השרים שאקי ודרעי , הח"כים אלי דיין ( 
מערך ) והרב יצחק לוי ( מפד"ל ) , נציגי לשכת עוה"ד משה דרורי ובן - ציון 
לנגנטל ונציגי הרבנות הראשית הרבנים שפירא ואליהו והדיינים תופיק ודיכובסקי ) 
לא קיימה עד כה אף ישיבה . יש לקוות שהשר שאקי , שהוא פרופסור למשפטים , 
האמון על חשיבות ומשמעות שלטון החוק ינהג כקודמו לתפקיד ( הגם שלא היה 
בעל השכלה משפטית ) ויפעל ברוח חוות דעתו של היועץ המשפטי לממשלה ולא ייתן 
יד לביזוי המערכת המשפטית - רבנית על - ידי מינוים של הדיינים בצרי ורוזנטל . 
