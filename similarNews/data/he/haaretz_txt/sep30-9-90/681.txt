( ע ) . סערת רוחות מתחוללת לאחרונה במושבה הוותיקה יבנאל , על רקע סכסוך 
חריף שפרץ בין שני רבנים בתוך היישוב הרב הראשי של המושבה סיני פרנקל , 
ורבם של חסידי שיק ( אגף מחסידי ברסלב ) אליעזר שיק . בערב חג הסוכות 
התקיימה הפגנת מחאה של נשים חרדיות , " נגד ביזוי התורה " , הנגרם לטענתם 
כתוצאה ממאבקם של שני הרבנים , שעבר מפסים של ויכוח להשמצות הדדיות . אזרחים 
רבים ביבנאל חתמו על עצומה נגד הרב שיק , בטענה שעל דעת עצמו הוא מכריז 
על שמות של רחובות בתוך המושבה , כראות עיניו . כמו כן , הוא מכנה את 
יבנאל " עיר ברסלב " , או " אור הגליל " . כן נטען , כי הוא ניסה להתערב 
בענייני חינוך ולהפוך את בית הספר הדתי לבית ספר שילמד לפי עקרונות חסידי 
ברסלב . ראש המועצה המקומית יבנאל , עזרא מועלם , נמנע עד כה מלהתערב במחלוקת 
הרבנים , בטענה כי אין זה מסמכות המועצה המקומית . עם זאת , רבים מתושבי 
יבנאל זועמים על המצב הבלתי נסבל במושבה . נמסר , כי בכוונת חוגים חרדים 
בטבריה לערב אישיות תורנית בכירה שתשים קץ למחלוקת . 
