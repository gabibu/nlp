מינכן ( מיוחד ל"הארץ " ) . במרתפי הבירה של מינכן זרמו אמש מפלי בירה 
ברבבות גרונות ניחרים משירה . ליד השולחנות , שנהרות בני - אדם נעו ביניהם 
מצד לצד , לא ניתן היה להבחין בין המזרחיים למערביים או בעגה הרווחת , 
בין המקומיים לבין אלה " משם " . בחצות , אחרי 54 שנה , הם הפכו שוב 
לעם אחד . ראש ממשלת שלזוויג - הולשטיין הגדיר זאת כך : " סוף - סוף הסתיימה 
מלחמת העולם השנייה " . גם בעיצומם של נחשולי השמחה ותחושת הניצחון במערב , 
מציבים לעצמם המערביים תמרור אזהרה : אנחנו לא מוצלחים מהמזרחיים , לא 
חרוצים מהם וגם לא חכמים מהם . ההיסטוריה האירה לנו פנים , בחלקנו נפל 
להיות באזור הכיבוש של בנות הברית המערביות וכאן מתחיל ונגמר הסיפור . גרמניה 
הגדולה , המאוחדת , " המולדת " מונח שהפוליטיקאים והעמך כאחד מבטאים 
בהיסוס מה , מעוררת לצד פרצי השמחה גם לא מעט חששות משני הצדדים . לצד 
אלה , צצים הזיכרונות וקורמים מחדש עור וגידים . אותן תמונות , שהגרמנים 
העדיפו לשכוח , שבות אליהם : ברלין ההרוסה ב5491 , החומה שחצתה את העיר 
ונחשול המרי שגאה במזרח גרמניה מאוגוסט 98 . באוטוסטרדות של גרמניה מומחש 
הפער בין שתי המדינות בצורה חדה : המכוניות הננסיות של המזרחיים נשרכות 
לאטן במסלול הימני , כשלידן חולפות המרצדסים ומכוניות הפאר האחרות . ממש 
כפי שגרמניה המערבית עברה את המזרחיים ב54 השנים האחרונות , בעוד אלה מדשדשים 
בצבת משטרת הביטחון , השטאזי , הכלכלה הכושלת והמנהיגות שהתגלתה עתה במערומי 
שחיתותה . בברלין הונף דגל אחד : הסימפוניה התשיעית של בטהובן . כך , 
עם ההתפכחות שתבוא הבוקר ומחר משיכרון שקל להבין אותו , יתחיל " עם אחד " 
ללמוד שוב לחיות במימדים החדשים - ישנים שלו . 
