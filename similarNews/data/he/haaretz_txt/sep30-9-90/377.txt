במלאת שנה למותו של דן בן אמוץ , יחל ערוץ 2 לשדר אחרי סוכות את הסדרה המקורית 
החדשה " סיפורי אבו נימר " . הסיפורים , המבוססים על ספרו של בן אמוץ , 
יסופרו על - ידי השחקן דודו אלהרר . בימים אלה הסתיימו צילומי 62 הסיפורים 
הראשונים . את הסדרה הפיקו וערכו יעקב ועידן אגמון שגם מביים . הסיפורים , 
המיועדים לכל המשפחה , ישודרו פעמים בשבוע . ערוץ 2 , שבימים אלה מלאו 
ארבע שנים להפעלתו , רכש באחרונה את זכויות השידור לסרטי קולנוע רבים וידועים , 
בהם שלושה מסרטיו של אינגמר ברגמן " החותם השביעי " , " מעיין הבתולים " 
ו"תותי בר " ; סרטיו של אלפרד היצקוק " סוכן חשאי " ו"בכבלי השכחה " ; 
ושני סרטיו האחרונים של הבמאי האיטלקי אטורה סקולה " המשפחה " ו"אהבנו 
כל כך " . כמו כן ישדר ערוץ 2 בקרוב את " טמפופו " , " עיניים שחורות " , 
" תקוות גדולות " , " הנסיכה הקסומה " , " יפה מדי בשבילך " , " חגיגה 
במאי " , " מוסקווה אינה מאמינה בדמעות " , " סאלאם בומביי " , " המאסטרו 
הגדול " ועוד . חלק מהסרטים יוקרן כבר בשבועות הקרובים והאחרים במהלך השנה 
הקרובה . ערוץ 2 הפיק סדרת תוכניות סאטירה פרי עטם של השדרים ארז טל ואברי 
גלעד , שגם יגישו אותה . התוכנית " העולם הערב " תשודר החל מה4 בנובמבר 
שלוש פעמים בשבוע . ישולבו בה מערכונים ומבזקי חדשות הומוריסטיים , קטעים 
מסרטי פרסומת נבחרים מחו"ל ופינת מכתב הווידאו כתבות ואירועים מצחיקים שצולמו 
על - ידי הצופים עצמם . בתוכנית יתארחו שחקנים , זמרים ואורחים נוספים . 
את התוכנית מפיק דורון אברהמי מתאגיד הטלוויזיה אנגליה - ישראל , בשיתוף 
עם אולפני מימד . מפיק ובמאי התוכנית הוא אבי כהן . 
