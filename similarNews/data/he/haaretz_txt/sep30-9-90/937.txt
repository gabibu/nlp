ניקוסיה ( ע"ר ) . סערה פרצה אתמול באיראן סביב הבחירות שיתקיימו שם 
היום . הסיעות הקיצוניות טענו כי יש כוונה לסלק אותם מן השלטון והחרימו 
את ישיבת הפרלמנט ובכך גרמו לביטולה . המירוץ לבחירת עצרת המומחים , גוף 
דתי הרשאי לבחור ולפטר את המנהיג העליון של המדינה , היה החריף ביותר 
מאז השנים הראשונות לאחר המהפכה האיסלמית ב97 . מרבית המועמדים הקיצוניים 
הוצאו או יצאו בעצמם מן המירוץ בטענה שחוקי הבחירות אינם הוגנים והמתונים 
עושים בהם שימוש לרעה על מנת להשתלט על העצרת . מנהיג איראן , איאטולה עלי 
חאמנאי , והנשיא עלי אכבר האשמי רבסאנגאני קראו להשתתפות המונית בבחירות 
כסימן להמשך התמיכה במהפכת חומייני . גם אנשי דת בכירים אחרים והעיתונים 
החשובים תמכו בקריאה זו בטענה שאי השתתפות בבחירות תשרת רק את אויבי האיסלאם . 
ברדיו משודרת כל הזמן הסיסמה : " אני מצביע , אתה מצביע , אנחנו מצביעים , 
למען עצמאות למען חירות " . אולם הקיצוניים האנטי מערביים , שאיבדו 
מהשפעתם מאז מותו של חומייני לפני 61 חודשים , התעלמו מהקריאות להפסיק את 
מחאתם , למרות שלא קראו בגלוי להחרים את הבחירות . סוכנות הידיעות האיראנית 
מסרה כי ישיבת הפרלמנט אתמול בוטלה לאחר שרק 531 מתוך 072 הצירים הופיעו , 
פחות מהקוורום של 081 . נראה כי דווקא המתונים יותר הם שהחרימו את הישיבה 
בה עמדו לדון בהצעת חוק של הקיצונים לשנות את תקנות הבחירות . מספר צירים 
כתבו על כך לחאמנאי וקראו לו לנקוט עמדה נגד " תופעה מסוכנת ראויה לשמצה 
זו " . הקיצונים , שלהם רוב בפרלמנט , האשימו את מועצת המשמר , גוף קונסטיטוציוני 
הנשלט בידי המתונים ומפקח על הבחירות , בתרמית פוליטית שעה שרשמו את המועמדים . 
רבים מן המועמדים הקיצונים לא עמדו במבחני המועצה שבדקה את התאמתם מבחינה 
דתית . עצרת המומחים נבחרת לתקופה של שמונה שנים , אולם מחר לא תתקיים 
הצבעה בשלושה מחוזות מאחר שלא אושרו מספיק מועמדים במחוזות אלה . פירוש 
הדבר שרק 67 מתוך 38 מושבי העצרת יעמדו לבחירות על ידי מאה מועמדים . זכות 
ההצבעה היא לאירנים מגיל 51 ומעלה והקלפיות יפתחו בשעה 7 בבוקר למשך 01 
שעות . 
