רה בלשכתו בירושלים . שר התקשורת , רפאל פנחסי , וחבר הכנסת יאיר לוי 
מסרבים להיחקר . אתמול ביקשה המשטרה לזמן לחקירה את שלושת חברי הכנסת מש"ס . 
את פנחסי ועזרן מבקשים חוקרי המשטרה לשאול לגבי העברות של מיליוני שקלים 
מתקציב המדינה , שניתנו באמצעות משרד הפנים לעמותות שונות הקשורות בש"ס , 
ולגבי השימוש שנעשה בכספים אלה . המשטרה חושדת עוד כי השניים עברו עבירות 
של שיבוש הליכי חקירה והדחת עדים . על - פי החשד , נפגשו עזרן ופנחסי לפני 
חודשים אחדים עם חוקרים פרטיים , וביקשו מהם לעקוב אחרי גורמים , שחשדו 
בהם כי העלו חשדות נגד השר דרעי ואישים בש"ס . את ח"ך יאיר לוי מבקשת המשטרה 
לחקור בעניין העברות הכספים לגופים הקשורים בש"ס ממשרדי הממשלה . השר פנחסי 
טען כי אינו מוכן להיחקר משום שהמשטרה מנהלת זה חודשים אחדים חקירה לא נאותה , 
המלווה בהדלפות נגד ש"ס ובכיריה . ח"ך יאיר לוי דרש מאנשי המשטרה , שהתייצבו 
אצלו , כי יתאמו את זימונו לחקירה באמצעות יו"ר הכנסת , דב שילנסקי . סגן 
השר יוסף עזרן אמר אמש , לאחר שנמסרו גרסאות סותרות בעניין הסכמתו להיחקר , 
כי ייפגש עם חוקרי המשטרה , כפי שנקבע אתו . לדבריו , אין לו מה להסתיר 
וישיב על שאלות החוקרים . בימים הקרובים צפויים להיחקר במשטרה אחדים ממקורבי 
שר התקשורת וממקורבי ראשי ש"ס . יו"ר הכנסת , דב שילנסקי , החזיר אתמול 
במחאה מכתב ששלח אליו ראש אגף החקירות במשטרה , ניצב עוזי ברגר , ובו הודיע 
לו על כוונת המשטרה לזמן היום לחקירה את פנחסי , עזרן ולוי . שילנסקי החליט 
לנקוט צעד זה , משום שרגז על כך ששמע ברדיו על החלטת המשטרה לזמן לחקירה 
את שלושת חברי הכנסת מש"ס , עוד בטרם הגיע מכתבו של ניצב ברגר לידיו . קפידבינהמכתב 
הגיע ללשכת יו"ר הכנסת אתמול ב00 : 8 בבוקר . שילנסקי לא שהה באותה שעה 
בירושלים , והמכתב נמסר נמסר לאחת מעובדות לשכתו , מרתה שמיר . נציג המשטרה 
ביקש ממנה להעביר את המכתב בהקדם האפשרי לידיו של שילנסקי , והיא התקשרה 
אליו לתל - אביב והודיעה לו על כך . שילנסקי חזר לירושלים רק סמוך לשעה 00 : 
71 אחרי - הצהריים , וקיבל את המכתב . כשעתיים קודם לכן , בעודו נוסע 
במכוניתו , שמע ברדיו על זימון חברי הכנסת מש"ס לחקירה . דבר זה הפך בעיניו 
את המכתב והתיאום למיותרים , ולכן החליט להחזיר את הזימון לניצב ברגר . 
על - פי הנוהג המקובל , כל אימת שהמשטרה מבקשת לזמן לחקירה חבר - כנסת , 
היא מודיעה על החלטתה ליו"ר הכנסת , שמזמן את אותו ח"ך לשיחה ומודיע לו 
על כך . בעבר הועברה פניית המשטרה ליועץ המשפטי של הכנסת , אולם כשנכנס 
שילנסקי לתפקידו ביקש ממפכ"ל המשטרה כי ההודעה תועבר לידיו . שילנסקי אמר 
אתמול כי הוא מעוניין שחקירת המשטרה תושלם בקרוב . " העיקרון המנחה אותי 
הוא והיה מחנינו טהור , אך בכל תקופת כהונת הכנסת יש נוהג של הזמנת ח"כים 
לחקירה , ונוהג זה הופר אתמול . עם זאת , אין לראות בהחזרת המכתב למשטרה 
משום הבעת דעה או התנגדות לעריכת החקירה " . שילנסקי אמר כי מאז התמנה ליו"ר 
הכנסת תיאם יותר מחמש חקירות משטרתיות של חברי - כנסת . המשטרה נהגה להודיע 
לו בעוד מועד על רצונה לחקור את חברי הכנסת , ושילנסקי תיאם את הדברים עמם . 
קפידבינבמשטרה נפתחה חקירה פנימית לגילוי מקור התקלה . שר המשטרה , רוני 
מילוא , זימן אליו לשיחה היום את מפכ"ל המשטרה , רב - ניצב יעקב טרנר , 
ואת ראש אגף החקירות במטה הארצי , ניצב עוזי ברגר . שר המשטרה מבקש לקבל 
מהשניים הסברים לגבי הביקורת הנוקבת , שמתח בית המשפט העליון על מעצרו של 
חשב ש"ס , דוד שמואל , והסברים בעניין הפרסום המוקדם של זימונם לחקירה 
של חברי הכנסת . החלטת בית המשפט העליון לשחרר את שמואל הכתה אתמול בתדהמה 
את הגורמים הבכירים במשטרה , המנהלים את החקירה בפרשת דרעי . ההחלטה הגבירה 
את המבוכה והמתח בלשכת מפכ"ל המשטרה ובקרב ראשי אגף החקירות של המשטרה . 
למבוכה תרמו גם שיחות , שנערכו באחרונה בין ראשי המשטרה לגורמים בכירים 
בפרקליטות המדינה , הסבורים כי המשטרה לא אספה עדיין די ראיות להוכחת ההאשמות 
והחשדות נגד שר הפנים , אריה דרעי . בשבועות האחרונים הגבירו המפכ"ל טרנר 
וראש אגף החקירות ברגר את פיקוחם האישי על חקירת הפרשה . זאת , בשל הסתעפות 
החקירה והחשש הגובר בקרב החוקרים כי לא יצליחו לאסוף ראיות מפלילות נגד דרעי 
ובכירים אחרים בש"ס , שתאפשרנה הגשת כתבי אישום . לראשי המשטרה ברור כי 
אם לא יוגשו כתבי אישום נגד דרעי לאחר חקירה מסועפת וסוערת כל - כך , עלולים 
ראשי המפלגה והעדה החרדית לדרוש להיפרע מראשי המערכת המשטרתית , המנהלים 
את החקירה . קפידבינלא מכבר העבירה היחידה הארצית לחקירות הונאה במשטרה מספר 
רב של תיקי חקירה לפרקליטות המדינה , לצורך בדיקה ראשונית . תיקים אלה 
נוגעים להעברות כספים לעמותות , למוסדות ולמקורבים לש"ס באמצעות הרשויות 
המקומיות . מדובר בהעברות כספים , שנבחנו בידי המשטרה כ"מודל " לשיטה , 
שבה השתמשו לפי החשד ראשי ש"ס . חוקרי המשטרה סבורים כי בחומר , שאספו 
עד כה , יש ראיות מספיקות להגשת כתבי אישום . הפרקליטות מסויגת וספקנית 
מאוד בקשר לכך . גורמים משפטיים מעריכים כי נכון לעכשיו אין בחומר , שהועבר 
לידי הפרקליטות , כדי לבסס האשמות נגד השר דרעי . בחודשים האחרונים כונסו 
מספר דיונים משותפים למשטרה ולפרקליטות , שבהם השתתפו אנשי צוות החקירה , 
המפכ"ל , ראש אגף החקירות ונציגי פרקליטות המדינה , וגובשו מהלכי חקירה , 
שאותם אמורה היתה המשטרה לבצע . המשטרה לא עמדה בלוח הזמנים שנקבע , ומסיבות 
שונות לא ביצעה מהלכי חקירה מסוימים . אחד הקשיים הגדולים בחקירה נובע מהצורך 
לחקור אנשים , בהם אישים ידועים בעדה החרדית , השוהים בדרך - כלל בחו"ל . 
חקירתם דרושה להשלמת התמונה בהיבטים שונים של כמה פרשיות . מלבד חקירתם 
של אלו מביניהם , שנראה כי לא יגיעו לארץ בעתיד הקרוב , התעורר הצורך לחקור 
כמה נושאים במדינות שונות בחו"ל , בעיקר באירופה . מדובר בעיקר בהיבטים 
של חקירת העברות הכספים . לצורך החקירה בחו"ל יש לבצע הליך מורכב וממושך 
מאוד של חיקור דין , ונראה כי המשטרה תוותר על כך , בשלב זה . בעיה זו 
מקשה על התפתחות החקירה בכמה תחומים , ומונעת את האפשרות למצות את החקירה 
עם אחדים מהאישים , שכבר נחקרו או אמורים להיחקר בימים ובשבועות הקרובים . 
