ליהודים נובעת קדושת ההר מהיותו מקום המקדש . תפנית בדבר הילכותיו ומעמדו 
של הר הבית ליהודים חלה עם חורבנו בשנת 07 לספירה . ההלכה היהודית , והיא 
עומדת , קיימת ושרירה עד ימינו , אוסרת בתכלית האיסור , אפילו את כניסתם 
של יהודים להר הבית ולכל המתחם . לא כל שכן , שאינה מאפשרת בניית המקדש 
כפשוטו . את המלאכה הזו הפקידה היהדות בכל הדורות בידי המשיח . המלאכה אינה 
יכולה להתבצע כלל ועיקר בלעדיו . גדולי ההלכה והפוסקים מאז אותם הימים ועד 
ימינו , אלו ממש אינם מתירים אפילו כניסה להר הבית . מאלף לעניין זה הוא 
מעשה שקרה במאה הקודמת . התורם הידוע משה מונטיפיורי , שביקר בארץ , קיבל 
הצעה מפתה משליטה הטורקי המושחת של העיר לרכוש בכסף טוב את מתחם הר הבית . 
כיהודי שומר מצוות , פנה מונטיפיורי לרבה של ירושלים באותם הזמנים . לאחר 
שיקול דעת משך מספר ימים , היתה תשובת הרב נחרצת : " אל תקנה שכן תניח 
כספך על קרן הצבי . היהודים אינם רשאים ואינם יכולים לגשת לבניית המקדש 
וממילא אסורים הם בכניסה למקום " . תורתה - רעיונה של הקבוצה הנקראת נאמני 
הר הבית בראשותו של גרשון סולומון , היא איפוא של כת משיחית ובלתי אפשרית 
מבחינת היהדות . יהדות התורה , היהדות החרדית לגווניה , לרבות שומרי מצוות 
מכל גווני הקשת , רואים ברעיון הזה משום עבודה זרה . " שייבנה בית המקדש 
במהרה בימינו " כתקווה , כתפילה , כמאווים לימים טובים כן . אבל כתוכנית 
לביצוע לא ולא . ועוד מעשה אחד בן ימינו , שיכול להאיר מעט את הסיבות 
לאותה מחשבה טמון בשיחה שהיתה לי עם רב הידוע בעמדותיו הניציות הפוליטיות : 
בוויכוח שהיה בינינו , אמר לי מדוע אתם , הארכיאולוגים , אינם מקעקעים 
קצת את מסגד אל אקצה ? עניתי לו בשאלה , ומה בדעתך אם בעקבות זה ייערך 
פוגרום בקהילה יהודית כלשהי באחת מארצות ערב , למשל במארוקו וייהרגו 05 
יהודים . תשובתו היתה : חס וחלילה . אכן , אסור לגעת בעניין הזה . לא 
הייתי מודע לנקודה הזאת . וכשהוספתי ושאלתי : " ואם יהודי אחד ייהרג בפוגרום 
כזה ומה אז ? גם כאן אמר לי חס וחלילה " . במאה ה7 העמידו הערבים את אחד 
האימפריות האדירות בעולם . אימפריה זו קמה על חורבותיהן של המעצמות הקודמות 
בייזנטיון ומלכות פרס . תוך זמן קצר הבינו הערבים שהם צריכים להראות קבל 
עולם הנצרות , שירושלים חשובה וקדושה גם להם , ונאמר שמסורת עליית מוחמד 
השמימה קרתה בירושלים . הריסות הר הבית שוקמו והוקמו בו מסגד אל אקצה ומבנה 
כיפת הסלע , לציין את מקום האירוע לפי מסורתם . היה זה בשלהי המאה ה7 לספירה . 
מאז נעשתה ירושלים , ובמיוחד הר הבית , לאתר קדוש מן המעלה הראשונה , 
בעיקר לאיסלם . קודמים לו רק מכה ומדינה . עם שחרור ירושלים במלחמת ששת 
הימים , עמדה הבעיה הזו לפני קובעי המדיניות הישראלים . הם בחרו בדרך להשאיר 
את מיתחם הר הבית בבעלות שלטונות ההקדש המוסלמי אשר ידאג לנהל את האזור , 
וזאת בהבטחת חופש הביקור לכל בני הדתות האחרות בשעות קבועות ומסויימות 
בהר ובמבנים העומדים בו . יש לציין שאחד מבכירי שרי הממשלה באותם הזמנים 
היה מנחם בגין . 
