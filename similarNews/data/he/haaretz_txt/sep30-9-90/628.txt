שלטונות הביטחון החליטו להטיל סגר כללי על הגדה המערבית ורצועת עזה ביום 
הכיפורים . התנועה מהגדה והרצועה ואליהן לא תותר לתושבים הערביים החל מהיום 
בשעה שלוש אחר הצהרים ועד מוצאי יום הכיפורים , בשבת בשעה שמונה . מקורות 
פלשתיניים מסרו כי נערה מקלקיליה , מייסה מנצור , בת 51 , נפצעה קל מרסיסים 
שפגעו במצחה בתקרית בין חיילים ותושבים . תושב דהריה , עיסא סובח , בן 
23 , הותקף אתמול ע"י רעולי פנים בקלקיליה ואושפז לקבלת טיפול במרפאת אונר"א 
המקומית . תושבים מן הכפר עוורתא קיבלו בימים האחרונים הודעות מן המנהל האזרחי 
על הפקעת אדמותיהם . התושבים מסרו כי מדובר בשטחים בהיקף של כ000 , 3 דונם , 
אשר לחלק מהם יש קושאנים עוד מימי הטורקים . חלק מן השטח בו מדובר נטוע 
עצי זית . שלשום עקר הצבא כ002 עצי זית בעוורתא . במחנה הפליטים אל - בורייג 
היה אתמול העוצר בתוקף . בעימותים ברצועת עזה נפצעו אתמול , לפי מקורות 
פלשתיניים , שמונה תושבים . לדברי המקורות נפגעו רוב הפצועים מירי של כוחות 
צה"ל במחנות הפליטים גבאליה ודיר אל - באלח . צעיר עוטה מסכה נורה אמש ונפצע 
באורח קל בחאן יונס . הצעיר השליך אבנים לעבר סיור של צה"ל , ומפקד הסיור 
ירה בצעיר ופצעו . חיילת ונהג נפצעו אתמול לפנות ערב בעת יידוי אבנים על 
שלושה אוטובוסים במזרח ירושלים . שטחי הגדה והרצועה היו סגורים ביום הכיפורים 
והכניסה לישראל נאסרה על תושביהם . בעיירה עבסאן שליד חאן יונס נרצח ביום 
חמישי בלילה אחמד מוחמד עצפוני נינבזי . תושבים מסרו כי הוא נרצח ככל הנראה , 
על רקע חשד שסייע לשלטונות . ברפיח נרצח איסמאעיל אבו טהה , בן 55 , עובד 
נקיון במנהל האזרחי , גם הוא על רקע חשד לשיתוף פעולה . מנהל ביה"ס סאלח 
א - דין בעזה מחמוד מוסטפא אבו חסנין , בן 05 נרצח ביריות אקדח . המקורות 
טענו כי אבו סחנין נחשד כבר מתחילת האינתיפאדה כמשתף פעולה עם השלטונות ואף 
נאלץ לברוח משכונת ברזיל ברפיח , שבה התגורר . מקורות פלשתיניים מסרו עוד 
כי ילד בן 01 ממחנה הפליטים גילזון , איימאן שייח קאסם , נפצע בסוף השבוע 
בתקרית עם כוחות הביטחון . בערים שכם , גנין וטול כרם היו בסוף השבוע שביתות 
מסחר , במחאה על הריסת הבתים במחנה הפליטים אל בורייג ברצועת עזה . השביתה 
בשכם התקיימה רק ביום ששי בעוד שבשאר המקומות היא נמשכה גם בשבת . באזור 
גנין נסגרו בימים האחרונים הכניסות לתשעה כפרים בערימות עפר שהושמו ע"י דחפורים 
של הצבא . שבעה פלשתינאים נפצעו אתמול ושלשום ברצועת עזה לפי מקורות פלשתינים . 
הסגר הכללי שהוטל ערב יום כיפור על השטחים הוסר אתמול . צעיר ערבי , מעין 
ראשיד איקרא , בן 91 , תושב שכונת סברה בעזה , טוען כי חיילי משמר הגבול 
עצרו אותו ביום ששי בבוקר בשעה 00 : 11 ודרשו ממנו לפנות מחסום אבנים . 
משסירב לקחו אותו החיילים והושיבו אותו על צמיג בוער . כתוצאה מכך נכווה 
הצעיר באורח בינוני עד קשה בבטנו , בחזהו וברגליו . הוא הועבר לביה"ח שיפא 
בעזה . דובר צה"ל מסר אמש בתגובה , כי מבדיקה שערך צה"ל לא נמצא בבית החולים 
שיפא בעזה שום צעיר שנכווה מצמיד בוער ולפיכך בצה"ל לא ידוע על מקרה כזה . 
הדובר בפיקוד דרום מסר כי צה"ל הרס את ביתו של עבדל עדי חמיד , תושב בית 
חנון , אשר נעצר על ידי זרועות הביטחון על השתייכות לחוליה של הפתח . הצעיר 
חשוד כי הכין מטען חבלה בחודש יוני 09 והפעיל אותו באזור בית חנון . כמו 
כן זרק שני בקבוקי תבערה . בגדה המערבית נהרגו אתמול שני תושבים ונפצעו 12 , 
בהם ילד בן 01 שנפצע אנושות . ברצועה נרצחו שלושה תושבים , שניים מהם 
על רקע חשד לשיתוף פעולה . מקורות צבאיים בפיקוד המרכז אמרו אמש כי זה תקופה 
ארוכה לא נרשמו אירועים כה קשים בגדה . " אנו עדים להחזרת האינתיפאדה לכותרות " , 
אמרו המקורות . בגדה היו אתמול שביתות מסחר ברוב הערים הגדולות גנין , 
יריחו , טול כרם , שכם , רמאללה , ובית לחם וזאת להזדהות עם מחנה הפליטים 
אל - בורייג . התקרית החמורה ביותר אירעה אתמול סמוך לשעה 00 : 9 כאשר שני 
גיפים של משמר הגבול נכנסו לכפר גמעין שבנפת קלקיליה . אנשי הסיור נרגמו 
באבנים . כאשר סברו חיילי הכוח כי מדובר בסכנת חיים הם ירו לתוך ההמון . 
כתוצאה מהירי נהרג תושב הכפר , אחמד מחמוד שחאדה בן 45 , ופונה לבית החולים 
אל - איתיחאד בשכם . בתקרית נפצעו 12 תושבים , בהם ארבעה קשה . בין הפצועים 
ילד בן 01 שנפצע באורח אנוש . צה"ל הטיל עוצר על הכפר . מקורות פלשתיניים 
דווחו על 43 פצועים בתקרית זו . לאחר תחקיר שנערך בשטח נמסר מפי מקורות צבאיים 
כי חיילי הכוח פעלו באופן חוקי , והפעילו את נשקם רק לאחר שהיה חשש לחייהם . 
תקרית נוספת אירעה אתמול כאשר חמישה רעולי פנים זוהו על - ידי כוח של צה"ל 
בישוב א - רם , צפונית לירושלים . הכוח ביצע נוהל עצירת חשוד ומשלא עצרו , 
ירה לעברם . כתוצאה מכך נפגע קשה אחד מרעולי הפנים אשר פונה לבית החולים 
מקאסד במזרח - ירושלים ושם נפטר . ההרוג הוא נער בן 61 אשרף רפיק טבאש . 
ברצועת עזה נרצחו שלושה תושבים , שניים מהם בחשד לשיתוף פעולה . אתמול אירעו 
התנגשויות בכמה מחנות פליטים ברצועה . מקורות פלשתיניים דיווחו על שלושה 
פצועים במחנה הפליטים גבאליה , וכן על שני פצועים במחנה הפליטים מועזי . 
במחנה הפליטים אל - בורייג נמשך העוצר , וצה"ל איפשר לתושבים להצטייד במזון . 
אתמול מנעו כוחות הביטחון משתי קבוצות של ארגונים פוליטיים להגיע למחנה הפליטים 
אל - בורייג . קבוצה ראשונה מנתה 01 אישים , בהם : פייסל אל - חוסייני , 
רדואן אבו - עייש , ואישים נוספים שנעצרו במחסום ארז . הקבוצה השנייה היתה 
של פעילי חד"ש בראשותם של חברי הכנסת האשם מחאמיד ותמר גוזנסקי . בעת שהגיעו 
אל המחסום חיכו לקבוצה זו פעילים מהימין בראשות אבי פרחן . לאחר מו"ם הורשו 
שני חברי כנסת מחד"ש ואבי פרחן להיכנס עד לפתח מחנה הפליטים אל - בורייג . 
בעקבות מהומות שהתפתחו שם , הם הוחזרו . במחנה הפליטים שועפט שבצפון ירושלים 
יידו אתמול קבוצות של צעירים אבנים לעבר כוח המשטרה ומשמר הגבול המוצב בקביעות 
בתחומי המחנה . השוטרים הגיבו בירי גז מדמיע וכדורי גומי . שמשת אחת הניידות 
נופצה . המשטרה עצרה כ01 חשודים לחקירה . תיירת בת 63 מאירלנד נפצעה אתמול 
מפגיעת אבן בפניה באזור בית - לחם , ואושפזה ב"שערי צדק " . בתקריות במחנה 
הפליטים קאלנדיה שבמצפון לירושלים נפצע באורח קשה צעיר בן 02 מירי חיילי 
צה"ל . הוא הועבר לטיפול בבית חולים בירושלים . במחנה הפליטים שועפט שבצפון 
ירושלים , התחדשו אתמול לפנה"ץ התקריות . כ001 צעירים זרקו אבנים על כוחות 
מג"ב ופוזרו תוך שימוש בכדורי גומי וגז מדמיע . לא נמסר על נפגעים . מקורות 
פלשתיניים מסרו כי חמישה תושבים נפצעו אתמול בתקריות בשטחים , רובם בעזה . 
בטול כרם הושלכה סכין על סיור של צה"ל . מקורות ערביים מסרו כי אשה צעירה 
השליכה סכין לעבר אחד החיילים , אך לא היו נפגעים . האשה נעצרה . צה"ל 
הסיר אתמול את העוצר ממחנה הפליטים אל - בורייג לאחר 21 יום . העוצר הוטל 
בעקבות רצח חייל המילואים סמל אמנון פומרנץ ז"ל . בתקריות חמורות בשטחים 
שהקשה בהן התרחשה בגנין נהרגו אתמול שלושה תושבים , בהם מבוקש אחד . מקורות 
פלשתיניים דיווחו על שבעה פצועים בשטחים אתמול . כן דווח על שני חיילים 
פצועים מיידוי אבנים . אחד מהם מאושפז בבית החולים ברזילי באשקלון . מקור 
פלשתיני בכיר אמר אתמול ל"הארץ " כי האינתיפאדה עלתה שוב לסדר היום הציבורי 
משלוש סיבות : האירועים באל - בורייג ; הלימודים בבתי הספר שהביאו להשתתפות 
פעילה של התלמידים בהפגנות , וכן השקט היחסי במפרץ הפרסי . בשעות הבוקר 
גילו כוחות של צה"ל באזור גנין צעיר מבוקש שברח לפני ארבעה חודשים מכלא מגידו . 
מאהר עקל בן 12 ניסה לברוח מכוח של צה"ל שביקש לעצור אותו , הכח ירה לעברו 
והרגו . בעקבות הריגתו התפתחו בגנין התנגשויות קשות עם כוחות צה"ל . מקורות 
פלשתיניים דיווחו כי נהרגו שני תושבים נוספים : תאופיק מחמוד ראגי בן 61 
שנורה בכדור בחזה , ועמר עבדאללה עמר בן 12 , ונפצעו שלושה . צה"ל הטיל 
עוצר על העיר . מקורות צבאיים בפיקוד המרכז מסרו כי לא נותרה לאנשי הכוח 
ברירה אלא לירות בצעירים לאחר שסיכנו אותם . ברצועת עזה נרשמו אירועים אלימים 
במחנה הפליטים שאטי , בבחאן יונס , רפיח ובעיר עזה . שני חיילי צה"ל נפצעו 
מיידוי אבנים . מקורות פלשתיניים ברצועה מסרו כי שבעה תושבי חאן יונס נפצעו 
בתאונת דרכים שאירעה בין רכב של מתנחל מגוש קטיף לבין מכונית ערבית . כתוצאה 
מהתאונה והשמועות על הפצועים התפתחו התנגשויות ברפיח ובחאן יונס , ודווח 
על 4 פצועים כתוצאה מכך . אהרון דומב , ראש מרכז מידע עובדה , שיגר אתמול 
מכתב לרמטכ"ל רב אלוף דן שומרון . בידי דומב עדות של חייל , ששירת ברצועת 
עזה בפברואר 09 , לפיה מפקדו , מג"ד במילואים , שיחרר תושבים בחאן יונס 
שנתפסו על ידי חיילים , בטענה שהדבר מוריד את החיכוך עם האוכלוסייה . דומב 
דורש מהרמטכ"ל לבדוק אם ניתנו הוראות כאלה , ואם כן להעמיד לדין את המג"ד . 
מקורות צבאיים אמרו , כי טרם הגיע מכתב כזה לרמטכ"ל . 
