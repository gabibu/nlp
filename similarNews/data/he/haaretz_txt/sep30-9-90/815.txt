בון ( ע"ר וע"ץ ) . הפרלמנט הפאן - גרמני המאוחד אישר ביום ששי את החוזה 
המחזיר את הריבונות לגרמניה המאוחדת וקובע את חוקי הבחירות הכלליות החדשות 
שיתקיימו בדצמבר . 915 הצירים ממערב - גרמניה ו 441 הצירים ממזרח - גרמניה 
התכנסו יחד בצפיפות בבונדסטאג בבון לישיבה ראשונה כפרלמנט כל - גרמני . בישיבה 
התקיים דיון על הצעת התקציב החדשה , המגדילה את הגירעון התקציבי כמעט פי 
שלושה כתוצאה מן ההוצאות הגדולות על האיחוד מחדש . היתה זו הישיבה הראשונה 
בהשתתפות 42 הצירים מן המפלגה הסוציאליסטית המזרח - גרמנית , לשעבר המפלגה 
הקומוניסטית . זו הפעם הראשונה שצירים קומוניסטים קיבלו מושבים בבונדסטאג 
מאז 3591 . ברוב גדול אושר ההסכם של ה"שתיים פלוס ארבע " ארבע המעצמות 
הגדולות ביחד עם שתי הגרמניות המחזיר ריבונות מלאה לגרמניה , לאחר שריבונות 
זו אבדה עם מפלת הרייך השלישי ב5491 . נציגי הירוקים והסוציאל - דמוקרטים 
השמיעו ביקורת על כך שהחוזה איננו חותר לפירוזה של גרמניה . מרבית הצירים 
הירוקים גם נמנעו בהצבעה , בעוד שהצירים הקומוניסטים הצביעו בעד אישור ההסכם . 
קפידבינואשינגטון ( ע"ץ ) . האסטרטגיה הצבאית האמריקאית באירופה , המבוססת 
על ריכוז הכוחות סמוך לגבולות , תוחלף באסטרטגיה חדשה המבוססת על ניידות 
הכוחות שמספרם יצומצם כך אמר ביום חמישי הגנרל גון סיוול , סגן מנהל תכניות 
האסטרטגיה של הפנטגון . " הכוחות הפרוסים בחזית יצומצמו ויושם דגש חזק יותר 
על הניידות והרב - ערכיות מאשר במבנה הנוכחי של נאט"ו , כדי לאפשר גמישות 
מירבית בשעות משבר " , אמר סיוול לוועדת הכוחות המזוינים של הסנאט . קפידבינברלין 
( ע"ץ ) . הבלון הענק ועליו ציור של יונת שלום , שנתלה מעל שער ברנדנבורג 
במהלך החגיגות לאיחוד גרמניה , נגנב בלילה שבין יום חמישי לששי בברלין . 
ערכו של הבלון הוערך ב93 אלף דולר , אמר זאן מארק קולאס מבית הספר הצרפתי - 
גרמני לכדורים פורחים בשטרסבורג . 
