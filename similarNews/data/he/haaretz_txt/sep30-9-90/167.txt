מטיקה יכולה להיות שעשוע נפלא , שכמעט כל אחד יכול ליהנות ממנו . כדי להיווכח 
בכך , אפשר לקרוא בספר " להוציא מתוק ממר לא , או : לא בא בחשבון " , 
המיועד לתלמידי חטיבת הביניים או בבית - ספר תיכון , וגם לסתם חובבי תעלומות 
וחידות . עקרונות מתמטיים משמשים כאן כאמצעי עזר בלשיים לפתרון תעלומות פשע . 
גיבורי הספר הם מתי מתוק ( מתמטיקאי ) , אלברט כהן ( קצין משטרה נאיווי ) 
, ומר לא ( פושע מסוכן ומתוחכם ) . מר לאמצוי במאבק מוחות מתמיד עם מתי 
מתוק ואלברט כהן . הוא בוחר את המקום ואת הזמן לביצוע פשעים שונים , אבל 
נוהג לתכנן את פשעיו באופן מתמטי מסודר . לכן מצליח מתי מתוק לעלות על 
עקבותיו ולסכל את רוב מזימותיו . דרך הפתרון מוסברת כך שכל קורא ממוצע יכול 
להבין אותה ללא מאמץ . כך מתנהל הספר במרדף מתמיד בין הפשע לחוק , או , 
אם תרצו , בין הבעיה לפתרונה המפתיע , הפשוט , והמוסבר בחן רב . אין 
ספק : בכל הקשור למתמטיקה , הספר מצוין . חבל שבתחומים אחרים חסרה אותה 
מידה של דיוק ובהירות , שהכותב מקפיד עליה בענייני מתמטיקה ( תיאור הנשימה 
בעמוד 71 , למשל , לוקה בחסר רב ) . גם עריכה לשונית קפדנית יותר לא 
היתה מזיקה . האיורים החובבניים הם החוליה החלשה ביותר של הספר . כל אלה 
מפחיתים בהרבה מההתרשמות הראשונה , הטובה מאוד , מהחלק המתמטי . 
