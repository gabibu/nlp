לונדון ( מיוחד להארץ ) . תת - אלוף ( מיל ) פנחס שחר ואל"ם ( מיל ) 
יאיר קליין כיכבו אמש בתוכנית טלוויזיה בריטית על הקשר הקולומביאני , שבה 
נסקר בהרחבה גם חלקה של ישראל באימון שומרי קרטל הסמים . על שחר נאמר , 
בתוכנית של " טלוויזית טמס " ( חלק מרשת הטלוויזיה העצמאית ) , שהוא 
סוכן המוסד ונציג בלתי רשמי של התעשייה הצבאית . בתוכנית נמסר , שמאז 2891 
סיפקה רשת של ישראלים , בעיקר קציני מילואים , נשק לכמה מארצות אמריקה 
הלטינית . חלק ניכר מן התוכנית התבסס על מה שסיפרו לעורכיה , חברי ועדת 
החקירה הממלכתית באי אנטיגואה , שממנו הוברח נשק לקולומביה . בראש הוועדה 
עומד פקליט בריטי נודע . שלטונות המכס בארה"ב החלו לחקור את קשריו של שחר 
עם קרטל הסמים , וכן אפשרות שהיה קשור גם עם שלטונו של שליט פנמה המודח , 
הגנרל נורייגה . בהקשר זה נזכר מייק הררי , בתור מי שהיה סוכן המוסד 
ואחד היועצים הבכירים של נורייגה . עוד נחקרים קשריו של שחר עם המוסד , 
וזהו " נושא רגיש " לדברי פקיד מכס אמריקאי . סדר האירועים כפי שנקבע 
על ידי החוקרים מראה , ששחר וקליין שהו ביחד באנטיגואה באפריל 9891 . מיד 
אחרי זה נחכרה ספינה שהביאה את המכולה שבה הנשק מן המזח באנטיגואה לחוף אמריקה 
הדרומית , ומשם הוברח הנשק אל סוחרי הסמים בקולומביה . הכסף שבו שולם תמורת 
הנשק עבר דרך חשבון הבנק האישי של שחר . שחר עצמו , שחזר לישראל , טוען 
שהנשק נרכש על ידי שרים באנטיגואה והם אמרו לו שהוא מיועד לצבא שלהם . לאנטיגואה 
צבא של 09 איש , ובנשק נכללו בין היתר 001 מקלעוני עוזי ו - 004 רובי גליל . 
ממשלת ישראל אינה יוצאת נקייה לחלוטין מן העניין : לדברי הכתב , מסרו לוועדת 
החקירה מסמכים שבהם נמחק שמו של שחר " מטעמי ביטחון " . השלטונות גם סירבו 
להתיר את צילום חקירת שחר שנערכה בישראל , על גבי וידיאו - טייף . המשרד 
במיאמי , המשמש כיסוי לתעשייה הצבאית , עדיין קיים . 
