ש בראשו יעסוק בתורה " , אמרו חז"ל , ובשולי אימרה זו הוסיף פלפלן אלמוני 
הסבר : אם יעסוק בתורה יגלה שבכלל אין לו ראש וממילא לא שייך כאן עניין 
מיחושים . דקארט בוודאי לא היה אוהב את המשפט הזה , אבל הוא לא היה הראשון 
בהיסטוריה של מחקר המוח , ותודה לאל , גם לא האחרון . פרוף פרץ לביא , 
פסיכולוג וראש המעבדה לחקר השינה בטכניון , התעניין בתולדות חקר המוח כתחביב , 
וניצל שנת שבתון כדי להכין קורס בנושא בין - תחומי זה . בהיסטוריה של הרפואה 
קשה להחליט אם להתפעל יותר ממחצית הכוס המלאה , כלומר ממקרים שבהם הקדימו 
תגליות את זמנן במאות שנים , או מהמחצית הריקה , שהיא המקרים שבהם טחו 
עיני קדמונינו מראות את מה שבעינינו ברור כשמש . לביא מזכיר כי בימי הומרוס 
עוד נחשב המוח לסתם מילוי של חלל הגולגולת , ואילו הלב והסרעפת נחשבו למשכן 
המחשבה והרגש . ואמנם , בתנ"ך מוצאים אנו את הביטויים " נכמרו רחמיו " 
( מלשון רחם ) , בדומה ליוונים שראו ברחם את מקור ההיסטריה , וכן " המו 
מעי לו " לתיאור אהבת אב . רק במאה החמישית לפני הספירה , מציין לביא , 
קבע היווני אלקמיאון כי המוח הוא האיבר האחראי לתפקודים הנפשיים , והוסיף 
כי אזורים שונים במוח מופקדים על תחושות שונות , עיקרון הנתמך היטב בנוירופיסיולוגיה 
של ימינו . מכאן הלכה במשך הדורות והתפתחה בעצלתיים תורה מיכאניסטית של המוח 
שתיארה את הפעילות הנפשית כ"רוחות - נפש " הזורמות בין חדרי המוח השונים . 
רופא נוצרי - סורי בן המאה השביעית , בן - לוקה , אף הסביר על סמך תורה 
זו את העובדה ( הנכונה ) שכאשר אדם מנסה להיזכר בדבר מה הוא מרים מעט את 
ראשו : הוא עושה זאת כדי לפתוח את השסתום המתאים לזרימת " רוחות הנפש " 
במוחו . מעניין , אגב , שבדורנו גילו צמד החוקרים רחל וראובן גור מאוניברסיטת 
פנסילווניה כי כיון תנועת העיניים של אדם המנסה להיזכר בדבר - מה יכול ללמד 
איזה משני חצאי מוחו הוא הדומיננטי . ללמדך שהתשובות מתחדשות לבקרים , 
אבל תמיד היה מי שידע לשאול את השאלות הנכונות . הסיפור הולך ו"מתחמם " 
עם בוא המאה השמונה - עשרה , כאשר החל המחקר המעבדתי השיטתי של המוח . 
לביא משלב את סיפורו של מדע המוח עם סיפוריהם האישיים של החוקרים בצורה חיה 
ומאלפת . הוא מסיים את הסקירה ההיסטורית בממציא ה - , הנס ברגר , פסיכיאטר 
לא שפוי במיוחד , שהצליח לפענח מזרמי החשמל החלשים של הגולגולת את פעילות 
חלקי המוח השונים , ובמעבדה סודית ניסה להקליט באופן טלפתי תשדורות ממוחו 
שלו . בחירת הנושאים לסקירה היסטורית קצרה כזאת היא בהכרח עניין של טעם אישי . 
היה אפשר לשאול מדוע נפקד כאן מקומם של חיבורי הרמב"ם על מחלות המוח והנפש . 
כן חסרה לדעתי ההתייחסות ליולינגס גקסון , חוקר האפילפסיה ומגלה עיקרון 
ההיירארכיה התפקודית הקרוי על שמו . אבל קוצר היריעה היה בוודאי אילוץ מרכזי 
בכתיבת הספר . התעתיק הלועזי שגוי לעתים : שמו של אבי הפוזיטיוויזם היה 
אוגיסט קונט ולא קומט , והפיסיולוג הגרמני - הוגנוטי בן המאה התשע - עשרה 
נקרא אמיל די בואה רימון ולא דה בויס ריימונד . בפרק האחרון מספר לביא על 
ניסוייו המרתקים של רוגר ספרי , חתן פרס נובל לפיסיולוגיה , באנשים שעברו 
ניתוח להפרדת שני חצאי - הכדור של קליפת המוח . ההשערה שכל אחד משני חלקים 
אלה מסוגל לתפקד מבחינות מסוימות כמוח נפרד כלומר , להגיב על גירוי נתון 
באופן שונה מאשר החלק האחר לא רק שנחשבה תחילה להשערה דמיונית , אלא גם 
לבלתי ניתנת למבחן מדעי , שכן כל אברי החושים מדווחים ישירות לשני חצאי 
המוח באופן שאינו מאפשר להציג גירוי נפרד רק לאחד מהם . בניסוי מחוכם ואלגנטי , 
שלביא מתארו בצורה בהירה ומובנת , הצליח ספרי לגרום שתמונה מביכה תיראה 
רק למחצית הימנית של המוח . אצל רוב האנשים נמצא מרכז הדיבור במחצית השמאלית . 
כיצד אם כן יגיב אדם כזה למראה תמונת פורנוגראפית ? הנבדקת של ספרי פרצה 
בצחוק למראה התמונה , משמע שהתמונה הובנה היטב לפחות בחלק מהמוח . אולם 
כאשר נשאלה לפשר צחוקה , משימה שהיא תפקיד המחצית השמאלית , השיבה במשפט 
שנכנס כבר להיסטוריה של הפסיכולוגיה : או , דוקטור , יש לך מכונה כל כך 
מצחיקה ! לביא מזכיר בחטף את הממצאים המלמדים כי אכן שתי מחציות המוח ממונות 
על תפקודים נפשיים שונים ( חשיבה , ריגוש , אינטואיציה וכד ) , ואת 
חשיבותם העצומה לפסיכולוגיה , לפסיכיאטריה ולחינוך , אך כאן מסתיים הספר . 
העניין הרב שהוא מעורר גורר ציפייה נוספת שלנו , הקוראים , מהוצאת האוניברסיטה 
המשודרת ( היש שבח גדול יותר למפעל היפה הזה , שתוך שנים אחדות מילא את 
מדפינו במה שהרבה הוצאות גדולות יותר לא היו מצליחות להקים יחד ? ) . 
אחרי ההקדמה ההיסטורית , נחוץ ספר כמו של לביא על מה שידוע על המוח כיום . 
