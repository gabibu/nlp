מועצת הביטחון תתכנס היום לדיון במצב בשטחים , בעקבות תלונת תימן על הרס 
הבתים במחנה הפליטים אל - בורייג ברצועה . הנשיא התורן של המועצה , שגריר 
בריטניה , ביקש לכנסה אתמול , אך שגריר ישראל יוחנן ביין ביקש לדחות את 
הישיבה בגלל החג באמרו : " אני מתכונן לשבת בסוכה ולא במועצת הביטחון " . 
לא ברור אם תימן תזום הצעת החלטה , או שתסתפק בדיון ובנאומי גינוי להרס 
הבתים . מקורות במרכז האו"ם אמרו כי מגמת מדינות המערב היא לסיים את הדיון 
בנושא זה במהירות ולהסתפק בהצהרה מתונה של הנשיא התורן . תלונת תימן הוגשה 
ביוזמת נציגי אש"ף במרכז האו"ם , ובין הנרשמים להשתתף בדיון גם ראש המחלקה 
המדינית של אש"ף , פארוק קאדומי . התלונה התפרשה כניסיון של תימן ואש"ף , 
התומכים בעיראק , להסיט את תשומת הלב מהמשבר במשבר הפרסי . קפידבינאלוף 
פיקוד המרכז , יצחק מרדכי , אמר כי האינתיפאדה לא התעוררה מחדש ביו"ש , 
והאירועים שבהם נהרגו השבוע ארבעה תושבים הם " אירועים בודדים " . לדבריו , 
חלק מהאירועים האחרונים נבע מסיבות חיצוניות כמו אירועי מחנה אל בורייג 
ברצועה , וחלקם נבע מרצונם של גורמים ביו"ש " להניע את האינתיפאדה " . מתחקיר 
ראשוני שערך מרדכי על התקרית החמורה בגנין ביום שלישי , בה נהרגו שני תושבים , 
עולה כי רכב צבאי שנסע סמוך לעיר נרגם , ונוסעיו ירו על מיידי האבנים . 
צה"ל עדיין לא איתר את הרכב ואת היורים , שגרמו למות שלושה צעירים , אחד 
מהם מבוקש והשני " מיידה אבנים קבוע " , כדברי אלוף הפיקוד . הרכב הצבאי 
אינו שייך ככל הנראה לכוחות צה"ל בגנין , להם נודע באיחור על התקרית וההרוגים . 
שירות הביטחון הכללי וגורמי המודיעין חשפו לאחר מאמץ ממושך חוליה שהסתתרה 
בשכם . החוליה הוקמה בהתארגנות מקומית והשתייכה לפתח . כוחות הביטחון עצרו 
את שני חברי החוליה , שהיו חמושים באקדחים . הם חשודים בחטיפת של תושבים 
מקומיים שנחשדו בשיתוף פעולה . אחד העצורים חשוד בהיותו מנהיג החוליה , 
והשני חשוד ברצח שני תושבים בשכם . מקורות פלשתיניים מסרו כי במהלך החג 
נפצעו בתקריות ארבעה תושבי השטחים , שלושה מעזה ואחד ברמאללה . במחנה 
הפליטים אל - בורייג אטמו כוחות הביטחון את ביתו של זוהייר שישניה , החשוד 
כי השתתף ביידוי אבנים על רכבו של חייל המילואים אמנון פומרנץ . בבית שנאטם 
התגוררו שלוש משפחות עם 61 נפשות . ביום רביעי נמצאה גופתו של רופא ילדים 
מבית החולים ברמאללה , ד"ר חוסיין דאוד חמד , תלויה בצווארה על עץ . מקורות 
פלשתינאים טענו כי ישראלים חיסלו את הרופא . ברמאללה הוכרזה שביתה כללית . 
מחקירת המקרה בידי כוחות הביטחון עולה שהאיש התאבד . אשתו מסרה שהוא היה 
שרוי בדיכאון תקופה ארוכה , וסבל מבעיות בריאות קשות . מקורות צבאיים מדווחים 
על שקט יחסי בשטחים . 
