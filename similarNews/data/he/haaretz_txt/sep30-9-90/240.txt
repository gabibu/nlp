ממלא מקום ראש לשכת עורכי הדין , עו"ד דרור חוטר - ישי , אומר כי הוא עומד 
על הצעתו לפיה הלשכה תקבל החלטה כי טעתה כשהכירה במכללה למינהל , וכי לא 
תכיר עוד במכללות שאינן אקדמיות . הצעתו תידון בישיבה הבאה של הוועד המרכזי 
בלשכה . באשר למכללה למינהל , שהיא היחידה שזכתה עד כה להכרת לשכת עורכי 
הדין , אמר אמש חוטר - ישי ל"הארץ " כי ממילא ניתנה הכרה זו רק לשנה אחת . 
הוא הסביר כי יש להזהיר כבר כעת את התלמידים שנרשמו כי עתיד לימודיהם אינו 
מובטח . עם זאת , הוא סבור כי על הלשכה למצוא פיתרון למי שכבר נרשמו ללימודים 
במכללה למינהל , אולי באמצעות האוניברסיטאות , וכן לרכוש מהמכללה למינהל 
את הספריה המשפטית שהקימה לצורך קבלת ההכרה בה . הוא ציין כי יותר מ005 , 
1 מחברי לשכת עורכי הדין כבר השיבו על השאלון ששלח אליהם , ו%59 מהם קובעים 
כי ההכרה במכללה היתה טעות , ויש להילחם לשינוי החוק בעניין זה . חבר הוועד 
המרכזי של הלשכה , עו"ד אלי בן - טובים , אמר ל"הארץ " כי הוא תמה על 
דבריו של עו"ד חוטר - ישי בעניין המכללות , שכן היה רושם כי הוא הסיר את 
הצעתו מסדר היום . לדעת עו"ד בן - טובים , ירד עניין ההתנגדות למכללות 
מעל הפרק , אף כי אין הוא יכול להתחייב מה יהיה המצב לאחר הבחירות למוסדות 
הלשכה במארס . לגבי המכללה למינהל , ציין בן - טובים , כי אומנם ההכרה 
בה ניתנה על בסיס זמני , אך הסיבה לכך היתה שהמכללה הציגה רק את רשימת המרצים 
לשנת הלימודים הראשונה . לדעתו , לא תהיה כל בעייה לאשר גם את שנות הלימודים 
הבאות , שכן המכללה הצליחה לגייס מרצים מן השורה הראשונה ובהם שלושה דיקאנים 
לשעבר בפקולטה למשפטים . לפי דבריו של עו"ד חוטר - ישי , תידון בישיבה הקרובה 
של הוועד המרכזי של לשכת עורכי הדין גם המלצה לאפשר לימודי משפטים באוניברסיטה 
הפתוחה . בתגובה , אמר עו"ד בן - טובים כי אין מדובר בהכרה של הלשכה אלא 
רק בחוות דעת שלה שניתנה לבקשת המועצה להשכלה גבוהה . זאת במסגרת דיוני 
המועצה בהכרה מטעמה בתואר בוגר למשפטים של האוניברסיטה הפתוחה . בן - טובים 
מסר כי ועדה מטעם הלשכה שדנה בנושא מצאה כי , מבחינה מקצועית , אין מניעה 
ללמוד בהתכתבות לתואר אקדמי במשפטים . 
