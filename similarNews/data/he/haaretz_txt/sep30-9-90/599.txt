קופות הגמל העבירו בימים האחרונים למשרד האוצר ולאגף מס הכנסה הצעה חדשה , 
בנוגע ליישום רוח התקנות שהוציא משרד האוצר . התקנות הן תוך הקפדה על קיום 
החוק להגנה על חסכונות הציבור , ועל כספי העמיתים שהיו צבורות בקופות הגמל 
החל ביום 9 . 31 . ההצעה החדשה מבטלת את הצורך לחשב ניכוי בהכנסות תיק הנכסים 
ההיסטורי של קופות הגמל , שהיה לפני כניסתן של התקנות לתוקף ב9 . 31 , 
וממירה אותו בזיכוי מס שיינתן ליתרות הוותיקות של העמיתים כפי שהיו צבורות 
בקופת הגמל ביום תחילת התקנות . ההצעה אומרת , במילים אחרות , כי כל נכסי 
קופות הגמל חייבות במס מלא , ללא יוצא מן הכלל , בעת חישוב והעברת המס 
לאוצר . אולם , לפי ההצעה החדשה יינתן לקופות הגמל זיכוי מס בגובה סכומי 
המס הנובעים מהשקעות ה"שייכות " להלכה ליתרות הוותיקות . כלומר , ההפרדה 
בין היתרות הוותיקות והחדשות תהא לצורך החישוב בלבד . מנציבות מס הכנסה נמסר 
כי ההצעות החדשות מקובלות על האגף והן נועדו לפשט את הליכי החישוב והגבייה . 
ההצעה תידון ביסודיות במשרד האוצר ונראה שתתקבל . 
