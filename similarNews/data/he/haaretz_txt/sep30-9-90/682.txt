שר התחבורה , משה קצב , יכנס ישיבה מיוחדת לדיון בנקיטת צעדים בחברת אל - 
על , לנוכח המשבר הקשה הפוקד את תנועת התיירות לישראל . הנהלת חברת התעופה 
גיבשה תוכנית חירום שתידון בפגישה . שר התחבורה אמר כי הוא " מודאג מהירידה 
בתנועת הנוסעים בחברת אל - על " . לדבריו , השפל בתנועת התיירות לישראל 
והעלייה במחירי הדלק גורמים לנזק כספי כבד לחברה . תוכנית החירום כוללת 
שורה של צעדים , במטרה להביא לצמצום בהוצאות . המדובר באיחוד טיסות בין 
יעדים שונים והחלפת סוגי ציוד . קצב אישר ל"אל - על " לבצע שש טיסות מיוחדות 
בחג והערב להבאת עולים חדשים , בהתאם להסכם עם הרבנים הראשיים והסוכנות 
היהודית . 
