ניקוסיה ( ע"ר ) . עיראק הודיעה בשבת כי כל האזרחים הזרים זכאים לאותן 
כמויות של מזון בדומה לעיראקים . שר המסחר העיראקי , מוחמד מהדי סאלח , 
הודיע כי לא תישלל מאזרחים זרים הגישה למזון בקיצוב . בכך חזרה בה עיראק 
למעשה מהודעת דובר משרד ההסברה בבגדאד , לפיה החל ממחר לא תינתן לזרים גישה 
למזון , בשל " המצור האימפריאליסטי שהוטל על עיראק " . שר המסחר העיראקי 
הוסיף , כי " שיטת קיצוב המזון באמצעות פנקסים מבטיחה את המזון החיוני , 
במכסות שוות וללא אפליה בין עיראקים , ערבים , נציגויות דיפלומטיות , 
אזרחים זרים העובדים בעיראק או אלה המוחזקים בה " . בראיון לסוכנות הידיעות 
העיראקית , הדגיש השר כי " אין הוראות לשלול מאזרחים זרים את הזכות ליהנות 
מפנקסי הקיצוב , כפי שטענו כלי תקשורת עוינים מסוימים " . עמר סאלח שיהאב , 
מנהל החנות הפטורה ממכס בבגדאד , שם מקבלים אנשי הסגל הדיפלומטי את מצרכי 
המזון הקצובים , מסר לסוכנות הידיעות הצרפתית , כי 081 , 3 הדיפלומטים 
שרשימתם נקבעה על - ידי משרד החוץ העיראקי כבר קיבלו את מנות חודש ספטמבר . 
בגדאד ציינה כי הדיפלומטים יקבלו אותן מנות כמו העיראקים . מדובר בתשעה 
מצרכי מזון בסיסיים קמח , אורז , שמן - בישול , תה , קטניות , סוכר , 
חלב לתינוקות , סבון ואבקת כביסה . סוכנות רויטר ציינה כי בבגדאד כמעט 
ואי - אפשר להשיג מצרכי מזון בסיסיים מחוץ למערך הקיצוב . סוכנות הידיעות 
הצרפתית מסרה כי העיראקים התחילו לספק , בכמויות קטנות , מזון לאזרחי כוויית , 
אולם כוויית - סיטי דומה ל"עיר מתה " . הסוכנות ציטטה אזרחים הודיים , 
שהגיעו מכוויית לבצרה שבדרום עיראק . עוד בטרם התפרסמו הידיעות הללו זומן 
השגריר העיראקי בלונדון למשרד החוץ הבריטי , כדי להסביר את ההודעה על הפסקת 
אספקת המזון לאזרחים זרים . קפידבינבריסל ( ע"ר ) . רוב מדינות השוק האירופי 
המשותף מתכוונות לסגור השבוע את שגרירויותיהן בכוויית משום שהמים והמזון 
של הדיפלומטים אוזלים ; כך הודיע בשבת שר החוץ הבלגי מארק אייסקנס . בראיון 
טלוויזיוני ציין השר כי " המצב נעשה בהדרגה בלתי - נסבל . אני מניח ששגרירותנו 
קרוב לוודאי תיסגר השבוע , בדומה לרוב יתר המדינות האירופיות " . 
