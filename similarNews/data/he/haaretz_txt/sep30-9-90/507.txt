( ע ) . אלפים השתתפו אתמול בהלוויתה של החיילת אסתר לוי ז"ל מהוד השרון , 
שניספתה שלשום בהתנגשות בין מכונית מסחרית לרכבת - משא בכביש הוד השרון 
פתח תקווה . בין ההולכים אחר ארונה היו בני המשפחה , ראש המועצה המקומית 
עזרא בנימיני , מפקד הבסיס בו שירתה וחבריה ליחידה הצבאית וחברים . " היית 
חיילת מסורה ואהובה . ביצעת את עבודתך למופת ותחסרי לנו מאוד " , הספידה 
מפקד הבסיס . מפקדה האישי וראשי היישוב העלו בדברי ההספד את אישיותה המיוחדת 
של המנוחה , שאהבה לעזור לזולת ובין היתר שימשה כחונכת מצטיינת לילדים נכים , 
במועדון ספיבק ברמת - גן . שיפור קל חל במצבן של שתי החיילות שנפצעו קשה 
באותה תאונה . החיילת שביט צבתני ( 02 ) מהוד השרון שבה להכרתה ומצבה 
השתפר . היא מאושפזת עדיין במחלקה לטיפול נמרץ והרופאים הגדירו את מצבה 
כיציב . ורד משה ( 02 ) , אף היא מהוד השרון , נותחה אתמול בבוקר ברגלה . 
מצבה הוגדר קשה אך יציב . במצבו של תמיר מוצפי ( 61 ) , שאחיו עופר 
נהרג בתאונה , לא חל שיפור משמעותי והוא מוגדר עדיין כקשה מאוד . אתמול 
המשיכו בוחני לשכת התנועה במרחב השרון לאסוף ראיות הקשורות לתאונה . עקב 
היעדר עדי ראייה וקושי לדובב את הפצועים , מתקשים החוקרים לגלות את סיבת 
ההתנגשות בין המכונית לבין הרכבת , כאשר כל אמצעי הזהירות וההתרעה על בוא 
הרכב , פעלו כסידרם . 
