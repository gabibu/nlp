שבוע המסחר הקצר בבורסה , שיימשך שלושה ימים בשל שמחת תורה , נפתח אתמול 
בעליות שערים מתונות ובמחזור עסקות קטן , שהסתכם ב71 מיליון שקל . בשעות 
הבוקר נטו השערים לרדת , אך משראו הספקולנטים ומקורבי השוק כי כותרות העיתונים 
אינן גורמות לירידות שערים , החלו לרכוש מניות באופן סלקטיווי . מדד המניות , 
הנסחרות במסגרת רשימת המשתנים , עלה ב%6 . 0 ועומד עתה על 6 . 512 נקודות . 
הציפיות בקרב סוחרי הבורסה היו לפני תחילת המסחר פסימיות , אולם בסיום היום 
היתה האווירה חיובית . בכל מקרה , ההערכה הרווחת באולמות המסחר היא כי 
כל עוד לא יתבהר המצב במפרץ הפרסי ותפוג סכנת המלחמה , המרחפת מעל האזור , 
יקשה על שוק המניות לפתח מגמה חיובית . מחזור העסקות הקטן מלמד על חוסר 
עניין בשוק המניות , ואווירת חול המועד באה לידי ביטוי באולמות המסחר . 
בשוק איגרות החוב נרשמה מגמה מעורבת . שערי איגרות החוב לטווח קצר ובינוני 
נטו לעלות , ואילו שערי איגרות החוב ארוכות הטווח המשיכו לרדת . איגרות 
החוב הצמודות לדולר ירדו בתגובה לחולשת הדולר בעולם . בנק ישראל הודיע כי 
ינפיק השבוע שתי סדרות של איגרות - חוב בהיקף כספי כולל של 06 מיליון שקל . 
בנוסף לכך תתבצע מחר הנפקה של חברת " לאומי למימון " בהיקף של 001 מיליון 
שקל . 
