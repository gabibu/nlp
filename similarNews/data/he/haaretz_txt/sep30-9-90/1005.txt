( ע ) . " מעשה קיצוני ופרובוקטיווי מאורגן היטב " כך הגדיר ראש הממשלה 
יצחק שמיר את תקריות אתמול על הר הבית . בנאום לרגל חגיגות הסהרנה במעיין 
חרוד אמר : " היום ניסו בירושלים אויבים מסיתים ומוסתים לפגוע בשמחת החג . 
" בשעה 01 בבוקר הנחיתו מטר של אבנים וסלעים על המתפללים המטיילים ליד הכותל 
המערבי . בעת ובעונה אחת , בהתקפה יזומה , תקפו המסיתים את תחנת המשטרה 
שלנו בהר הבית . תודה לאל שבדרך נס לא נפגעו רבים מהמתפללים . בעת שכוחות 
הביטחון פעלו למנוע פגיעה באזרחים חפים מפשע , נפצעו ונהרגו מספר מתפרעים . 
אנו מצטערים צער רב על הדם שנשפך לשווא . אין אנו רוצים לפגוע ולקפח חיים , 
אולם החקירה תוכיח של מי היתה היד הזדונית אשר גרמה לשפיכת דם זה " . שמיר 
הוסיף , כי " אנשי הביטחון העומדים על המשמרת עשו את המוטל עליהם וממשיכים 
לעשות זאת . זה שנים רבות מאז מלחמת ששת הימים אנו עושים את כל שניתן שירושלים 
תהיה עיר של שלום ודו - קיום . מישהו ניסה לנצל קנאות פונדמנטליסטית והסתה 
פראית הבאה מעיראק בשידורי הטלוויזיה ולפגוע בנו . " אבל כוחות הביטחון 
עמדו בפרץ , ועם ישראל יוסיף לבוא לירושלים ולכותל ויוסיף לבקר בעיר המזרחית . 
לא ירתיעו אותנו ולא יפחידו אותנו . נמשיך לחוג את חגי ישראל בארץ חופשית " , 
אמר . בדברי ברכתו לבני העדה הכורדית , אמר ראש הממשלה , כי רק היום , 
על רקע השתוללותו של הרודן העיראקי , ניתן להבין את שעבר על העם הכורדי 
במולדתו , כשהיה ראשון הקורבנות להתקפות גזים נפשעות ואכזריות . ראש הממשלה 
אישר כי בידי כוחות הביטחון מידע על אנשים , אשר תיכננו את הפעולה בהר הבית 
מראש וגויסו לשם כך . בתגובה להודעה המשותפת של ראשי הרשויות הערביות אמר 
ראש הממשלה , כי טוב יעשו אם יפנו אצבע מאשימה לאלה שגרמו לפשע הנורא ולא 
כלפי הממשלה . 
