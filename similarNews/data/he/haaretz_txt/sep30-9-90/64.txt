הנהלת עיריית ירושלים אישרה בשבוע שעבר המלצה של ראשי הסיעות בעירייה לאשר 
לראש העיר טדי קולק מזכירה ולשכה לכל ימי חייו , גם לאחר פרישתו מתפקידו . 
בישיבת ההנהלה הבהיר קולק , לבקשתם של אורנן יקותיאלי ( רץ שינוי ) ואלישע 
פלג ( ליכוד ) , כי הוא מתכוון להישאר בתפקידו עד סוף הקדנציה , אם בריאותו 
תרשה לו זאת . קולק מסר את הדברים לאחר שבחודשים האחרונים שוב התחדש גל 
השמועות על פרישתו הקרובה . הערכות בעירייה הן כי אם יפרוש קולק באמצע הקדנציה , 
יעדיף להעביר את השרביט לממלא מקומו עמוס מר - חיים . גם ח"ך עמנואל זיסמן , 
יו"ר סיעת ירושלים אחת , סיעתו של קולק , הוזכר בעבר כמועמד להחליף את 
קולק אם יפרוש באמצע הקדנציה . זיסמן אמר בעבר למקורביו , כי אם אכן תיווצר 
סיטואציה כזאת , הוא יתמודד על התפקיד . כיום לא ברורה עמדתו . 
