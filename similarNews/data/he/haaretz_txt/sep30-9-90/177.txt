הסיכומים של שנת המשפט שחלפה בכלי התקשורת שמו דגש על מעורבותו הגוברת של 
בית - המשפט העליון בתחום הפוליטי . ואולם , אין להתעלם מההתפתחויות החשובות 
שהיו בשנה זו גם בפסיקה בתחום הכלכלי . בחרנו לשוב ולעיין בשני פסקי - 
דין , שבהם התייצב בית - המשפט נגד תופעת המונופול ובעד חופש העיסוק של 
הפרט . קפמאפרקחברת ח . ס . ה סחר בין - לאומי , חתמה על הסכם עם הסוכנת 
הבלעדית של היצרן היפאני " אקאי " בארה"ב , ולפיו תייבא מטעמה מכשירי 
וידאו מתוצרת זו לישראל . בידי החברה האמריקאית היתה התחייבות של היצרן 
היפאני , כי יספק לה ולכל החברות - הבנות שלה בחו"ל חלפים לשמונה שנים . 
החברה הישראלית ביקשה משר התעשייה והמסחר וממנהל חטיבת המתכת והאלקטרוניקה 
במשרדו , כי יתירו לה לייבא מכשירים אלה על אף שלא נרכשו במישרין מהיצרן 
או מהסוכן המורשה של " אקאי " בארץ , כפי שדורש צו הפיקוח על מצרכים 
ושירותים ( מקלט טלוויזיה , שלט - רחוק ומכשיר להקלטה והקרנה של סרטי 
וידאו ) התשל"ב2791 . לאחר שבקשתה נדחתה עתרה לבית - המשפט הגבוה לצדק , 
באמצעות בא - כוחה עו"ד רנאטו יאראק ( בג"ץ 98443 , ח . ס . ה סחר בין - 
לאומי בע"ם נגד שר התעשייה והמסחר ואח ) . שר התעשייה ומשרדו טענו , כי 
יבוא ישיר מהיצרן מבטיח את אחריות היצרן לאיכות המוצר ולאספקת חלפים . הם 
גם הסבירו כי צו הפיקוח בא למנוע מיצרן הנכנע לחרם הערבי על ישראל לייבא 
את סחורתו לישראל בדרכי עקיפין , אך הוסיפו כי אין טעם זה חל במקרה הנדון . 
נשיא בית - המשפט העליון , מאיר שמגר , והשופטים דב לוין ויעקב קדמי קיבלו 
את העתירה , אף כי דחו את רוב טענותיה של העותרת . בפסק - הדין התייחס 
השופט שמגר דווקא לטיעון חלופי של העותרת , כי הצו אינו תקף משום שכפי 
שמפרשים אותו המשיבים הוא מעניק מונופול , באמצעות חקיקת משנה , לסוכן 
" אקאי " בארץ , חברת " מתלם אלקטרוניקה " . גישה זו פוגעת בחופש העיסוק , 
וכן יש בה ביטוי למדיניות כלכלית בלתי סבירה , שכן היא גורמת שליטה של 
הסוכן הבלעדי במחירים , מונעת יבוא מקביל ושוללת בכך תחרות המביאה לידי 
הורדת מחירים . שמגר בחן תחילה את השאלה אם הסמכות להגביל את יבוא הווידאו 
רק ליבוא מידי היצרן או הסוכן הבלעדי בארץ , הופעלה כדין . שר התעשייה 
ומשרדו טענו , כי סמכות זו מעוגנת בשני חוקים : חוק הפיקוח על מצרכים ושירותים 
התשי"ח7591 , ופקודת היבוא והיצוא ( נוסח חדש ) התשל"ט9791 . חוק הפיקוח , 
המאוזכר בצו הפיקוח , מסמיך את השר , בין השאר , להגביל יבוא מצרך מסוים . 
ואולם , בג"ץ פסק בשעתו ( 87097 רוזן נגד שר המסחר והתעשייה ) , כי 
לצורך הפעלת חוק זה צריכים להתקיים יחד שלושה יסודות עיקריים : מטרה ספציפית 
כדין , אמצעי כדין , ושיקול דעת כדין בדבר היחס בין המטרה לאמצעי . לגבי 
המטרה , בסעיף 3 לחוק נקבע כי השר לא ישתמש בסמכותו אלא אם כן היה לו יסוד 
סביר להניח שהדבר דרוש לקיום פעולה חיונית , למניעת הפקעת שערים וספסרות 
או למניעת הונאת הציבור . לנושא שלפנינו אין " מניעת הספסרות " רלוונטית , 
ואילו לגבי " מניעת הונאה " , אין התנאים שנקבעו בצו מבטיחים זאת . אשר 
ל"פעולה חיונית " , החוק מפרט שורה של פעולות כאלה , אך רק אחת מהן עשויה 
להיות קשורה לענייננו , והיא " קיום אספקה סדירה " . אך שמגר מדגיש כי 
" קיום האספקה הסדירה ( . . . ) איננו מתייחס לכל טובין שניתן להעלות 
על הדעת " . כפי כשכבר הוזכר , הנושא שאותו מבקשים להסדיר לפי הוראותיו 
של החוק האמור , צריך להיות בעל מהות המשקפת במידה סבירה את שם התואר " חיוני " , 
המשולב במונח " פעולה חיונית " . עליו להיות בעל זיקה הגיונית לצרכים 
המיוחדים , שהיו מונחים ביסודה של הגבלת תחולתו של החוק לשעת חירום . " כאשר 
המדובר , למשל , על מצרכי מזון , על חומרי גלם ( . . . ) אכן יש 
סבירות לכאורית ביישום הוראותיו של חוק הפיקוח . מאידך גיסא , אין להבין 
מדוע ייחשב הנושא של יבוא מכשירי וידאו כנושא הראוי והמתאים . . . " 
השופט שמגר קובע אפוא , כי שיקול הדעת בעצם הפעלתו של חוק הפיקוח במקרה 
שלפנינו היה שגוי . שמגר גם בוחן את פקודת היבוא והיצוא , הקובעת כי אין 
לייבא אלא על - פי רשיון וכי מתן הרשיון יכול להיות כפוף לתנאים הנוגעים , 
בין היתר , לאיכות , למוצא הטובין או למקום ייצורם . שר התעשייה ומשרדו 
ציינו , כי פירסמו את הצו מתוך רצון למנוע יבוא עקיף ומזדמן מספקים לא מזוהים . 
שמגר מעיר כי אין לגרוע מחשיבות מטרה זו , אך אין הוא סבור כי ניתן להשיגה 
באמצעות הגבלת היבוא לרכישה מהיצרן או מהסוכן הבלעדי . בעניין זה שמגר מדגיש : 
" הענקת המונופולין לסוכן הראשי היא בגדר שימוש באמצעי מרחיק לכת , הפוגע 
בחופש העיסוק של הפרט , מבלי שהאינטרס הציבורי מחייב זאת או מצדיק זאת . 
אינטרס זה יכול להיות מוגן , כאמור , על - ידי קביעת תנאים ליבוא שהם 
ענייניים ולא פרסונליים ( . . . ) סיכומו של דבר , אין להכיר בתוקפה 
של ההתנאה מרחיקת הלכת בדבר זהות היבואן הפוגעת באינטרס המשקי הציבורי , 
ואינה משרתת את המטרה של הגנת הצרכן אשר עבורה , כביכול , נוצרה . . 
. בית - המשפט הורה אפוא לבטל אותו חלק מההוראה המגביל את זהות הספק , 
בנוסף על היצרן , לסוכן הבלעדי בלבד . קפמאפרקחברת א . את י . אליהו 
משווקת את עטי פארקר בארץ על - פי חוזה הפצה בלעדי עם היצרן . חברת רולקס 
תעשיות משווקת את עטי קרוס , אף היא על - פי חוזה הפצה בלעדי עם היצרן . 
אילן לייבוביץ , סיטונאי של ציוד משרדי , נהג לרכוש עטים משתי החברות . 
בשלב מסוים החל לרכוש את העטים מגורם אחר בארה"ב , ושיווק אותם בארץ במחירים 
נמוכים יותר מהמחירים ששתי החברות מציעות בהם את עטיהן . שתי החברות פנו 
לבית - המשפט המחוזי בתל - אביב והשיגו צווי מניעה זמניים האוסרים על לייבוביץ 
להפיץ את העטים האמורים בארץ . עתירתו של לייבוביץ לבטל את הצווים נדחתה . 
לפיכך עירער לבית - המשפט העליון ( רע"א 98173 , אילן לייבוביץ נגד א . 
את י . אליהו ואח ) . השאלה המשפטית שנדונה היתה , האם מפיץ בלעדי זכאי 
למנוע יבוא מתחרה של המוצר בתחום שבו הוענקה לו הבלעדיות . שתי החברות טענו , 
כי אכן יש למפיץ הבלעדי זכות כזאת , על סמך שלוש טענות חלופיות . ראשית , 
מכוח עילה קניינית . המפיץ הבלעדי משקיע משאבים ומאמצים בפרסום המוצר ובקידום 
מכירותיו , והשקעה זו יוצרת מוניטין למוצר . למפיץ יש זכות קניינית במוניטין 
אלו . היבואן המתחרה עושה שימוש שלא ברשות בנכס שאינו שייך לו , המוניטין , 
ואף מפריע לבעל הנכס , המפיץ הבלעדי , בשימוש בו . שנית , מכוח דיני 
עשיית עושר ולא במשפט , היבואן המתחרה נהנה מפירות השקעתו של המפיץ הבלעדי 
בפיתוח שוק למוצר , ובכך יש התעשרות בלתי צודקת של היבואן המתחרה על חשבון 
המפיץ הבלעדי . שלישית , מכוח עילה נזיקית . בהפיצו סחורה זהה , היבואן 
המתחרה גורם הפרה של חוזה ההפצה שבין היצרן למפיץ הבלעדי . הפרה זו מתבטאת 
הן בסיכול זכות ההפצה הבלעדית והן בחשש שמא המפיץ הבלעדי לא יוכל לעמוד בהתחייבויות 
החוזיות כלפי היצרן , לנוכח התחרות שנחשף לה , ולכן ייאלץ להפר את החוזה 
עמו . שופט בית - המשפט המחוזי בתל - אביב , יהושע גרוס , קיבל טענות אלה . 
ואולם נשיא בית המשפט העליון , מאיר שמגר , והשופטים גבריאל בך ויעקב 
קדמי , קיבלו את הערעור . לגבי הטענה הראשונה , קבע השופט שמגר כי אמנם 
המוניטין המקומי של המוצר נבנה במידה רבה בזכות מאמצי המכירה והשיווק של 
המפיץ הבלעדי , אבל זכות הקניין במוניטין של המוצר שייכת ליצרן ולא למפיץ . 
" המוניטין של המוצר דבק במוצר עצמו . המוצר מזוהה , בדרך כלל , עם 
היצרן שמייצר אותו , ולא עם המפיץ שמשווק אותו ( . . . ) להבדיל מן 
המוניטין שלו כסוחר או כסוכן , אשר שייך לו ונשאר בידו . עניין אחרון זה 
( . . . ) לא הועלה בדיון כעילה נפרדת " . האם היבואן המתחרה עושה שימוש 
במוניטין שלא ברשות בעליו ? אף שהיצרן אינו בעל דין בתיק הנדון , ועמדתו 
אינה ידועה , השופט שמגר סבור כי התשובה העקרונית לשאלה זו שלילית . " הרוכש 
את הסחורה רוכש אותה יחד עם המוניטין הצמוד אליה " . לגבי הטענה השנייה , 
השופט שמגר אמנם סבור כי התעשרותו של המערער " באה לו " מן המשיבות , 
שכן הוא נהנה מן השוק שפיתחו למוצרים הנדונים , אך כדי שתהיה עילה לפי 
חוק עשיית עושר ולא במשפט התשל"ט9791 , צריך גם לברר אם ההתעשרות היתה " שלא 
על - פי זכות שבדין " . בעניין זה כותב שמגר : " האינטרס המסחרי של המשיבות 
הוא בגדר ציפייה גרידא , שאינה עולה כדי אינטרס חוזי או קנייני . פעילותו 
של המערער נתמכת על - ידי שיקולים של תחרות חופשית ושל חופש העיסוק . מכאן , 
שעצם הפגיעה שיוצרת פעילותו בציפייתן המסחרית של המשיבות אינה גוררת את 
המסקנה שהתעשרותו אינה צודקת " . בעניין זה מעיר השופט שמגר , כי האינטרס 
של המפיץ הבלעדי הוא בציפייתו להמשך הקשר עם לקוחותיו . אך מולו מתמודדים 
שני אינטרסים חשובים יותר : האינטרס הציבורי שבתחרות חופשית , והאינטרס 
של הפרט בחופש העיסוק . " השיקול של תחרות חופשית קיים גם במקום בו מדובר 
בתחרות פנימית בין מפיצים של מוצר זהה . גם כאן יש בתחרות החופשית כדי לעודד 
הורדת מחירים ושיפור השירות ללקוח " , כותב שמגר . ועוד הוא כותב : " חופש 
העיסוק מכר בשיטתנו החברתית והמשפטית כאחת מחירויות היסוד הבסיסיות של האדם " . 
לגבי הטענה השלישית , בדבר " גרם הפרת חוזה " , פוסק שמגר כי לא הופרה 
זכות ההפצה הבלעדית של המפיץ , שכן " כל פעולה היא כלפי היצרן שהעניק אותה . 
היצרן לא הפר התחייבותו למכור סחורתו בישראל אך ורק למפיץ הבלעדי " . כמו 
כן הוא אומר כי טענת המשיבות , כי ייתכן שפעולות היבואן המתחרה ייאלצו אותן 
להפר את החוזה כלפי היצרן , מבוססת על חשש והשערה גרידא . 
