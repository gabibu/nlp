לווייתנים גדולים מתייחסים אל האוקיינוס כולו כאל תחום המחיה הטבעי שלהם , 
והם צולחים בחופשיות מרחקים ארוכים . תצפית של שלושה חוקרים מארה"ב ומקולומביה , 
שתוצאותיה פורסמו בשבועון המדע " נייצר " , העלתה כי לווייתן דבשת , 
שזוהה בבירור באזור אנטארקטיקה בתקופת הקיץ ( הדרומי ) , נראה לאחר ששה 
חודשים מול חופי קולומביה , באזור קו המשווה . הלווייתן עבר בשחייה לפחות 
003 , 8 ק"ם , והמעבר מחצי הכדור הדרומי לחצי הכדור הצפוני הופך אותו לאחת 
החיות הנודדות היחידות שאינה מגבילה את תנועתה לאחד מחצאי הכדור . החוקרים , 
גורג סטון , מהסוכנות הלאומית האמריקאית לחקר האטמוספירה והאוקיינוסים , 
ליליאן פלורנז - גונזלס וסטיבן קאטונה , מציינים כי הלווייתן זוהה על - 
פי צילומים שנעשו באנטארקטיקה , שם נמנה עם קבוצה של 23 לווייתנים שזוהו , 
וזוהה שוב מבין קבוצה של 68 לווייתני דבשת , שזוהו וצולמו מול קולמוביה . 
ההשערה היא כי הלווייתנים נעים לעבר הקטבים בחיפוש מזון , ולעבר אזור המשווה 
כדי להתרבות וייתכן מאוד שאין הם מגבילים את עצמם לתנועה לעבר קוטב אחד . 
מסלול מוכר נוסף של נדידת לווייתני דבשת מאנטארקטיקה הוא לאורך החוף המזרחי 
של דרום אמריקה לחוף ברזיל , שם מוכר אזור התרבות שלהם . אתר ההתרבות בקולומביה 
מצוי במרחק של אלף ק"ם מדרום לאתר התרבות דומה , שידוע כי אליו מגיעים לווייתנים 
מאזורי הקוטב הצפוני . החוקרים מציינים כי קרבה זו מאפשרת התערבות של קבוצות 
הלווייתנים הצפונית והדרומית . הסתפחות של פרטים מן האוקיינוס השקט לקבוצות 
באוקיינוס האטלנטי , ולהיפך , מתאפשרות באזור אנטארקטיקה דבר המסביר , 
לדעת החוקרים , את הקרבה הגנטית בין האוכלוסיות של לווייתנים אלה בצפון 
האוקיינוס אטלנטי ובצפון האוקיינוס השקט . 
