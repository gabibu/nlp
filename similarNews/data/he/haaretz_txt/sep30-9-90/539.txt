ואשינגטון ( מיוחד ל"הארץ " ) . אחד מעיתוני הסטודנטים הידועים ביותר בארה"ב 
פירסם בסוף השבוע שעבר , בראש עמודו הראשון , מובאה מספרו של היטלר , 
" מיין קאמפף " , המעניקה הצדקה תיאולוגית לרדיפת יהודים . גיליון העיתון 
חולק בקאמפוס של אוניברסיטת דארטמות , במדינת ניו האמפשר , בשעה שיהודים 
חזרו מתפילת כל נדרי . אוניברסיטת דארטמות היא אחת משבע האוניברסיטאות המיוחסות 
של " ליגת הקיסס " ( " אייבי ליג " ) , יחד עם הארווארד , ייל ואחרות , 
הנחשבות לבעלות היוקרה האקדמית וההיסטורית הגבוהה ביותר בארה"ב . דארטמות 
היא אמנם הקטנה ביותר , אבל המאורעות בקאמפוס שלה , בייחוד בקשר עם פעולות 
עיתון הסטודנטים , מגיעות מדי פעם לעיתונות הארצית . סיפור " מאין קאמפף " 
התפרסם אתמול באריכות ב"ניו יורק טיימס " וב"ואשינגטון פוסט " . המובאה מהיטלר 
הופיעה ללא חתימה , אבל זוהתה עד מהרה כמסקנת הפרק השני בחלק הראשון של 
" מיין קאמפף " . היא אומרת : " אני מאמין היום , כי אני פועל ברוח אל 
עליון . בבלימת היהודים אני עושה את רצונו של האלוהים " . דברי היטלר הופיעו 
במקום המיועד בדרך כלל למובאה מדברי הנשיא ה62 של ארה"ב , טדי רוזוולט , 
שאין לה כל קשר ליהודים . היא שימשה מוטו לשבועון הסטודנטים " דארטמות 
ריוויו " , שנעשה מוקד של שערוריות בשנים האחרונות , בגלל הבעות חוזרות 
של זלזול בזכויות מיעוטים . השבועון , היוצא מחוץ לכותלי האוניברסיטה , 
בתמיכה של דמויות בולטות בימין האינטלקטואלי האמריקאי , התנגש לעתים מזומנות 
עם שלטונות האוניברסיטה בגלל הערות בגנות נשים , שחורים והומוסקסואלים . 
ב8891 ניהל העיתון מערכה נגד נשיא האוניברסיטה , פרוף גיימס פרידמן , יהודי , 
תחת הכותרת " רייך אחד , פולק אחד , פרידמן אחד " , פאראפראזה ברורה 
על הסיסמה הנאצית , " רייך אחד , פולק אחד , פיהרר אחד " . בגיליון הבא 
תיארו עורכי " דארטמות ריוויו " את פרידמן כהיטלר . עורכי השבועון אומרים , 
כי הופתעו בעצמם לראות את דברי היטלר מופיעים בעמוד הראשון . הם טוענים , 
כי הדברים הורדו לדפוס ללא ידיעתם ; הם מתנצלים , ומנסים למצוא עכשיו 
את האשם . " דארטמות ריוויו " נעשה , בעשר שנות קיומו , לשופר של תחיית 
הימין בקאמפוסים של אמריקה . עד סוף שנות ה07 נהנה השמאל , לעתים קרובות 
השמאל הקיצוני , ממונופול כמעט גמור . בייסודו של ה"ריוויו " השתתפו אנשים , 
שכמה מהם רכשו לעצמם במרוצת השנים האחרונות מעמד לא מבוטל בימין האמריקאי . 
אחדים מהם עשו יד אחת , והקימו בתחילת שנות ה08 את כתב העת השמרני - רדיקלי 
" אמריקן ספקטייטור " . במועצת המערכת של " דארטמות ריוויו " יושב בין 
השאר בעל הטור הימני פאטריק ביוקאנאן , אשר הואשם בשבועות האחרונים על ידי 
שורה של יהודים ולא - יהודים באנטישמיות גלויה , בגלל ניסיונו לצייר את 
ישראל ואת יהודי ארה"ב כאחראים למלחמה אפשרית במפרץ הפרסי . לא היתה עם 
זאת שום סיבה להאמין , כי לביוקאנאן היתה יד בפרסום . " מועצת מערכת " 
ברוב העיתונים בארה"ב היא גוף לא - פעיל , הנועד להאציל על העיתון את היוקרה 
האישית של כל אחד מחבריו . פרשת דארטמות היא אחרונה בסידרה של התפרצויות 
אנטישמיות בקאמפוסים מרכזיים בארה"ב . עיתון הסטודנטים בסיטי קולג , ניו 
יורק , פירסם לאחרונה מאמר של סטודנט הודי , שבו הואשמו היהודים בכך שהם 
הורסים את האוניברסיטה מכוח שליטתם בה . במדיסון , בירת מדינת וויסקונסין , 
הותקף מרכז הסטודנטים היהודיים , ונמרחו כתובות - נאצה אנטישמיות . שוטרים 
הוצבו סביב בית הכנסת המקומי בזמן תפילת ראש השנה , כדי להבטיח את שלום 
המתפללים ; והפרשה היכתה גלים בכלי התקשורת המרכזיים של ארה"ב . מסע מכוער 
נגד נערות יהודיות התנהל בשנים האחרונות בכמה אוניברסיטאות . הידועה שהן 
היא סיראקיוס , במדינת ניו יורק . מנכ"ל הליגה נגד השמצה של בני ברית , 
אברהם פוקסמן , שארגונו עוקב אחרי גילויי אנטישמיות בארה"ב ומחוצה לה , 
אמר אתמול כי " משהו השתחרר מן הבקבוק " בארה"ב בשנים האחרונות , שהפך 
גזענות בכלל ואנטישמיות בפרט למצרכים עוברים לסוחר . " היו זמנים " , אמר 
פוקסמן , " שסטודנטים היו משאירים מחוץ לשערי הקאמפוס את הקנאות החשוכה 
ואת הדעות הקדומות , שהיו מביאים איתם מן הבית . גם אם היו ביניהם רדיקלים , 
קיצונים וכועסים היה משהו מוזר , נפלא , שהשנאה הגולמית לא היתה מורשה 
לזהם את הקאמפוס . בשנים האחרונות זה משתנה " . לאחרונה התרבו בתרבות העממית 
האמריקאית מקרים של הסתה גזעית וחברתית . בכמה מדינות בארה"ב הגיעו הדברים 
עד לידי כך , שנאסרה למשל השמעתן של פזמוני רוק , אשר הסיתו לאונס נשים . 
מלים אנטישמיות בוטות של פזמוני רוק אחרים העמידו על רגליה את הקהילה היהודית . 
תנועות לשיווי זכויות הומוסקסואלים נזעקו בעקבות רמיזות ברוטאליות בפזמונים 
נוספים . 
