מגדלי פרי הדר יוכלו למכור את תוצרתם לשוק המקומי באופן חופשי , ולא יחויבו 
לעשות זאת בלעדית באמצעות המועצה לשיווק פרי הדר . המלצה זו גיבשה ועדת 
המשנה לבחינת פעולתה של המועצה לשיווק פרי הדר , הפועלת במסגרת הוועדה לאסטרטגיה 
חקלאית שמינה שר החקלאות , רפאל איתן . הוועדה , בראשות מנכ"ל אגודת " החקלאית " 
יעקב פרידמן , מציעה שהיצוא החופשי יכלול לא רק את המכירות לשווקים הפתוחים , 
לחנויות ולרשתות הגדולות , אלא גם את המכירות למפעלי המזון המייצרים מיצים 
ותרכיזים מפרי הדר . לעומת השינוי המומלץ בשוק המקומי , ממליצה הוועדה להשאיר 
על כנו את המונופול הנתון בידי המועצה לשיווק פרי הדר בחו"ל . ההמלצה , 
שתוגש לשר החקלאות , התקבלה בסיפוק בקרב העמותה העצמאית של מגדלי פרי ההדר . 
