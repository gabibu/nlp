מנהל מינהל הדלק במשרד האנרגיה , שמעון גלבוע , מעכב את התחלת השיווק בארץ 
של בנזין נטול עופרת . בנזין זה מוכר גם בכינוי " דלק ירוק " , בגלל תרומתו 
לשיפור איכות הסביבה . המשרד לאיכות הסביבה מאשים את ראש מינהל הדלק ב"סתימת 
הגולל " על הניסיונות לעודד את השימוש בדלק נטול עופרת בכלי - רכב בארץ . 
הדברים כלולים במכתב ששיגר מנכ"ל המשרד , הד"ר אורי מרינוב , אל ראש מינהל 
הדלק . במכתב נאמר בין השאר כי למשרד לאיכות הסביבה נודע כי מינהל הדלק 
העביר הנחייה למנהלי חברות הדלק בארץ , לפיה יתיר שיווק דלק נטול עופרת 
רק בתחנת דלק אחת של כל אחת מהחברות . " הנחייה זו פירושה שיווק דלק נטול 
עופרת בארץ בארבע תחנות דלק בלבד , ולא בארבעים כפי שדובר בעבר " , טוען 
המשרד לאיכות הסביבה . בהמשך מצוין במכתב כי המשרד לאיכות הסביבה פנה באחרונה 
ליבואני הרכב במטרה לאתר את דגמי כלי הרכב שאינם מצוידים בממיר קטליטי אבל 
מותאמים לשימוש בדלק נטול עופרת . בכוונת המשרד לפרסם מידע זה לציבור ברגע 
שיתקבל כדי לעודד שימוש בדלק נטול עופרת עוד בטרם יתחיל שיווק כלי הרכב בעלי 
הממירים הקטליטים . בסיום מבקש הד"ר מרינוב מראש מינהל הדלק כי ישקול שנית 
את עמדת המינהל , וכי ינחה את מנהלי חברות הדלק כך שיוחל שיווק דלק נטול 
עופרת בכל רחבי הארץ . קפידבינבתשובה ששיגר ראש מינהל הדלק נאמר בין השאר 
כי תרומה משמעותית לשימור איכות הסביבה ומניעת זיהום אוויר תתקבל כאשר ישתמשו 
בבנזין נטול עופרת בכלי - רכב בהם מותקן ממיר קטליטי . " שימוש בבנזין 
נטול עופרת בכלי רכב בהם לא הותקן ממיר קטליטי , תועלתו מוטלת בספק " , 
טוען ראש המינהל . " במקרה הטוב , תרומתו לשימור הסביבה ומניעת זיהום 
אוויר תהיה שולית בלבד " . עוד הוא מציין כי עלות ייצור בנזין נטול עופרת 
גבוהה מעלות ייצורם של סוגי הבנזין האחרים , ולכן יש לבחון ביסודיות אם 
התועלת מצדיקה את ההוצאה הכרוכה בייצורו . גלבוע מוסיף כי בשלב זה אין בכוונת 
מינהל הדלק להוסיף תחנות בהם ישווק בנזין נטול עופרת פרט לתחנות שאושרו בארבע 
הערים הגדולות . 
