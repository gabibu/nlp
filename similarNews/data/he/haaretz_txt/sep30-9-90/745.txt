רואי חדד , הבלם הצעיר של בני יהודה , יחמיץ את נסיעת הנבחרת לברית המועצות . 
משלחת ישראלית גדולה תמריא היום בצהריים לוינה , בדרכה לברית המועצות . 
מחרתיים יקיימו שתי הנבחרות הבכירות של ישראל , הלאומית והאולימפית , 
מיפגש כפול במוסקווה . הנבחרת הלאומית תתמודד באיצטדיון לנין עם נבחרת הליגה 
של ברית המועצות ; הנבחרת האולימפית תשחק עם הנבחרת הרוסית המקבילה במגרש 
סמוך לאיצטדיון לנין . בפעם האחרונה שיחקה נבחרת ישראל במוסקווה ב - 6591 . 
ישראל נוצחה אז 05 ע"י ברית המועצות בטורניר הקדם אולימפי . מאמני הנבחרת 
הלאומית יצחק שניאור ויעקב גרונדמן אמרו , כי המטרה לייצג בכבוד את ישראל 
במישחקים בלתי שיגרתיים אלו . חדד , שקיבל אשראי בנבחרת הלאומית בחודש מאי 
האחרון ( הצטיין במישחקים נגד ברית המועצות וארגנטינה ) , נפצע שלשום 
במישחק עם צפרירים חולון ויאלץ להיעדר מפעילות יותר משבוע . המאמן הלאומי 
יעקב גרונדמן אמר אמש , כי מרקו בלבול יהיה בלם קדמי במקום חדד וראובן עטר 
מועמד לשחק בחוליית הקישור . בעקבות הפציעה של חדד צורף לסגל האולימפי אייל 
ברקוביץ ואילו ירון בן - דב , או שרון צופין מהסגל האולימפי , מועמדים 
להיכלל ברשימת המחליפים בסגל הלאומי במישחק ביום ג . הסגל הבוגר למוסקווה 
מונה 51 שחקנים , הסגל האולימפי 91 שחקנים . אמש נמסר , כי גם הבלם יהודה 
עמר נפגע , אך המאמן גרונדמן אמר , כי הפציעה אינה קשה ועמר יסע עם המשלחת . 
הסגל הלאומי כולל את השחקנים הבאים : יעקב אסייג , שולי גילדרי , איתן 
אהרוני , בני קוזשוילי , יהודה עמר , משה בן - ארוש , מרקו בלבול , 
אפרים דוידי , טל בנין , ניר קלינגר , אורי מלמיליאן , ראובן עטר , 
ירון כהן , ניר לוין , עופר מזרחי . ראש המשלחת יהיה גזבר ההתאחדות לכדורגל 
שלמה סופר . הצוות המוגבר יכלול שני מעסים , רופא הנבחרת ד"ר מרק רוסנובסקי , 
מנהל ההתאחדות יעקב אראל . בין פריטי הציוד כמות גדולה של מים מינרליים . 
המשלחת עומדת להגיע למוסקווה מחר אחר הצהריים . 
