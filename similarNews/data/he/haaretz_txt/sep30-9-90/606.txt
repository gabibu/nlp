פרשיות בתי - הספר בחצור הגלילית , ברוגוזין בתל אביב , בעיירה אופקים 
ובמקומות אחרים מזכירים שני דברים יסודיים . האחד , מערכת החינוך בישראל 
חולה מאוד בשל הקיצוצים התכופים בה ב02 השנים האחרונות ; השני , הפערים 
בתחום החינוך הולכים וגדלים , על אף הדיבורים והסיסמאות בדבר חינוך שווה 
ואף מועדף לגבי השכבות החלשות בחברה הישראלית . על רקע זה בא בעתו ספרו החדש 
של ד"ר שלמה סבירסקי , " חינוך בישראל , מחוז המסלולים הנפרדים " ( 
הוצאת ברירות ) . הספר עשוי לעורר בצד ההסכמה גם פולמוס והתנגדות , אך 
זו לברכה . בכך יתפתח דיונקפמאליד4חמציבורי ומערכת החינוך תיאלץ להתגונן , 
להתמודד ואולי ראשיה יגיעו למסקנה שיש מה לתקן ומה לשנות . שלמה סבירסקי , 
סוציולוג פורה ושנוי במחלוקת , הציג במחקריו הקודמים גישה ייחודית בהחלט , 
נון - קונפורמיסטית , כאשר הצביע על זיקה בין פערים חברתיים וקיפוח עדתי 
( " לא נחשלים אלא מנוחשלים " ו"עיירות - הפיתוח : לקראת מחר שונה " ) 
. ספרו החדש , הפעם בנושא החינוך , נשאר נאמן לגישה זו . ספרו של סבירסקי 
מגולל בכלים חברתיים - ביקורתיים את תולדות החינוך בישראל מאז הקמת המדינה , 
ומציג את גרסתו על דרך התהוותם של הפערים בהישגים ההשכלתיים של שלוש קבוצות 
בישראל : יהודים אשכנזים , יהודים מזרחים וערבים אזרחי מדינת ישראל . 
הנשים , כקבוצה , אמנם מוזכרות מדי פעם בספר , אולם בצורה שטחית למדי , 
ולכן לא אתייחס אליה כאן . את הפערים מסביר המחבר לא בהבדלים התרבותיים 
הקיימים בין שלוש הקבוצות , אלא במדיניות חברתית מכוונת שהצמיחה סולם מעמדי - 
כלכלי - פוליטי , שבו ניצבים במדרגה הגבוהה היהודים האשכנזים ( לרוב ) 
, ומתחתם , לפי הסדר , היהודים המזרחים , הערבים : הנוצרים , המוסלמים , 
הדרוזים והבדווים . לאורך כל הספר מתייחס סבירסקי לשלוש מערכות חינוך , 
שבתחילת דרכן צמחו והתפתחו כל אחת בנפרד מערכת החינוך הציונית - אירופית - 
יישובית , מערכת החינוך הערבית - עותמאנית - מנדטורית ומערכות החינוך של 
הקהילות היהודיות בארצות האיסלם . עם הקמת המדינה מוזגו מערכות אלה באופן 
מינהלי , אך בפועל נשמרה ביניהן הפרדה , תוך העדפת האחת וקיפוח האחרות . 
סבירסקי טוען : " שלושתן היו מודרניות באותו מובן , ושלושתן אף עלו על 
מסלול התפתחות דומה . אלא שההתפתחות של שתיים מהן ( המזרחית והערבית ) 
נקטעה באיבה , והן מצאו עצמן , בתחומי מדינת ישראל , בשליטתה של השלישית 
( האשכנזית ) " . איך זה קרה ? המערכת האשכנזית " השיגה ב8491 שליטה בלעדית 
על המנגנון המדינתי החדש , בעוד ששתי האחרות הפסיקו לתפקד כמערכות עצמאיות " , 
אומר סבירסקי . הוא מבקש להוכיח כי שלוש המערכות החינוכיות היו באותה רמה 
ערב הקמת המדינה , ושלושתן נמצאו פחות או יותר באותה נקודת זינוק . אולם 
" ההשתלטות " , מצד אחד , ו"ההפרדה " ו"האספקה של שירותי חינוך ירודים " 
( למזרחיים ולערבים ) כ"חלק מתהליך מקיף של פרולטריזציה ושל דחיקה פוליטית - 
חברתית לשוליים " , מצד שני , הן שיצרו את אי - השוויון ואת הפערים הגדולים 
במדינת ישראל . רוב הקהילות היהודיות בארצות האיסלם קיימו מערכות - חינוך 
מודרניות , שפעלו במסגרות קהילתיות שבהן היתה נהוגה עזרה הדדית מפותחת , 
שנבעה ממסורת מושרשת של קיום מצוות שבין אדם לחברו . יהודים " מקהילות 
המזרח אשר היגרו לארצות המערב , במקום לישראל , הגיעו בתוך דור או שניים 
להישגים גבוהים ביותר , שלא כמו בני קהילותיהם בארץ " . בעקבות פתיחת הגבולות 
לאחר מלחמת יוני 76 , עמדו הערבים במדינת ישראל " על הפער ההשכלתי שנוצר 
בינם לבין בני עמם שמעבר לגבול " . . . " ההשוואה בין שני צדי הגבול היתה 
לרעת הערבים הישראלים לא רק בנוגע לעצם הלימודים , אלא בנוגע לאפשרויות 
העבודה לאחר הלימודים במקצוע שנרכש " . סבירסקי טוען כי " ההפרדה " המוצהרת 
בין יהודים לערבים הוצדקה בכך שהמיעוט הערבי בישראל " נתפש בעיני כולם כעוין " . 
ההפרדה הבלתי - מוצהרת שבין אשכנזים למזרחים נומקה בכך שהיהודים המזרחים 
" נתפשו בעיני כולם כשונים וכזרים מבחינה תרבותית " . המחבר מתקומם נגד 
הדברים , שיוחסו לדוד בן - גוריון , כי העולים מארצות האיסלם באו לישראל 
" ללא כל תרבות יהודית או אנושית " . בנקודה זו נעיר בסוגריים כי הן סבירסקי 
והן בני - הפלוגתה שלו אינם מעיזים לכתוב את טיעוניהם הבוטים , שאותם אפשר 
לשמוע בשיחות שלא לציטוט . במסגרת שיחות שקיימתי , לצורך כתיבת מאמר זה , 
עם אנשי חינוך מן האקדמיה , הושמעו דברים שלא לציטוט , כגון : " מה 
אפשר לעשות ? יהודי מזרח אירופה ומערבה , וכן של ארצות הברית , האשכנזים , 
מפותחים לאין שיעור מיהודי ארצות האיסלם . למרות מדיניות הטיפוח שהונהגה 
כלפי האחרונים במדינת ישראל , כקבוצה הם חלשים יותר בתחומי המתמטיקה והשפות ; 
לא מן הנמנע שזו שאלה של גנים " . כל עוד הטיעון הזה אינו מועלה בכתב , 
בפומבי , לא ניתן להוכחה או להפרכה , הוא נשאר בגדר קינטור . מדיניות " ההפרדה " , 
למרות ההצהרות בדבר " שוויון פורמלי " , הונהגה לאחר הקמת המדינה . כבר 
ב9491 הוקמו בתי - ספר נפרדים לילדי העולים החדשים : ברבים מן היישובים 
הוותיקים שקלטו עולים הוקמו להם כיתות נפרדות . גם בקיבוצים שקלטו ילדי 
עולים חדשים הונהגה הפרדה : בעוד ילדי הקיבוץ למדו ב"מוסד החינוכי " , למדו 
ילדי העולים במסגרת " חברת הנוער " של עליית הנוער . גם כאן , ההבדלים 
בחינוך , בביגוד , במזון ובבידור היו משוועים . " ההפרדה " התבטאה , 
בין היתר , בתוכניות לימודים נמוכות ברמתן לילדי העולים , לעתים בלתי - 
מותאמות לתרבות הוריהם , ובכוחות הוראה חלשים יותר . ומבחינה תרבותית : 
מערכת החינוך ומוסדות מדינה אחרים " ערכו במשך שנים מסע עיקש ועקבי לדחיקת 
השפה הערבית , שהיתה שפתם של רבים מן העולים מארצות האיסלם , לשוליים . 
מסע זה דה - ערביזציה של החיים היהודיים בישראל בכלל , ושל חיי היהודים 
יוצאי ארצות ערב בפרט גרם להתנכרות של העולים מארצות ערב , הם , בנותיהם 
ובניהם , מעולם תרבותי רחב ועשיר , אשר עד אז שימש להם תשתית של עיצוב 
ויצירה . השפה והתרבות הערביות תוארו על - ידי רבים ממעצבי מדיניות התרבות 
והחינוך בישראל כמייצגים עולם נחות בערכו ומפגר , וכבלתי - ראויות לאזרחיה 
של חברה מודרנית ומערבית " . התוצאה , טוען סבירסקי : " אין זה מפתיע 
שההישגים הלימודיים של ילדים וילדות מזרחים במערכת - החינוך הישראלית היו 
נמוכים ביותר " . בשנת 7591 , כאשר הונהג מבחן הסקר , רוב הילדים יוצאי 
אירופה ואמריקה עברו אותו בהצלחה גדולה , ורק פחות ממחצית ילדי ארצות אפריקה 
ואסיה עברו אותו , רובם בציון מספיק בקושי ומספיק . עיירות הפיתוח והשכונות 
שנזקקו ל"שיקום " ירשו את מקומם של יישובי העולים כריכוזים של קבוצות אוכלוסייה 
חלשות , הזקוקות ל"השלמת הכנסה " ול"סל טיפוח חינוכי " , קרי עניים . 
בעוד רבים התייחסו אליהן כאל שכבות נחשלות , סבירסקי קרא להן : מנוחשלות . 
אצל הערבים , ההפרדה קוימה במשך שנים ארוכות , עד 6691 , מכוח הממשל הצבאי , 
ו"עם ביטולו המשיכו בפעילות - פיקוח זו שירותי - הביטחון " . אצל הערבים 
שרר מחסור כרוני במורים מוסמכים ; מורים התקבלו לעבודה רק אחרי " קבלת 
הסכמתו של הממשל הצבאי " ; חסרו ( וחסרים עד היום ) מבנים וחדרי - כיתות ; 
" עד לשנות הששים לא היו בבתי - הספר הערביים ספרי - לימוד באיכות ובכמות 
מתאימות " . התוצאה : " שיעורי נשירה גבוהים ביותר " ; " לבוגרי בתי - 
הספר היסודיים לא היה לאן לפנות להמשך לימודים " . דוגמאות : אחוזים נמוכים 
מאוד של צעירים ערבים שעמדו בהצלחה בבחינות הבגרות , ופחות מ001 סטודנטים 
ערבים שלמדו באוניברסיטאות ב9591 . ההפרדה , טוען סבירסקי , יצרה מערכת 
חינוך " טובה " לעשירים , לוותיקים , לאשכנזים לרוב , שיצרה " מסלול 
לימודים רצוף מגן - הילדים ועד לאוניברסיטה " , שהוביל הישר לצמרת הממסד 
ולאליטה . בצדה של זו פעלו שתי מערכות חינוך ירודות לעולים היהודים המזרחים , 
ולערבים . ההפרדה , שלוותה באספקה של שירותי חינוך ירודים למזרחים ולערבים , 
היתה חלק ממדיניות שלא לוותה " בהתנגדות משמעותית , שכן , מול מנגנון 
מדינה ריכוזי , גאה , בוטח ושואף למונופול , ניצבו מיעוט ערבי שמנהיגותו 
נעקרה ממנו , וקבוצות של יהודים מזרחים שהתפרקו ממסגרותיהם הקהילתיות " . 
בהמשך יוצא סבירסקי חוצץ נגד המושג " טעוני טיפוח " , שהודבק לרוב לילדים 
המזרחים , נגד התפישה שעמדה מאחוריו ובעיקר נגד הפתרונות שיושמו ( " חינוך 
מפצה " , " הוראה משקמת " , " הקבצות " , הכוונת " החלשים " לחינוך המקצועי , 
" הרפורמה " ) , שגיבשו את המסלולים הנפרדים בחינוך , ושלא חיסלו את 
הפערים , לטענתו , אלא העמיקו אותם . " בישראל , השיוך לקבוצת מוצא 
( אסיהאפריקה ואירופהאמריקה ) הוא אמת - מידה מהימנה לשיוך מעמדי " , וזה 
משתקף במערכת - החינוך הסובלת מ"חוסר אוניוורסליזם " . " בישראל אין בית - 
ספר ישראלי ; יש בית - ספר של מבוססים , בית - ספר של טעוני טיפוח , בית - 
ספר ערבי " , הוא מסכם . בשנות ה08 היו לסבירסקי , בעל הגישה המעמדית - 
הכלכלית , שני בני - פלוגתה עיקריים . אחד הוא אליעזר בן - רפאל , המייצג 
את הדעה הרווחת עד היום בקרב סוציולוגים בישראל , כי הגורם הסיבתי העיקרי 
לפערים נובע מהבדלי תרבות . המזרחים נגועים בעדתיות , ולכן הם מתקשים להיטמע 
במדינה המודרנית , ומכאן נובע כושר התחרות הנמוך יותר שלהם . בן - הפלוגתא 
השני , סמי סמוחה , סבור כי אמנם קיימת אליטה אשכנזית , בראש ובראשונה 
פוליטית , המבטיחה לעצמה דומיננטיות בתחומי הכלכלה , התקשורת , התרבות 
והחינוך , ודוחקת את המזרחים לעמדה נחותה , אך ככל שיצברו המזרחים כוח 
פוליטי , תתכרסם העליונות האשכנזית ( ראה : הבעיה העדתית , המשכיות ושינוי , 
גיליון מיוחד של " מגמות " , מרס 4891 ) . במסגרת הוויכוח שמנהל סבירסקי 
עם " אידיאולוגיית הטיפוח " , הוא מפנה את עיקר חציו נגד קרל פרנקנשטיין , 
שלו הוא מייחס את התזה הגורסת : " האירופים , ובעיקר היהודים שבהם " , 
הם " נציגי הציוויליזציה , ואילו המזרחים , ערבים ויהודים כאחד " , הם 
" נציגיה של תרבות פרימיטיווית " . לשאלתי , מדוע הוא מייחד מקום כה נרחב 
לפולמוס עם פרנקנשטיין , השיב סבירסקי : " התיאוריות של פרנקנשטיין , 
המדברות על טעוני הטיפוח , כלומר מזרחים בעיקר , הסובלים לדעתו מאינטליגנציה 
חבולה , חסרי כושר הפשטה וזקוקים לחינוך מפצה ולהוראה משקמת , מנחות היום 
את רוב היועצות החינוכיות כאשר הן גוזרות את גורלם של ילדים המופנים למסלולי 
חינוך בדרגה ירודה . מאלה נשללת האפשרות ללמוד לקראת תעודת בגרות , הם 
אינם מקבלים הכשרה המאפשרת המשך לימודים גבוהים , לא בטכניון ולא באוניברסיטה , 
דרכם האפשרית להתקדמות נקטעת בשל דעות קדומות " . בנושא הרפורמה טוען סבירסקי 
כי זו " הצליחה בהשגת יעדיה הראשוניים העלאת רמתו של החינוך התיכון והארכת 
השהות בבית - הספר התיכון של אלה המיועדים ללימודים גבוהים " . אך " בתחום 
היעדים המשניים , דהיינו שיפור הישגיהם של התלמידים המזרחים , והאינטגרציה 
בינם לבין בני - גילם האשכנזים , היו הישגיה של הרפורמה מצומצמים בהרבה " . 
" הרפורמה והאינטגרציה גרמו לכך שמזרחים ואשכנזים ייפגשו תחת גג בית - 
ספר אחד , אך לא באותה כיתה " ; " תוצר חמור נוסף של הקמת חטיבות - הביניים 
האינטגרטיוויות היה ההפניה הגוברת של תלמידים חלשים אל מסגרת החינוך המיוחד " . 
הרפורמה " מצליחה היטב במשימה שהועידו לה ראשי מערכת - החינוך : להוציא 
את התבן מן הבר . בערים גדולות , דוגמת תל - אביב , שבה מוסעים בוגרי 
בתי - הספר היסודיים מן הדרום לחטיבת - ביניים בצפון , נושר רובם המכריע 
עד לסוף כיתה ט . לחטיבה העליונה , המיוחסת , עולים רק מתי - מעט מאלה 
שהגיעו , מלאי פחדים ותקוות , לכיתה ז " , מסכם סבירסקי . לחיזוק טיעונו 
הוא מצטט ממסמך פנימי ומסווג בעיריית תל - אביב משנת 8891 , שבו נאמר : 
" למרות הרפורמה בחינוך והסעות תלמידים מהדרום לצפון העיר , ביפו ובשכונות 
הדרומיות אין למעשה אינטגרציה חברתית . התלמידים הבאים ברובם המכריע מעדות 
המזרח ושכבות מצוקה נשארים במסגרות סגרגטיוויות בלי שייווצר מפגש בינם לבין 
אוכלוסיית התלמידים משכבות סוציו - אקונומיות גבוהות יותר או מעדות אשכנז " . 
אם עובדות אלו הן נכונות , מה הועילה הרפורמה ? היכן האינטגרציה המיוחלת ? 
חדירת " החינוך האפור " התאפשרה רק בקרב שכבות מבוססות מבחינה כלכלית . 
החינוך האפור הגדיל את סיכוייהם של בני השכבות המבוססות בשעת הסלקציה , 
שהפכה לקריטריון מכריע בקבלה ללימודים במוסדות להשכלה גבוהה . הסלקציה 
הושגה על - ידי הנהגת בחינות כניסה ומבחנים פסיכומטריים . הסלקציה בחינוך , 
ומכאן גם בחיים , קובעת לשבט או לחסד את גורלם של אזרחי ישראל בדור הזה . 
תהליך התקדמותם של צעירים יהודים מזרחים הוא איטי . הוא נובע בעיקר משיפור 
מצבם הכלכלי של הוריהם ומעט מאוד בשל מדיניות " הטיפוח " . אשכנזים שלא 
עמדו בסלקציה לוחצים בשנים האחרונות להקמת מוסדות אוניברסיטאיים פרטיים . 
סבירסקי , המציין את הרחבת האפשרויות החינוכיות בקרב ערביי ישראל ואת הרחבת 
אפשרויות ההשכלה התיכונית הגבוהה , עדיין קובע שקיים פער גדול בינם לבין 
היהודים . מן הקפיצה הגדולה בקרב הערבים בשנות השבעים נהנו בעיקר בני המעמד 
הבינוני , ובעיקר הבינוני - נוצרי . מכאן שגם פה התפתח " פער גדול בין 
מיעוט של בעלי השכלה תיכונית ואקדמית , היכולים ליהנות מאותם עיסוקים יוקרתיים 
מעטים , יחסית , הפתוחים בפני ערבים משכילים בישראל , לבין רוב של פועלים , 
פקידים ועצמאים זעירים " . ככלל , עדיין סובלים ערביי ישראל הן מן הסכסוך 
המתמשך והן מ"הגדרתה היהודית - הציונית של המדינה " . ספרו החדש של סבירסקי 
גדוש נתונים וסטטיסטיקה לרוב , שבעזרתם הוא מבקש לאשש את טענתו , כי " הישראלים 
היחידים שעליהם ניתן לומר כי הם לומדים בבתי - ספר טובים מן הסוג שמערכת - 
חינוך מודרנית טובה אמורה לקיים , הם מבני ובנות המעמד הבינוני והגבוה האשכנזי , 
ובעיקר החילוניים והעירוניים שבהם " . בסיכום טוען סבירסקי בלשון בוטה ופרובוקטיווית : 
" יהודים , אשר בעבר הלא - רחוק נלחמו נגד מכסות של סטודנטים יהודים 
הנומרוס קלאוזוס הידוע לשמצה הצליחו , במדינתם העצמאית , למנוע חינוך 
גבוה ממרבית האוכלוסייה , היהודית והלא - יהודית כאחד " . " החברה קפמאליד4הישראלית , 
שהיא חברה קטנטנה בקנה - מידה עולמי , שוקדת כל העת על קיצוץ בגופה - היא , 
הקטן ממילא , והיא עושה זאת במו - ידיה ובאורח כפייתי , באמצעות מנגנוני - 
מיון מלאכותיים , כשהיא פוסלת קבוצה אחר קבוצה מתוכה מזרחים , ערבים , 
נשים מועידה אותם לתפקידי שוליים , שאין עמם לא קידום אישי ולא רווח כלל - 
חברתי " . הפתרונות לרעות החולות בחינוך , בעיניו של שלמה סבירסקי , מצויים 
בפיתוח התארגנויות קהילתיות " מן הסוג אשר עד כה נתפש כפוגע באחדות העם 
או כפוגע בביטחון המדינה " , וכן בפיתוח כלכלי חברתי רחב - ממדים , תוך 
השתלבות במאמץ פיתוח אזורי , האפשריים רק בתנאים של שלום ישראלי - ערבי . 
