לומה ( ע"ר וע"ץ ) . מפגינים נגד הממשלה התפרעו בבירת טוגו ביום ששי , 
תקפו תחנות משטרה והעלו באש מכוניות של משרדי הממשלה . עדי ראייה מסרו כי 
היתה זו ההתפרעות החמורה ביותר על רקע פוליטי במדינה מערב - אפריקאית קטנה 
זו מזה 02 שנה . כמה אלפי מפגינים מונהגים על - ידי סטודנטים וביניהם גם 
בני נוער רבים ומובטלים , השמיעו קריאות קצובות נגד הנשיא גנאסינגה איידמה 
ונגד המשטר החד - מפלגתי במדינה . ההתפרעויות החלו ביום ששי בבוקר לאחר שהמשטרה 
פיזרה הפגנה בחצר בית המשפט של לומה , שם ציפו עשרות אנשים לפסק דין במשפטם 
של שני סטודנטים , שהואשמו בהפצת עלונים נגד איידמה . המפגינים זרקו אבנים 
והמשטרה פיזרה את ההפגנה באלות . עדי ראייה מסרו כי המפגינים הפכו מכוניות 
שרד והעלו אותן באש . כמו כן הותקפו מבני ציבור , לרבות תחנות משטרה . 
המשטרה הופיעה ברחובות בכוחות מתוגברים והשתלטה על המצב . נמסר כי שוטרים 
ואנשי זנדרמריה תפסו עמדות בצמתים וסביב מבנים אסטרטגיים . 
