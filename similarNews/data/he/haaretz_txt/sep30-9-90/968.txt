אני רוצה לומר את דברי בזהירות גמורה ובדחילו ורחימו . אני ניזון מהתקשורת . 
לא הייתי במקום , לא יודע מה היתה רמת הפיקוד של הכוח המשטרתי בהר הבית , 
אילו אמצעי שליטה עמדו לרשותו . אבל ההתרשמות שלי מכל מה שדווח היא ששני 
דברים לא היו בסדר , או לפחות מחייבים ביקורת קשה כלפי המשטרה . דבר ראשון , 
קשור להיערכות הדלה של המשטרה במקום . גם פיקוד המשטרה טוען שהפעולה תוכננה 
מראש ע"י הערבים , וגם אין זה סביר שאירוע ברמת תכנון כזו ובסדר גודל כזה , 
ייערך מבלי שהמשטרה תדע על כך מראש . לכן , נשאלת השאלה מדוע המשטרה לא 
נערכה לכך כראוי . . 000 , 3 ערבים זהו לא המון גדול . ידענו כבר בעבר 
התפרעויות של 51 ו02 אלף ערבים שהגיעו להתפלל על הר הבית ולמרות זאת הצלחנו 
לפזר המפגינים ולהשליט סדר מבלי שייהרג אדם אחד על ידי שימוש באמצעים קונבנציונאליים , 
כמו התזת מים ושימוש באלות . דבר שני שהוא מתמיה כיצד קרה שביום כזה , 
שהוא רגיש ובוודאי צריך היה לצפות אירועים חריגים , במיוחד בהר הבית , 
לא הוקם חפ"ק משטרתי במקום , מדוע לא נמצא במקום אף לא מפקד בכיר אחד 
, לא מפקד המרחב , לא מפקד המחוז ולא המפכ"ל . בעבר בימים כאלה , שידענו 
שהם עלולים להיות מועדים לפורענות , באופן כמעט שגרתי היו מקימים חפ"ק במקום 
ונכחו בו רמות הפיקוד הגבוהות ביותר , לרבות מפכ"ל המשטרה , שלא לדבר על 
מפקד המרחב ומפקד המחוז . אני משוכנע שלו היו במקום כוחות משטרה גדולים יותר 
ברמת פיקוד גבוהה יותר , לא היו נופלים כל כך הרבה קורבנות . מפקד בכיר 
לוקח בחשבון אספקטים שמפקד זוטר לא לוקח אותם בחשבון משום שאין לו את הראייה 
הכוללת , כמו למשל ההשלכות עלולות להיות למתן פקודת ירי . תמיד כשיש אירוע 
כזה , נכון שיש התלבטות במשטרה להחליט האם להציב כוחות גדולים שנוכחותם 
תבלוט או להצניע הנוכחות כדי שלא יהיו פרובוקציות . אבל השאלה היא איזה 
סיכון מוכנים לקחת . אני פיקדתי על כוח בהר הבית כשהיו בו התפרעויות בעקבות 
הצתת מסגד אל - אקצא . אז מספרם של הפורעים הערבים נאמד בכ02 אלף ויותר . 
אני לא זוכר שירינו אז יריה אחת . הסוד היה שנערכנו מבעוד זמן בכוחות מתאימים . 
אני צופה שבימים הראשונים לאחר התקרית יהיה מתח , במיוחד לקראת ההלוויות 
ובמהלכן , אבל ניתן בהחלט להגיע להשלטת סדר וחוק . צריך להידבר עם המנהיגות 
הערבית ולהיערך כך שלא ינתן למפרי סדר להגיע למצב כפי שהגיעו היום . אני 
עוד מתקשה להבין כיצד נעלם מעיני כוחות הבטחון המצבור הגדול של אבנים , 
ברזלים ושאר " אמצעי לחימה " שהכינו מראש המתפרעים . אני לא משלה את עצמי 
כל הערבים ייהפכו מעתה לשומרי חוק וסדר . השאלה היא עד איזו רמה של הפרת 
סדר אנו מוכנים ללכת והעובדה היא שחיינו עם זה שנים רבות וניתן להמשיך 
לחיות עם זה שנים רבות נוספות . 
