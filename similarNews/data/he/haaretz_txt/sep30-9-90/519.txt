למי שהמדיום של " אופרה " מפחיד אותו , זו האופרה בשבילו . מנוטי מתאר 
את " המדיום " כדרמה מוסיקלית , וצד התיאטרון חזק בערב זה מן הצד של המוסיקה . 
למי שהמדיום של " אופרה ומוסיקה מודרנית " מפחיד אותו , זו בוודאי האופרה 
בשבילו . זוהי מוסיקה שהיא בעיקרה מלודית מאוד , על אף הרמוניות דרמטיות , 
שנשמעות ברגע הראשון " מודרניות " , כביכול . וזה גם מושר בעברית , ומבינים 
כמעט כל מלה . קצב הבימוי איטי מעט , בגלל קיומה של המוסיקה כגורם הקובע 
את קצב העלילה , אבל הסיפור על המדיום , מאדאם פלורה , שנתפסת בעולם האשליות 
שהיא עצמה טווה כדי להוציא כסף מאורחיה התמימים , עובר היטב , ומוליר רושם 
חזק . זה קורה לא מעט בזכות הסביבה התיאטרונית שעיצבו אלי סיני ( תפאורה ) 
ודידי גולן ( תלבושות ) , אבל בעיקר בשל המשחק המזומר של כל הצוות : 
בראש ובראשונה מירה זכאי בתפקיד מרשים מאוד של מאדאם פלורה , ולצדה אפרת 
בן נון רבת החן כבתה מוניקה , קובי הגואל בתפקיד האסופי האילם טובי , וכן 
סורין סמיליאן , רובין ויזל - קפסוטו וצבי ליטבסקי בתפקיד אורחי הסיאנס 
הרוצים להאמין באשליה . החולשות של האופרה הזאת הן שתיים , ושתיהן לחובתו 
של מנוטי : בשום רגע אין המוסיקה בעלת עצמה כשלעצמה , שתוסיף מימד לדרמה 
במקום לשרת ולאייר אותה , אבל זו הבעיה הפחותה ; הבעיה העיקרית היא שאחרי 
שמנוטי המחזאי יצר סיטואציה מרתקת , של מדיום הנקלעת בשבי עולם הרוחות שהוא 
בודה , הוא אינו יודע כיצד לפתח ולפתור אותה , והסוף הוא מלודרמטי ולא 
מספק . אבל זאת לא אשמתה של האופרה הישראלית החדשה . 
