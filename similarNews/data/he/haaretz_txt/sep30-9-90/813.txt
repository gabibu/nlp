קופנהאגן ( מיוחד ל"הארץ " ) . שירותי המודיעין של מדינות במערב אירופה , 
המפיקות נפט וגז מן הים הצפוני , הוזהרו על - ידי האינטרפול מפני פיגועי 
טרור בבתי זיקוק המשרתים את שדות הנפט והגז . עיקר הסכנה היא לשלוש מדינות : 
הולנד , דנמרק ונורווגיה . בעוד בריטניה ערוכה לסכנת הטרור כתוצאה ממאבק 
יום - יומי נגד המחתרת האירית , הרי לדעת אנשי מודיעין מערביים אין להולנד , 
דנמרק ונורווגיה הגנה יעילה על תשלובות הענק היבשתיות אליהן מוזרם הנפט 
הגלמי והגז מן הים הצפוני . קצין במטכ"ל השוודי טוען כי ההגנה הבלתי - יעילה 
על בתי הזיקוק עלולה להוות גורם שיעודד פיגועי טרור , אם תחליט עיראק לפגוע 
במקורות הנפט המשרתים את מדינות המערב ושאינם תלויים ביבוא נפט ממדינות המזרח 
התיכון . 
