מערכת הביטחון החליטה לחלק מסכות וערכות מגן מפני גזים גם לתושבי השטחים . 
החלוקה בגדה וברצועת עזה תתחיל בקרוב , בעיקר בערים הגדולות . על - פי 
החלטת מערכת הביטחון יקבלו תושבי השטחים מסכות גז שלא יהיו דומות למסכות 
שיקבלו תושבי ישראל . לשם כך ישלח משרד הביטחון כמה קניינים לחו"ל שירכשו 
מסכות לתושבי השטחים . מקורות במערכת הביטחון אמרו , כי כל תושב יצטרך 
לשלם כ04 שקל , שהם % 05 מעלות המסכה . החלוקה בערים הגדולות תתבצע בשיתוף 
עם ארגונים בשטחים , והתושבים יקבלו את המסכות על - פי תעודות זהות . גורמים 
במערכת הביטחון אמרו אמש כי תושבי השטחים נמצאים בעדיפות שנייה , כיוון 
שיש סיכון נמוך יותר שאזורי מגוריהם יותקפו . מקור בכיר אמר אמש : " אנחנו 
נדאג גם לתושבי השטחים , אבל צריך להבין שתושבי ישראל רשאים וחייבים לקבל 
קודם כל הגנה " . עם זאת מתייחסים במערכת הביטחון ברצינות לחלוקת המסכות , 
עקב הבטחת שר הביטחון כי ידאג לביטחונם של תושבי השטחים . מקורות בכירים 
במערכת הביטחון הוסיפו כי בצה"ל נעשתה כבר הערכת מצב לגבי השימוש שעשויים 
לעשות גורמים עוינים בשטחים במסכות הגז . הוחלט כי אם תושב כלשהו יפתח את 
ערכת המגן וישתמש במסכה שלא לצרכים לה נועדה הוא יועמד לדין . בימים הקרובים 
יחלו בהרצאות ואסיפות הסברה בנושא לרופאים , אחים ואחיות בבתי החולים בשטחים . 
צוותים של מערכת הביטחון , בשיתוף עם ראשי הערים בשטחים וארגונים שונים , 
יקבלו תדריכים והסברים כיצד להשתמש במסכות בעת הצורך . כמו כן יוכשרו בתי 
החולים בשטחים לקליטת נפגעים במקרה של התקפה . מקורות במנהל האזרחי מסרו 
כי הסברה על הגנה בעת התקפת גזים תועבר לאוכלוסייה גם באמצעות שקופיות בטלוויזיה 
בערבית וכן תיערך הסברה לתלמידים בבתי הספר בשטחים . כמו כן יקבלו התושבים 
חוברות הסברה בערבית . מקורות פלשתיניים מסרו כי ישנם תושבים בשטחים שרכשו 
מסכות וערכות מגן פרטיות בחנויות בישראל . נמסר כי בשטחים אין מקלטים , 
ולמעשה מאות אלפי תושבי מחנות הפליטים בשטחים אינם מוגנים . כמו כן לא 
ברור אם ארגונים שונים הפועלים בשטחים , כגון החמאס וגיהאד איסלמי , ישתפו 
פעולה עם גורמים במנהל או יעדיפו לקנות מסכות וערכות פרטיות . 
