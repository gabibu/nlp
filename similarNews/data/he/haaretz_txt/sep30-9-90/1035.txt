קרנות הנאמנות וגופים מוסדיים אחרים לא יוכלו לקחת חלק במסחר בבורסה לניירות 
ערך באופציות הרכישה על שער החליפין שמציע בנק ישראל . בירור שערך " הארץ " 
מעלה כי יש כמה בעיות עקרוניות המונעות מקרנות הנאמנות להשתתף במסחר באופציות 
אלה , שיחל בסוף החודש . מנהל קרנות הנאמנות של לאומי פיא , צבי הופמן , 
טוען כי כל עוד לא יוגדו האופציות כניירות ערך הרשומות למסחר בבורסה , 
לא תוכלנה קרנות הנאמנות לרוכשן . בנוסף לכך טוען הופמן כי נושא המס לא 
הוגדר והוא יהיה לא מוגבל . על - פי חוק להשקעות משותפות בנאמנות לא יכולות 
הקרנות לרכוש אופציות וכלים אחרים שאינם ניירות ערך . על - פי החוק החדש 
להשקעות משותפות בנאמנות המתגבש ברשות לניירות ערך תוכלנה הקרנות לרכוש אופציות 
ומכשירים אחרים על - פי הרשאה מיוחדת של שר האוצר . עמדתו של בנק ישראל בנושא 
היא כי לא ניתן לפי שעה לשנות את תנאי המסחר באופציות אלה והן נערכות בין 
הבנק לבין סוחר מטבע חוץ מוסמך , שהם הבנקים המסחריים . הציבור רוכש באמצעות 
הבנקים חוזה למסירה עתידית של מטבע חוץ וחלק מן הבנקים עושים פעולות לחשבון 
עצמם ( נוסטרו ) במטבע חוץ כחלק מפעילותם השוטפת . בנק ישראל מבין את הבעיות 
במבנה הנוכחי של המסחר ובוחן את האפשרות לשנות בעתיד את ההגדרה של האופציות 
על - מנת שיהפכו לנייר ערך , אולם תהליך כזה דורש זמן . לפיכך , ייפתח 
המסחר בבורסה באופציות הקיימות כיום , המונפקות על - ידי בנק ישראל בכל 
שבוע בהיקף מירבי של 02 מיליון דולר לתקופה של 3 חודשים ואופציות בהיקף של 
02 מיליון דולר לחודש לתקופה של 21 חודש . 
