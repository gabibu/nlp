היבואנים דורשים ממשרד התעשייה והמסחר לפרסם את גודל הקנסות שלהם הם צפויים 
מוועדת היבוא אם יחרגו ממכסות היבוא או ייבאו טובין לישראל ללא רשיון . היבואנים 
קובעים כי פקודת היבוא והיצוא מתייחסת רק באופן כללי ליבוא שנעשה שלא כחוק 
או חורג מהכללים שנקבעו . כמו - כן , לטענתם , לא ברורות הסמכויות ששר 
התעשייה והמסחר רשאי להאציל בנושא זה לפקידיו . במכתב ששיגרו נציגי היבואנים 
למנכ"ל משרד התמ"ס צבי קורן , ולמנהל המכס מרדכי ברקת , הם טענו כי אין 
הצדקה להטיל כופר בשיעור % 52 מערך הטובין בשל עבירות שונות , ובעיקר לגבי 
עבירות טכניות כמו יבוא ללא רשיון במקרה שבו ברור שהיה ניתן רשיון , יבוא 
כשהרשיון פג וברור שהיה מוארך , ועוד . לפי הצעת היבואנים יש להאציל לפקידי 
המכס בנמלים סמכויות לפעול במקרים של עבירות טכניות , ולא להעביר כל מקרה 
לדיון בוועדה . הם מציעים גם להטיל ברירת קנס בסכום קצוב על מי שיחרוג בעבירות 
טכניות ולאפשר הגשת ערעור על החלטות ועדת היבוא . לטענתם , עבודתה האיטית 
של הוועדה גורמת לעיכוב סחורות בנמלים . לכן הם מציעים לכנס אותה פעמיים 
בשבוע , במקום פעם אחת כפי שנהוג כיום . 
