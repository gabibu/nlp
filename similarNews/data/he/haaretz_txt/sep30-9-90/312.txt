ם עתה ודאי מבוכה קשה . בעיקר אלה שהסבירו , עם צירופם של נדב הנפלד , 
רונאלד רויאל ואד הורטון כאילו אליפות הכדורסל מונחת בכיסו של מכבי תל 
אביב , עוד לפני שהליגה החלה . הכותרות עוד מרצדות מול העיניים . זו תהיה 
ליגה בלי עניין , קבעו ; ליגה שיתמודדו בה רק על המקום השני . באה הופעת 
הבכורה של מכבי אמש בליגה וטרפה את הקלפים . זה לא היה הפסד . זו היתה תבוסה . 
מפלה צורבת . איני זוכר מתי נראה מכבי כל כך מעורר רחמים , בלי רוח חיים , 
כמו אמש . אפשר להפסיד , ומכבי כבר הפסיד לא אחת , וגם התאושש מהפסדיו . 
הבעיה היא שעכשיו יודעים ראשי מכבי שעליהם לשנות את הצוות . ברור שינסו 
לתקן את הסטיה , לשפר את החיזוק . אלא שלשם כך נותרו רק שבועיים . ולמצוא 
תוך שבועיים תחליפי איכות אמיתיים לקווין מגי וקן בארלו קשה מאד , מסובך 
מאד וגם יקר מאד . מכבי חייב לחלוף מחרתיים על פני פואי משוייץ , לשלב 
הבא בגביע האלופות , אבל אחר כך מחכה לו הדרבי נגד הפועל תל אביב . יריב 
עם מוראל גבוה , ומעל לכל שני שחקני חיזוק אמריקאים מצויינים , גיבסון 
והנדרסון . כל מי שאוהב כדורסל מתפלל שמכבי ייחלץ מהמצוקה שנקלע אליה , 
ולוא רק למען החורף החם שחובבי הספורט כל כך אוהבים להתמכר לו . וכי איזה 
פרצוף יהיה לחורף שלנו בלי פסטיבל גביע האלופות בכדורסל ? 
