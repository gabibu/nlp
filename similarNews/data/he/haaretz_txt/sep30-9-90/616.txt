הוועד הפועל של ההסתדרות אישר אתמול הכרזת סכסוך עבודה כללי במשק . על פי 
ההחלטה שהתקבלה , ב41 באוקטובר יחלו עיצומים שישבשו את העבודה במשק . אם 
עד ל81 באוקטובר לא ייענה משרד האוצר לתביעות הסתדרות הקשורות בהשגותיה על 
התוכנית הכלכלית , יושבת המשק מאותו יום ללא הגבלת זמן . בהחלטת הוועד הפועל 
של ההסתדרות , שהתקבלה בקולות חברי מפלגת העבודה והשמאל ובהתנגדות סיעת 
הליכוד , צוין כי " התנהגות הממשלה כלפי ציבור העובדים במשק , מורה על 
כוונה לפגוע בעובדים ובשכרם בכל גזרה אפשרית . עוד נאמר בהחלטה כי ממשלת 
ישראל מנסה להצדיק את נחיצותם של הצעדים הכלכליים על רקע העלייה לישראל . 
" אולם לדעת הוועד הפועל אין בתוכנית הזו פתרון אמיתי לקליטת העלייה ולהתמודדות 
רצינית ביצירת מקומות עבודה חדשים וצמצום ממדי האבטלה , הפוגעים בחיילים 
משוחררים , עובדים ועולים חדשים כאחד " , נאמר בהודעת הוועד הפועל . הסיבה 
הרשמית להכרזת סכסוך העבודה היא פגיעה וביטול הסכמי עבודה קיימים באמצעות 
חקיקה ואי חתימה על הסכמי העבודה לשנים 290991 . כמו כן הוכרזה השביתה 
במחאה על הפרת הסכמים קיימים ופגיעה בקרנות ההשתלמות , פגיעה בשכר המינימום , 
פגיעה בקרנות הפנסיה , בקצבאות הזיקנה ובחסכונות ובגלל האבטלה המחמירה . 
סיעת הליכוד הצביעה נגד הצעת ההחלטה להשבית את המשק , לאחר שנדחתה דרישתה 
למצות תחילה את כל הליכי המאבק המקצועי . ח"ך יעקב שמאי , ראש סיעת הליכוד 
בהסתדרות , הציע כי משלחת בהרכב נציגי הסיעות השונות בהסתדרות תיפגש עם 
ראש הממשלה ושר האוצר , כדי להבהיר את נחישות התנגדותה של ההסתדרות לסעיפים 
בתוכנית הכלכלית הפוגעים בעובדים . שמאי הזהיר כי שימוש בנשק השביתה כנשק 
ראשון במאבק , יחמיץ את המטרה ועלול להותיר את ההסתדרות מחוסרת תחמושת בהמשך , 
דבר שיעמוד בניגוד מוחלט לאינטרס של העובדים . לדבריו , רק אם בתום בירור 
כזה יתברר שלא ניתן למנוע מימוש הסעיפים הבעייתיים בתוכנית הכלכלית , יש 
מקום לנקוט בצעדים ארגוניים . 
