המפגרות באופן קבוע אחר ההתרחשויות . את חוסר מעורבותן בתהליך אפשר היה 
לראות כביטוי חיובי של ממלכתיות , אלמלא מותר היה להתנבא כבר היום על כך 
שהעולים יתפסו מקום מרכזי בתעמולת הבחירות . הליכוד יטען שכל הטוב בזכותו , 
המערך יטען שכל הרע בגלל הליכוד . התחיה תבטיח ארץ ישראל גדולה כדי לקלטם , 
רץ תזכיר כי מי , כמוהם , יבין את חשיבותן של זכויות האדם ומפ"ם תבקש 
לשכנעם כי יש סוציאליזם אחר . כל זה צפוי להתרחש בעוד כשנתיים , ובינתיים 
אין למפלגות כל תפקיד משמעותי בקליטת העלייה . סביר שבדיוק כמו במקרה של 
השכונות ועיירות הפיתוח , הן יגיעו לשטח ברגע האחרון ויישאלו את השאלה הנצחית : 
" ואיפה הייתם כל השנים , כשהיינו צריכים אתכם ? " ללמדנו , שבין הזנחה 
מוחלטת לתעמולה מניפולטיווית , אין המפלגות יודעות לשחק תפקיד מועיל בחיי 
המדינה , לבד כמובן , מהקמתן של ועדות קליטה ליד כל מפלגה וסמינרים סמליים 
המגיעים לעולים מעטים בלבד . למציאות זו מספר סיבות מורכבות . כמו יתר המערכות , 
מתקשות המפלגות לעכל את המוני העולים , הנראים להם זרים ומאיימים . המנגנונים 
המפלגתיים ערוכים להתמודד עם מציאות מוכרת ומבנה חברתי ממוקד . העולים החדשים , 
השונים אף מקודמיהם בפרופיל האנושי והפוליטי , הם בבחינת תעלומה שאין יודעים 
כיצד להתמודד עימה . ככלל , הימין נוהג בעולים כבפיקדון המונח בכיסו . 
השמאל , על אף הצהרותיו , מתייחס אליהם כאל פוטנציאל אבוד . שתי הגישות 
אינן מוצדקות . הסקרים המעטים שנעשו בתחום זה מלמדים אומנם על נטייה בולטת 
של העולים למפלגות הימין . אולם , יתרה מזו , הם חושפים בלבול ומבוכה , 
שהם קרקע נוחה לתהליך של סוציאליזציה פוליטית . סקר , שנעשה לא מכבר על - 
ידי חוקרים מן האוניברסיטה העברית בקרב עולים שהגיעו בשנה האחרונה , מלמד 
כי כ07 אחוז מהם תומכים במפלגות הימין . נתון זה אינו מפתיע . מפתיעה יותר 
היא העובדה , ש03 אחוז מן העולים מזדהים עם המפלגות שמן המרכז שמאלה עוד 
בטרם נחשפו לכל מגע עימן . נתון מעניין אחר מלמד על תמיכה של כ9 אחוזים בתנועת 
" כך " , עובדה המוסברת בפעילות - יתר של התנועה בקרב העולים , בייחוד 
בירושלים . מצד שני מגלה הסקר , כי מספר גבוה להפתיע של העולים , 21 אחוז , 
מצדדים בבינאום ירושלים בחסות האו"ם . הסובייטולוג פרוף דימיטרי סגל מייחס 
ממצא זה ליתרונות הכלכליים הבולטים בתחומי המיסוי והמכס שיש לעיר בין - לאומית 
בעיני הרוסים . ניתוח נתונים אלה מגלה תמונה מורכבת : בניגוד לדעה המקובלת , 
אין העולים מונחים בכיסו של הימין . עובדת תמיכתם הגבוהה - יחסית ב"כך " 
מלמדת על חשיבותו של המגע האישי והמיידי , לו אין הם זוכים מן התנועות האחרות . 
כל התפיסות הסותרות העולות מן הסקר מעידות על בלבול , מה שמלמד כי אין 
העולים שבויים באף אחת מעסקות החבילה הרעיוניות שאליהן הורגלנו בימין ובשמאל . 
כל אלה מהווים קרקע הולמת לפעילות מפלגתית בקרב העולים . לא כתעמולה , 
אלא כחלק אינטגרלי מתהליך הקליטה החברתית שלהם . הסיבה לכך שאין הדברים 
נעשים נעוצה עמוק בהוויה הישראלית : המפלגות פשוט פוחדות . הקיטוב , המחלחל 
מתחת לפני השטח בין שכבות המצוקה של עדות המזרח בשכונות ובעיירות הפיתוח 
לבין העולים החדשים , משתק במאזן אימה את המפלגות . חרדה זו חריפה במיוחד 
בקרב מפלגת העבודה , החוששת לאבד את תמיכתה בקרב שכבות אלה , אם תיתפס 
כ"מפלגה של העולים " . לליכוד ודאי שאין זו עסקה כדאית . בסופו של דבר לא 
נעשה הרבה , לבד מדיבורים . עכשיו שוקלים במערך להוציא לאור ירחון בשפה 
הרוסית ( לצד היומון " נאשה סטראנה " , בעל הזיקה למפלגת העבודה ) , 
ומפתחים את שיטת הסמינרים לעולים , אליהם ממשיכים לשגר לרוב עסקני הסתדרות 
נטולי חן , אך דוברי רוסית . הרוסים עצמם מביעים פליאה על חוסר עשייה זה . 
בניגוד לדעה הרווחת , אין העולים " שבעי פוליטיקה " , אלא דווקא צמאים 
להשתלב במערכת פוליטית דמוקרטית . " המפלגה הזריזה היא שתזכה " , אומר 
פעיל רוסי ותיק , " ואף אחת אינה מנצלת זאת נכון " . המהלך שנקטה מפלגת 
העבודה לביטול סמליה נתפס כחיובי , אך לא מספק . בפזילתו אל העלייה , 
הוא מנוטרל על ידי איומי ההסתדרות להשבית את המשק , המעוררים אנטגוניזם 
בקרב העולים . אל תוך החלל הזה נכנסים הרוסים עצמם . כמו בתחומי קליטה אחרים , 
בהם המערכות הממוסדות אינן מסייעות מספיק , באים הרוסים לעזרת עצמם . 
באין דיור מצטופפות שלוש משפחות בדירה אחת . הם מאתרים ומספקים זה לזה 
תעסוקה , וחברות קליטה פרטיות של רוסים מחליפות את מערכת הקליטה הפורמלית . 
באותה רוח , באין מפלגה שתאמץ אותם לליבה , הם מבקשים להקים לעצמם מפלגה . 
הדמוקרטיה הישראלית , היכולה לצאת נשכרת מגל העלייה באמצעות צמצום כוחן 
היחסי של המפלגות העדתיות - חרדיות , עלולה להתעשר בשל מחדליה במפלגה עדתית 
נוספת . 
