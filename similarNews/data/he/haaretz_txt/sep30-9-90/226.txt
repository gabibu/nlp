עלית תעשיות מיצתה , להערכת כלכלני " בטוחה " , את מרבית פוטנציאל הרווחיות 
הגלום בה בכל הקשור לשוק המקומי של מוצריה המסורתיים . להערכתם עלית נמצאת 
בנקודת מפנה , כתוצאה משינוי בכללי המשחק הן בשוק והן ובחברה . " הגורמים 
הדומיננטיים העשויים להשפיע על החברה מלבד קצב גידול היצוא שלה ועלות חומרי 
הגלם מסך המחזור , הם השקעותיה בנכסים מניבים ובקווי ייצור חדשים , אשר 
עשויים להרחיב את בסיס הכנסותיה בעתיד " , כותבים כלכלני בטוחה . עלית החלה 
לנקוט באסטרטגיה שנועדה להרחיב את תחומי פעילותה בעתיד . במסגרת זו פועלת 
החברה להגדלת היצוא וגיוון סל המוצרים באמצעות ייצור ושיווק מוצרים נוספים , 
כמו יבוא הפסטה . יתרון נוסף שיש לעלית הוא בתזרים המזומנים החיובי מפעולות . 
בנוסף לכך צפויה החברה לקבל הון נוסף של 05 מיליון ש"ח מהמרת ניירות הערך 
הנסחרים בבורסה . יתרות המזומנים הנמצאים בידי עלית ותזרים המזומנים הצפוי 
להתקבל בעתיד מצביעים על כיוון פעילות של ביצוע השקעות משמעותיות בעתיד הקרוב 
אם בנכסים הפנויים שברשות החברה ואם בקווי ייצור חדשים בענף שבו היא פועלת . 
