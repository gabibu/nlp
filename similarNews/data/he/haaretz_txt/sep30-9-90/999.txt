פאריס ( ע"ץ ) . מהומות קשות התחוללו בסוף השבוע בפרבר של ליון המאכלס 
פועלים זרים והעלו לכותרות את המתחים הגזעיים בצרפת . למעלה מ005 צעירים , 
רובם בני מהגרים , התפרעו בשבת וביום ראשון , השליכו בקבוקי תבערה על 
יחידות המשטרה ושרפו מרכז קניות . שבעה כבאים , שני שוטרים וארבעה עיתונאים 
נפצעו מפגיעת אבנים . המהומות פרצו בעקבות התנגשות בין אופנוע לרכב משטרתי . 
נכה שהורכב על האופנוע נהרג בתאונה . צעירים מקומיים האשימו את המשטרה 
שגרמה במתכוון לתאונה . ראש הממשלה , מישל רוקאר , אמר כי שורש המהומות 
נעוץ בבעיות חברתיות והוסיף כי אין מספיק הידברות בחברה הצרפתית . " אינך 
יכול לשנות מנטליות של אנשים על ידי שיפוץ בתיהם . . . בעיקר כאשר אתה 
עוסק בדור של צעירים מבולבלים שהאבטלה אינה זרה להם " , אמר רוקאר לתחנת 
רדיו צרפתית . הארלם דזיר , מנהיג הארגון האנטי גזעני הגדול ביותר בצרפת , 
קרא לממשלה לפעול לאלתר לשיפור תנאי חייהם של הצעירים בשכונות העוני בצרפת . 
" זוהי בושה שמוות ומהומות נחוצים על מנת לחשוף את העובדה שלא מתמודדים 
עם בעיית שכונות העוני של המדינה " , אמר דזיר . " איננו כלבים " , אמר 
צעיר זועם לרדיו הצרפתי . הוא האשים את המשטרה שהיא רודפת אחרי הצעירים 
" בגלל שאנחנו צפון - אפריקאים " . מאות שוטרים השתלטו על שכונת וול - און - 
ולה , בקרבת ליון וסיירו ברחובותיה אתמול . 
