רי ( 33 ) , נהרג כתוצאה מנפילה ממצוק סמוך לחוף סירונית בנתניה . המשטרה 
סבורה כי מדובר בתאונה . גופתו נתגלתה ביום ששי ב03 : 5 בבוקר על - ידי 
אדם שרץ על החוף . האיש דיווח על כך למשטרה . למקום הגיעו כוחות משטרה גדולים 
בפיקודו של מפקד מרחב השרון נצ"ם משה פרידמן . אנשי המשטרה גילו סימני נפילה 
וחבטות במצוק ולמרגלותיו , שם נמצאה הגופה . לפי הממצאים בשטח ברור כי 
לאחר הנפילה נותר פארי בחיים , וגרר עצמו לעבר החול , כנראה כדי שיתגלה 
על - ידי העוברים במקום . על החול נראו סימני זחילה לאורך חמישה מטרים . 
מכוניתו של הכתב , מסוג פיאט 721 , נמצאה נעולה כשהיא חונה על הכביש לאורך 
המצוק , במרחק כחצי ק"ם מהירידה לחוף . תיקו האישי של הכתב , מכשיר ההקלטה 
והביפר שלו נותרו במכונית . בשלב זה בטוחה המשטרה כי פארי היה לבד במקום 
החלקתו . המשטרה עדיין מבררת אם פארי זומן לפגישה באותו לילה . פארי היה 
כתב קול ישראל באזור נתניה וכן כתב מצטיין של המקומון " חדשות נתניה " 
השייך לרשת " עיתונות מקומית " . פארי גם כתב למדור הספורט בעיתון " הארץ " . 
לפני שנה נבחר ככתב מצטיין של רשת המקומונים שבה עבד . הותיר אחריו אשה 
וילד בן 8 מנישואיו הקודמים . 
