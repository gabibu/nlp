ואשינגטון ( מיוחד ל"הארץ " ) . דוברו של מנהיג אש"ף , בסאם אבו - שריף , 
אמר אתמול בראיון טלפוני ל"הארץ " , ממקום מושבו בתוניס , כי בעקבות הטבח 
בירושלים ארגונו הורה לפלשתינאים בשטחים להסלים את הפעילות האלימה נגד צה"ל . 
אבו - שריף הכחיש שארגונו יזם את האירועים בהר הבית , והאשים את ראש ממשלת 
ישראל יצחק שמיר באחריות אישית לפשע בעיר העתיקה , בגלל הכרזתו על הקמת 
התנחלות חדשה במזרח - ירושלים . " הוא אחראי לכך כשם שמנחם בגין נושא באחריות 
אישית לטבח בדיר - יאסין ; ברצונו להצית עימות צבאי במפרץ הפרסי " . לדבריו , 
הפשע היה מתוכנן מראש על - ידי השלטונות הישראליים , למרות טענות השקר 
של ממשלת ישראל כי קבוצה של פלשתינאים יזמה את האירועים כאשר השליכה אבנים 
על מתפללים יהודיים . סיבה אחרת ליצירת המתיחות , לדברי הדובר הפלשתיני , 
היתה הודעת ארגון נאמני - הר - הבית על כוונתו להרוס את מסגד אל - אקצא 
ולהקים במקומו את המקדש היהודי . אבו - שריף הגיב על דברי שר המשטרה רוני 
מילוא , כי גורמים חיצוניים הם שהינחו את המוסלמים לפגוע במתפללים , ואמר 
כי מה שקרה הוא תגובה של המוסלמים על אלימות השוטרים הישראליים . אבו - 
שריף הודיע : " החלטנו להסלים את ההתנגדות בכל כפר , עיר ומחנה פליטים 
בשטחים . נתנגד לחיילים בכל הכוח שבידינו " . לדבריו , ארגונו עדיין קורא 
לממשלת ישראל לשאת ולתת עימו , משום שכל אופציה אחרת משמעותה הרס לכל . 
המרכז לעניינים פלשתינים האשים את החיילים והמתנחלים הישראליים בטבח , 
וקרא לקהילייה הבין - לאומית לספק לפלשתינאים הגנה . 
