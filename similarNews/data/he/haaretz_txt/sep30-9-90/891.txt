( ע ) . בקטיף הכותנה שהחל בימים אלה בחלקת הדגמה באוזבקיסטאן הסובייטית , 
הושג יבול גבוה יותר מבעבר , הודות לטכנולוגיה ישראלית . החקלאים שם נעזרים 
בציוד השקייה בטפטוף של מפעל פלסטרו - גבת הישראלי . אוזבקיסטאן היא אסם 
הכותנה של ברית - המועצות . שטחי הכותנה משתרעים על 07 מיליון דונם , המושקים 
בעיקר בשיטת ההצפה . שיטת השקייה זו יצרה בעיה אקולוגית חמורה , הגורמת 
להתייבשותה של ימת ארל מקור מי השתייה של 08 מיליון בני אדם החיים באסיה 
התיכונה . עקב קשרים שנוצרו לא מכבר , נוסתה באוזבקיסטן חלקת הדגמה של כותנה 
על שטח של 001 דונם , שהותקן בה ציוד השקייה בטפטוף מישראל . עתה התברר 
שהיבול בה גבוה בהרבה מאשר בחלקות הכותנה האחרות שבהן משתמשים בשיטות ההשקייה 
והגידול הקיימות באזור . אהרון לוצקי , מנכ"ל פלסטרו גבת , מסר כי עקב 
הצלחת המערכת , יורחב שיתוף הפעולה בין המפעל הקיבוצי לבין חברת סניירי 
באוזבקיסטאן , חברה בת של החברה הממשלתית לשימור קרקע ומים . בחודש הקרוב 
יבקרו שלוש משלחות מבריה"ם בישראל , ובראש המשלחת הראשונה יעמוד ראש המיניסטריון 
לענייני שימור קרקע ומים בברית - המועצות . 
