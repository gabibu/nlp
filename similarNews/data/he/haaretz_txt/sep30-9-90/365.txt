תקנות חדשות , המחמירות משמעותית את הוראות החוק באשר לסיכוני אבק בעיקר 
אסבסט , טלק וכיו"ב והמיועדות לשפר את בטיחות העובדים , נחתמו בימים אלה 
על - ידי ראש הממשלה יצחק שמיר , בכהנו כשר העבודה והרווחה וכשר לאיכות 
הסביבה . תקנות הבטיחות בעבודה ( גהות תעסוקתית ובריאות הציבור והעובדים 
באסבסט , טלק וצורן דו - חמצני גבישי ) מבוססות על תקנות קודמות , שפורסמו 
במשותף על - ידי משרדי העבודה והבריאות בראשית 4891 . פרסום התקנות החדשות 
מבטא , בין השאר , את העברת האחריות להיבטים הסביבתיים של נושא זה ממשרד 
הבריאות לטיפול המשרד לאיכות הסביבה . בתקנות מתבטאת החמרה משמעותית ביחס 
הרשויות לסיכונים הנובעים מחשיפה לאסבסט ומוצריו , העלולים לגרום , בשימוש 
לא אחראי , למפגעים בריאותיים וסביבתיים קשים , לרבות סרטן ריאות . המגמה 
הכללית היא לצמצם בהדרגה את השימוש באסבסט ומוצריו עד למינימום ההכרחי . 
קפידבינבין התיקונים הגבלה של יבוא אסבסט גולמי למכסה שנתית מרבית של 000 , 
6 טון ובהם לא יותר מ09 טון אסבסט כחול , הנחשב למסוכן במיני האסבסט , 
והחמרה בתקני החשיפה המותרים לעובדים . כמו - כן קיימת בתקנות הרחבה של האיסורים 
לשיווק אסבסט ומרכיביו במוצרי נוי , עציצים , אדניות , מצמדים ורפידות 
לבלמים ואיסור על שימוש במוצרי טקסטיל המכילים אסבסט , כגון חוטים , בדים , 
בגדי מגן ופתילות . במסגרת התקנות פועלות ועדה רפואית וועדה טכנית המסייעות 
למשרדי איכות הסביבה והעבודה באכיפת התקנות ובגיבוש מדיניות ודרכי פעולה 
להקטנת ממדי הסיכון מאבק סיבי מזיק . באחרונה מקיים המשרד לאיכות הסביבה 
פעילות לאיתור מבנים שבהם בוצעה בעבר התזה של אסבסט גולמי לבניית קירות אקוסטיים , 
כדי להביא לחיסול המפגעים . כמו - כן מתוכננת פעילות לאיתור וטיפול במטרדים 
הנובעים מתהליכי בלייה של מוצרי אסבסט - צמנט במבנים ציבוריים , ובמיוחד 
במוסדות חינוך . 
