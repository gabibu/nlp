וארשה ( ע"ר ) . פולין ביקשה מגרמניה המאוחדת חלק מכלי הנשק המתוחכמים 
שנשארו במחסני צבא מזרח - גרמניה שפוזר . וארשה רמזה כי מענק שכזה יהווה 
גורם חשוב בהגברת האמון של הפולנים כלפי הגרמנים . משרד ההגנה הפולני ביקש 
טנקים מסוג טי - 27 , מטוסי מיג 92 , טילים נגד טנקים ונגד מטוסים , כלי 
רכב , מסוקים , סירות קורבט וטורפדו כך מסרה סוכנות הידיעות הפולנית . 
בהודעה נאמר כי בתזכיר שנשלח לשלטונות גרמניה הובע ענין ברכישת כלי הנשק 
ללא תשלום . כוחות מזרח - גרמניה , שהיו לפני האיחוד בקו החזית עם המערב , 
קיבלו את הציוד הצבאי הטוב ביותר מבין חברות ברית וארשה . הציוד כלל שריון 
מתוחכם ומטוסים . צבא פולין הוא השני בגודלו בברית וארשה אחרי בריה"ם , 
אולם על פי דיווחים של עיתוני פולין הוא אינו מצויד כראוי ונפגע קשות מאמצעי 
הצנע שהטילה הממשלה . " בתזכיר נאמר כי העברת הציוד תהווה גורם חשוב בחיזוק 
האמון , הביטחון ושיתוף הפעולה בין פולין לגרמניה המאוחדת , והדבר ישרת 
היטב הבטים מעשיים של האינטרסים המשותפים לפולין ולגרמניה . הוא גם יתקבל 
כאמצעי לבניית אמון בין מדינות שכנות באירופה המתאחדת " , נאמר בהודעת סוכנות 
הידיעות הפולנית . 
