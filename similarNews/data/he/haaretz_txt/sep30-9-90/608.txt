חמהמשבר במפרץ הפרסי נכנס כמעט לשגרה . בישראל התפוגגה מעט אווירת המתח 
שליוותה אותו בשבועיים הראשונים . אפשר שעוד תתרחש החרפה במפרץ הפרסי , 
אולם מותר כבר , בשלב מוקדם זה , להעריך ולבחון לקחים אחדים הנוגעים ישירות 
לישראל , על אף שאין לה , הפעם , תפקיד במשבר . מטבעה של מדיניות ביטחון 
לאומי , שאין לה משוב קרוב , ואי - אפשר לבחון אותה הלכה למעשה . רק בעתות 
משבר או מלחמה אנו יודעים אם בשגרה היתה המדיניות נכונה . התמזל מזלנו והמשבר 
הנוכחי מאפשר בחינה , ולו גם חלקית בלבד , של מדיניות הביטחון הישראלית . 
בהופעתו בטלוויזיה לפני כשלושה שבועות קבע הרמטכ"ל , דן שומרון , על סמך 
הערכת מצב צבאית , כי אין מקום לראות במשבר במפרץ מצב חירום לישראל . להערכת 
מצב זו ולמסקנותיה לא נודעה השפעה רבה על הלכי - הרוח בציבור . התחושה שרווחה 
היתה שהביטחון האישי והקיבוצי עומד בסכנה חמורה , וכך אמנם היו התגובות . 
מכאן שמצב חירום אינו בהכרח תוצאה של הערכת המצב הצבאית האובייקטיווית ; 
במידה רבה הוא גם פרי התחושה הסובייקטיווית של הציבור . הצבא יכול וערוך 
להתמודד עם כל משבר צבאי , ואילו התמודדות עם תחושות הציבור מוטלת על הממשלה . 
היא היתה חייבת להציג בפני הציבור עמדה ברורה ומגובשת , ולומר מהן הסכנות 
האמיתיות והמדומות הנשקפות לעורף האזרחי , וכיצד בדעתה להתמודד עמן . במקום 
זאת , הציגה הממשלה עמדה וכחנית והססנית , כאשר השרים תרמו את חלקם למבוכה 
ולבלבול . קפמאפרקלממשלה יש כיום די כלים להתמודד עם מצבי חירום : קיימים 
המטה הכללי , ועדת השרים לענייני ביטחון וקבינט מצומצם . די באלה כדי לגבש 
החלטות , לפעול לפיהן , ולהודיע לציבור בדרך מוסמכת ואחראית מה ייעשה ומה 
לא ייעשה . הממשלה לא עשתה זאת בזמן , והיסוסיה נחשפו לעיני - כל בזמן 
חירום . מכאן יכול הציבור להסיק איך תפעל במצב חירום אמיתי . לעורף הישראלי 
נשקפו סכנות חמורות מאז מלחמת העצמאות . המקרה החמור ביותר אירע במלחמת 
העצמאות , כאשר מטוסים מצריים הפציצו את תל אביב וגרמו ל24 הרוגים . החשש 
מתקיפת האוכלוסייה על - ידי חיל האוויר המצרי הביא את דוד בן - גוריון , 
כראש הממשלה ושר הביטחון , להתנות את הסכמתו ל"מבצע קדש " בהצבת שתי טייסות 
קרב צרפתיות בישראל לצורך הגנת העורף . כן התבצע מיקלוט מסיווי , שעשה 
את ישראל לאחת המדינות הממוקלטות ביותר בעולם . על אף ההון העתק שהושקע , 
עד כה לא נמצא במקלטים צורך מעשי , פרט אולי לאלה שביישובי הספר . מתעוררת , 
אם כן , השאלה , האם ישנה הצדקה לתקציבי הענק שהושקעו במקלטים , ועד 
כמה מפוכחת ההערכה באשר לעתיד ? תפישת הביטחון הלאומי של ישראל גרסה תמיד 
כי יש להכריע מלחמה לא בהגנת הגבולות והתגוננות העורף , אלא באמצעות הנחלת 
תבוסה צבאית לאויב וכפיית הפסקת - אש באמצעות סדרת מתקפות בעומק שטחו . 
לישראל לא היו , וכנראה גם לא יהיו , המשאבים להגנה ממושכת שתביא לסיום 
מוצלח של המלחמה , כמו שנהגה עיראק במלחמתה באיראן . לכן השקיעו שלטונות 
ישראל את כל המשאבים בבניית צבא התקפי , המסוגל לסיים את המלחמה בתנאים 
צבאיים נוחים לישראל . בעוד שבעבר ראה העם בביטחון הכללי , המושג באמצעות 
יכולת הכרעה במלחמה , את הביטוי והמימוש לביטחונו האישי , הרי כיום הוא 
נוטה לדרוש הגנה אישית עם ערבות ממשלתית מפני כל סכנה . המציאות הוכיחה כי 
יכולת האויב לפגוע בעורף לא התממשה , לאו דווקא בזכות המשאבים שהושקעו בהגנת 
העורף . יוצא איפוא שהשקעה זו אינה מצדיקה את עצמה , ואפשר היה להשתמש 
בכספים למטרות אחרות : חיזוק יכולת ההרתעה ויכולת ההכרעה של צה"ל , שכיום , 
אולי , אינם מספיקים עוד . מה צריך לעשות אם העורף יהיה נתון לסכנות של 
לוחמה כימית , ביולוגית ואולי גם גרעינית ? שאלה דומה ניצבה בפני ארצות 
הברית בתחילת שנות ה05 , כאשר האיום הגרעיני של ברית המועצות נראה ממשי , 
וטרם נצבר ניסיון במאזן האימה . כתוצאה ממחקרים , הגיעו האמריקאים למסקנה 
כי % 09 מתקציבי הממשלה , אם יושקעו במיגון האוכלוסייה בפני התקפה גרעינית , 
יספקו , אולי , הגנה של % 01 . לכן נזנחה אפשרות זו ופותחה יכולת הרתעה 
בלבד . המסקנה המתבקשת היא שאין בכל ההשקעות כדי להעניק מיגון בסדר גודל 
המתאים לחומרת האיום . אנו נמצאים בתקופת ביניים הדורשת , לכאורה , הסבת 
כסף רב וכוח - אדם למיגון האוכלוסייה , שספק אם יעניקו הגנה בעתיד . המשאבים 
יבואו , ללא ספק , על חשבון יכולת ההתקפה וההכרעה של צה"ל , יכולת המעניקה 
גם אפשרות של הרתעה ומניעה . זוהי דילמה שאינה מוכרעת רק על - פי שיקולים 
אובייקטיוויים של הצבא והממשלה , אלא מושפעת ותושפע גם מלחצי הציבור , 
שידרוש יותר ויותר הגנה אישית . ללחצים יצטרפו שרים וממלאי תפקידים ממלכתיים , 
אשר יתקשו שלא להצטרף , משיקולים פוליטיים וחברתיים . באחרונה הועלו שנית 
הצעות להעביר את האחריות ואת המשאבים להגנת העורף מהצבא , המופקד על החזיתות , 
אל המשטרה , משרד הפנים וגופים ממלכתיים אחרים . זהו שינוי ארגוני אפשרי 
ולגיטימי , שאין בו הקצאת יותר משאבים לביטחון . אולם אין ספק ששינוי ארגוני 
זה , המהווה מנוף רב - עוצמה להסטת תקציבים מההגנה הקיבוצית לטובת יכולת 
מיגון האוכלוסייה , אינו מוצדק משיקולים ענייניים . במדינת ישראל , שמתחה 
את משאבי הביטחון כמעט עד קצה גבול היכולת , הברירה אינה בין הנחוץ ללא - 
נחוץ , אלא בין החיוני לחיוני ביותר , ולמען החיוני ביותר יש לוותר על 
החיוני . ראוי שהגנת העורף לא תגדל בשום תחום ועניין על חשבון בניית הכוח 
הצבאי ההתקפי . קפמאפרקהדוקטרינה הביטחונית של ישראל עברה שינויים במשך 24 
שנות המדינה , אולם יסודותיה נותרו בעינם . ב4791 , בעקבות מלחמת יום - 
הכיפורים , הופיעו בצה"ל הצעות לשינויים דרסטיים בתורת הביטחון . בשנות 
ה08 נמצאו מטיפים לשינויים באקדמיות , במכונים האסטרטגיים , בתעשיות הביטחון 
הגדולות ובקרב הציבור . צה"ל לא נטה לקבל אף אחת מהדוקטרינות , וזכה לביקורת 
על הבורות והשמרנות המאפיינים אותו . המשבר הנוכחי מאפשר לבחון מעט מהאסטרטגיות 
החלופיות שהוצעו . האחת גרסה כי התקפת שטחי האויב , כדי להביא להפסקת אש 
במהירות , היא ניצחון השוחק משאבי חומר ובני - אדם , וכי מוטב להיערך בהגנה , 
ולתת ליריב להקיז את כוחותיו על הגנה סדורה וערוכה היטב בקווי הפסקת האש 
הנוכחיים . חסידי אסטרגיה זו לא הצליחו אף פעם להבהיר מתי , איך ובאילו 
תנאים תושג הפסקת האש , שהיא צורך חיוני לישראל . נשער מה היה קורה אילו 
צה"ל , זה עשר שנים ויותר , היה בונה את כוחותיו ומצטייד לקראת הגנה שתאפשר 
להכריע את המלחמה בגבולות , במקום להעביר את המתקפה לשטח האויב . בשבוע 
הראשון למשבר עיראק - כוויית הכריז שר הביטחון , ובצדק , כי כניסת כוחות 
עיראקיים לירדן היא בבחינת קו אדום לישראל . אילו היה צה"ל מממש את הקו 
האדום בציפייה הגנתית לכוחות עיראקיים או ירדניים על קו הירדן , היה הקו 
האדום הופך להצהרה ריקה מתוכן . דוקטרינה אסטרטגית אחרת שהוצעה היתה פיתוח 
נשק גרעיני והכרזה על קיומו . דבר זה היה גורר פיתוח נשק גרעיני בקרב מדינות 
ערביות ויוצר מאזן אימה , שתוצאתו היא ייצוב בסכסוך הישראלי - הערבי . 
שערו מה היה קורה במשבר הנוכחי אילו לעיראק , לדוגמה , היה נשק גרעיני . 
לארה"ב יש נשק גרעיני מכל הסוגים , וישראל , שהיתה אמורה להיות בעלת נשק 
גרעיני כמוצע , היתה נגררת למשבר . על כך כבר אמר אשכול המנוח : " בעסער 
נישט " ( מוטב שלא ) . לכל הדוקטרינות החלופיות שהוצעו ישנה חולשה משותפת 
אחת : הן מתיימרות לפתור בעיות כבדות - משקל ומסובכות באמצעות תשובה חד - 
ממדית , ועל - פי רוב , במחיר זול . יש בכך קסם תיאורטי רב ומעשיות מועטה . 
מתברר שהבעיות הניצבות בפנינו אינן פשוטות . צבא בעל יכולת התקפית לטווח 
קרוב ולטווח רחוק יכול לפתור חלק מהן בהעניקו מידה סבירה של הגנה , מניעה 
והרתעה . אלה הם מושגים כמעט בנאליים , אבל כוחם עדיין יפה כבעבר . למרבה 
הצער , מחירם המעשי גבוה מאוד , וזה לב הבעיה : משאבים ותקציב . בניית 
הכוח הצבאי נועדה לתת מענה לאיומים המיידיים והרחוקים מצד מדינות שכנות . 
היכולות הצבאיות של מדינות רחוקות , כמו לוב , סעודיה , ואפילו עיראק , 
לא נתפשו כסכנה בקדימות גבוהה . בעבר , השפעתם של כוחות משלוח על תוצאות 
מלחמה היתה מזערית . אחרי מלחמת ששת - הימים התחיל צה"ל לפתח את הזרוע הארוכה 
באוויר , ביבשה ובים לצורך פגיעה במטרות רחוקות . זכורות הפשיטות לעמק 
הנילוס ב9 - 8691 , חילוץ החטופים מאנטבה והשמדת הכור הגרעיני בעיראק . 
היכולת ארוכת - הטווח של צה"ל נבנתה לצורך פעולות גמול ומלחמה בטרור , 
ולא להשתתפות בהכרעת מלחמה בין ישראל למדינות ערביות . עיראק בנתה צבא עצום 
במושגים מזרח - תיכוניים כדי להילחם באיראן ולהתפשט במפרץ הפרסי . היא ראתה 
צורך בפיתוח יכולת צבאית לא - קונוונציונלית להרתעת יריבים קרובים ורחוקים ; 
לכן התחילה לפתח נשק גרעיני וכימי הרבה לפני המלחמה היזומה נגד איראן . 
נוצרה איפוא האפשרות שמדינה ערבית הרחוקה מאוד מישראל יכולה ליזום נגדה 
מהלכים מדיניים וצבאיים . התהליך האמור מחייב את ישראל ואת צה"ל לחזור למירוץ 
חימוש , שנדמה היה כי נחלש בעשור האחרון , ושעיקרו בניית יכולת צבאית לטווחים 
ארוכים ובהיקפים גדולים . המשמעות : דרישה לתקציבים גדולים לכוחות , מערכות 
חימוש ומערכות מודיעין מארה"ב ומישראל . תהיה זו אחיזת עיניים אם נאמין שמשלוח 
דחוף של מטוסים , מסוקים , או טילים נגד טילים מארה"ב , ושמיטת חובות 
חלקית , יענו על הצרכים . לכל מטוס אמריקאי חדיש , הנרכש באשראי דולרי 
או במענק , נלווית תשתית בשקלים הכוללת אנשי צבא קבע , מערכי אימונים , 
דלק ועוד , שכולם מרכיב שקלי בתקציב הביטחון . הממשלה , מזה שנים מספר , 
התרגלה לשחוק את תקציב הביטחון . השחיקה לא נעשתה כחלק מתכנון לטווח ארוך , 
אלא כפתרון לעת - מצוא , כאשר התקציב השנתי מתוכנן בדוחק זמן ומתברר שאינו 
עונה על צרכים אחרים . השאלה אינה חדשה , ותוספת של עשרות מיליוני שקלים 
עקב המשבר במפרץ הפרסי , שהיא ביטול הקיצוץ הצפוי בתקציב הביטחון , אינה 
התשובה . עולה האמת הישנה שהורגלנו להתעלם ממנה : הסיכוי לשמר ולפתח עוצמה 
צבאית מודרנית לאורך שנים , במדינה שכלכלתה רעועה דרך קבע , אינו גדול . 
קשה גם לחזות שהממשלה תגדיל באופן משמעותי את תקציבי הביטחון בראייה רב - 
שנתית . הזרמה חד - פעמית של תוספת חימוש מארה"ב לא תפתור אף היא את הבעיה , 
מה גם שארה"ב תתקשה יותר ויותר להתמיד בתקציבים גבוהים לסיוע חוץ . קפמאפרקהטענה 
הנשמעת אצלנו , כי ישראל היתה ונותרה נכס אסטרטגי - אזורי לארה"ב , אינה 
תופסת . מצרים , סעודיה , נסיכויות המפרץ , טורקיה ואולי גם סוריה נחשבות 
עתה לנכס אסטרטגי בעיני ארה"ב , שכן הכל תלוי במאורעות , בנסיבות ובאינטרסים . 
ארה"ב מעוניינת ביציבות במזרח התיכון , ועד כמה שלא נוח לנו להודות בדבר , 
הסכסוך הישראלי - הפלשתיני היה ועודנו סכסוך מרכזי במרחב , אף שאין לו 
קשר ישיר למדיניות ההתפשטות העיראקית . לארה"ב יש אינטרס אמיתי בתהליך שלום 
בין ישראל לפלשתינאים . השאלה המכרעת היא , האם גם לממשלת ישראל יש אינטרס 
ורצון לכך . הטענה שישראל , בהיכנסה לתהליך השלום , נוטלת על עצמה סיכונים , 
היא נכונה . התשובה האמריקאית לסיכונים שלקחה ישראל בחותמה על הסכם קמף - 
דייוויד היתה תוספת כספית עצומה לחיזוק יכולתו של צה"ל . בתהליך רב - שנתי 
נראה שיש קשר בין השאלה הישראלית - הפלשתינאית לבין המשבר במפרץ . הקשר 
עובר , לטוב ולרע , דרך ארה"ב ולא דרך בגדד . על המדיניות , או שמא האסטרטגיה 
הישראלית , לבחור בין המצב הקיים , כאשר יכולתה להתמודד עם סכנות צבאיות 
חדשות הולכת ופוחתת , לבין ניסיון נועז להיכנס לתהליך שלום רציני ששכרו 
בצדו . מצד ארה"ב יש נכונות יותר מבעבר . מוטב להזדרז , כי אם תצליח ארה"ב 
במאבקה בעיראק , היא עלולה לשלם למדינות הערביות המהוות " נכסים אסטרטגיים " 
במטבע ישראלי . זה כולל את סוריה , שניצלה הזדמנות פז ועברה למחנה המערבי , 
ולא תהסס להצטרף למתקפת שלום ערבית - אמריקאית המכוונת בישראל . 
