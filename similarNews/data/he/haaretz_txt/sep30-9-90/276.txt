ח"ך דדי צוקר נועד בשבוע שעבר בביתו של אסעד א - סיפטאווי , מבכירי המנהיגים 
הפלשתינאים ברצועת עזה , לפגישה שהוגדרה סגורה בהשתתפות נציגים פלשתינאים 
מהאגודות השונות ברצועה . נודע כי בפגישה השתתפו ד"ר אחמד אל יגדי מאגודת 
הרופאים , עו"ד מוחמד אבו - שעבן מאגודת עורכי הדין והמהנדס חאטם אבו - 
שעבן מאגודת המהנדסים , וכן פעילים נוספים . השיחה נסבה על המשבר במפרץ 
הפרסי ועל הנתק שנוצר בדיאלוג בין השמאל הישראלי לבין הפלשתינאים בעקבות 
התמיכה של אש"ף בעיראק . את שיאו של נתק זה ציינו כזכור מאמרים מאת יוסי 
שריד וירון לונדון , שתקפו בחריפות את הפלשתינאים על תמיכתם בסדאם חוסיין . 
מקורות פלשתיניים מסרו כי בשיחה בביתו של סיפטאווי , שהיתה קשה , התחפר 
כל צד בעמדתו , אך בסופו של דבר סוכם על חידוש הדיאלוג בין ח"ך צוקר לבין 
אותם גורמים פלשתיניים . נודע כי גורמים בצה"ל ידעו על הפגישה , ואף דיווחו 
עליה לראשי המנהל האזרחי . ח"ך צוקר אמר אמש ל"הארץ " כי הפגישה אכן נועדה 
להוות הכנה לחידוש הדיאלוג עם הפלשתינאים . 
