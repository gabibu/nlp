ניו - יורק ( מיוחד ל"הארץ " ) . בריה"ם וישראל החליטו לכונן יחסים קונסולריים 
מלאים ביניהן . הנציגות הישראלית במוסקווה והנציגות הסובייטית בתל - אביב , 
שהוגדרו עד כה " משלחות קונסולריות " , הועלו לדרגת קונסוליות כלליות . 
כך סיכמו אתמול שרי החוץ של שתי המדינות , אדוארד שוורדנאדזה ודוד לוי , 
שנפגשו במרכז האו"ם בניו - יורק . שני השרים סיכמו כי תוך שבוע עד 01 ימים 
ידונו נציגי שתי המדינות בהקמת מה שהגדיר שר החוץ הסובייטי כ"מנגנון ארגוני 
של תיאום התייעצויות קבועות בין שני משרדי החוץ ופגישות בין שני השרים " . 
כשהזכיר שוורדנאדזה סיכום זה נכנס לוי לדבריו והעיר : " פגישה אחת בירושלים 
ופגישה אחת במוסקווה " . שוורדנאדזה הבהיר ללוי בפגישתם כי עדיין לא התקבלה 
החלטה סובייטית בשאלת הטיסות הישירות בקו מוסקווהתל - אביב . בתום השיחה , 
שנמשכה כשעה וחצי , אמר שוורדנאדזה לעיתונאים : " השאלה נידונה בינינו . 
זו לא שאלה פשוטה . זו בעיה סבוכה , ונדון בה שוב . כשתתקבל החלטה נדווח 
לכם " . בפגישה דרש שר החוץ הסובייטי הבהרה רשמית חד - משמעית , שישראל לא 
תפנה את העולים להתנחלויות בשטחים . שר החוץ לוי אמר בשיחה , כי הוא מוסמך 
למסור הבהרה זו . עם זאת הוסיף : " לא יעלה על הדעת לתבוע מישראל לאסור 
על אזרחיה להתגורר במקום , שבו בחרו . תביעה מעין זו כמוה כתכתיב וכהתערבות 
בענייניה הפנימיים של ישראל " . לדבריו , קיבל שוורדנאדזה עמדה זו . בשיחה 
עם עיתונאים ישראלים התייחס השר לוי לדברי עמיתו הסובייטי בעניין הטיסות 
הישירות . " יש כמה דברים , שצריך לסגור . שוורדנאדזה חוזר למוסקווה , 
והדבר יידון בהתאם " . לוי התחמק מתגובה ישירה לידיעה ממקורות ממשלתיים בירושלים , 
שדיווחו על החלטה סובייטית להנהיג טיסות ישירות ידיעה , שפורסמה אתמול 
בעיתונות הישראלית וב"ניו - יורק טיימס " . " אל תאלצו אותי לשמש פרשן של 
אחרים " , אמר . בה - בעת הוסיף כי בשיחה טלפונית לירושלים הנחה את הנוגעים 
בדבר להעביר את הטיפול בנושא הטיסות ישירות לידי משרד החוץ . בשיחה העלה 
שוורדנאדזה את רעיון הוועידה הבין - לאומית לשלום , וביקש הסבר להתנגדותה 
של ישראל . לוי השיב לו כי הדרך לשלום אינה עוברת דרך ועידה בין - לאומית , 
וכי ועידה כזו לא היתה מקדמת את תהליך השלום . שני השרים אמרו לעיתונאים 
כי השיחה ביניהם היתה טובה . דוד לוי הדגיש את האווירה הידידותית , ששררה 
בה . " הרגעים הראשונים היו רשמיים , אך הקרח נשבר מיד והשיחה נמשכה 
באווירה ידידותית " . שר החוץ הסובייטי אמר : " זו היתה פגישה חשובה , 
נחוצה ומעניינת , שהתנהלה באווירה עסקית " . השר לוי פתח את דבריו באמרו 
כי מצב היחסים הנוכחי בין ברית - המועצות לישראל , למרות השיפור וההתקדמות , 
הוא מצב אנומלי שאינו יכול להימשך . " העידן החדש בזירה הבין - לאומית 
התאפשר בגין מדיניותה של בריה"ם , ולכן אין טעם לחזור על סגנון ישן . לא 
היינו במצב מלחמה עם בריה"ם , אלא דווקא עם מצרים , ולכן גם לגבי היחסים 
עם ישראל דרושה אותה פתיחות , שתיצור אווירה של אמון בדיאלוג בין שתי המדינות . 
" גישת בריה"ם , כפי שהופגנה ביחסים בין המזרח למערב כשהצהירו נאט"ו וברית 
וארשה על סיום מצב המלחמה , טובה גם למזרח התיכון . מדוע מה שמקובל כדבר , 
שהוכיח את עצמו בין נאט"ו לברית וארשה , אינו טוב בין ישראל לערבים " . 
לוי שיבח באזני שוורדנאדזה את נאומו במליאת עצרת האו"ם , והדגיש כי לעמדת 
עמיתו כפי שבוטאה בנאום זה תהיינה השלכות גם לגבי אזורים אחרים בעולם , 
מכיוון שהיא מבטאת את קץ התקופה , שבה ניתן היה לנצל את היחסים המעורערים 
בין שתי מעצמות - העל למטרות סחטנות . לקראת סוף השיחה ניסחו שני הצדדים 
הודעה משותפת . " במטרה לסייע לפתרון הבעיות ההומניטריות ולעזור בפיתוח 
מגעים הדדיים , הוחלט לארגן מחדש את הקבוצות הקונסולריות של משרדי החוץ 
של שתי המדינות במוסקווה ובתל - אביב לנציגויות קונסולריות מלאות ורשמיות , 
ברמה של קונסוליות כלליות . הוסכם על הקמת מנגנון התייעצויות קבוע בין 
משרדי החוץ של שתי המדינות ובין שני השרים . כמו - כן , הוחלט על ניהול 
דו - שיח שוטף לגבי הדרכים לכינון שלום וביטחון במזרח התיכון " . בשיחה השתתף 
מן הצד הישראלי ראש המשלחת במוסקווה , השגריר אריה לוין . לוין הגדיר את 
הסיכום בדבר העלאת המשלחות לדרג של קונסוליות כ"צעד מהפכני ביחסים שבין שתי 
המדינות . ישראל לא תזדקק יותר לשירותיה של הולנד , המייצגת אותה זה 22 
שנה , ודגל ישראל יונף על הבניין במוסקווה , שבו פועלת המשלחת . לעולים 
יונפקו מעתה אשרות ישראליות " , אמר . 
