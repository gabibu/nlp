ניו - יורק ( מיוחד ל"הארץ " ) . שר החוץ דוד לוי הבהיר לקהיליה הבין - 
לאומית , שאם ישראל תותקף על ידי עיראק , היא תפעל באורח עצמאי , בלי 
להתחשב בהחלטות האו"ם ותגיב מיד ובעוצמה . בנאומו אתמול במליאת עצרת האו"ם 
התייחס לוי לאיומיו של סדאם חוסיין כלפי ישראל ובנימה מודגשת , שהתפרשה 
כאזהרה חד - משמעית לעיראק , והבהרה המופנית לחברות האו"ם אמר לוי : " על 
העולם החופשי לדעת , כי ישראל לא תשלם בבטחונה , את מחיר החלטות האומות 
המאוחדות , להגן על כלכלתן וחרותן " . שר החוץ הוסיף " ישראל תדע להגן 
על עצמה אם תותקף ומכתה תהיה קשה ומכאיבה " . יחד עם זאת הטעים שר החוץ , 
" עובדה זו אינה משחררת את מדינות העולם מנקיטת צעדים נחושים בהנהגת הדמוקרטיה 
הגדולה , ארצות הברית , להדברת המשטר הממאיר , הפושה בגופה של האנושות " . 
השר פנה לקהילייה הבין - לאומית ואמר : " אנו חיים בתקופה של דרמה מתמשכת . 
אל יניחו האומות המאוחדות לדרמה זו להירשם בדברי הימים כטרגדיה " . שר החוץ 
פנה בקריאה אל ממשלות מדינות ערב המוסיפות לקיים מצב מלחמה עם ישראל , " להכריז 
לאלתר על הפסקת מצב הלוחמה " והציע כינוס של מדינות האזור לוועידה מזרח - 
תיכונית לפירוק האזור מנשק כימי . בהתייחסו לסכסוך הישראלי - הערבי פנה השר 
למדינות ערב , " להצטרף אל ישראל במאמציה ליישב את הסכסוך הממושך , באמצעות 
שיחות ישירות , חופשיות מכל אזיקים ותנאים מוקדמים " . דוד לוי אמר , שאם 
לא ניתן להשיג פיתרון לסכסוך בשלמותו באופן מיידי , הוא מציע לערבים תהליך 
הדרגתי שיעודד צעדים של " אמצעים לבניית אמון " בין הצדדים " צעדים אשר 
יובילו בהדרגה להפחתת האיבה והמתח ולהפסקת הריטוריקה העויינת , הלוחמה והטרור " . 
להגברת ההבנה ההדדית , להפגת המתחים וליחסי שכנות טובים " . דוד לוי , 
שעלה לדוכן הנואמים בתום הפסקה קצרה , לאחר נאומו של נשיא ארצות הברית , 
נשא את נאומו בצרפתית . הוא קשר את פתרון הבעייה הפלשתינית עם נכונות המדינות 
הערביות להצהיר על הפסקת מצב המלחמה עם ישראל . נכונות זו , אמר , אף 
תסייע ותקדם את פתרון הבעיה הפלשתינית . בהתייחסו ליוזמת השלום הישראלית 
אמר , היא נותנת לתושבים הפלשתינאים ביהודה שומרון ועזה להיות שותפים , 
כבני שיח עם ישראל , בקביעת גורלם ועתידם . " זכות זו לא ניתנה לפלשתינאים 
מעולם על ידי מדינה או משטר כל שהוא , אף לא על ידי ירדן " . דוד לוי הזכיר 
את אש"ף כמכשול למימוש ההזדמנות לסיכוי לשלום . אש"ף , אמר , מפעיל טרור 
לא רק כנגד אזרחי מדינת ישראל , אלא גם ברציחתם האכזרית של התושבים הפלשתינים , 
ולמעלה מ003 פלשתינאים נרצחו על ידי אש"ף בעקבות יוזמת השלום הישראלית . 
השר הוסיף , מלחמתה של ישראל בטירור אסור שתחסום את הדרך בפני שוחרי שלום 
מבין הפלשתינאים , " להתכנס עמנו לאלתר לקיום שיחות לקידום יוזמת השלום " . 
השר הציע לערבים שיתוף פעולה שיביא לשגשוג ולשיקום , באמצעות הידע והנסיון 
שצברה ישראל בהפרחת שממות והתפלת מי ים . " נפעל הדדית לשיקום הפליטים 
שמצוקתם הקשה היא מחיר סרבנות השלום . נקים מפעלי בנייה משותפים . נסלול 
עורקי תחבורה וגשרים לפיתוח האזור " . צעדים אלה , אמר , " יהיו לאדניו , 
לתמוכותיו ולחישוקיו של השלום " . חלק מנאומו התייחס למשבר במפרץ הפרסי . 
השר כינה את שליט עיראק , " עריץ בעל שגעון גדלות , שאינו מסוגל לערוך 
מאזן שקול , אינו יודע גם מהו מאזן אימה ואינו נשלט על ידי מאזן אימה " . 
שר החוץ הזכיר בנאומו את הפצצת הכור העיראקי ב1891 על ידי ישראל " פעולה 
שמניעיה לא זכו אז להבנה בין - לאומית " . והוא הוסיף , " היום יודעות 
מדינות העולם כי זרועה הצבאית הארוכה של ישראל הונחתה אז על ידי הערכה מדינית 
מרחיקת ראות " . דוד לוי הזכיר , כי העולם החופשי הוא זה שבמהלך שנות השמונים 
ביצר את כוחו של סדאם חוסיין וממשלות סיפקו לו נשק מתוחכם בכמויות אדירות . 
" מאמצי דורות להשכנת שלום בין - לאומי , שבאו על ביטויים בהתקרבותם של 
עמים ומשטרים , עומדים עתה בצלו של שד איום העלול לפרוץ ממחצית בארות הנפט 
של העולם , בעמודי אש שיכסו את עין השמש " . דוד לוי התייחס לגל העלייה מברית 
המועצות , שהוא " תהליך היסטורי , אחד מפירותיה של התמורה העוברת על משטרי 
מדינות אירופה " . הוא חילק מחמאה לשליט ברית המועצות , ובלי להזכיר את 
שמו הגדירו " מדינאי בעל תבונת לב ועוז רוח , שהנהיג בברית המועצות מפנה 
דרמטי , בעקבותיו נופלות חומות של איבה בין משטרים ועמים " השר הודה לנשיא 
לשעבר רייגן ולנשיא בוש , " שבהשראתם ובהנהגתם נפתחו שערי פדות " . דוד 
לוי סיים את נאומו בגינוי החלטת האו"ם המשווה את הציונות לגזענות , " שהיא 
כתם על מגילת האומות המאוחדות " . כשעלה דוד לוי לדוכן הנואמים נראו חברי 
המשלחות של עיראק ואיראן יוצאים מהאולם המליאה . אך נציגי כוויית , באחריין 
וירדן נשארו על מושביהם והקשיבו לכל הנאום . המשלחת המצרית נכחה בהרכב מלא , 
כולל השר בוטרוס ראלי . לאחר הנאום , ניגשו אל דוד לוי שגרירים ונציגי 
מדינות והחמיאו לו על הנאום . שגריר ארצות הברית תומאס פיקרינג נראה מתחבק 
עם לוי ולחץ ידו בחמימות מופגנת . 
