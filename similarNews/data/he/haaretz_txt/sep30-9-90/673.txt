( ע ) . דוד שמואל ( 24 ) מבני - ברק , חשב תנועת ש"ס , נעצר שלשום 
בפקודת בית משפט השלום בתל - אביב לשבעה ימים , בחשד של גנבה בידי מורשה , 
רישום כוזב במסמכי תאגיד וקבלת דבר במרמה . במקביל שוחרר שלשום בבוקר ממעצרו , 
לאחר 84 שעות ביחידה הארצית לחקירות הונאה ומבלי שהובא בפני שופט , עוזרו 
ונהגו של הרב שך , יחזקאל אסחייק , שנחקר בקשר להעברת כספים ממשרד הפנים 
למוסדות ש"ס . בעת הדיון על מעצרו של שמואל טענו חוקרי היחידה הארצית לחקירות 
הונאה כי הוא ניהל את ענייניה הכספיים של ש"ס בצורה בלתי - תקינה . הוא 
חשוד שפדה עשרות המחאות , בהיקף מאות אלפי שקלים , שנרשמו על שמו ללא כל 
רישום בספרי החשבונות , והפקיד כספים רבים בחשבונות התנועה . על - מנת להעלים 
את העובדה שהמפלגה קיבלה המחאות מעמותות שונות הקשורות עמה , פדה החשוד , 
לדברי המשטרה , את ההמחאות והפקיד מזומנים לחשבונות התנועה . החוקרים 
הציגו לשופט , דן ארבל , עשרות המחאות המשוכות לפקודת החשוד והחתומות , 
במרבית המקרים , על - ידי מורשי החתימה של התנועה , שר התקשורת רפאל פנחסי 
ועוזרו של הרב ש"ך יחזקאל אסחייק . השופט הביע פליאה לפשר העובדה שהמחאות 
בסכומי עתק נרשמו לפקודת חשב התנועה , שפדה אותן למזומנים וחילקם לאנשים 
שונים ללא כל מעקב . פרקליטו של החשוד , עו"ד דן אבי - יצחק , אמר כי 
בעובדה זו יש דווקא כדי להצביע על חפות , כיוון שאדם שרוצה לגנוב לא יקבל 
לידיו צקים החתומים על - ידי מורשי חתימה ושנמסרו לרשותו בהסכמת המפלגה . 
הוא טען כי המשטרה רוצה להפעיל לחץ על מרשו , הרואה עצמו כבול על - ידי 
כללים הלכתיים שלא מתירים לו לשתף פעולה עם חוקריו , ועל - כן החליט לעשות 
שימוש בזכות השתיקה . החוקרים ביקשו מהשופט להאריך את מעצרו של דוד שמואל 
ב21 יום , כדי למנוע אפשרות של תיאום עמדות בין המעורבים השונים בפרשה והשמדת 
ראיות . בהחלטתו ציין השופט ארבל כי דרך ניהול העניינים הכספיים בש"ס מעלה 
חשדות לגבי השימוש בכספים . הוא הוסיף כי מהחומר החסוי עולים חשדות לפיהן 
שמואל , אולי בשיתוף פעולה עם אחרים שבשמותיהם אין הוא רוצה לנקוב , הביא 
להעלמת סכומים גבוהים ביותר . " אין ספק שהחשוד הנו דמות מפתח בפרשה , 
וקיים חשש ששחרורו ישבש את הליכי החקירה " , קבע השופט והורה על הארכת המעצר 
בשבוע . קפידבינשר המשטרה , רוני מילוא , נפגש שלשום לפני הצהרים עם מנהיגה 
הרוחני של תנועת ש"ס , הרב עובדיה יוסף , בבית הרב בירושלים . הפגישה 
נערכה עקב המכתב החריף ששלח בראשית השבוע הרב יוסף אל מילוא , ובו מחה על 
כי המשטרה הדליפה שניסה כביכול להבריח מכתב לעוזרו של ח"ך גמליאל , אלי 
צוברי , בעת שזה היה עצור באבו - כביר . הרב יוסף טען במכתב , כי ההדלפה 
נועדה לפגוע בו ובתנועתו ודרש מן השר להתנצל על המקרה ולחקור מי הדליף את 
הסיפור . השיחה בין השניים נמשכה כשלושת רבעי שעה , ונמסר כי היא התנהלה 
באווירה טובה . שר המשטרה הבהיר לרב יוסף כי המשטרה אינה חושדת שניסה להבריח 
את המכתב לבית המעצר . גורמים במשרד המשטרה סבורים , כי בעקבות הפגישה 
יושבה המחלוקת . 
