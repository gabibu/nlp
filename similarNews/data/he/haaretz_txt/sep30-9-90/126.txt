אבידגאן ( ע"ץ ) . נשיא חוף השנהב , הופואה בואני , טען שלשום באבידגאן 
כי מפלגות אופוזיציה תכננו לרצוח את האפיפיור יוחנן פאולוס השני , בעת ביקורו 
האחרון במדינה , ב9 וה01 בספטמבר . הנשיא טען כי מפלגות אופוזיציה גייסו 
אנשי צבא לשעבר , כדי שיבצעו את הרצח . הוא השמיע את טענותיו בפגישה שקיים 
עם 91 מפלגות האופוזיציה , שאחדות מהן האשים , מבלי לנקוב בשמן , באחריות 
לניסיון הרצח . עוד טען בואני כי האיש שאמור היה לרצוח את האפיפיור תמורת 
09 אלף פראנקים צרפתיים היה תושב בנין , שהיה חבר בצוות של רוצחים שכירים , 
שבסיסו בגאנה . לדבריו , כששמע האיש כי הוא אמור לרצוח את האפיפיור , 
הוא נתקף בפחד , וויתר על המשימה . הוא החליט להתוודות אצל כומר , ששלח 
אותו לקרדינאל של חוף השנהב . הקרדינאל החליט לחשוף את ניסיון ההתנקשות . 
האשמתו של בואני העלתה מחדש את המתח בחוף השנהב , בעיקר משום שהושמעה בזמן 
שדחה את הדרישה להקים ממשלת מעבר , והכריז על קיומן של בחירות חופשיות לנשיאות 
ב82 לאוקטובר , ובחירות לפרלמנטים בחודש נובמבר . 
