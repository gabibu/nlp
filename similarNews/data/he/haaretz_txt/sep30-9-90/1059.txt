הסקת מסקנות אישיות נגד מנהלים במחלקת המדידות בעיריית תל - אביב צפוייה 
בקרוב , בעקבות פסק דין של בית המשפט הגבוה לצדק , אשר חשף אי סדרים חמורים 
ונורמות עבודה לקויות בעבודת המחלקה . את הבדיקה במחלקה עורך בימים אלה 
מנכ"ל העירייה , בעקבות הביקורת הקשה שמתח בג"ץ . הדברים נחשפו במהלך 
דיון בערעור שהגישה העירייה על החלטת בית דין משמעתי , שדחה תביעת העירייה 
לפטר פועל במחלקת המדידות שעבר עבירות משמעת חמורות והסתפק בעונש נזיפה בלבד . 
המדובר בפועל , שעסק בהתקנת שלטים ועמודים ובבדיקת תאורה ברחובות . הוא 
הועמד לדין משמעתי על כך נעדר מעבודתו ועסק בענייניו הפרטיים . התברר כי 
העירייה הפעילה חוקר פרטי שעקב אחרי הפועל , משך מספר ימים , בחודש פברואר 
הנה , וגילה כי הלה מגיע בבוקר למקום עבודתו , מחלקת המדידות , מחתים 
את כרטיס הנוכחות שלו ואחרי זמן קצר יוצא לביתו , או לענייניו הפרטיים , 
וחוזר בסיום יום העבודה כדי להחתים את הכרטיס . הפועל הודה בבית הדין בעובדות 
אלה אך כפר באשמה , וטען כי " זהו הנוהג המקובל במחלקת המדידות " , וכי 
פעל על דעת הממונים עליו . בית הדין הזמין את מנהל המחלקה , שלמה לוי ואת 
הממונה הישירה על הפועל , מינה גורוסלבסקי , כדי לברר טענה זו . השניים , 
בעדותם בבית הדין , ציינו לשבח את עבודת הנאשם ותארוהו כ"עובד למופת " . 
לוי הודה בעדותו כי ידע שהנאשם גומר לעבוד מוקדם , אך הוסיף כי מבחינתו 
" זה בסדר שהוא חוזר להחתים כרטיס " . לנוכח עדויות אלה השתכנע בית הדין 
כי האחריות לעבירות שביצע הפועל נופלת על הנהלת המחלקה . בית הדין המליץ 
גם " לעשות בדק בית בכל המחלקות המעסיקות עובדי חוץ , ולקבוע נורמות ונוהלים 
לגבי שעות עבודה וחובות העובדים עם סיום המטלות שקיבלו " . אשר לעובד עצמו , 
הוא אמנם הורשע בעבירת משמעת , אולם שלושת חברי בית הדין המשמעתי פסקו , 
כי בנסיבות המקרה , ובשל השבחים שהעתירו עליו הממונים , העונש הראוי הוא 
נזיפה בלבד . עיריית תל - אביב לא השלימה עם פסק דין זה , ערערה לבית המשפט 
העליון וביקשה להרשיע את הפועל בעבירות משמעת נוספות , בשל העדרויותיו , 
מהעבודה ולהטיל עליו עונש חמור של פיטורין . הערעור נדון לפני השופט דב 
לוין , שאמנם הוסיף להרשעה עבירות משמעת נוספות , אך נמנע מלהתערב בעונש , 
לאור נסיבות המקרה . " התמונה הכללית המצטיירת מחומר הראיות הדגיש השופט 
בפסק דינו מעלה חשש כבד , כי נורמות העבודה במחלקה בה הועסק העובד , לקויות 
מיסודן , וכי הממונים עליו הסכימו בשתיקה להיעדרויותיו ולהיעדרות פועלים 
אחרים . איני יודע אם ניתן ללמוד מכך על הקורה במחלקות אחרות של העיריה . 
מכל מקום , מנהלים וממונים הנותנים ידם להפרת חובותיהם של העובדים תחתם , 
מוחזקים כאחראים לאותם מעשים , לא פחות ואולי אף יותר מאלה הכפופים להם " . 
בעקבות פסק הדין החל מנכ"ל העיריה , אלי עשת , בבדיקת נוהלי העבודה במח 
המדידות ומטעם העירייה נמסר , כי אפשר שיוסקו הסקת מסקנות אישיות נגד מנהלים . 
