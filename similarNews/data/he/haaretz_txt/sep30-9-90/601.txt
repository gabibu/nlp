חם " אמרתי לצור שיפסיקו עם הקורסים האין - סופיים לאתיופים , המוציאים 
אותם יותר ויותר ממעגל העבודה הרגיל , וישלחו אותם ללשכות העבודה " , מספרת 
ניצה בן - צבי , האחראית על הטיפול בעולים בשירות התעסוקה . " אמרתי שלפני 
שנהפוך אותם לפרזיטים , יש להכניס אותם למעגל עבודה , ולהעביר הכשרה מקצועית 
בתוך המפעלים " . דעתה אמנם התקבלה , אך כל ההכשרות לא הניבו פירות של ממש . 
הפסיכולוגים של המרכז לייעוץ ולמידע תעסוקתי ביקשו לראיין מספר מרבי של 
דורשי עבודה אתיופים , כדי לבחור מביניהם את המתאימים להכשרה מקצועית כלשהי . 
אך לקורסים למיניהם לא הגיעו יותר מ01 עד 51 אחוזים מהם . גם ההמשך , כפי 
שכותבת בן - צבי בספר " קליטת עולי אתיופיה בתעסוקה 48917891 " ( הוצא 
לאור בשנה שעברה על - ידי שירות התעסוקה ) , לא היה מוצלח במיוחד : " חלק 
ניכר של עולים שהופנו לקורסים מקצועיים , ובעיקר אלה שלמדו בקורסים ייחודיים , 
הצליח לרכוש את יסודות המקצוע . אך לצערנו , לא לכולם הצלחנו להבטיח עבודה 
במקצועם " . ואשר להכשרה במפעלים : לא ידוע לנו על אף מקרה שבסוף תהליך 
ההכשרה הפנים - מפעלית העולה עמד בבחינות של משרד העבודה והרווחה וסווג כפועל 
מקצועי " . למרות הכל , בן - צבי מוצאת נקודה חיובית בתהליך הזה : " באמצעות 
הכשרה פנים - מפעלית קיבלו העולים הרגלי עבודה בסיסיים , ולמדו לעבוד בתעשייה 
בהתאם לנורמות המקובלות בארץ " . עד אז , יש לציין , היו מקרים של היעדרויות 
קיבוציות מהעבודה לרגל שמחות משפחתיות , למשל . כיום נחשבים העולים מאתיופיה 
לפועלים ממושמעים ואף מבוקשים בתעשייה . כיום גם זהים אחוזי האבטלה בקרב 
האתיופים לשיעור הממוצע במשק . ב6891 , השנה שהחלו העולים במבצע משה להשתלב 
בשוק העבודה , היו שיעורי האבטלה בקרבם בירושלים % 95 , בעמק יזרעאל % 57 , 
בחיפה % 86 . פרט לסטודנטים ולפועלים קיימת קבוצה כ008 איש , בני 81 עד 
82 , אשר מפאת גילם כבר אינם בתחום טיפולם של מוסדות עליית הנוער . רבים 
מהם מעוטי השכלה או מחוסרי השכלה לחלוטין . משותפת להם גם העובדה , שהם 
אינם מטופלים במשפחות . עבורם הוקמה מסגרת מיוחדת ( שגם בה אחד השותפים 
הוא מינהל הסטודנטים ) של לימוד אינטנסיווי וממושך : שלוש שנים בתנאי פנימייה , 
מתוכן שנה לימודי אולפן ושנתיים הכשרה מקצועית . בתום המסלול הזה הם אמורים 
להיות בעלי מקצוע בתחומי המסגרת , מכונאות רכב , חשמלאות , הפעלת ציוד 
כבד וכדומה , וכן לשלוט בעברית וחשבון ברמה של שבע עד שמונה שנות לימוד . 
התעודות שהם מקבלים עם סיום הלימודים מוכרות על - ידי משרד העבודה . על 
פי כל העדויות המפעל מצליח , למרות שאין עדיין די ניסיון בקליטת בוגרי הקורסים 
האלה במקצועות שרכשו . אלה מביניהם המתגייסים בסיום הקורס לצה"ל ממשיכים 
שם את התמחותם . אלא ששום דבר בסיפורי קליטת האתיופים לא יכול , כנראה , 
להיות טוב ויפה עד הסוף . והסוף הלא מעודד הזה מחזיר אותנו לכפר הנוער 
" הדסה נעורים " . נוסף על יעודו המקורי ככפר הנוער ( 002 , 1 תלמידים , 
057 בתנאי פנימייה ) , מתנהל במקום גם אחד הקורסים להכשרה מקצועית לאתיופים , 
הוותיק מבין ארבעת הקורסים הפועלים במקומות שונים בארץ . המסגרת הזאת 
קיימת כבר ארבע שנים . בקיץ בשנה שעברה הסתיים המחזור הראשון , והקיץ 
המחזור השני . בשנת הלימודים הקודמת למדו ב"נעורים " 522 עולים מאתיופיה , 
מתוכם 53 עולים בשנת הלימודים השלישית והאחרונה . היות שבמחזור הראשון 
התעוררו בעיות בקשר לחזרת הבוגרים למקומות מגוריהם הקבועים , הודיעה הנהלת 
הכפר למשרד הקליטה כבר בתחילת שנת הלימודים הקודמת , בספטמבר 98 , כי ביוני 
0991 יסיימו את לימודיהם 53 עולים מאתיופיה , וכי יש להבטיח עבורם מקומות 
מגורים , רצוי בישובים שבהם יוכלו לנצל כראוי את כישוריהם המקצועיים החדשים . 
משרד הקליטה השיב שיש זמן . אבל שאולי עמרן , סגן מנהל המוסד האחראי על 
האתיופים , לא ויתר . הוא חזר ודרש מענה מן הדרגים הגבוהים במשרד הקליטה , 
עד שבאפריל השנה הוצעה למסיימי הקורס רשימה נכבדה של מקומות דיור : קרית 
אתא , נצרת , עכו , טירת הכרמל , אשקלון . היו שהעדיפו את רמלה ולוד , 
והפקידה שטיפלה בעניין מטעם משרד הקליטה הודיעה , שניתן למצוא כמה פתרונות 
גם שם . אך כשחזרה כעבור חודש , היתה הרשימה שבידיה מצומצמת בהרבה : נצרת , 
קרית אתא ואופקים בלבד . היו קצת רינונים , היתה אכזבה , אך האתיופים 
הסכימו גם לזה , ואף חילקו פחות או יותר את המקומות ביניהם . אלא שאז נעלמה 
הפקידה לחלוטין , ועמה כל פתרונות הדיור . בסוף יוני תמו הלימודים , ומאז 
לא הגיע איש ממשרד הקליטה על מנת לטפל בבוגרים בעלי המקצוע . מזה שלושה 
חודשים הם יושבים בחוסר מעש . הם אינם לומדים וגם לא עובדים . הזמן עובר , 
והמרירות הולכת ומצטברת . כל ההישגים של שלוש שנות לימוד , דומה , הולכים 
ונמוגים . כפי שאמרתי , שום דבר בסיפור הזה לא יכול להיות טוב ויפה עד 
הסוף . 
