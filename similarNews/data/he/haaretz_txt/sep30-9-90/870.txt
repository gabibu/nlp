טוקיו ( ע"ץ ) . בריה"ם רמזה כי תהיה מוכנה להחזיר ליפאן שניים מארבעת 
האיים הקוריליים שכבשה בסוף מלחמת העולם השניה מסרו אתמול כלי תקשורת יפאניים . 
בהסתמך על מקורות פוליטיים דיווחו שתי סוכנויות ידיעות והעיתון " אשאהי 
שימבון " , כי מקורות סובייטיים בכירים מסרו זאת בפגישה שנערכה בחודש שעבר 
עם משלחת של המפלגה הליברלית היפאנית השלטת . מדובר באיים האדומאי ושיקוטאן . 
כלי התקשורת הוסיפו כי החזרתם של שני האיים היא חלק מהסכם שלום שעליו אמור 
לחתום הנשיא גורבצוב בביקורו ביפאן באפריל 1991 . הסכסוך על האיים הקוריליים 
הוא אבן הנגף העיקרית ביחסים בין טוקיו ומוסקווה . יפאן דורשת את החזרתם 
של כל ארבעת האיים , הנמצאים בין האי היפאני הצפוני הוקאידו וחצי האי הסובייטי 
קמצטקה . 
