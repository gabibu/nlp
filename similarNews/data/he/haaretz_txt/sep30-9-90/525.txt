שר החינוך ושר התקשורת יישבו את המחלוקת ביניהם לגבי מגזין הבוקר של הטלוויזיה 
הישראלית . בימים הקרובים ישלחו למנכ"ל מכתב משותף שבו הם מאשרים את הפקת 
התוכנית . לפני ימים אחדים הודיע הרב פנחסי כי אינו נותן את אישורו לתוכנית , 
מכיוון ששר החינוך והתרבות זבולון המר , אישר את התוכנית בלי התייעצות 
איתו . מתברר שרשות השידור פנתה אל שני השרים כחוק ושר החינוך נתן את אישורו , 
בעוד שר התקשורת התמהמה . עתה יושבו ההדורים והאישור הרשמי לתוכנית ינתן 
בקרוב . אולם בפועל אין כל התקדמות בהכנות לקראת הפקת התוכנית . טרם נחתם 
עם הטכנאים הסכם עבודה למשמרת לילה וטרם הושג הסכם להפעלת ציוד האי - אן - 
גי , בלעדיו לא תיתכן מהדורה כזו . הטכנאים אף הגישו להסתדרות בקשה להכרזת 
סכסוך עבודה . הסדר שעות נוספות והפעלת ציוד הווידאו דורשים תוספת תקציב 
מן האוצר . אחד המועמדים להגיש את תוכנית הבוקר הוא מנהל הטלוויזיה לשעבר 
חיים יבין . יבין , שיקבל את תנאי הפרישה שלו ב13 בדצמבר , יועסק בטלוויזיה 
בחוזה מיוחד לשנים אחדות , שיגדיר במדויק את תחומי פעילותו . סוכם שבשלב 
זה הוא יעסוק בסידרה על יהודי ברית המועצות וכן הסכים לערוך ולהגיש את התוכנית 
פנורמה . יבין ביקש עם זאת שלא להיכנס לתפקיד זה עד שתיפתר בעיית ההדחה 
של מיכאל קרפין מ"מבט שני " . כמו כן התקיימו שיחות בינו לבין המנכ"ל אריה 
מקל , בדבר חזרתו להגשת החדשות . קפידבינהמשמרת הצעירה של מפלגת העבודה 
קיימה שלשום דיון במצבה של רשות השידור ועל הפוליטיזציה ההולכת וגוברת בה . 
יו"ר הוועד המנהל , אהרן הראל , פירט את סבך הבעיות ברשות כשלדבריו הגורם 
המרכזי לבעיות הוא המבנה הפוליטי שקיים ברשות . כדי להבריא את הרשות יש 
לשנות את חוק רשות השידור , סבור הראל . בין המשתתפים האחרים בישיבה היו 
ארנון צוקרמן , הדה בושס ולוי יצחק הירושלמי . הם הסכימו שמצבה הירוד 
של הטלוויזיה נובע מפוליטיזציה גוברת , הנובעת מכניסת אנשים פוליטיים לרשות . 
אופיר פינס מזכיר המשמרת הצעירה פנה בעקבות הישיבה במכתב לח"ך חיים רמון , 
יו"ר סיעת המערך בכנסת בתביעה לקיים דיון בסיעה על המתרחש בטלוויזיה הכללית . 
פינס ביקש מרמון שסיעת המערך תתמסר למאבק על חופש הביטוי , על עצמאותה 
של הרשות ולשינוי חוק רשות השידור . פינס דרש גם מחברי סיעת המערך בוועד 
המנהל של רשות השידור לנהוג כאופוזיציה לוחמת ולא להתפשר על לוח שידורים 
בינוני . 
