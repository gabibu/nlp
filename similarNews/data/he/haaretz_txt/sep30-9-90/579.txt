שני הרבנים הראשיים אברהם שפירא ומרדכי אליהו לא העלו אתמול בישיבת הוועדה 
למינוי דיינים , את מועמדותם של שני הדיינים השנויים במחלוקת עזרא בצרי 
ויעקב רוזנטל לכהונת חברי בית הדין הרבני הגדול , אחרי שהוברר להם שאין 
כל סיכוי לבחירתם . לסופר " הארץ " נודע , שיו"ר הוועדה שר הדתות פרוף 
אבנר שאקי , הבהיר לשני הרבנים הראשיים , לפני ישיבת הוועדה , שאין בדעתו 
לפעול בניגוד לחוות דעתו של היועץ המשפטי לממשלה יוסף חריש , שפסל את מועמדותם 
של בצרי ורוזנטל , בשל כתמים שנתגלו בעברם . שאקי , שהוא פרופסור למשפטים , 
אמר לרבנים הראשיים , שהוא חייב לציית לחוות דעתו של היועץ המשפטי . גם 
שני נציגי לשכת עורכי הדין ( עו"ד משה דרורי ובן - ציון לנגנטל ) , הודיעו 
על התנגדותם למינויים של בצרי ורונזטל . עם זאת נראה שהרבנים הראשיים ובעיקר 
הרב הראשי האשכנזי אברהם שפירא , עדיין לא ויתרו על רצונם לצרף את בצרי 
ורוזנטל לביה"ד הרבני הגדול . שלשום נועד הרב רוזנטל עם היועץ המשפטי לממשלה 
וקרא לו לשקול מחדש את החלטתו לפסול אותו . פרקליטו של הרב רוזנטל , הרב 
שמחה מירון ( שכיהן בעבר כמנהל בתי הדין הרבניים ) , ציין שחוות דעתו 
של חריש נגד מינויו של רוזנטל , ניתנה מבלי שניתנה לרב החיפאי אפשרות להציג 
את עמדותיו בפני חריש . הוועדה אישרה פה אחד את בחירתם של שלושה דיינים אחרים 
לבית הדין הרבני הגדול . הרבנים יוסף נדב ואריה הורביץ , שניהם אבות בית 
הדין הרבני בתל - אביב והרב יוסף שרביט , חבר מועצת הרבנות הראשית . מינויים 
טעון אישור נשיא המדינה . דובר משרד הדתות אילן בובמך , מסר אמש שהשר שאקי 
מתכוון לקיים בקרוב ישיבה נוספת של הוועדה , כדי לבחור דיין נוסף לבית הדין 
הרבני הגדול ודיינים לבתי הדין האזוריים . ח"ך שולמית אלוני ( רץ ) , 
הביעה אמש סיפוק מכך שמועמדותם של הדיינים בצרי ורוזנטל לא הועלתה כלל והביעה 
תקווה שהוועדה הבינה את הנזק שהרבנות הראשית היתה מעוללת לציבור אילו היתה 
ממנה מועמדים שבעברם יותר מרבב והם היו משמשים דוגמה רעה . היא הדגישה שאילו 
נבחרו בצרי ורוזנטל , היתה קוראת לציבור עורכי הדין המופיעים בבתי הדין 
הרבניים לבקש לפסול את שני הדיינים הללו מלשבת בדין . התנועה ליהדות מתקדמת 
העמידה אתמול בעת ישיבת הוועדה למינוי דיינים משמרת מחאה ליד משרד הדתות . 
המפגינים קראו לחברי הוועדה שלא לתת יד למינויים של בצרי ורוזנטל , שעלול 
היה לגרום , לדעתם לחילול השם ולהורדת קרנה של היהדות . 
