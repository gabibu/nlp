קהיר ( ע"ם ) . ארה"ב מתכננת הקמת מערך הגנה אזורי משותף עם מדינות המפרץ , 
שיתבסס על נוכחות אמריקאית קבועה באזור . התוכנית לוקחת בחשבון את האפשרות , 
שעיראק תצליח לשמור על עוצמתה הצבאית . היא נועדה להרתיע את בגדאד מפני 
לחץ או התקפה על מדינות המפרץ . ארה"ב גם מניחה , כי בעתיד תהיה ברית חזקה 
בין הפלשתינאים לעיראק , מה שיאפשר ביצוע פעולות טרור ואלימות באזור ובמדינות 
אחרות , כמו ישראל . העיתון המצרי " אל - שעב " , המוסר על כך טוען , 
כי התוכנית האמריקאית נחשפה בעת ביקורו של מזכיר המדינה בייקר באזור . העיתון , 
הידוע בעמדתו האופוזיציונית , מפרסם את הכתבה תחת הכותרת : " פרטי תוכניתה 
של וואישנגטון לכיבוש המפרץ ולהשתלטות על הנפט " . לדברי העיתון , בייקר , 
בסיורו האחרון באזור , הציג תוכנית אמריקאית להגנה , בהשתתפות כמה מדינות 
ערביות באזור המפרץ . התוכנית כוללת את הישארותם של כוחות ארה"ב במשך תקופה 
ארוכה " באדמות הקדושות " בסעודיה , והיא כוללת את הנקודות הבאות : הקמת 
מערך הגנה ביטחוני אמריקאי - ערבי משותף לאזור המפרץ , אשר בו תבטיח ארה"ב 
נוכחותם של כוחות וציוד צבאי , המסוגלים להתייצב מול כל מעשי התוקפנות הצפויים . 
ארה"ב תגדיר את מקומות הפריסה הצבאית של כוחותיה ואת הצרכים הצבאיים של התוכנית , 
לאחר התייעצות עם מדינות המפרץ . מועצת ההגנה של המפרץ תוכל להגדיר בפני 
הממשל את הצרכים הביטחוניים בצורה מדוקדקת ומפורטת . 
