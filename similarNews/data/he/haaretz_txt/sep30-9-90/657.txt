מחיקת מניה מן הרישום למסחר היא , בדרך כלל , אירוע עגום לכל הנוגעים בדבר : 
בעלי השליטה בחברה , ציבור המשקיעים והבורסה לניירות ערך עצמה , במיוחד 
כאשר סיבת המחיקה קשורה בהפסקת הפעילות הכלכלית , בהאשמות הדדיות ובתביעות 
משפטיות . זה השובל הנלווה גם להפסקת המסחר ולמחיקת מניות קונסורציום אחזקות 
בע"ם . והנה , סמוך למועד המחיקה , התאספה קבוצת משקיעים במניות החברה 
מן הציבור , וניסתה לעכב את המחיקה בטענות שונות ובהן : 1 . החלטת הבורסה 
למחוק את מניות החברה וקיום מסחר לפני המחיקה גרמו לכך ששערי המניות ירדו , 
ונגרמו למשקיעים נזקים כבדים . 2 . הבורסה לא הזמינה את התובעים או את באי 
כוחם לשטוח בפניה את טענותיהם לפני החלטת המחיקה , למרות שנדרשה לעשות כן . 
3 . לפניית התובעים לפעול למניעת המחיקה , לא נענתה החברה . 4 . כתוצאה 
מהמחיקה יוסתר מידע חיוני מבעלי המניות של החברה , ולא יישמר אינטרס הציבור . 
5 . כיוון שהחברה נמצאת בקשיים כלכליים , והיא עלולה להיקלע למצב של פירוק , 
הרי שעובדת היותה רשומה בבורסה עשויה לתת סיכוי כלשהו לנושיה ולבעלי מניותיה 
לקבל תמורה כלשהי . 6 . הפסקת המסחר במניות החברה היא הצעד המתאים , ואין 
צורך לבצע מחיקה . 7 . לכלל התובעים נגרם נזק של כ58 אלף ש"ח , והם דורשים 
מהבורסה לפצותם על - כך . בתצהיר התשובה מציינת הבורסה כי היא מופקדת , 
על - פי החוק , להבטיח ניהול תקין והוגן של הבורסה , וכי נושאים של רישום 
ומחיקה של ניירות ערך בבורסה הם מרכזיים בהפעלת סמכות זו , המפורטת בתקנון 
שלה . במקרה זה הופסק המסחר הסדיר , עקב אי - פרסום דו " חות כספיים תקופתיים , 
והוא התקיים רק אחת לשבוע . באפריל 0991 , לאחר כמה חודשים , הוחלט להפסיק 
את המסחר לגמרי , משום שהתברר כי הוא אינו תקין . בעניין זה גם פורסמו 
הודעות מתאימות לציבור . ביוני 0991 הוחלט שלא לחדש את המסחר ולפתוח בהליכי 
מחיקה , וגם על כך ניתנו הודעות מתאימות . אפשר היה לערער על החלטת הדירקטוריון 
של הבורסה עד ה09 . 7 . 52 . יום לאחר מכן הוחלט כי תתבצע מחיקה ב09 . 01 . 
1 . בכל התקופה הנ"ל לא הובאה לידי הבורסה כל ראיה לקיומו של הליך ממשי , 
שעשוי ליצור תנאים לחידוש המסחר . עוד טוענת הבורסה כי אם יבשילו התנאים 
לרישום מחדש של מניות החברה בבורסה , לא תהיה מניעה לבצע זאת . כך קבע 
גם בית המשפט במקרים דומים . הבורסה מדגישה , כי במקרה זה , השתהתה הבקשה 
למניעת המחיקה זמן רב , שכן הוגשה רק חודשיים לאחר החלטת המחיקה . בהחלטתו 
קובע השופט גורן מבית המשפט המחוזי בתל - אביב כדלהלן : 1 . הוראות הבורסה 
למסחר לפני המחיקה מתקיימות בכל המניות , ולאו דווקא כאן . סביר גם שבמסחר 
זה שערי המניות יורדים . בעלי המניות מחליטים אם ברצונם למכור , או להמשיך 
להחזיק במניות . 2 . השופט קובע כי עתירת המבקשים למנוע את המחיקה השתהתה 
מדי , שכן הוגשה ב09 . 9 . 32 , בעוד שכוונת הבורסה היתה ידועה כבר חודשיים 
קודם לכן . 3 . גם לעצם העניין , קובע השופט כי אין פגיעה במבקשים , שכן 
אין ערך ציבורי להמשך המסחר במניות החברה בבורסה . 4 . על בעלי המניות למצוא 
" כתובת אחרת " לטענותיהם ולתביעותיהם . הבקשה נדחתה , המניה נמחקה והלקח 
נלמד עד לפעם הבאה . 
