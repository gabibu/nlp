רבות כבר דובר על הצורך בהעלאת רמתן של תוכניות הטלוויזיה שלנו . באחרונה 
פורסם בעיתונים שהנהלת הטלוויזיה , ובראשה המנהל החדש , יוסף בראל , החליטה 
להוריד את אחת מהתוכניות הטובות ביותר , " זה הזמן " , מעל המרקע . 
תהיה זו תעודת עניות לטלוויזיה שלנו אם החלטה זו תוצא לפועל . בשם רבים 
מידידי ובשמי אני מוחה נגדה נמרצות . האם נישאר רק עם " שושלת " ותוכניות 
הספורט ? זאת ועוד : התוכנית " נוקטורנו " ששודרה ביום ג שעבר יוחדה לכנר 
יצחק פרלמן . זו היתה תוכנית מיוחדת במינה , שיכלה להוסיף רבות גם לילדים 
וגם למבוגרים , אך אליה וקוץ בה : התוכנית שודרה חצי שעה לאחר חצות . 
מן הראוי היה , שתוכנית חשובה כזו תשודר בשעה מוקדמת , כדי שהקהל הרחב 
יוכל ליהנות ממנה . זו טעות לחשוב שמתוכניות כאלה נהנים רק אניני טעם מעטים . 
מן הראוי שתוכניות הטלוויזיה יעלו את הרמה התרבותית של קהלן , ולא יירדו 
לרמתם הנמוכה של חלק מן הצופים . חיפהקפמאביגאינני נוהג לכתוב מכתבים למערכת 
בכל נושא המרתיח את דמי , ויש רבים כאלה , אך למקרא דבריו של חיים הברפלד 
לא יכולתי מלהתאפק עוד . אפשר לא להסכים עם התוכנית הכלכלית של הממשלה וגם 
להתווכח עמה ( אגב , לא ראיתי שחברי - הכנסת של מפלגת העבודה עשו זאת בנחישות 
רבה ) , אבל האיומים בקרבות " בים , ביבשה ובאוויר " ובסגירת המדינה 
לזמן בלתי - מוגבל עוברים כל גבול . על חשבון מי הברפלד רוצה לסגור את המדינה ? 
על חשבון החולים הממתינים חודשים לניתוחים , וימשיכו להמתין ? על חשבון 
בנייה לעולים , על חשבון התיירות , על חשבון התלמידים שגם ללא שביתה 
בקושי לומדים ? דווקא בימים קשים אלה של מצב ביטחוני - אסטרטגי מתוח , 
אבטלה קשה וקליטת עלייה מרשה לעצמו הברפלד איומים בסגנון סדאם חוסיין , 
להבדיל . הוא רשאי להיאבק בתוכנית הממשלה בכל מקום אפשרי . נדמה לי שחייליו 
לא יהיו רבים . ובאשר להשבתת המשק , אני מציע לו ולממונה עליו , ישראל 
קיסר , לערוך משאל בין חברי ההסתדרות , אם הם חושבים שההשבתה כדאית . רחובותקפמאביגיו"ר 
הכנסת , דב שילנסקי , טוען שמותו של חייל המילואים אמנון פומרנץ ז"ל הוא 
" חלק מן המחיר הכבד שעם ישראל משלם על רצונו לחיות בשלום ובביטחון " . 
לדעתי , אמנון פומרנץ נפל קורבן למדיניותה של ממשלת ישראל , המתעקשת לקיים 
שלטון כיבוש על 5 . 1 מיליון פלשתינאים ולשלוט עליהם בכוח הזרוע . עם פרוץ 
המשבר במפרץ הפרסי נשמה ממשלת הליכוד לרווחה . השרים וחבריהם המתנחלים חשבו 
כי תשומת לבו של העולם הוסחה ואיש לא יפריע עוד להקמת ארץ - ישראל השלמה . 
כיום , שוב אין מקום לאשליה זאת . הבעיה הפלשתינית קיימת , והיא גם בעיה 
ישראלית . יש לפתוח מיד במו"ם לשלום , שיוציא את חיילי צה"ל מן העימות 
בשטחים הכבושים . כל עוד תמשיך הממשלה במדיניות הכיבוש , יגברו השנאה 
ושפיכות הדמים . כולנו עוד נשלם מחיר יקר על חלומות הגדלות של יצחק שמיר 
ושותפיו מן הימין הקיצוני . תל - אביבקפמאביגשוב נרצח יהודי , חייל מילואים 
שתעה בדרכו ובשגגה נכנס למחנה פליטים שתושביו חיים על חשבון האו"ם ועל חשבון 
מדינת ישראל , המספקת פרנסה לרבים מהם . המון ערבי שטוף שנאה וצמא דם התנפל 
בפחדנות על יהודי בודד , רצח ושרף אותו . איש מכל תושבי המחנה לא התערב 
ולא ניסה להגן על הקורבן . כולם היו שותפים ברצח הזה , מי בפועל , מי 
בהסכמה שבשתיקה ומי בהסתה . כאשר לאנשי " שלום עכשיו " וספיחיו נדמה שנעשה 
עוול לתושבים ערבים הם מיד יוצאים להפגין נגד " הכיבוש " , " הדיכוי " , 
" האפליה " ומה לא . ממלאים עמודים שלמים בעיתונות על עוולות מדומים , 
משמיצים אותנו ומרעישים עולמות . זאת למרות שרוב רובו של עמנו נהג מאז 
ומתמיד בהבלגה , נוכח תוקפנותו של האויב , ומעשי הנקם היו מעטים . ערביי 
ארצנו לא הפגינו מעולם נגד רצח יהודים , אך כאשר חוסל רב - המרצחים אבו - 
גיהאד הם מצאו לנכון למחות נגד קטילתו בכנס שקיימו בשפרעם . אם אמנם אין 
אשמה קולקטיווית ברצח שבוצע במחנה אל - בורג , הרי זו לתושבי מחנה הפליטים 
הזדמנות אחרונה להוכיח זאת . יפגינו נא באלפיהם נגד הלינץ האכזרי ; ועמם 
יפגינו כל ערביי רצועת עזה , יהודה , שומרון , ירושלים , ואזרחי המדינה 
בהמוניהם . אז נדע שטעינו ושלפחות חלק גדול של העם הזה אמנם מעוניין בשלום 
אתנו . באשר לעובדה הטרגית שסמל אמנון פומרנץ לא השתמש בנשקו בשלב מוקדם , 
כאשר יכול היה עדיין להיחלץ ממצבו על - ידי ירי , יש להניח שהוא חשש להסתבך 
עם החוק , במצב שבו לא היתה עדיין " הוכחה " לאיום על חייו . לפיכך , 
יש להתייחס להתפרעויות האינתיפאדה כאל מלחמה לכל דבר ולאפשר לא , להורות ! 
לכל יהודי נתקף , חייל או אזרח , לירות במתקיפיו בעוד מועד . וכדי שיהודים 
לא יהססו להגן על חייהם ולא יחששו מהסתבכות עם החוק , יש לשחרר מיד את קורבנות 
הטרור הערבי , העומדים למשפט או מרצים עונשי מאסר , על שעשו את המעשה הנכון 
וירו במתקיפיהם . לא ייתכן שהחוק במדינת ישראל ירדוף יהודים רק מפני שאינם 
להוטים להירצח כמו אחיהם בגטו , בעודם לובשים את מדי צבא הגנה לישראל , 
נוסעים בכבישי הארץ או יושבים על אדמתם . חיפההרב אורי זוהר למד בוודאי 
הרבה תורה מאז שפנה לחייו החדשים , ולא בחינם זכה בתואר " רב " . אם כן , 
איך התבטא בכנס של ש"ס בביטויים נגד העיתונאים , כגון " יינם של סדום 
ועמורה " , " פושעים " , ועוד כהנה וכהנה . והלא בהלכות תשובה של הרמב"ם 
( מי כמוהו חייב לדעת אותן ) נאמר " צריך אדם להיזהר מדעות רעות עד מאוד 
ואלה הן : רכילות ולשון הרע ובעל חימה ובעל מחשבה רעה ( . . . ) וקל 
וחומר לבעל תשובה " . ובמקום אחר : " בעלי תשובה דרכם להיות שפלים וענווים 
ביותר " . 
