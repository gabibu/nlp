בתי האבות , שעד לשנים האחרונות היו מעין שמורות , שבהן גידרו את הזקנים 
הרחק מהקהילה , משתנה המגמה . באולמות שלהם מקיימים אירועים ושמחות לקהל 
הרחב , ימי עיון , הצגות תיאטרון . בבתי האבות היוקרתיים יש אף בריכות , 
הפתוחות לציבור מנויים . כיום המגמה היא לקרב את הקהילה לבית האבות ולהסיר 
מהם את חומת הבידוד . בבית האבות משען בחולון מופעל זה שנה וחצי שירות פסיכו - 
סוציאלי ראשון מסוגו לקשישים . השירות , שהחל את פעילותו בתוך בית האבות , 
הרחיב את השירותים לכל אוכלוסיית הפונים מגוש דן . השירות מציג את יחסי 
בית האבות - הקהילה כיחסי גומלין ורואה בבית האבות מרכז , המספק שירותים 
פנימה והחוצה . השירות מופעל על - ידי הפסיכולוג נתן מיידלר , המתמחה בזקנה , 
חולי ושיקום , והעובדת הסוציאלית עופרה חורב , והוא חלק מ"לב זהב " 
חברת סיעוד בבעלות " משען " . החברה , שהיא ללא כוונות רווח , מעניקה 
שירותי סיעוד מכוח חוק ביטוח הסיעוד , המופעל על ידי המוסד לביטוח לאומי , 
וכן מעניקה שירותים פרטיים לתושבי בית האבות ולקשישי האזור . אוהליה אלון , 
מנהלת ארצית של שירות " לב זהב " , מספרת , שהצורך בשירות הפסיכו - סוציאלי 
התעורר , כשמשפחות של קשישים באו למרכזות והביעו את רצונם בעזרה נפשית , 
כדי להתמודד עם המצב . הסתבר , כי הטיפול הרגשי חשוב לא פחות מהטיפול 
הסיעודי . היום , לאחר יצירת הקשרים הראשוניים , זורמות לשירות פניות מגורמים 
ציבוריים שונים כמו קופות החולים , רופאים ורשויות הרווחה . זאת בנוסף 
לקשישים עצמם , בני משפחותיהם או האנשים המטפלים בהם , המגיעים על פי המלצות 
של אחרים . לאחר האבחון הראשוני , הטיפול יכול להסתכם בהפניה , בייעוץ 
או בהדרכה . הטיפול מסתיים לעתים בפגישה אחת , ופעמים אחרות הוא נמשך לאורך 
זמן . הטיפול יכול להיות אינדיווידואלי , זוגי או משפחתי . בתכנון גם 
טיפול קבוצתי . לעתים המשפחות ממשיכות לשמור על קשר גם אחרי שקרוביהם הקשישים 
נפטרו . מגוון הבעיות הנפשיות רב : דיכאון הנלווה לזקנה ולירידה בתפקוד 
המנטלי , הסתגרות חברתית , לעתים עד כדי התנתקות מהמשפחה . קורה שהבעיה 
האמיתית מתבררת רק בזמן הטיפול . כך במקרה של אותה אישה , שפנתה לייעוץ 
חד - פעמי כדי שיעזרו לה להחליט אם להיכנס לבית אבות , ואותה פגישה הפכה 
לקשר ממושך ולטיפול שהתמקד בשואה . עופרה חורב מספרת , כי זקנים רבים עוברים 
שוב ושוב את טראומת השואה , במיוחד כשהם חווים אובדן של מישהו קרוב . מות 
בן זוג או פרידה כפויה אחרת מעלים שוב את זכרם של יקירים שנספו ומעוררים 
את חרדות הזוועה מהעבר . המטפלים נותנים לגיטימציה לתהליך האבל . כאשר מוקד 
הבעיה הוא רפואי , כמו במחלות ממאירות , מחלות כרוניות כמו פרקינסון , 
מחלות ראומטיות ומחלות שפוגעות בתפקוד הפיסי והמנטלי , עוזרים לקשיש לקבל 
את עצמו במצבו החדש , ומחזקים את בני המשפחה , המתקשים אף הם לקבל את 
השינויים ולהעניק את המשענת הדרושה . שני המטפלים , העובדים בחצאי משרות , 
מטפלים כיום ב03 איש וממשיכים לעקוב אחריהם עוד כחודשיים - שלושה לאחר גמר 
הטיפול . " בינתיים איש לא נדחה על ידנו " , אומרת עופרה חורב . עובדה 
מתמיהה , לאור המחיר הסמלי הנע בין חמישה ש"ח ל03 ש"ח לפגישה , לפי דירוג 
עצמי של מקבלי השירות . מרבית המטופלים משלמים 501 ש"ח לפגישה . 
