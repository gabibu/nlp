בהיכל הספורט ביד אליהו : הדרבי של תל אביב מכבי נגד הפועל . לראשונה 
זה 6 שנים לא יהיה על המישטח קווין מגי , הזר של מכבי , שהיה גורם משמעותי 
ביותר . זאת אחת הסיבות , שהפועל רואה עצמו הערב שווה כוחות ובוטח ביכולתו , 
בפרט כשמכבי מתחבט בבעיה של צוות שעדיין לא השתלב . הפועל מגיע לדרבי בלתי 
מנוצח , אחרי שלושה ניצחונות ליגה ושני ניצחונות בגביע קוראץ . מכבי כבר 
נוצח העונה פעמיים , בליגה על ידי הפועל ירושלים ובגביע האלופות נגד פאי 
בשוייץ . מאזן זה של שתי הקבוצות איננו שיגרתי . להפועל שני זרים מעולים 
מייק גיבסון ודייויד הנדרסון , עליו הוא מבסס את מישחקו . בהפועל ניסו 
אתמול להלהיב את השחקנים , בעיקר את הזרים , שאפשר לנצח את מכבי וליצור 
פער של שתי נקודות לעומת היריב העירוני . במכבי מצפים להיכל מלא , אך גם 
להתאוששות מבחינת יכולת הקבוצה ולניצחון שבכוחו להחזירה לתלם . דורון גמצי 
לא ישחק בגלל פציעה במפשעה . במקומו יפתח מוטי דניאל . דונאלד רויאל , 
שנפצע במישחק האחרון נגד מכבי רמת גן , התאמן אתמול וישחק הערב . לגיא 
גודס ונדב הנפלד זה יהיה דרבי תל אביבי ראשון . 
