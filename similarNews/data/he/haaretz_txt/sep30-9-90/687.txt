עיתונאי הטלוויזיה הגישו לאגודת העיתונאים בירושלים בקשה להכריז על סכסוך 
עבודה . כמו הטכנאים , גם הם מוחים על המדיניות שנוקטת רשות - השידור , 
שלפיה הפקות יוקרה מתבצעות מחוץ לטלוויזיה . " לא ייתכן , שצלמים מיומנים 
שלנו ייצאו שלוש - ארבע פעמים בשבוע לסקר את האינתיפאדה , בלי שום תגמול , 
בשעה שצלמים מבחוץ מצלמים את אבי טולדנו במרוקו או את תמר גולן באפריקה " , 
אמר יו"ר ועד העיתונאים בטלוויזיה , דוד גלבוע . לדבריו , שידורי ראש - 
השנה משמשים דוגמה טובה למצב זה , שבו רוב השידורים ( שתי הכתבות של מרדכי 
קירשנבאום על התיאטרון הקאמרי ברוסיה והסרט על קזבלנקה של אבי טולדנו ) 
היו של מפיקים חיצוניים . בפנייתם אל האגודה , התלוננו העיתונאים שהנהלת 
הרשות מסתירה מהם את רשימת ההתקשרויות עם המפיקים . " אנו רוצים אפשרות 
להשפיע על עבודות שנמסרות לגופים חיצוניים , ושמרבית ההפקות ייעשו בתוך 
הטלוויזיה . אנחנו מנהלים מאבק , כדי שלא יאמרו שאנחנו טלוויזיה שמשדרת 
ולא מייצרת " . גלבוע הוסיף , שבבריטניה קובע החוק ש%52 מן ההפקות בבי - 
בי - סי יבוצעו בידי מפיקים פרטיים אך עובדי הבי - בי - סי מקבלים על כל 
עבודה כזו תוספת שכר משמעותית . נציג אגודת העיתונאים בירושלים , אלישע 
שפיגלמן , אמר שהאגודה תפנה לאיגוד הארצי ותבקש ממנו לנסות ולנהל משא - 
ומתן עם הנהלת רשות - השידור . " אם המשא - ומתן לא יצליח , בלית ברירה 
נלך לסכסוך " , אמר . גם הטכנאים , שהגישו בקשה להכריז על סכסוך עבודה , 
ביקשו את הגנת הסתדרות שבה הם חברים . יצחק קול מאיגוד המפיקים אמר בתגובה , 
כי איגודו פנה לחיים הברפלד וטען כי לא ייתכן שההסתדרות תתן הגנה לסכסוך , 
שבו אין העובדים מאוימים בפיטורים או בשלילת שעות נוספות ובכך תשבית תעשייה 
שלמה מעבודתה . " מחוץ לטלוויזיה יש תעשייה של יותר מאלפיים איש וגם הם 
חברי הסתדרות . לא יעלה על הדעת , שההסתדרות תגן על מאבק רעיוני ולא ענייני - 
כלכלי " , אמר קול . 
