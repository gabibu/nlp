יורם ארידור , לשעבר שר האוצר , יגיש היום לשר הבריאות , אהוד אולמרט , 
המלצות של ועדה שעמד בראשה , שבחנה אפשרות יישום המלצות ועדת החקירה הממלכתית 
לשינוי מבנה מערכת הבריאות . ב"וועדת ארידור " חברים אהרון פוגל , הממונה 
לשעבר על התקציבים באוצר , ד"ר משה רווח , מנהל המרכז הרפואי " רמב"ם " 
בחיפה , דוד ראם ראש עיריית אתא , פרו"ף צבי אדר מהפקולטה לניהול באוניברסיטת 
תל - אביב , וד"ר יקיר פלסנר , לשעבר משנה לנגיד בנק ישראל . מינוי ארבעה 
אנשי כלכלה מתוך ששה חברי הוועדה , מעיד שהבחינה התרכזה בהשלכות הכלכליות 
של דו"ח " ועדת נתניהו " . הניתוח הכלכלי הוא בעל חשיבות , לאור הביקורת 
הקשה במערכת , כי המלצות הוועדה עשויות להגדיל את ההוצאה הלאומית לבריאות . 
סופרת " הארץ " מציינת , כי המלצות " ועדת נתניהו " ממשיכות לעורר ביקורת 
ציבורית , דבר שיקשה על שר הבריאות להתחיל בשינוי מבני של המערכת . ההמלצה 
על חוק ביטוח בריאות ממלכתית מעוררת מחלוקת , לאור העובדה כי % 69 מאזרחי 
המדינה מבוטחים . הצעת חברי " ועדת נתניהו " , להעביר את השליטה הבלעדית 
על כספי הביטוח שייגבו מהאזרחים והאחריות לחלוקתן לממשלה , עשוי , לדעת 
גורמים במערכת הבריאות , להביא לירידה ברמת השירות הרפואי . באשר להמלצה , 
לפרק את קופות החולים ולהפכן ממבטח לנותן שירות בלבד , ההערכה בקרב הקופות 
היא , כי הדבר יביא לייקור השירותים ולהגדלת הבירוקרטיה . 
