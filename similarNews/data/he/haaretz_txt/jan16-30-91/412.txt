ואשינגטון ( מיוחד ל"הארץ " ) . המידע המודיעיני , המשמש לאיתור משגרי 
הטילים של עיראק ולאבחון שיגורם של טילים , מופק באמצעות מספר לווייני ריגול 
של ארה"ב , המרחפים מאז פלישת עיראק לכוויית במסלול מעל למפרץ הפרסי . 
מומחי מודיעין אמריקאים אומרים כי מעולם לא היה עימות צבאי שבו היה ללווייני 
הריגול תפקיד מרכזי כל - כך . התראה " בזמן אמיתי " יכולה להעניק לישראל 
ארכה מספקת כדי להכין את האוכלוסייה האזרחית לנקיטת אמצעי ההתגוננות הדרושים 
מפני התקפת טילים . ארה"ב מפעילה שלושה סוגים עיקריים של לווייני ריגול מעל 
שטח עיראק : לווייני צילום , לוויינים לאיתור של שיגור טילים ולווייני 
האזנה . לווייני הצילום מסוגלים להעניק יכולת התראה אסטרטגית , כלומר , 
יכולת לאבחן הכנות של צבא עיראק לשיגור טיל . לוויין הצילום העיקרי של 
ארה"ב , ששבעה מסוגו מופעלים היום במסלול קבוע מעל עיראק , הוא ה - 11 . 
הדגם המשוכלל של ה - 11 מרחף בגובה של כ003 ק"ם מעל פני כדור הארץ , ומסוגל 
לצלם מטרות קרקעיות במרחק של עד 008 ק"ם . החוקר גפרי ריצלסון , שפרסם 
ספר על לווייני הריגול של ארה"ב לפני כמה חודשים , ומדען החלל גון פייק , 
מומחה לטכנולוגית הלוויינים האמריקאית במכון המחקר הוואשינגטוני " פדרציית 
המדענים האמריקאים " , מאוחדים בדעה שמאז תחילת המשבר במפרץ , מרחפים לא 
פחות משבעה לוויינים מסוג " 11 " במסלול קבוע מעל עיראק . הדור החדש של 
הלווינים הללו מצויד , אגב , גם במנגנונים המופעלים באמצעות קרינת אינפרא - 
אדום , המאפשרים צילום בתנאי חשיכה . אולם , הלוויינים הללו נתקלים בקשיים 
רבים לצלם בתנאי עננות קשים , ומשום כך הם מתוגברים בכמה לוויינים מסוג 
, שגם הם שולחים תמונות , אלא שאין אלה תצלומים רגילים , אלא הדמייה 
של תצלומים , המבוססת על עיבוד נתונים מחיישנים המופעלים באמצעות מכ"ם . 
ניתן לזהות בתצלומים לוחיות זיהוי של מכונית , אך לא את מספר הזיהוי של 
הלוחית ; אפשר לזהות בתצלום חלון של מכונית , אך לא את תווי פניו של האיש 
היושב מאחורי החלון . אלא שהיתרון המדהים הזה של מצלמות הלוויין הן גם החיסרון 
שלהן אי - אפשר לצלם באמצעותן תצלום רחב של שטח גדול , לשם סקירת שטח מסוים . 
" אני מעריך שאנחנו מצלמים את כל האזור הזה כמה פעמים ביום " , אומר פייק , 
" ומשמעות הדבר היא שנוכל לדעת איפה נמצאים רוב הטילים , אבל אף - פעם 
לא תוכל לדעת היכן נמצאים כל הטילים " . כאן נכנסים לתמונה לווייני ריגול 
מסוג שלישי לווייני ההתראה לשיגור טילים הפועלים על בסיס איתור שינויים 
תרמיים חדים במיוחד . פייק מנחש שארה"ב העניקה לישראל אפשרות להתחבר ישירות 
לתשדורת הלוויינים הללו , ואולי אף סיפקה לישראל תחנת קליטה קרקעית . " להערכתי 
ניתן לומר שהלוויינים לאיתור שיגור של טילים מסוגלים להעניק לישראל מידה 
גדולה למדי של ביטחון בתחום אזעקת הפלישה , לאפשר הפעלת צופרי אזעקה , 
להורות לתושבים לחבוש מסכות גז אם יש צורך בכך , ולהזניק מטוסים לאוויר " , 
אומר גון פייק . לכל הלוויינים הללו אלה נוספים לוויייני ההאזנה רבי - העוצמה 
של ארה"ב , אשר על משקל ה"עיניים הגדולות " של לווייני התצפית , ניתן 
לדמותם לאוזניים ענקיות , המאזינות לתשדורות אלחוט של עיראק . מעקב כזה 
מאפשר לאתר הכנות לשיגור טילים , על - סמך פיענוח תשדורות אלחוט מוצפנות 
של צוותי השיגור . על - פי פרסומים בעיתונות האמריקאית מהתקופה האחרונה , 
המשגרים כוסו לא רק ביריעות הסוואה רגילות אלא הוטמנו בתוך שוחות קרקעיות 
עמוקות , וכוסו בלוחות מתכת גדולים , המשבשים את אותות הרדאר של לווייני 
המכ"ם האמריקאיים . 
