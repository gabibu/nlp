אולי זו טלפטיה , ואולי זו נטייה משותפת של ההונגרים והישראלים להומור שחור : 
עובדה שביום שממכתב מישראל נודע לי על " מסיבות סוף העולם " הנערכות בתל - 
אביב לקראת 51 בינואר , הוזמנתי ל"מסיבת סוף העולם " אצל ידידים בבודפשט . 
החברה היתה מעורבת למדי הונגרים , סרבים , צכים , יהודים ופולני אחד . 
אחד האורחים היה עד לפני שנה בלבד כתב מתורגמן מובטל - למחצה , ועתה הוא 
מכהן כשגריר ארצו במדינה שכנה . ממולו ישב מי שהיה בעבר שגריר במוסקווה , 
עתה חי כגמלאי , וחושש שאנשי המשטר החדש יקצצו לו את הפנסיה המוגדלת שהעניק 
המשטר הקודם לבעלי זכויות מיוחדות . והיו גם עיתונאי , שלפני יומיים חזר 
ממסע במזרח הרחוק ; היסטוריונית המתמחה בהיסטוריה אירופית בזמן החדש ; 
קצין צבא צכי לשעבר , שאחרי פיטוריו מן הצבא ( מטעמים פוליטיים ) עבד 
קרוב ל02 שנה כמחסנאי ; היסטוריון אחר , שחזר להונגריה לביקור קצר לאחר 
43 שנות גלות ; ומדען גרעין שפוטר מעבודתו ( מטעמים פוליטיים ) ונאלץ 
לעבוד בבניית המטרו . היו להם כמה מכנים משותפים : זו היתה חבורה של אנשים 
אינטליגנטיים , משכילים , למודי ניסיון ואכזבות . רובם בני 05 ומעלה , 
בעלי זיכרון ארוך , רדופי רוחות הרפאים של העבר . במאה שלנו גם 02 שנים 
מספקות חומר למכביר לזיכרונות . ואלו מספקים חומר להשוואות . עורך חדשות 
בטלוויזיה סיפר על הדרכים ההרפתקניות שבהן הצליח כתב הטלוויזיה להגיע לווילנה 
ולשגר משם קטעים מזעזעים על צעיר שנדרס על - ידי טנק ליד בניין הטלוויזיה , 
ועל אשה שצרור יריות מקלע קטע את רגלה . המדען הצכי נזכר מיד כיצד העיר 
אותו באוגוסט 8691 צלצול הטלפון באחת וחצי בלילה , וידידו המדינאי הודיע 
לו : " ברגע זה חצו הטנקים הסובייטיים את הגבול " , וכיצד יצא מיד אל בניין 
הרדיו ומצא שם מאות אנשים יושבים על הכביש , מוכנים לחסום בגופם את הטנקים . 
חברתו , עיתונאית , שהתה באותו זמן דווקא בישראל . " ב02 באוגוסט הוזמנתי 
לחיפה , לערב שאלות ותשובות על צכוסלובקיה . בסיום הערב נשאלתי האם יש 
ממש בסכנת הפלישה הסובייטית . עניתי בביטחון גמור : לא ! ב6 בבוקר פתח 
מארחי את הרדיו , ניגש אל מיטתי ולחש : אתם כבושים . זה היה היום הנורא 
ביותר בחיי " . להיסטוריון ההונגרי הגולה הזכירו הצילומים מווילנה את בודפשט 
6591 , את הטנקים שעברו ברחובות הראשיים של בודפשט וירו לעבר כל מה שנע 
ברחוב או בחלונות או על הגג . " שמעתי את קריאתו הנואשת לעזרה של ראש הממשלה 
אימרה נאג . מעולם לא היתה לי תחושה כל כך ברורה שפרק שלם בחיי וגם בחיי 
האומה הזאת מגיע לקצו ממש באותו רגע " . שניים מן הנוכחים , רופא יהודי ואני , 
השתחררנו בינואר 5491 בבודפשט , אני ב"בית מוגן " בחלקה המערבי של העיר , 
הוא בגטו בחלקה המזרחי . שנינו זכרנו את הופעת הטנקים הסובייטיים באותו 
יום זכור לטוב . " הסתתרתי בשער הבית והצצתי החוצה " , סיפר הרופא . " הגטו 
הופרד משאר חלקי העיר בחומה עשויה מלוחות - עץ . לפתע ראיתי כי הגדר מתנדנדת , 
לוחות העץ זזים , הגדר התמוטטה ומאחוריה הופיע לפתע לוע של טנק . שרשראותיו 
דרסו את הגדר והוא החל לנוע ברחוב הגטו . יצאתי החוצה . מן הטנק ירד חייל 
ובידו סכין . נבהלתי נורא והתחלתי לברוח . החייל הקדים אותי . הוא ניגש 
אלי , בידו השמאלית הושיט לי לחם צבאי ובידו הימנית הסיר בעזרת הסכין את 
הטלאי הצהוב ממעילי . אני נשבע לכם שראיתי דמעות בעיניו " . " אלוהים , 
אני עדיין רועד מהתרגשות כשאני נזכר כיצד קיבלנו את פניהם בפראג ב5491 " , 
החזיר את הדיון מן האקטואליה אל ההיסטוריה הקצין שהיה למחסנאי . " לא 
היתה להם משאלה שלא היינו מוכנים למלא " . " במיוחד הבנות . . . " , 
התלוצץ ההיסטוריון , והעיתונאית העירה בחומרה : " רבים מהם נטלו את מבוקשם 
מן הבנות גם כאשר הן לא רצו לספק את משאלותיהם " . " אפילו ב8691 עוד חי 
בנו זכר השחרור " , נטל שוב את רשות הדיבור הקצין המחסנאי . " אני זוכר 
את הסיסמה שהופיעה על הקירות : אבותיכם שיחררו אותנו אתם כבשתם אותנו " . 
העיתונאית נזכרה בסיסמה אחרת מאותם ימים : " עורה - נא , לנין ברזנייב 
השתגע ! " " איזו תמימות היתה לחשוב שהכיבוש הוא רעיון תעתועים רגעי של 
ברזנייב " , אמר ההיסטוריון . " אני משוכנע , שהיום בליטא איש לא מייחס 
את פעולת הצנחנים והטנקים לשיגעון פתאומי של גורבצוב " . " ואיש לא יתלה 
עוד תקווה בחזרה אל לנין " , אמרה המארחת . " להיפך , הכל חוששים מחזרה 
לברזנייב " , ציין ההיסטוריון והמשיך , כאילו הוא מרצה באוניברסיטה בקורס 
להיסטוריה למתחילים : " במיוחד לאחר שמוסקווה לא היססה לחזור על התכסיס 
המעופש של הקמת גוף אלמוני ובלתי - מוסמך , המבקש עזרת אחים שריחו הובאש 
כבר ב8691 בצכוסלובקיה , וכבר אז איש לא נתן בו אמון " . כאן התערב השגריר - 
לשעבר במוסקווה ( אדם ישר , שכל עולמו התמוטט בשנים האחרונות ) בפעם הראשונה 
בשיחה : " ההיסטוריה חוזרת על עצמה ; אך בפעם הראשונה כדרמה , בפעם השנייה 
כפארסה " . כמעט כל הנוכחים היו גם בעלי השכלה מרקסיסטית . הם הבינו היטב 
לדבריו של מי התכוון השגריר הגימלאי . " אני מקווה שמרקס לא טעה , ואמנם 
המהדורה הנוכחית לא תהיה אלא פארסה " , הגיב ההיסטוריון . " למשל , אם 
אחרי ההתערבות בליטא יבוא המשך בלאטוויה ואחר כך גם יופסק הפינוי הסובייטי 
מהונגריה ומצכוסלובקיה , זו עלולה להיות דרמה של ממש " . בנקודה זו קטעה 
המארחת את השיח המעין - אפוקליפטי והזמינה את הנוכחים להשיק כוסיות " לחיי 
החיים שלאחר סוף העולם " . 
