קשה היה להאמין למראה עיניים . בתום ישיבת הממשלה שדנה על זכותנו להתגונן 
גם בלי רשותה של ארה"ב , מי יוצא מול העיתונאים והמצלמות אם לא הרב פרץ ! 
במדי הקרב השחורים שלו מודיע הגנרל של שך על כוננותנו הצבאית ונחישותנו 
הביטחונית . התייצבותו כאילו היה לכל הפחות שר ביטחון , אם לא רמטכ"ל - 
על , כשהאברכים שלו משתמטים ורבים מהם הצליחו להימלט מהארץ , היא ממש חוצפה 
מפליצה , כלשונו של משה שרת . אני יכול להבין שיש אנשים שלא עומדים בלחץ 
ובורחים מן הארץ בעתות סכנה . זכותם לברוח , אך זכותנו להתחשבן עם כל אלה 
הלוקחים חופשה מהסכנה , וחושבים שכשוך הסערה יוכלו לשוב אלינו לעסקים כרגיל . 
לא ייתכן שאלפי חרדים שברחו מכאן מה קרה ? לא סומכים יותר על אלוהים ? 
יוסיפו לקבל כספים מכיסינו , ונציגיהם יכהנו בממשלה ציונית וידברו בשם 
ביטחון ישראל . רשומות אצלי בפנקס גם כל חברות התעופה שעשו עסקים שמנים 
כאן ונעלמו מהאופק אני מקווה שנקפיד לא לטוס אתן יותר . אני מקווה שרשומים 
בפנקס כל שכירי החרב של הכדורסל והכדורגל שסחטו מאתנו חוזים שמנים , ולא 
ניתן להם לחזור . אני גם מקווה שנזכור ידידים , אנשי עסקים ושכנים שנתנו 
לנו את הכבוד למות למען ארצנו בלעדיהם . הפנקס פתוח והיד רושמת עוד נתחשבן . 
קפמאפרקכשמדובר בנבלות האמריקאים ואנחנו באותה סירה . להם יש יפאן ולנו 
יש צרפת . יפאן שהובסה ב5491 היתה נשארת מדינה מפגרת עד היום , אילו הינחה 
יצר הנקם את ארה"ב . היא נעשתה מעצמה כלכלית אדירה הודות לנדיבות לבה של 
אמריקה , סובלנותה וסלחנותה . הודות לתכונות נעלות אלה אחראית יפאן לחלק 
עיקרי בגירעון 94 מיליארדי הדולרים במאזן התשלומים האמריקאי . יפאן תהיה 
המרוויחה העיקרית מן הפעולה הצבאית במפרץ . הבטחת מקורות הנפט והמחיר הסביר 
תאפשר ליפאן להמשיך להרוס את הכלכלה האמריקאית . וזו כמעט לא נקפה אצבע 
לסייע לאמריקה . לא מכבר גילה לי אייקוקה בראיון , כי יפאן סירבה להקצות 
מאוניותיה להעברת ציוד צבאי לסעודיה . אחרי סירוב ממושך הואילו החברות טויוטה 
והונדה להסכים שאוניותיהן המובילות מכוניות לארה " ב יקחו בדרכן חזרה ציוד 
בתנאי שנקנה בכסף יפאני אם יוכלו ואם זה יהיה בדרך . ארה"ב מוציאה מיליארד 
דולר ליום במפרץ , מדברים על עלות מלחמה של 08 מיליארד , ויפאן השתתפה 
עד כה בחצי מיליארד דולר בלבד . " אנו ניהרג כדי שיפאן תדפוק אותנו סופית 
תוך 52 שנה " , דברי אייקוקה . אני מקווה שהציבור האמריקאי יפול סוף סוף 
על השכל , אחרי שהכל ייגמר , וילמדו את יפאן את הלקח שמגיע לה . אשר לנו , 
אין חדש בצרפת . היא תקעה לנו סכין בגב ברגע קריטי ב76 . ועתה עשתה כמיטב 
יכולתה להפוך אותנו לצכוסלובקיה של ימי מינכן . שנאת יהודים היא בדמם לא 
במקרה שיתפו פעולה עם הנאצים וגם בפוליטיקה שלהם הצביעות חוגגת : האינטרסים 
הכלכליים ( לעזור לעיראק להתחמש בנשק גרעיני בטילים למשל ) קודמים להעמדת 
הפנים המוסרית שלהם . בטוחני ששעה שחיילים אמריקאים ייהרגו במפרץ יסעדו 
החיילים הצרפתים במרחק בטוח זיגו וישטפו ביין בורדו , ואחרי השתתפות סמלית 
יחזרו הביתה במצעד גיבורים . אני מקווה שלא נשכח , כשייגמר הכל , להשאיר 
את מכוניותיהם נרקבות במחסנים . קפמאפרקאינני יודע מי שוטה גדול יותר ממי : 
אלוף בר - כוכבא או אנשי הרוח השמאלנים שלנו ( גם של העולם , גם של העולם ) 
שמצאו זמן לתקוע למדינה סיכות מורעלות . כבר כתבתי פעם שאני חושד בבריל 
הקורא לעצמו בר - כוכבא כשם שהייתי חושד בהרשקוביץ המחליף את שמו לדוד המלך . 
אך ברגע כה עדין במצב הרוח הלאומי לקום ולהצהיר ש"צה"ל הוא צבא קטן ומיושן " , 
או " צבא שאיבד את כושרו " , מכונה במדינות מסוימות חתירה . לפוליטיקה 
הוא רוצה ללכת ? לא הייתי ממנה אותו אפילו כשומר בספארי . הארגון המתקרא 
" רגע לפני המלחמה " הוא ממש מכה . " את המלחמה הזאת יכולה ישראל לעצור 
אם תכריז מיד על נכונות להסדר שלום כולל " , הם אמרו . באמת ? מה לנו ולמה 
שעשה סדאם בכוויית , לכל הרוחות ? לא רק שבכך הם יוצרים מה שאמריקה דוחה , 
את הלינקג בינינו לבין עיראק , ועוזרים לסדאם , אלא גם מורידים לעם הזה 
את המוראל . אני מתחיל להבין למה לאט לאט מתחיל אפילו יוסי שריד להתגרש 
מהטיפוסים הללו . נרשום אותם בפנקס . בזכות טיפוסים כאלה ישלוט הימין בארץ 
04 שנה . קפמאפרקאתם יודעים למה זובין מהטה הגיע אלינו דווקא השבוע והצהיר 
" הרגשתי שמקומי כאן " ? כי הוא לא יהודי ולא ציוני . כבר כמה חודשים , 
מול המלונות הריקים , אני תמה לאן נעלם העם היהודי ? כל הציונים הללו , 
רבים מהם מנהיגים כביכול , אך בעיקר עסקנים רודפי כבוד , מכוח פעילותם 
למען ישראל , הדירו רגליהם מכאן , חודשים רבים לפני שהממשל המליץ לאזרחיו 
לצאת . במיוחד מרגיזים מאות אלפי היורדים שבפיהם האמירה " לבנו כאן " , 
ו"בשעת הצורך נהיה אתכם " . הם נעלמו ראשונים , ועמם היהודים שידעו לתת 
לנו עצות להיות חזקים ולא להחזיר שטחים . כשצריך אותם אינם כאן . כשצריך 
מיליארדי דולרים לקליטת הגירת הצלה מרוסיה הם לא מצליחים למצוא את הדרך 
לכיסם . ובשעות אלה , כשרצו להקריבנו למען הסדר עם סדאם , וכשזה איים 
עלינו בהשמדה , לא ראינו הפגנות הזדהות המוניות . אותם לא צריך לרשום אפילו 
בפנקס השחור . הם עושים זאת לבד כשהם משחקים עם חברת הביטוח היחידה שיש 
ותהיה להם אי - פעם . קפמאפרקיש לי חלום . אחרי שהכל ייגמר , שניקח את 
כל השדרנים והמנחים ברשתות האלקטרוניות , עם שאלותיהם האידיוטיות , עם 
ראיונותיהם עם הפרופסור ההוא מחיפה שהוא דייר משנה במוחו של סדאם , עם החבר 
לבית ספר של סדאם , עם הפסיכולוגים והפסיכיאטרים וכל מי שמתיימר להיות מומחה , 
וכל מי שזז על פני האדמה ופה לו נסגור אותם בחדר אטום לשבוע ימים , ונשמיע 
להם נון - סטוף בשידור חוזר את כל מה שהאכילו אותנו : את הדיווחים הסותרים , 
את התרחישים הנוראיים שהורידו את רוחנו ביגון שאולה . שישמעו את עצמם 42 
שעות ביממה , שבעה ימים . אם יישרד מישהו מעינוי זה , שיידע לפחות איך 
נראים החיים בצד השני של המקרופון . 
