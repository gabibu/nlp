" לקט ראשון " כולל את היפים והמצליחים שבשירי דיוויד ברוזה מראשית פרסומו 
דרך המופע של " שיחות סלון " של יהונתן גפן ועד שנת 4891 , כשעזב את הארץ 
לאחר שיצא אלבומו הספרדי השני . באביב ישוב ברוזה לישראל כדי להקליט אריך - 
נגן חדש . אלבום האוסף הנוכחי , ביחד עם מסע ההופעות שקיים בשבועות האחרונים , 
משמשים אמצעי בידי חברת אן - אם - סי להחזרתו לתודעת הציבור המקומי . אפשר 
למצוא באלבום את " שיר אהבה בדואי " הקלסי בביצוע המקורי עם יעל לוי משנת 
8791 , " סניוריטה " ( מ9791 ) שהיה הסמן הראשון בגל הספרדי של ברוזה , 
" יהיה טוב " , שהפך עם הזמן והמצב להמנון , " דניאלה " , שהוא אחד מקטעי 
הבלוז העבריים היפים ביותר שנכתבו , וכן קובץ שירים משני האלבומים הספרדיים , 
וביניהם " סיגליות " , " נולדת בשבילי " , " בנהר של סביליה " , " הילדה 
הכי יפה בכפר " , וכמובן גם " האישה שאתי " . האוסף הזה כולל את המיטב של 
ברוזה , למעט אולי " גלויית שנה טובה משוש המתאבדת " . קפמאפרקהאלבום " מנהטן 
פרוגקט " הוקלט בהופעה חיה בניו - יורק בשנה שעברה . זהו מפגש בין כמה 
מכוכבי - העל של הגז העכשווי : ויין שורטר , הסקסופוניסט של להקת " תחזית 
מזג האוויר " , הצרפתי מישל פטרוצאני , אחד מפסנתרני הגז המובילים בעולם 
כיום , הבסיסט סטנלי קלרק והמתופף לני ווייט , שניגנו ב"בחזרה אל הנצח " 
של ציק קוריאה , והקלידן פיט לוין , שהופיע בפסטיבל הגז הלפני אחרון באילת , 
עם הרכבו של לו סולוף . החמישייה מגישה קטעים מקוריים של כמה מהנגנים , 
וגרסאות למספר סטנדרטים קלסיים . רוח הפיוזן השורה על נתחים נכבדים מהאלבום , 
איננה מצליחה לפגום באיכויותיו . המפגש איפשר ביטוי אישי מלא לכל אחד מהמשתתפים , 
תוך שימת דגש על חלוקה שווה יחסית של קטעי הסולו . ב"דניה " של זקו פסטוריוס , 
קטע פיוזן דחוס ואינטנסיווי , מפגין וייט נגינה חזקה אך רגישה , ומאפשר 
לשורטר לצייר בצלילי סופרן - סקסופון מהורהר ומעמיק שלו . סטנלי קלרק מפגין 
שטף בנגינתו , אך מתקשה להחדיר לקטע את הדינמיות המפורסמת של פסטוריוס . 
בקטע הסולו של " מישל וואליס " , מפגין פטרוצאני הצגת תכלית של סגנונו 
בשנים האחרונות : יד שמאל סטטית מאוד ויד ימין המרבה במאוצים עתירי צלילים . 
" גוד ביי פורק פאיי האט " הנודע של צרלי מינגוס , נפתח בהולכת מלודיה 
של הבס , כשסקסופון הסופרן עונה אחריו בצלילים מעודנים . בהמשך , לאחר 
דואט קצר בין השניים , מספק כל אחד מאנשי ההרכב קטע סולו האופייני מאוד 
לסגנונו האישי , כשברקע תופים רוקיסטיים . למרות ביצוע מאכזב ל"עת קיץ " , 
והעדר חידושים מסעירים לאורך האלבום כולו , האלבום של " פרויקט מנהטן " 
מומלץ לשוחרי הגז - פיוזן הטוב . קפמאפרק הוא אלבום מעצבן ומשעמם . יוצרו , 
מישל קרוטו , העומד מאחורי השם " אניגמה " , דחס אליו אוסף אלמנטים מוסיקליים 
שנשזרו בגסות וביומרנות . אפשר למצוא באלבום קלידי אווירה רכים , מקצבים 
שחורים מונוטוניים ממכונות תופים , מזמורים גרגוריאניים בקולות גברים , 
לחישות ונה - מות נשיות בצרפתית באווירה של חדר המיטות , ומהלכי גיטרה 
חקייניים למכביר . תחת היומרה לבנות אלבום - קונספט , המתחקה אחר הקשר שבין 
הכנסייה למיניות האנושית , הפיק קרוטו יצירה המורכבת משתי תבניות מלודיות 
בלבד . אלה זוכות לווריאציות שחוקות וצפויות ולפיתוח אווירה מתקתקה , 
פשטנית וסכמטית , שהופכת מעיקה לאחר הקטע השלישי . אין באלבום אפילו דקה 
אחת של אווירה שמיימית . יש בו , לעומת זאת , קטע המסביר לאדם המודרני 
כיצד יוכל להגיע אל מקורות האניגמה הפרטיים שלו ( " קול האניגמה " ) , 
פירוט על המרכיבים של התשוקה ( " עקרונות התשוקה " ) ושל האמונה ( " בחזרה 
לנהרות האמונה " ) . בכל הקטעים שולט צליל אחיד , דביק ומייגע . 
