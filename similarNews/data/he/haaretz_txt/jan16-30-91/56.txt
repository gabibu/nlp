בודפשט ( מיוחד ל"הארץ " ) . בלאטוויה גברו החששות , כי היא תהיה הבאה 
בתור ל"טיפול " הצנחנים הסובייטיים , לאחר שבלילה קמה בה על פי הדוגמה 
הליטאית " ועדה להצלה לאומית " , שמיד הגישה אולטימטום לשלטונות ותבעה 
את התפטרות הממשלה עד אתמול בשעת צהריים . הרכב הוועדה אינו ידוע , אך 
מניחים , שחבריה כמו בליטא - נמנים עם הפלג הפרו - מוסקוואי של המפלגה 
הקומוניסטית . יצויין , כי שר הפנים הסובייטי , בוריס פוגו , עמד עד לא 
מכבר בראש המפלגה הקומוניסטית הלאטווית . מריגה נמסר כי סגן יו"ר הפרלמנט 
הלאטווי יצא למקום בלתי - ידוע מחוץ למדינה , במטרה להקים ממשלה גולה , 
אם הכוחות הסובייטיים ימנעו את פעילותם של מוסדות השלטון הנבחרים של הרפובליקה . 
קפידבינבשעות הלילה כבשו חיילי יחידת " הכומתות השחורות " של הצבא הסובייטי 
את בניין האקדמיה המשטרתית בריגה , אולם פינו אותו מקץ שעתיים . כמו כן 
פרקו החיילים תחנת משטרה מקומית מנשקה ותקפו כלי רכב שחסמו את הרחובות המובילים 
לפרלמנט . מקורות לאטוויים הביעו סברה , כי היתה זו פעולת הפחדה , שנועדה 
לזרוע בהלה בעיר , יותר מאשר להשתלט עליה . איש לא נפגע באופן חמור . בולדוזרים 
של הצבא הרסו מיתרס עשוי ממשאיות וחומרי בניין , שהוקם על - ידי התושבים 
בקירבת תחנת השידור של ריגה ואש הומטרה לעבר משאית , שהובילה חול לאחד המיתרסים . 
הכוחות המיוחדים של משרד הפנים , הנאמנים למפלגה הקומוניסטית ולמוסקווה , 
הם שביצעו את הפשיטה בשעה 2 לפנות בוקר לפי השעון המקומי , מסר חבר הפרלמנט , 
איוואר קראסטינס . החיילים הגיעו למטה המשטרה במשאית ושתי מכוניות , השתלטו 
על הבניין והכו שני קצינים . לאחר מכן הם נסוגו . " פעולה זה נועדה להראות 
שהממשלה אינה שולטת במצב , ושעליה להתפטר " , אמר קראסטינס , שארגן צוות 
רפואי בתוך בניין הפרלמנט . " אנו פוחדים שהחיילים והמפלגה הקומוניסטית 
התומכת במוסקווה יתקיפו אותנו אחה"ץ או במשך הלילה " . החזית התומכת במוסקווה 
ומורכבת בעיקרה מרוסים , נענתה לקריאתו של ראש עיריית ריגה להעביר את העצרת 
שתכננה , ממרכז העיר לאיצטדיון ספורט במרחק שלושה ק"ם מהמרכז . קודם לכן , 
החליטו צירי הפרלמנט פה אחד להשאר בפרלמנט , למרות החשש שהקומוניסטים והצבא 
ישתמשו בעצרת נגד ממשלת לאטוויה , כמסווה לתפיסת השלטון . קפידבינממשלת 
לאטוויה ערכה ישיבת חרום , בה החליטה לקרוא לעזרת העולם . כמו כן אישרה 
הממשלה תוכניות להגנה על בניינים אסטרטגים בבירה . " על פי המידע שברשות 
ממשלת לאטוויה , הפיכה זו עלולה להתבצע ביממה או ב84 השעות הבאות " , נאמר 
בהודעת הממשלה . לאטוויה ושתי הרפובליקות הבאלטיות האחרות ליטא ואסטוניה 
הכריזו על רצונם להתנתק מבריה"ם . לאטוויה ואסטוניה גינו בחריפות את ההתקפה 
בסוף השבוע על בניין הטלוויזיה והרדיו בוילנה , בירת ליטא , בה נהרגו 41 
איש . רבים מאזרחי לאטוויה מאמינים שנסיון הפיכה ברפובליקה הוא בלתי נמנע , 
בעקבות דרישתו של מפקד הצבא באזור , הגנרל פיודור קוזמין , שלאטוויה תציית 
לחוק הסובייטי , ושהצבא יתפוס את השליטה על מאגרי הנשק של כוחות משרד הפנים 
של הרפובליקה . " אנו עומדים להימחץ כמו האחרים . ידעתי שלא נמלט " , אמר 
ציר של החזית העממית , המפלגה השלטת בפרלמנט . " אני בטוח שההתקפה תבוא 
מחר . זהו קץ הדמוקרטיה " , אמר שר המדינה , קארליס ליסיס , לפני ישיבת 
הממשלה . " הקומוניסטים והצבא ינסו להציג את ההפיכה כביטוי לרצון העם , 
ולא כהתקפה מתוכננת מראש . זה יהיה על טהרת התאטרון " . האחראי על המדיניות 
במפלגה הקומוניסטית , אוגאר פוטרקי , אמר כי אם הממשלה והפרלמנט לא יתפטרו , 
ועדת ההצלה הלאומית תתפוס את השלטון עד לבחירות . משרד האינפורמציה של לאטוויה 
בשטוקהולם ציטט אתמול קצין סובייטי שאמר כי יחידת צבא המורכבת מחיילים וקצינים 
מרוסיה הלבנה סירבה לפקודה להתפרס בריגה . שלשום קרא נשיא הפדראציה הרוסית , 
בוריס ילצין , לחיילים הרוסיים לא להשמע לפקודה לשימוש בכוח נגד אזרחים 
סובייטים כפי שקרה בווילנה . קפידבינכלי התקשורת הממלכתיים המוסקוואיים דיווחו 
אתמול על הנעשה בליטא בלשון מתונה יותר מאשר בימים הקודמים . כתב הרדיו 
הסתמך הפעם בדיווחו על חוגים קרובים לנשיא לנדסברגיס ולא על מקורות " ועדת 
ההצלה " . לפי מקורות אלה , חלה רגיעת - מה במצב , אם כי עוצר הלילה נשמר 
על - ידי הצנחנים בקפדנות . התובע הכללי הסובייטי , שעל פי הוראתו של הנשיא 
גורבצוב אמור לערוך חקירה , כדי למצוא את האחראים למאורעות הדמים בווילנה , 
הכריז אתמול , כי השלטונות הליטאיים " מערימים מכשולים בדרך החקירה " 
ולדעתו הם מעוניינים " לטשטש את העובדות " . לווילנה הגיע סגן שר ההגנה ומפקד 
כוחות היבשה הסובייטיים , הגנרל וארניקוב , ונראה שיטול לידיו את הפיקוד 
על כוחות הצנחנים שהובאו לליטא . כן שוהה בווילנה משלחת " מועצת הפדראציה " 
הסובייטית ובראשה נשיא ארמניה , לבון טר - פטרוסיאן , שחבריה הוסמכו לנהל 
בשם הנשיא גורבצוב משא - ומתן עם ההנהגה הליטאית . טר - פטרוסיאן , הידוע 
כחסיד מובהק של עצמאות ארמניה , קרא ליישוב המחלוקת בליטא בדרך של שלום 
ופשרה . אותה שעה יצא שר החוץ הליטאי , אלגירדאס סאודרגאס , מווארשה ללונדון . 
סאודרגאס מתכונן להקים ממשלה גולה , אם הסובייטים ידיחו את הנשיא ואת הממשלה 
הליטאית . בווארשה הוא נועד עם שר החוץ הפולני , קזישטוף סקובישבסקי , 
שהציע תיווך פולני במחלוקת בין מוסקווה וליטא והיה זהיר מאד בהתבטאויותיו . 
הוא יעץ לליטאים לא להיחפז ולצעוד לעצמאות צעד - צעד . סקובישבסקי ציין 
עוד , כי על רקע הפעולה הצבאית הסובייטית בליטא מעוניינת וארשה , שיזורז 
פינוי הכוחות הסובייטיים מאדמת פולין ויסתיים עד סוף השנה , אך הוסיף , 
כי לפי שעה לא הושגה בעניין זה הסכמה . קפידבינהנשיא גורבצוב שטען אתמול 
כי " לא ידע " על ארועי הדמים בווילנה , הצדיק בדיעבד את פעולת הצבא ואמר 
כי נעשתה כדי להגן על חוקת בריה"ם . הוא טען כי מנהיגי ליטא " נחפזו " 
להכריז על עצמאותם . בנימוק זה הצדיקו אתמול גם ה"פראוודה " ו"סובייטסקיה 
ראסיה " את פעולת הצבא בווילנה . לעומתם טוען עורך " אוגוניוק " ויטאלי 
קורוטיץ , כי הארועים הטרגיים בווילנה היו " חזרה כללית " לקראת " פוטש 
צבאי " . 
