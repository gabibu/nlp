בראשית המאה השביעית לספירה היתה ארץ - ישראל לשדה קרב בין שתי מעצמות : 
ביזאנטיון ופרס . במלחמה זו סייעו יהודי ארץ ישראל , שהיו תחת שלטון ביזאנטי , 
לצבא פרס . העונש על הסיוע שהגישו לפרסים היה חמור מאוד , וסימן את ראשית 
חיסולו של עם ישראל על אדמתו ויציאתו לפזורה . כמאתיים שנה רדפו קיסרי רומא 
את בעלי האמונה הנוצרית , ולא יכלו להם . במאה הרביעית עלה על כס הקיסרות 
קונסטאנטינוס " הגדול " . הוא הבין ש"אם אינך יכול להביס אותם הצטרף אליהם " . 
כך זכתה הנצרות להכרה רשמית ואף נעשתה לדת מועדפת אצל השלטון הרומי , שבאותם 
ימים העביר את מרכז פעילותו מן המערב למזרח , ואת בירתו מרומא לביזאנטיון 
ששמה הוסב ל"קונסטנטינופוליס " . שמה הישן של הבירה העניק לתקופה את שמה 
" התקופה הביזאנטית " . הקיסרים שבאו אחר קונסטאנטינוס כבר נולדו נוצרים 
בחינוכם ובדפוסי מחשבתם הפוליטית . אימוץ הנצרות שמר על האימפריה הביזאנטית 
במזרח יותר משלוש - מאות שנה . מול האימפריה המערבית הזו עמדה אימפריה 
פרסית שבירתה היתה קטיסיפון , היום חורבה רבת היקף ליד בגדד . בקרב שתי 
המעצמות הללו חיו קהילות יהודיות גדולות אוכלוסין ומפוארות יהדות בבל החקלאית 
שישבה בין הפרת לחידקל תחת חסות פרס ; ויהדות ארץ - ישראל שהיתה תחת השלטון 
הביזאנטי . קבוצה אתנית זו זכתה לאוטונומיה די רחבה מן השלטון הנוצרי - 
ביזאנטי למרות חילוקי הדעות המהותיים . היהודים הורשו לנהל את חייהם על - 
פי תרבותם ודתם , ונבנו בתי כנסת רבים . בירת הארץ היהודית היתה העיר 
טבריה ובה היו מוסדות תרבות וממשל יהודי פנימי ; רק קיסרים מעטים הוציאו 
חוקים מגבילים ותיקנו תקנות נגד היהודים , למשל , יוסטיניאנוס הקיסר גזר 
נגד בניית בתי כנסת חדשים , אך איפשר לבנות ולקומם בתי - כנסת ישנים . 
אך אפילו מחוק קשה זה אפשר להסיק מסקנות על דרך החיוב : היה רצון והיתה 
יכולת כלכלית ליהודים לבנות בתי - כנסת ששימשו למעשה גם כמרכזים קהילתיים 
עד שהיה צריך לבלום זאת בחוקים שלא התגלו כיעילים , שכן הוקמו בתי כנסת 
חדשים . מה הביא אפוא לנפילה הגדולה במעמד העם היהודי ולחיסול היישוב בארץ 
ישראל ? ההידרדרות החלה בשלהי תקופת השלטון הביזאנטי בארץ - ישראל לפני 
הכיבוש הערבי , במחצית הראשונה של המאה השביעית לספירה . בראש וראשונה 
הביאה לכך הצטרפות ההנהגה היהודית והציבור כולו לפעילות החותרת תחת יסודות 
הממלכה הביזאנטית . מהלך האירועים הוא כדלהלן : בראשית המאה השביעית עמד 
בראש הממלכה הפרסית מלך תאב שלטון ושטחים חוסרו השני . הוא יצא למסע מלחמה 
באימפריה הביזאנטית וכבש את מרבית נחלות הביזאנטים במזרח לרבות ארץ - ישראל 
וירושלים , ושיכנע את האוכלוסייה המקומית שכדאי לה לשתף עמו פעולה . היהודים 
למרות החירות המסוימת שזכו לה תחת השלטון הביזאנטי התפתו לשתף פעולה עם 
הפרסים . הציבור סבר כי יש ממש בהבטחותיהם של האחרונים להרשות ליהודים להקים 
מדינה עצמאית , לחזור לירושלים ולבנות את בית - המקדש . העזרה מצד היהודים 
התבטאה בכוח אדם : כעשרים וחמישה אלף בחורים מן הגליל הגישו סיוע צבאי ממשי 
לצבא פרס ; כמו כן ניתן סיועי עורפי אחר על - ידי היישוב כולו באספקת מזון 
ושיבוש מהלכי הצבא הביזאנטי , בין השאר על - ידי פעולות ריגול ומודיעין . 
בתום הקרבות הובהר ליהודים שתוענק להם רק זכות השיבה למגורים בירושלים . 
מפח הנפש ששרר בעקבות זאת היה רב , אבל המשבר שבא אחר - כך היה קשה עוד 
יותר . הביזאנטים צברו כוח : צבאותיהם שבאו מכיוון ארמניה פלשו לאזורי הפרת 
והחידקל והיכו את מלך פרס וצבאו . הצבא הביזאנטי בראשות הקיסר הראקליוס 
פנה עתה לארץ - ישראל ולירושלים . הגליל ובירתו טבריה נכבשו ראשונים . 
היהודים ששיתפו פעולה עם הפרסים שילמו מחיר כבד : מי שלא נהרג נאנס לעבור 
על דתו ופליטים רבים נהרו בדרכי הארץ . ראש קהילת היהודים , ר בנימין איש 
טבריה , נלקח על - ידי הקיסר לראות בכיבוש ירושלים ובהחזרת מעמדה הביזאנטי 
טרם הכיבוש . בעקבות אירועים אלה התנצר הרב . היה זה ביטוי למשבר העז שנתפס 
בו המנהיג , ורגשות התסכול שאחזו ביהודים והרהורי החרטה היו קשים מנשוא . 
בימי שלטון פרס על ירושלים ( 416826 לספירה ) נהרסו רבות מכנסיות העיר 
וביניהן כנסיית הקבר . הנוצרים שנותרו בעיר האשימו את היהודים במעורבות 
בהרס המקומות הקדושים , ולכן תבע הפטריאך המקומי עונשים קשים ונקמת דם בקהילות 
היהודיות שישבו בירושלים . הקיסר לא אבה למלא אחר דרישות חמורות אלו , 
שהרי הוא הבטיח לר בנימין בעת התנצרותו שהוא יחוס על חיי היהודים בירושלים 
למרות הנוהג להיפרע ממשתפי הפעולה . אבל דעת הקהל הכריעה , והותר ביצוע 
פרעות חמורות ביישוב היהודי . האירועים הללו החלישו במידה ניכרת את עם ישראל 
וקהילותיו בארץ - ישראל . הרג , הגליה , המרת דת ואכזבה גדולה , היו 
מנת חלקם של מי שחשבו שראוי לשתף פעולה עם אויב השלטון . לוא השכילו היהודים 
לא לשתף פעולה עם הפרסים שליטי ארצות הפרת והחידקל ייתכן שתולדות היהודים 
וארץ - ישראל היו מתפתחות בצורה שונה . 
