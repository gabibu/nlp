על אף הערצתה המוצהרת לטבע , לא היתה יפאן מעודה מקלט לחסידי שימור הסביבה . 
אתרי טבע ואזורי שממה הופכים מעשה שגרה לאתרי נופש , הרים מעוצבים מחדש 
כדי לפנות מקום למגרשי גולף , מפרצים נסתמים באשפה כדי ליצור עוד אדמה שטוחה . 
בעיקר מוטרדים אנשי שימור הסביבה ממצב הנהרות במדינה , שבמרוצת השנים יושרו , 
נסכרו , הועברו לערוצים אחרים , מולאו בבטון . לאחר שנים של טיפול - 
יתר שכזה , טוענים אנשי שימור הסביבה , רק שלושה מתוך 03 אלף הנהרות והנחלים 
שבמדינה נשארו ללא פגע . אולם יותר ויותר יפאנים מתחילים לחשוב שמדיניותה 
של טוקיו מאז מלחמת העולם השנייה , הדוגלת בגידול כלכלי מהיר בכל מחיר , 
הרחיקה לכת . מקצתם מנסים להקים תנועה של אנשים מהשורה שתפעל להצלת הסביבה , 
ומטרתם הראשונה במעלה היא לנסות ולמנוע את הממשלה מלהקים סכר על שפך נהר 
נגארה . לא תהיה זו משימה קלה . אנשי שימור הסביבה העומדים מאחורי המסע 
" הצילו את נגארה " גילו שתומכיהם הנלהבים אינם יריב שקול לשדולת חסידי 
הפיתוח הכלכלי המואץ רבת העוצמה . הממשלה התחייבה להקים את הסכר לפני 03 
שנה וכבר הזרימה 47 מיליארד ין לפרויקט , וכעת מעריכים כי עד מועד השלמתו 
המשוער , ב5991 , יעלה יותר מ051 מיליארד ין . ועל אף הזעקה הציבורית , 
מעטים מאמינים שטוקיו מוכנה לבטל כעת את הפרויקט . הממשלה טוענת שהסכר 
הכרחי לבלימת שיטפונות . לדברי משרד הבנייה , האזור הנמוך הסמוך לעיר 
נגאשימה שבדרום הונשו , מרחק כ4 . 5 ק"ם במעלה הזרם משפך הנהר , חשוף במיוחד 
לשיטפונות הנגרמים מסופות טייפון . אבל פעילי התנועה מתנגדים לשיבוש זרימת 
הנגארה , אחד משלושת הנהרות הגדולים במדינה שמשופעים עדיין במגוון של צמחייה 
ובבעלי חיים , ואחד המעטים שעדיין לא נסכרו . מדענים חוששים כי עבודות 
מחפר ובנייה יכחידו רבים מבעלי החיים , כולל דגי טרוטת סאצוי המרובים , 
השוחים מדי שנה במעלה הנהר כדי להשריץ במים מתוקים . יתר על כן , אומרים 
רבים מאנשי שימור הסביבה , הקמת הסכר עלולה דווקא להעלות את סיכויי השטפונות . 
ראשית , כיוון שתטיל מעמסה כבדה על קירות גדת הנהר , שנית משום שתיצור 
מזחים , ואלה יגבירו את עוצמת הגלים האדירים שגורמות הסופות במקום לבלום 
אותם . כמה מאנשי שימור הסביבה מאשימים פקידי ממשלה כי הם תומכים בפרויקט 
מסיבות אנוכיות . המחאה על מצבו של נהר נגארה התרחבה עם השנים . מה שהחל 
בשנות ה07 כמחאה צנועה של תושבי העיר ושל דייגים מקומיים , זכה לתמיכת סופרים , 
אמנים , סטודנטים , מורים ואישים ידועי שם ברחבי המדינה . יפאנים רבים 
חשים טינה על שילדיהם אינם יכולים ליהנות מאותם נהרות שבהם שחו ודגו הם בזמנם . 
" אלה אינם עוד הנהרות שאני זוכרת " , אמרה יוקי סאטו בת ה23 . מאגומי 
אומורי , בת 45 , מארגנת של פעילים מהשורה , זוכרת שהחליטה להצטרף למחאה 
כאשר עברה ליד אתר הבנייה יום אחד , וריח הצחנה של הצמחים הנרקבים ושל פגרי 
בעלי החיים שעלה ממנו היה קשה מנשוא . " הרגשתי כאילו רוח הנהר השתלטה 
עלי " , אמרה . " החלטתי להילחם " . במהרה החלו קבוצות אזרחים לקיים פגישות 
והפגנות ברחובות טוקיו . התנועה צברה כוח בסתיו האחרון , כאשר קבוצה של 
ביולוגים , מומחים לאיכות מים ומהנדסי נהר פירסמה דו"ח שהמליץ להפסיק את 
הפרויקט מסיבות אקולוגיות . לאחרונה אף זינקו כמה פוליטיקאים על העגלה . 
הידיאו דאן , חבר פרלמנט מהמפלגה הסוציאל - דמוקרטית המאוחדת , אירגן 
למעלה מ001 חברי פרלמנט , כולל ראש הממשלה טושיקו קאיפו , כדי לדון בעתיד 
הפרויקט . אבל הסוכנות לענייני הסביבה הביעה לאחרונה דאגה מתוצאותיו האקולוגיות 
של הפרויקט וביקשה ממיניסטריון הבנייה לערוך מחקרים נוספים . אלא שמרבית 
הפעילים פוטרים צעדים אלו כשסתומי ביטחון . ראש הממשלה קאיפו הודיע החודש , 
כי בכוונתו להמשיך בהקמת הסכר . המפגינים אינם שוגים באשליות , אבל הם 
נדרו שלא לנטוש את המאבק . 
