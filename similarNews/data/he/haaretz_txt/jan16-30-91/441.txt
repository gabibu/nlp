שבת בבוקר באזור החרדי הוותיק של ירושלים , מבתי אורנשטיין שבכיכר השבת 
ועד לבתי נייטין הסמוך למוסררה , נראתה כמעט כרגיל . המתפללים , כולם 
בקפוטות , יצאו מבתי - הכנסת , שהתפילה בכמה מהם התאחרה מעט בגלל אזעקת 
הטילים , כשרק מעטים נושאים בידיהם ערכות הגנה . נראה שלא נמצא כאן אפילו 
אחד שניצל את ההיתר שנתנו כמה רבנים לגלח את הזקנים . בסמטה הנכנסת לישיבה 
הקנאית " תולדות אהרון " , אמרו לי שראש הישיבה , הרב קאהן , הורה במפורש 
לא לקחת מסכות כיוון שאין בהן צורך . " תולדות אהרון " היא חצר חסידית 
סגורה וקיצונית שנוסדה בירושלים בשנות העשרים בידי הרב אהרון ראטה , ובניגוד 
לכל שאר חצרות האדמו"רים שמוצאן בשושלות חסידיות ממזרח - אירופה , היא היחידה 
מתוצרת הארץ . אמש התקיים כרגיל ה"טיש " הפולחני של " תולדות אהרון " 
סעודת השבת המסורתית שהוא המפורסם בעיר . כאשר שמעו החסידים , שרובם מתגוררים 
בקרבת מקום , את צפירת האזעקה , הם נאספו על משפחותיהם בבית - המדרש , 
התפללו ושרו זמירות שבת . הרב סעד כדרכו , יחיד בראש השולחן כאשר השמשים 
משרתים אותו , ואחר כך חילק את השיירים לבני הקהילה . בכניסה לחצר אומרים 
לי שני אברכים בניסוחים הרווחים בציבור המקומי : " מסכת האב"ך שלנו היא 
האמונה " , או " הקדוש ברוך הוא מסתיר אותנו " , ברוח דבריו של מנהיג הליטאים , 
הרב שך , שקבע בשבוע שעבר בהודעה שפירסם : " יהודי הבוטח בקב"ה איננו 
מפחד והרי הוא מאושר בכל מצב " . קפמאבינהרחוב הראשי של מאה שערים שמול הישיבה 
מלא בכרזות אקטואליות . אחת מהן של קבוצה הנקראת " הוועד למען טוהר מחננו " , 
ובה תיאור המלחמה במפרץ בסגנון החרדי הנמלץ : " . . . נזדעזע העולם ביתר 
שאת וביתר עוז ונעו אמות הספים והעולם בוער כתנור אש " . הוועד מנצל את ההזדמנות 
לקידום מאבקו : " מה יועילו לנו כל העצות להגנת הבית מפני גז רעיל , בשעה 
שהוא פרוץ ח"ו מכל צד להחדרת רעל הרדיו והעיתונים הכפרניים והארסיים . . 
. מול החלאה והטומאה איך נהיה מוגנים ? נסגור להם בתינו ולא ניתן למשחית 
לבוא " . כשאני שואל כיצד הם יודעים מה קורה בלי רדיו , אחד האברכים אומר , 
" יודעים " . מעבר לפינה יש בית - מדרש וכולל קטן של חסידי ברצלב . אפשר 
לזהות אותם לפי פיאות הלחיים שאינן מסולסלות . רבים מהם חוזרים בתשובה . 
אחד החסידים שהגיע לכאן מראשון - לציון , מסביר לי שגם בין תלמידי " תולדות 
אהרון " יש אחדים שמאזינים לרדיו והם מעבירים את המידע לכל הקהילה . אחר - 
כך הוא משמיע את האמירה השגרתית כאן שהבעיה האמיתית של עם ישראל היא הממשלה 
הציונית ולא שום שליט ערבי . " תסכים אתי " , הוא אומר , " שמשיח בן - 
דוד יהיה ראש ממשלה יותר טוב מיצחק שמיר " . הסכמתי . את האשם בממשלת ישראל 
תולה גם חבורה קיצונית מחסידי סאטמר , שהדביקה מודעות גדולות שבהן נאמר : 
" הממשלה הציונית היא שהציתה חרון אפם של הערבים בהתגרות עמהם באופנים 
שונים , ולולא קשיות עורפם ( של הציונים ) לא היה ולא נהיה כל סכנת המלחמה " . 
קולן של הקבוצות הקנאיות נשמע ברחוב החרדי הרבה מעבר למשקלן האמיתי . הרוב 
הגדול של החסידים הם אוהדי אגודת ישראל , והליטאים תומכי דגל התורה מדברים 
בסגנון שונה , מתון יותר . למן תחילת השבוע שעבר הם אירגנו סדרה של פעולות 
למניעת מלחמה . קראו לצום , לתענית דיבור , אפילו לביטול מלאכה ליום אחד 
( יום לפני שפג האולטימטום לעיראק ) . אבל יותר מכל קיימו את הנוהג היהודי 
המסורתי הקובע ( בתרגום חופשי שלי מיידיש ) שכל הרוצה להיות מעשי איננו 
יכול להסתפק בתפילה , עליו לומר גם תהילים " . ואכן , בית - הדין של העדה 
החרדית הורה בשבוע שעבר לקיים משמרות של אומרי תהילים . כינוס גדול לאמירת 
תהילים התקיים בכותל המערבי ביום הגורלי , ה51 בינואר בערב , המועד האחרון 
למניעת המלחמה . מישהו מוותיקי ירושלים שהשתתף בו , סיפר לי שהוא זוכר 
שבהיותו ילד , בימי מלחמת העולם השנייה , הוצבה בכותל משמרת קבע לתהילים 
במשך שבועות ארוכים כדי לעצור את צבאות הגרמנים בפיקודו של רומל שאיימו לעלות 
מהמדבר המערבי במצרים לעבר ארץ - ישראל . הציב אותה ר זרח אפשטיין , גדול 
אומרי התהילים של העיר . והנה יום אחד התקרבה למקום פלוגת חיילים בריטים 
שהיו בחופשה וטיילו בעיר העתיקה . ראה אותם ר זרח והורה מיד לאומרי התהילים : 
תפסיקו עכשיו ותהיו בשקט כי אלה עוד יפסיקו להילחם . קבוצות של אומרי תהילים 
ישבו אפוא כל השבוע שעבר בעשרות ואולי במאות בתי - מדרש בכל צפון ירושלים . 
ברוב תלמודי התורה ובישיבות נמשכו הלימודים כרגיל . צעיר מחסידי קרלין ששאלתי 
אותו על כך , ענה בתחושת גאווה : " כמו שבמצב חירום החיילים לא יוצאים 
לחופשות , כך גם אנחנו לא מפסיקים בשעה כזאת לעסוק בתורה " . קפמאלידאבל 
היו גם כאלה שהפסיקו . בין תלמידי הישיבות , אזרחי חוץ , היו רבים שמיהרו 
לצאת את הארץ . הם אמרו שההורים בחו"ל דרשו מהם לשוב הביתה . ראשי הציבור 
החרדי ניסו תחילה לעצור בעדם , אולם לבסוף נכנעו . כיבוד אב ואם הוא ציווי 
חשוב פי כמה מלימוד תורה בארץ - ישראל . במקומון הירושלמי " כל - העיר " 
פורסמה ספק בדיחה , ספק ידיעה , על צעיר מניו - יורק שלא נענה לדרישת ראש 
הישיבה שלו בשכונת גאולה וברח לארצות - הברית ; אולם בהיותו חייל מילואים 
בצבא האמריקאי , קיבל שם מיד צו גיוס ונשלח לסעודיה . קפמאבינאת מקומם 
של כמה מאות בני הישיבות מירושלים שיצאו לחו"ל , תפסו כבר בסוף השבוע אברכים 
ובני משפחותיהם שבאו למאה שערים מבני - ברק . האמונה משמשת אמנם מגן טוב , 
אבל בירושלים בטוח יותר . פגשתי בשבת אברך מבני - ברק שבא לשהות בבית אחיו 
בירושלים , ושאלתי אותו אם שאל את פי הרב . הוא ענה לי שלא היה לו צורך 
בכך : שלוש פעמים ביום הוא מברך את השם " החונן לאדם דעת " , והוא השתמש 
בדעת שניתנה לו ונסע מיד לאחר מטח הטילים הראשון לירושלים . 
