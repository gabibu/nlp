ההפצצה הקשה ביותר על תל אביב היתה במלחמת העולם השנייה . ביום שני , ב9 
בספטמבר 0491 , בשעה 4 אחרי הצהריים , הופיעו בשמי העיר מטוסי תקיפה איטלקיים 
שהמריאו מרודוס , והטילו פצצות על רחובותיה . מעולם לא היה אירוע כה קטלני 
בתולדות תל אביב : 711 מתושביה נהרגו בהפצצה ו362 נפצעו ; שבעה נוספים 
נהרגו בכפר הערבי סומייל . יותר מ05 שנה לפני סדאם חוסיין וטיליו , ספגה 
תל אביב את הקשה בפגיעות שנחתו על הארץ במלחמת העולם . תל אביבים ותיקים , 
בני דורו של אבי , זוכרים היטב את מראה ההרס ברחובות והבתים שנחרבו . 
אבל האיטלקים לא נחשבו מעולם לאויבים בנפש כמו הערבים או הגרמנים , ולא 
הותירו אחריהם משקעים מרים . וכך נותרה ההפצצה בזיכרון הקולקטיווי של העיר 
כאפיזודה , וההיסטוריוגרפיה המאוחרת מזכירה אותה כמעט כהערת שוליים . לא 
כך נראו הדברים לבני התקופה . אז , כהיום , עמדה ארץ ישראל בשולי הסכסוך 
הגלובלי , ועיון בעיתוני הימים ההם מגלה שלמרות השוני העצום בנסיבות , 
רק מעט השתנה בהתייחסות היישוב העברי לאירוע ולהשלכותיו . גם אז ראו בהפצצה 
ביטוי לתרומתנו למאמץ המלחמתי של בני האור , גם אז קיוו שהסבל בתל אביב 
יהדק את הקשר עם המעצמה שממעל וגם אז היה הכביש לירושלים עמוס בתל אביבים 
שביקשו לעצמם מקלט . באותו קיץ היה הקרב על בריטניה בשיאו . לונדון ספגה 
את הפצצות הבליץ , וכותרות העיתונים התגאו במספר מטוסי האויב שהופלו , 
ועסקו בחיזוי מועד הפלישה הגרמנית לאנגליה . איטליה הצטרפה למלחמה באיחור , 
וביולי 04 התחממה החזית האיטלקית בים התיכון ובאפריקה . בניטו מוסוליני 
הכריז ב02 באוגוסט על הסגר בכל מושבות בריטניה ושטחי חסותה באזור , ובאותו 
יום נאם וינסטון צרציל בפרלמנט והבטיח שהמזרח התיכון עוד יראה " פעולות 
מלחמה גדולות " . ב82 באוגוסט פירסם אחד מעיתוני איטליה הפאשיסטית את ההצדקה 
לכיבוש פלשתינה : שמירת המקומות הקדושים לנצרות בידי " מעצמה לאטינית " . 
העיתון כתב שהממשלה מנסה להניע את האפיפיור לבקש מהדוצה " ארץ קודש קתולית " . 
בהמשך אף פורסמה התוכנית המלאה להנהגת מינהל איטלקי בפלשתינה , שכמו אלבניה , 
תאוחד עם איטליה . כשפורסמה התוכנית , כבר הגיעו האש והדם לארץ ישראל . 
כבר ב51 ביולי תקפו מטוסים איטלקיים את חיפה , בירת התחבורה והנפט של הבריטים 
בארץ . הם פגעו במיכלי נפט גולמי של " חברת הנפט העיראקית " , והרגו אחד 
מעובדיה . תשעה ימים אחר כך תקפו שוב בעיר הכרמל , שרפו את מחסני חברת 
הנפט ופגעו גם בהדר הכרמל . 64 נהרגו באותו יום . ב6 באוגוסט שוב הופצצה 
חיפה , וערבי אחד נהרג . ההפצצות על חיפה חיזקו את ההכרה שהמלחמה כבר כאן . 
מנהיגי היישוב ושלטונות המנדט החלו במבצע ראשון מסוגו של ארגון כוחות הג"א 
ובניית תשתית מקלטים . ב7 ביולי היו רק 004 מקלטים בתל אביב שהגנו על % 5 
מבתי העיר , ועוד 61 מקלטים ציבוריים ל000 , 3 איש . ימים אחדים קודם לכן 
הגיעו לעיר צופרי האזעקה החדשים , ונלקחו לניסיון בפרדס תל - ליטווינסקי 
( תל - השומר של ימינו ) . הצופרים עמדו בבחינות הרעש . עד להפצצה הגדולה 
מיהרו פרנסי העיר לאשר בניית מקלטים נוספים , והתושבים חיכו ליללת האזעקה . 
התיאורים הפלסטיים מרחובות לונדון המופצצת , והתחושה שזה הולך לקרות גם 
אצלנו , הגבירו את המתח באותו קיץ . פרשני - האינסטנט של היום לא היו קיימים 
אז , וגם לא מוקדי המצוקה והקווים הפתוחים . " ידיעות אחרונות " בכל 
זאת מצא ופירסם מאמר מאת הפסיכיאטר הראשי בצבא הרפובליקאי המובס בספרד , 
שיעץ מה לעשות בעת הפצצה על - פי לקחי מלחמת האזרחים בארצו . " רוב האזרחים 
היו אחוזי פחד נורמלי , ולא נזקקו לטיפול פסיכיאטרי " , הרגיע הדוקטור הספרדי . 
רוחות המלחמה המתעצמות לא השביתו את חיי הקיץ התל - אביבי . לוח האירועים 
של " הארץ " ביום ההפצצה מלמד , שבשעה 6 אחרי הצהריים הוזמנו חברי תיאטרון 
" הבימה " וידידיהם לחגוג את סוף עונת ההצגות ת"ש ; " האוהל " היה אמור 
להעלות את " החייל האמיץ שווייק " , מחזה אקטואלי בעונת ההתגייסות הגדולה 
לצבא הבריטי ; ובאולם יאשה חפץ נפתחה ועידת הציונים הכלליים . הוועידה 
התקיימה כמתוכנן למרות הטבח באזרחי העיר . שווייק נדחה לערב המחרת . הטייסים 
האיטלקים הטילו את הפצצות במרכז העיר , מאלנבי לכיוון בוגרשוב , טרומפלדור 
וקינג גורג , החריבו עשרות בתים והרגו אזרחים רבים שהלכו ברחוב . אחר פנו 
חזרה לדרכם , ללא פגע , וטסו חזרה עד שנתקעו ללא דלק וביצעו נחיתת אונס 
בחוף המערבי של טורקיה . כמקובל במקרים של הפצצת עיר , אפילו בעת חסרת רחמים 
כמו מלחמת העולם השנייה , פירסמה ממשלתו של מוסוליני באותו ערב הודעה רשמית , 
לפיה יעד ההפצצה היה התשתית הצבאית של פלשתינה . איטליה טענה שמטוסיה התקיפו 
את נמל יפו , פגעו קשה במתקני הנמל ובמחסנים וגרמו דליקות עזות . אבל האזור 
שהופצץ היה רובע מגורים ומסחר , ורבים מהנפגעים היו בעיצומו של יום עבודתם . 
גם אז אסרה הצנזורה הצבאית לפרסם את מקום הפגיעה המדויק ; אך אפשר היה 
לגלותו , כי כתובות הנפגעים פורסמו במלואן : רחובות טרומפלדור , בוגרשוב , 
חיסין , בר - כוכבא , סירקין . סופר " הארץ " שעשה למחרת " משוט במקומות 
ההרס בתל אביב " ראה את שכונת הצריפים נורדיה ( במקום שעליו ניצב היום 
דיזנגוף סנטר ) , שבתיה נשרפו על יושביהם . הוא ביקר בבית הכנסת ברחוב 
טרומפלדור שקירו נעקר , עזרת הנשים נהרסה ואומרי התהילים הזקנים נספו . 
ארון הקודש לא נפגע . ברחוב צר , לא רחוק משם , התמוטטו הבתים לרחוב 
וקברו את העוברים ושבים ובהם גם חמר וארבעת חמוריו , אשה שאחזה חבילה בידה 
והתרסקה , ילד שנהרג כשאופניו הוטחו בקיר . בפינת קינג גורגדיזנגוף נשרפו 
ארבעה צריפים , ובהם זה של הסנדלר קויפמן , שמכונתו נותרה למעצבה כזכר 
לבעליה ההרוג . בצריף הסנדלר נהרגו קויפמן ואשתו , שבאו תל - אביבה אך 
שנה וחצי קודם , והבית"רי יצחק פוגאן , שהגיע זה מקרוב כמעפיל , וטייל 
עם בחורה בשכונה . זו נתקלה באבן , עקב נעלה התפרק ופוגאן הלך לתקן את 
הנעל בסנדלרייה הסמוכה . כשהגיע לשם החלה ההפצצה . לבחורה לא קרה דבר . 
ברחוב ראשי ( כנראה אלנבי ) " נפלו שתי פצצות באמצע הכביש . כל החלונות 
שבסביבה נשברו , האצטבאות של הסחורות נהרסו והסחורות נחרבו " . במלון סמוך 
נהרג אחד האורחים . בסמטה נפלו שתי פצצות , עוברת אורח נהרגה וילדה נפצעה . 
והיו מעשי נס : בית שהתמוטט כולו ויושביו יצאו ללא פגע . מוכר הגזוז , 
שהקיוסק שלו כבר נחרב פעם בידי אוטו משא , הלך לבקר חבר וניצל כשפינת המימכר 
שלו הושמדה . תינוק שהיה בעריסתו ויצא בלי פגע . " ידיעות אחרונות " 
סיפר על בחור שישן על הגזוזטרה שבביתו , וכשזו התמוטטה יצא בלי סריטה וגמר 
אומר להתגייס לצבא ולנקום בתוקפים , ועוד סיפר על מחלקת החלב שברחה למקלט 
ובצאתה מצאה את אופניה וכדי החלב מרוסקים , ועל אחר שעף לגובה עם צריפו 
ויצא ללא פגע . רשימות ההרוגים והפצועים , וקטעי ההספד שפורסמו לאחר ההפצצה , 
מציירים פרופיל מדויק למדי של אוכלוסיית העיר באותם הימים . רוב הנפגעים 
היו צעירים , ילדים ובני נוער , אנשי עמל ומסחר זעיר , מנהל פנקסים , 
פקידי עירייה , מורים ועקרות בית . אחד ההרוגים , צבי פרלמן , היה חתן 
פרס ביאליק ; אחר היה מנהל המכונות של החברה לקירור ואספקה . כמעט כולם 
אנשי העלייה הרביעית והחמישית , שעלו ממרכז אירופה ומזרחה שנים מעטות קודם . 
העיתונות מלאה בשבחי אנשי מד"א , פקחי הג"א והחיילים האוסטרלים , על פעולתם 
המהירה בפינוי הנפגעים והשלטת הסדר . השלטונות שיבחו את התנהגותו המופתית 
של הקהל . הפצועים הועברו לבתי החולים אסותא , דנציגר והדסה ולבית הספר 
הכרמל , שהוסב לבית חולים מאולתר . למקום הגיעו מיד ראש העירייה , ישראל 
רוקח ומושל המחוז , מר קרוסבי , ששיבחו את התנהגות התושבים והמחלצים . 
למחרת ביקר בעיר גם הוד מעלתו הנציב העליון , סר הארולד מק - מייקל . 
" ה . ם . " , כפי שכינוהו העיתונים , " לא פילל שיראה סימנים כאלה של 
אכזריות עד כדי אפשרות הפצצתה של תל - אביב , הידועה בעולם כולו כעיר שקטה " . 
ה . ם . גם תרם עשרה לא"י מכיסו למען נפגעי ההפצצה , והבטיח לעשות אצל 
השלטונות בלונדון לתשלום פיצויים לנפגעים . גם צרציל שלח מברק תנחומים לראש 
העירייה . ההרוגים הרבים הובאו למנוחות בהלוויה המונית שיצאה אל בית הקברות 
בנחלת יצחק , שם נחפרו שלוש שורות של קברים משותפים . " חלל האוויר נזדעזע 
מזעקות האימים של קרובי ההרוגים " , מסר " הארץ " . אחדים מההרוגים , שלא 
זוהו , נטמנו כאלמונים ופניהם צולמו לשם זיהוי בעתיד . תגובת היישוב היתה 
מעורבת . בזעם הנורא ובאבל הכבד נמהלה גם נימה אופטימית של גאווה חלוצית : 
עברנו עוד מבחן חניכות בדרך להיות עם חופשי בארצנו . " סילקנו עכשיו חלק 
מהחשבון שהיה לנו עם תושבי לונדון . שאבנו גבורה ממעיינות הגבורה של לונדון , 
ואף הם יוכלו לקבל עידוד מברית דמים זו שכרתנו אתם " , כתב מאמר המערכת 
של " ידיעות אחרונות " . " תושבי תל אביב לא הכזיבו , ואף בתי העיר לא 
הכזיבו " , המשיך העיתון שבאותו יום סיפר בגאווה על השתאותם של מהנדסי העירייה 
מיכולת העמידה שגילו הבתים החדשים בני שלוש הקומות . מקום הרבה פחות בולט 
תפס בעיתון " הארץ " הקטע הקצר , שסיפר על שהתרחש בכביש לירושלים שנחשבה 
גם אז כעיר קודש חסינה מהפצצות אויב . " תנועה בין - עירונית מוגברת בלטה 
אתמול , ביום ההפצצה . מאז הבוקר רבו הנוסעים מתל אביב לירושלים באבטובוס 
ובמכוניות פרטיות ובטקסי . הדוחק ליד משרדי חברות התחבורה הבין - עירוניות 
היה גדול , והנוסעים קיבלו מספרים שלפיהם נקבע תורם לנסיעה . היו שחיכו 
לתורם כמה שעות " . מאמר המערכת של אותו יום אף המליץ להוציא את הילדים והנשים 
מהעיר . רק כעבור שנים גינה שמעון סאמט בעיתון את " הבריחה " כתופעה מדאיגה , 
וסיפר על רבים שפינו בעגלות את מטלטליהם והעבירום לעיר הקודש . ההפצצה 
אף הורידה את מחירי הנדל"ן בתל אביב , לדבריו , והקפיצה את דמי השכירות 
בירושלים ובמושבות . קפמאליד4הימים שאחרי ההפצצה הוקדשו לתיקון הנזקים , 
לאיסוף תרומות למען הנפגעים ולתשלום הפיצויים . נציג העדה הספרדית , מר 
פיטשון , טען כבר חמישה ימים אחרי ההפצצה שאין לקפח את הנפגעים מבני עדתו . 
אך התשלום התעכב , ושלטונות המנדט עדיין עסקו בכך ב6491 . תשעה ימים אחרי 
ההפצצה תקפו הבריטים את הבסיס האיטלקי ברודוס , והעיתונים עלצו על הנקמה 
בתוקפים חסרי המצפון . חיפה הופצצה שוב באותו סתיו , ועשרות מתושביה נהרגו . 
בתל אביב היו אזעקות שווא רבות , עד שתשעה חודשים אחרי ההפצצה הגדולה , 
ב21 ביוני 14 , הופצצה העיר שוב בידי האיטלקים בהתקפת לילה . הפעם נפגע 
המוסד הגריאטרי " בית האינוואלידים " , ברחוב אבן גבירול פינת מרמורק של 
היום , ו21 משוכניו נהרגו . ערבייה מיפו מתה מפחד . מטוסי הקרב הבריטיים 
הניסו את האיטלקים , שלא שבו עוד לתקוף את העיר העברית שלחוף הים התיכון . 
התושבים היו מוכנים טוב יותר , אך גם בפעם הזו נמלטו רבים לירושלים ולכפרים , 
" שם נוצלו באופן מחפיר על ידי בעלי בתים ובעלי דירות ריקות " , כפי שכתב 
לימים סאמט . התנאים אכן השתפרו מאז : ב1991 אפשר לפחות לנסוע לאילת , 
ולשלב את הבריחה עם נופש בעיר השמש הנצחית . 
