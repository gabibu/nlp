כל השכירים במשק יקבלו את מלוא משכורת ינואר . הסדר זמני על כך הושג אתמול 
בין ההסתדרות , הממשלה והמעסיקים הפרטיים , נוכח חשש כי מבחינה משפטית 
המלצת הג"א להימנע מיציאה מהבתים אינה מחייבת את המעסיקים לשלם את מלוא השכר . 
שר האוצר , יצחק מודעי , הודיע אתמול כי אם המשק יחזור לתפקוד מלא , 
פרט לבתי הספר הייסודיים והגנים , תבוא הממשלה בדברים עם ההסתדרות והמעסיקים 
כדי לנסות ולהבטיח שאמהות לילדים קטנים שנאלצו להישאר בביתן , יפוצו על 
אובדן שכרן במקרה הצורך . ההסתדרות תבעה אתמול מהממשלה להבהיר לאלתר את המצב 
החוקי הנוגע לחובות ולזכויות העובדים שנקראו להישאר בבתיהם , ובשל כך נמנע 
מהם להגיע לעבודה . על פי החוק הקיים , קריאת הג"א לאזרחים ללא הכרזה רשמית 
על משטר הג"א במדינה אינה מחייבת את המעסיקים לשלם את מלוא השכר . ההסתדרות 
הופתעה מהטענה כי במדינה לא הוכרז רשמית משטר הג"א , הקובע תשלום שכר מלא 
לעובדים . שלשום פנה ראש האגף לאיגוד מקצועי , חיים הברפלד , לוועדת הכספים 
של הכנסת שתסדיר ללא דיחוי את האנומליה חסרת התקדים שנוצרה במשק , כאשר 
השכירים מובטלים מאונס מבלי שנקראו לשרות מילואים תמורתו הונהגו הסדרים 
כספיים מתאימים . הברפלד אמר אתמול שהמצב בלתי נסבל , ובהעדר חקיקה מתאימה 
או תקנות מחייבות המתאימות לנסיבות שנוצרו במצב החירום המיוחד , עובדים 
עלולים להנזק בשכרם ואולי גם בשמירה על מקומות עבודתם . אתמול נפגשו נציגי 
האוצר , ההסתדרות ולשכת התאום של הארגונים הכלכליים , והסכימו על הסדר 
זמני הפותר בשלב ראשון את בעיות תשלום המשכורות לחודש ינואר . בימים הקרובים 
ייערכו התיעצויות בין שלושת הגורמים והנושא ייבחן משפטית , כדי לקדם אפשרות 
של פגיעה בעובדים אם מצב החירום יימשך זמן רב , במהלכו יימנע משכירים לחזור 
לעבודתם . קפידבינהיום יקיים היועץ המשפטי לממשלה , יוסף חריש , התייעצות 
עם נציגים משפטיים של מערכת הביטחון ומשרד המשפטים בעניין מצבם החוקי של 
העובדים שנעדרו בימים האחרונים מעבודתם . הממונה על יחסי העבודה במשק , 
נחמן אורי , אמר אתמול כי במלחמת ששת הימים היה תקדים לתשלום מטעם האוצר 
לעובדים שנעדרו בעת משטר הג"א . במלחמת יום הכיפורים , שבה לא הוכרז משטר 
הג"א , לא שולם פיצוי כזה , אלא הוקמה קרן לתשלום למי שגוייסו בלבד . לדבריו , 
השאלה כיום נחלקת לשניים : השלב הראשון , מיום חמישי שעבר עד אתמול בבוקר , 
שבו שהו כמעט כל התושבים בבתיהם ; ושלב שני , בו חודשה העבודה בחלק מהמדינה , 
פרט למורים . אורי אמר כי אפשר לפתור את הבעיה בשני אופנים : לנכות מימי 
החופשה של העובדים את ימי ההיעדרות מהעבודה , או שמחצית ימי ההיעדרות ינוכו 
מימי החופשה של העובדים והיתר יהיו על חשבון המעסיק . קפידבינחברי הכנסת 
אברהם בורג ( מערך ) , יאיר צבן ( מפ"ם ) ורן כהן ( רץ ) יזמו הצעות 
חוק להבטחת שכר העובדים בימי " עוצר הטילים " . שלושת הח"כים הגישו הצעות 
חוק שעניינן שמירת זכויות העובדים ושכרם בגין ימי החירום שעליהם הוכרז עם 
פרוץ הקרבות , וכן להבטיח שכר להורה לילד עד גיל 21 , שנבצר ממנו להגיע 
לעבודתו בזמן השבתת מוסדות החינוך . הצעות החוק קובעות כי המעסיקים יהיו 
חייבים בתשלום שכר לעובדיהם , כאילו לא נפסקה עבודתם . היום הראשון להיעדרות 
ינוכה מימי החופשה של העובד , היום השני יהיה על חשבון המעסיקים , ומהיום 
השלישי להיעדרות ואילך ישופה המעסיק על ידי האוצר . הצעות החוק , הבאות 
לתקן את חוק הארכת מועדים , קובעות כי שר הביטחון או מי שהוא הסמיכו לכך 
רשאי להכריז על שעת חירום חלקית , שבמסגרתה יפעלו הכללים האמורים . כמו 
כן קובעות ההצעות כי יראו למפרע את הכרזותיו של דובר צה"ל כאילו ניתנו מתוקף 
הצעת חוק זו . שלושת הח"כים אומרים כי אין להשלים עם מצב שבחסות ערפל משפטי 
ואובך חוקי ישללו מעובדים את שכרם וזכויותיהם הסוציאליות למשך ימים לא מועטים , 
בשעות שהם נהגו כאזרחים ממושמעים , פעלו לפי הוראות הממשלה והאימנו כי 
בעשותם כך הם נוהגים על פי החוק וצורכי הביטחון . קפידביננציב שירות המדינה , 
מאיר גבאי , אמר כי % 5708 מעובדי המדינה הגיעו אתמול לעבודה . הנציב פנה 
אתמול באמצעות הרדיו אל עובדי המדינה , והודיע כי העבודה במשרדי הממשלה 
מתנהלת שוב כסידרה . הוא מסר כי כל השירותים שנותנים משרדי הממשלה חייבים 
להינתן בכל האיזורים שבהן היה אפשר לצאת לעבודה על פי הוראות דובר צה"ל . 
בהתייחסו לניכוי ימי ההיעדרות משכר העובדים , ציין גבאי כי הנושא מצוי בטיפולו 
של שר האוצר , יצחק מודעי . " כל מה שיוחלט בעניין שכר העובדים שנעדרו 
לגבי כלל המשק , יחול על עובדי המדינה " , אמר נציב שירות המדינה . 
