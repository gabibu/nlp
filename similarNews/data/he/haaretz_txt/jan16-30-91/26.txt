הוא הגיב בחריפות רבה על הידיעה כי באוניברסיטת דיוק הוקם סניף של אן - 
אי - אס , היוצא למלחמת חורמה בפי - סי . בשיחה ממושכת במשרדו הגדיר פיש 
את עצמו כאיש האמצע . אולי , אמר , הסערה אינה בדיוק כפי שהיא נראית . 
אולי היא קשורה פחות לפוליטיקה מאשר לקריירות , פחות לאנרגיה מאשר לעייפות 
חומר . " כל אותם ויכוחים " על הקלסיקה הספרותית , על הרלוונטיות של 
תיאוריה ספרותית , על מידת הקבילות של התבטאויות גזעניות בקמפוסים , " הם 
בעצם אותו ויכוח " . הוויכוח על השוני . הרעיון שאוניברסיטאות נפתחות למגוון 
של גישות שונות ללימוד מזעזע אנשי אקדמיה רבים . הם כותבים ספרים , " ולכל 
אותם ספרים יש עלילה זהה " . הוא אינו נותן אמון בעלילה . פיש טוען שהאידיאולוגיה 
של כור ההיתוך , שמשלה בכיפה בשנות ה05 , הוחלפה במה שניתן לכנות אידיאולוגיה 
של שינוי . " במקום לתרום את הזהות הגזעית , הלאומית או אפילו המינית 
הספציפית שלך למכלול , אתה מדגיש את ההבדלים ואפילו מפריז בהם . לפתע 
התעוררת ומצאת שהעולם של שנות ה05 אינו יותר העולם שבו אתה חי " . פיש רואה 
תזוזה דומה בעולם האקדמיה . פרופסורים נאלצים " להצטייד מחדש מדי 81 חודשים . 
ברגע שגמרת להשתלט על מערכת הדוקטרינות האחרונה , צצה חדשה . רק נקלט 
הסטרוקטורליזם והגיע הפוסט - סטרוקטורליזם . רבים עדיין לא התמודדו אתו , 
אבל הוא כבר הוחלף על - ידי פוסט - מודרניזם , פמיניזם רדיקלי , היסטוריציזם 
חדש , שגלש אז להיסטוריציזם חדש אנתרופולוגי כנגד היסטוריציזם חדש מטריאליסטי 
תרבותי " . ומה באשר לקלסיקה ? האם תושלך לזבל ? האם לא תהיה יותר בנמצא 
תרבות משותפת ? " אני חושב שהתשובה היא לא " , אומר פיש . " מה שמתרחש 
הוא ריבוי של חומרים שיש ללמוד אותם , ואפיון מחדש של יצירות שהיו במשך 
תקופה ארוכה חלק מהקלסיקה " . הגודש הזה יכול לעייף , אך הוא גם מרגש . 
