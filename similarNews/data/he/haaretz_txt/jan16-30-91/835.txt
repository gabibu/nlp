במכתבו ב"הארץ " מ1 . 01 טוען רן כרמי , כי לו הוחלט על נסיגה מהשטחים , 
היה ביצוע ההחלטה נמשך שנים , ובזמן זה היינו נאלצים להקריב קורבנות מדי 
יום . בהעמידו את התסריט בצורה כזו , הופך מר כרמי את סדר האירועים . שכן 
הנסיגה תבוצע , אם תבוצע , כדי להגיע לפתרון מדיני סופי , ותהיה מותנית , 
בין השאר , בהפסקת פעולות הטרור . פרט לכמה פנאטים קיצוניים וכאלה יש 
גם במחננו מבצעי פעולות הטרור נוקטים אותן קודם - כל כדי להביא לשחרור השטחים 
מהכיבוש . אין זה הגיוני אפוא להניח שהטרור יימשך כאשר ממשלת ישראל תביע 
את הסכמתה לנסיגה . ברור לכל הצדדים שאת הנסיגה אפשר ליישם רק בשלבים ובמשך 
תקופה ארוכה , ואף ניתן להפסיקה או לבטלה כאשר הצד השני לא עומד בתנאים . 
חולונקפמאביגסוללות אחדות של טילי " פטריוט " שבעבור חלקם שילמנו והאחרים 
ייתכן שיילקחו מאתנו עת יעבור זעם אינן תמורה הוגנת בעבור האיפוק שמפגינה 
עתה ישראל נוכח התוקפנות העיראקית . אי - הבלגה של ישראל היא אסון לקואליציה 
האנטי - עיראקית , ואילו בעבורנו היא אינה בהכרח צורך השעה . שוויו של 
האיפוק רב בעבורם מכדי שיוערך בכסף , ולכן יש למכרו במחיר משולש : כספי , 
צבאי ומדיני תשלום הולם לסחורה מבוקשת , כמקובל בשוק חופשי . בל נשכח : 
הפרופיל הנמוך זיכה אותנו רק בתשלום מגוחך , שהסתכם בערבות ארצות הברית 
להלוואה של ארבע מאות מיליון דולר , בשלושה תשלומים . השעה לתבוע את התשלום 
היא עכשיו ולא מחר , ולקבלו מיד ולא בשיק דחוי . מחר , במקום למסור בידינו 
שיקים כתשלום , יציגו בפנינו שטרות לפירעון , אף אם אינם שלנו . גם יפגינו 
כלפינו נחרצות לא פחותה מזאת שהראו לסדאם , אם כי בדרכים עדינות יותר . 
זאת השעה להציג תביעות משלנו , לקבל וגם להזכיר לאומות הקואליציה חזור והזכר 
מהי העמדה שאותה נוקטים בסכסוך בני טיפוחיהם הסאדו - פלשתיניים , ובכך לנסות 
לסתום את הגולל על רעיונות שונים , שהגשמתם תתברר במאוחר כלא - נוחה להם 
כמו שאינה נוחה לנו . בת ימקפמאביגלמרבה האירוניה דווקא שיעורי הצלחה גבוהים 
של צוותי סוללות הפטריוט עלולים להביא את סדאם חוסיין להחליט על שיגור טילים 
בעלי ראש כימי נגד האוכלוסייה האזרחית , ונגד מטרות צבאיות ואו אסטרטגיות . 
כל זאת בהנחה , לא מאושרת עדיין , שיש לעיראק ראשים כימיים לטילים שלהם . 
כידוע אחת מהבעיות של מתכנני הראשים הכימיים היא כיצד לגרום לחומר להתפזר 
ביעילות . לשם כך דרוש מנגנון מדויק ש"יידע " בדיוק היכן נמצא הראש הקרבי 
ושיגרום פיזור אחיד של החומר הנמצא בראש הקרבי מעל המטרה הנבחרת . הפתרון 
הפשוט ביותר הוא כמובן כמו בראש הנפיץ , מרעום המופעל עם הפגיעה . במקרה 
זה הפיזור אינו אחיד ואינו על שטח נרחב . יירוט מוצלח של הטיל בעל ראש קרבי 
כימי עלול לגרום לחומר הלחימה הכימי להתפזר בגובה מעל למטרה ( אולי לא זו 
שנבחרה ) , לשקוע לעבר פני הקרקע ולזהם את מה שמתחתיו . כמובן שהדבר תלוי 
בכמה גורמים שעליהם אין ידוע לנו מאומה . הראשון , האם מכל הגז אכן יתפוצץ 
מפגיעת הפטריוט . הגורם השני הוא איזה סוג גז יש בראש הכימי , כבד או קל , 
( משמע משקלו המרחבי של הגז ) דבר שיש לו השפעה מכרעת על אופן פיזור הגז . 
וגורם נוסף בעל חשיבות הוא משטר הרוחות השורר בגבהים השונים , שדרכם עלול 
ענן הגז לחלוף . ראשון לציונקפמאביגהעדר התגובה מצד ישראל על מטחי הטילים 
העיראקיים הביא לה להישגים בטווח הקצר אך גרם לה נזקים חמורים בטווח הארוך : 
אובדן כושר ההרתעה : הימנעותה של ישראל להגיב על פגיעה באוכלוסייה האזרחית 
עלולה להביא לידי כך שבמלחמה הבאה , אם תבוא , לא יהססו הנלחמים בנו לפגוע 
באוכלוסייה האזרחית , דבר שממנו נמנעו עד היום . קבלת מרות ארה"ב : הסתבר 
לארה"ב כי ישראל מוכנה לוותר על עקרונותיה וכי אפילו דם יהודי אפשר לקנות 
בדולרים אמריקאיים , ( והחשבון הרי כבר הוגש ) . ובעניינים שבעיני ארה"ב 
נראים פחות עקרוניים היא תוכל אף לכפות ביתר עקשות את דעתה על ישראל . אובדן 
אמינות : ממשלת ישראל מאבדת אמינותה כלפי הציבור הישראלי והעולם כולו , 
לאחר שהתבדו הצהרות מנהיגיה מלפני המלחמה , ואזהרותיהם על " מכה חזקה 
וכואבת " במקרה של התקפה עיראקית על ישראל . הכל הניחו , בעקבות הצהרות 
אלה , שבידי צה"ל היו פתרונות אופרטיוויים המתאימים למצב מלחמה . ועתה 
מתברר שמי שמממש הצהרותיו הוא דווקא שליט עיראק . ירושלימקפמאביגהעוצמה הצבאית 
העיראקית צוידה , נבנתה ותודרכה בידי הרוסים , הגרמנים והצרפתים . מכונת 
המלחמה הזו , הכוללת נשק קונוונציונלי , ביולוגי וכימי , היא תוצר אירופי . 
הכלים , החומרים , המכשירים , המידע , הייעוץ וההדרכה שנתנו לסדאם 
חוסיין את הכוח לאיים על האזור והעולם כולו , באו מגרמניה , צרפת ובריה"ם . 
חלק גדול של המשלוחים הצרפתיים והגרמניים לעיראק נעשו בחסות ערבויות ממשלתיות 
נדיבות . קונצרן הנשק האירופי " אורומיסיל " , המשותף לשתי מדינות אלה , 
סיפק לעיראק מערכות נשק מוגמרות . שתי מדינות אלה הן האשמות האמיתיות לפרוץ 
המשבר והמלחמה במפרץ . הוסיפו לכך את הקומוניסטים הרוסים שסיפקו גם הם כמויות 
גדולות של נשק קונוונציונלי , והרי לכם ברית משולשת של כל " רודפי השלום " , 
המציתים מלחמה . השמאל הסוציאליסטי הצרפתי והימין השמרני הגרמני , השולטים 
בארצותיהם , חברו יחדיו עם הרוסים לברית בלתי קדושה , שבנתה ולא מנעה את 
עוצמתה של עיראק . שתי מדינות אלה ימשיכו להפריח סיסמאות סולידריות וידידות 
כלפי ישראל , ארה"ב והאו"ם , אך הן האשמות האמיתיות למשבר ולקרבות . 
