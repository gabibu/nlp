בהנחה שהאמריקאים החליטו על מלחמה , ההתלבטות היחידה היא בשאלת בחירת העיתוי 
האופטימלי מבחינתם לתקיפה . בהקשר זה רצוי לשמור על כמה כללים : הכלל הראשון 
אומר שיש לעשות בדיוק את מה שהאויב חושב שאתה לא הולך לעשות , או לא לעשות 
מה שהצד השני חושב שתעשה . האמריקאים הוכיחו כי שמרו על הכלל הזה כאשר לא 
פתחו במתקפה מיד כשפג האולטימטום , כי לכך ציפו העיראקים ואולי העולם כולו . 
כלל שני שיש לקחת בחשבון בעת קביעת העיתוי למלחמה , הוא איזה מהלך נותן 
את הדיווידנד הטוב ביותר לצד התוקף , כלומר מהלך שיכול להבטיח את הוצאת 
הצד השני משיווי - משקלו . בהקשר למפרץ למשל , התקפת לילה שבה לאמריקאים 
יש יתרון ברור , יכולה לשרת מטרה זו . ההתלבטות שלנו אז היתה בין ריכוז 
הכוח על פחות יעדים שתוצאתו תהיה יותר מהממת , לבין פיזור המאמץ על יותר 
יעדים עם תוצאות פחות מהממות . בסופו של דבר הכרענו בעד האופציה הראשונה . 
אחר כך נותרה קביעת שעת התקיפה . היינו הראשונים בתולדות הלוחמה האווירית 
שלא התחלנו תקיפה לא באור ראשון ולא באור אחרון , אלא בשעה " משונה " 
כמו 54 . 70 בבוקר , לא בשעה עגולה ולא בחצי שעה . שעת תקיפה זו נקבעה 
בהסתמך על כמה דברים . למשל , זו שעה שבעלי תפקידים בכירים נמצאים בדרך 
מבתיהם למשרדיהם . טייסי חיל האוויר ישנו טוב בלילה האחרון לפני התקיפה . 
זו גם שעה שהטייסים רגילים להתחיל את טיסות האימונים שלהם וכן שעה שבה תנאי 
אור השמש ומזג האוויר הם הטובים ביותר , ואין ערפילים . ניתן להשיג הפתעה 
טקטית , לא הפתעה אסטרטגית . הוכחנו זאת במלחמת ששת הימים . חרף תקופת 
ההמתנה הארוכה שהכל ידעו שמלחמה תהיה והשאלה היא רק שאלה של המועד , הפתענו 
את האויב הפתעה טקטית מלאה . ניתן להשיג הפתעה כזו בתנאי יסודי אחד , שהצד 
היוזם לא יעשה מה שהצד השני מצפה שיעשה . היוזמה נמצאת בידי האמריקאים . 
הם חייבים לתרגם אותה להישג טקטי מרשים , זו תהיה ההפתעה . לדעתי , כל 
יום שעובר בלי תקיפה יכול רק להביך ולהגביר את אי - הוודאות אצל הצד השני , 
אז הנחתת התקפה ביום מסויים יכולה בהחלט להפתיע אותו . הפתעה היא פונקציה 
של מה הצד השני מצפה ממך . מאוד ייתכן שהעיכוב אצל האמריקאים הוא רק בשל 
מגבלות פוליטיות . בעיקרון אין מלחמה שצד אחד לא יכול להפתיע את האחר . 
אך לדעתי , אם האמריקאים יתמהמהו מעל יומיים שלושה , הם עלולים לאבד קצת 
מיתרונם . כדי להשיג את האפקט המירבי יהיה עליהם לתקוף ביומיים הקרובים . 
האמריקאים יכולים למנוע מהלך הפתעה כזה של הצד השני . יש להם אמצעים משוכללים 
לדעת מה בדיוק נעשה אצל העיראקים . אם ארה"ב לא תתקוף כלל את עיראק זאת 
תהיה הפתעה גדולה . אף שהסיכויים לכך קטנים , קיימת אפשרות שזה יקרה דווקא 
עכשיו אחרי שסדאם חוסיין הוכיח את " אומץ לבו לעולם הערבי כאשר לא נכנע 
לאולטימטום האמריקאי . בזה השיג את מה שרצה ועכשיו אולי יסכים לנקוט באיזשהו 
מהלך שיביא לנסיגתו מכוויית מבלי שתיירה יריה אחת , אבל הסיכויים לכך קלושים . 
ההפתעה חוסכת לצד המפתיע אבידות רבות , מעניקה לו במהירות יתרון ברור בשדה 
הקרב ובכך מאפשרת לקצר את משך הלחימה ולהגיע להכרעה בשדה הקרב תוך זמן קצר 
יחסית . אבל לא תמיד הפתעה מבטיחה ניצחון למפתיע במלחמה כולה , זה הוכח 
לגבי היפאנים שהפתיעו את האמריקאים בפרל - הארבור , אך הובסו במלחמה כולה . 
חלק מהפרסומים האלה נועדו להטעות את האויב . גם אנחנו ערב מלחמת ששת הימים 
פעלנו בצורה דומה , קיימנו דיאלוג של הטעייה עם האויב , אבל עדיין אסור 
לפרסם על כך דבר למרות שחלפו כבר 32 שנה . מטוסים מתוחכמים דורשים טייסים 
מתוחכמים ומיומנים יותר . הציוד המשוכלל מטיל עומס גדול יותר על הטייס מאשר 
בעבר , ולכן האתגר והקושי גדולים יותר . מטוסים מתוחכמים לא הופכים את 
הטייסים לרובוטים . במצבים כאלה אין זמן להרהורים פילוסופיים , עסוקים מדי 
בעשייה . יש תחושה של אחריות גדולה . הייתי אומר כי במידה מסויימת מצבו 
של מפקד הכוח האווירי האמריקאי במפרץ טוב מהמצב שהייתי נתון בו לפני מלחמת 
ששת הימים . עליו להתחשב פחות בכוחות הים והיבשה . זה עושה את החיים קצת 
יותר קלים . אני לא מקנא בו . מלחמה זה לא דבר שצריך לרצות אותו . אם 
לומר את האמת אני מתגעגע להיות עכשיו בחיל האוויר שלנו . אני מתאר לעצמי 
את האווירה עכשיו בחיל . חבל שאי אפשר להעביר לרחוב הישראלי את אווירת האופטימיות 
והביטחון העצמי הרב שמרגישים בחיל האוויר ברגעים אלו . אני בטוח שאם היינו 
משחררים קצת יותר מידע לציבור , הוא היה נרגע ולא היינו עדים לחרדות ולתופעות 
של פאניקה . אך מקבלי ההחלטות שנכוו בעבר מוועדות חקירה למיניהן , לא מוכנים 
כנראה לקחת כל סיכון ומעדיפים אפילו להגזים בתיאור המצב ובלבד שלא יואשמו 
אחר כך בשאננות כביכול . נדמה לי שהפעם הם הגזימו ואפשר היה לעשות להורדת 
המתח והחרדות על - ידי שחרור יותר מידע מבוקר . אני משוכנע שמשפחת חיל האוויר 
רגועה הרבה יותר ואינה שותפה לחרדה שתקפה חלק ניכר מהציבור . 
