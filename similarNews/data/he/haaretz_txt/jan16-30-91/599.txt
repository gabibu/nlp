צד מי אתה מתייחס על הקוף ? " פנה בעת ויכוח ציבורי הבישוף מווילברפורס 
אל תומאס האקסלי , ידידו הנאמן של דארווין , " מצד אביך או אמך ? " 
צחוק רם פרץ באולם . " אלוהים נתנו בידי " , לחש האקסלי וקם להשיב : אין 
הוא בוש להיות נצר לבית שוכני - עצים , הכריז , אבל אילו היה אבי אבותיו 
אדם מסוגו של הבישוף הנכבד , כי אז ודאי היה מתבייש . האקסלי , כדארווין , 
היה אנגלי רהוט - דיבור ואמן אימרות - הכנף , והם הטביעו מסורת בספרות 
על האבולוציה עד ימינו : סגנון כתיבה חינני ושובה - לב . " הסבריו של גולד " , 
קובעת ההוצאה על עטיפת " בוהן הפנדה " , " משופעים חן , יופי , עניין 
ואלגנטיות , תכונות שמעולם לא איפיינו את הכותבים על מדעי הטבע " . אני 
מוכן לסלוח הפעם להוצאת " דביר " על סילוף שחצני זה בזכות עבודת התרגום 
הטובה שעשתה לספר . מלבד זאת , גולד הוא באמת אחד המעולים שבסופרי המדע 
בימינו . במשך שנים נהג גולד לכתוב מאמרים על זואולוגיה וטבע בכתב - עת מדעי - 
פופולארי , ואותם קיבץ לספרים ( מאז היות דארווין " יצא בעברית בהוצאת 
" מסדה " ) . הוא שוזר סוגיות מעניינות בביולוגיה ( האם חיידקים מנווטים 
על פי השדה המגנטי ? ) עם שאלות לא פחות מעניינות על האנשים שעשו אותה 
( מדוע פחד לואי הגאסיז מהרגליהם המיניים של הכושים ? ) . פה ושם הוא 
מביא לנו כמה מחלוקות מדעיות היישר ממכבש הדפוס , באופן הגורר אף את הקורא 
לעניין השנוי במחלוקת . האבולוציה , מדגיש גולד , אינה תהליך תבוני בעל 
תכלית . כל המבנים המורכבים לבלי - האמן שמציג בפנינו הטבע , מכנף - הפרפר 
ועד מוח האדם , צמחו בתהליך אקראי עיוור . הא ראייה , שכאשר חוקרים את 
המבנה שלהם לפרטיו , מתגלית מלאכת הבנייה של הטבע כמסכת אלתורים מחוכמת . 
אפשר לדמות תופעה זו לתושב הכפר הבונה את ביתו בהדרגה ככל שידו משגת : 
חדר השינה לשעבר מתחבר עם המטבח , המרפסת נסגרת ונעשית לחדר חדש וכך הלאה . 
באופן דומה התפתחה כנף הציבור מרגל הזוחל ואוזן היונק מזימי הדו - חי . 
השערה אחת של גולד , הנוגעת לתולדות הביולוגיה , הותירה אותי פעור - פה : 
זוכרים את " האדם מפילטדאון " ? ליצן אלמוני צירף בראשית המאה לסת אוראנג - 
אוטן לגולגולת אדם והטמינה כפח לפליאונטולוגים , שנפלו היישר למלכודת והשתקעו 
ב"חוליה חסרה " זו שבין האדם והקוף . מי היה האחראי לתעלול זה שעשה מדענים 
רבים לחוכא ואיטלולא ? לגולד תשובה חדשה : טייאר דה שארדן , דמות מפורסמת 
של כומר , פליאונטולוג ופילוסוף בעל - שם . לדעת גולד מיהר טייאר להתחרט 
על מעשהו , אולם משעה שיצא העניין משליטתו והפך לשערורייה עולמית כבר לא 
העז לפצות פה . תחילה סירבתי להאמין כי אותו הומאניסט ישועי אפוף - הגיגים 
היה מסוגל למעשה - קונדס כה נבזי , אבל מסכת ההוכחות והעדויות הנסיבתיות 
שמציב גולד היא ספרות - בלשים ממש , והיא מצטרפת להרשעה די משכנעת . אחרי 
ככלות הכל , גם מיסטיקאים השרויים בעולמות הרוח היו פעם אנשים צעירים וחומדי - 
לצון . בפרקים העוסקים בהיסטוריה של הביולוגיה דן גולד באריכות בתיאוריות 
" מדעיות " שהיו בעצם אידיאולוגיות גזעניות ושוביניסטיות במסווה מדעי . 
מי היה מאמין שדאון , הרופא האנגלי שעל שמו נקראת התסמונת הידועה , טבע 
את המונח " מונגולואידיות " מתוך אמונה שהמדובר בנסיגה לשלב ההתפתחות המונגולי 
כלומר , המפגר בהתפתחות האדם ? ושהיהודי צזארה לומברוזו ראה בעבריין 
נסיגה אל שלב בעלי - החיים ? מחקר התפתחות החיים משך מאז ומתמיד גזענים , 
וגזענים - הומאניים בכלל זה . אבל אבוי , בכאמצע הספר התגלה לי שגולד 
הוא מאחב"י מוצהר , והשוביניזם היהודי שלי חגג בצורה מבישה . קפתראות היינו 
צריכים לעוד הפרכה לטענה לעיל של הוצאת " דביר " , היה ספרו של דן גראור 
מהווה עוד תשובה ניצחת . ספרי האוניברסיטה המשודרת כבר יצרו בשוק הספרים 
שלנו זאנר מיוחד עם שפת דיבור פשוטה , בלתי - פורמאלית , בעלת בהירות ושטף , 
וגראור עושה בה שימוש וירטואוזי . הספר ממחיש היטב עד כמה האבולוציה היא 
עניין רב - תחומי המקיף שטחים שונים , בכימיה וסטטיסטיקה עד לפסיכולוגיה 
ופילוסופיה . כותרות הפרקים יוצרות במכוון צירופים פאראדוקסאלייים המגרים 
את הקורא לראות מה מסתתר מאחוריהם : " נקבת הקרפיון ומחיר העגבת " ; " כף 
רגלו של הסוס ו921 גברים בקוטב הצפוני " ; " הומוסקסואלים חוטאים ומשחקי 
הרכבה " ועוד . פרק מעניין במיוחד בספר דן בעניין שטרם הופיע דיון רציני 
בו בעברית : שאלת ראשית החיים . בסוגייה זו מעורבות בעיות מסובכות בדבר 
התנאים במערכת השמש ועל פני כדור - הארץ לפני מיליארדי שנים , ומטבע הדברים 
רבות בה הספקולאציות ומעטות העובדות . המחבר סוקר בעין ביקורתית את הניסיונות 
שנעשו עד היום לשער איך , בדרך מקרה , החל מבנה דומם זעיר לשכפל את עצמו 
ובכך יצר את התנאי הראשון לברירה טבעית ולהתפתחות . התוצאות רחוקות מלהציג 
תסריט שיהיה גם סביר וגם מפורט , אבל החלופות היחידות להשערה זו העולות 
על דעתי הן סיפור הבריאה שבספר בראשית והתיאוריה המגוחכת בדבר זריעת חיים 
על - ידי ציוויליזציה מהחלל החיצון ( אגב , על התומכים ברעיון זה נמנים 
קריק , ממגלי הדנ"א , והאסטרונום הויל ) . האם תהיה יום אחד תשובה מדעית 
לשאלה כיצד החלו החיים ? לגראור דעה אופטימית יותר משל דארווין בתחום זה , 
ופתרון הבעיה מצוי לדעתו בהישג - ידו של המדע . עושרו של עולם החי על פני 
כדור הארץ מומחש בספר על - ידי כמה הערכות מספריות מפתיעות . מתברר כי הקבוצות 
הביולוגיות העילאיות החשובות בעינינו , כגון היונקים , הן אחוז זעיר מקרב 
המינים החיים וגילן נמדד ברגעים ספורים בשעון האבולוציה . ראשוני היונקים 
בעלי השילייה הופיעו רק לפני כמאה מיליון שנה , ואילו הגוקים , למשל , 
קיימים בצורתם הנוכחית כבר יותר ממאתיים מיליון שנה . " איננו יודעים 
הרבה על האלוהים " , אמר הגנטיקאי - מתימטיקאי ג . ב . ס . הולדיין , " האם 
הוא אלוהי היהודים , הנוצרים או אלוהי אריסטו ? הדבר היחיד הוודאי לגביו 
הוא , שהוא אוהב מאוד חיפושיות ! " וזאת לדעת , כי עד היום תוארו בספרות 
למעלה מ053 אלף מינים מיצורים אלה , יותר מאשר כל משפחה ביולוגית אחרת . 
למלים " תוארו בספרות " משמעות מיוחדת : בקירוב מתימאטי גס אך בדוק , 
התברר שהיחס בין המינים הידועים לבין הלא - ידועים הוא אחד לשלושים , מה 
שקובע את אומדן המינים הקיימים כיום בסביבות חמישים מיליון חלקם הגדול חיפושיות , 
כמובן . מספרים אלה עושים על " נזר הבריאה " רושם מועט מאוד , אם בכלל . 
גראור מצטט הערכה לפיה גורם כיום האדם להכחדתו של מין ביולוגי אחד מידי 
חודש , ואילו קצב ההיווצרות של מינים חדשים בתקופתנו מוערך בכאחד מדי עשרים 
שנה . כך , אולי לראשונה מאז החל התא הראשוני להתרבות לפני כארבעה מיליארדי 
שנים , מתהפך גלגל האבולוציה אחורנית , תופעה שהאדם כבר החל לחזותה מבשרו . 
