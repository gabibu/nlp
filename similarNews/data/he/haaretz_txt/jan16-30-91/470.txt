ניו - יורק ( מיוחד ל"הארץ " ) . הפגנת הזדהות עם מדיניות הממשל האמריקאי 
במפרץ ותמיכה במלחמה נערכה אתמול בכיכר האמרשילד ליד בניין מרכז האו"ם בני - 
יורק . לפי הערכת המארגנים , השתתפו בהפגנה כ05 אלף בני - אדם , רובם 
המכריע יהודים . היתה זו הפגנת התמיכה הגדולה ביותר , שנערכה מאז פרוץ 
המלחמה . בין המפגינים נראו ותיקי מלחמות קוריאה ווייטנאם , שנשאו כרזות 
תמיכה בנשיא בוש ובמדיניותו . צעירים אחדים אמרו כי לפני ימים אחדים הפגינו 
נגד המלחמה , אך לאחר התקפות הטילים על ישראל החליטו לבוא ולהפגין הזדהות 
עם ישראל ועם מדיניות הממשל . בין הדוברים היו ראש עיריית ניו - יורק , 
דייוויד דינקינס , הסנאטורים דניאל מויניהאן ודה - מאטו וחברי קונגרס . 
שגריר ישראל באו " , יורם ארידור , אמר בנאומו בעצרת : " הוכחתם שישראל 
אינה בודדה " . כוחות מוגברים של משטרת ניו - יורק נקטו אמצעי זהירות קפדניים 
מחשש לניסיונות פיגוע . בין המפגינים נראו שוטרי - חרש רבים , שעקבו אחר 
מהלך ההפגנה . בגיליון " ניו - יורק טיימס " , שיתפרסם היום , תופיע מודעת 
תמיכה בישראל , שעליה חתומים אנשי כמורה בכירים וראשי כנסיות ברחבי ארה"ב . 
