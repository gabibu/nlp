" שחר אירי " הוא קרן אור , בהשוואה לאלבומי האוסף ( המיותרים ברובם ) 
שמנפיקות באחרונה חברות התקליטים . האלבום , בעריכת צרלי סלומון , מכיל 
21 קטעים של הרכבי פוף ורוק איריים בולטים . הזדמנות לשמוע קטעים אופייניים 
של להקות מוכרות ולהתוודע להרכבים מוכרים פחות . תמצאו כאן את " זוג עיניים 
חומות " מתוך " רום , סדום והשטן " של ה"פוגס " מחול שיכורים טיפוסי 
ללהקה , עם אקורדיאון ובנגו ברקע ושירה מרוסקת של הסולן שון מקגוואן . 
קטע נוסף הוא " בלתי נראית עבורך " , לחן רומנטי מתקתק עם עיבוד יפה לגיטרות 
אקוסטיות מאלבומה של מרי קוכלן , " תענוגות לא בטוחים " . " אפיק מורעל " 
של להקת " קלאנאד " , מתוך אלבומה " אנאד " , מיטיב לבטא את צביון הלהקה 
ואת קולה הזך של הסולנית מוייה בראנן . בולטים גם " חלומות באמריקה " של 
לוקה בלום , המשלב היטב איכויות רוקיסטיות עם אווירה פולקלוריסטית , בעיקר 
בזכות מהלכי אקורדים ייחודיים בגיטרה , ו"אפולוגיה " של גאווין בריידי , 
שבבסיסו עיבוד לפסנתר אקוסטי המעניק לקטע ממד קברטי . למרות קטעים בינוניים 
כמו " שהצדק בא " של להקת " הקטיפה השחורה " ו"שבוי " של בריאן קנדי , 
ולמרות חסרונם הבולט של יו - 2 ואן מוריסון , האלבום הוא חתך מייצג של 
המוסיקה האירית בשנים האחרונות . קפמאפרק " הקול זורם , חבורת הזמר של חברת 
החשמל , פועלת ( ככתוב על עטיפת האלבום ) יותר משלוש שנים . האחראי להפקה 
המוסיקלית של האלבום , רון דרוייאן , הוא גם המנצח והמנהל המוסיקלי של 
הלהקה . שבעה מתוך אחד - עשר הקטעים הם שירים של מרדכי זעירא , שהיה בעבר 
מעובדי חברת החשמל . ארבעת האחרים נכתבו במיוחד ללהקה . רוב השירים מוגשים 
בשירת - רבים , והאזנה למעטים שמכילים קטעי סולו מבהירה את הסיבה לכך . 
עיבודיו של דרוייאן לשירים הידועים אינם מורגשים כלל , למעט יוצא דופן 
אחד : " בכרם תימן " בגון של רוק - פאנק , עם תגבורת ממרגלית צנעני . 
חבל שהלחנים של " הודיה " ו"שיר הרשת " לא נוצלו גם הם לעיצוב חדש . 
בארבעת הקטעים החדשים , בהלחנת עוזי חיטמן , קובי לוריא , נחום היימן 
וגתית שובל , נשמעים זמרי ההרכב כמו להקה צבאית משלהי שנות הששים . הלחנים 
לא מרשימים , ועיבודם המהוה רק משלים את המלאכה ליצירת אלבום משעמם ואנכרוניסטי . 
