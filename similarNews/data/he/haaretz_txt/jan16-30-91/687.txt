לפני זמן מה פירסמה האוניברסיטה העברית בירושלים נתונים על מספר הסטודנטים 
שהורחקו מן הלימודים בשנה שעברה בשל עבירות משמעת שונות . המדובר ב92 
סטודנטים , שהורחקו לשנת לימודים אקדמית אחת או יותר לאחר שהורשעו בעבירות 
חמורות של הונאה , תרמית וזיוף . מספר זה , המצטרף ל04 הסטודנטים שהורחקו 
בשנתיים שלפני כן , גבוה פי ארבעה לערך ממספר המורחקים הממוצע בשנים שעברו . 
מרבית המורחקים הורשעו בהעתקה בבחינה או בעבודת בית ( או בניסיון העתקה ) 
, בהכנסת חומר לימודים או פתקי מידע לאולם הבחינה ועוד . 01 סטודנטים 
נוספים הורשעו בעבירות אחרות של תרמית וזיוף . גם בעבירות שלא גררו עונש 
הרחקה , כמו השחתת ספרים בספרייה ואי - החזרת ספרים במועד בתקופת הבחינות , 
הוחמרו העונשים לעומת שנים קודמות . באוניברסיטת בר - אילן , לשם השוואה , 
הועמדו לדין על עבירות משמעת 95 סטודנטים בשנת הלימודים תש"ן , אך איש 
מהם לא הורחק בסופו של דבר ; העונשים שהוטלו עליהם נעו בין הגבלתם ללימודי 
חצי תוכנית בשנת הלימודים הבאה , במקרה החמור , ופסילת קורס זה או אחר 
שהשתתפו בו , במקרה הקל . גם באוניברסיטת תל - אביב מספר המורחקים בשנה 
החולפת היה נמוך לאין שיעור לעומת ירושלים . את הגידול הרב מסבירה האוניברסיטה 
העברית בהחלטה , שקיבל לפני שלוש שנים הסנאט שלה , לקבוע עונש מינימום 
של הרחקה לשנה על כל עבירת הונאה או ניסיון להונאה של סטודנט בעבודת בית 
או בבחינה . בהסתדרות הסטודנטים סבורים כי מדיניות המשמעת המחמירה נאכפת 
באופן שרירותי וכי היא מוגזמת מיסודה . לדברי יו"ר הסתדרות הסטודנטים באוניברסיטה 
העברית , עופר לאופמן , במצב שנוצר מאבדים הסטודנטים את האמון במוסד ועדת 
המשמעת שבו תמיד מתקבלות טענות המרצה , יטען הסטודנט להגנתו מה שיטען . 
" הסטודנטים לא ישתקו על ההחמרה השרירותית בענישה בנושאי המשמעת . לצורך 
כך פנתה הסתדרות הסטודנטים לדיקאן הסטודנטים , ד"ר יצחק שיחור , ובכוונתה 
אף לפעול בדרכים נוספות נגד המדיניות החדשה , בשיתוף עם אגודת הסטודנטים 
למשפטים " . לאופמן טוען , שהבעיה אינה במקרים של סטודנטים שסרחו ושהוכחה 
אשמתם ; לאלה מגיע שיישאו בעונש , ויהיה חמור ככל שיהיה . הבעיה היא שוועדת 
המשמעת מרשיעה סטודנטים ללא הוכחות מספיקות ובנוהל לא - תקין ולא צודק . 
קפמאבינלאופמן מוחה במיוחד על כך שלסטודנט , בהתייצבו בפני הוועדה , מותר 
להסתייע רק בסטודנט מלווה ( בדרך כלל תלמיד משפטים ) , אף שגזר הדין עלול 
לקבוע את עתידו האקדמי לתקופה ארוכה . בשנה האקדמית האחרונה הורשעו 94 
מ15 הסטודנטים שהובאו בפני ועדת המשמעת בהאשמות שונות ורק שניים זוכו . 
העדר כל ייצוג לסטודנטים בוועדה , המורכבת רק מפרופסורים ואנשי סגל הוראה , 
זוכה אף היא לביקורת מצד הסתדרות הסטודנטים . המזכיר האקדמי של האוניברסיטה 
העברית , יואל אלפרט , טוען בתגובה כי תלונותיה של הסתדרות הסטודנטים 
מלאות אי - דיוקים והאשמות - שווא כלפי ועדת המשמעת . היא תתקשה מאוד , 
לדבריו , לאשש את טענותיה בפני הרקטור . הוא אומר שמאז החליט הסנאט על 
עונש חובה מינימלי של שנת הרחקה על כל הרשעה בהונאה , אין לוועדת המשמעת 
כל שיקול דעת להקל בעונשם של הסטודנטים שאשמתם הוכחה . לגבי אי היכולת 
להתגונן בפני ועדת המשמעת טוען אלפרט : " קשה לי לזכור מקרה אחד בשתי 
שנותי בתפקיד זה , ומדובר בכ001 מקרים , שעניינו של סטודנט הוכרע במלה 
שלו כנגד מלה של המרצה או המשגיח בבחינה . הראיות להאשמות הן כמעט תמיד 
ברורות וחדות כל כך , שהסטודנט הנאשם עצמו לא מנסה כלל להכחישן " . כדי 
שהדברים יהיו ברורים הוא מוסיף , שלפני הוועדה לא הובאו כלל סטודנטים שהציצו 
במבחן של חבר ואף לא כאלה שבעבודתם נמצאה הסתמכות ניכרת על עבודות של אחרים ; 
לדבריו , רק מקרים של תפיסת חומר לימודי רלוונטי בכליו של סטודנט בעת בחינה , 
או של העתקה ממש מעבודות שכבר נמסרו בעבר בידי הסטודנט עצמו או בידי אחרים 
מובאים בפני הוועדה . אלפרט מודה כי בוועדה לא יושבים נציגי הסטודנטים , 
אך בגוף החשוב יותר , המוסד לערעורים של הוועדה , יושב גם סטודנט . בכל 
מקרה של מחלוקת בין מרצה לסטודנט לא מהססת הוועדה גם לקחת בורר נייטרלי מבחוץ , 
הוא מוסיף . לגבי הטענה כי הסטודנט אינו מיוצג באופן הולם בהתייצבו בפני 
הוועדה אומר המזכיר האקדמי , כי בירושלים אסור שיתופם של עורכי דין בדיונים 
בניגוד למקובל באוניברסיטת תל אביב , למשל אך נקודה זו , מבהיר אלפרט , 
רק מדגישה את העובדה שהדיון הוא משמעתי ואינו מתיימר להיות בעל צביון משפטי : 
הסטודנט המלווה בסטודנט חבר איננו נעזר בעו"ד , ממש כשם שהתובע נעדר כל 
השכלה משפטית וביום - יום עוסק בעבודה פקידותית . המזכיר האקדמי מודה גם 
הוא כי הגידול במספר המורשעים והמורחקים אינו מקרי והוא תוצאה ישירה של אותה 
החלטה של סנאט האוניברסיטה לאכוף ביתר קפדנות המשמעת בקמפוס . לדבריו , 
הרגיש חברי הסנאט תסכול עמוק מכך שהאוניברסיטה , שחקר האמת הוא נר לרגליה , 
מאפשרת לתלמידיה להפר בצורה כה בוטה את אותה אמת מקודשת . לדברי אלפרט , 
גם העובדה שהעתקות במבחנים הן שכיחות ביותר במערכת החינוך התיכונית , אין 
בה כדי להפחית מחומרתן כשהן מבוצעות במסגרת האקדמית . קפמאבינלדעת המזכיר , 
התוצאה של המדיניות המחמירה היא ברורה : יותר מורשעים ומודחים , יותר 
הרתעה והוא מקווה כי גם פחות מקרי הונאה והיעלמות הדרגתית של התופעה . 
גם בקרב המרצים והמשגיחים , שבעבר נמנעו מלדווח על הונאות והעתקות , הושב 
האמון במערכת והם שוב אינם מהססים להתלונן וזו סיבה נוספת למספר הגבוה של 
משפטי המשמעת . מתגובות של עמיתים באוניברסיטאות אחרות לומד אלפרט כי מדיניות 
המשמעת של האוניברסיטה העברית התקבלה בחיוב ובאחדות כבר שוקלים לחקותה . 
עם זאת , גם אלפרט סבור כי החלטת הסנאט היתה אולי נוקשה במקצת , בעיקר 
בהגדרה הגורפת מדי שניתנה לעבירת הונאה . בינתיים כבר שונתה תקנה זו , 
כך שעל הונאה לא חמורה בעבודות בית לא חל עונש הרחקה אוטומטי . שינוי זה 
בתקנת הסנאט , מדגיש אלפרט , בוצע לאחר שהממונה על המשמעת וסגניו פנו 
בעצמם לסנאט , משנוכחו כי התקנה קשה מדי ואינה מתיישבת תמיד עם הצדק ( 
שינוי נוסף שהתקבל לאחרונה , בעקבות דרישה דומה , הגדיל את הרכב ערכאת 
השיפוט לשלושה פרופסורים ) . לדבריו , אף שאין בכוונת הסנאט לשנות את 
מדיניותו בקרוב הרי שגם אין לראות את התקנה הקובעת הרחקה אוטומטית על הונאה 
בנושא כבלתי ניתנת לשינוי . 
