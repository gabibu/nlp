ההתעניינות ביצירות של דגלס סירק , במאי ממוצא דני שעבד בגרמניה והיגר להוליווד 
בשנות הארבעים , מתרכזת בעיקר בסדרת המלודרמות שביים באולפני יוניברסל בשנות 
החמישים : " השיגעון הנפלא " , " כל שהשמים מרשים " , " נכתב ברוח " , 
וסרט זה , משנת 9591 . התעניינות זו החלה בקבוצת תיאורטיקנים שהיו מקורבים 
לכתב - העת הבריטי הרדיקלי " סקרין " בראשית שנות השבעים והיא הגיעה לשיאה 
עם הבמאי הגרמני ריינר ורנר פסבינדר , שראה בסירק את אביו הרוחני . העיסוק 
בסירק ביטא את העניין הגובר במלודרמה הקולנועית ומיקם זאנר זה במרכז הדיון 
הקושר בין קולנוע לאידיאולוגיה . סרטיו מאפשרים להבין את דרכי הייצוג והביטוי 
של הקולנוע ההוליוודי הקלסי וחושפים את המנגנון המניע אותו . הם מבליטים 
את מערכת היחסים הטעונה בין אידאולוגיה גלויה וסמויה , מודע ותת - מודע , 
תוכן וסגנון . סרטיו של סירק מטשטשים הבחנות מסורתיות בין הטבעי למלאכותי 
ופועלים בצומת המפגיש חומרים הלקוחים מתרבות הנעלה ומזו המכונה נחותה . " חיקוי 
לחיים " היה סרטו המצליח ביותר , מבחינה כלכלית , וגם סרטו האחרון . 
אחריו פרש מעשיית סרטים והתגורר באירופה , עד למותו , לפני שנים מספר , 
מודע להערכה שזכה לה . הסרט הוא גרסה קולנועית שנייה של רב - המכר מאת 
פאני הרסט , שעבד קודם לכן לסרט על - ידי גון ם סטאל בשנות השלושים . סירק 
הופך את גיבורת הסרט מאשת - עסקים ברומן ובסרט הראשון לשחקנית . בחירה 
זו מבליטה את היות הסרט יצירה שבה הכל חיקוי , זיוף והעמדת פנים . הכל 
בו השתקפות , אולם בהדרגה איננו יודעים עוד מהי הההשתקפות ומה משתקף בה . 
זה סיפורן של שתי אמהות , האחת לבנה והשנייה שחורה . לאם הלבנה בת לבנה , 
לאם השחורה בת שחורה , שמתחזה ללבנה , ושאותה מגלמת שחקנית לבנה . שני 
סיפורים אלה קשורים זה בזה בקשר מעמדי ואתני חריף ( האם השחורה היא המשרתת 
של הלבנה ) , משלימים וסותרים זה את זה . הם מייצגים שתי אופציות קולנועיות 
למציאות ולחברה האמריקאיות . הסרט של סירק פועל ברמות שונות של ריאליזם והזיה , 
ודרך שני סיפורים אלה מבקש להגדיר את המלודרמה בזאנר שקובע את אמתו בתוך 
החיקוי . בסרטו של סירק יש רק חיקוי ; אין מקור , והחיקוי הגדול מכולם 
הוא הקולנוע : שמו של הסרט יכול לתאר את מהותו הבסיסית ביותר ואת תשוקתו 
הנצחית והקטלנית ביותר . סירק גם מעניק את התפקיד הראשי לאחת השחקניות המסמלות 
יותר מכל את קו הייצור של הכוכבות ההוליוודית : לנה טרנר , הנדרשת כאן 
לגלם את דמותה של שחקנית תיאטרון גדולה . זה כל מה שהיא לא , ולכן היא 
אולי חיקוי של שחקנית . אין זה ניסיון ללגלג על לנה טרנר . היא עושה כאן 
תפקיד גאוני , משום שסירק עושה בה שימוש גאוני . זו רק תחילת ההרפתקה האינטלקטואלית 
והמרגשת של סרט זה , שהוא אחד העשירים והמורכבים שאני מכיר . סירק עושה 
שימוש מדהים בכל שחקניו ( חואניטה מור כאם השחורה ; סוזן קונר , בתה ; 
סנדרה די , הבת השנייה ; גון גיווין כגבר בסיפור וגם זמרת הגוספל מהליה 
גקסון בסצינת - השיא של הסרט ) , בצבעים , בתפאורות , בבגדים , בריהוט , 
אפילו בנוף הנשקף בחדרים , דרך החלונות . הסרט כולו הוא מסע בתוך המלאכותיות 
והחיקוי של הקולנוע אל דקותיו האחרונות , המדהימות , שהן הפי - אנד שאינו 
הפי - אנד . מה הפלא שאחריו הפסיק סירק לעשות סרטים . 
