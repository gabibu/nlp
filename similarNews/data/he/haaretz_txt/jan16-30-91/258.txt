הפרוף מרדכי מלגרום החל לבחון שינויים בחוקי הפיסיקה כהסבר אפשרי לפער שבין 
התצפיות האסטרונומיות לבין התנהגותו של היקום בפועל , כאשר שהה בשנת שבתון 
בבית - הספר ללימודים מתקדמים בפרינסטון . " באותה תקופה העליתי ופסלתי 
לא מעט שינויים כאלה . כאשר עלה בדעתי השינוי שעליו מבוססת היום הדינמיקה 
המתוקנת , הייתי בטוח למדי שאפסול אותו בתוך זמן קצר . צריך להבין שהסיכוי 
למצוא תיקון תקף לחוקי הדינמיקה הניוטוניים הוא , באמת , קטן מאוד . אבל 
הרעיון הזה עמד בהצלחה בבדיקות רבות ושונות , עד שהתחלתי להאמין שאולי עליתי 
על פתרון אפשרי . " בהתחלה לא סיפרתי על זה לאיש פרט לאישתי . לא רציתי 
להיתפס לא מוכן , ולמען האמת , גם לא רציתי שותפים שיקפצו על העגלה לאחר 
שזו כבר החלה לנסוע . בדקתי את העניין שוב ושוב , וכתבתי טיוטות של מאמרים 
למגירה . כשהרגשתי שהעניין סגור , ושאני מוכן , שלחתי את המאמרים לכתב 
העת המדעי המרכזי בתחומו . הייתי בטוח שרעיונותי יתקבלו בהתלהבות על - ידי 
עמיתי , וכאן התברר לי שטעיתי . זו לא היתה טעות פיסיקלית , אלא טעות 
אנושית , פסיכולוגית , סוציולוגית . אנשים אינם נוטים לוותר בקלות על 
היסודות של תמונת עולמם , ובמקרה זה מדובר בין היתר בפיסיקאים , שעבודות 
של רבים מהם מבוססות על חוקי הדינמיקה של ניוטון . " עברה עלי תקופה מתוחה 
ואינטנסיווית למדי של דיונים ובדיקות , מאז שהתחלתי לעבוד על הרעיונות האלה 
ועד שהמאמרים הראשונים שלי על הדינמיקה המתוקנת ראו אור . אני זוכר את התקופה 
הזאת במטושטש . הכל התרחש במהירות רבה והיה מלווה רגשות עזים . אחר - כך , 
כשהערפילים התפזרו , כבר היה לי יותר קל לפרסם מאמרים ולשאת הרצאות בכינוסים , 
אם כי רוב הפיסיקאים עדיין אינם מקבלים את הדינמיקה המתוקנת כחוק שעל - 
פיו נוהג הטבע והיקום " . " מאוד . יותר מזה : הייתי רוצה שיהיה לי עוד 
רעיון כזה לעבוד עליו . זה חלום חיים של כל פיסיקאי , ורק מעטים זוכים 
להגשימו " . " אני נהנה מזה . יש משהו ממריץ בעמידה של יחיד מול רבים . 
בעצם , זה כמעט נוח : אני עובד בנחת על פיתוח התיאוריה והרחבתה , בלי 
צפיפות , כמעט בלי תחרות . מבחינה מסוימת , חוקרים רבים שיצטרפו אלי כבר 
עכשיו עלולים לקלקל לי את ההנאה . ועוד לא אמרנו כלום על כך שמצב העניינים 
הזה מבטיח שלעולם לא יתפתח ויכוח באשר לזכויות הראשונים שלי על התיאוריה " . 
" אני נהנה כמובן מגילויים של הכרה , אבל הרבה יותר חשוב לי לדעת שהדינמיקה 
המתוקנת נכונה , שהיקום אכן מתנהג לפיה . אני רוצה לדעת שהיה לי חלק בגילוי 
האמת " . 
