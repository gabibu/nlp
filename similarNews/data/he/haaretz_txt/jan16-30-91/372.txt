נמל התעופה בן - גוריון בלוד ימשיך גם היום לפעול במתכונת חירום , בדומה 
למתכונת שהופעלה מאז מטח הטילים הראשון על ישראל בסוף השבוע . חברת אל על 
תפעל היום במתכונת רגילה , אולם ייתכנו שינויים בלוחות הזמנים הקבועים . 
מנהל נתב"ג מוטי דבי , אמר כי נתב"ג יפעל במתכונת מצומצמת . רק עובדים 
ייעודיים אשר יצטרכו לתת שירות לכל טיסה וטיסה יופיעו לעבודה . " עובדים 
באופן שגרתי אנו מגישים את השירות לטיסות הבאות ויוצאות . נמצאים בשטח 
רק העובדים החיוניים לצורך הפעלה . כל השאר נמצאים בבית ואין צורך שיהיו 
בשטח " . דובר אל על , נחמן קליימן , אמר כי השינוי האפשרי בלוח הטיסות , 
הוא שהטיסות הקבועות ברגיל לשעות הבוקר , יידחו לשעות הצהרים ואילו הטיסות 
הנכנסות תגענה עד שעות הערב . לדבריו אמש , היתה טיסה קבועה אחת בשעה 00 . 
12 לניו - יורק . מטוס הגמבו היה לדבריו מלא והיה ביקוש רב לטיסה . שתי 
טיסות עולים חדשים מבריה"ם תוכננו להגיע אמש לישראל בין השעות 00 . 32 ל00 . 
42 . 004 עולים חדשים אמורים להגיע מבודפשט . במהלך השבת לא קיימה החברה 
טיסות מיוחדות להבאת עולים חדשים מבריה"ם . 
