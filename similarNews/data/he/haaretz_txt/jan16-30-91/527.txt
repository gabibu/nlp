בתי המשפט המחוזיים ובתי - משפט השלום בת"א ובחיפה יפעלו היום במתכונת חירום . 
יהיה בהם שופט תורן , שידון רק בעניינים דחופים . בתי הדין האזוריים לעבודה 
בשתי הערים הללו יהיו היום סגורים . גם בית - משפט השלום בבת - ים יהיה 
סגור . על - פי ההנחיות הקיימות , אין חובה על נאשמים , תובעים , נתבעים 
ובעלי - כוחם לבוא לדיונים בבית המשפט , אם הם מתגוררים באחד האזורים הנתונים 
תחת משטר הג"א ושהתנועה בהם מוגבלת . משרד המשפטים פרסם אתמול רשימה של בתי 
המשפט שיפעלו היום כסדרם : בתי - משפט השלום בקרית - שמונה , מסעדה , 
קצרין , טבריה , צפת , בית - שאן , נצרת , עפולה , נהריה , עכו , 
חדרה , נתניה , כפר - סבא , רמלה , רחובות , פתח - תקווה , הרצליה , 
ירושלים , אשדוד , אשקלון , קריית - גת , באר - שבע , דימונה ואילת . 
כמו - כן יהיו פתוחים כרגיל בית המשפט העליון , בתי המשפט המחוזיים בירושלים 
ובבאר - שבע וההוצאה לפועל ובית המשפט לתעבורה בירושלים . דוברת משרד המשפטים , 
אתי אשד , מסרה כי בלשכת שר המשפטים מכינים תקנות שיסדירו הארכת מועדים 
לכל הצעדים המשפטיים הנובעים מסדרי - דין וכן דחיית תשלום אגרות , בשל השיבושים 
בפעילות בית המשפט . הודעה על כניסת התקנות לתוקף תפורסם ב"רשומות " . 
