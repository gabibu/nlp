סגל נבחרת הנוער א יסע מחר למחנה אימונים של ימים אחדים בירושלים . נוער 
א מתכונן לטורניר הקדם עולמי לנוער שיהיה , כנראה , באוסטרליה בפברואר 
או במארס . במחנה האימונים יקיים סגל הנוער שני משחקי מבחן נגד הקבוצות הירושלמיות 
הפועל ובית"ר . משחקים אלה מתוכננים לימים רביעי וחמישי , בשעות לפני הצהריים , 
או לכל המאוחר ב - 00 . 21 . מאמן נבחרת הנוער , אמנון רז , תיכנן לקיים 
את מחנה האימונים בבאר שבע . בסוף השבוע סוכם עם מלון בבאר שבע על שהות 
הנבחרת , וגם אתמול בבוקר נמסר , כי הכל בסדר . לאחר כמה שעות השתנתה 
התמונה והתברר , כי נבחרת הנוער לא תוכל להתארח במלון הבאר שבעי . התחליף 
שנמצא הוא מלון בירושלים . " הסיבה שרציתי את באר שבע לא היתה דווקא בטחונית " , 
הסביר המאמן רז . " בבאר שבע יותר חם ואם נשחק באוסטרליה , מזג האויר 
שם חם ועלינו להתרגל לכך . אפשר שנקיים מחנה אימונים באילת , בעוד שבועיים , 
כדי להתרגל לחום באוסטרליה " , דברי רז שהוסיף , כי המשחקים יהיו במגרש 
ימק"א המשמש עדיין מגרש ביתי לקבוצות הירושלמיות . רז מקווה שהחיילים בסגל 
ישוחררו למחנה האימונים , או לפחות לחלקו . 
