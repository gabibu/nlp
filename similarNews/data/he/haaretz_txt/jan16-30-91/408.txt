עיריית ת"א פינתה לבתי מלון בעיר 066 איש , שבתיהם נפגעו בשני מטחי הטילים 
העיראקיים , שנחתו על העיר בסוף השבוע . 062 איש פונו ביום ששי בבוקר ו004 
נוספים פונו בשבת מהשכונה שנפגעה במטח הטילים השני . המפונים אוכסנו בששה 
בתי מלון בעיר . העירייה שריינה עוד 002 מקומות בבתי מלון בעיר , למקרה 
שיהיה צורך בפינוי תושבים נוספים . המפונים הם תושבים שבתיהם נפגעו מההדף 
ורסיסי הטילים , ואשר יש צורך לתקנם כדי לאפשר מגורים בהם . נמסר כי העירייה 
שכרה חברת שמירה פרטית , שאנשיה הוצבו לשמור על בתים שחלונותיהם ודלתותיהם 
נפרצו בפגיעות . צוותים של מחלקת מהנדס העיר עמלו במשך יום ששי ושבת על 
הערכת הנזקים , והוחל באטימת הדירות . שמאים של מס רכוש סקרו ואמדו את 
הנזק . בין המפונים לבתי מלון גם עולים חדשים מרוסיה , שהתגוררו בדירות 
שכורות באזורים שנפגעו . בכל מלון מינתה העירייה פקיד בכיר , שנשאר עם 
המפונים כדי לטפל בכל בעיותיהם . כמו כן שלחה העירייה צוותים של עובדים 
סוציאליים ופסיכולוגים , כדי לטפל בבעיות החרדה של המפונים . החל מהיום 
בבוקר פותחת העירייה שני מטות עירוניים אזוריים לטיפול בנזקים ופגיעות של 
הטילים . המטה הצפוני ממוקם במרכז הקהילתי " בית פרנקפורט " והמטה הדרומי 
ממוקם בבית ספר " עמיאל - רמב"ם " . בכל מקום יפעל צוות של עובדים סוציאליים , 
פסיכולוגים , אנשי מנהל ונציגי מס רכוש . אזרחים שנפגעו מתבקשים לפנות 
למטות אלה , שם יטופלו בבעיותיהם האישיות , בנזקי רכוש ובקביעת פיצויים . 
במקום יהיו גם נציגי חברת חלמיש , אשר יטפלו בשיפוץ ובשיקום הבתים שנפגעו . 
קפידבינבשני מטחי הטילים נפגעו למעלה מ005 דירות , בעיקר בשכונות מצוקה 
בתל - אביב . רוב הפגיעות הן קלות בעיקר ניפוץ זגוגיות ועקירת דלתות . 
אולם , ישנן כמה דירות שמהנדס העיר קבע שלא ניתן יהיה לגור בהן מטעמי בטיחות , 
וככל הנראה יהיה צורך להרסן . עד כה הרסה העירייה , לפי הוראות הג"א , 
שני מבנים שנפגעו קשות במטח הטילים הראשון . באזור שנפגע השתררה חרדה גדולה . 
כדי לטפל בבעיות החרדה , תתגבר העירייה הבוקר את השירות הפסיכולוגי העירוני 
וייענו פניות של תלמידים , נוער ומבוגרים . ניתן לפנות לטלפונים : 793244 
ו163244 . כמו כן ייפתחו מחר שמונה תחנות בריאות למשפחה ברחבי העיר ( פרטים 
במודעות ) . המוקד העירוני ימשיך לפעול 42 שעות ביממה , ולענות לאלפי 
הפניות של הציבור בטלפונים הרב - קוויים 8888325 ו020834 . המוקד אויש גם 
בדוברי רוסית ואנגלית . מפקחי העירייה ממשיכים לסייע באטימת חדרים לקשישים 
ולכל הזקוק לעזרה . עד כה , השקיעה העירייה למעלה מ5 מיליון שקל בסידורי 
בטיחות והסברה לציבור . ראש עיריית ת"א , שלמה להט , אמר אמש כי " ת"א 
היא עיר בלי הפסקה , בשלום ובמלחמה " . בעת סיוריו אתמול במוקדי פגיעת הטילים 
בעיר , אמר להט כי " תושבי העיר מתרגלים אט - אט לחיות בצל טילי הסקאד . 
בתי קפה נפתחים , ואנשים חוזרים אט - אט לרחובות ולגנים " . להט הודה לתושבי 
העיר שהתכוננו ולקחו ברצינות את כל אשר נדרש מהם . " נמשיך כך עד לחיסולו 
של סדאם חוסיין " , אמר להט . חרף דברי ההרגעה של ראש העירייה , ניכרת 
בהלה בעיר ורבים מהתושבים נטשו אותה ועברו להתגורר אצל קרובי משפחה בערים 
אחרות . בין היוצאים מהעיר גם משפחות של נבחרי מועצת העירייה . קפידבין 
נציב מס הכנסה משה גביש הודיע אתמול כי כבר השבוע יפוצו אותם אנשים שנגרם 
להם נזק עקב התקפת הטילים , על - פי חוק נזקי פעולות טבע . הוא מסר כי 
אנשי אגף מס רכוש בהגיעו אתמול ושלשום לאזורים שנפגעו , כדי לאמוד את הנזקים 
שנגרמו מהתקפת הטילים . " אנשים שלנו הסתובבו בשטח כל היום " , סיפר גביש 
שנפגש אתמול בלילה עם אנשי משרדו כדי לרכז את הנושא . אמש התחילו אנשי אגף 
מס ההכנסה ומס רכוש לעשות חישובים של הנזק , ומהיום יקבלו תביעות . גביש 
הסביר כי על - פי חוק נזקי פעולות טבע , חייבת הממשלה לפצות אזרחי המדינה 
עבור נזקי בניין , ציוד או מלאי , כלי רכב וחפצים בבית . לגבי בתים וכלי 
רכב הסכום שמשלמת המדינה הוא השווי של מה שנהרס , ולא השווי של בית או 
כלי רכב חדש . לגבי חפצי בית המדינה אינה מפצה עבור נזקים שנגרמו לתכשיטים 
או אמנות . גביש אמר כי יש כבר הערכה לגבי הנזק הכללי , אבל סרב לגלות מהו 
הסכום . ממשרד האוצר נסמר שייעשה כל מאמץ לזרזר את ההליכים לפצות את נפגעי 
ההתקפות . הוא הבטיח כי הטיפול יהיה מזורז , ומי שרכושו ניזוק ויש לו אישור 
על כך משלטונות הביטחון , יטופל במהירות . מוקד מיוחד , שבו ניתן יהיה 
להגיש תביעות על נזקי פגיעות הטילים כדי לזכות בפיצויים מקופת המדינה , 
ייפתח היום בתל - אביב . 
