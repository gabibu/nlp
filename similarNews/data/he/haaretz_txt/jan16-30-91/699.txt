העלייה מברית המועצות נחשבת עלייה חילונית בקרב אנשי הקליטה , למורת רוחם 
של רבים מהם . שמועה מספרת על חרדים הממתינים לעולים בנמל התעופה ומנסים 
כבר מהרגע הראשון להכניס אותם תחת כנפי הדת . ביקור בנמל בלילה אחד הפריך 
אמנם את השמועה הזו , אך גילה מערכת מסועפת של קליטה דתית למהדרין על כל 
שלביה . החרדים , אפשר לומר , שולטים בתהליך הקליטה ומלווים אותו במשך 
זמן רב . " סביב העולים מתרחשת חגיגה דתית " , אמר לי מקור בכיר בסוכנות . 
" בחגיגות שנערכו לכבוד העולה ה002 אלף ריקדו לפניהם עם ספרי תורה , הביאו 
את צמד רעים , ששר שירים חסידיים , וכל הקצונה הבכירה הדתית היתה שם " . 
את החגיגה הגדיר האיש כ"פולחן דתי - לאומי " . מי שמתקשר טלפונית למשרד הקליטה 
וממתין על הקו , שומע ברקע מוסיקה חסידית . הטיפול החרדי אינו נעשה בסתר . 
להיפך . כיוון שהעזרה לזולת היא מאושיות האמונה הדתית , כל האנשים הקשורים 
בארגוני הסיוע , שעמם שוחחנו לכתבה זו , היו גאים בפעילותם למען העולים . 
לדבריהם , הם עושים זאת רק לשם שמים , כמצווה יהודית חשובה . רק ראש 
מועצה דתית אחת הודה כי אחת המטרות היא לקיים גם מצווה פוליטית . גיוס פוליטי ? 
" חס ושלום " , אומר מנחם ברוד , דובר תנועת חב"ד , כשנשאל אם יש כוונה 
לנצל את הפעילות כדי להגדיל את מחנה המצביעים לאגודת ישראל . " הפעילות 
נועדה לתת לעולים , קודם כל , מושג ראשוני ביהדות . מדברי הכל מתברר כי 
העולים , שנותקו מהמוטיווים הדתיים למשך 07 שנה כמעט , אינם יודעים מהי 
שבת , מהם פמוטות , מזוזות , חומש , קידוש , קדיש , תפילות , הנחת 
תפילין . יש הזוכרים במעומעם , אך רובם ככולם דרושים לחינוך מחדש . ואת 
החינוך הזה מקנה להם היהדות החרדית בעבודה מאורגנת , בסניפים בכל הארץ , 
ויש שמתחילים את התהליכים כבר ברוסיה " . למען " החינוך מחדש " מפעילה 
חב"ד " זרוע ביצועית " בברית המועצות כבר שנים רבות . חב"דניקים אמריקאים , 
למשל , פועלים בקרב יהודי רוסיה עוד לפני העלייה ההמונית לישראל . ברוד 
אומד את מספרם בעשרות . התוצאה : עולים הקשורים לחב"ד יודעים למי לפנות 
בהגיעם לארץ , לקליטה קלה יותר . בכפר חב"ד פועלת פנימייה הקולטת ילדי עולים . 
מגיעים אליה גם ילדים הנמצאים בארץ פחות מ84 שעות , רובם ממשפחות חד - 
הוריות או משפחות במצוקה . בשנה שעברה נקלטו בה 24 ילדים . הילדים , בני 
שש עד 21 , נראים כמו הילדים האחרים בפנימייה ומתנהגים כמותם . הם מתפללים 
בקול גדול ונוטלים את ידיהם בכניסה לחדר האוכל . הם מתיישבים לארוחת צהריים 
של עוף ופתיתים חבושי - כיפה . ואלה ילדים שלא ידעו קודם מהי כיפה . הפנימייה 
היא סיפור הצלחה . " אני מוצף בפניות לקבל ילדים לחינוך הדתי שלנו " , 
אומר הרב גרשון שיף , המנהל . בשנה הקרובה ייקלטו רק עוד 042 ילדים . 
לו היה נעתר לכל הבקשות , אומר הרב , לא היה נשאר לו מקום . ההורים פונים 
אליו כי הם סבורים שהחינוך הדתי יעזור לילדים להגשים חיים שלמים יותר . 
" בוודאי שלמים יותר בשילוב של מזון גשמי ורוחני " , מסביר הרב . משפחות 
עניות , המטופלות בילדים רבים , או אם שהגיעה לארץ ללא בעלה , היו מתקשות 
לדאוג " לשילוב של חיי רוח ואוכל מזין " . אחד הילדים הוא ישראל חפץ , בן 
11 . אביו הגוי נשאר ברוסיה , והוא בא לארץ רק עם אמו ואחיו המבוגר ממנו 
בשנה . לפנימייה של חב"ד הגיע שבוע אחרי שנחת בארץ . את הכיפה הוא חובש 
מן היום הראשון ; עד אז לא ידע דבר על יהדות . בקרוב הוא יעבור ברית מילה . 
עכשיו הוא לומד להתפלל , לקרוא בתנ"ך , לנשק מזוזה . הפנימייה שוכנת במבנה 
צנוע , כמעט סגפני . לפי כמויות האוכל , נראה כי הילדים לא יידעו מחסור . 
הם לבושים בטרנינגים חדשים , ומשגיחים עליהם ששה מדריכים צעירים , העובדים 
עמם מבוקר עד לילה . מרגע הנחיתה מנצלים הארגונים החרדיים את הבלבול הראשוני 
של העולים ומחבקים אותם בחיבוק אוהב . חלק חשוב במערך הקליטה הדתית שמור 
למועצות הדתיות ברחבי הארץ . כל מועצה דתית ברשות מקומית פועלת כמו חדר 
מבצעים לביצוע תוכנית הקליטה . התוכנית כוללת אירוח עולים בבתיהם של פעילים 
בערבי שבת ועריכת חגיגות לילדי העולים לציון החגים . יש גם הרצאות על יהדות , 
לילדים ולהוריהם . אנשי המועצות הדתיות דואגים גם לערוך חופה וקידושין לעולים 
שנישאו בנישואים אזרחיים , ופועלים במרץ לארגן מילה וגיורים . הרב איתן 
איזנמן , מנכ"ל הרבנות הראשית , מעריך כי % 59 מהעולים הזכרים לא נימולו 
ורבים מהם מבקשים לעבור ברית , ולכן יגיעו למועצה הדתית במוקדם או במאוחר . 
הם מגיעים בהמלצת עולים ותיקים יותר , שכבר יצרו קשר עם המועצה הדתית , 
או באמצעות כרוזים המופצים באולפנים . רוב המועצות הדתיות מוציאות לאור 
עיתון מקומי המחולק בבתי העולים ובאולפנים . בבואם למועצה נשאלים העולים 
על מושגים ביהדות . בביקורים הבאים מנסים אנשי המועצה גם לתחקר אותם בעדינות 
על ההיסטוריה היהודית - המשפחתית שלהם . הם בעיקר רוצים לדעת אם אמם יהודייה . 
בעדינות שואלים גם אם העולה עבר ברית מילה . כ000 , 3 בריתות נעשות בחודש , 
בבית - חולים . בשנה האחרונה בוצעו 02 אלף בריתות לעולים . הרב איזנמן 
אומר כי הוא משתדל להגיע בעצמו לבתי - חולים . בכל מקרה אחרי הניתוח , 
המבוצע בהרדמה מלאה ונמשך 04 דקות , תמיד יימצא נציג של מועצה דתית כלשהי , 
המביא לנימולים האישיים שלו בקבוק יין , כיבוד קל וידאג שהברית המאוחרת 
תהיה לחוויה רוחנית עמוקה . לפעמים גם מחליפים לעולים את שמם , אומר הרב 
יצחק טורק , ראש המועצה הדתית בבת - ים , המטפל ב005 , 3 משפחות של עולים 
בבת - ים . הוא מפיץ דרך קבע , ב09 כיתות אולפן , עלונים המפרטים לעולים 
את הפעילות בנושאי חגים , שבת , הרצאות בנושא יהדות , בריתות חינם אין 
כסף ולימודים לבר מצווה . הוא מקיים ערבי שבת המוקדשים ברובם לטיפוח הקשרים 
בין העולים למגזר החרדי במקום . התוכנית שמפעיל טורק אופיינית לזו המופעלת 
כמעט בכל המועצות הדתיות , ולדברי הרב , האירועים גדושים תמיד בעולים הצמאים 
ליחס חם . הדתיים מטפלים בחינוכם מחדש של כל העולים בכל המצוות , מלבד הטבילה 
במקווה . זו , מתברר , עדיין לא נקלטה . בשיטת המהלכים האיטיים שנוהגים 
בעולים , עדיין לא הנחיתו את ההלכה החשובה הזו . " העולים הם בעלי מנטליות 
שונה בתכלית מזו שלנו " , מסביר הרב טורק . " אנו הולכים עמם עקב בצד אגודל , 
מחלקים סידור , נותנים להם תפילין במחיר סמלי , מזוזות , ומטפחים את 
הקשר עם הילדים בטיולים ובחגיגות . המקווה יחכה " . קפמאביניושב - ראש המועצה 
הדתית בכפר סבא , ד"ר עמנואל פלח , מבחין בין " המישור הכללי " לבין 
" המישור האישי " . במישור הכללי דואג פלח לנישואין , בריתות , אירועי 
חגים , טיולים . טיול שערכו לעולים בחנוכה , בעקבות המכבים , נחשב לפרויקט 
מוצלח במיוחד . במישור האישי מטפל פלח ב000 , 4 העולים שלו , " ללא כפייה " . 
הוא מוכר להם במחיר סמלי סידורים , חומשים , פמוטות , תפילין ודואג 
גם לרווחתם הפיסית . הוא מארגן בזארים באולמי התעמלות בבתי - ספר , המלאים 
בריהוט , מכשירי חשמל ובגדים . " הדתיים " , מסביר פלח , חונכו על ערכים 
בסיסיים של נתינה וסיוע . לכן זה רק טבעי שדווקא המגזר הדתי מטפל בעולים 
ומסייע להם . " אנו עוזרים כל החיים לכל הנזקקים , ויתר על כן לעולים . 
הקליטה שלהם היא אוויר לקיומנו " , הוא אומר . ד"ר פלח היה היחיד מכל בני - 
שיחי שהודה שבצד קיום המצווה החשובה הזו יש גם מצווה פוליטית . " מובן 
שחשוב לי למשוך את העולים לכיוון הדת " , אומר פלח , " ואשמח אם ישתלבו 
בקשת הפוליטית הרחבה של המגזר הדתי . הפלג הדתי לכל זרמיו מודע לכך שבסיבוב 
הבחירות הבא ישתנו מערכות הכוחות . אם אין לך כוח למעלה , לא תוכל להשפיע 
למטה " . אילן בומבך , דובר משרד הדתות , מגיב על הדברים בחריפות . " חס 
ושלום " , הוא אומר . " אין שמץ של פוליטיקה בכל הנעשה למען העולים . 
מטרתנו היא לשם שמים בלבד , ואנו לא כופים את עצמנו . כל מה שאנו רוצים 
הוא להקנות לעולים קליטה רוחנית : להחזיר להם את הגאווה ביהדות ובמורשת " . 
אהרן בן - דוד , יועץ לשר הדתות וראש המיזם לקליטה רוחנית , תומך בדברי 
בומבך . שיכונים ותעסוקה לא יחזיקו את העולים בארץ , הוא אומר רק קירוב 
ליהדות והכרת מורשת ישראל ייתנו להם כוח להישאר . כמי שיושב בראש הפירמידה , 
משגיח בן - דוד על הנעשה בכל המישורים . הוא דואג לתרגומם של החומשים , 
הסידורים ומחזורי התפילה , ומספק חומר כתוב על החגים , המתאים לדרכי המחשבה 
של העולים . בן - דוד מספק גם תשמישי קדושה לכל החפץ . מלבד זאת מאורגנים 
באמצעות משרדו טיולים . לט"ו בשבט , הקרב ובא , מתוכננות נטיעות בכל הארץ . 
הכל , כמובן , ברוח הדת . ברוח הפעילות הנמרצת של משרדו , מביע בן - 
דוד רצון לשבת בעצמו בשדה התעופה ולדאוג לעולמם הרוחני של העולים כבר ברגע 
הנחיתה . לצערו , משרד הקליטה השתלט כבר על הפרק הזה , ורגעים יקרים מוחמצים . 
גם ישיבות ואולפנות , אומר בן - דוד , משתתפות במבצע . הוא מספר כדוגמה 
כי לטיול המפורסם לקברות המכבים הצטרפו תלמידי ישיבת " קרני שומרון " כשהם 
לבושים בבגדים מיוחדים ( " חולצות שתפרנו להם במיוחד לטיול " ) כדי שיבלטו 
בשטח , וכל עולה שרצה תשובה על כל שאלה בנושא יהודי היה יכול לפנות אליהם 
בלי לבזבז זמן . " יהודי רוסיה אינטליגנטים מאוד " , מציין בן - דוד , 
" ואסור לכפות עליהם דבר . מי שמתקרב אלינו לא מתקרב בכפייה , אלא דרך 
ההרצאות שלנו , האירועים והמפגשים . המוטו שלנו הוא שבכל יהודי יש ניצוץ 
דתי , וצריך לעזור לו למצוא אותו " . במשרד בבני - ברק יושב הרב מנחם קלוגמן , 
מנכ"ל הארגון הארצי של אגודת ישראל , הנקרא " הארגון לקליטה רוחנית " . 
בהנהלתו חברים ארבעת חברי - הכנסת של אגודת ישראל הרבנים משה פלדמן , 
מנחם פרוש , שמואל הלפרט ואברהם ורדיגר . מלבדם מגיעים לישיבה הקבועה , 
הנערכת מדי שבועיים , עוד ארבעה אישים ידועים מהעולם הדתי : פנחס וינדרבום , 
ישעיהו ברנט , אברהם לודמיר ויעקב קיל . בישיבה הם דנים במבצעים השונים , 
בבעיות ובלקחים מן השטח , הנשלט באמצעותם של יותר מ001 פעילים . הארגון 
מפעיל יותר מ31 מועדונים , המספקים מידע ותעסוקה לילדים ולמבוגרים , בירושלים , 
תל אביב , באר שבע , ראשון לציון , חצור הגלילית , יפו , טבריה ועוד . 
המועדונים קיימו סדרי פסח , תירגמו הגדות , חילקו קלטות ברוסית על הימים 
הנוראים והוציאו לוח - שנה ברוסית . הארגון מוציא לאור גם ירחון בן 42 עמודים , 
" שיבה " , המחולק לעולים בבתים , באולפנים ובמועדונים . " הארגון לקליטה 
רוחנית " מקיים במועדוניו גם שיעורי עזר בעברית ופעילויות לא - שגרתיות . 
בצפת , למשל , פועלת " סיירת אינסטלציה " , העוזרת לעולים בתיקונים מיידיים . 
התלות הנוצרת בארגון , המספק תשובה כמעט לכל בעיה , היא עצומה . 
