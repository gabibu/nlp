יש המתרגשים מכך שבפעם הראשונה בתולדות המדינה הוצבו חיילים אמריקאים בישראל 
כדי להשתתף בהגנה עליה . הטענה היא כי בכך נשבר כביכול עיקרון , שישראל 
התגאתה בו , כי מעולם לא ביקשנו שאחרים יילחמו בעבורנו וכי כל מה שאנו מבקשים 
הוא שיספקו לנו את כלי הלחימה . ובכן , אין זאת הפעם הראשונה שחיילים זרים 
מוצבים בישראל כדי להשתתף בהגנתה . לפני מלחמת קדש , ב6591 , עמד דוד בן - 
גוריון על כך שהצרפתים ישלחו לישראל טייסות קרב כדי להשתתף בהגנה על האוכלוסייה 
האזרחית . חיל האוויר נפגע מהספקנות שבן - גוריון גילה כלפיו , ישראל לא 
נזקקה לשתי הטייסות הצרפתיות שחנו בלוד . אחת מהן השתתפה בהצנחת ציוד ומים 
לכוחות צה"ל שהתקדמו בסיני . טייסת אחרת המריאה מישראל לשדה המצרי המרוחק 
בלוקסור , ופגעה שם במטוסים . משחתות צרפתיות השתתפו בהגנה על חופי הארץ . 
במקרה אחד הגישו סיוע ארטילרי מהים לכוחות צה"ל . המשחתות הצרפתיות השתתפו 
גם במצוד אחרי המשחתת המצרית איברהים אל אוואל שהפגיזה את חיפה . יש לזכור 
כי תפקיד אקטיווי ביותר בהגנה על ישראל עושים האמריקאים בהתקפות כבדות על 
אתרי הטילים העיראקים במערב - עיראק . מספר ניכר של גיחות הם מפנים לעבר 
2 ו3 כדי לצמצם את איום הטילים על ישראל . ברור שזה תואם את האינטרסים של 
ואשינגטון , אך מבחינה מבצעית ייתכן שהגנרלים האמריקאים היו מציעים להתמקד 
יותר בשלב זה במטרות אחרות בתוככי עיראק . באשר לחיילים האמריקאים שבאו לישראל 
עם סוללות הפטריוט , המגמה היא שישהו כאן עד שאנשי צה"ל ישלימו את אימוניהם . 
בשלב זה ישמשו האמריקאים כחונכים ומפעילים כאחד . אחר כך יישארו כאן טכנאים 
ומדריכים עד שהאחריות כולה תעבור לחיל האוויר הישראלי . על ההפעלה המשותפת 
עמדה ישראל מלכתחילה כתנאי . זו מעלה את הסיכוי שהסוללות המתקדמות הללו 
יועברו לבסוף לצה"ל . העברת טילי הפטריוט לישראל ושיגור נושאת המטוסים האמריקאית 
פורסטל לאגן המזרחי של הים התיכון ( לעזרתה של ישראל , כפי שנאמר באחת 
ההודעות ) יצרה ציפיות מסוג אחר בוואשינגטון . אגב , שיגור הפורסטל לא 
תואם עם ישראל מראש . קשה גם להבין באיזו צורה יכולה נושאת המטוסים לסייע 
ישירות לישראל . אין לישראל קשיים בהגנה אווירית , ואם המטוסים ימריאו 
ממנה לכיוון עיראק יהיה עליהם לעבור בשמי ירדן או סוריה . סביר יותר כי 
הכוונה לשגר ממנה טילי טומהוק לעבר מטרות בעיראק . באשר לציפיות מהסוג האחר , 
אלו מתבטאות בשאלה האם אחרי המלחמה , כאשר יתיישבו לדון בהסדרים החדשים , 
תסיק ישראל מהסיוע האמריקאי המאסיווי כיום , כי תוכל לעשות ויתורים גדולים 
יותר לפלשתינאים ולמדינות ערב . שאלה ברוח זו הופנתה גם אלי מכתבו הדיפלומטי 
של הניו - יורק טיימס , תום פרידמן . ברור שישראל אסירת תודה על הסיוע האמריקאי , 
אך קשה להניח שמה שיקבע את השיקולים האסטרטגיים של ישראל בקביעת ההסדרים 
אחרי המלחמה יתבסס רק על הסיוע האמריקאי האחרון . ידידותה של ארצות - הברית 
והסיוע שהיא מגישה לנו ביד נדיבה הם מרכיבים מרכזיים בעוצמתה של ישראל ובכושר 
ההרתעה שלה . אך כאשר מדובר במדיניות של מעצמות , עלינו להביא בחשבון עליות 
ומורדות ולא להתעלם גם מטעויות אפשריות שעושה המעצמה הגדולה . הסכסוך הנוכחי 
מספק לנו הוכחה טובה לטעות כזו ולעליות ומורדות . דובר רבות על הטעות הגדולה 
שעשתה ואשינגטון ביחסה לעיראק . הממשל הנוכחי חי באשליה כי סדאם חוסיין 
הוא מנהיג פרגמטי ויש לקרבו . לא רק שסייעו לו לנצח את איראן , אלא שהממשל 
נעמד לא אחת על רגליו האחוריות כאשר אנשי קונגרס הציעו להטיל סנקציות על 
עיראק בגלל פעילותה האינטנסיווית להשגת נשק גרעיני וכימי . מי שקורא את 
עדויות נציגי הממשל בוועדת הקונגרס , ימצא התבטאויות מוזרות שבעליהן היו 
בולעים בוודאי כיום את הניירות שעליהם הודפסו הדברים . כשהחל המשבר בעקבות 
כיבוש כוויית , דחק הממשל בגסות את ישראל לפינה . על אף שהאינטרס המובן 
היה להקים קואליציה ערבית , לא היה צורך ביחס הנוקשה לישראל . כך כאשר 
טיפלו בעסקות הנשק האדירות עם סעודיה , ואפילו כאשר דובר תחילה בסיוע מקביל 
לישראל , נדחו הצעות סיוע מסוימות שהעלתה ישראל . לאחר שהקונגרס מיהר לאשר 
סיוע בנשק בסך 007 מיליון דולר לישראל , לא השיבו במשך חודשים לפניות אנשי 
הצבא שלנו בעניין הפריטים . פשוט , לא ענו . עכשיו הסתדרו הדברים , משום 
שוואשינגטון הבינה כי במציאות שנוצרה במזרח - התיכון אי אפשר לנהוג כאילו 
ישראל לא קיימת . סדאם חוסיין הוא שהוכיח את . ומשום כך , האינטרסים החיוניים 
של ישראל לא ייקבעו רק על סמך שתי סוללות טילי פטריוט , אלא על פי שיקולים 
נרחבים יותר . 
