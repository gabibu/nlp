אני לא דנה את מקבלי ההמחאה לכף חובה , משום שאני מאמינה שזה יעזור לשקם 
את בתיהם של האזרחים שבתיהם נפגעו מהתקפת הטיל העיראקי . גם אני הייתי עוזרת 
לו יכולתי . שום סיוע כספי איננו יכול לכפר על המעשים החמורים שעשו החברות 
והמומחים הגרמנים , שהושיטו סיוע לסדאם חוסיין . אין לי ספק שביקורו של 
שר החוץ הגרמני והסיוע הכספי שנתן , נועדו לכפר על הנזק החמור שגרמו החברות 
הגרמניות . אותו בית - חרושת שייצר בזמן השואה את הגז ציקלון ב הוא שעזר 
עכשיו לסדאם ביצירת טילים בעלי ראשי נפץ כימיים . מקוממת אותי העובדה שכפי 
שבעבר ניסו הגרמנים לכפר על מעשי הנאצים נגד היהודים במלחמת העולם השנייה , 
על - ידי תשלום פיצויים לניצולי השואה , כך כיום הם מנסים לנקות את מצפונם 
על - ידי מתן מענק לשיקום ההריסות ברמת - גן . זה מעורר בי שאט נפש עמוקה . 
לא האמנתי ש34 שנים אחרי קום המדינה נגיע לכך שיהודים בישראל יצטרכו להתגונן 
מפני גז . אולי יש סמליות בכך שהיום , 72 בינואר , ימלאו 64 שנים לשחרור 
מחנה הריכוז באושוויץ . אני מודה שבאופן אישי , כמי שבני משפחתה הושמדו 
באושוויץ על - ידי גז , אינני פוחדת וגם אינני משתמשת כמעט במסכה . אבל 
חשוב לי שהדור הצעיר בארץ , שלא עבר את חוויות השואה האיומות , יזכור שמצבנו 
כיום טוב פי אלף מאשר מצבם של היהודים בשואה . כיום יש מי שיגן עלינו . 
בזמן השואה הייתי ילדה בת תשע . אני חושבת שילדים בגיל זה אינם מודעים לסכנה . 
החרדה שלהם נובעת מחרדתם של ההורים . ב4491 לא היתה תקשורת . הילדים 
ניזונו מקטעי שיחות של הוריהם . היום הילדים בארץ מעורים בפרטי פרטים . 
אני מתרשמת שחלק מהילדים מתייחסים לכל נושא המסכות והחדרים האטומים כאל משחק . 
