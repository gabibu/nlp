הכל משבחים את האיפוק שמפגין ראש הממשלה יצחק שמיר מאז החלה המלחמה במפרץ , 
אבל קשה לשבח את הזלזול שהוא מגלה כלפי בית המחוקקים . פעמיים דחה שמיר 
את פניותיו של יו"ר הכנסת , דב שילנסקי , שקרא , ביקש , וכמעט התחנן 
לפניו , לבוא לכנסת ולמסור הודעה לאומה . שמיר מוכן היה להתייצב לפני הוועדה 
לביקורת המדינה של הכנסת , שדנה בדו"ח מבקרת המדינה על מחדלי קליטת העלייה , 
אולם הוא סירב להשמיע את עמדתו על המצב המדיני והביטחוני . שמיר הסכים 
להתראיין ברדיו ובטלוויזיה ולקיים מסיבת עיתונאים בתום סיורו בשכונות התל - 
אביביות שנפגעו מירי הטילים העיראקיים , אולם הוא התעקש שלא להופיע לפני 
נבחרי העם . יו"ר הכנסת חייב היה להבהיר לראש הממשלה ( שכיהן אף הוא בעבר 
כיו"ר הכנסת ) כי התנהגותו הלגלגנית כלפי 911 הח"כים , נציגי כל סיעות 
הבית , איננה פוגעת רק בהם , במעמדם ובתדמיתם כנבחרי ציבור , אלא היא 
גם מנחיתה סטירת לחי לאחת מאושיות הממשל והמשטר הדמוקרטי בישראל . אולם 
שילנסקי , חבר נאמן בליכוד , שהגיע לפסגת הקריירה הפוליטית - ציבורית שלו 
כשכבש את כס יו"ר הכנסת , איננו רוצה להיכנס לעימותים עם שמיר . הוא מעדיף 
לשמור על יחסים טובים עם מנהיג מפלגתו על חשבון דרדור נוסף במעמדה של הכנסת . 
לכן הוא נכנע לשגיונותיו של שמיר ויתר על הדיון המדיני שתיכנן לקיים שלשום 
בכנסת . לפיכך נאלצו הח"כים המתוסכלים להאזין לשילנסקי המשבח את העם על קור 
רוחו בימים קשים אלה , לשמוע את השרים אהוד אולמרט , דן מרידור ורוני מילוא 
משיבים על שאילתות בענייני היום , לשבת במזנון ולספר חוויות אישיות על השהות 
בחדרים האטומים . איש מראשי הממשלה שקדמו לשמיר לא נהג במידה כזו של התעלמות 
מהכנסת . ימים ספורים אחרי תחילת מערכת סיני ב6591 התייצב ראש הממשלה ושר 
הביטחון אז , דוד בן - גוריון , ב"בית פרומין " ( משכן הכנסת הישן ברחוב 
המלך גורג בלב ירושלים ) ומסר הודעה מדינית מקיפה על המתרחש בחזית . כל 
הח"כים , הרמטכ"ל ונשיא המדינה , התייצבו במשכן כדי להאזין לנאומו של בן - 
גוריון . גם במלחמת ששת הימים לא התעלם ראש הממשלה אז , לוי אשכול , מהכנסת . 
בעיצומה של המלחמה , ב6 ביוני , הוא התייצב לפני הח"כים . כשרעם הפגזים 
וההתפוצצויות של המטוסים והטנקים הישראליים נשמע ברקע , ביקש אשכול מהכנסת 
לאשר את מינויו של משה דיין לשר הביטחון ואת צירופם של נציגי גח"ל , מנחם 
בגין ויוסף ספיר , לממשלה . הח"כים ששהו עד לפתיחת הישיבה במקלט , חשו 
התרוממות רוח כששמעו את אשכול מדווח להם ש"כוחות האוויר של מצרים , סוריה 
וירדן הוכו קשות על - ידי חיל האוויר הישראלי " . במשכן הכנסת שררה אווירה 
של אחדות לאומית . בן - גוריון , שהיה אז ח"ך מן השורה , נראה כשהוא מהלך 
במסדרונות שלוב זרוע עם מנחם בגין ודיין התקבל בתשואות רמות כשהגיע למשכן , 
היישר מן החזית . אשכול לא הסתפק בקיום דיון מדיני חד - פעמי . שבוע ימים 
לאחר מכן , ב21 ביוני , שב ראש הממשלה לדווח לכנסת על הישגי המלחמה בכל 
החזיתות . באולם נכחו הרמטכ"ל , רב - אלוף יצחק רבין , כל אלופי צה"ל 
ונשיא המדינה , זלמן שזר . גם במלחמת יום הכיפורים זכרה ראש הממשלה גולדה 
מאיר , שעליה לדווח לנבחרי העם על המתרחש בחזיתות . למרות המצב החמור ששרר 
בחזית המצרית והסורית , חרף האבידות הרבות שפגעו קשות במוראל הלאומי , 
למרות המאמץ הרב שנדרש מהממשלה ליזום ולאשר פעולות צבאיות כדי לעבור ממגננה 
למתקפה , התייצבה גולדה ב61 באוקטובר 3791 מעל במת הכנסת והשמיעה נאום מדיני , 
שבו סקרה את האירועים הקשים שהסבו לנו אבידות רבות . יו"ר האופוזיציה , 
מנחם בגין , קרא לאחדות לבבות והצהיר כי " תוכניתנו ומטרתנו , קואליציה 
ואופוזיציה , לנצח במלחמה " . אולם לא רק ראשי מפא"י ולימים מפלגת העבודה 
גילו יחס של כבוד והערכה כלפי בית המחוקקים . גם מנהיג הליכוד , מנחם בגין , 
ראה חשיבות רבה במתן מידע מקיף ועדכני לפרלמנט על המתרחש בחזית . שלושה 
ימים אחרי תחילתה של מלחמת לבנון , ב8 ביוני 2891 , בעיצומם של הקרבות 
הקשים , התייצב ראש הממשלה בגין , בכנסת והבטיח : " כשנשלים את הקו של 
04 ק"ם מהגבול הבין - לאומי , נפסיק את המערכה " . ברוב של 49 נגד שלושה 
נציגי חד"ש דחתה הכנסת את הצעת האי - אמון . גם בשלבים מתקדמים יותר של המלחמה , 
כשהוברר ששר הביטחון , אריאל שרון , הוליך שולל את הממשלה , שצה"ל " שקוע " 
עמוק בביצה הלבנונית ונקלע למלחמה מיותרת , היו הח"כים עם היד על הדופק . 
הם קיימו דיונים מדיניים , קיבלו דיווחים עדכניים על הקרבות הקשים בביירות 
ובהרי השוף ולא נאלצו , כבימים אלה , שבהם נפלו טילים עיראקיים על יישובים 
במרכז הארץ , לדון בשאילתות על מצבם של החולים הגריאטריים . רק בשבוע שעבר , 
לראשונה מאז החלו טילי הסקאד העיראקיים ליפול בשמי תל - אביב רבתי , התפנתה 
מליאת הכנסת מעיסוקיה כדי לדון בתוקפנותו של סדאם חוסיין . אולם גם אז לא 
טרח ראש הממשלה לעלות על הדוכן ולומר את דברו לעם . 
