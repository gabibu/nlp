רומא ( ע"ר ) . אחד מארגוני המורדים הגדולים בסומליה , הכריז על סיום 
הקרבות במוגאדישו ועל פתיחת נמל התעופה הבין - לאומי בעיר , לאחר שהנשיא 
מוחמד סיאד בארה נמלט מהבירה . הארגון הנקרא " הקונגרס הסומלי המאוחד " , 
יצא אתמול בבוקר בהודעה בה הוא קרא לעזרה דחופה בעיקר בציוד רפואי ובמזון , 
ובקריאה נוספת לתפוס את כל הכספים והרכוש של ממשלת סומליה בחו"ל , כדי 
למנוע מן הנשיא הנמלט להשתלט עליהם . הקונגרס , באמצעות רדיו מוגאדישו , 
הכריז על סיומם של מעשי האיבה , קרא לאוכלוסייה לנהוג בשקט ובאיפוק ואישר 
מחדש את החלטתו להקים ממשלת אחדות לאומית , נאמר בהודעת ארגון המורדים שהתפרסמה 
ברומא . עדיין לא ידוע היכן נמצא עתה הנשיא המודח , ששלט בסומליה 12 שנים . 
לפי דיווחים שאושרו , הוא נמלט דרומה ביום ראשון בליווי גדוד אחד של משמר 
הנשיא , לאחר שיצא מארמונו . עובד סעד של ארגון צדקה בין - לאומי דיווח 
כי בארה נמלט ממוגאדישו בטנק , 51 דקות לפני שהמורדים פרצו לארמון הנשיאות . 
בהודעת ארגון הקונגרס הלאומי נאמר כי הממשלה החדשה תכלול נציגים של כל המפלגות 
הדמוקרטיות שבאופוזיציה , בתוך ומחוץ לסומליה , ותפקידה יהיה להבטיח יציבות 
וביטחון לעם . לדברי המורדים ממשלת הפיוס הלאומי שתוקם בתנך כמה ימים , 
תהיה בעלת בסיס דמוקרטי רחב . סיאד בארה עלה לשלטון בהפיכה ללא שפיכות דמים 
ב9691 . בתחילת שלטונו בסומליה הבטיח לסיים את היריבויות השבטיות שהתחוללו 
באזור במשך מאות שנים . אך בסופו של דבר הוא השאיר אחריו מדינה מפוצלת יותר 
מתמיד . " הוא יוזכר בשל כך שהרס את ארצו מבחינה כלכלית ופוליטית כאחד , 
ובשל פיצול השבטים בסומליה ירושה איומה לבאים אחריו " , אמר פרוף גורג 
לוויס , מומחה לענייני סומליה ב"לונדון סקול אוף אקונומיקס " . 
