ראש המרכז היהודי - ערבי באוניברסיטת חיפה , התריע באחרונה ביום עיון שעסק 
בנושא " סטודנטים יהודים וערבים בקמפוס החיפאי " , על מצוקת הדיור של האוכלוסייה 
הערבית בקמפוס . לדבריו , רק כ001 מיטות מתוך 005 הנמצאות במעונות מוקצות 
לערבים . יחס זה מתאים אולי , לדבריו , ליחס בין היהודים לערבים הלומדים 
באוניברסיטה , אך אין הוא משקף את מצוקתם המיוחדת של הסטודנטים הערבים , 
שהיא גדולה פי כמה מזאת של ציבור הסטודנטים היהודי . רוב הסטודנטים הערבים 
באים מכפרים מרוחקים , ולא יכולים לשוב מדי ערב לביתם . סטודנטים ערבים 
רבים שלא מוצאים דיור מפסיקים את לימודיהם , אמר . " לסטודנט הערבי הפסקת 
לימודים היא חמורה במיוחד , שכן הלימודים בשבילו הם למעשה הסיכוי היחיד 
שלו לשינוי סטטוס ולהתקדמות וליציאה מהכפר הקטן שממנו הוא בא " , אומר ד"ר 
מאגד אלחג , מרצה לסוציולוגיה ויו"ר המדור לתעסוקת אקדמאים במרכז היהודי - 
ערבי באוניברסיטת חיפה . לדבריו , בעיית הסטודנטים הערבים חריפה במיוחד 
לנוכח גלי העלייה שהביאו למצוקת דיור קשה בחיפה וסביבותיה . רוב בעלי הדירות 
מעדיפים להשכיר אותן לעולים או לצעירים יהודים , ולא לערבים , הוא אומר . 
מנתוני מחקר שעשה ופורסם באחרונה גם במסגרת מדור זה עולה , כי לא פחות 
מ%81 מהסטודנטים הערבים הלומדים בקמפוס דיווחו כי נתקלו בסירוב להשכיר להם 
דירות בשל מוצאם . לדברי הנהלת האוניברסיטה , עד עתה נמצאו פתרונות דיור 
מועטים בלבד לאוכלוסייה הערבית מחוץ למעונות ; בעיקר , כאמור , בשל מצוקת 
הדיור הכללית בעיר . הפתרונות היחידים שנמצאו הם במנזרים , בעיקר בעיר 
התחתית ועל הר הכרמל . המדובר , לדברי גבריאל מלכה , בכ021 סטודנטים ערבים , 
מוסלמים ונוצרים ( בעיקר סטודנטיות ) . עוד נמסר , כי ועד הסטודנטים 
הערבים בקמפוס החל באחרונה בשיפוץ של בניין מגורים גדול בעוספיה הדרוזית , 
הנמצאת במרחק כמה דקות נסיעה מהקמפוס . אך גם לדברי הנהלת האוניברסיטה , 
אין בכך די . 
