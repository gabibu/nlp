ואשינגטון ( מיוחד ל"הארץ " ) . מחלקת המדינה של ארה"ב מסרה אתמול איגרת 
לממונה על שגרירות עיראק בוואשינגטון , המזכיר לבגדאד כי שתי המדינות חתומות 
על אמנת זנווה , וכי כפי שארה"ב מתחייבת לכבד את לשונה ואת רוחה של האמנה , 
כך היא מצפה שגם עיראק תכבד אותה . האיגרת נמסרה אתמול לממונה על שגרירות 
עיראק בוואשינגטון , חאלד אל - שאוויש . הדיפלומט העיראקי סירב לשוחח עם 
כתבים בצאתו מבניין מחלקת המדינה בוואשינגטון , ואמר שטרם קרא את המכתב . 
פרשנים צבאיים בוואשינגטון אמרו אתמול כי משמעות המסר היא הודאה של הממשל 
כי יש סבירות שעיראק מחזיקה בשבויי מלחמה אמריקאים . אולם דובר מחלקת ההגנה 
של ארה"ב אמר שהאיגרת נמסרה לעיראק משום שארה"ב לכדה אתמול שבויים עיראקים , 
ובגלל הימצאותן של ספינות בתי - חולים אמריקאיות במימי המפרץ הפרסי . עיראק 
טענה באוזני כתבים אמריקאים בימים האחרונים כי בידיה שבויים אמריקאים כנראה 
טייסים שמטוסיהם התרסקו מעל שטח עיראק והבטיחה לאפשר לכתבים לראיין אותם , 
אולם ההבטחה העיראקית לא נתקיימה . 
