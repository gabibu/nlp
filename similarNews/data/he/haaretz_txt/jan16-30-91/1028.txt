מי שקובע את גורלו של ספר חדש הם הקוראים . יכתבו המבקרים מה שהם רוצים , 
והזמן גם הוא יקבע אם ספר היה שווה משהו ; בחיי הסופר שופטיו הם הקוראים . 
אבל השאלה הגדולה היא מי קובע מה הקוראים רואים כשהם נכנסים לחנות . באנגליה , 
כל קורא רביעי פוקד את חנויות הספרים של ו - ה סמית ( ) לפחות פעם בשבוע . 
הם מוכרים ספרים ב007 מיליון ליש"ט לשנה וכ%71 מכל הספרים בבריטניה נמכרים 
אצלם . לפיכך , הזמנה מו - ה סמית יכולה לקבוע את גורלו של ספר לשבט או 
לחסד , לא רק אצל הקוראים , אלא אצל המו"ל . הזמנת ספרים זאת אינה נעשית 
על - ידי אדם אחד ואינה אקראית . צוות שיפוט המורכב מחמישה אנשים ונשים 
בוחן 51 אלף כותרים חדשים בשנה . את הספרים הם מדרגים בתשעה דירוגים . 
ספר שזוכה לדירוג 1 יוזמן ביותר מ51 אלף עותקים . מספר שזכה לדירוג 5 יוזמנו 
בין 000 , 2 ל000 , 4 עותקים . ספר שדורג במקום מספר 9 יוזמן ב051 עותקים . 
ויש ספרים רבים מאוד שוו - ה סמית לא יזמינו כלל . כמעט בכל תחנת רכבת בלונדון 
יש סניף של ו - ה סמית . יש הבזים לגישת הסופרמרקט שלהם , המתבססת במידה 
רבה כל - כך על טעמם של הקוראים ; הם מחזיקים על המדפים רק מה שיש סיכוי 
שהקוראים ירצו . אבל בוו - ה סמית סבורים שבעלי הטעם והדרישות ימצאו את 
מבוקשם אצל " ווטרסטון " , שאף הוא באותה בעלות . רשת ו - ה סמית היא פופולרית , 
והיא אמורה להניב רווחים . לכתב בריאן מקארתור הותר לשבת באחת הישיבות של 
חבר השופטים והוא מדווח על רשמיו לקוראי ה"סנדיי טיימס " . בכל ישיבה דן 
צוות השופטים בכ002 ספרים . מקארתור מספר שפסקי הדין היו חותכים ומהירים , 
ומרב הספרים דורגו במקום מספר 8 , שפירושו הזמנה של 005 עותקים בלבד . 
בין היתר עסקו הבוחרים בישיבה זו בספרה החדש של רות רנדל , , במהדורת 
הפייפר - בק . הפורמט של הספר החדש , האמור לצאת לאור במארס , גדול מזה 
של ספריה הקודמים של רנדל , והשופטים החליטו מיד כי הכוונה כאן לזכות ברווח 
גדול יותר . הטרידה אותם העובדה שהמהדורה בכריכה קשה מכרה רק 035 עותקים 
בחנויות הרשת ב01 השבועות הראשונים שלה . הסיבה , לדעתם , היא שיש ספרים 
של הסופרת בשתי המהדורות , וזה מבלבל את הקוראים . אחר - כך עורר את התנגדותם 
המחיר : 99 . 7 ליש"ט , כשאת ספריה הקודמים של רנדל אפשר לקנות ב99 . 3 
ליש"ט . על העטיפה לא נכתב שזה ספר חדש . לכן פסק הדין הוא 2 , שפירושו 
הזמנה של בין 01 ל51 אלף עותקים . צוות השופטים דן בכל ספר כשתי דקות , 
בממוצע . הקביעה שלהם אינה אימפרסיוניסטית . מנחים אותה חמישה קריטריונים : 
עטיפת הספר ומידת המשיכה שהיא מעוררת , המחיר , מספר העמודים , מידת 
הפרסום שמועיד לספר המו"ל והמכירות של ספרו הקודם של המחבר בחנויות ו - ה 
סמית בעשרת השבועות הראשונים מאז יצא לאור . למי שטוען כנגדם שזו דרך ברוטלית , 
מעירים אנשי הרשת שעל - פי המחקר שלהם , הקורא מתבונן בעטיפת הספר שנייה 
אחת לפני שהוא מחליט אם לקחת את הספר בידו . רוכשי הספרים של ו - ה סמית 
נוטים להזמין יותר ספרים אם המו"ל מוכן לצאת למסע פרסום , לשגר את הסופר 
למסע הופעות ולפרסם מודעות על הספר החדש . לכן , תקציב הפרסום של ספר חדש 
הוא בין הנתונים המוגשים לחבר השופטים , עם דגם העטיפה , פרטים על מחיר 
ומספר העמודים . התוכן , למשל , מעניין אותם פחות . מהדורת הפייפר - 
בק של הספר החדש של לודלום , " האולטימטום של בורן " , תלוה במודעות בעיתונים 
ובמערכת קידום מכירות בחנויות . הספר הקודם של לודלום מכר 22 אלף עותקים 
במהדורת הכיס והספר הזה מכר 004 עותקים בכריכה קשה . לודלום זוכה בדירוג 
הגבוה ביותר . לא כל הספרים העומדים לצאת לאור מגיעים לוועדה הכל - יכולה 
הזאת . האחראים למחלקות השונות ( ספרי ילדים , ספרי מבוגרים , ספרי עיון , 
ספרי נסיעות ) מקבלים את המידע המוקדם על הספרים העומדים לצאת לאור , 
נפגשים עם המו"לים ומכירים את פרטי הספרים , והם המגישים אותם לוועדה . 
דרך זאת של קניית ספרים על - ידי רשת חנויות בעלת עוצמה יכולה להכריע אם 
מו"ל יוציא ספר אם לאו . המו"ל צריך לשכנע את הרשת שהוא מאמין בספר , באמצעות 
העיצוב שהוא מעניק לו , התמחיר הנכון ומערכת הפרסום המרשימה . כדי לעשות 
זאת הוא צריך להתחייב להשקעה . ההתחייבות הזאת מונעת ממנו יש לקוות לבטל 
אותה אם ו - ה סמית לא יתמכו בספר . תמיכה של הרשת יכולה " לעשות " ספר . 
אי - תמיכה יכול בהחלט לחבל בהצלחתו האפשרית . מצד שני , התאום הזה יכול 
לאפשר למו"ל לא להדפיס יותר מדי עותקים , ולא לסתום לעצמו את המחסנים בספרים 
שלא נמכרו . המקבילה הישראלית לכוחה היחסי של ו - ה סמית בשוק הספרים האנגלי 
היא רשת סטימצקי . ערי סטימצקי קרא את המאמר ב"סנדיי טיימס " והוא מצביע 
על ההבדלים בין אנגליה לכאן . הראשון שבהם הוא שאצל סטימצקי , להבדיל מוו - 
ה סמית , מפיצים כל ספר שיוצא בארץ . ההחלטה לגבי ספרים בעברית אינה מתקבלת 
על ידי ועדת שיפוט , על פי אמות מידה ודירוג ברורים , אלא על דעת שני קניינים 
של ההוצאה . מחצית ההחלטות לגבי מספר העותקים נעשות על ידי קניין יחיד , 
כארבעים אחוז בהתייעצות ביניהם , וכ01 אחוזים אם מדובר בהזמנה גדולה במיוחד 
בהתייעצות רחבה יותר . חמישה קניינים מחליטים לגבי ספרים הרואים אור בחו"ל , 
על סמך מידע על אופי הספר , המגיע מחו"ל . גם בעניין זה כמחצית ההחלטות 
נעשות על ידי יחיד . ברכישת ספרי חו"ל , כמו ברכישת ספרים עבריים , הקניינים 
מושפעים ממידע על ספרים קודמים של אותו סופר , או ספרים בתחום דומה או בנושא 
דומה . ההבדל המשמעותי השני בין חו"ל לארץ , בהזמנת ספרים על ידי רשת השיווק , 
הוא במידע שמקבל מוכר הספרים מן המו"ל . סטימצקי מצר על כך שבניגוד לחו"ל , 
בארץ כמעט שאין מו"ל שיכול לספק מראש מידע על עיצוב הספר , מחירו או תוכנו 
במועד שבו המוכר יכול להגיע להחלטה מסודרת על גודל ההזמנה על פי מדדים אלה . 
ברוב המקרים מגיע טלפון מן המו"ל , המודיע שהספר כבר קיים . יוצא דופן 
הוא מפעל " הספרייה החדשה " , שסיפק לסטימצקי מידע על ספריו לשנה מראש , 
והתחייבותה של סטימצקי לרכישת עותקים בשנה הראשונה מכל הספרים היתה משמעותית 
בהצלחת המפעל . סטימצקי אומר שמו"לים בארץ אינם מסוגלים , בדרך כלל , 
לספק מידע בזמן הנכון על מערכת קידום המכירות של הספר , כדי שהחנויות יגיבו 
בהתאם . מבחינה זו , יש יותר סדר בהזמנת ספרים חוזרת בצמוד לסדרת טלוויזיה 
או סרט שעומדים להקרין . הבדל נוסף בין ו - ה סמית לסטימצקי הוא בזכות ההחזרה 
של רוב הספרים שרשת סטימצקי מפיצה . לדברי סטימצקי , בממוצע הוא מחזיר 
למו"לים פחות מ01 אחוזים . ו - ה סמית אינה מחזירה כלל . ברשתות אחרות 
באנגליה ההחזרה הממוצעת היא 53 אחוז , ובארה"ב כ05 אחוז . בסוף הכתבה ב"סנדיי 
טיימס " מתואר המחסן הענק של ו - ה סמית בסווינדון . מצד אחד מגיעות מדי 
יום 03 משאיות ופורקות 04 טונה ספרים כל אחת . מן הצד השני נמצא גורס הנייר , 
שאליו חוזרות המשאיות עם הספרים שלא נמכרו . בישראל הספרים חוזרים למו"ל , 
כדי שיחליט על גורלם לגניזה , למכירת חיסול או לגריסה . 
