בדרך כלל אנחנו עומדים במבחן הימים האלה בסדר גמור . הקהל בסדר , הג"א 
בסדר , צה"ל בוודאי בסדר , וכך גם המשטרה , העיריות , שירותי ההצלה , 
המפעלים החיוניים , התקשורת ואפילו הממשלה שלנו . אבל להגיד שהכל עבר 
חלק לגמרי , זה יהיה מוגזם . אינני יודע מה אתכם , אותי הצליחו פה ושם 
לעצבן ואפילו להרגיז . התרגזתי כאשר שמעתי בחדשות שדוד לוי ביקש להדגיש 
בישיבת הממשלה ביום ראשון , שעל יבוא ה"פטריוטים " סיכם עם האמריקאים מי ? 
אני - אני - אני ולא אחר , כבר לפני שבועות רבים , וזה נאמר גם על דעת 
ארנס . האם מזה צריך להבין שיש לו חלק באחריות לכך שה"פטריוטים " לא הגיעו 
קצת יותר מוקדם או שזה במחלקה של מישהו אחר ? ולמה הוא - הוא - הוא משתיק 
שוב ושוב את ביבי נתניהו , המצליח לחסוך מאתנו וגם מהתקשורת העולמית את 
הופעותיו הנפוחות של הבוס שלו ? התרגזתי מאוד כאשר התברר לי בסוף השבוע 
שעבר ובתחילת שבוע זה שכל החנויות והעסקים בשכונה ( פרט לסופרמרקט ) סגורים , 
אף - על - פי שבעצם לא הוכרז משטר הג"א האוסר על הפסקת הפעילות . כל מה 
שנאמר הוא , שמי שאינו עובד במפעל חיוני , מתבקש ( לא מחויב ) להישאר 
בבית או בקרבתו . אזרחי המדינה מילאו אחרי בקשה זו במסירות ובדבקות יוצאות 
מהכלל . אמנם ידוע שבין ראש השנה לפסח יש דלילות רבה בנושא החגים , אבל 
חופש כל - כך ממושך , בייחוד לאחר שהתבררו ממדי הסכנה האמיתיים , זה באמת 
מוגזם . במסגרת הכוננות היה פינוי המוני לא % 02 כפי שהודיעו רשמית של חולים 
מבתי - חולים . איש אינו מסוגל להעריך כמה סבל ואולי גם נזק נגרם עקב דחיית 
טיפולים ( לרבות ניתוחים ) , בעוד אלפי רופאים , אחיות וצוות אחר , 
מתבטלים בחוסר מעש במשך ימים שלמים במצב כוננות . קרה שמוסד פונה כליל מחולים 
הזקוקים להשגחה וננעל . כאילו שלא חסרות לנו שביתות של פרסונל רפואי . 
מישהו צריך לתכנן את כוננות החירום במערכת הבריאות עם מעט יותר התחשבות 
בבריאות העם . אני קורא באחד מעיתוני הבוקר דברי פרשנות של קצין בכיר במילואים . 
במשך חודשים הודיע הקצין בעקביות , במלוא הסמכות האסטרטגית של אלוף במיל , 
מדוע לא תיפתח מלחמה במפרץ , ואיך יימצא ברגע האחרון הסדר של פשרה . חשבתי , 
שאחרי פרוץ המלחמה ייאלם וייעלם לפחות למשך ארבעה שבועות , עד שיישכחו 
תחזיותיו הקודמות . לא עברו אלא חמישה ימים והאיש מככב שוב ! עכשיו הוא 
מסביר את האופציות העומדות בפני בוש , באיזו מהן עליו לבחור , ומה יקרה 
אם לא יפעל לפי העצות . תגידו אם אי אפשר להתעצבן . בלי שום רצון לגרוע 
מהישגיהם של שדרי הרדיו והטלוויזיה בתקופת חירום זו , אי אפשר שלא לציין 
את הנטייה החולנית לפטפטת של אחדים מהם . כמות השטויות שהושמעה בימים האחרונים 
מעל גלי האתר היתה ניכרת בהחלט . אחדים מהם סבורים כנראה שהם חייבים להצחיק 
אותנו בכל מחיר , ותוקעים התחכמויות ברמה של כיתה ג . יש שהם מחליטים למלא 
את תפקיד התרפיסט הלאומי . לעולם לא אשכח את השדר שהודיע בעת אזעקת אמת 
ועל רקע נפץ הטילים ( בלילה בין חמישי וששי ) כי נמסר לו שמשתוללת בחוץ 
סופת ברקים ורעמים כך שאין לנו ממה להתרגש . שמתי נפשי בכפי והצצתי דרך 
חלון : השמים הבהירים היו זרועי כוכבים . ומדוע הפסיקו את קול המוסיקה דווקא 
בימים שבהם היה כל כך נחוץ להרגיע את העצבים ולתת מפלט מהפטפטנים ? ולבסוף , 
התרגזתי שדווקא בימים אלה מצאה נציבות מס הכנסה לנכון לפרסם את המודעות 
השגרתיות על חובת ההגשה של דו"חות לשנת המס 0991 . לא עזרו כל התלונות בשנים 
עברו כדי לזכות באפשרות למלא את טפסי הדו"ח האהובים , יש לגשת ולקבל אותם 
במשרדי פקיד השומה האזוריים . מס הכנסה חוסך בהוצאות משלוח . הנה סימן שמתחילים 
לחזור לחיים נורמליים . 
