יותר מ5 . 3 מיליון זבובים מעוקרים פוזרו בשבוע שעבר ברחבי לוב במסגרת המערכה 
לחיסול זבוב רימת הבורג , שהתגלה בלוב לפני כשנתיים . המערכה לבלימת התפשטות 
הזבוב מבוצעת בלוב בתמיכה מלאה של ארה"ב . החשש הוא שאם לא תיבלם התפשטות 
הזבוב , שהיה מוכר קודם לכן רק באמריקה , הוא עשוי להתפשט על פני כל מדינות 
אפריקה ולהגיע לדרום אירופה ולכל חלקי המזרח התיכון , ולגרום נזקים אדירים 
למקנה . זבוב רימת הבורג גדול פי שלושה מזבוב הבית המצוי ומצטיין בעיניים 
אדומות . נקבת הזבוב מטילה את ביציה בפצעים זעירים בעורן של חיות ובני אדם . 
הרימות הבוקעות מן הביצים קודחות בבשר החי , מרחיבות את הפצעים , מונעות 
מהם להגליד וגורמות לזיהומים מסוכנים . עד לגילויו בלוב לא נראה זבוב רימת 
הבורג מעולם מחוץ לאמריקה . נראה כי רימות הזבוב הועברו לצפון אפריקה במשלוח 
בעלי חיים מצפון אמריקה . מאז דווח לראשונה על הימצאותו בלוב נספרו כמה 
אלפי מקרים של חיות בית נגועות באזור טריפולי . הזבובים הזכרים המעוקרים 
הובאו ללוב ממפעל אמריקאי - מקסיקאי בציפו דה קורסו שבמקסיקו , שם מרבים 
זכרים עקרים בכמויות גדולות כחלק מבקרה מתמשכת נגד מפגעי זבוב רימת הבורג 
במקסיקו ובדרום ארה"ב . פיזור הזכרים המעוקרים במספרים גדולים במיוחד מבטיח 
כי סיכוייהם להזדווג עם הנקבות יהיו גדולים בהרבה מסיכויי הזכרים הנורמלים , 
וכך תיפסק התרבות הזבוב . העומדים בראש מבצע הלוחמה הביולוגית נגד זבוב 
רימת הבורג בלוב , מתכננים לפזר מיליוני זכרים עקרים אחת לשבועיים באזור 
ששטחו 000 , 7 קמ"ר במהלך השנתיים הקרובות . לצורך זאת הוקצו 711 מיליון 
דולר . פיזור הזכרים המעוקרים בשבוע שעבר הוא פעולת מבחן ליעילות השיטה 
והוא מכסה רק חלק מהשטח הנגוע . במהלך הניסוי פוזרו הזכרים המעוקרים בין 
הערים סורמאן ובו - קמאש ( בין טריפולי והגבול הטוניסי ) , ובעוד שבוע 
אמור להתחיל פיזור הזבובים בקנה מידה מלא . 
