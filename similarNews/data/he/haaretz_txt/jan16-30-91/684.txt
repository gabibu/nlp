" התפוז המכני " הוא סרטו התשיעי של סטנלי קובריק , אמריקאי שאימץ לו 
את אנגליה כמולדת שנייה . הסרט נעשה ב1791 , וקשה לשכוח אותו ולהשתחרר 
ממנו . מעטים הם הסרטים בתולדות הקולנוע שמצליחים להעביר חוויה חזקה ומהממת 
כל כך באמצעות תחבולות טכניות , חזותיות וקוליות , ותכנים שעניינם מין , 
אלימות וחופש הבחירה בין דפוסי התנהגות של היחיד בחברה . הסרט מבוסס על 
ספרו של אנתוני ברגס , שנכתב בעקבות רציחתה של אישתו ההרה בידי חוליגנים 
ברחוב לונדוני סואן . ב53 הדקות הראשונות של הסרט , במבנה קולנועי מורכב 
ומדוקדק , נדחסת כל האלימות של חבורת בריונים אנגלים , שבראשה עומד מנהיגם 
אלכס . עשר הדקות הראשונות הן רצף מסוגנן אחד , מוגש בקצב מסחרר , של 
שלוש תמונות ברוטליות . במאה הדקות הבאות בוחן קובריק את זכותה של החברה 
לתקן את הסוטים האלימים שבה , ואת הדרכים שבהן היא מממשת את זכותה זו כביכול . 
אלכס המנהיג הוא גם קריין הסרט , המדבר אל הצופים בגוף ראשון ובלשון עשירה 
בניבים משעשעים . נימת קולו ידידותית , כמעט אינטימית . על כן הוא זוכה 
באהדת הקהל . מלאכת הצילום מופלאה . מומלץ להרחיק ילדים מן המרקע . סרטו 
האחרון של מרטין סקורסזה , " החברה הטובים " , נבחר על ידי מבקרי הקולנוע 
של ניו יורק וקליפורניה כסרט האמריקאי הטוב ביותר לשנת 0991 . כדאי לחזור 
ולצפות בסרטו הלפני אחרון , " שיגעון של לילה " ( 5891 ) , קומדיה 
שחורה וסרט פיוטי מבריק , ולזכות שוב בחוויה מרנינה . הסרט זיכה את סקורסזה 
בפרס בפסטיבל קאן ב6891 . סרט יוצא דופן זה במכלול יצירתו של סקורסזה נעשה 
בהשקעה צנועה יחסית של 5 . 3 מיליון דולר . הבמאי , אולי החשוב בבמאיה 
של אמריקה הפעילים כיום , אמר על " שיגעון של לילה " שהוא במידה מסוימת 
פרודיה על סרטי היצקוק . בתמונה לילית יפה להפליא רץ הגיבור כשבידו הזמנה 
למועדון לילה תמונה זהה לסצינת הרג הסוס ב"מרני " של היצקוק . פתיחת הסרט , 
הזהה לגמרי לסיומו , תזכיר לצופים את השורות הראשונות בספר " עליסה בארץ 
הפלאות " . בגלל צירוף נסיבות מוצא עצמו היאפי , פול הקט , ברובע הסוהו 
המשול לשאול . רודפת אחריו חבורה של נשים מוזרות . בסוף הלילה , לפני 
שהוא הופך ליצירת אמנות , הוא פונה לחסדי שמים ומבקש להישאר בחיים . גלגולו 
כפסל הוא גם ההצלה שלו . 
