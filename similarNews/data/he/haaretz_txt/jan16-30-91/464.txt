האוניברסיטה העברית , אוניברסיטת תל אביב ואוניברסיטת בר אילן החליטו על 
סיום הסמסטר הראשון בשל המצב הביטחוני . הסמסטר אמור היה להסתיים בסוף השבוע . 
באוניברסיטת בן גוריון הסתיים הסמסטר כבר בראשית השבוע . העבודה בארבעת 
המוסדות להשכלה גבוהה ובספריותיהם תחודש בהתאם להוראות הג"א . בחינות סוף 
הסמסטר בשלושת האוניברסיטאות , שעמדו להתקיים בימים אלה , נדחו . כל מוסד 
להשכלה גבוהה יודיע בנפרד על תחילת מועד הבחינות וסדריהן , בהתראה של יומיים 
לפחות . המוסדות הודיעו כי יעשו את כל המאמצים על מנת למנוע פגיעה בסטודנטים . 
אוניברסיטת חיפה והטכניון החליטו לפעול בהתאם להוראות שלטונות הביטחון . 
אם אלה יחליטו לחדש את העבודה והלימודים בכל מגזרי המשק , ייפתחו שני מוסדות 
אלה . הסמטסר בהם מסתיים בסוף השבוע . שר החינוך והתרבות , זבולון המר , 
אמר בישיבת מטה החירום של משרדו כי עם החזרת המשק לעבודה ולשגרה , יש להיערך 
גם לשיגרת לימודים , ולו חלקית , בבתי הספר . 
