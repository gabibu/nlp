ואשינגטון ( מיוחד ל"הארץ " ) . מדיניות האיפוק שממשלת ישראל נוקטת לנוכח 
התקפות הטילים של עיראק מעוררת " גל אדיר של תמיכה עממית " , לדברי דיפלומטים 
ישראלים בכירים ברחבי ארה"ב . בתוך ערמות המברקים , העצומות , שיחות הטלפון 
ומכתבי התמיכה של אזרחים אמריקנים מכל שדרות האוכלוסייה , מציינים נציגים 
בכירים של ישראל בארה"ב את התמיכה החמה של גורמים ומגזרים המזוהים בדרך - 
כלל כביקורתיים ביותר כלפי ישראל . דיפלומטים ישראלים ציינו אתמול באופן 
מיוחד את ביטויי התמיכה הסוחפים של ראשי השחורים בארה"ב . רבים מהם נחשבים 
בדרך - כלל לביקורתיים ביחסם לישראל . ההתפתחות המובהקת ביותר בהקשר זה היתה 
ביקור מפתיע מאוד בשגרירות ישראל בוואשינגטון של הכומר גסי גקסון , מנהיג 
הפלג הרדיקלי של המפלגה הדמוקרטית בארה"ב ואחת הדמויות הפרו - ערביות המובהקות 
ביותר בבירת ארה"ב . גקסון , המנהיג השחור רב הכריזמה , שיגר ביום ששי 
שעבר מכתב תמיכה נלהב לשגריר ישראל בוואשינגטון , זלמן שובל , והביע בו 
צער וגינוי חריף של התקפת הטילים העיראקית על ריכוזי אוכלוסייה אזרחיים . 
" אני חושב שאני מדבר בשמם של אמריקנים רבים , כשאני מביע סימפטיה מלאה 
מעומק הלב לאנשים החפים מפשע , הסובלים ללא כל צורך " , כתב גקסון לשובל . 
בעקבות קבלת המכתב , הוסדר ביקורו של הכומר גקסון בשגרירות בוואשינגטון 
אתמול . גקסון , בצעד תמיכה חסר תקדים שעורר שביעות רצון רבה בקרב נציגי 
ישראל בבירה האמריקאית , אמר בסיום פגישתו עם השגריר שובל כי ישראל מפגינה 
" איפוק מפליא " , וכי " אם ישראל תותקף שוב , לא סביר שהיא לא תיזום 
מתקפת נגד בתגובה " . גקסון גינה בחריפות את הכיבוש העיראקי בכוויית ואת 
ההתקפה על ישראל . " התקפתו על ישראל היתה ניסיון להרחיב את המלחמה ולהסלים 
את המתיחות " , אמר . " אנו קוראים לסדאם חוסיין לעשות את הצעד הגורלי , 
להפנות עורף להסלמה ולסגת לתחומי גבולותיו " . התפתחות מובהקת אחרת בהקשר 
זה היו הדברים החמים שהשמיעה אלמנת המנהיג הרוחני של הציבור השחור בארה"ב , 
מרטין לותר קינג , בנאום בעיר אטלנטה שבמדינת גורגיה שלשום , ערב יום 
הזיכרון הלאומי האמריקאי לזכרו של לותר קינג . האלמנה , קורטה סקוט קינג , 
שיבחה בנאום אנטי מלחמתי נלהב את תגובתה המאופקת של ממשלת ישראל . " דרושים 
אומץ וחכמה רבים , כדי לסרב להישאב אל מעגל התגמול " , אמרה סקוט קינג . 
" אני מקווה ומתפללת שישראל תהיה מסוגלת להמשיך ולנקוט איפוק " . סקוט 
קינג , דמות ציבורית רבת השפעה בציבור האמריקאי , ובמיוחד בציבור השחור , 
היא אחת ממנהיגות התנועה נגד המלחמה במפרץ . בטקס השנתי לזכרו של מרטין 
לותר קינג , היא נוהגת לשאת נאום בסגנון נאומו המפורסם של בעלה המנוח , 
שבו חוזר המוטיב : " יש לי חלום " . בסיום נאומה ניגש אליה קונסול ישראל 
באטלנטה , אלון ליאל , והודה לה על דבריה החמים , שסוקרו אתמול בהרחבה 
בעיתוני גורגיה . השגרירות הישראלית בוואשינגטון וכל הקונסוליות הפזורות 
ברחבי ארה"ב דיווחו אתמול על זרם אדיר של ביטויי תמיכה והערכה לישראל , 
שנמסרו במכתבים ובשיחות טלפון מאז סוף השבוע שעבר . מאז התקפת הטילים הראשונה 
על ישראל מתקבלות בשגרירות ישראל בוואשינגטון בין 005 לאלף שיחות טלפון ביום , 
וכן מברקים רבים המביעים תמיכה וסולידאריות . אזרחים אמריקנים מציעים סיוע 
לישראלים שבתיהם נפגעו מהטילים , ואחרים מספרים שהם מפעילים לחץ על איש 
הקונגרס שלהם לפעול למען ישראל . מרבית המתקשרים הם דווקא נוצרים ולא יהודים , 
המבקשים להביע צער ומחאה על התקפת הטילים ועל הפגיעות באוכלוסייה האזרחית , 
וכן להביע את הערכתם לאיפוק שמגלה ממשלת ישראל . אמריקנים רבים , ביניהם 
פעילים פרו - ישראלים באזורים שונים של ארה"ב , משווים את אווירת התמיכה 
הגואה בישראל לאווירה ששררה בארה"ב אחרי מלחמת ששת הימים ב7691 . מאמרי מערכת 
בעיתונים רבים בכל רחבי ארה"ב ציינו לשבח את מדיניות האיפוק של ישראל , 
המתחשבת באינטרסים של ארה"ב באחד הרגעים הגורליים ביותר בתולדות שתי המדינות . 
