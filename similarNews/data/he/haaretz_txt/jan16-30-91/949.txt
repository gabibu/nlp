ניירובי ( ע"ץ ) . ארמונו של נשיא סומאליה , סיאד בארה , נפל אתמול 
לידי המורדים , אולם הנשיא עצמו הצליח להימלט בטנק . כך מסר נציג של הארגון 
ההומניטרי " רופאים ללא גבולות " . הנציג אמר כי לפני נפילת הארמון התנהלו 
סביבו קרבות כבדים . לאחר מכן פשטו תושבי העיר על הארמון וערכו בו ביזה 
גדולה . לאחר כיבוש הארמון , השתלטו המורדים על תחנת השידור הממשלתית . 
מתנדבים של ארגון הרופאים הבין - לאומי בבירה מוגדישו מסרו , כי לאחר ארבעה 
שבועות של קרבות עזים בין המורדים וכוחות הממשלה , אין יודעים לאן נמלט 
סיאד בארה . " הוא נמלט הבוקר בטנק ו51 דקות לאחר מכן השתלטו מורדים על 
ארמון הנשיא " , מסר נציג הארגון . קשרי הטלקס והטלפון למוגדישו נותקו מאז 
הגבירו מורדים של " הקונגרס הסומאלי המאוחד " אחת ממספר קבוצות שנלחמו 
כדי לשים קץ ל12 שנות שלטונו של סיאד בארה את מיתקפתם ב03 בדצמבר . הנשיא 
אמנם נמלט , אך השאיר מספר יחידות צבאיות בעיר הבירה . יחידות אלה התבצרו 
בבסיס הצבאי אוויאציונה , בקרבת נמל התעופה . לכוחות הממשלה נשארו מספר 
טנקים , יחידות ן - ם , וחיילים של משמר הנשיא השנוא של סיאד בארה . קרבות 
עזים מתנהלים בשכונות רבות בבירה , אך נראה כי הכוחות הממשלתיים עדיין שולטים 
בנמל התעופה . " אנשים רבים נפצעו , אך אי אפשר למסור פרטים נוספים על 
המצב המדוייק " . 
