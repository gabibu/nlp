" מלחמת הקשישים " , כך ניתן לכנות את המלחמה המכוערת הזאת . ואם מתעקשים 
לחפש שם הירואי יותר מותר גם לומר " מלחמת הגבורה " , על - שם הגבורות , 
שכידוע על - פי מקורותינו מגיעה אל האדם בגיל שמונים . כי הם , שבעי - 
השנים הללו , הם אלה הנושאים הפעם במרב הנטל . גם לעוללים קשה . אך אלה 
אפופים אהבה , דאגה וממ"טים . גם לגילאי 0207 לא קל . אך להם יש יותר 
כלים להתגונן , ופחות מגבלות לחשוש מהם . אנחנו יכולים לצאת מן הבית ולא 
לחשוש פן יכזיבו רגלינו דווקא ברגע הישמע האזעקה . אנחנו בוטחים יותר באוזנינו , 
שלא תכבדנה דווקא ברגע המכריע . אנחנו יודעים כי המסיכה אינה איום קיומי . 
על הקשישים , בעיקר עליהם , מתנפלת המלחמה הזאת ; המסיכה מאיימת על דרכי 
נשימתם , קולות הנפץ והטרחה הבהולה הנלווית עליהם מאיימים על משאבות - הדם 
הוותיקות שלהם , ולעתים קרובות מדי שבים ועולים לנגד עיניהם גם זיכרונות 
וניסיונות מרים מן העבר , וגם אלה כלל ועיקר אינם יפים לבריאות . אנשי הגבורות 
הם עתה היחידה הקדמית . ותעיד מצבת החללים . והם עומדים במשימה הזאת שהטיל 
עליהם סדאם . בצורה מעוררת השתאות הם עומדים בה . להלן יספור סיפורם של 
שניים כאלה . מכיוון שעירוב עניינים אישיים בדברים שאני מביא בעיתון מנוגד 
לעקרונותי , אומר רק כי המדובר בהוריו של אחי . זוג קשישים יקים קשיחים , 
המוכרים גם לי . הם מתגוררים במרכז תל - אביב . ייתכן כי לא ישמחו אם 
אחשוף את גילם לעיני קוראי העיתון , ועל - כן אומר רק כי מספר שנותיהם גבוה 
מרוב ציוני - המבחנים שקיבלתי בחיי . בנם , כלומר אחי , גר גם הוא בתל - 
אביב . לעומת - זאת , האח של אחי ( כלומר אני ) ישן בימים אלה בירושלים 
( חשוב לציין שהתחלתי לישון בירושלים כבר בשלהי 9691 , ולא בשבוע שעבר . 
ההחלטה לעשות זאת כבר ב96 , שהתקבלה אז בהרמת גבות מלאת רחמים , זוכה 
רק עתה להערכה מחודשת , ומיוחסת סוף - סוף ליכולתי האנליטית לנתח מצבים 
לטווח ארוך ) . ובכן , לאחר מטח הטילים הראשון הוחל במאמץ הסברתי אינטנסיווי 
לשכנוע הורי - אחי שיעברו קצת לירושלים . הם התחמקו בעדינות . לא רוצים 
להיות לטורח . במטח השני החליטה מועצת האחים - המודאגים לנסות שיטה אחרת ; 
חדר במלון . בניגוד לשמועות , לא היה קשה להשיג חדר במלון ירושלמי . 
כל שנאלצתי לעשות , הוא להשליך זוג תל - אביבי על טפם ומטענם מן החלון בקומה 
השנייה ( למען לא ירבו המדרגות , אם יחליטו הו - רי - אחי להישאר גם בשבת ) 
, להצמיד אקדח לרקתו של מנהל מחלקת - ההזמנות ולשחרר את הנצרה . " יש 
חדר במלון " , בישרתי להורי - אחי . " אני בא לקחת אתכם " . " איזה מלון ? 
" הם שאלו בקפידה . " מלון טוב " , אמרתי והתנעתי את המנוע . " איפה 
הוא ? " הם שאלו בחשד . " פה , ממש על - יד " , הודעתי להם . " כבר 
מאוחר " , הם אמרו , אל תיסע בחושך . זה מסוכן " . חשד עמום התגנב ללבי . 
" תגידו , אתם לא רוצים לבוא ? " למה לא ? " הם אמרו , חוששים להעליב 
את האח היחיד של בנם הבכור , " אבל אולי פעם אחרת " . " למה לא עכשיו ? 
" שאלתי . " קר אצלכם " , אמר האבא של אחי , " ויורד גשם . זה לא זמן 
לבוא לירושלים " . " חם אצלכם " , צרחתי , " ויורדים טילים ! " מוכיח 
בצרחותי כי גם להורים יקים יכולים לצאת ילדים פולנים . " תפסיק לבלבל את 
המוח " , אמר אבי - אחי וירד מן הקו . אם - אחי היתה רכה יותר . " אתה 
לא צריך לדאוג " , היא אמרה . " גם אני לא מודאגת . הרי כל טיל עיראקי 
שיתקרב אלינו , קודם - כל יראה מלמעלה את הפסל של אגם . ומי שרואה את הדבר 
הזה בפעם הראשונה , רוצה רק דבר אחד ; לברוח . הלא גם אנחנו כמעט ברחנו 
מכאן בגללו . . . יחדיו המשכנו בפיתוח הרעיון המעניין . הטיל המתקרב יראה 
את המפלצת הזאת יורקת לעומתו תמרות - עשן , מים ואש , ומיד יקרה אחד מן 
השלושה ; או שהוא יחליט כי זהו התקן אנטי - טילי מתוחכם ויעדיף להימלט , 
או שהוא ימלמל לעצמו " זה נראה כאילו כבר היה פה טיל " וימשיך למקום 
אחר , או שהוא ינחת עליו , ואז זה לא יהיה אסון גדול . בתום השיחה האסטרטגית 
הזאת ביררה אם - אחי האם אני כבר רגוע יותר , והוסיפה כלאחר - יד : " ובאמת , 
אל תיעלב ; אני מבטיחה לך שאיך שנגמרת המלחמה אנחנו באים לבקר " . אז הם 
שם , בחזית . ואני פה , בהרים . אולי ישתכנעו בכל זאת . שהרי אין כל 
גנאי בבני אדם המעדיפים להתרחק ממרכז המטרה . אך דבר אחד ברור ; את הקרב 
על ככר דיזנגוף סדאם כבר הפסיד . 
