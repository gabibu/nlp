בעקבות המשבר במפרץ הפרסי והתקפות הטילים העיראקיים על העורף הישראלי , 
ומאחר שזוהי הפעם הראשונה שבה נפגע העורף בישראל , התקיימו בימים האחרונים 
דיונים במערכת הביטחון בדבר הקמת פיקוד נוסף בצה"ל פיקוד הג"א . מקורות 
צבאיים בכירים אמרו כי הרעיון להקמת פיקוד הג"א , או מרחב הג"א , הועלה 
במערכת הביטחון כבר לפני כמה שנים , אך עתה בעקבות ההתקפות על העורף הישראלי , 
הוחלט לחדש את הדיונים בו . הכוונה היא לנתק את פיקודי המרכז , הדרום 
והצפון מאחריות על הגנת העורף , ולהקים פיקוד מיוחד לנושא זה , שלו יוקדשו 
מיטב המשאבים . מקור צבאי אמר כי שר הביטחון , משה ארנס , אינו מתנגד 
להקמת פיקוד כזה . 
