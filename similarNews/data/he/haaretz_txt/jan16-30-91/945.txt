כאשר באים לבצע רפורמה במערכת כלשהי , ובמיוחד במערכת רוויה היבטים ציבוריים 
וחברתיים כמו מערכת הבריאות , חייבים המבצעים לעבור את השלבים הבאים : 
1 . קביעת האילוצים הפועלים על המערכת . 2 . איסוף מידע אמין עליה . 
3 . קביעת מדיניות על סמך המידע והתחושות הפוליטיות . 4 . מימוש מלא 
ככל האפשר של המדיניות . מערכת הבריאות במדינת ישראל סובלת מכל אותם חוליים 
שפוקדים מערכות בריאות בעולם המערבי המפותח : היא נעה במעגל קסמים שאין 
ממנו מוצא . ככל שמערכת הבריאות טובה יותר , כך היא שוקעת בבוץ . במערכות 
כלכלה רגילות , ככל שהמוצר טוב יותר , כך המערכת נחשבת מצליחה יותר . 
ואולם , במערכת הבריאות המוצר הוא תוחלת החיים , וככל שזו עולה , מחריפות 
בעיותיה של מערכת הבריאות , כיוון שהגדלת אוכלוסיית הקשישים מגדילה את הדרישה 
לשירותי בריאות עבורם . כך נכנסת המערכת למצב של אי - ספיקה , בעקבותיו 
נוצרים בחברה לחצים פוליטיים להזרים אליה עוד אמצעים , ואז תוחלת החיים 
גדלה שוב . וכך נמשך מעגל הקסמים , ואין אפשרות לצאת ממנו אלא בהחלטה חברתית 
בלתי אפשרית , הקובעת בחוק כי יש לשים גבול למשך החיים . בתורת המערכות 
מוגדרת מערכת זו כמערכת מתבדרת או " מתפוצצת " , שאין שום כוח היכול לעצור 
אותה . לכן קיים בישראל , כמו בכל העולם , פער עצום בין רמת הציפיות של 
האוכלוסייה ובין מה שמערכת הבריאות מסוגלת לתת במסגרת האמצעים שעומדים לרשותה . 
מערכות איסוף המידע בשטח הבריאות בישראל לקויות ביותר , ויש להשקיע מאמץ 
רב כדי להגיע למסדי מידע אמינים שיהיו בסיס למדיניות . בממשלת ישראל חייבת 
להיות כתובת אחת מרכזית לאיסוף המידע , וזאת לא קיימת כיום . מאז הקמת המדינה 
גדלה תוחלת החיים בישראל ביותר מ01 שנים , והיא ממשיכה לגדול . למשל , 
בעשור האחרון גדלה תוחלת החיים של גבר יהודי ב6 . 2 שנים ושל גבר במגזר 
המיעוטים ב4 שנים . שיעור הקשישים ( 56 ) באוכלוסיית ישראל גדל והוא יתייצב 
בעשור הקרוב על כ%9 מהאוכלוסייה , וגם במספרים מוחלטים יש עלייה גדולה 
במספרם , דבר המחייב היערכות והשקעות מתמידות לטיפול בהם . מיליון עולים 
מברית - המועצות יביאו עמם כ000 , 051 קשישים בנוסף ל000 , 004 קשישים החיים 
היום במדינת ישראל . כ%3 מהעולים הם רופאים , דהיינו , תוספת של 000 , 
03 רופאים ל000 , 21 הרופאים העובדים כיום בפועל . מימון ההוצאה הלאומית 
נעשה בדרכים הבאות : % 02 מתקציב הממשלה , % 1 ( בלבד ! ) מתקציב הרשויות 
המקומיות , % 03 המעסיק ( מס מקביל ) , % 81 ( בלבד ! ) המבוטחים בקופות 
החולים ( מס אחיד ) , % 72 הוצאה ישירה של משקי בית ( רפואה פרטית ) 
ו%4 ממקורות אחרים . קיימת מגמה ברורה של ירידה במימון הישיר של הממשלה 
ועלייה בשיעור של הרפואה הפרטית . לאחר עבודה מאומצת של צוותים רב - מקצועיים 
פרסם משרד הבריאות בנובמבר 9891 קווים למדיניות בריאות לאומית לטווח הארוך . 
נדגיש תחילה נושאים שאינם מעוררים מחלוקת , המבוססים על תוכנית ארגון הבריאות 
העולמי . קיום רמת בריאות נאותה ושוויונית , בעיקר בנושאים של קשישים 
ומוגבלים , מחלות זיהומיות וממאירות , תמותת תינוקות , מחלות לב וכלי 
דם , תאונות ובריאות הנפש . פעולות לקידום בריאות ורפואה מונעת , בנושאי 
עישון , תזונה , פעילות גופנית ומתח נפשי . בריאות הסביבה , בנושאי איכות 
אוויר ומים , בטיחות מזון , פסולת וחומרים רעילים , איכות סביבת המגורים 
ומקום העבודה . מערכות תומכות , כגון מחקר , הערכת טכנולוגיות חדשות , 
הבטחת איכות הטיפול , מערכות מידע וכוח אדם . הנושא שמעורר מחלוקת בציבור 
הישראלי הוא ארגון מערכת הבריאות . חייבים לומר מראש , נוכח האילוצים המתוארים 
לעיל , שאין פתרונות קסם , ואולם עלינו למצות את המיטב מתוך המקורות המוגבלים . 
וגם לא להיבהל מהגדלת המקורות אם התוספת אכן הופכת לתפוקה אמיתית שמוסיפה 
לרווחת תושבי ישראל . בניהול נכון צריך המידע להיות מרוכז , והאחריות צריכה 
להיות מבוזרת . אצלנו המצב הפוך . אין מערכת מידע ריכוזית , ומאידך " המרכז " 
( משרד הבריאות ומרכז קופת - חולים ) שולט שליטה מוחלטת על תפעול היום - 
יומי של המערכת , וכתוצאה מכך ההנהלות המקומיות כלל אינן שולטות בתקציב 
ובגיוס כוח אדם . למשל , מנהל בית - חולים אינו יכול לבחור את מנהלי המחלקות 
שלו , כיוון שהנושא מוכרע בנציבות שירות המדינה או במרכז קופת - חולים , 
הוא אינו אחראי לגיוס המקורות , לתשלום השכר לעובדים ולהצמדתו לתפוקה . 
כפועל יוצא מכך מתקשים לגייס כוחות ניהול למוסדות הבריאות . כדי לשפר את 
הניהול ולהגביר את המוטיווציה של העובדים , יש לנקוט מגמה אמיתית של ביזור 
ולתת כלי ניהול נכונים למנהל בשטח , כולל שליטה על מרכיבי השכר הצמודים 
לתפוקה . על כללי המשחק הבסיסיים להיות אחידים . למעשה , לא קיים כל הבדל 
עקרוני בין בית - חולים " של קופת - חולים " לבית - חולים " של הממשלה " , 
והמלחמות ביניהם הם בעיקרן מלאכותיות . ואולם , מעבר לכללי המשחק הבסיסיים , 
צריך כל מנהל בשטח להשתדל למצות מהמערכת שעליה הוא מופקד את הטוב ביותר , 
ויש לתת לו כלים אמיתיים לבצע את עבודתו . במדינת ישראל יש להיבטים של ארגון 
מערכת הבריאות משמעות פוליטית מרחיקת לכת , בפרט מבחינת תנועת העבודה , 
הואיל והחברות בהסתדרות העובדים הכללית מושתתת במידה רבה על הביטוח הרפואי . 
לכן , בדיון על מערכת הבריאות מובאים בחשבון שיקולים החורגים מן השיקול 
המקצועי , ורק מי שמשלב את ההיבט המקצועי בהיבט הפוליטי יכול לקוות להשפיע 
על המערכת ולממש רפורמה אמיתית . המסר החברתי - קהילתי של התנועה בשטח הבריאות , 
לרבות הרפואה המונעת , ימומש בעיקר ברמת השכונה ועיר הפיתוח , ולא במסגרת 
הרפואה הטכנולוגית היקרה והקרה . רק מי שיכול להדפיס כסף מסוגל היום לממן 
את הרפואה הטכנולוגית , ותנועה חברתית שאיננה רוצה להגיע למצב של פשיטת 
רגל כלכלית חייבת להדגיש את פעולתה במקומות שבהם יש לה יתרון יחסי , ושבהם 
המסר האמיתי שלה מועבר בבירור . בחודשים הקרובים תשתמש הממשלה הנוכחית בדו"ח 
ועדת נתניהו כדי להביא לחיסול ההסתדרות . באמצעות חקיקה תוקם רשות בריאות 
אחת שתרכז את כל דמי הביטוח ( דמי החברות , בלשון תנועת העבודה ) , ותפקיד 
קופות - החולים יצטמצם למתן שירותים בלבד . תנועת העבודה צריכה לגבש במהרה 
מענה למגמות אלו אין להיאחז ב"אימפריות " של רפואה טכנולוגית , אך יש 
לשמור מכל משמר על החברות ועל הפעולה החברתית - קהילתית בשטח מערכת הבריאות . 
