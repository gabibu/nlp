( ע ) . " אני לא רוצה שום דבר , רק את החיים . באתי הנה לראות את 
מה שנפל עלינו . זה לא יכול להיות שאנו בחיים " , אמרה אתמול מזל , שעם 
בעלה נסים , ילדיהם וזוג אורחים ביקרו בביתם שנהרס מטיל סקאד ברמת - גן . 
מזל ובעלה נלכדו מתחת לקורות הבטון שקרסו עם הבית בן הקומותיים . לאחר שעתיים 
וחצי הם חולצו על ידי יחידת החילוץ של צה"ל . בעת נפילת הטיל , האזין הבן 
לרדיו בחדר הסמוך וניצל כי היה ליד קיר שהחזיק מעמד . הוא קפץ מהחלון , 
נחת על חוטי חשמל שנקרעו וקיבל מכת חשמל . " הוא ניצל פעמיים " , אמרה 
האם . היא עמדה על גל ההריסות שהיה פעם ביתה וגילתה ארון קיר , טוסטר , 
מייבש שיער , ומחשב אישי של הבן של השכנים . מזל סיפרה לחברי כנסת שהגיעו 
לסיור במקום , כי היא אושפזה בבית החולים איכילוב , ולמחרת כבר שוחררה 
ונשלחה לבית המלון אל משפחתה . בעלה נסים , עם שריטות על מצחו , הצטרף 
אליה לחיפושים בין ההריסות . משפחה אחרת הגרה בדירה מעבר לקיר הייתה בערב 
הפיגוע בהרצליה , כי בדירתם לא היה חדר אטום . בני המשפחה הם האב , יוסי , 
אשתו , הבן יקיר והתאומות הקטנות . אתמול חזר האב עם ילדו בן ה7 , לראות 
את מה שקרה לביתם . " שמעתי כי נהרגו שני תאומים . ידעתי , שהתאומות 
שלי אתי בהרצליה , ולכן חשבתי שהמדובר בתאומים של משפחה אחרת ברחוב שלנו . 
התברר כי השמועה נפוצה על תאומים , משום שהשכנים חשבו שאנו בבית ונמצאים 
בין ההריסות " , סיפר האב . השכנה בבית ממול , אשה כבת 56 , באה לחפש את 
ספרי הקודש והתפילין . היא מצאה אותם , לאושרה הגדול , ללא פגע . דיירי 
הבתים שנפגעו קשה החלו לגלות סימני עצבנות ביחס לטיפול העירייה בנזקי הטיל . 
