בודפשט ( מיוחד ל"הארץ " ) . החל ב1 בפברואר יסיירו בערים הגדולות ברחבי 
בריה"ם משמרות משותפים של חיילים ושוטרים , חמושים בתת - מיקלעים ; אנשי 
הק - ג - ב והמשטרה יקבלו רשות לחדור למשרדים של כל המפעלים והמוסדות ובכלל 
זה מפעלים מעורבים בהשתתפות הון זר ולערוך בהם ביקורת של מיסמכים . כך 
קובעים שני צווים נשיאותיים חדשים , שפירסם מיכאיל גורבצוב . העיתון " קומסומולסקאיה 
פראוודה " העיר בעניין זה , כי בשני הצווים טמונים " יסודות של מצב חירום " . 
בחוגים דמוקרטיים מעוררת דאגה מיוחדת העובדה שנודעה רק עם פירסום הצווים 
כי שרי ההגנה והפנים חתמו עליהם כבר ב92 בדצמבר , ואילו כמה מחברי הסובייט 
העליון לא היו מגלים את דבר קיומם , ויתכן שלציבור היה נודע עליהם רק עם 
הפעלתם ב1 בפברואר . דובר משרד החוץ הסובייטי , ויטאלי צורקין , העלה אתמול 
סברה , כי יסודות לאומניים ברפובליקות הבאלטיות מנפחים בכוונה תחילה את 
האירועים שם , כדי לסכסך בין בריה"ם ובין המערב , ולגרום למערב לבטל את 
הסיוע הכלכלי שהובטח לבריה"ם . לעומת זאת , הקולונל ויקטור אלקסניס ( " הקולונל 
השחור " ) מן הקיצוניים במחנה השמרנים בבריה"ם האשים בינתיים את גורבצוב , 
כי " הפקיר את ועדות - ההצלה שקמו ברפובליקות הבאלטיות " . הדברים נאמרו 
בראיון לעיתון " ארגומנטי אי פאקטי " ( " נימוקים ועובדות " ) . 
