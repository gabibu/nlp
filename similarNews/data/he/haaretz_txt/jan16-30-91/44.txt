הבוקר הזה הוא תחילתו של יום המתואר לאחר מכן בספרים במלים " עם שחר " 
ו"בהפציע האור " . הלב מסרב לדמיין את יללת הצופרים ותנועת האמבולנסים וקריאות - 
העזרה , והצירוף המזעזע של ילדים יהודים וגזים כלשהם , ומן הזיכרון האישי 
נדלית שירת הנעורים ש"הנה מוטלות גופותינו . . . איננו נושמים " . אבל 
הדעת מנסה לגבור על הלב . " אם לא עכשיו , אימתי ? " אם לא ייעקר סדאם 
חוסיין מארץ הפרת והחדקל אלא יימצא לו פתח מילוט צרפתי - ציני , הוא ישוב 
לפלוש בעוד שנתיים למחוז ה91 של ארצו , ובידיו טילים משופרים ואולי גם עוצמה 
גרעינית . רק שהאמריקאים לא יחזרו ב3991 לסיבוב נוסף על 000 , 2 מטוסיהם 
וטילי - השיוט וחצי מיליון חיילי הקואליציה הרופפת . הם לא יניפו דגל , 
איש מהשותפים לא ייענה , וישראל תופקר להילחם לבדה , וממרחק . בלי הנגישות 
הנוחה לזירת - הקרב שיש למחנה האמריקאי הנוטה אוהל ממוזג במדבריות סעודיה . 
לפיכך , מלחמה עכשיו היא חוויה קשה , שצידוקה היחיד הוא כי מלחמה אחר 
כך תהיה חוויה קשה ממנה . אז שהאמריקאים יכו מהר וחזק וגבוה ורחוק ככל האפשר , 
וישראל תריע . לא שהיחסים עמם יהיו נקיים מצלקת , ולא שישראל תוכל לשכוח 
את המיאון לחלק עמה מידע צבאי נחוץ . אבל בסדרי העדיפויות הקיימים , חיסול 
סדאם חוסיין הוא כורח , ואילו ההתחשבנות עם גורמים אחרים צריכה להמתין כפיקדון 
בכספת המדינית . בבוקר שכזה , בבדידות המתחדשת של היהודים עם גורלם , 
משוטטות המחשבות בעצבנות : קופת הסעודים והמצרים והסורים נגדשה במהלך המשבר 
בכספים נזילים , וישראל הסתפקה בעל כורחה במחמאה מילולית על מדיניות הפרופיל 
הנמוך . שמעון פרס השתבח בשיחתו האחרונה עם ידידו פרנסואה מיטראן . על מלת 
הכבוד של איש זה שמוסיף להזין הבוקר את כזבי בגדאד ביקש פרס לסמוך כתחליף 
להפצצת הכור הגרעיני בעיראק . צרפת בהנהגתו עוינת וחד - צדדית שמא גם אנטישמית ? 
מכדי שתהיה ראויה למלא בעתיד תפקיד מרכזי בוועידה בין - לאומית רצויה . 
היא כה מאכזבת . האירופים תפסו מקום בראש מצעד המאכזבים . רוצים ליהנות 
מפירות המתקפה האמריקאית אך להכין לעצמם אליבי למקרה שתיכשל ; שומרים על 
שלמות הקואליציה , אבל קושרים אותה לוועידה בין - לאומית על המזרח התיכון . 
כאילו השפעתם רבה . במחקר של אילן גריילסאמר וגוסף ויילר הגיעו שני הפרופסורים 
למסקנה כמעט הפוכה : אירופה הרבתה בהצהרות מזרח - תיכוניות , אבל רישומן 
מזערי . אלא שבסכסוך הנוכחי נזקה של היבשת הזקנה ניכר . שכן האירופאים 
גיבו , למשל , את התעמולה הפלשתינית בהתייצבה כאיש אחד לצד סדאם חוסיין , 
ובפיה טענת - השווא כאילו רק קצה נפשה בשחיתות השייחים מכוויית . הרי אין 
פלשתינאי המאמין כי השחיתות היא עילת המשבר במפרץ הפרסי . אפילו לא תומכיהם 
השמאלנים - הקיצונים , שגררו את יאיר צבן ושולמית אלוני ומרדכי וירשובסקי 
לדיון עם החותמים על מודעה חפה מכל ביקורת על שליט עיראק . הם הגיעו , 
כנראה , למצב שהוא רעה חולה בפוליטיקה : התייצבות כמעט אוטומטית נגד כל 
עמדה של יוסי שריד . רק יצחק שמיר הצליח . הוא החזיק את הקלפים קרוב לחזה 
ולא הניח לאיש משריו להציץ בהם , בשומרו על קור - רוח ותבונה . אבל כמה 
עילות תעמולתיות תרם בשנים האחרונות לעיראקים בהתנגדותו למכתב גיימס בייקר 
ולמסמך פרס - חוסיין ? ובעיקר מתעוררת דאגה עמוקה שהצלחתו עכשיו תעניק לו 
חסינות ועוצמה למנוע מהלך מדיני עם הפלשתינאים אחר כך . ה"אחר כך " הזה , 
בין אם במלחמה עקובה מדם ובין אם במכה צבאית מוגבלת , ואפילו בתפר גס של 
פשרה דיפלומטית קרועה , ימצא את ישראל במצב חדש : נזקקת יותר מבעבר להסדר 
מדיני עם הפלשתינאים . נלחצת להסכים לפיקוחם של מוסדות בין - לאומיים בנושא 
הגרעין , שאמון בהם אפסי . ומפוכחת דיה להבין מהניסיון הצבאי האמריקאי , 
שאפילו הזדעקות כנה להגנת בן - ברית היא עניין לחודשים ארוכים ורבים . 
ישראל לעולם לא תיהנה מן המותרות שבפרקי זמן כאלה . ככל שאופציות אלה הן 
קשות לפיצוח , מייחל הבוקר כל ישראלי להתעמת עמן . מפני שנכון לעכשיו הן 
מתייחסות למצב של אחרי המלחמה , ל"אחר כך " שמעבר לסיוט ולביעותים . שנהיה 
כבר אחריה . ר והאבטלה גורמים לירידה תלולה בגבייה מהתושבים , והשלטון המקומי מצוי 
בדרדור נוראי וחלקו עומד בפני התרסקות בלתי - נמנעת . התרסקות השלטון המקומי 
תגרור אחריה את קריסת השלטון המרכזי , כי לא יהיה אפשר להפריד ביניהם . 
קביעת האחריות הפלילית לא תמנע זאת ולא תועיל . במקום לחפש עבירות , צריך 
לחפש פתרונות ודרכים למניעתן . אחריות פלילית מקומה רק בתנאי שהממשל המרכזי 
יתן לרשויות עצמאות ניהולית , כולל אמצעים ותקציבים . 
