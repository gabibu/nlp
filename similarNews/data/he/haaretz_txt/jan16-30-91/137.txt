הדפסה היא טכניקה המאפשרת ביצועים חוזרים רבים ומאפשרת לאנשים רבים ליהנות 
מייחוד היצירה . לאלימה , בתערוכה הנפתחת היום , הטכניקה מספקת אפשרות 
לקבל את הקו ואת גבולות הצבע הנכונים , את המפגשים הבין - כתמיים הרצויים 
לה , ותו לא . נושא הכמויות , החזרה על פעולת הביצוע , איננו מעניין 
אותה . מגוון הביצועים שלה הדפס - אבן ( ליתוגרפיה ) , תחריט והדפס - 
רשת מאפשרים לה להרחיב את מילון הנחת הצבעים שלה . הנושאים הם שדות ונופים , 
שהם נופים נפשיים יותר מאשר נופי טבע . זהו תמיד מפגש בין שטחים גדולים 
שמשהו מאיים עליהם ; ההתרחשויות הן תמיד בין עליונים לעליונים יותר . כל 
זאת בתוך מסגרות , שהפכו עם השנים סימן - היכר ליצירותיה . המסגרת תוחמת 
וממקדת . אנחנו , הניצבים מנגד , קובעים את מידת המעורבות הרצויה והאפשרית 
לנו . הצבעוניות של אלימה מיוחדת מאוד . יש משהו מטריד ביופיים של צירופי 
הצבעים ומשהו הגורם יובש בפה בחומריותם של הגוונים . כל זה יוצר יופי גדול . 
הבדלי האסתטיקה בצירופי הצבעים בין המזרח למערב משחקים כאן תפקיד מיוחד . 
שליטתה של אלימה בצירופי הצבעים אינה מאפשרת הגדרה ברורה , אך השפה שלה 
עקבית מאוד במשך כל שנות יצירתה , בציורים ובהדפסים כאחד . הקשר שלה להתרחשויות 
בציור הישראלי הוא יותר חברתי ממהותי . היא מתפתחת ללא כל השפעה חיצונית 
ושנות ההוראה הרבות שלה לא העמידו לה דור ממשיכים . את הדייקנות הזאת אי - 
אפשר להעתיק . אוצרת מרים טוביה - בונה , וקטלוג מלווה את התערוכה . 
