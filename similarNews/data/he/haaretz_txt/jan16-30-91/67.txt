המועצה האזורית אפעל ותושבי רמת פנקס פתחו במאבק למנוע סיפוחה של רמת פנקס 
לאור יהודה . לטענת המועצה האזורית וועד תושבי רמת פנקס ראש עיריית אור 
יהודה , עו"ד יצחק בוכובזה , " לוטש עיניו לאלפיים דונם אדמה חקלאית בתחומי 
רמת פנקס " . בקרוב עומדת ועדת חקירה שמינה שר הפנים להגיש המלצותיה בעניין 
האיחוד בין רמת פנקס לאור יהודה . ראש המועצה האזורית אפעל , עמוס ברקוביץ , 
אמר : " לא נסכים , כי בגלל שאיפות וחלום גדלות של ראש עיריית אור יהודה , 
יפגעו תושבי רמת פנקס " . ברקוביץ טען כי צוות מומחים שבדק את נושא האיחוד 
המוצע על פי הזמנת המועצה האזורית קבע כי " אין כל הצדקה לדרישות הסיפוח 
של אור יהודה " . יו"ר הועד המקומי רמת פנקס , רמי סייג , אמר כי " המעבר 
לאור יהודה ידביק לרמת פנקס תוית שלילית , יפגע באינטגרציה , רמת החינוך 
ובאיכות חיי התושבים בצורה דרסטית " . מטעם המועצה האזורית אפעל נמסר כי 
אור יהודה מתעתדת לבנות על השטחים החקלאיים השייכים לרמת פנקס ולמועצה האזורית 
שהיא דורשת לספח אליה דירות ל000 , 01 תושבים . לטענת המועצה האזורית והוועד 
הדבר יביא לחיסול " הריאות הירוקות " של האזור כולו . כמו כן , הם טוענים 
כי הבנייה באזור אינה עומדת בתקני חשיפה לרעש המטוסים הנוחתים בנמל התעופה 
בן - גוריון הממוקם בסמוך , הבנייה קרובה גם קירבה יתרה למזבלת חיריה ותוספת 
של 000 , 01 תושבים עומדת בניגוד לתוכנית מתאר ארצית לפרישת האוכלוסיה , 
ובניגוד להחלטות הממשלה לעבות את השטחים ממזרח אזור הגבעות ואזור מודיעין . 
נציג ועד שכונת רמת פנקס בגיבוי ובעידוד המועצה האזורית , הודיע כי תושבי 
השכונה יקיימו הפגנות ענק בכביש גהה ובירושלים ואף שוקלים פנייה לבג"ץ למנוע 
סיפוחה של רמת פנקס לאור יהודה . ראש עירית אור יהודה , עו"ד יצחק בוכובזה , 
תקף בחריפות את המועצה האזורית אפעל . לדבריו , כל העניין של המועצה ברמת 
פנקס הוא במחסני בזק שבתחום השכונה המכניסים כיום למועצה הכנסה שנתית של 
כ004 אלף ש"ח מארנונה שמשלם בזק בגין הנכס הזה . " רמת אפעל אין לה כל 
קשר לרמת פנקס לא דמוגרפית ולא גיאוגרפית . תושבי רמת פנקס לא נהנים מבריכות 
השחייה של רמת אפעל . אין כל זיקה בין רמת אפעל שבה גרים עשירי הארץ לרמת 
פנקס שבה גרה אוכלוסיה מהמעמד הבינוני ומטה . הם קרובים יותר דמוגרפית וגיאוגרפית 
לאור יהודה מאשר לרמת אפעל " . בוכובזה הוסיף כי עדיין לא הוכח כי רמתם של 
התלמידים מרמת פנקס המתחנכים במוסדות חינוך במועצה האזורית אפעל גבוהה יותר 
מאשר באור יהודה . הוא הדגיש כי אין כל הצדקה ששכונה בת 031 משפחות תפעל 
באורח עצמאי ואך טבעי הוא שתאוחד עם שכנתה , אור יהודה . הוא הוסיף כי 
אין קדושה באדמות חקלאיות וציין כי תוכנית הבנייה המיועדת לאדמות אלה מדברת 
על בניית של כ008 עד 009 דירות שיוסיפו אוכלוסיה בת 000 , 3 נפש בלבד , 
רובם עולים חדשים . 
