על אף שמוסוליני לא עסק בהשמדת יהודים , מראה מיכאליס שהעיקרון של השמדת 
האויב משותף לשתי התנועות . ספר זה הוא סיכום של עבודת מחקר שהשתרעה על עשרים 
שנה וכללה ראיונות עם אישים שנטלו חלק במאורעות אותה תקופה . הספר ראה אור 
לראשונה ב8791 בהוצאת " קלרנדון פרס " של אוניברסיטת אוקספורד . התרגום 
העברי שלפנינו מבוסס על מהדורה איטלקית מורחבת ומתוקנת של הספר , שראתה 
אור ב2891 במילנו . הספר זיכה את מחברו בפרס איטלקי יוקרתי וכן בתואר כבוד 
שהעניק לו בשעתו נשיא איטליה " על תרומה להבנת התרבות האיטלקית " . ההחלטה 
לייבא את הגזענות לאיטליה היתה החלטתו של מוסוליני ולא של היטלר , מציין 
מחבר הספר . החל משנות העשרים הכריזו הפשיסטים על העיקרון שלאויביהם אין 
זכות להיקרא איטלקים ואפילו לא בני אדם . במלים אחרות , שאין להם זכות 
קיום . עובדה זו מסבירה , לדעת פרוף מיכאליס , מדוע האשים פיירו קאלפי , 
סנאטור איטלקי ולוחם אנטי - פשיסטי ותיק שניצל ממחנה הריכוז מאוטהאוזן , 
ש"הפשיסטים הם שפילסו את הדרך למחנות ההשמדה של היטלר " . אלא שעד שהחלה 
ההתקרבות בין מוסוליני להיטלר , היהודים באיטליה לא נחשבו אויבים כי אם 
איטלקים לכל דבר , ויהודים לא מעטים הלכו אחרי מוסוליני . שלושה יהודים , 
גינו בולאפי , ברונו מונדולפו ודואיליו סיניגאליה , רשומים בתולדות איטליה 
בתור " קדושים פשיסטיים " , מפני שהקריבו את חייהם למען הפשיזם עוד לפני 
" המצעד על רומא " . לאחר שנת 9291 החלו האנטי - פשיסטיים האיטלקיים להיות 
מודאגים לנוכח " ירח הדבש " הנמשך בין הדוצה ובין היהודים . בספטמבר 1391 
הביע קרלו ספורצה , שר החוץ האיטלקי לשעבר , את התקווה שהיהודים יסרבו 
לשחק לפי כללי המשחק שקבעו הפשיסטים . הם הזהירו את היהודים מפני הצהרותיו 
של מוסוליני על אהדתו כביכול ליהודים ועל התנגדותו לגזענות . אחד המנהיגים 
האנטי - פשיסטיים תקף באותה תקופה את עורכי כתב העת היהודי הפרו - פשיסטי , 
" לה נוסטרה באנדיירה " , מפני " עודף התלהבות פשיסטית " שיכול רק להזיק 
ליהודי איטליה . על מיכאליס מקובלת הדעה שהתפנית החדה ביחסו של מוסוליני 
ליהודים לא היתה תוצאה מהתערבות ישירה של גרמניה הנאצית . אמנם בשנת 5891 
טען בזיכרונותיו מי שהיה אחד מעוזריו הקרובים של מוסוליני , דינו גראנדי 
( ששימש כשר החוץ של איטליה בשנים 92912391 ) , שהיטלר דרש מעמיתו האיטלקי , 
בעת שביקר באיטליה במאי 8391 , ליישם את חוקי הגזע ושמוסוליני נכנע לו . 
מיכאליס טוען כי נוכח הראיות העומדות לרשותנו כיום , אין לייחס חשיבות לטענה 
זו . מחבר הספר מציין כי המסע האנטי - יהודי באיטליה נפתח כבר בספטמבר 6391 , 
יותר מחודש לפני כריתת ברית הציר , ולבש אופי גזעני גלוי החל מסוף חודש 
מארס 7391 . יתר על כן , בכל השיחות שהתנהלו בין מוסוליני לאנשי מדינה 
גרמניים שעליהם יש לנו פרוטוקולים , תמיד היה זה הדוצה שהעלה את הנושא . 
על סמך מסמכים שהגיעו לידיו אך לפני שנה , מסיק מיכאליס שלאנטישמיות הפשיסטית 
יש שורשים רחוקים למדי . כך , למשל , בארכיונו הפרטי של רנצו ראוונה , 
שהיה ראש עיריית פררה מ6291 ועד 2391 , נמצא מכתב של משרד הפנים האיטלקי 
המעיד על כוונת הממשל להרחיק יהודים מעמדות מפתח החל מאביב 4391 . מסמך 
זה מתפרסם לראשונה בספרו של מיכאליס . הרקע לשינוי מוקדם זה לרעת המיעוט 
היהודי באיטליה , שלרבים התקבל אז כהפתעה , קשור לדעת מיכאליס לעובדה שהחל 
מעליית היטלר לשלטון ( 03 בינואר 3391 ) התחילו יהודי איטליה , פשיסטים 
ואנטי - פשיסטיים כאחד , להגיב כיהודים ולא כאיטלקים . בעוד שהממשל ראה 
בעליית הנציונל - סוציאליזם ניצחון אידיאולוגי , נקטו היהודים עמדה הפוכה . 
למוסוליני היה ברור שאם תהיה התקרבות בין שני המשטרים הפשיסטיים , תתעורר 
באיטליה בעיית היהודים בכל חריפותה . האנטשימיות הגזענית לא היתה , לדעת 
פרוף מיכאליס , התפתחות הגיונית של האמונה הפשיסטית , אולם היא היתה תוצאה 
הגיונית של מדיניות הציר של מוסוליני . " מנשר הגזע " , מציין מחבר הספר , 
לא היה יצירה איטלקית מקורית ( כפי שטען מוסוליני בנאומיו הפומביים ) 
וגם לא חיקוי מתוך שעבוד של הדגם הגרמני ( כפי שטענו מתנגדיו ) , אלא 
" ניסיון לא מוצלח להתאים את התיאוריות הגזעניות הגרמניות לתנאיה של איטליה " . 
התפתחותה של תורת הגזע באיטליה לאחר מכן שיקפה , לדעת מיכאליס , את הלחצים 
הסותרים שבהם היה מוסוליני נתון . מצד אחד הוא רצה לשכנע את הגרמנים בנאמנותו 
לציר . מצד שני רצה להרשים את דעת הקהל באיטליה ובארצות המערב ב"רוחב לבו " , 
וגם למנוע התנגשות עם הכנסייה . בהיותו גם פוסח על שתי הסעיפים , החמיץ 
את שתי ההזדמנויות גם יחד . מיכאליס מציין כי גרסה פושרת של מוסוליני לחוקי 
נירנברג לא נשאה חן בעיני הגרמנים . במקום שתחזק את הברית עם הציר , הוסיפה 
גרסה זו גורם נוסף להתנגשות האינטרסים בין שתי המדינות . ומה שגרוע יותר 
מבחינתו של הדוצה , היא בישרה את התחלת הקרע בין המשטר הפשיסטי לעם האיטלקי 
וגם את קצה של האידיליה בין איטליה לכס הקדוש . מיכאליס מציין , כי מוסוליני 
היה ככל הנראה כן בהחלט כאשר אמר שמדיניות הגזע שלו פירושה " להפריד אך 
לא לרדוף " . אולם , לאחר שהוחל בו , הלך המסע האנטי - יהודי והתפתח בכוחות 
עצמו . מיכאליס תמים דעים עם חוקרים אחרים , שגורסים כי לאנטישמיות האיטלקית 
לא היתה חשיבות לפני ההתקרבות בין מוסוליני להיטלר . מה שהניע את הפשיזם 
להזדהות עם היטלר ולפנות נגד היהודים לא היתה שנאת יהודים כשהיא לעצמה , 
כי אם השאיפה הטוטליטרית . הזדהות אידיאולוגית זו של מוסוליני עם חסידו 
האוסטרי , הביאה לברית ביניהם ולתפנית הגזענית של מוסוליני . עם זאת , 
מציינים חלק מההיסטוריונים , כי מוסוליני הוסיף לשאוף לפתרון חיובי של 
בעיית היהודים שיבליט את ההבדל בינו לבין היטלר , ומכאן נבעה התוכנית ( 
שנועדה לכישלון ) למצוא ליהודים בית באתיופיה . היסטוריונים לא מעטים חולקים 
על חלק ממסקנותיו ועל ניתוחו של מיכאליס . אלה בדעה שמוסוליני הגיע לרדיפת 
יהודי איטליה בעל כורחו , ותלותו בהיטלר היא שאילצה אותו לנקוט מדיניות 
שהוא עצמו בעצם התנגד לה . מיכאליס מציין כי נכון שאחד ההיבטים של " המדיניות 
היהודית " של מוסליני , היה ניסיונו העז להגביל את היקף ההתערבות הגרמנית 
ולהציל שמץ של ריבונות לאיטליה . אבל במהות הדברים , הפשיזם והנאציזם היו 
תנועות דומות זו לזו ביסודן למרות כל ההבדלים שביניהם . לדעתו , " הנאציזם 
לא היה אלא פשיזם שפותח עד לקצה אפשרויותיו " . רבות נכתב על מאמצי הדוצה 
להציל את היהודים מתאי הגזים . אולם , מציין פרוף מיכאליס בהקשר זה , 
גם אם נכון שמוסוליני היה יותר מדי איטלקי באופיו מכדי שיוכל להסכים לדרך 
" הפתרון הסופי " של הבעיה היהודית שדגל בה היטלר , באותה מידה גם נכון 
שהוא וחבר מרעיו תרמו רבות ליצירת התנאים שאיפשרו את התרחשות השואה . 
