( ע ) . לאחר שהתעורר מההרדמה וראה את אנשי הצוות הרפואי מחוברים למסכות 
גז , הבין שהוא כבר בעולם האמת . כשהסיר הרופא , ד"ר ריצרד נקש את המסכה 
מעל פניו , הסביר לחולה שהוא קם למציאות חדשה ולמלחמה המחייבת את כל תושבי 
ישראל לחבוש מסכות גז . סיפור מוזר זה בשולי מלחמת המפרץ התרחש לפני יומיים 
ביחידה לטיפול נמרץ בבית - החולים בלינסון בפתח - תקוה . מנהל המחלקה סיפר 
כי תושב ירושלים בן 05 , שעבר השתלה משולבת של כליה ולבלב לפני כשבועיים , 
נאלץ לעבור טיפולים בהרדמה שניתקו אותו מהמציאות . הצוות החליט כי במקום 
להיאבק עם המושתל , יינתנו לו במשך שבועיים תרופות הרדמה וכך יהיה אפשר 
לבצע את הטיפול הרפואי . במשך תקופה זו היה המושתל נתון בתרדמה , ובדיוק 
ברגע שתעורר היתה אזעקת אמת והצוות חבש מסכות גז . החולה ההמום חשב שהוא 
נמצא בגן עדן , ולאחר שהרופא הסיר את המסכה , גדלה תדהמתו כאשר נאמר לו , 
שאימו מוסרת לו דרישת שלום . אמו נפטרה לפני ארבע שנים , וכך התחזקה דעתו 
שהוא אכן בעולם שכולו טוב . לאחר שיחה עם הרופא התבררה הטעות דרישת השלום 
נמסרה מאשתו השנייה של אביו , אותה נשא לאחר מות האם הטבעית . הרופא , 
שפגש את בני הזוג המבוגרים במסדרון , הבין כי האשה שלצד אביו היא אמו של 
החולה , ולא תאר לעצמו שמדובר באישתו השנייה של האב . תוך הבהרת הפרטים 
התברר לחולה כי נכפתה על ישראל מלחמה אך הוא עבר את ניתוח ההשתלה בשלום , 
ויקח זמן עד שיעבור לעולם האמת . האזעקות של השבוע שעבר מנעו ביצוע השתלת 
כליה , למרות שנמצא תורם מתאים , סיפר מנהל יחידת ההשתלות בבית החולים 
בלינסון , ד"ר זכי שפירא . לדבריו , בית - החולים שבו נמצא התורם היה 
בפעילות חירום ועסק בטיפול בפצועים לאחר שנורה טיל לעבר אזור תל - אביב . 
בימים אלה , לאחר שהאזעקות הפכו לשגרת חיים , נערך כבר הצוות הרפואי , 
ואם יימצא בימים הקרובים תורם תבוצע ההשתלה גם בין האזעקות . ד"ר שפירא 
אמר כי בתקופת המלחמה מגיעים פחות חולים וירד הלחץ על היחידה להשתלות . 
גם ההשתלות המוזמנות נדחו , אך טיפולי דיאליזה נמשכים כרגיל , ובית - החולים 
ערוך היום לבצע השתלות כליה כבד ולבלב . 
