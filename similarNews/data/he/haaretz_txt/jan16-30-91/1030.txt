הרחוב הערבי ביפו מתוח מאז נרצחו , ביום ששי בשבוע שעבר , בלב יפו , 
האימאם של המסגד הגדול ביפו , סייד יוסוף עאשור , ואחיו חמיס . ההערכה 
בציבור הערבי בעיר היא כי צפוי " מרחץ דמים " , כהגדרת אחדים מאישי הציבור 
ביפו , בנקמה על רצח האימאם שהיה מורם הרוחני של אלפי מוסלמים . חוזים 
שרשרת רציחות - תגובה , שהמשטרה לא תצליח לבלום או למנוע . מיד לאחר הרצח , 
בידי מתנקש , בצרורות תת - מקלע , תיגברה המשטרה את כוחותיה ביפו . 
אבל בעיר לא נותנים למשטרה אשראי רב , לאחר שלא פיענחה את שני מעשי ההתנקשות 
בחייו של האימאם בשנה האחרונה . האימאם , סייד יוסוף עאשור , שהיה בן 
53 , נשוי ואב לארבעה ילדים , מצא את מותו ברחוב בצהרי היום , בדיוק באותה 
סביבה שבה ירו לעברו מתנקשים לפני כחודשיים ופצעו אותו לפני כשנה . ביום 
ששי סיים האימאם לנהל את התפילה במסגד שלו , מסגד מחמודיה הגדול ביותר 
ביפו הנמצא ליד תחנת המשטרה המקומית . הוא נשא דרשה ולאחר סיום התפילה 
עשה את דרכו ברגל , עם בנו ועם אחיו חמיס , במעלה רחוב יפת לכיוון דרום . 
באותה שעת אחר - צהריים ( בשתיים בערך ) המה הרחוב מאנשים , רבים מהם 
שבאו לערוך קניות בחנויות הרבות שבו . סמוך לפינת רחוב הדודאים , ליד " הבית 
הירוק " , החל האימאם לחצות את הכביש . לפתע רץ לעברו אדם רעול - פנים ( 
לפי אחת הגרסאות הוא חבש מסיכת גז ) , התקרב אליו וירה לעברם של האימאם , 
בנו ואחיו כמה צרורות מתת - מקלע , כנראה " עוזי " . האימאם ניסה לגונן 
בגופו על בנו הקטן ונפגע מכמה קליעים בפלג גופו העליון . כך גם אחיו חמיס . 
השניים נהרגו . הבן לא נפגע . המתנקש , שירה יותר מעשרים כדורים , ברח 
אל מכונית שחורה ( כנראה סובארו ) שבה המתין אדם נוסף . המכונית נמלטה 
במהירות מהמקום . קפמאבינההתנקשות המתוכננת היטב הפתיעה . ביפו ידעו הכל , 
גם המשטרה , כי יש מי שמבקשים את נפשו של האימאם הצעיר , שנחשב למנהיג 
דתי שנוי במחלוקת . ובכל זאת לא ננקטו אמצעי ביטחון כדי לשמור על חייו . 
לפני כחודשיים , בשעת ערב , בעת שהאימאם הלך ברחוב יפת , הגיחה לעברו 
מכונית ומתוכה נורה צרור יריות . הוא תפס מחסה בטנדר , שעבר במקום ואסף 
אותו , ולא נפגע . אך בדצמבר 98 נפצע האימאם מיריות מתנקש . הוא נורה 
מטווח קצר בידי רעול - פנים חמוש באקדח , שהמתין לו בעת שיצא מתפילת הערב 
מהמסגד ברחוב קדם 93 ביפו . עאשור נפצע מכדור ברגלו והוחש לקבלת טיפול בבית 
החולים וולפסון , שם ננקטו אמצעי ביטחון להבטחת שלומו . ההתנקשות אירעה 
בשמונה בערב , כאשר ליד האימאם היו אנשים נוספים שיצאו מהתפילה . המתנקש 
שארב לו ניגש אליו , טפח על גבו וקרא כמה קריאות בגנות המשך פעילותו כאימאם , 
ואז ירה כמה כדורים , שאחד מהם פגע באימאם , ונמלט ברגל מהמקום . מקום 
ההתנקשות היה באזור פתוח , סמוך לים , ודרך הנסיגה משם קלה . המשטרה שקיימה 
סריקות אחרי המתנקש לא עלתה על עקבותיו . גם לאחר מקרה ההתנקשות הזה הזרימה 
המשטרה כוחות גדולים ליפו ופתחה בסיורים מתוגברים , לנוכח החשש של התלהטות 
רוחות בין קבוצות יריבות בקרב האוכלוסייה הערבית . אך השקט נשמר אז . לאחר 
כל אחד משני מעשי ההתנקשות בחיי האימאם נעשתה התנקשות באחד מבני משפחת חמאד , 
מן המשפחות הידועות והגדולות ביפו . כחצי שנה לאחר שנורה ונפצע האימאם 
עאשור בצאתו מהמסגד ברחוב קדם ירו אלמונים מהמארב במחמוד חמאד , שנפצע קשה . 
לפני כמה שבועות , לאחר ההתנקשות שממנה ניצל האימאם , ירו שוב אלמונים 
במחמוד חמאד . הפעם לא נפגע . גורמים בעדה המוסלמית ביפו טוענים כי היריות 
בחמאד בשתי הפעמים היו פעולות גמול על ההתנקשויות באימאם . למרות מאמצי 
החקירה של המשטרה , ומעצר חשודים , לא הצליחה המשטרה לאסוף ראיות ולהגיש 
כתבי אישום נגד המעורבים בכל ארבעת מקרי הירי . אישיות יפואית שביקשה להישאר 
בעילום שם אמרה לי השבוע כי להערכתה ולהערכת אחרים , הרצח של האימאם לא 
בוצע על רקע לאומני , פוליטי או פלילי . אמנם האימאם עאשור היה ביחסים 
מעורערים עם כמה שייחים , אבל גם מתנגדיו ויריביו העריכו אותו ולא רצו במותו . 
" הצער והכאב הלמו בהם . איש לא ציפה ולא ביקש שהאימאם יירצח . אלפים 
באו ללווייתו ביום ראשון וביכו אותו , בהם מוסלמים מהתנועה האיסלמית , 
נוצרים ויהודים " , אמר האיש . ביפו טוענים , וזה גם כיוון החקירה העיקרי 
של המשטרה , שאת הרקע לרצח האימאם יש לחפש בסכסוך בינו לבין משפחת חמאד . 
אחותו של האימאם נשואה לבן משפחת חמאד והנישואין עלו על שרטון כבר לפני 
כמה שנים . האישה עזבה את בית בעלה וחייתה בנפרד , מרבית הזמן אצל הוריה . 
בני משפחת עאשור טענו כי הבעל אינו נוהג יפה באישתו , ועל רקע זה פרצו 
מריבות קשות בין שתי המשפחות . מיד לאחר רצח האימאם המשטרה עצרה שלושה מבני 
משפחת חמאד . הם נחקרו , אך הכחישו כל קשר למעשה . ביפו אומרים כי אין 
זה משנה מה תגלה המשטרה בחקירתה עצם חשדם של בני משפחת עאשור בבני משפחת 
חמאד די בו לסכן את משפחת חמאד . ההערכה היא , כי אם מישהו יפעל נגד בני 
משפחת חמאד , הוא ינסה לחסל את כל בני המשפחה המסוגלים להשיב אש לנוקמים . 
בעבר ניסו אישים ידועים בעיר לתווך בין שתי המשפחות ולהגיע לסולחה , אבל 
נראה שמאמצי התיווך לא עלו יפה . אחד מהאישים האלה אמר לאחר הירצחו של האימאם : 
" אני מכה עכשיו על חטא , ממש מצטער שלא פעלנו באופן יותר אינטנסיווי 
כדי להגיע לסולחה " . קפמאבינבשיחות שהיו בחודשים האחרונים בין אישים ביפו 
לבין האימאם עאשור , שבהן הציעו לו לתווך בין משפחתו לבין משפחת חמאד , 
אמר האימאם , לדברי גורמים ביפו , כי אין לו דבר נגד בני משפחת חמאד , 
אבל הוא אינו מאמין בהם ואינו סבור שגם אם תושג הפסקת אש אתם , היא תקוים . 
האימאם נתן להבין שהוא אינו סומך על מלתם של בני משפחת חמאד . אף על פי 
שידע שהוא משמש מטרה נעה , האימאם לא פעל להגברת ביטחונו האישי . אפילו 
ידידיו חששו בתקופה האחרונה ללכת אתו ברחוב או להסיע אותו במכוניתם . עם 
זאת , גם במצב זה היה מי שהציע מדי פעם לאימאם הסעה למסגד וממנו . האימאם 
לא הקיף את עצמו בשומרי ראש ונהג לצעוד לבדו ברחובות . הוא האמין שאללה 
שומר עליו ולא אחת אמר , שמי שמת כאשר יורים בו מהמארב , ולא עקב היותו 
עבריין , הוא " שהיד " ( קדוש ) . גם אם חשש לחייו , לא הראה סימן 
לכך . בשנה האחרונה אמנם מיעט להגיע לתפילות במסגד לעת שחר , כאשר צריך 
ללכת בחשיכה , אבל כשהסיעו אותו במכונית בא גם לתפילות האלה . מודעיו של 
האימאם אומרים שהוא לא האמין כי יהרגו אותו . האימאם עאשור התמנה לתפקידו 
על ידי משרד הדתות לפני ארבע שנים , בהיותו בן 13 בלבד . הוא לא נחשב לעילוי 
או למלומד גדול , אבל מכריו אומרים שהצטיין בשקדנות . בכל פעם שנתקל בבעיה 
דתית , הלכתית או אחרת הקשורה במקורות , לא היסס להתייעץ . בכל זאת היה 
שנוי במחלוקת . היו שביקרו אותו על כך שאינו דתי דיו ואינו מתאים לתפקידו 
כרועה הרוחני של אלפי מאמינים . הוא היה בעימות מתמשך עם השייחים המבוגרים 
יותר , המייצגים עמדה שמרנית . כך , למשל , גרס כי את יום השנה להולדת 
הנביא מוחמד אין לציין באירועים ראוותניים והמוניים , כפי שרבים רצו , 
אלא רק באירוע דתי ענייני . קפמאבינגם על רקע ההתייחסות לנושא הזהות הלאומית 
והפלשתינית היו לאימאם מבקרים רבים . ככלל , הוא השתדל לא להיסחף להצהרות 
פוליטיות לאומניות . הוא לא התבטא בלשון תקיפה נגד מדינת ישראל או הממסד , 
אבל לא הסתיר , גם בדרשותיו , את רצונו ותקוותו שתוקם מדינה פלשתינית , 
שתחיה בשלום לצד מדינת ישראל . לבד מפעמים ספורות , אנשים לא שמעו את 
האימאם מתבטא באמירות לאומניות קיצוניות . בדרך כלל לא השתתף בהפגנות לאומניות 
שאירגנו גורמים ערביים , וניסה לצייר לעצמו דמות של מנהיג שמתרכז בעיקר 
בתחום הדת . התנהגותו זו הוציאה לו שם של אדם רכרוכי שאינו דואג לאינטרסים 
של הערבים . נראה כי האימאם עאשור היה קרוע בין הנאמנות לממסד הישראלי , 
שמינה אותו , לבין הפעילויות הלאומניות של רבים מערביי יפו . אבל הוא 
הקפיד להצטייר כמי שאינו פועל נגד מדינת ישראל . על אף הביקורת בתחום הזה , 
מכריו של האימאם משוכנעים שלא זה הרקע לרציחתו . בשנים האחרונות היה עאשור 
מעורב בכמה פרשיות שהתסיסו את ערביי יפו . הושמעו נגדו טענות בגין הניהול 
הכספי של עניינים הקשורים למסגד הגדול . בעבר נתגלעו סכסוכים בין האימאם 
לבין אנשי ועד הנאמנים ביפו , שטענו כי האימאם אינו מאפשר להם לפעול בחדרים 
במסגד . לאימאם היו סכסוכים אישיים עם אנשים אחרים ביפו , לבד מבני משפחת 
חמאד . המשטרה בודקת את כל הנושאים האלה . נראה כי החקירה עשויה להביא 
לגילויים חדשים על המתרחש בעדה המוסלמית ביפו , שבה נצפים בשנים האחרונות 
מאבקי כוח קשים . הניסיון מלמד כי המשטרה מתקשה לפענח מקרי רצח בעדה המוסלמית 
ביפו . לפני כשנתיים וחצי , למשל , נרצח לא הרחק ממקום הרצח של האימאם 
יו"ר ועד הנאמנים לשעבר ביפו , אחמד פנגרי . גם הוא נורה מטווח קצר באקדח , 
כנראה על רקע סכסוכים בעדה המוסלמית . הרוצח לא התגלה . אמנם הוגש כתב 
אישום בפרשה זו נגד סלומון משראווי , המוכר כמסייע למשטרה , אך משראווי 
זוכה במשפט שנערך לו ושוחרר לאחר שישב בכלא 61 חודשים . בזיכוי מתחו השופטים 
ביקורת קשה על חקירת המשטרה בפרשת הרצח . בקשה לתגובת המשטרה על הרצח ובעיקר 
על האבטחה הלקויה של האימאם , לאחר שהיה מטרה מסומנת , נענתה ב"אין שיחות 
רקע עם גורם משטרתי ואין התייחסות לפרשה בעת חקירה " . 
