אמצע פברואר הוא תאריך היעד לחידוש כללי של הפעילות בספורט הישראלי כולל 
משחקי הליגות בענפים השונים זו ההחלטה המרכזית שהתקבלה בפגישה מיוחדת של 
ראשי הספורט שהיתה אתמול בתל אביב , באולם משרדי הועד האולימפי . בפגישה 
רבת המשתתפים נכחו ראשי המרכזים , ההתאחדויות ומוסדות הספורט וגם יו"ר ועדת 
הספורט של הכנסת ח"ך מיכה גולדמן . ההודעה הרישמית שפורסמה בעיקבות פגישת 
ראשי הספורט כללה חמישה סעיפים : 1 . מחזקים ידי ממשלת ישראל על צעדיה בהקשר 
למלחמה במפרץ . 2 . מחליטים על תאריך יעד לחידוש הפעילות הסדירה בספורט 
הישראלי החל ממחצית פברואר 1991 . 3 . אין הדבר אמור לגבי נוער וצעירים . 
לגביהם תתקבל החלטה תוך תיאום עם משרד החינוך ולאור הנסיבות . 4 . ממליצים 
לספורטאים ולקבוצות לחזור לאימונים סדירים , תוך שמירה על כללי הבטחון , 
הבטיחות וההוראות המדוייקות בהקשר . 5 . מכלול הנושאים הקשורים במצב הקשר 
עם מל"ח ושלטונות הבטחון יהיו ע " י מנכ"ל הועד האולימפי אורי אפק . החלטה 
נוספת היתה לשגר מברק הזדהות ליו"ר הנהלת ההתאחדות לכדורגל שאול סוירי שביתו 
ברמת גן נפגע מטיל הסקאד בערבו של יום ג . " הספורט יחזיר את המוראל לעם " , 
אמר לאחר הישיבה יו"ר מרכז הפועל יורם אוברקוביץ המכהן גם בתפקיד יו"ר הועד 
האולימפי . בתשובה לשאלה כיצד ההחלטה על חידוש משחקי הליגות תיושם באופן 
מעשי אמר אוברקוביץ : " עוד לא חשבנו על זה , אך אפשר להתחיל את משחקי 
הכדורסל בשעה 00 . 71 ( הנשיאות החליטה שלשום לחדש את המשחקים ב - 7 בפברואר ) 
ואת משחקי הכדורגל בשעה 00 . 21 " . ח"ך מיכה גולדמן אמר , כי הוא מצדד 
בהצעה לקיים משחקים ללא קהל ( בגלל המגבלה הבטחונית ) , להעבירם בשידור 
ישיר בטלויזיה ובתמורה לזכות בהכנסה מפרסומות . אלא שמנכ"ל הועד האולימפי 
אורי אפק שלל בתוקף את האפשרות הזו . " זה לא מעשי . ראשית , אני מתנגד 
עקרונית מפני שרק במקרה של עונש מקיימים משחקים ללא קהל , אך בעיקר אי אפשר 
יהיה למנוע מהאוהדים לבוא לאיצטדיונים למרות הסכנה . עובדה שגם במקומות 
נפילת טילי הסקאד באו סקרנים , למרות ההוראות לא להימנע מכך ולא להסתכן " , 
הסביר אפק את נימוקו . להערכת אפק כל עוד תהיה סכנת טילים אי אפשר יהיה 
לקיים משחקים . " לכן החליטו על אמצע פברואר כתאריך יעד , אפשר שעד אז 
המצב ישתנה " , אמר אפק . כזכור , הליגות בכדורגל מושבתות כבר שני מחזורים 
ואם הפעילות לא תתחדש לפני אמצע פברואר תימשך ההפוגה חמישה מחזורים . הועלתה 
גם הצעה להפחית בשכר שהתחייבו האגודות לשלם למאמנים ולספורטאים . ההצעה 
לא התקבלה והוחלט לבדוק את ההיבט המשפטי של נושא החוזים וההתחיבויות . ח"ך 
גולדמן הוסיף , כי תיבדק אפשרות להופעות ספורטאי וקבוצות צמרת במתנ"סים 
בכל רחבי הארץ . לדבריו קיבל פניות רבות מרשויות מקומיות לעריכת מופעים 
כאלה . כן תיבדק האפשרות למו"ם עם ועדת הכספים של הכנסת על הפיצוי הכלכלי 
לספורט שניזוק מאוד מהמלחמה . כל התאחדות רשאית ליצור קשר עם הטלויזיה והתקשורת 
כדי לשתף פעולה . מפספיד , 1 , 51 , 0 , 0ראשי ההתאחדות לכדורגל נפגשו אתמול 
עם סגן השר לעניני ספורט ח"ך פנחס גולדשטיין . ראשי ההתאחדות התבקשו לתאם 
עם סגן השר את מועד חידוש מישחקי הליגות לכדורגל . ח"ך גולדשטיין הבטיח 
לסייע לקבוצות בתחום הכספי עקב מלחמת המפרץ . מהישיבה , שהיתה בתל אביב , 
נעדר יו"ר הנהלת ההתאחדות לכדורגל שאול סוירי , אשר ביתו נפגע בערב יום 
ג מטיל הסקאד . סוירי היה עסוק אתמול בניסיונות השיקום של דירתו שנהרסה 
כמעט כליל . 
