בנובמבר אשתקד אני מוצא כותרת סנסציונית : " ולדימיר נבוקוב : יש לי 
בית בפטרובורג " . הכותרת היא מובאה מתוך ספר זיכרונותיו " חופים אחרים " 
( המוכר בגרסה האנגלית שראתה אור גם בתרגום עברי בשם " דבר , זיכרון " ) 
. נבוקוב מספר בספר על הבית בן שלוש הקומות ( " בנוי אבן - גרניט ורודה " ) 
שהיה בית ילדותו בלנינגראד בעודנה קרויה פטרבורג . הבית ניצב , כתב נבוקוב , 
ברחוב מורסקאיה מס 74 . לאחר המובאה הארוכה הכוללת את תיאור בית - אבותיו 
תובעת בעלת המאמר , זאנה וילדנובה , את החזרתו הסמלית של בית - נבוקוב 
לבעליו : הבית , כיום ברחוב הרצן , עומד וקיים והמחברת מתפעלת מן הדיוק 
של התיאור שתיאר נבוקוב שלא ראה את הבית בעת שכתב את דבריו לפחות מזה ארבעים 
שנה . העיתונאית משוחחת עם " מנהל קרן נבוקוב מטעם מכון הספרות הרוסית , 
ואדים פטרוביץ סטארק " , ושניהם מגיעים למסקנה שיש להקים בבית הזה מוזיאון 
לזכר נבוקוב . " כך יחזור לבסוף הסופר הרוסי הגדול שלנו לביתו האמיתי , 
שאותו חסר היה בכל נדודיו בעולם " , כותבת העיתונאית הסובייטית . אף - על - 
פי שאחד מספריו הרוסיים היפים ביותר , " פודוויג " , ( היינו " מבצע 
מהולל " , מה שתורגם לעברית , בעקבות התרגום האנגלי , בשם " תהילה " 
והופיע בספרייה לעם של עם עובד לפני שנים ) מתאר שיבה הרואית , וכושלת 
בהכרח , של גולה רוסי למולדתו האבודה , נבוקוב עצמו , יש לשער , היה 
מסרב לחזור לברית - המועצות אילו היה בחיים . הוא גינה תמיד את הסופרים 
הגולים שראו נטיות כלשהן לשוב ל"ארץ הגזולה בידי שודדים וקאניבלים " ובין 
השאר תקף את המלומד רומאן יאקובסון על נסיעותיו לבריה"ם . אך בין אם הוא 
עתיד לחזור חזרה סמלית - ממשית שכזאת , כפי שמתככנים הלניגראדים , ובין 
אם לאו , אין ספק שלתודעת הקורא הרוסי הוא חזר כבר במלוא - העוצמה . נדמה 
שכל ספריו הרוסיים הופיעו כבר במהדורות סובייטיות , תרגומים של יצירות אנגליות 
מתפרסמים גם הם , ומבצעי ההדרה סובייטים מקוריים זוכים להדים בעיתונות הספרותית . 
בסדרת השירה " סוברמניק " עומד להתפרסם כרך שיכלול את כל שירתו הרוסית 
המקורית : שירים רבים יותר ממה שידוע בדרך - כלל : נבוקוב התחיל כמשורר , 
וספר ביכורי שירתו הופיע עוד ברוסיה הטרום - מהפכנית . בכלל , שנותיו 
של נבוקוב כסופר רוסי מתגלות במלוא - עושרן רק עכשיו ( באנגליה הופיע לפני 
זמן קצר הכרך הראשון של הביוגרפיה הגדולה של נבוקוב , מאת בריאן בויד , 
העוסק רק ב"שנים הרוסיות " של הסופר ) . מתרבות גם עבודות המחקר הסובייטיות 
על נבוקוב , כשהמגמה הכללית היא למקם אותו במסורת הרוסית דווקא , לעתים 
נגד הצהרותיו המפורשות של הסופר הגולה . כך ראיתי בכתב - העת " ספרות בת - 
ימינו " מאמר מאת חוקר סובייטי צעיר , ככל הנראה , ושמו " נבוקוב ודוסטויבסקי " . 
לא היה אמנם סופר פחות אהוד על נבוקוב מאשר דוסטויבסקי , והוא שמר את מיטב 
אלותיו ומארותיו לגינוי הרומאנים " הקיטשיים , המבולבלים , הסנטימנטליים , 
רצופי הקלישאות " של הגדול בסופריה של פטרבורג ואף - על - פי - כן מוצא 
החוקר הסובייטי , כמו להכעיס , אצל שניהם הדים לאותו הזרם ההופמני - פנטסטי 
הניכר בספרות הרוסית במאה התשע - עשרה . בלי ליחס משקל רב מדי לתיזות כאלה , 
נראה שהמגמה הזאת לקרב את המתבודד הגאה של הספרות הרוסית , להחזיר את הגולה 
אל גבולו , עשויה להיות פורה . נבוקוב גם האמריקאי נשאר סופר רוסי יותר 
ממה שנראה לעין במבט ראשון , ודאי יותר משהיה מוכן להודות . נבוקוב הוא 
גם אחד מבעלי ההשפעה המרכזיים כיום על הספרות הסובייטית שיכורת - הגלאסנוסט . 
רומאן מעולה דוגמת " בית פושקין " מאת אנדריי ביטוב , שהתפרסם זה לא 
כבר אחרי פרסום בהמשכים ב"נובי מיר " לפני שנתיים , לא היה עשוי להיכתב 
בלי השראת נבוקוב ( בייחוד ספרו הרוסי העיקרי , " מתת " ) : הסגנון האירוני , 
המדויק , הספרותית היתרה של הרומאן , וכן גם העלילה הבלשית הנפתלת , 
מראות עד איזה עומק חדרה השפעת נבוקוב על אחד מטובי הסופרים הרוסיים של היום 
( כדאי למו"ל עברי להתעניין ב"בית פושקין " , העשוי למצוא לו מתרגמים מוכשרים 
בארץ , חרף הקשיים הנבוקוביים בעליל שיהיו כרוכים בתרגום כזה ! ) . אך 
אפילו מתוך פרוזה מאסכולה אחרת , דוגמת זו שכותבת טטיאנה טולסטוי , עולה 
נימה נבוקובית ברורה . בסופו של דבר , זו החזרה האמיתית ביותר של סופר 
לספרות ארצו . חזרה דומה , אם גם מסוג אחר לגמרי , היא חזרתו המאסיווית 
לבימה הספרותית הסובייטית של סולזניצין . בהבדל מנבוקוב סופר הניצב בקוטב 
הנגדי לסולזניצין מבחינת הקונצפציה של הספרות סולזניצין יכול לחזור בעליל 
למולדתו . אך הוא אינו ממהר לעשות זאת , ואף ספק אם יעשה זאת בכלל . מניעי 
אי - חזרתו יכולים להיות שונים . קשה להניח שהמשטר הנוכחי הוא שמונע זאת 
בעדו . הוא קיבל זה לא כבר פרס מטעם הרפובליקה הרוסית על " ארכיפלאג גולאג " , 
שהתפרסם כולו בבריה"ם , אך סירב לקבל את הפרס הזה בטענה שבקבלתו היתה עשויה 
להיות כרוכה " הנאה מייסוריו של הזולת " . כך או כך , דבריו של סולזניצין , 
ספריו , נוכחים נוכחות מתמדת בכתבי - העת ובדיון הספרותי - חברתי בבריה"ם . 
בכל חוברת של כל כתב - עת שתפתח תמצא משהו משלו , אם אלו פרקים מתוך האפוס 
" המעגל האדום " , על מלחמת העולם הראשונה והמהפיכה הגדולה , שהחל ב"אוגוסט 
41 " ועתה מתפרסמים חלקי הכרך " מארס 71 " בכתב - העת " דרוזבה נארודוב " , 
ואם אלה פרקי " במדור הראשון " המתפרסמים השנה ב"נובי מיר " , ובוודאי 
עתידים לראות אור במהדורת ספר סובייטית . אך חשוב אולי מן הפרסומים הללו 
הוא הפולמוס הגדול שעורר השנה סולזניצין במסתו - מנשרו " איך להציל את רוסיה ? 
העיתונות הסובייטית נסערה מן המסה הזאת , והתגובות עליה אינן פוסקות , 
והן מגוונות ואף סותרות להדהים . מאמר אחד ( מאת הסופרת סטרובויטובה ) 
מאשים את סולזניצין בהתעלמות מן הרגשות הלאומיים בכלל והאוקראיניים בפרט 
( כזכור הציע סולזניצין שאוקראינה תישאר בגבולות רוסיה העתידית ) . תגובה 
אחרת , גם היא פולמוסית אך שפויה ומעניינת יותר , היא של ויאצסלב קונדרטייב 
במאמר ב"ליטראטורנאיה גאזייטה " מן ה42 באוקטובר , שם מאשים המחבר את סולזניצין 
שבו , ולא בגורבאצוב , הוא רואה את אבי התמורות בחיים הסובייטים של העת 
האחרונה באופטימיות יתרה : " הלא המצב מסובך כל כך , אנחנו שקועים בבוץ 
עמוק כל כך , ששום תוכנית אינה נראית כאפשרית " . הוא משיג על המבטח ששם 
של סולזניצין בתחייה הדתית הרוסית . תגובות אחרות ל"איך להציל את רוסיה " 
מתפרסמות חדשות לבקרים . אין ספק שסביב המאמר הזה נבנה הפולמוס המרכזי בתרבות 
הרוסית של היום . שיבה ניכרת פחות , אף היא שיבה ערטילאית , היא שיבתו 
של המשורר שגורש מבריה"ם , יוסיף ברודסקי . כשנשאל המשורר הלנינגראדי - 
לשעבר אם בכוונתו לשוב לרוסיה , בראיון בעיתון הבריטי " אקונומיסט " ( 
מן ה91 באוקטובר ) הוא השיב : " לא . . . אינני בומרנג . אינני אפילו 
מטוטלת . . . גם אין שום אפשרות לשוב למקום כלשהו . האם עלי לצטט את 
הרקילטוס ? על כך שאין נכנסים פעמיים אל אותו הנהר ? אפילו כשהמדובר בנהר 
הניווה " . אכן , לברודסקי אין לאן לחזור , מה גם שבארה"ב הוא פתח בקריירה 
שנייה כביכול , של משורר בשפה האנגלית , והוא בכל מקרה המשורר והמרצה הרוסי 
המבוקש ביותר בעולם כולו , עטור פרסים וכיבודים שבכמוהם ודאי לא היה זוכה , 
בכל מקרה , בארץ - מוצאו . אבל גם הוא חוזר לבריה"ם , בעקיפין , ובעיקר 
כמורה הדור הצעיר . שיריו ומאמריו , גם אלה הישנים יותר , מתפרסמים לרוב 
בכתבי - העת : למשוררים שזכו ל"הסכמה " שלו , דוגמת יורי קובלאנובסקי , 
מובטחת הצלחה רבה ( ב"אלמנך השירה " האחרון , כתב - העת המרכזי לשירה , 
מתפרסמים שיריו בליווי המאמר הישן של ברודסקי על אודותיהם , שם הוא מתאר 
את קובלאנובסקי כקלאסיציסט משובח , מאלה שבישרו את בואו של פושקין ) . 
על השפעתו יש דעות שונות , ואף נשמעות תלונות על חיקוי המאניירות שלו על 
ידי הצעירים . אבל , על אף שהשירה עודנה חשובה ועודנה נקראת בבריהם יותר 
מבכל מקום אחר בעולם , השפעת ברודסקי היא מסוג אחר לגמרי מהשפעותיהם של 
סולזניצין או ( אף שזה קרוב יותר ) של נבוקוב . אגב , באותו הראיון ב"אקונומיסט " 
נשאל ברודקי אם הוא היה מעלה בדעתו לחבר מסה דוגמת זו של סולזניצין על " איך 
להציל את רוסיה " . המשורר נדהם מן השאלה : " מובן שלא , בכל מקרה לא 
הייתי זוכה להקשבה , כי הרי אני יהודי " . 
