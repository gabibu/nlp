בשגרת הנהיגה אתה עובר יום יום באותו מסלול , באותו צומת וכמעט באותה שעה , 
ולהפתעתך נתקל באותן בעיות . התרגלת לחשוב שאי אפשר אחרת , שהרי אילו 
היה אפשר , מישהו כבר היה דואג לכך . הלא לשם כך הם שם , הפקידים והמומחים , 
שתפקידם לדאוג גם לך וגם לתעבורה הנוחה והבטוחה ביותר . למשל , לחפש פתרונות 
לפקקים ביציאה מן העיר ובכניסה אליה , ולהסדיר אחרת את התנועה והזרימה , 
לפחות בשעות העומס . ויש דוגמאות מעוררות פליאה . אחד מנתיבי היציאה העיקריים 
מתל - אביב צפונה הוא רחוב בן יהודה , המוגדר ציר מהיר ( לצורך הגבלות 
חנייה ) וגם הרמזורים בו פועלים באופן סביר בהחלט . נקודת התורפה , כבכל 
ציר מהיר , היא בניקוזו לציר התנועה הבא , שדרות רוקח וכביש התערוכה . 
מובן מאליו שנקודת החיבור לכביש היקפי , או לשער יציאה מן העיר , היא 
בעייתית , ולכן נדרשת שם תשומת לב מיוחדת בתכנון . צוואר הבקבוק הנוצר 
בסופו של ציר בן יהודה אינו מורה על עירנות מצד השלטונות , והוא נובע בחלקו 
מחוסר אונים בתכנון , אך גם מהזנחה גרידא . את שניהם אפשר לשפר . רחוב 
בן יהודה מסתיים ביצירת מפגש עם קצה רחוב דיזנגוף . זרם התנועה הבא מהדרום 
חייב לפנות בתפנית חצי - שמאליתלדיזנגוף ורק כעבור כ051 מטר מגיע לרמזור 
המנקז את התנועה מזרחה וצפונה . תנועת הרכב שהיתה מהירה לאורך כמה ק"ם נתקלת 
כאן בחסם כפול . בנקודת החיבור לדיזנגוף הציר המהיר מאבד את זכות הקדימה 
שלו לטובת דרך משנית , והעדיפות ניתנת לרכב הנע בדיזנגוף . בשעות רגילות 
מגיעות לנקודת החיבור הזאת , בדרך צפונה , בין שמונה ל51 מכוניות בשעה . 
ואילו בשעות העומס נצפית התופעה המוזרה , שזרם התנועה העיקרי , המגיע 
מבן יהודה , חייב לעצור בפינת דיזנגוף ולהיכנע לקילוח הדליל החותך אותו 
מדי פעם משני צדדיו . להלכה , הבא מבן יהודה חייב רק להאט בגלל שלט המשולש 
המקנה עדיפות לרכב הבא מימין ומשמאל . למעשה , הנהג חייב לעצור , שאם 
לא כן יסתבך בתאונה , שכן בשדה הראייה המוגבל עליו להישמר בו בזמן משמאל 
ומימין . אמנם מדובר באוטובוסים מעטים המגיחים במהירות ( משמאל ) , 
או במכונית מזדמנת ( מימין ) , אולם בשל העדיפות שניתנה להם הם דוהרים 
בתנועת מלקחיים , בלי להתחשב במאסה הגדולה ובתור הדוחק קדימה ברחוב בן יהודה . 
בהנחה שיש לקיים את העדיפות הניתנת לאוטובוסים , אפילו הם בקילוח דקיק , 
אפשר לצמצם את הבעיה בביטול תנועת המלקחיים ברחוב דיזנגוף . הפתרון המוצע 
הוא שלרכב הבא מימין יהיה שלט " עצור " , וכך יימנע סיכון מיותר והנהגים 
בבן יהודה ייאלצו להתחשב רק באוטובוסים הבאים משמאלם . החסם השני המונע ניקוז 
יעיל מהציר המהיר לשדרות רוקח הוא הרמזור בדיזנגוף , שאינו מותאם לזרימת 
התנועה . גם חנייה פרועה לפני הרמזור מכבידה על הזרימה , והכוונה היא ל05 
המטרים האחרונים של אותו צוואר בקבוק בסוף דיזנגוף . מוזר שדווקא במקום 
כזה , שבו החנייה היא הפרעה חמורה , אין אכיפה . התעלמות הרשות מהיווצרות 
הפקק בנקודה בעייתית זו אינה מובנת . אכיפת חוקי החנייה היא לפעמים חיונית , 
אפילו היא מרגיזה מישהו , והכוונה לנקודות חשובות באמת , שבהן נוחות היחיד 
גורמת הפרעה ממשית לנהגים האחרים . נוצר רושם שפקחי העירייה אוכפים חוקים 
אלה רק בשטחים ובמסלולים מוכרים , במקום לקבוע סדר עדיפויות גמיש . אפשר 
לצפות שמדי פעם יאתרו בעירייה נקודות תורפה בתנועה , בהתאם להתפתחות העיר 
ומצב התחבורה , ויטילו שם את כובד משקלם . כך ביציאה מרחוב בן יהודה , 
שם העומס רב כיום אפילו יותר מאשר בימים כתיקונם , וברחוב בוגרשוב , שנעשה 
בשנתיים האחרונות לציר תנועה סואן ולרחוב מסחרי הומה . בשעות העומס נוצרים 
בבוגרשוב פקקים קשים , הן מפני שהרחוב הצר מלא באוטובוסים והן מפני שמכוניות 
החונות בקטעים קריטיים של צוואר הבקבוק אינן זוכות לטיפול מיידי . בקטעים 
אלה אפילו עצירה בלבד יוצרת מיד פקק חמור . מוטב היה שאחד מאותם פקחי עירייה 
זריזים ומיומנים יופקד , ברגל , על סילוק מכוניות עוצרות , במקום להתמחות 
בסנדל וברישום דו"חות . 
