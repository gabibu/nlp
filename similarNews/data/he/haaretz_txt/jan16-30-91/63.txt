ואשינגטון ( ע"ץ ) . הכוחות האמריקאים במפרץ הציבו בסעודיה את שני הדגמים 
היחידים של מטוסי מעקב והתראה , המסוגלים לגלות גופים על הקרקע ממרחק של 
002 ק"ם . מטוסים אלה נמצאים עדיין בתהליכי פיתוח , מסר בתחילת השבוע דובר 
הפנטגון , קפטן בטסי וול . המערכת המכונה גוינט סטארס , מסוגלת לגלות ריכוז 
של חיילים ושיריון , והיא מקבילה בכך למטוסי האייוואקס , העוקבים אחר תנועות 
בשמים . המערכת הורכבה במטוסי בואניג 707 , שהוסבו לצורך זה . הנתונים 
מועברים לתחנות קרקע ניידות המספקות למפקדי הצבא תמונה כמעט מיידית של איומי 
האוייב ומאפשרות שיגור מהיר של כוחות אוויר או קרקע . חברת גרומאן איירוספייס 
פיתחה את המערכת , נוכח איום הכוחות הסובייטים במזרח אירופה , אולם וול 
אמר כי תוצאות חיוביות שתשיג המערכת במפרץ תוכל לסייע לשכנע את הקונגרס לממן 
את ייצורה בקנה מידה נרחב . 
