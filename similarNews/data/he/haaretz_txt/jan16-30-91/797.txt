וילנה ( ע"ר ) . חיילים סובייטים , שנסעו בשיירת מכוניות צבאיות , ירו 
על מכוניות אזרחיות בכביש בין וילנה לקובנה . לפחות אדם אחד נפצע בירי . 
כך הודיע סגן נשיא הפרלמנט הליטאי , צלוסלאב סטאנקביציוס . החיילים עצרו 
אדם נוסף ושתי מכוניות ניזוקו , אחת מהן מכונית של המיליציה הליטאית . 
עדיין לא ברורות הסיבות לתקרית . ממוסקווה נמסר כי מנהיג הקומוניסטים בלאטוויה , 
אלפרד רוביקס , ריכך את עמדתו אתמול ואמר כי חילוקי הדעות בינו לבין הנהגת 
הרפובליקה ניתנים לפתרון באמצעות שיחות . רוביקס אמר במסיבת עיתונאים , 
כי הנשיא גורבצוב אינו חייב כעת להטיל שלטון ישיר על לאטוויה , שבה נהרגו 
חמישה אנשים בשמונה הימים האחרונים . " המצב כיום אינו מספיק חמור כדי 
שיצריך שלטון נשיאותי " , אמר . רוביקס , שבעבר קרא לקרמלין להדיח את הפרלמנט 
הלאטווי ולהכריז על בחירות חדשות , נכח ביום שלישי במסיבת עיתונאים משותפת 
עם גורבצוב ונשיא לאטוויה , אנאטוליס גורבונובס . רוביקס אמר כי הם הסכימו 
להקים ועדה , שבה ישתתפו כל המפלגות הפוליטיות , ולדון בכל הבעיות . השינוי 
בנימתו של רוביקס מהווה סימן נוסף לנסיגה מעמדתו הקודמת , של השתלטות על 
לאטוויה ופיזור הפרלמנט . גורבצוב גינה בפומבי עמדה זו ביום שלישי , כשאמר 
כי הקומוניסטים , הפועלים באמצעות ועד להצלה לאומית , יוכלו לחזור לשלטון 
רק בדרכים בלתי אלימות וחוקיות . בודפשט ( מיוחד ל"הארץ " ) . בעוד שוועדה 
מיוחדת של הפרלמנט הליטאי עוסקת בהכנת משאל - העם על עצמאות המדינה , האמור 
להיערך במארס שוב פעלו בווילנה " הכומתות השחורות " ( היחידה המיוחדת 
של משרד הפנים הסובייטי ) . הם חדרו למחסן המרכזי של נייר - עיתונים והכריזו 
כי בשם המפלגה הקומוניסטית הליטאית , הם מחרימים את הנייר שבמחסן . לפני 
כשבועיים תפסו " הכומתות השחורות " את בית הדפוס הליטאי המרכזי , שבאופן 
פורמלי גם הוא בבעלותה של המפלגה הקומוניסטית . נשיא ליטא , ויטאוסטאס 
לנדסברגיס , הגדיר את הפעולה כ"התקפה נוספת נגד העיתונות הדמוקרטית והבלתי - 
תלויה בארץ " . הפרלמנט של הפדרציה הרוסית המשיך אתמול בדיון על הצעת - ההחלטה , 
שהגישה קבוצת צירים , הדנה במצב באזור הבאלטי . הדיון היה סוער וצירים 
רבים ביקשו לרכך את נוסח ההצעה , המטילה את האחריות על המאורעות בווילנה 
ובריגה על שר ההגנה , שר הפנים ועל ראש ה"ק - ג - ב " , ותובעת את פיטוריהם . 
קפידבינלמעלה מ06 סופרים , שחקנים ובמאים סובייטיים ידועי שם חתמו על מכתב - 
מחאה , שבו הכריזו כי יחרימו את הטלוויזיה הסובייטית כל עוד לא תבוטל בה 
הצנזורה , שהוחרפה מאז נתמנה המנהל החדש של הטלוויזיה , ליאוניד קראבצנקו . 
" תוך חודשיים החזיר קראבצנקו את הטלוויזיה לעידן ברזנייב " , נאמר במכתב , 
שעליו חתמו גם אישים המקורבים זה שנים רבות לממסד התרבותי של הקרמלין . 
הם מוחים במיוחד על הדיווחים המסולפים של הטלוויזיה על המצב באזור הבאלטי . 
מהדורת החדשות העיקרית של הערב , " ורמיה " , לא הקרינה אף אחד מהקטעים 
הדרמאטיים שסוקרו בהרחבה בחו"ל , ובהם נראים חיילים סובייטים מכים ויורים 
בליטאים , בתקרית שבה נהרגו 41 בני - אדם ב31 בינואר . עם זאת נתנה התוכנית 
פרסום רב להאשמות הצבא , כי הליטאים היו חמושים או שאחדים מהם זרקו את עצמם 
מתחת לשרשראות הטנקים הסובייטיים . עיתונאים של הטלוויזיה אמרו כי מאז נכנס 
קראבצנקו לתפקידו , נעלמו מספר תוכניות פופולאריות של חדשות ופוליטיקה , 
או אולצו לקבל עליהן פיקוח פוליטי חריף ביותר . האקדמאי סטניסלב שאטאלין , 
מי שהיה יועצו הכלכלי הראשי של גורבצוב וחבר " המועצה הנשיאותית " , פרסם 
ב"קומסומולסקאיה פראוודה " את המכתב הגלוי . הוא תבע מגורבצוב שיתפטר מתפקידו 
כמזכיר המפלגה הקומוניסטית ויקים מיד " ממשלת - אמון לאומית " , שתהיה מורכבת 
מנציגי מפלגות שונות . כן דרש כי גורבצוב יבטל את " השאיפה חסרת השחר " 
להביא לחתימה על " אמנת הברית החדשה " ויחזור ל"תוכנית 005 הימים " המקורית 
להנהגת רפורמה כלכלית נוכח התוהו ובוהו שנוצר . בעקבות הצו על החלפת השטרות 
של 05 ו001 רובל , נאלצו אתמול השלטונות להאריך את מועד ההחלפה . ההחלפה 
עמדה להסתיים היום , אולם לבנקים לא נותרו מספיק שטרות קטנים כדי להחליף 
את השטרות הגדולים . 
