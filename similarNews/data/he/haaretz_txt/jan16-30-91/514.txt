ביום רביעי , לפני כשבוע , שעה קלה לפני שנכנס ללשכתו של יצחק שמיר כדי 
לזכות לשמוע מפיו סוף - סוף עדכון על המצב במפרץ , התייחס שמעון פרס לאפשרות 
של הקמת ממשלת אחדות לאומית . הוא הוסיף כי " איש לא יעלה על הדעת שבימים 
אלה נשב ונשחק באופוזיציה " . זאת , בקולו הבוטח והתקיף , אותו קול שלפני 
כמה חודשים בלבד קרא לפירוק ממשלת אחדות שלא רק מיצתה את עצמה אלא הפכה מכשול . 
אפשר היה אולי לחשוב כי היתה זאת התפרצות ספונטנית של איש היודע מה אמור 
להתרחש בשעות הקרובות , לו היתה זאת ההתבטאות הראשונה מסוגה שנשמעה בשורות 
הצמרת של מפלגתו . אלא ששבוע בדיוק לפני כן , יצא באותה קריאה חברו של 
פרס להנהגה , ח"ך משה שחל , ותבע גם הוא הקמת ממשלת אחדות ; אז היה שחל 
בטוח ששום מלחמה לא תפרוץ במפרץ . קפמאבינבראיית הנולד החדה שלו גרס שחל 
כי תושג פשרה בסכסוך , כי לאחר הפשרה צפוי לחץ על מדינת ישראל וכי אז תידרש 
ממשלה משותפת לליכוד ולעבודה כדי לעמוד בלחצים . אלא שגם פרס וגם שחל יצטרכו 
בכל זאת להמשיך ולשחק באופוזיציה בימים אלה . פנייתם הנרגשת נשארה ללא מענה , 
או ליתר דיוק , נענתה בשלילה מפיו של יצחק שמיר , ואף בצורה מעליבה , 
דרך אמצעי התקשורת . גרוע מזה : באו ימי המלחמה והתברר שהממשלה מצליחה 
לתפקד לפחות לעת עתה בצורה הטובה ביותר , גם בלי שמעון פרס ומשה שחל . 
יש טוענים כי התכונה החשובה ביותר למנהיג פוליטי היא חוש העיתוי . שמעון 
פרס הוכיח את עצמו כאיש משולל כל חוש עיתוי פוליטי לפחות מבחינת האינטרס 
האישי שלו . הוא הוכיח זאת לפני כחצי שנה , כאשר פירק את ממשלת האחדות 
בתקווה להרכיב ממשלה משלו . הוא הוכיח זאת שוב כאשר ניבא לממשלת הימין של 
שמיר נפילה מהירה תוך כדי המשבר ההולך ומחמיר עם הממשל האמריקאי : המשבר 
אמנם הלך והחמיר , אך עברו פחות מחודשיים מאז נאלץ פרס לשחק באופוזיציה , 
וסדאם חוסיין טרף את כל הקלפים . כעת שוב הוכיח פרס את חוסר חוש העיתוי 
שלו . לא רק משום שאיש לא רצה בו כשותף בממשלה , ולא משום שבמלחמה כזאת 
אין כל צורך בממשלה רחבה , ואפילו " הרחוב " , הפונה לסיסמה הזאת בכל משבר 
האפשרי , לא נתפס לפתרון הפלאים הזה היום . החשוב מכל הוא שדווקא במצב 
הקיים , האינטרס הפוליטי של המפלגה שפרס עומד בראשה מכתיב לה להישאר מחוץ 
לממשלה . קפמאבינאפשר להניח , כי אף על פי שאין זה ה"בליץ " הרצוי , המלחמה 
במפרץ תימשך זמן קצר , יחסית . למרות הטילים , אפשר גם להניח שלישראל 
יהיה תפקיד מוגבל מאוד במלחמה הזאת . עד עכשיו תפקודנו המוצלח ביותר הוא 
האי - עשייה שלנו . בכך הצליח שמיר למצוא סוף - סוף שפה משותפת עם האמריקאים , 
או לפחות לזכות בהערכתם ובהערכת העולם המערבי כולו . אפשר לקוות , שהוא 
וממשלתו יצליחו לשמור על הנכס הזה לאורך זמן . ייתכן שההערכה החיובית הזאת 
תעמוד לנו גם אחרי שתסתיים המלחמה . אין ספק שהיא תעזור לנו להצטייד בעוד 
מערכות נשק ואולי אף תעזור במקצת בקליטת העלייה , בכל הקשור למימון . אך 
ספק עם יעמדו לנו זכויותנו גם כדי למנוע , מיד אחרי תום המלחמה , יוזמות 
מדיניות לפתרון הסכסוך הישראלי - הערבי ובו הבעיה הפלשתינית . קשה להניח 
שיהיו אלה שוב היוזמות הישנות של שמיר , שסגולתן היחידה היתה לקנות זמן . 
נכון יותר לצפות שידרשו מאתנו יוזמות ריאליות , ואם לא יהיו לנו כאלה , 
יביאו לנו אותן מבחוץ . את כל זה יודעים , ומזה חוששים , בממשלתו של 
שמיר , בליכוד וגם ימינה ממנו , כמו גם מהעובדה שאין בנמצא פתרון ריאלי 
לבעיות אלה שלא תיכלל בו נסיגה משמעותית , אם לא מוחלטת , מן השטחים . 
אין ספק שממשלתו של יצחק שמיר בהרכבה הנוכחי איננה מסוגלת לקבל יוזמות כאלה . 
ספק אם שמיר עצמו מסוגל לאמץ אותן בכל הרכב ממשלתי שהוא . סביר יותר שהוא 
יעדיף להתפטר , אפילו לפרוש מהחים הפוליטיים , מאשר להתכחש לכל האידיאלים 
שלו . ייתכן שאז יתחיל הציבור , גם הציבור התומך היום בהתלהבות בליכוד ובממשלתו , 
לחפש אלטרנטיווה לאלה שאינם מסוגלים להמשיך הלאה . קרו כבר דברים כאלה 
בהיסטוריה של העמים . אך השאלה היא אם תימצא האלטרנטיווה , שכן אצל המשחקים 
באופוזיציה קשה לראותה . 
