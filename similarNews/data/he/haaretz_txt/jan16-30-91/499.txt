על פי דיווחי המו"לים , נקטעה באחת מכירת הספרים בתקופת ההמתנה . אני 
רוצה להאמין להם , וזה נשמע סביר , אבל אני יודע מניסיון שאין כמוהמו"לים 
למצוא הסבר מדוע לא קונים ספרים . אם זו לא מלחמה , אז זו צפייה לשבוע 
הספר , או למכירת החיסול הקרובה של אחד העמיתים שהצליח במכירת חיסול קודמת , 
או החגים , או החופש הגדול , או המיתון הכללי . ערי סטימצקי אומר שהניסיון 
שלו לא מלמד על קטיעה או ירידה במכירת הספרים . אגב , העדות של סטימצקי 
תמיד עומדת בניגוד לעדות המו"לים . הוא אומר שיש עלייה מתמדת ברכישת הספרים , 
גם כשהמו"לים מתלוננים על ירידה במכירות . אין סתירה בין השניים : הוא 
מדבר על כלל המכירה , של כל המו"לים , וכל מו"ל מדבר על המכירות שלו , 
שקטנות יחסית כל עוד נכנסים מו"לים חדשים וספרים חדשים לשוק . סטימצקי אומר 
שהיתה רכישה מוגברת בימי ההמתנה לקראת ה51 בחודש במסגרת האגירה הכללית , 
שבהם קנו האנשים מכל הבא ליד כמעט בלא הבחנה . אחר כך היו היומיים שלפני 
המועד עצמו , שבהם באמת חלה הפסקה מתוחה ברכישת ספרים , ואחר כך באו הימים 
שבהם החנויות היו סגורות והאנשים היו סגורים בבתים . כשנפתחו החנויות אחרי 
נחיתת הטילים העיראקיים , התנפלו האנשים לדברי סטימצקי על העיתונים מכל 
הסוגים , מן הארץ ומחו"ל . כמו כן היתה קנייה מוגברת של ספרי תשבצים ומשחקים . 
ספרים רכשו הרבה פחות מאשר כרגיל . כיבואן העיתונים הזרים הגדול , מספר 
סטימצקי על קשיים ביבוא בגלל הגבלת הטיסות לארץ לאל - על , והעובדה שעיתונים 
אצל אל - על הם לא בעדיפות ראשונה . לקראת סוף השבוע הגיעו , למשל , כל 
העיתונים הצרפתיים שהתעכבו כל השבוע הקודם . לקראת השבוע הזה הוא מזמין 
יותר " טיים " , " ניוזוויק " ו"שפיגל " , שכבר יכללו דיווח על המלחמה 
במפרץ . לעומת זאת ה"פארי - מאץ " לא יגיע . 
