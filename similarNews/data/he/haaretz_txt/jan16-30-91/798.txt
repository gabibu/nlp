בון ( מיוחד ל"הארץ " ) . בון גירשה אתמול מתחומיה 82 דיפלומטים עיראקיים , 
המועסקים בשגרירותה של בגדאד בבון ובשלוחה של השגרירות בברלין המזרחית . 
השלוחה בברלין המזרחית , שהיתה בעבר השגרירות במזרח - גרמניה , ידועה לשלטון 
כמרכז של טרור , ולדברי מומחים מוחזקים בה חומרי חבלה . על הגירוש החליט 
שר החוץ הגרמני האנס - דיטריך גנשר , השוהה עתה בישראל . החלטת השר התקבלה 
כחלק מהמאמץ הממשלתי לתקן את הרושם , שבון ממשיכה ביוזמות פיוס כלפי שליט 
עיראק , סדאם חוסיין , ומתחמקת מאחריותה לסייע לארה"ב מבחינה חומרית ומוסרית . 
מומחים ללוחמה בטרור אמרו אמש , כי גירוש הדיפלומטים הוא צעד חשוב למניעת 
מעשי חבלה מצד ארגונים פלשתיניים התומכים בעיראק , לרבות אש"ף . נציגות 
אש"ף בבון הבטיחה באחרונה לגורמי הביטחון , שאנשיה לא יהיו מעורבים בפעולות 
טרור , אך השלטונות חוששים שאש"ף יפעיל סוכנים בלתי - מוכרים כדי לסייע 
לעיראק . בינתיים נערכת בון לקראת הפגנת הענק העומדת להיערך מחר . ההפגנה , 
המאורגנת בידי תנועת השלום , תמשוך כנראה מאות אלפי בני אדם . קבוצות 
רבות מקרב המארגנים , לרבות חוגים במפלגת האופוזיציה הסוציאל - דמוקרטית , 
אינם מסתירים את מגמתם להעניק להפגנה אופי אנטי - אמריקאי . בהפגנות השלום 
שהיו בימים האחרונים ברחבי גרמניה התבלטו גם נימות אנטי - ישראליות ואף אנטישמיות . 
לא ברור באיזו מידה יינתן להן ביטוי בהפגנה מחר . אלפי שוטרים יאבטחו מחר 
את המפגינים וינסו למנוע התנגשויות אלימות . הממשלה בבון שתקה במשך ימים 
אחדים לפני שהחלה במסע הסברה שנועד להדגיש את תמיכתה בארה"ב ואת הסולידריות 
שלה עם ישראל . גם כלי התקשורת הממלכתיים , ובעיקר הטלוויזיה , שינו ב84 
השעות האחרונות את הקו ששלט בשידוריהם , ועתה הם נותנים ביטוי רב יותר להערכות 
מאוזנות על האירועים במפרץ הפרסי . בשגרירות ישראל בבון נתקבלו ביומיים האחרונים 
אלפי פניות של אזרחים וקבוצות , שביקשו להביע הזדהות עם ישראל והסתייגו 
מההפגנות האנטי - אמריקאיות . בין הפונים רבים שהציעו לקבל בבתיהם ילדים 
מישראל . היום צפויה בפראנקפורט הפגנה פרו - ישראלית שמארגנים סטודנטים יהודיים . 
הפגנות פרו ישראליות אחדות שהיו בימים האחרונים אורגנו בידי גורמים יהודיים , 
ומשכו רק מעט מאוד גרמנים שאינם יהודים . 
