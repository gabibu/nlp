לפי התוכנית המקורית , היו אמורים להגיע אתמול לנתיבות כ051 אלף איש , 
כדי לחגוג את ההילולה הגדולה לציון יום פטירתו השביעי של הרב ישראל אבו - 
חצירא , הבאבא - סאלי . אולם , רק כ002 איש בלבד הגיעו להילולה . החלקה 
הסמוכה לקבר הצדיק , אשר מדי שנה הומה מרבבות אנשים , נותרה ריקה כמעט 
והדוכנים שהוכנו במקום לא נפתחו כלל . הטקס המרכזי , שאמור היה להתקיים 
בנוכחות ראש הממשלה , שרים וחברי כנסת , בוטל ובמקומו התכוונו מארגני ההילולה , 
ובראשם הרב בנימין חן מנכ"ל מוסדות הבאבא - סאלי , לקיים טקס זוטא ברחבה 
הסמוכה לקבר , ולא על הבמה המרכזית . לדברי חן , הנוכחות המצומצמת בשעות 
הצהרים היתה צפויה , אולם הוא העריך כי מספר הפוקדים את המקום יגדל בשעות 
אחה"ץ . " המסכה הגדולה ביותר שלנו היא הבאבא - סאלי " , אמר מרדכי בוטבול 
מבאר - שבע , ונימק בכך את העובדה שהגיע למקום ללא מסכת אב"ך . " כשבאים 
לקבר הצדיק , אין סיבה לפחד " , אמרה חנה איבגי מקרית - גת . היא הוסיפה 
כי " כשראינו שהאמריקאים חזרו בשלום מההפצצות בעיראק , החלטנו להתלבש ולהגיע 
לכאן " . 
