אין עסקים כעסקי השעשועים , בין היתר מפני ששום דבר לא בטוח בהם . אתה 
משקיע את מיטב מאמציך בהצגה , והקהל לא בא . אתה משקיע את מיטב כספך בתפאורה 
בשנים האחרונות הקהל בארץ ובעולם אוהב לראות בעבור מה הוא משלם והתפאורה 
נשברת ערב הבכורה . תאונת עבודה כזאת אירעה ערב הבכורה של המחזמר " שוגון " 
בניו יורק : קיר תפאורה נפל על ראשו של הכוכב . הביקורת טענה שלא זאת היתה 
הבעיה של המחזמר . זה קרה כשקטע תפאורה נפל על ראשה של זמרת הסופרן הילדגרג 
בהרנס , בעת ביצוע אחת האופרות של ואגנר . היא החלימה , אבל מאז יש לה 
פחד עלייה על במה . גרוע עוד יותר מצבך אם יש לך עסק עם חיות על הבמה . 
מי יערוב שהכלב ירצה לעלות על הבמה , או שהתוכי המחליף לא יברח מהכלוב ברגע 
האחרון ? לפי כתב העת לענייני עסקים " פורצן " , חברת הביטוח מארש ומקלנן 
ביטחה , למשל , את שני התוכים בהצגה " החיה " , האמורה לעלות בתיאטרון 
אוניל בברודוויי בשבוע הבא . הפוליסה עולה 005 דולר לתוכי , והיא כוללת 
תשלום של 008 , 1 דולר במקרה של מוות , נכות או כל דבר שהוא המונע מהתוכים 
לעלות לבמה . אותה חברת ביטוח מבטחת 07 אחוז מן ההצגות בברודוויי ובאוף - 
ברודוויי . בהצגת " החתונה של טוני וטינה " , שהיא בעצם אירוע בו מעבירים 
את הקהל מן הכנסייה בה נערכת החתונה אל המקום בו נערך הנשף שאחרי החתונה , 
משתמשים במכונית דודג מונקו משנת 7791 כדי להעביר את הזוג המתחתן בין שני 
המקומות . המכונית מבוטחת ב999 דולר . בהצגת " הרוטשילדים " עם מייק בורשטיין , 
בתיאטרון " סירקל אין דה סקוור " , משתמשים בתלבושות מהמאה ה71 , שנלקחו 
בהשאלה מן המוזיאון של העירוני של ניו יורק . הן מבוטחות ב05 אלף דולר . 
הצגת " הכסף של אחרים " ( הזכויות להצגתה בארץ נרכשו על - ידי תיאטרון 
בית לסין ) מכניסה למפיקיה 03 אלף דולר רווח לשבוע . אבל הם יודעים שלא 
לעולם חוסן , ולכן יש להם פוליסה המבטחת אותם להכנסה של אולם מלא במשך שמונה 
שבועות . המחזמר " מיס סייגון " בהפקתו של קמרון מקינטוש תעלה על במת תיאטרון 
ברודוויי ב11 באפריל . זו הצגה שעושה חדשות הרבה זמן לפני הבכורה , ולא 
רק בגלל מכירת הכרטיסים המדהימה מראש . תחילה התנגד איגוד השחקנים האמריקאי 
להשתתפותו של השחקן האנגלי גונתן פרייס , שיצר את התפקיד המקורי בלונדון . 
ההתנגדות היתה מבוססת על כך שפרייס הוא אנגלי והתפקיד הוא של בן סייגון ; 
שחקני ניו יורק דרשו שישחק אותו שחקן אוריינטלי . מקינטוש איים שלא יעלה 
את " מיס סייגון " בברודוויי אם לא יותר לפרייס לשחק , ואיגוד השחקנים 
ויתר באי - רצון . אחר כך התעוררה הבעיה של מיס סייגון עצמה , אותה גילמה 
בלונדון לאה סלונגה . איגוד השחקנים שוב דרש שתינתן לשחקניות האוריינטליות 
של ארה"ב הזדמנות להיבחן לתפקיד , מקינטוש טען שראה יותר מאלף מועמדות , 
ורק בעקבות בוררות הותר לסלונגה להופיע בארה"ב , כשהאיגוד מסכים שוב באי - 
רצון , כמחווה ל"כשרון בולט " . אבל בתוך כל זה שכחו שלהצגה הזו יש גם תפאורה 
מרשימה ויקרה . זו בוטחה על - ידי מארש ומקלנן בסכום של חמישה מיליון דולר , 
מתוכם 801 אלף דולר להליקופטר שנוחת על הבמה וממריא ממנה . 
