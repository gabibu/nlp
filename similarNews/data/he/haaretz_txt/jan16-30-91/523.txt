המשנה לנשיא בית המשפט העליון , מנחם אלון , אמר אתמול כי היתה הזנחה בטיפולה 
של המדינה באספקת מסכות גז לבעלי זקנים . הוא ציין כי עדיין לא נמצא פתרון 
לבעיה , אף כי העתירה בעניין זה הוגשה לבג"ץ באוטובר 09 . את העתירה הגיש 
חבר מועצת עיריית ירושלים , הרב חיים מילר , לחייב את שר הביטחון לספק 
ערכות מגן מיוחדות לבעלי זקן . נשיא בית המשפט העליון , מאיר שמגר , המשנה 
לנשיא מנחם אלון והשופט יעקב מלץ דחו את המשך הדיון לצורך עיון בעתירה . 
בדיון אתמול דרש השופט אלון מבא - כוח המדינה , עו"ד מלכיאל בלס , להשיב 
מתי אמורים בעלי הזקן לגלחו . " הרי אינכם אומרים שעליהם לגלח את הזקן 
כאשר ירוצו למקלט " . עו " ד בלס השיב כי " במקרה של פיקוח נפש ייאלצו לגלח " . 
השופט אלון הגיב : " אינני מבין את הכוונה . מתעוררת כאן שאלה עקרונית , 
איך מתייחסים לציבור שמבחינתו להתהלך עם זקן אינו רק עניין של נוחות אלא 
של מסירות נפש . גם בזמן גזירות ושואה הקפידו שלא לגלח . לדעתי , יש כאן 
שגגה שיצאה מלפניכם " . עו"ד בלס : " הפתרון המיגוני שהמדינה הכינה נותן 
פתרון לבעיה " . אלון ( בקוצר רוח ) : " אינך עונה על שאלתי . מה זה 
במקרה של פיקוח נפש ? זה לא אירע בכל ההיסטוריה היהודית " . השופט הוסיף 
כי מדובר בשאלה חמורה מאוד : האם על חלק מהאוכלוסייה לוותר על אורח חייה . 
קפידבינבא כוח המדינה הדגיש כי המחסור במסכות לבעלי זקן נובע לא רק מחוסר 
תקציב וממגבלות כושר הייצור , אלא גם מסדר עדיפויות של מערכת הביטחון . 
הוא הסביר כי יש אוכלוסיות שקיבלו עדיפות גבוהה יותר מבעלי הזקנים בחלוקת 
הערכות , כמו תינוקות , חולים וזקנים . גם לאוכלוסיות אלה חסרות ערכות 
מגן . עו"ד בלס הציג חוות דעת של הרב הצבאי הראשי , אלוף הרב גד נבון , 
כי לאוכלוסיות אלה יש עדיפות לעומת בעלי הזקן , בגלל " פיקוח נפש " . השופט 
אלון דחה טענה זו , ואמר כי גם בכך אין שאלה של " פיקוח נפש " , אלא שאלה 
תקציבית בלבד . לפיכך העלה שוב את השאלה , האם ניתן לצפות מיהודים המוכנים 
למסור את נפשם כדי להימנע מגילוח זקנם , כי אכן יגלחו אותו . " אני מוכן 
להבטיח לך שאיש מהם לא יגלח , גם לא בעת סכנה " , אמר אלון בהוסיפו : " השאלה 
היא אם צריך בכלל להביאם למצב כזה " . הנשיא שמגר התעניין מה המצב למעשה , 
לאחר שתי התקפות הטילים . בא - כוח העותר דיווח לשופט כי איש לא גילח 
את זקנו . שמגר ( בתמיהה ) : " איש לא לבש את המסכה ? פרקליט העותר : 
" אולי לבש , עד כמה שמסכה זו מגינה " . קפידבינשמגר ציין אף הוא כי המחסור 
במסכות לבעלי זקן נובע מבעיה תקציבית . " חיכו עד שבית המשפט יפתור את 
הבעיה התקציבית . האם אין לרבנים מהלכים כדי להשיג את התקציבים הדרושים ? 
" , תמה שמגר . נציג העותר השיב כי ברור שהתקציב הזעום לנושא , כ5 מיליון 
ש"ח , הושג עקב לחצים פוליטיים . השופט מלץ ביקש לדעת כמה אנשים זקוקים 
לערכות המיוחדות . בא כוח המדינה טען כי מדובר ב004 אלף איש . על כך שאל 
השופט אלון אם אי אפשר לצמצם את מספר הנזקקים , תוך התרכזות באלה שבשום 
פנים ואופן לא יוכלו לקצר את זקנם כדי שהמסכה תעניק להם הגנה מספקת . " שום 
רב בעל הדרת פנים לא יגלח את זקנו " , אמר . בא - כוח המדינה אמר כי העלות 
התקציבית של אספקת הערכות המיוחדות למזוקנים נאמדת ב03 מיליון ש"ח , ואין 
די תקציב . השופט אלון לא הרפה מעניין " פיקוח הנפש " , ואמר לעו"ד בלס 
כי יש סתירה בדבריו : מצד אחד הוא טוען ל"פיקוח נפש " , ומצד שני הוא מדבר 
על בעיית תקציב . " תזנחו את פיקוח הנפש הזה . סמוך על הרבנים שהם מבינים 
בפיקוח נפש יותר ממך " , אמר אלון . על כך השיב עו"ד בלס כי אינו מתייחס 
לפיקוח נפש , אלא לשאלה אם יש להפנות משאבים מילדים שאין להם ברדס עם מפוח 
לאכולוסיות אחרות . עניין סדרי העדיפויות עלה גם כשדיבר בא - כוח העותר על 
זכותם של בעלי הזקן לקבל אמצעי מיגון יעילים . השופט שמגר העיר כי יש גם 
ילדים רבים שהמסכה אינה יעילה לגביהם . על כך אמר בא - כוח העותר : " איני 
מבדיל בין דם לדם . אני מייצג אוכלוסייה מסוימת . בעלי הזקנים הם ציבור 
יותר גדול , והיה צורך להתייחס לכך " . 
