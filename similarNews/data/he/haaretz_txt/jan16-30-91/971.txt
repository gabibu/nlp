הממשלה אישרה אתמול תקנה מיוחדת , לפיה אין לפטר עובד שנעדר מהעבודה בשעת 
חירום . את התקנה יזם סגן שר העבודה והרווחה , מנחם פרוש , והיא התקבלה 
פה אחד . על - פי התקנה החדשה , חל איסור לפטר עובד בעת " משטר הג"א " . 
כמו כן , אם נעדר העובד מהעבודה לצורך השגחה על ילדו עקב סגירת מוסדות 
החינוך בתקופה של מצב מיוחד יהיה אסור לפטרו . במסגרת ההגדרה של מוסדות 
חינוך לצורך תקנה זו נכללים : בתי - ספר , גן ילדים , מעון ילדים , או 
פנימייה . ח"ך פרוש אמר בישיבת הממשלה כי התקנה החדשה מיועדת לענות על פניות 
רבות שהגיעו למשרדו , במיוחד מאמהות לילדים , לפיהן מעבידים מאיימים במרומז 
או בגלוי , על פיטורים עקב היעדרות בשעת חירום . " חובת השעה הוא למנוע 
אפשרות של פגיעה בעובדים , בימי חירום אלה , כשהדעת אינה נתונה למאבקים 
ביחסי עובד ומעביד " , סיים הרב פרוש . ח"ך הרב יצחק לוי ( מפד"ל ) יגיש 
מחר ליו"ר ועדת הכנסת , ח"ך חיים קורפו , הצעת חוק למניעת פיטורי עובדים , 
עקב אי הופעתם לעבודה בשל הצורך לשמור על ילדיהם המושבתים מלימודים בהוראת 
שר החינוך והתרבות . 
