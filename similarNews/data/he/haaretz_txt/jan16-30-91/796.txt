בון ( מיוחד ל"הארץ " ) . הפוליטיקאי הסוציאל - דמוקרטי הפרו - ערבי האנס 
יורגן וישנייבסקי מילא תפקיד מרכזי בהזמנה שניתנה לחברה גרמנית לבנות בבגדאד 
את בונקר הפיקוד של סדאם חוסיין דיווחו אתמול כלי תקשורת גרמניים . וישנייבסקי 
אמר בתגובה , שהוא יכול לתאר לעצמו שאכן ניצל את קשריו כדי לבקש מחברת הבנייה 
את ביצוע העבודה . הבנייה בוצעה בידי חברה - בת של הקונצרן " וואלטר - 
טוסטי - בוסוואו " בשנים 18 ו28 . דובר הקונצרן אישר , שהחברה הבת שעליה 
הוטל ביצוע העבודה היתה עד 3891 בבעלות הבנק של האיגודים המקצועיים הגרמניים , 
וכי העסקה נעשתה בסיוע הקשרים של וישנייבסקי . וישנייבסקי אישר בפני עיתונאים , 
כי בשנים 18 ו28 היה חבר במועצת המנהלים של חברת " בוסוואו קנאואר " , 
שביצעה את הבנייה . הוא ציין שבניית הבונקר לא היתה כרוכה בהפרת איסור כלשהו . 
זמן קצר לפני פרוץ מלחמת המפרץ הפרסי ניסה וישנייבסקי לקדם יוזמות פיוס כלפי 
סדאם חוסיין . הוא הוזמן בידי נשיא צרפת פרנסואה מיטראן לנסות לפעול למען 
יצירת זיקה בין הדרישה לנסיגה עיראקית מכוויית לבין הסכסוך הישראלי - ערבי . 
בבון גוברים הקולות להחריף בצורה ברורה את העונשים על יצוא בלתי - חוקי של 
מתקנים וחומרים העלולים לסייע בייצור גזים רעילים , כלי נשק בקטריולוגיים , 
טילים לטווחים בינוניים ובניית פצצות גרעיניות . הציבור בגרמניה נדהם כל 
יום מחדש מגילויים מסמרי שיער על כך שעשרות , ואולי אף מאות , חברות גרמניות 
המשיכו לסחור עם עיראק בתחומים רגישים אלה , למרות החרם הבין - לאומי שהכריז 
האו"ם . ( ע"ר ) . חמש חברות גרמניות הכחישו בתוקף כי סיפקו לעיראק טכנולוגיה 
צבאית . " אנו לא יצרני נשק " , אמר יו"ר חברת סימנס , קארל היינץ קאסקה , 
לעיתונאים בבון . " אם גנראל רוצה טלפון חסין מכדורים , אנו יכולים לספק 
לו את זה . אבל אנו לא מספקים טלפון שיורה " . קאסקה הגיב בכך להפגנה נזעמת 
של כ004 איש , שהתקיימה מול משרדי החברה בברלין . המפגינים הניפו שלטים 
בנוסח " נשק גרמני , כסף גרמני , רוצחים בכל העולם " , וחסמו את הכניסה 
למשרדי החברה . גם חברות " אארוספאס " ו"מסרשמידט " הכחישו כי הן סיפקו 
לעיראק טכנולוגיה , שסייעה לה בפיתוח הטילים . " מסרשמידט " הודתה כי 
סיפקה לעיראק מסוקים בשנות ה08 , אולם טענה כי מסוקים אלה מיועדים לפינוי 
פצועים , וכי הדיווחים שמשתמשים בהם למטרות צבאיות הם בבחינת ספקולציות 
בלבד . חברת האלקטרוניקה רוברט בוש טענה , כי החברה הבת שלה , " טלדיקס " , 
המייצרת טכנולוגיה למטוסים וספינות , זוכתה מהאשמה של סחר בלתי - חוקי 
עם עיראק . 
