השגרירות הישראלית בבודפשט מוצפת קריאות טלפון של אנשים דואגים , חרדים , 
מזועזעים , מעודדים , מביעים סולידריות . גם אצלי בבית מצלצל הטלפון 
עשרות פעמים , והמתקשרים הם יהודים , שיש להם קרובי משפחה וידידים בארץ , 
ולא - יהודים , שביקרו בישראל או שסתם מתעניינים בנעשה . ישראל היא במוקד 
ההתעניינות , וזוהי התעניינות אוהדת . עיתונים המכבדים עצמם שיגרו כתב 
לישראל או לפחות מתקשרים יום - יום עם עיתונאים ישראלים , ודיווחיהם היום - 
יומיים שופעים הבנה למצבה של ישראל וגם התפעלות מ"שלוותם המופלאה " של תושביה . 
מדינאים מפרסמים דברי גינוי להתקפות העיראקיות הפרובוקטיוויות . ההשתתפות 
ההפגנתית בטקס האזכרה לרגל יום השנה לשחרור הגטו של בודפשט היתה מרשימה : 
היא הקיפה את כל החוגים , החל מיושב - ראש הפרלמנט , שר ההגנה ונציג לשכת 
ראש הממשלה , דרך נציגי כל הכנסיות וכלה בנציגי המפלגות הגדולות והקטנות , 
מן הקואליציה והאופוזיציה כאחד . ( ודרך אגב : זו הפעם הראשונה השתתף 
בטקס אישית גם השגריר הסובייטי ) . כמובן , רק טבעי שאת ההונגרים מעסיקה 
לא רק הדאגה לישראל אלא גם החרדה , שהסכסוך יתפשט ובסופו של דבר יתן אותותיו 
גם בהונגריה , בדמות פעולות טרור או קשיים כלכליים . משום כך ניכר שאנשים 
מקווים שישראל לא תגיב , בסופו של דבר . כך , גם אם האהדה לישראל מהולה 
בדאגה מהשלכות של מעורבותה , המדיניות הרשמית עולה בקנה אחד עם תחושותיהם 
של היהודים . לא זו בלבד , שאין מצפים מהם , שיעלימו את רגשותיהם , אלא 
שראשי המדינה אף חוזרים ומצהירים כי נוכח קשרי המשפחה עם ישראלים ונוכח זיקתם 
הרגשית לישראל , טבעי הוא ומובן מאליו שהיהודים מגלים אהדה ודאגה כפולה 
ומכופלת לישראל . והיהודים אינם מעלימים את סיפוקם . בבתי הכנסת נאמרות 
בגלוי ובגאווה תפילות לשלומה של ישראל , וחברי האגודה לתרבות יהודית - 
הונגרית החליטו לתרום דם ולשלוח את מנות הדם לישראל , אם היא תמצא עצמה 
מעורבת במלחמה . קפמאפרקבשבוע שעבר מת בגיל 98 חבר הפרלמנט ההונגרי פאל דמן . 
הוא מת באולם המליאה עצמו בשעת דיון על חוק סוציאלי . איש ישר ורגיש זה 
התנסה בכל קורותיה הפתלתלות ועיוותיה של המאה ה02 . כבר בראשית המאה השתתף 
דמן הצעיר בפעולותיה של התנועה האזרחית הדמוקרטית בהונגריה והכיר אישית אנשים 
כהוגה הדעות אוסקר יאסי והמשורר אנדרה אדי . אך המהפכן הצעיר נמשך אל רעיונות 
רדיקליים יותר והצטרף אל המפלגה הקומוניסטית שבמחתרת . עד מהרה נפרדו דרכיו 
גם ממפלגה זו , כיוון שהתנגד לדרך הסטאליניסטית . הוא הקים תאים קומוניסטיים 
עצמאיים בריכוזי פועלים , אשר בימי הכיבוש הנאצי ניהלו פעילות מחתרתית נרחבת . 
בתקופה זו התפתח שיתוף פעולה הדוק בין אנשיו של דמן ובין המחתרת הציונית 
האנטי - נאצית שפעלה אותה שעה בבודפשט : הצעירים הציונים ( רובם חברי השומר 
הצעיר ) סיפקו לדמן מסמכים וניירות מזויפים , אנשי דמן גמלו להם בכלי נשק 
ובמקומות - מסתור ליהודים . ארגונו של דמן היה כה חזק , שמנהיגי המפלגה 
הקומוניסטית ה"רשמית " חששו , שמוסקווה תכיר בו ולא במפלגתם , לאחר שהצבא 
הסובייטי ישחרר את הונגריה . פחדם היה כה רב , שמאסרו של דמן היה בין מעשיו 
הראשונים של ראשה הקומוניסטי של משטרת - הביטחון החדשה . דמן נלקח לבריה"ם , 
הוחזר לכלא בהונגריה ושוחרר רק ב4591 , אבל גם אז נגזרה עליו שתיקה ורק 
מ7891 יכול היה לנסות לפרסם את הכתבים ההיסטוריים שחיבר בימי שתיקתו המאולצת . 
על אף כל אכזבותיו וחוויותיו הקשות הוא הודיע בשנה שעברה , לפני הבחירות 
לפרלמנט , על הצטרפותו למפלגה הסוציאליסטית יורשתה של המפלגה הקומוניסטית . 
לדבריו , המפלגה השתחררה מעיוותיה הסטאליניסטיים והיא מייצגת עתה בנאמנות 
את הרעיונות הסוציאליסטיים . המפלגה הציגה את מועמדותו לפרלמנט ודמן עמד 
להיות זקן חברי הפרלמנט , שעל פי התקנון מנהל את ישיבתו הראשונה . כדי 
למנוע זאת , שילב ברגע האחרון " הפורום הדמוקרטי " בין מועמדיו את הגנרל - 
בדימוס קלמן קרי , שהיה מבוגר ממנו בכמה חודשים . דמן היה בין המתמידים 
להגיע לישיבות הפרלמנט , אף שרק לעתים נדירות נטל את רשות הדיבור . הוא 
רק השקיף , כאילו מן הצד , קצת מלמעלה . קפמאפרקיום החמישי בשבוע הוא היום 
המסורתי בפראג להיווצרותם של תורים ארוכים לפני חנויות הספרים . ביום זה 
מוצאים לשוק הספרים החדשים , ואנשים נהגו לעמוד בתור כבר ב4 בבוקר , כדי 
לרכוש ביום ההופעה " הראבאל חדש " או " ואצוליק חדש " . כך היה בימי מסריק , 
אבל גם בימי גוטוולד ואפילו בימי הוסאק . זו מסורת של עם , שבמשך הרבה 
דורות סופריו שימשו לו פה ומצפון גם יחד . על מסורת רבת - דורות זו מאיימים 
עתה שיקולי המדיניות הכלכלית החדשה , המעמידים את חישובי הרווחיות מעל 
לכל . מעריכים שבשל התייקרות הדפוס , הנייר וההפצה וביטול הסובסידיה על 
הספרים , מחיריהם בצכוסלובקיה ( כמו בשאר ארצות מרכז - אירופה ) יעלו 
ב - 002003 אחוז . נוסף על כך , שר האוצר ואצלב קלאוס ביקש להטיל עליהם 
מס ערך מוסף בשיעור אחיד של % 22 . ספרי - פורנו וספרי אשפתות למיניהם , 
התלוננו אנשי התרבות , יעמדו גם בגזירה זאת , אך ברור כי ספרות האיכות 
תיפגע אנושות . בזכות קול המחאה שהקימו אנשי התרבות , שהשפעתם הציבורית 
עדיין חזקה , תושג כנראה פשרה בעניין הספרים . מס הערך המוסף לא יוטל 
על ספרי איכות וספרות מדעית , ואילו על ספרי הבררה יוטל מס מוגדל של % 33 . 
אך שר האוצר אינו מוכן לסגת כהוא - זה מכוונתו להטיל מס ערך מוסף אחיד על 
עיתונים וכתבי עת . ברור , שעיתונים מבוססים ורבי - תפוצה ייפגעו פחות , 
ולעומת זאת עיתונים מתחילים , דלי - תפוצה או בעלי ייחוד ( כגון ירחונים 
ספרותיים ) יספגו מכת מוות . עיתונים ממשלתיים ( ולמרבה האירוניה גם עיתונים 
קומוניסטיים , שיש להם מנויים ותיקים ) יעמדו בעומס ביתר קלות , מאשר 
עיתונים הקרובים למפלגות אופוזיציה קטנות , ומצבם של עיתונים צכיים ( המיועדים 
לאוכלוסייה של 01 מיליון ) יהיה קל יותר ממצב העיתונים בסלובקיה ( שמספר 
תושביה רק חמישה מיליון ) . עקרון חופש העיתונות , שבשלטון הקומוניסטי 
לא היה קיים מטעמים פוליטיים , ייפגע בימי השלטון החדש ממדיניותו הדוגלת 
בכלכלת שוק . 
