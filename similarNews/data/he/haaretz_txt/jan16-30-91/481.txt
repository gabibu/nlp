יו"ר ועדת הספורט של הכנסת ח"ך מיכה גולדמן עומד להציע , בישיבת הועדה שתתכנס 
מחר , שקבוצות הצמרת של הספורט הישראלי בכדורגל , כדורסל וכדוריד יצאו 
לערי הפיתוח ולישובים בגליל ובנגב , הן כדי להתאמן שם הן כדי לקיים משחקי 
ראוה וטורנירים ידידותיים . ח"ך גולדמן אמר , כי הקפאון הארעי בספורט פוגע 
קשה בקבוצות ובספורטאים , ויש לחפש דרכים כדי לצמצם במידת האפשר את הפגיעה . 
הוא העלה רעיון לשלוח את כוכבי הצמרת בשלושת הענפים הגדולים לערי פיתוח . 
" יש לזכור שאין כדורגל לאומי צפונה מחיפה ודרומה מבאר שבע ; אין כדורסל 
לאומי דרומה מראשון לציון ; אין כדוריד איכותי מלבד במרכז הארץ . זו ההזדמנות 
הגדולה של ספורטאי הצמרת בענפי הכדור לצאת ממרכז הארץ , להתארח בישובים , 
להופיע במתן " סים ובכך להשיג שתי מטרות : גם לשמור על כושר וגם לעשות 
פעולה חשובה למען קידום הספורט בישובים המרוחקים " . לדעת ח"ך גולדמן , נסיון 
כזה יתקבל בברכה על ידי ישובים , מושבים וקיבוצים שישמחו לארח את הספורטאים 
בבתי ההארחה של הקיבוצים , בשיתוף פעולה עם המתנס"ים והרשויות המקומיות 
שיממנו את המיבצע . חך גולדמן מכנס מחר את ועדת הספורט של הכנסת בהשתתפות 
נציגי איגוד הכדורסל , ההתאחדות לכדורגל , איגוד הכדוריד , סגן השר ח"ך 
פנחס גולדשטיין , מנהל רשות הספורט יריב אורן ואחרים , כדי להעלות את הרעיון 
שיתרום רבות ספורטאים , לקבוצות וגם לישובים מרוחקים הרואים את כוכבי הספורט 
רק בטלויזיה . 
