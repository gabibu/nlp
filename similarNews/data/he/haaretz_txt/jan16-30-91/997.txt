למרות אלפי הגיחות שביצעו האמריקאים במשך עשרת ימי הלחימה באתרי הטילים 2 
ו3 משם הם משוגרים לעבר ישראל , לא חל שינוי ביכולת העיראקית בתחום זה . 
אם לא יחול שינוי מהותי בשיטת הפעולה האמריקאית , נראה כי על ישראל להתכונן 
לשגרת חיים תחת ירי טילים . בהתמודדות עם הטילים נרשמו בעזרת האמריקאים מספר 
הישגים , אך מאידך נשארו שאלות מבצעיות בלתי פתורות . בתחום ההישגים : 
כפי שדווח בעיתונות בחו"ל שופרה ההתראה בעזרת לוויינים המעבירים מידע לישראל , 
כמו גם לסעודיה , על כל שיגור של טיל קרקע - קרקע . די בחצי דקה נוספת 
כדי לאפשר ליותר אזרחים למצוא מחסה ולסוללות הפטריוט להתכונן לירי . מאז 
הוכנסו סוללות הפטריוט לפעולה הן הצליחו לפגוע באחוז ניכר מהטילים העיראקיים , 
אך הדבר לא מונע נזקים הנגרמים מנפילת חלקי מתכת . סיכום הפגיעות עד כה , 
גם בהשוואה לירי הטילים שהיה על טהראן במלחמת איראן - עיראק , נמוך מכפי 
שסברו לפני המלחמה , אך הנזק לרכוש גבוה יותר . לעומת הישגים אלה עולה כי 
למרות ההפצצות הממושכות לא חל שינוי ביכולת העיראקית לשגר טילים מאזור זה 
לעבר ישראל . לעיראקים יש כנראה גם כיום אותה יכולת שגילו בתחילת המלחמה 
בשיגור טילים , כולל ירי במטחים . אין ידיעות על פגיעות במאגרי טילים באזור 
זה , במשגרים נוספים או בקרונות פיקוד . קפידבינהמסקנה היא כי בשיטת הפעולה 
האמריקאית הנוכחית יוכלו העיראקים להמשיך עוד זמן בירי טיליהם , אלא אם 
ישנו האמריקאים בתכלית את שיטת הפעולה במערב עיראק . שינוי בשיטת הפעולה 
האמריקאית נגד הטילים יכול להתבטא בהכנסת מסוקי קרב לפעולה , בפשיטות קומנדו 
וכד . במערב הועלתה גם הנחה שייתכן שילובו של חיל האוויר הישראלי בפעולה 
נגד אתרי הטילים במערב עיראק , אך אין כרגע כל סימן שיצביע על אפשרות קרובה 
כזו . עם זאת , יש סימנים כי האמריקאים מודים , כי הם מוטרדים מאוד מן 
הפעילות העיראקית באזורי 2 ו3 . 
