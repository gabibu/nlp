ברחובות הראשיים של אילת קשה היה לחוש במצב החירום . למעט בתי העסק , מוסדות 
החינוך ואתרי הבילוי שנסגרו על - פי הוראות שעת חירום , התנהלו אתמול החיים 
בעיר בדומה לימי שגרה . בבתי המלון מתארחים מאות ישראלים שבחרו לשהות בעיר 
עד להתבהרות המצב במפרץ הפרסי . בחופים נראו משפחות הנהנות ממזג אוויר חם 
ואווירה רגועה . חנויות המכולת והמרכולים נפתחו לשירות הציבור על פי היתר 
מיוחד שניתן ממטה מל"ח עירוני וכן פעלו הבנקים והדואר . חברת " ארקיע " 
המשיכה לקיים טיסות לאילת וממנה , אולם צמצמה את לוח הטיסות . גם " אגד " 
המשיך בפעולתו והוציא שלושה אוטובוסים מאילת לתל אביב . חברת אל על פעלה 
גם היא במתכונת רגילה . הגבול בטאבה היה פתוח לתנועה במשך כל היום למרות 
שנרשמה בו תנועת מטיילים בודדים בלבד . מנהל המסוף הישראלי , יצחק חי , 
נפגש מבעוד מועד עם עמיתו המצרי בריגדיר גנראל פארוק , והם סיכמו על העברת 
מידע ביניהם . חי אומר כי ביום שלישי היו המצרים מתוחים , אולם אתמול הביעו 
קורת - רוח מהשתלשלות האירועים במפרץ הפרסי . ראש עיריית אילת , רפי הוכמן , 
הפסיק את שליחותו הממלכתית בארה"ב וחזר אמש לאילת . מיד עם הגעתו הצטרף 
הוכמן , שמתפקד כראש מטה מל"ח , למטה החירום שהוקם בעירייה , התעדכן בתפקוד 
המטה במשך היום ובנושאי פניות התושבים למטה . כמו - כן יצא לסיור במוקדי 
שירותי החירום והביטחון הפועלים בעיר . ח"ך מיכה גולדמן , שהגיע ביום שלישי 
לאילת , לטקס פתיחת אליפות אס"א בגלישה , ניצל את שהותו וערך גם הוא סיור 
בשעות הבוקר בין מוקדי הפעילות . האליפות עדיין מתקיימת , למרות הביטולים 
של המשתתפים מחו"ל . אגף החינוך והרווחה של עיריית אילת פתח מרכז פעילות 
לילדי העובדים של ביה"ח יוספטל , העובדים הסוציאליים והפסיכולוגים של אילת 
שרותקו לצורך מתן שירותים לאוכלוסייה . המרכז הוקם במלון עציון ושהו בו 
05 ילדים שהופעלו על - ידי חיילות , מדריכים ומטפלות . בעקבה , העיר השכנה , 
ובנמל שלה לא מורגשת פעילות מיוחדת ונראה כי גם שם האנשים יושבים בבתיהם 
ומחכים להתפתחויות נוספות . 
