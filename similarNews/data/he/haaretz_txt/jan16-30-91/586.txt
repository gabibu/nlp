בינתים אין מניעה שנבחרת הנערים בכדורגל תסע לפורטוגל , כמתוכנן , בתחילת 
פברואר כך התבטא אמש יו"ר הנהלת ההתאחדות לכדורגל שאול סוירי . במועד זה 
מתכונן טורניר רעים בין לאומי בהשתתפות כמה נבחרות . לעומת זאת הבהיר סוירי , 
כי אין בכוונת ההתאחדות לכדורגל לבקש דחיה לטורניר הקדם עולמי לנוער בבית 
האוקיאני , בו משובצת ישראל . בהתאחדות הישראלית עדיין לא התקבלה החלטה 
פיפ"א על המקום בו יהיה הטורניר , שמתוכנן למחצית השניה של פברואר או למחצית 
השניה של מארס . פעילות הנבחרות הייצוגיות של ישראל בכל הגילים מושבתת . 
מאמן נבחרת הנוער אמנון רז גוייס לשרות מילואים . אמש אמר רז : " שוחחתי 
עם גיגי כהן , מאמן נבחרת הנערים , והחלטנו שאימוני הנערים לא יתחדשו עד 
שיחלו הלימודים ונקבל אישור לקיום אימונים מהרשויות המוסמכות . הנערים קיבלו 
הוראות לאימונים אישיים בבית ורק לפני מועד הנסיעה נחליט אם נסע לפורטוגל " . 
