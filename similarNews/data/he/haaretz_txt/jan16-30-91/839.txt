הקונסטהאלה של דיסלדורף הוא מוזיאון אמנות רב מוניטין , שמקיים זה כמה שנים 
מפעל של תערוכות דו - לאומיות . התערוכה הראשונה במסגרת זאת היתה תערוכת 
אמנות אמריקנית - גרמנית . בסוף השבוע שעבר נפתחה בקונסטהאלה תערוכה של 
" אמנות ישראלית 09 " . באפריל תיפתח שם תערוכה של " אמנות רוסית 0991 " . 
האוצרת של תערוכת " אמנות ישראלית 09 " היא דורית לויטה - הרטן , שהיא 
דוגמה לאמנות המקרבת לבבות . היא היתה מבקרת אמנות ואוצרת בישראל , עד 
שפגשה את יורגן הרטן , מנהל הקונסטהאלה של דיסלדורף . הרטן הוא האוצר של 
החלק הרוסי בתערוכה הדו - לאומית הזאת . בתערוכה הישראלית כלולות 021 יצירות 
של 71 אמנים : משה גרשוני , מיכאל גיטלין , מוטי מזרחי , מיכל נאמן , 
מאיר פיצחדזה , ארנון בן - דוד , דויד ריב , מיכה אולמן , גבי קלזמר , 
עסאם אבו - שקרא , ציבי גבע , ישראל הירשברג ודניאל זק . כמו כן כלולים 
בתערוכה צילומי האינתיפאדה של מיכה קירשנר ואלכס ליבק . את הפתיחה ליוו 
שני מיצגים . האחד של קבוצת " זיק " הירושלמית , שמלכתחילה תיכננה לשרוף 
במקום כמנהגה במיצגיה כבשן , ולכלול בשריפה הזאת גם קרח . כדי להיות 
אקטואליים יותר , יצאו אנשי " זיק " לדיסלדורף עם מסכות הגז שלהם . המיצג 
השני הוא מוסיקלי , ומכין אותו אורי כצנשטיין . לקראת הפתיחה היה בדיסלדורף 
חשש מסוים מפני הפגנות : מצד אחד , הפגנות נגד המלחמה במפרץ , ומצד שני 
הפגנות תמיכה בישראל . לויטה - הרטן אומרת שגרמניה היא ארץ חופשית , ומותר 
לכל אחד להביע את דעתו . היא גם אומרת שניתן לה חופש פעולה מוחלט בבחירת 
האמנים , בעיצוב התערוכה ובעריכת הקטלוג . רשימת השמות מוכיחה שהיצירות 
לא יהיו נעדרות ביטוי פוליטי . בהצהרת הפתיחה שלה לתערוכה כותבת לויטה - 
הרטן שהאמנים המשתתפים בה בוחנים את היותם ישראלים - יהודים וישראלים - ערבים , 
ושואלים ביצירתם מה אבד במעבר בין היותם יהודים להיותם ישראלים , ומה נרכש 
במעבר הזה . שאלה אחרת שנבחנת בתערוכה , היא כותבת , היא מידת הקשר של 
אמנות זאת לאמנות המערב : האם הם בני המערב או יתומיו , או שמא שני המצבים 
האלה הם רק אשליה . היא כותבת שזו תערוכה ישראלית ראשונה בהיקף כזה . מנכ"ל 
מוזיאון ישראל , מרטין וייל , שהגיע לדיסלדורף לפתיחה , מאשר הערכה זו . 
עלות התערוכה היא כמיליון מארק , ובמימון משתתפים משרד החוץ הגרמני , הקונסטהאלה 
וממשלת נורד - ריין - וסטפליה . ישראל משתתפת במימון התערוכה בכ001 אלף 
דולר , כשהמימון מגיע דרך מוזיאון ישראל , משרד החוץ והמועצה לתרבות . 
התערוכה הישראלית תצא למוסקבה באפריל , ובמקומה תוצג בדיסלדורף תערוכה של 
אמנות רוסית בת - זמננו . התחנה הבאה של התערוכה הרוסית תהיה במוזיאון ישראל , 
ואילו משרד החוץ מקווה שהתערוכה הישראלית תמשיך להיות מוצגת במקומות נוספים 
במזרח אירופה , עד שתגיע למוזיאון ישראל בקיץ . לפי הידוע אין כל תוכניות 
להציג את התערוכה הרוסית בברית - המועצות . לקראת התערוכה הוכן קטלוג בן 
062 עמודים בגרמנית ואנגלית , שראה אור בהוצאת " דומונט " הגרמנית , 
עם מאמרים על אמנות ישראלית שנכתבו על ידי א . ב . יהושע , גדעון עפרת , 
שרה - סמל ברייטברג , מיכאלך סגן - כהן , איתמר לוי ואחרים . את עטיפת 
הקטלוג , הפלקטים , נייר המכתבים וההזמנות לתערוכה הדו - לאומית עיצב דויד 
טרטקובר . הפלקט מתאר אבנים של חומה מתמוטטת , קווי מגן דוד ( בשחור ) 
ורקע שמים בכחול . לחלק הרוסי של התערוכה אלה אותן אבנים , אבל השמים 
הם בגוון אדום . 
