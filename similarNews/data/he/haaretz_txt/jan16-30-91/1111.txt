כבר בימים הראשונים למלחמה במפרץ התחילו להתגבש דפוסי ההתנהגות של הפלשתינאים 
בשטחים , שביטאו תמיכה גורפת בסדאם חוסיין ובמלחמתו באמריקאים , בקואליציה 
האירופית והערבית ובישראל . אם החדר האטום והמסיכה מבטאים את רוח הזמן של 
הקולקטיב הישראלי , הרי אורח החיים בשטחים מתאפיין בימים אלה בהיצמדות אובססיווית 
למסרים המגיעים מבחוץ מעל גלי האתר . העוצר המוחלט בשטחים סגר את התושבים 
בבתיהם ותחנות השידור באזור נשארו הקשר היחיד לעולם החיצון , וגם מקור התקוות , 
המשאלות והאכזבות . פלשתינאי המתגורר במזרח ירושלים תיאר באוזני כיצד מסובבות 
האצבעות בעצבנות את הכפתור המתמרן בין ארבע תחנות שידור : " אנחנו מאזינים 
לרדיו מונטה קרלו ( המשדר את גרסת אש"ף ) כדי ללמוד את העובדות על המלחמה . 
לישראל אנחנו מכוונים כדי לקבל הנחיות בקשר לעוצר . בסי - אן - אן אנחנו 
צופים כדי לראות את התמונות משדה הקרב , ובטלוויזיה הירדנית אנחנו צופים 
בעיקר כדי להתעודד " . הקולות ממונטה קרלו , למשל , דיווחו על יותר טילים 
שנפלו בערי ישראל מאשר מסר דובר צה"ל . הטלוויזיה הירדנית , המשדרת בדבקות 
את גרסת עיראק , מדווחת על ניצחונות והישגים בעמידה מול בעלות הברית ומגישה 
סקירות מקיפות על ההפגנות האנטי - אמריקאיות והאנטי - מלחמתיות , בעולם 
בכלל ובעולם המוסלמי בפרט . על - פי הטלוויזיה הירדנית , המחאה אנטי - 
אמריקאית נרחבת ביותר , מבנגלה - דש ואוסטרליה ועד לוב ואלגיר . את הפלשתינאים 
מעודדת העובדה כי גם בסוריה ובמצרים , החברות בקואליציה האנטי - עיראקית , 
מתגברים גילויי המחאה . הטלוויזיה הירדנית , המרבה בתמונות של ירדנים התורמים 
דם לעיראק , לא מביאה כמעט את ההתרחשות הגולמית בשטח , אלא את השתקפותם 
של האירועים . הדיווח על התקפות הטילים על ישראל , שתוארו בתחנות השידור 
הסוריות כ"התקפות התיאטרליות של המשוגע סדאם " , נפתח בטלוויזיה הירדנית 
במלים : " נשיא עיראק , סדאם חוסיין , עמד היום בדיבורו ותקף בטילים 
את ישראל " . במצב כזה , לא מפתיע שתחנות השידור מעמאן הן מקור העידוד העיקרי 
לאוכלוסייה הפלשתינית בשטחים . כשנשמעו האזעקות , עמדו הצעירים בקלקיליה 
ובטול - כרם על הגגות והריעו לאיש שעמד בדיבורו ושלח את הטילים . מצב הרוח 
הפלשתיני השפוף ששרר ביום הלחימה הראשון , עקב ההלם מעצם הנחישות האמריקאית 
שהובילה לפתיחה במלחמה ועקב הדיווחים המוטעים על ניצחונות גדולים , התחלף 
למחרת , בעקבות ירי הטילים , ברוממות רוח . אפשר היה לחוש בכך במקומות 
שונים בעת ההפסקות המחזוריות בעוצר , שנועדו לאפשר לתושבים להצטייד במזון . 
אפילו בשכונת א - טור , במזרח ירושלים , רקדו הצעירים המשולהבים וקראו : 
" ברוח ובדם נפדה אותך , סדאם " . אפשר היה אף לשמוע אחדים מהם מבטיחים 
ש"בעוד יומיים - שלושה יגיע סדאם לפלשתין " . אחרים ניסו להרגיע את הצעירים 
המשולהבים וניסו לנתח את האירועים האחרונים בכלים רציונאליים , אך איש לא 
שעה אליהם . לא יהיה זה הוגן לתאר את הלך הרוחות ואת הרגשות ששטפו את הרחוב 
הפלשתיני בנפרד מהלך הרוחות המלחמתי מאוד שאחז בישראלים רבים , ממבול הפרשנויות 
המוטעות והאגרסיוויות ומהכותרות האדומות בעיתונות הישראלית , ששיאן במאמר 
מערכת באחד מעיתוני הצהרים , שהבטיח ש"נכניס להם באבי - אבי אביהם " ושהמלחמה 
תהיה , מבחינת " הכלב מבגדד " והערבים התומכים בו בשטחים , " האמא של 
כל התבוסות . אבל , ישראלים רבים ציפו מהפלשתינאים הדורשים את זכויותיהם 
להסתייג מכיבושה הציני של כוויית ומהתקפות הטילים על ערי ישראל . על - פי 
המבחן הרטורי , לא היתה תקופה שבה נמתח קו כה ברור של שנאה , אי אמון ופירוד 
בין שתי הקהילות החיות בין הירדן והים , הישראלית והפלשתינית . הקרע הזה 
מתבלט בהפסקת הקשר בין המתונים שבשני המחנות . אפילו שולמית אלוני , שהתנגדה 
עד כה לקו התקיף של יוסי שריד ( " שיחפשו אותי " ) , שלחה השבוע גט כריתות 
לפייסל אל - חוסייני במברק חריף ( " מוטב שתשתקו ותחשב לכם זאת לחוכמה . 
. . כל הדיאלוגים בינינו לבין הפלשתינאים אינם רלוונטיים שעה שהרודן 
מבגדד רוצה ועושה כדי להשמידנו ואתם חברתם אתו " ) . אבל דווקא ברמה 
המעשית מגלים הפלשתינאים עד כה התנהגות ראציונאלית עקבית , והחששות מפעולות 
אלימות של בודדים , שיסחפו אותם לטרגדיה נוספת , התבדו לפי שעה . נקל 
לשער מה היה קורה לו היה פלשתינאי יחיד מכוון את נשקו ופוגע , למשל , באוטובוס 
מתנחלים , כפי שכבר אירע בעת רגיעה . אין ספק כי בימים כאלה היה נמצא מי 
שינסה לנצל אירוע כזה למסע נקמה קשה בפלשתינאים תהליך שהיה עלול להוביל 
אף לניסיון לבצע טרנספר , בממדים כאלה או אחרים , בחסות המולת המלחמה העולה 
מן המפרץ . רוב הישראלים אינם מודעים לתחושות הפאניקה שמעוררת אפשרות כזאת 
כיום בציבור הפלשתיני . מבחינת הפלשתינאים , זוהי סכנה מוחשית ביותר . 
זו הסיבה העיקרית לכך שמאז תחילת הקרבות במפרץ שומר אש"ף על דממה מוחלטת 
כמעט ואינו קורא לתושבי השטחים לאחוז באמצעי אלימות ( ביום פרוץ הקרבות 
פירסם אש"ף הודעה לאקונית שאמרה , כי זהו " יום שחור " וכי על כל המוסלמים 
להתנגד לתוקפנות ולכל מי שנותן לה יד ) . להיפך , הוראות שהגיעו מתוניס 
לראשי הוועדות העממיות , אסרו עליהם במפורש לנקוט כל מעשה שעלול לעורר את 
הכוחות הדוגלים בטרנספר לפעולה . אפילו האיום להפעיל את אש"ף מדרום לבנון 
לא חזר על עצמו , אף שפייסל אל - חוסייני הצהיר בבי - בי - סי ש"זכותנו 
להתגונן בכל מקום ולעזור לצד שהאינטרסים שלנו אתו " . החשש הפלשתיני מאסון 
נוסף אחרי " השואה " ( " א - נכבה " ) של 84 והתבוסה של 76 הופך את התמיכה 
של תושבי השטחים בסדאם חוסיין לתופעה רטורית גרידא . " הזיכרון הקולקטיווי 
שלנו אומר כי בכל מלחמה אנחנו סובלים . ב65 היה הטבח בכפר קאסם . ב76 נהרסו 
כפרים . ב28 התחוללל הטבח בסברה ושאתילה . למדנו שבזמן מלחמה צריך להיזהר " , 
אמר לי פלשתינאי אחד השבוע . מטבע הדברים , ברגעי מצוקה אלה נתלה הציבור 
הפלשתיני בכל דבר שעשוי לשמש מקור של תקווה , כמו ידיעות ושמועות על הישגים 
עיראקיים בשדה הקרב . בשבוע הראשון למלחמה נפוצו ידיעות כי הצבא העיראקי 
פתח במתקפה יבשתית נגד הכוחות האמריקאיים , כי טילים נפלו על בניין הכנסת 
בירושלים וכי ראש הממשלה נפגע . גם אמירות , הערכות ופרשנויות של אישי 
צבא ישראלים זוכות לתשומת לב מיוחדת . קפמאבינדווקא הניתוח האחרון של ראש 
אמ"ן לשעבר , יהושע שגיא ( " על המשמר " , 1 . 22 ) , תרם לתקוות הפלשתיניות 
המנבאות לעיראק של סדאם תקומה . " המלחמה החלה , אבל אני חושש שהיא עלולה 
להסתיים בכי רע " , אמר האיש שלפני פרוץ האש קבע בפסקנות שלא תהיה מלחמה . 
בראיון נתן שגיא מבלי משים ביטוי למה שכל פלשתיני מקווה לו בלבו : " עוד 
עשרה ימים , עוד עשרים יום , עוד חודש , והתחמושת למטוסים ( האמריקאים ) 
תיגמר . ואז ? הם יהיו חייבים להיכנס עם כוחות הקרקע , או להפסיק את 
העימות . . . כשהתחמושת האווירית תיגמר לבוש , הוא עלול להציע את פתרון 
הבעיה הפלשתינית כדרך יציאה מהסבך " . ההערכה המקובלת , כי בסיום מעשי האיבה 
במפרץ יגיע תורה של הבעיה הישראלית - הפלשתינית למקד את תשומת - הלב הבין - 
לאומית , בנוסף לציפייה למעורבות ישראלית במלחמה , הזרימה לארץ מאות עיתונאים 
מרחבי העולם . נוכחות תקשורתית כזאת לא זכורה מאז ימי שיא האינתיפאדה . 
בשבוע שעבר אירגנה ועדת התיאום של ה הארגונים הלא ממשלתיים המסונפים לאו"ם 
בשיתוף עם ארגוני זכויות אדם פלשתיניים , מסיבת עיתונאים ענקית במלון " אמריקן 
קולוני " במזרח ירושלים . המלון , שאיכסן בימי שיא האינתיפאדה , כמו 
בתקופת משפט דמאניוק , עשרות עיתונאים , שוב הומה אנשי תקשורת הממתינים 
שמשהו יקרה . בינתיים לא קורה הרבה בירושלים , ויותר מ001 עיתונאים ( 
מתוך 005 , 1 אנשי תקשורת שהגיעו לישראל ) הסתפקו באירוע התקשורתי באמריקן 
קולוני , שנועד לדווח על המצוקה הגוברת בקרב תושבי השטחים הנתונים בעוצר . 
אלא שכאשר המצלמות בתל - אביב קולטות טילים במעופם , קשה לתקשורת להעביר 
מלל יבש על סבלם של הפלשתינאים , שהימרו על אחד האנשים השנואים ביותר בעולם 
המערבי כיום . ההסתערות המחודשת של התקשורת העולמית הביאה עדנה ופרנסה גם 
לאנשי הקשר הפלשתינאים המלווים את אנשי הצוותים הזרים . אותם אנשים שהכניסו 
את האינתיפאדה לסלון של האמריקאים והאירופאים , נשכרו שוב כדי לקדם כל התרחשות 
תקשורתית בשטחים שתנבע מהמלחמה במפרץ . אבל השילוב בין האיפוק הישראלי בתגובה 
לירי הטילים לבין השקט השורר בשטחים עד כה אינו מספק לעיתונאים תעסוקה . 
פלשתינאי העוסק בליווי כתבים זרים אמר לי , כי העובדה שסדאם לא הצליח עד 
כה לגרור את ישראל ללחימה , מרגיזה ממש . " אין ספק שהממשלה שלכם חכמה . 
שוב אתם פופולריים בכל העולם , ואנחנו מודחים מבימת ההסטוריה " , אמר . 
