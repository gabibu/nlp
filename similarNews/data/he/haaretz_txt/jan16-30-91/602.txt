בהתחלה היו הצופרים שקרעו אותנו משמיכת הפוך , אחר כך היה ההדף שזיעזע את 
החלונות והטיח את דלתות חדר האמבטיה , והמסכה , הבהלה והקריין ברשת המאוחדת , 
שניסה להתלוצץ במבוכה . כשלא ידענו אם היובש בפה הוא סימפטום של פגיעה 
מחומר כימי או סתם סימן לחרדה , החל להסתנן אל הלב החשד . כשדובר צה"ל 
הודיע לתושבי גוש דן שהם רשאים להסיר את המסכה ודקה לאחר מכן דרשו בטלוויזיה 
להקפיד ולחבוש אותה בחזרה , כבר ידענו בבירור שאנחנו לא סומכים על אף אחד . 
קול הנשימה בתוך המסכה הזכיר לי סרטים שראיתי על צלילה . הנשיפה הכבדה 
והחד גונית , כמטרונום של המוח , עזרה להרפיית העצבים המרוטים , כמו משכה 
מסך שהאפיל את העיניים ואיפשר להפליג אחורה אל עולם וחוויות שמעולם לא נראו 
רחוקות יותר . בבליל הפרשנויות וההסברים ששמענו בימים האחרונים , הניתוח 
המתפתל ביותר שייך לפרשן צבאי אחד שטען כי הבריחה לאילת היא אות לכושר ההישרדות 
והאלתור של הישראלים . ואולי הוא צודק . כפי שהפלגה לאחור בדמיון היא בסך 
הכל בריחה לשם הישרדות . לפני שלושה שבועות ישבתי במזדה חבוטה של פייר לונטיג 
שלקח אותי , על פי בקשתי , לסיבוב היכרות במסלול המירוצים של לה - מאן . 
פייר מועסק כמדריך לנהיגת מירוץ וכשהוא החליק את המכונית לרוחב המסלול , 
בלם באלפית השנייה האחרונה והשיק לאבני השפה , סמכתי עליו והרגשתי בתוך 
המכונית המזועזעת בטוח אלפי מונים מאשר בבית בחדר האטום . את פייר היכרתי 
רק עשר דקות לפני שצללנו יחד אל הפנייה הראשונה במסלול . המתנתי עד שסיים 
להסביר לקבוצת תלמידים קטנה עקרונות בלימה תוך כדי שילוב הילוכים , ופניתי 
אליו והצגתי את עצמי . פיטפטנו קצת על מירוצים , קצת על מכוניות ופייר 
ביקש מהתלמידים להמתין בסבלנות בצד ולקח אותי לסיבוב היכרות . " אם אתה 
רוצה לנהוג בעצמך , אנחנו חייבים לקבל אישור ממנהל המסלול , הרווה גיומאר " , 
אמר פייר . גיומאר , אותו צרפתי חביב שהזכרתי בשבוע שעבר , התיישב במושב 
הנווט של הסיטרואן ואמר : סע . קפמאפרקצג המחשב המותקן ב - סימן באותו 
בוקר אפס מעלות צלסיוס . היה קר מכדי לטייל ברחובות פאריס , ולכן , בעצה 
משותפת עם זוג עמיתים , הפניתי את חרטום המכונית לכיוון לה - מאן מהלך 
002 ק"ם . הדרך המהירה שסימנה 01 , כדרכן של כל האוטוסטרדות בצרפת , עשויה 
אספלט משובח , אך אפילו בכביש משובח אפשר היה לקבוע מיד כי מכונית המנהלים 
היפהפייה של סיטרואן מציעה שילוב מעורר הערצה של בטיחות אקטיווית ונוחות 
נסיעה . הכישוף הוא פרי מערכת מיתלים הידרואקטיווית ייחודית , המשנה נתוניה 
כזיקית על פי תנאי הדרך ואופי הנהיגה . בנסיעה רגילה מערכת המיתלים מקנה 
תחושה של קפיץ רך ושיכוך מתון ומצליחה לבודד את תא הנוסעים מרוב המהמורות 
הנחבאות באספלט . כשהנוף מתחיל לנוע במהירות או כשהמכונית נקלעת למצבי חירום , 
המערכת ההידרואקטיווית משרגת שריריה כאילו היתה מערכת קפיצים ובולמי זעזועים 
המותקנת במכונית ספורט קשוחה . דו - הפרצופיות המופלאה נשלטת על ידי מיקרו - 
פרוססור הניזון מחמישה חיישנים : האחד מודד את זווית ההגה והעוצמה שבה מושך 
בו הנהג , השני מדווח על המהירות שבה נדחקת דוושת התאוצה , השלישי מודד 
את הלחץ במערכת הבלימה , הרביעי , המותקן על המוט המייצב הקדמי , חש בתנודות 
מרכב המכונית והחמישי , בתיבת ההילוכים , מודד את המהירות הכללית . על 
פי נתוני החיישנים בוחר המחשב כיול מיתלים שמתאים לדעתו לתנאי הדרך ואופי 
הנהיגה ומוציא את בחירתו לפועל תוך 50 . 0 שנייה . ודעתו בדרך כלל נכונה . 
הגמדים הקטנים ליד הגלגלים כל כך יעילים , עד שהנהגת מתקשים להבחין בשינויים . 
כל שאפשר לחוש הוא שהמכונית שומרת על תגובות זהות למרות ההבדל במהירות או 
במפלס האגרסיוויות של פעולות הנהיגה . המפגש הראשון עם ה - , ביציאה ממטה 
סיטרואן בפאריס היה דווקא מהוסס . הסיטרואן המיוחסת הזו היא מכונית רחבת 
ממדים , המדיפה ניחוח הנשען על מסורת של בדלנות . בעזרת גחמות , כמו קורה 
ימנית קדמית המסתירה את מראת הצד , קצוות בלתי מוגדרים ונהימות משונות העולות 
מהמערכת ההידרואקטיווית , ה - מרפה את ידיך ונושפת בפניך צינה של סביבה 
עוינת . נדרשת סבלנות עד שהיחסים מתחילים להיכנס למסלולם ואז מתבהר שאין 
סיכוי לרומן לוהט כי תקשורת ישירה והדדית זרה לאופיה . אולם , בדרכה המרוחקת , 
עשויהה - להפוך לבת לוויה נאמנה הכפופה לכללי הנימוס המופלג שטבעו בה יוצריה . 
מצד אחד , הסיטרואן היא אחת המכוניות הנוחות ביותר לנסיעה בדרך בין - עירונית . 
יש לה מושבים שהם כורסאות מפנקות , בידוד רעשים מצוין , מערכת אקלים השומרת 
על טמפרטורה קבועה ומעל הכל מערכת מיתלים נפלאה . מצד אחר , העדר היזון 
חוזר , הגה רופס ובעיקר מנוע עצל לא ימצאו חן בעיני ( המעטים ) המחפשים 
מכונית מנהלים שתעורר אצלם את בלוטות הנהיגה . אף אחד לא תיכנן את הסיטרואן 
במחשבה על תיקול מסלולי מירוץ , אולם כמה הקפות מסלול חושפות את סודות המכונית , 
כמעט כל מכונית , טוב מאשר נסיעה של אלפי קילומטרים בכביש ציבורי . את 
מרב חצי הביקורת סופג מנוע 899 , 1 הסמ"ק , המצויד בהזרקת דלק אלקטרונית . 
דף הנתונים מלמד על 031 כוחות סוס וה - אכן יכולה לתור במהירות של 002 קמ"ש . 
אך הכוח מורגש רק כשהמנוע מגיע לסיבובים גבוהים ( 008 , 4 סל"ד ) . והרי 
זה מביך לבטוש בדוושת התאוצה של מכונית כה מהודרת , להמתין שניות ארוכות 
עד שיואיל המנוע לטפס לתחום שבו הוא חש בנוח לפני שתחל תאוצה של ממש . כמובן 
שמי שישמור את המנוע פועל בסל"ד גבוה לא יחוש בבעיה , אך נדמה כי מעטים 
מבין המעוניינים במכונית כה יקרה נהנים מצליל מנוע הפועל בסל"ד גבוה . למען 
ההגינות חייבים לציין כיל - דגמים נוספים המצוידים במנועים גדולים וחזקים 
יותר , אך מסיבות מיסוי ישווק כאן בעיקר הדגם המצויד במנוע הקטן . קפמאפרקאחר 
כך נסענו לעמק הלואר . בדרך עוד עצרנו אצל זוג זנדרמים שהתעניינו אצלנו 
לפשר המהירות הגבוהה , אבל השילוש המורכב משמו של הרווה גיומאר , רשיונות 
רכב של סיטרואן ותעודת עיתונאי ( לפי הסדר הזה ) שיכנעו אותם בצדקת דרכנו . 
סוף דצמבר נחשב לעונה מתה בעמק הלואר , אך בגדה הדרומית עדיין היו פתוחות 
המערות שבהן אפשר לטעום ולקנות יין מקומי משובב נפש ב02 פרנק . בינתיים 
ירד הלילה , ועשן עצי ההסקה שבערו ליד ספסלי הישיבה במערות הסתלסל בין טיפות 
הגשם הקפוא שהחל לקפץ על הגג . לאחר יום ארוך ו007 ק"ם שוטטנו בין העיירות 
הקטנות בחיפוש מייגע אחר מלון . לבסוף מצאנו מלון קטן המתהדר , שומו שמים , 
במסעדה איטלקית דווקא . ישבנו סביב שולחן עטוי מפה משובצת , הבטנו מהחלון 
ב - והסכמנו כי למרות שאפשר למצוא בה כל מיני מגרעות קטנות , כמו מנגנון 
מסובך של שמשה אחורית כפולה , שפע חומרים פלסטיים בלוח המחוונים או שלט 
רחוק לפתיחת דלתות הפועל לסירוגין , החשוב מכל הוא שלמרות תלאות היום אנחנו 
מרגישים רעננים יחסית . ואין בכך תימה , הסכמנו . כי מכונית המנהלים של 
סיטרואן היא מעין סלון ביתי על גלגלים , או ברוח הימים האלה חדר אטום על 
גלגלים . אתה מתרווח בתוכה והיא משייטת ממקום למקום ומנתקת את נוסעיה , 
ככל האפשר , מהעולם החיצון . בצרפת הסיטרואן זוכה להצלחה עצומה . בארץ 
היא תעלה כ000 , 511 ש"ח ויש לשער כי המחיר , ויותר ממנו המערכת ההידרואקטיווית 
המשוכללת , ירתיעו לא מעט קונים פוטנציאליים . ראשי עיריות לא ירכשו אותה 
וודאי לא מנכ"לים בחברות ממשלתיות או פקידי ממשלה . היא עשויה לקסום רק 
לפלח מצומצם של אניני טעם חובב מכוניות אך לא ממש חובב נהיגה . 
