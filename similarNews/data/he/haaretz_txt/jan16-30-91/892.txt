החיים בכפרים רבים בגדה שאינם על צירים ראשיים נמשכים כרגיל וצה"ל אינו כופה 
בהם את העוצר , שהוטל על השטחים עם תחילת המלחמה במפרץ . בכפרים אלה מסתובבים 
התושבים בחופשיות , אולם הם מנועים מלנוע בגדה בשל מחסומי הצבא . למרות 
שנמסר כי באחדים מהכפרים המרוחקים נערכו בסוף השבוע תהלוכות תמיכה בסדאם 
חוסיין , לרוב נשמר השקט גם בהם . בערים , במחנות הפליטים ובכפרים שלאורך 
הצירים הראשיים נמשך עוצר מלא . אתמול הוסר העוצר לכמה שעות לצורך הצטיידות 
במזון . מקורות צבאיים טוענים כי צה"ל והמנהל האזרחי עושים בימים האחרונים 
מאמץ רב כדי לאפשר הצטיידות במזון ביישובים הנתונים בעוצר ; העוצר ביישובי 
הגדה מוסר בסבב כל 84 שעות לצורך כך . בעלי המאפיות ובתי המרקחת קיבלו היתר 
מיוחד לפעול 42 שעות ביממה . שעות אחדות לפני הסרת העוצר מקבלים בעלי חנויות 
היתר תנועה מיוחד כדי שיוכלו להגיע לשווקים הסיטוניים בישראל ולרכוש סחורה 
טרייה לחנויות . המקורות הצבאיים מסרו עוד כי צה"ל מאפשר טיפול רפואי דחוף 
לכל נזקק וכי גם בעוצר מותרת תנועת אמבולנסים . לדבריהם , בתי החולים פועלים 
כרגיל ומקבלים אספקה שוטפת של תרופות ומזון . בגדה פועלים כיום שלושה מפעלי 
תרופות באישור מיוחד למרות העוצר , ובאחרונה גם קיבלו גם עורכי - דין מקומיים 
היתר תנועה בעוצר . בתגובה על טענות של גורמים פלשתיניים בדבר נזקים חמורים 
לכלכלה ולחקלאות בשטחים בשל העוצר המתמשך , אמרו אתמול גורמים צבאיים כי 
זה אכן המצב , אך לדבריהם גם בשטח ישראל נגרמים נזקים לכלכלה כתוצאה מהמלחמה . 
גורמים פלשתינים העלו בימים האחרונים חששות כי התמשכות העוצר ואובדן ההכנסות 
כתוצאה מהפסקת העבודה בישראל עלולים לגרום התפרצויות אלימות בקרוב . מקורות 
צבאיים מסרו כי מאז פרוץ המלחמה נשפטו כ002 מתושבי השטחים על הפרת עוצר ונידונו 
בהליך של שיפוט מהיר לעונשים של עד שלושה חודשי מאסר בפועל ולקנסות כספיים . 
