" אולי זה טוב שהטילים נפלו אצלנו . עכשיו אולי יהיה סיכוי שיטפלו בבעיות 
שלנו " , אמר גדעון עמראווי כשבחן את הנזקים שגרם לביתו הטיל העיראקי שנפל 
אור ליום ששי בתל - אביב . הטיל נפל כעשרים מטר מהבית . עמראווי הוא מחוסר 
דיור , ובאחרונה הסב מחסן על גג בית אמו האלמנה לשמש כחדר מגורים לו , 
לאישתו ולבנו בן השבעה חודשים . המחסן - דירה נפגע קשות מנפילת הטיל . 
" עכשיו אולי נזכה סוף סוף לדירה אנושית משלנו " , אמר . קפמאלידהנזק הרב 
ביותר מירי הטילים העיראקיים נגרם בשתי שכונות בתל - אביב , הצמודות זו 
לזו . מהנדסי העירייה מציינים , כי הנזקים ברכוש היו יכולים להיות קטנים 
יותר , אם לא היו אלה בניינים ישנים ובניינים בבנייה עצמית חדשה יחסית , 
אך זולה , שבחלקה לא עומדת בתקנים . בעיריית תל - אביב התעוררה בעיה , 
אם לשפץ מבנים ניזוקים שנבנו בלא רשיון ; שכן רוב הבתים נבנו בלא היתר . 
מנכ"ל העירייה , אלי עשת , נתן הנחיה למהנדס העיר : " להחזיר את כל 
הבתים שנפגעו למצבם הקודם . אחר כך , אם יהיה צורך להרוס מבנים בלתי חוקיים 
מתוקף צווי הריסה , הם ייהרסו " . למרות המצוקה החברתית והפיסית באחת השכונות 
הפגועות , היא לא נכללה בפרויקט שיקום השכונות . היו שכונות במצוקה קשה 
יותר שזכו לקדימות , והשכונה הסמוכה שנפגעה נמנתה עליהן . ההבדלים בין 
השתיים בולטים : היד הדואגת ניכרת הרבה יותר בשכונת השיקום ; יש בה יותר 
רחובות סלולים , גם מדרכות הולנדיות , מוסדות ציבור ועוד . השכונה שלא 
זכתה להיכלל בשיקום שכונות הבטיחה לעצמה רק באחרונה תוכנית בניין עיר , 
וזאת בזכות העולים שהחלו לאכלס אותה בתקופה האחרונה יותר מאשר מתוך התייחסות 
למצוקת התושבים הוותיקים . תוכנית זו כוללת בנייה של 006 דירות והרחבה של 
003 דירות קיימות , ובדיעבד אולי תביא לפיתוח השכונה . למרבה האירוניה , 
הקולות הראשונים נגד העלייה יצאו משתי השכונות הפגועות : " הרוסים מחזירים 
אותנו למעברות " , קראו יושבי מאהל חסרי - הדיור באחת ההפגנות שאירגנו . 
כמה עשרות עולים מצאו עצמם עתה בין אלה שנפגעו ורכושם ניזוק בהתקפות הטילים 
העיראקיות . אחד מהם הוא בוריס איסקוב ( בן 73 ) שהגיע מבוכרה לפני חצי 
שנה עם אישתו , ארבעת ילדיו , אמו ואחותו . מהנדסי העירייה קבעו , שנשקפת 
להם סכנה אם ימשיכו לגור בדירתם , והם הועברו עם עוד כ002 משפחות להתגורר 
בבית - מלון בעיר . קפמאבינהעברית עדיין לא שגורה בפיו , אבל בעזרת מתורגמן 
הוא אומר לראש העירייה , שלמה להט , שביקר אותו בחדרו במלון , כי הוא 
לא מצטער שעלה לארץ . " אפילו עם הטילים העיראקיים , בארץ יותר טוב מאשר 
ברוסיה " . הוא רק מבקש פרנסה וקורת גג קבועה למשפחתו ולהט ממהר כדרכו להבטיח : 
" יהיה לך בית " . הטילים העיראקיים פגעו דווקא בשכונות מצוקה המאופיינות 
בתחושת קיפוח עמוקה לאורך שנים . גם אותה שכונה שזכתה באחרונה להשקעות נאות 
בפרויקט שיקום השכונות רווייה רגשות של מופלים והיסטוריה של מאבקים עם העירייה . 
להט המסייר עתה בשכונות הפגועות כבשדה קרב , מעודד , מעטיר הבטחות לפיצוי 
ולשיקום ומבליט את קורבנן הלאומי , הוא אותו ראש עיר שהתנגש לא אחת עם פעילי 
השכונות על רקע ניסיונה של העירייה לממש צווי הריסה של מבנים לא חוקיים . 
בפעם האחרונה הדבר קרה לפני כמה חודשים . במקרה זה נמנעו ההריסות בהתערבותו 
של חבר - הכנסת אלי בן - מנחם , תושב השכונה , שחסם בגופו את הטרקטור שבא 
לבצע את ההריסה . על רקע זה התפתח עימות חריף בינו לבין ראש העירייה . 
להט זכה אז על ידי בן מנחם לתואר הבלתי מחניף של " גיבור על חלשים " , והוא 
ניסה להשיב על כך בנתונים המוכיחים שהוא מקפיד על קיום חוקי הבנייה בכל רחבי 
העיר באותה מידה , וכי בהשקעות בתשתית , בחינוך וכדומה הוא נותן העדפה 
לכל השכונות . אחת הדוגמאות העיקריות שנופף בהן היתה השכונה שנפגעה עתה 
במתקפת הטילים והנכללת בפרויקט השיקום . העירייה אמנם הזרימה , ממקורותיה 
ומתרומות שאספה בחו"ל , כספים רבים לשכונות , אך עיקר ההשקעה היתה בשיפוצים 
קוסמטיים , שהשאירו על תילם יסודות מעורערים וגרמו לקריסת בתים גם מהדף 
הטילים . עוד פחות הושקע בשיקום חברתי , אומר אחד מפעילי השכונה . העדות 
העיקרית לשיקום היא מרכז קהילתי מרווח . כשהוקם המרכז היה חשש שלא יימצא 
קהל שימלא אותו , אבל החששות התבדו והמקום היה למרכז פעילות תוסס . סכומים 
גבוהים הושקעו בשכונה בפרויקט שיקום השכונות . בשכונה המשופצת יותר מ005 , 
2 יחידות דיור , 005 שופצו במסגרת הפרויקט . חלק מהדירות הורחבו . דו"ח 
הערכה ראשוני של הפרויקט בשכונה זו קבע , כי התהליך הביורוקרטי של התכנון 
הקשור באישורי בנייה ובהיטלים הקשה על הצלחתו . הדו"ח ציין , שלא היתה 
הדרכה מלאה לזוגות שהצטרפו לפרויקט והיו בעיות בתיאום התכנון בין הגופים 
האחראיים : משרד השיכון , " חלמיש " , עיריית תל - אביב והסוכנות . קפמאלידבמסגרת 
הפרויקט נבנו מבני ציבור רבים בשכונה , ותרומתו החשובה ביותר היא בשינוי 
תדמיתה בעיני תושביה . אבל ההשקעות הגדולות יחסית לא נגעו בשורשי בעיותיה . 
דוגמה למשפחה שלא יצאה מן המצוקה היא משפחת דוד ; מרדכי ורחל וארבעת ילדיהם . 
בביתם שני חדרים . במרכז החדר " הגדול " מתחו חבל ועליו תלו שמיכות : 
בחלק אחד ישנים ההורים , ובשני שני ילדים . שני ילדים אחרים מתגוררים 
בחדרון בקדמת הבית , שהוא למעשה מסדרון . בבית מורגשת רטיבות והטיח מתקלף . 
עשרות שקיות ניילון פזורות בו , תחליף לארונות . עם זאת השיפור בדימוי 
העצמי הביא לעצירת ההגירה השלילית מהשכונה , ורבים מנפגעי הטילים שפונו 
לפי שעה מבתיהם הביעו רצון לשוב לשכונתם לאחר השיקום . קפמאבינגורמים ציבוריים 
רבים מפגינים בימים אלה נוכחות מוגברת בשכונות . כולם מגלים נכונות לסייע . 
להט חוזר ומבטיח לעין מצלמות הטלוויזיות בארץ ובעולם : " נדאג שיהיה לכם 
בית הרבה יותר יפה " , ותושבי השכונות מוצאים עצמם לפתע במרכז ההתעניינות 
התקשורתית . עתה , באווירת ההלם וההתרגשות סביבם , מקווים חלקם שמתקפת 
הטילים תמקד את תשומת הלב בבעיותיהם האמיתיות . תחושות הקיפוח מוצאות פורקן 
בקללות ודברי שיסוי נגד סדאם חוסיין , קריאות לממשלה להראות לעולם את כוחה 
של ישראל ולתקוף את עיראק ונכונות להאמין שמעז ייצא מתוק . אבל אחרים בשכונה 
ספקניים יותר , אולי מפוקחים יותר , בחששותיהם כי בשוך ההתרגשות יירדו 
שוב השכונות מסדר היום הציבורי . 
