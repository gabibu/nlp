" עליך להחזיק מעמד בהתנגדותך להסכם טאיף משום שבקרוב יהיו אירועים גדולים 
שישנו את מאזן הכוחות לטובת בני - בריתה של עיראק " . דברים אלה נאמרו יותר 
מפעם אחת בקיץ האחרון לראש הממשלה הצבאית הלבנונית לשעבר , הגנראל מישל 
עאון . מקור לבנוני מקורב נזכר כי הגנרל עאון לא הבין , כאשר שמע דברים 
אלה מפי שליחים ירדנים ואש"פיים בכירים שבאו לארמון בעבדה , כי מדובר בפלישה 
עיראקית לכוויית . כיום , כאשר סוקרים את שרשרת האירועים שקדמו ל2 באוגוסט 
0991 , מבחינים באותם " גורמים ערביים " שהיו שותפים לסוד הפלישה לכוויית . 
הנשיא המצרי , חוסני מובארק , נמנע עד כה מחשיפת העובדות המצויות בידו 
בעניין זה , אך כבר עתה מתברר , כי המלך חוסיין ויאסר ערפאת היו שני השותפים 
לתוכנית הפלישה . המלך חוסיין לא היה רק שותף לסוד , אלא עודד את סדאם בכל 
הנוגע " לראייה האסטרטגית החדשה לאומה הערבית " . במשך עשרת הימים האחרונים 
מאז פרוץ המלחמה מתגברים הסימנים , גם מפי עיראקים שערקו , כי הפלישה 
לכוויית היתה רק צעד אחד באותה " ראייה אסטרטגית " של סדאם . כיום אפשר 
למצוא לכך סימוכין בהודעות העיראקיות , המדברות לא רק על " שחרור כל פלשתין " , 
אלא גם על שחרור המקומות הקדושים בסעודיה ובשאר מדינות המפרץ . למלך חוסיין 
נועד באותה אסטרטגיה תפקיד של שותף פעיל , כאשר בסופו של תהליך הובטח לו 
כי תתממש משאת נפשו " לשוב לאדמת אבותיו ולהיות השריף של מכה " . כך אפשר 
להסביר ביתר קלות את שהיותיו התכופות של המלך ההאשמי בבגדד ערב ה2 באוגוסט , 
את ניסיונו להכשיל את מובארק בדרכי רמייה , לעכב את דיוני הפסגה הערבית 
בקהיר כדי להרוויח זמן , לעזוב את הפסגה טרם סיומה ולשוב בשעות הערב לרבת - 
עמון כדי להנחות את ראשי התקשורת בארצו להתחיל במסע גידופים לעבר מצרים ואחרים , 
ובמקביל קיום הפגנות פרו - עיראקיות למחרת היום . אפילו התעלומה של מתן 
ההנחיה לאמצעי התקשורת לכנותו " השריף חוסיין " כהכנה " לשובו למכה " , 
מוצאת את פתרונה . גם במישור הצבאי - ביטחוני מתבהרים כיום אירועים שחלקם 
פורסמו , כמו טיסות מודיעין של מטוסים עיראקיים בשמי ירדן , בנוסף לשירותים 
ירדניים אחרים לעיראק בתחום הלוגיסטיקה כמו בנושא שיגור הטילים העיראקיים 
מהאזור המערבי הסמוך לירדן . כיום פוענחה גם הצהרתו של חוסיין ל " אל - 
חייאת " מ01 בנובמבר . בתשובה לשאלה האם הוא חושש מהתערבות ישראלית במשבר 
אמר , כי אינו חושב שישראל תהיה " אז במצב שבו תוכל לזוז " . מהלכיו של 
חוסיין הוכיחו כי חוסיין פועל לאו דווקא בגלל " חששותיו מסוריה ומישראל " . 
הדבר אמור גם לגבי אלה המעניקים לחוסיין צידוק של מי שאולץ או נכפו עליו 
מהלכים אלה , לרבות הניסיון לרצות את התנועות האיסלמיות הקיצוניות . רק 
מי שמסתפק בראייה שטחית של הדברים , מתעלם מהיחסים המסורתיים הממושכים של 
האחים המוסלמים עם הכתר ההאשמי הירדני . בדמשק ובקהיר לא נפסקו מעולם המעקבים 
מלאי החשש אחר יחסים אלה , כאשר חלק לא מבוטל של פעולות הפיגוע שביצעו האחים 
המוסלמים בסוריה תוכננו בירדן . הקיפאון ביחסי רבת - עמון - דמשק נובע כיום 
לא רק מהמלחמה במפרץ , אלא בעיקר על רקע חידוש החתרנות האיסלמית הקיצונית 
בסוריה , שמקורה בירדן . נראה כי בדמשק ובקהיר יודעים רבות על בסיסי אימון 
בירדן של ארגונים איסלמיים קיצוניים , הפועלים ומפעילים את עמיתיהם ברצועת 
עזה . רבת - עמון משמשת כיום מה ששימשה מערב - ביירות ערב מלחמת לבנון . 
מי שעובר כיום בחופשיות בכבישי " אל - דואר " ( גבעות עמאן ) ובמחנות 
אש"ף בפרוורים , לא יתקשה להבחין לא רק במפקדות ארגוני המחבלים הפלשתיניים , 
אלא גם בבסיסי התנועות האיסלמיות הקיצוניות . אם במערב - ביירות התפתח קן 
הצרעות של הטרור בחסות הקלשניקוב , הרי ברבת - עמון מתאפשר הדבר בבטחה , 
בחסות הכתר ההאשמי . גידול זקנו לאחרונה של המלך חוסיין בא כנראה להפגין 
יתר סולידריות כלפי פנים , ואולי להתאים את מראהו למעמד " השריף של מכה " , 
שהובטח לו על - ידי סדאם חוסיין . 
