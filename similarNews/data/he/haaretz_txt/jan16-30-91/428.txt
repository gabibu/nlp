" השם ישמור " , " אנו לא נמות " , " סאדאם הרשע " אלה אחדים מהדברים 
שכתב יעקב ראט , בן השמונה , תלמיד כיתה ב בבית - הספר הממלכתי - דתי " הרוא"ה " 
ברמת - גן , על גבי גיליון נייר גדול . הדברים נכתבו במסגרת עבודה עצמית 
שנתנה המורה לכל התלמידים , אחרי שיחה בכיתה על המצב , ימים אחדים לפני 
סגירת בתי - הספר . יעקב צייר במרכז הגיליון איש מחזיק דגל ענק ובו כתובת 
גדולה : " אנחנו רוצים שלום " . את שולי הדגל חילק ל11 משבצות , ובכל 
אחת מהן רשם משהו . בין השאר כתב שם : " עיראק וסעודיה ואלה שאתם הכי 
רשעים בעולם " , " ארה"ב תעזור לנו " , " איזה ניצחון לנו " , " אני אוהב 
שלום " . קפמאבינבבוקר שאחרי התקפת הטילים על ישראל , סיפר יעקב כי חברו 
לכיתה צייר אנשים יורים . אחר צייר את סדאם חוסיין עם שפם גדול . לדבריו , 
הוא נראה בציור " קצת מפחיד " . אחד הילדים צייר מסיכת גז . בעת חבישת 
המסיכות , אחרי הישמע צפירת האזעקה , היה יעקב היחיד מבין ארבעת ילדי המשפחה 
שעשה להוריו קצת בעיות , כעדותו של אביו . הוא בכה , הסיר את ברדס - המגן 
וחבש אותו חליפות . " זה לחץ לי בצוואר ולא יכולתי לנשום " , אמר לי שעות 
אחדות לאחר מכן . " בכיתי רק טיפה . לא כל כך פחדתי . רק קצת , בגלל 
הגזים מהטילים " . לדבריו , אביו , אמו ואחיו , נראו מצחיקים במסיכות 
שלהם . " עכשיו נגמרו ההתקפות עלינו , שמעתי את זה בחדשות " , הוסיף . 
" אני מרגיש שניצלנו מהמלחמה . היינו יכולים למות " . האב , יצחק ראט , 
סיפר שבנו הבכור , אלעד בן ה31 , ליקט בחודשים האחרונים קטעי עיתונות 
ובהם מידע והדרכה על שיטות ההתגוננות מפני לוחמה בגזים . כשנשמעה צפירת 
האזעקה , רץ אלעד לסגור את כל החלונות בבית , טבל מגבת במים ובסודה לשתייה 
והידק אותה אל החריץ בדלת החדר האטום . אחר כך חבש מסיכה ובדק אם המסיכות 
של אמו ואחיו מונחות כהלכה על פניהם . הוא טילפן לשתי סבותיו והדריך אותן 
כיצד לנהוג . אחרי צפירת הארגעה , אמר אלעד להוריו : " את הלילה הזה אני 
לא אשכח בחיים " . יוני בראל בן ה11 , תלמיד כיתה ה בבית - הספר הפתוח בתל - 
אביב , רעד בכל גופו אחרי שחבש את המסיכה . חרף זאת , הוא " תיפקד נהדר " , 
כדברי אמו . " אני לא כל - כך זוכר ממה פחדתי " , אמר יוני בבוקר יום 
ו . " הייתי עייף מדי וקצת מטושטש . הלכתי לישון ב03 . 9 בערב וקמתי ב2 
בלילה . פחדתי מהגזים . עד שהודיעו שהטילים הם לא ( עם ראשים ) כימיים " . 
בבית - ספרו אין מקלט , וצוות המורים אטם את אחד החדרים . " הסבירו לנו 
איך להתנהג אם תהיה אזעקה ( בזמן הלימודים ) . אני חושב שזה הוריד את 
הפחד אצל הילדים . זה טיפה הרגיע " . בית - הספר ערך משחק סימולציה לכל הכיתות . 
התלמידים חולקו לקבוצות וכל אחת ייצגה צד בסכסוך במפרץ הפרסי . יוני היה 
בקבוצה שייצגה את אירופה . בשלב מסוים יצאו מהכיתה שני תלמידים . האחד 
ייצג את עיראק , והשנייה את ארה"ב . הם שבו אחרי עשר דקות והודיעו כי הגיעו 
להסכם וגם לחצו ידיים . לפי ההסכם היתה עיראק אמורה לקבל את כל שדות הנפט 
החשובים , בתנאי שתתמוך בארה"ב . " התלמידים אמרו להם שזה הסכם טיפשי ומטומטם " , 
טוען יוני , שהיה אחד המבקרים העיקריים . " הנציגה של ארה"ב נעלבה . 
היא הודתה בטעותה . הנציג של עיראק חייך , " אם סדאם חוסיין ( האמיתי ) 
היה קצת פחות מופרע " , הוא טוען , " אז אולי היה אפשר להגיע להסכם ( 
לפני המתקפה הצבאית של ארה"ב ) . " אחרי הודעת הארגעה , רצה יוני לישון 
אבל הדבר לא עלה בידו . רק אחרי שהאזין לרדיו נרדם וישן שעות אחדות . מנהל 
המחלקה לייעוץ של השירות הפסיכולוגי - ייעוצי ( שפ"י ) , במשרד החינוך , 
ד"ר נורמן אנטין , אומר שאין ספק שהלילה הזה ייחרט בזיכרונם של הילדים 
כמו של המבוגרים . " ברור שזאת טראומה עבורם " . עם זאת הוא סבור שרובם 
לא יפתחו חרדות ובעיקר אלה שבביתם לא היו גילויים של היסטריה בעת האזעקה 
ובמהלך השהייה בחדר האטום , ושזכו בתמיכה משפחתית . " רק אחוז קטן מהילדים 
שהאירוע היה קשה להם במיוחד , בגלל בעיות רפואיות כמו אסטמה , או ילדים 
שסירבו לחבוש את המסיכות בגלל פניקה , אצלם האפקט של פוסט - טראומה יהיה 
קשה . יכול להיות שזה יתבטא בקושי להירדם בלילות , או שהם יתעוררו מהשינה 
תקופה מסוימת . אצל ילדים קטנים עלולה להופיע הרטבה בלילות " . אנטין ממליץ 
להורים לשוחח עם הילדים על אודות האירוע ולהרבות בגילויי תמיכה וחמימות . 
ההכנה לשעת חירום בבתי - הספר נעשתה בהנחיית שפ"י , באמצעות משחקי סימולציה , 
עיסוק באמנויות ובתרגול בירידה למקלטים או בכניסה לחדרים אטומים , וכן 
ההדרכה שניתנה להם בנוגע לחבישת המסיכה תרמו להרגעת הילדים ולאופן שבו התנהגו 
בעת האזעקה . אלפיים וחמש מאות יועצים ופסיכולוגיים חינוכיים , עובדי שפ"י , 
הדריכו את צוותי המורים ואת הנהלות בתי - הספר כיצד לסייע לתלמידים לבטא 
את חרדותיהם ולהשתחרר מהמצוקה . אנטין מצביע על תרומתם של אנשי שפ"י , אולם 
מציין כי מספרם במערכת החינוך אינו עונה על הצרכים . לדבריו , ברוב בתי - 
הספר , בעיקר ביסודיים , אין תקן למשרה מלאה של יועץ או של פסיכולוג חינוכי 
וכ004 תלמידים בממוצע , נאלצים להסתפק בשירותי יועץ או פסיכולוג המסתכמים 
בשמונה שעות שבועיות ( לכל בית - ספר ) . בחטיבות הביניים ובחטיבות העליונות , 
המצב פחות קשה . בית - ספר מקבל בממוצע , שירות פסיכולוגיייעוצי המסתכם 
ב5102 שעות שבועיות לכ004 תלמיד . עקב המחסור באנשי מקצוע , היה העומס 
על עובדי שפ"י בשבועות האחרונים " עצום " , כלשון אנטין . לטענתו , ההחלטה 
לסגור את בתי - הספר בשבוע שעבר מתבררת כנכונה בדיעבד . זאת נוכח העובדה 
שהילדים שהו בבית רק יומיים לפני התקפת הטילים . הבית הוא המקום המוכר ביותר 
לילד , והמשפחה היא הגורם התומך ביותר . לדעתו , תרמה השארת הילדים בבית 
להורדת החרדה אצלם . עם זאת הוא סבור , שלו היתה תקופת ההמתנה מתמשכת , 
היא היתה עלולה להגביר בהם את המתח . במשרד החינוך נפתח " קו פתוח " עוד 
לפני ההחלטה על סגירת בתי - הספר ונציגי המשרד , ובתוכם אנשי שפ"י , השיבו 
לפניות תלמידים , מורים והורים . לדברי אנטין , נצפו באמצעות הקו הפתוח 
( וגם באמצעות עדויות של אנשי שפ"י מהשטח ) , חרדות לא רק בתלמידים , 
כי אם גם בחלק מהמורות . " הן חששו שלא יידעו מה לעשות אם תישמע צפירת 
אזעקה בזמן הלימודים " . " הדבר האחרון שרצינו לעשות היה לסגור את בתי - 
הספר , אבל הוחלט לעשות כך , נוכח האיום הרציני . שר החינוך גילה אחריות 
רבה בדאגתו לרווחת הילדים . אני לא חושב שהוא תמך בסגירת בתי - הספר כדי 
להתנער מאחריותו לתלמידים " , אומר אנטין . 
