" בינתיים אין כל שינוי והפעילות נמשכת כרגיל " , אמר אמש יו"ר ההתאחדות 
לכדורגל שאול סוירי בתשובה לשאלה אם יהיו משחקי ליגה בסוף השבוע . סוירי 
אמר כי לא ידוע לו על פניות של קבוצות לדחיית משחקים או לביטולם עד שיתבהר 
המצב . " מאתמול לא חל שום שינוי ומה שהיה נכון לאתמול נכון גם להיום " , 
אמר סוירי . " גם אם יהיו פניות של קבוצות לא נשנה את עמדתנו . לעומת 
זאת אם יהיה שינוי במצב או הודעת ממשלה , יש למזכירות סמכות להחליט טלפונית 
על הפסקת הפעילות " , אמר סוירי . לדברי יו"ר ההתאחדות לא מתוכננות פגישות 
כלשהן בנושא זה עד סוף השבוע , עם גורם זה או אחר . 
