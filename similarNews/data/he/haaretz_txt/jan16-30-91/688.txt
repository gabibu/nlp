" רואים את ישראל באור שלילי , ולכן סטודנטים יהודים סובלים יותר ויותר 
מבידוד וניכור פוליטי " , אומרת הדר הריס , יו"ר ווגס , ההתאחדות העולמית 
של הסטודנטים היהודים . ארגון ווגס כולל את התאחדויות הסטודנטים היהודים 
ב34 מדינות , כרבע מיליון איש . בניגוד לרוב הארגונים היהודיים והציוניים 
בחו"ל , התפקיד הייצוגי הוא שולי יחסית , ויחסי הגומלין מתבטאים בעיקר 
בהכשרת מנהיגות ובמתן תמיכה הדדית , כלים ומשאבים . חשיבותה של תמיכה מרכזית 
זו , אומרת הריס , נובעת מאופי הבעיות שסטודנטים יהודים ניצבים מולן כמעט 
בכל מדינה . בקמפוסים ברחבי העולם נמצאים יהודים במאבק מתמיד נגד תעמולה 
אנטי - ציונית ולפעמים אנטישמית גלויה . מי שמנצח במלחמה זו בקמפוס מעצב 
במידה ניכרת את דעת האינטליגנציה של הדור הבא , ומאליו מובן שמלחמה זו לבשה 
צורה יותר קיצונית מאז פרוץ האינתיפאדה . במישור הסטודנטיאלי הזה גם ווגס 
נוקט שיטות תעמולה . פעילים יהודים לומדים ומעבירים הלאה חומר שהוכן בעוד 
מועד בירושלים , או על - ידי הארגון המקומי , משתתפים במשחקי סימולציה 
כדי ללמוד איך להתמודד פנים אל פנים אם תעמולת אש"ף , לומדים איך לכתוב 
מאמרים ומכתבים למערכת ואיך להציג תמונה שקולה של המצב המדיני והדתי באזור . 
המאבק על דעת הסטודנטים לעתים סבוך יותר מן המאבק על דעת הקהל הכללי , 
אומר דורון כהן , האחראי לפעילות פוליטית . לסטודנטים יש נטייה לפשטנות - 
יתר וכן זיכרון קצר . על - פי ניתוחו , סדאם חוסיין פלש לכוויית בתקופת 
החופש הגדול , ולכן עשה פחות רושם על הסטודנטים בעולם מאשר אירועי הר הבית , 
שהתרחשו אחרי שהסטודנטים חזרו ללימודיהם . עם זאת , הוא אומר , ווגס 
כגוף מרכזי מנסה להפעיל לחצים על ארגונים בין - לאומיים , כגון התאחדות 
הסטודנטים הבין - לאומית כדי להפוך את עמדתם מאנטי - ישראלית מובהקת כפי 
שהיה המצב ממלחמת יום כיפור ואילך לאובייקטיווית יותר . " אין להניח שכל 
סטודנט יהודי מזדהה עם ישראל . נהפוך הוא " , מטעים כהן . באוניברסיטת 
קולומביה שבניו - יורק , שבה יותר מ000 , 7 מתוך 000 , 02 סטודנטים הם יהודים , 
יו"ר החוג לזכויות פלשתיניות הוא יהודי דתי , וזה מחליש את ההזדהות היהודית 
עם מדינת ישראל . קפמאפרקאין להסיק מדברי כהן והריס שווגס הוא נחלת הימין 
הקיצוני . אמנם נכון שלפני כעשר שנים הארגון נשלט על - ידי אנשי ליכוד מובהקים . 
אך פוליטיזציה נמאסה על רוב פעילי הארגון במשך השנים , והריס נבחרה לפני 
כשנה כמועמדת בלתי - פוליטית . יתר על כן , יוסי אברמוביץ , היו"ר הקודם , 
היה " שמאלן ויפה - נפש " שאיים , אחרי שהתגייס ביוני אשתקד , לסרב 
לשרת במקום שיהיה כרוך בטיפול בעצירים מנהליים . למעשה , אומרת הריס , 
העמדות הפוליטיות היו בחלקן תולדה של משחקי הכוח בסוכנות היהודית ובהסתדרות 
הציונית העולמית , שהיתה בעבר פטרוניתו של ווגס . אולם רוב הקשרים האלה 
נותקו , " ויש עתה הכרה בין - לאומית של אופיו הבלתי - מפלגתי של ווגס " . 
סוג אחר של פעילות בקמפוסים בעולם מתרכז במישור האקדמי גרידא , אם כי גם 
בהקשר התעמולה . באוניברסיטאות במקסיקו , קנדה וצרפת , בין היתר , נתקלו 
סטודנטים במרצים שביכרו להעביר קורסי היסטוריה " רוויזיוניסטית " של השואה . 
במקרה אחד , העביר מרצה בעיר ליאון שבצרפת קורס " רוויזיוניסטי " מסוג 
זה . קבוצת סטודנטים יהודיים , בהשראת ווגס וארגון הגג הארצי בצרפת , 
השתלטו על כיתת הלימוד ומנעו את המשך הלימודים , עד שהצליחו לגרום לפיטוריו 
של המרצה . תפקידו של ווגס כגורם מארגן ומאחד אינטרסים סטודנטיאליים כלפי 
הנהלת האוניברסיטה גם בא לידי ביטוי באוסטרליה . דורון כהן מספר שהיה באוניברסיטת 
ניו סאות ויילס מרצה יהודי שהעביר בשיטתיות חומר אנטי - ישראלי . מאחר שהיה 
מרצה מבריק , אפילו ארגון הסטודנטים היהודיים לא רצה שיפוטר , אבל מחאה 
מאורגנת גרמה לכך שהועבר לקורס אחר . תחום פעילות נוסף של ווגס , שבדרך - 
כלל מסב פחות נחת למנהיגי הארגונים היהודיים בעולם , ואף לממשלת ישראל , 
הוא במאבק לזכויות היהודים בארצות שונות , ובכלל זה זכות העלייה . בעוד 
שפוליטיקאים מבוגרים יותר נוטים להתחשב בשיקולים דיפלומטיים , ולעתים מעדיפים 
להימנע מ"לעשות גלים " במאבקם למען אינטרסים אלה , אנשי ווגס נוקטים קו 
עקבי של אקטיוויזם ציבורי , אפילו יהיה זה מכוון נגד הממסד היהודי . דוגמה 
בולטת היא המאבק בעניין יהודי אתיופיה . " ווגס היה גוף בין חלוצי היוזמה 
הפומבית למען יהודי אתיופיה " , אומר בגאווה שלמה מולה , המופקד על יהדות 
ארצות המצוקה . לדבריו , של מולה , יליד מחוז גונדר , בן 42 , ווגס 
המשיך ללחוץ על ממשלת ישראל במשך כל התקופה מאז 5891 , כדי להעלות את שאר 
יהודי אתיופיה ארצה , גם כשהממשלה הפגינה חוסר רצון ( מולה רואיין לפני 
גל העלייה הנוכחי ) . " זה לא עניין של ציונות . זה עניין הומניטארי " , 
הוא מדגיש , בציינו שפעילות ווגס בנושא , כולל שליחות שלו לאתיופיה וכן 
כנס בין - לאומי ראשון על מצוקת יהודי אתיופיה שהתקיים לפני כשלוש שנים , 
דירבנה את העולם היהודי לחזור לפעולה . דרך אגב , יהודי תימן , איראן 
וסוריה גם זוכים למאמצי תעמולה דומים . קפמאפרקאפשר לראות בפעילות זו שני 
מרכיבים מעין - אידיאולוגיים . אחד הוא הנכונות , האופיינית לפוליטיקאים - 
סטודנטים בעולם , לקרוא לילד בשמו אפילו כשזה יכעיס את המבוגרים . משיחות 
עם הדר הריס וחבריה להנהגת ווגס , כולם בני 42 בממוצע , אפשר להתרשם שבעיני 
עצמם , לפחות , הם יותר ענייניים , פחות צבועים , יותר אידיאליסטים מהמנהיגים 
הממוסדים . הם לא מסתירים את שאיפתם לשנות את העולם היהודי , שלדעתם סובל 
מניוון שרירים וסיאוב : יוסי אברמוביץ כתב מפורשות לחברי הארגון לפני שנה 
" בכבוד עמוק ליכולתכם לשנות ולהשתלט על העולם היהודי , תחילה בקמפוס שלכם " . 
ואם הדברים נראים ילדותיים משהו , יש לזכור שנשיא ווגס הראשון היה אלברט 
איינשטיין , שלקח במלוא הרצינות את פוטנציאל הסטודנטים לשנות את העולם . 
המרכיב השני הוא , כנראה , מחויבות לעם ישראל , ולאו - דווקא למדינת ישראל . 
אמנם , מרכז ווגס הועבר רשמית מלונדון לירושלים לפני כ21 שנים , אך מרכז 
הכובד עדיין נמצא אי - שם בין ארה"ב לאירופה . הריס היא אמריקאית ( בוגרת 
אוניברסיטת בראון במדעי המדינה ) , כמו שני קודמיה בתפקיד , אברמוביץ 
( מסטרנט בבית - הספר לעיתונות באוניברסיטת קולומביה ) , ודוד מקובסקי 
( הכתב המדיני של ה"גרוסלם פוסט " ) , ולכולם זיקה חזקה ליהדות התפוצות . 
זיקה זו גם באה לידי ביטוי בפרויקט נוסף שקיים למעלה מעשר שנים " פרויקט 
ערבים " . בוגרי אוניברסיטה , ישראלים ותיקים ובעיקר עולים חדשים , נוסעים 
לקהילות קטנות בחו"ל , הנעדרות בדרך כלל רבנים ו"יהודים מקצועיים " אחרים , 
כדי לשמש שם תערובת של עובדים קהילתיים , מורים לעברית ומורשת ישראל , 
רכזי הסברה ופעילים כלליים . לא מדובר בדיוק בהתנדבות : ה"ערבים " מקבלים 
לפחות משכורת צנועה והוצאות מהקהילות המארחות , אבל בוודאי לא מתעשרים מזה . 
רשימת הקהילות מפתיעה מעט : " ערבים " חזרו השנה מסורינם , סלוניקי , 
סט גון שבקנדה ומרקאיבו שבאנטילים ההולנדיים ; אחרים יצאו לקזבלנקה , 
אוקלנד שבניו - זילנד , אתונה ודבלין . רמת המוטיווציה גבוהה ביותר : 
כל " ערב " חייב לעבור קורס מרוכז במגוון רחב של נושאים , מידע דתי ותורת 
ההוראה ועד תולדות הסכסוך הערבי - ישראלי , וכמובן שפת הקהילה המיועדת ; 
ומשיגיע לקהילה , הוא נושא באחריות כבדה להקניית זהות יהודית וזיקה למדינת 
ישראל . 
