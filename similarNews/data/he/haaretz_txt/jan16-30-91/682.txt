בעיית המחסור במים אינה חדשה ואינה מוגבלת לאזורנו . מקורות המים הולכים 
ומידלדלים בכל העולם , בעיקר בגלל יובש ופגיעה באיכות המים במקווי המים 
ובמקורות . נושא זה מוצא את ביטויו בדיונים ומפגשים בין לאומיים . ארגון 
הבריאות העולמי באזור האירופאי קיבל עוד ב5891 את המלצת ישראל להעמיד את 
נושא המחזור של מי שפכין כמטרה בעלת עדיפות . המצב בארץ הוא קשה במיוחד ואנחנו 
נמצאים בעיצומו של משבר . את פתרון הבעיה אנחנו מחפשים בינתיים רק במזג 
האוויר ועליו קשה להשפיע . גישה פטליסטית כזו פסולה מראש והיא מובילה לדיבורים 
על יבוא מים מחו"ל ותוכניות אחרות שיישומן קשה , מסובך ומפוקפק . אנחנו 
לא מנצלים אפשרויות קיימות להגדלת כמות המים הזמינה לצריכה . ישנם שני מקורות 
מים שאפשר " לייצר " מהם מים לצריכה . ראשית , מחזור מי הביוב של הערים 
הגדולות כגון ירושלים , חיפה ואחרות . כמויות אדירות של מי ביוב זורמות 
על פני הקרקע לים ללא טיפול . מים אלה מזהמים את הקרקע ומי התהום ורובם 
נשפך לים לשווא . מים אלה אפשר לאגור ולמחזר לשימוש בחקלאות . מדובר בכמויות 
של 002 עד 003 מיליון ממ"ק מים בשנה , שאפשר להוסיף לצריכה ע"י פעולה זו . 
יש לעשות מה שנעשה לפני קום המדינה בירושלים ובמקומות אחרים , שמקורות המים 
שלהם דלים במיוחד : לאסוף ולקוות את מי הגשמים בבורות . מי בורות הם שהצילו 
את ירושלים בעת המצור בתש"ח והכמויות הן אפוא בלתי מבוטלות . אין כל סיבה 
מדוע בבתים משותפים לא ייבנו בורות למי גשמים . אפשר לדרוש גם שכל בעל וילה 
יאגור מים בבורות . אפשר להביא לידי כך שכל השקיית גינות הנוי הפרטיות תתבצע 
רק ממי גשמים שנאגרו . בשעת מצוקה יכולים מים אלה לשמש גם לצרכים אחרים . 
צריך להפעיל קצת את הדמיון , לחפש את מקורות המים המבוזבזים ולנצל " חומר 
גלם " זה כדי לייצר מים זמינים לצריכה , ובכך למנוע את הגדלת התלות שלנו 
במדינות זרות להספקת מים ואנרגיה . הגיע הזמן להקים צוות פרויקט שיתכנן 
תוך זמן קצר מפעלים למחזור מי ביוב ושפכין ולאיסוף מי גשמים . ההשקעה הדרושה 
בוודאי יותר קטנה מאשר יבוא מים מחו"ל או מהתפלת מים . אינני מומחה להידרולוגיה , 
אך ההגיון הפשוט והאינסטינקט הטבעי אומרים לי שטרם הגענו למיצוי מקורות 
המים העומדים לרשותנו . 
