למרות שמטוסי חילות האוויר של מדינות הקואליציה ביצעו כבר יותר מעשרת אלפי 
גיחות בשמי כוויית ועיראק , לא איבד פיקוד הצבא העיראקי את השליטה על גיסותיו . 
הניסיון האמריקאי לדכא את מערכות השליטה והבקרה של הצבא העיראקי , באמצעות 
הפצצות מהאוויר , נכשל . כך מעריכים גורמים בישראל . כתוצאה מכך לא הושגה 
אחת המטרות העיקריות של שלב התקיפות מן האוויר שתכנן הפיקוד האמריקאי . 
בסך הכל איבד חיל האוויר העיראקי כ33 מתוך כ006 מטוסי הקרב שלו . מחצית 
מכמות זו הושמדה על הקרקע והמטוסים האחרים הופלו בקרבות אוויר . המספר הנמוך 
של מטוסי חיל האוויר העיראקי שהושמדו נובע מכך שהפיקוד הצבאי העיראקי לא 
מצליח , ובחלק מהמקרים גם אינו רוצה , להפעיל את רוב מטוסי היירוט של חיל 
האוויר שלו . הדבר נובע , במידה רבה , בשל העובדה שמרבית שדות התעופה 
בעיראק מופצצים ברציפות . עם זאת , הושמדו עשרה מטוסי מיג 92 , המהווים 
כרבע מצי של 04 מטוסי הירוט המתקדמים מדגם זה , המצויים בידי חיל האוויר 
העיראקי . המודיעין האמריקאי הופתע מכך שרוב השיגורים של טילי הסקאד העיראקיים 
בוצעו באמצעות משגרים ניידים . על פי ההערכות שרווחו לפני המלחמה , ההנחה 
היתה שאם ישגרו העיראקים טילי קרקע - קרקע הם יעשו זאת בעיקר באמצעות המשגרים 
הנייחים שברשותם . מטוסי ההפצצה האמריקאיים והבריטיים לא הצליחו עד עתה לדכא 
את מערך המשגרים הניידים של טילי הסקאד העיראקיים . היום ברור כבר כי מערך 
טילי הקרקע - קרקע עדיין מבצעי . לעיראק מאגר של מאות טילי סקאד . עוד התברר 
שהעיראקים הצליחו לקצר במידה רבה את זמן ההכנה לשיגור של טילי הסקאד , דבר 
המאפשר להם לעשות שימוש מהיר וזריז במשגרים הניידים ולסלקם מיד אחר כך מהמקום . 
קפידבינבצה"ל ממשיכים לדבוק בהנחה שבידי העיראקים טילים בעלי ראש נפץ כימי , 
ולפיכך על האוכלוסייה להיערך בהתאם , ולהסתגר בחדרים אטומים ולא במקלטים , 
כאשר נשמעת אזעקה . הצמרת העיראקית מפעילה את הכוח הצבאי העיראקי על פי 
התפיסה הקובעת כי אין כל טעם בהתמודדות חזיתית עם כוחות הקואליציה . התמודדות 
כזאת תחשוף את מערכות הלחימה של צבא עיראק , במיוחד של חיל האוויר שלו , 
לפגיעה של מטוסי הקואליציה . סדאם חוסיין מעריך כי יש לעיראק יתרון בתחום 
ההתמודדות היבשתית . לצבא העיראקי , על פי תפיסתו , יש ניסיון לחימה ארוך 
ולכן יוכל להסב לארה"ב אבדות כבדות ולהאריך את המלחמה לזמן ממושך . גורמים 
בישראל מעריכים כי גם אם ייגרמו לצבא העיראקי 002 אלף אבדות , והוא ייאלץ 
לסגת אל עומק כוויית למרחק 08 ק"ם , ובה בשעה יגרמו לאמריקאים רק עשירית 
ממספר אבדות העיראקים יהיה זה ניצחונו של סדאם חוסיין . גם הפיקוד הצבאי 
האמריקאי במפרץ מבין עתה כי לא ניתן להכריע את עיראק רק באמצעות הפצצות מהאוויר . 
לא יהיה מנוס מביצוע מהלך קרקעי , שיכריע את הצבא העיראקי והצלחתו תביא 
לסיום המלחמה . נראה כי מהלך כזה יתחיל בראשית פברואר . בסך הכל נגרמו לצבא 
העיראקי נזקים מצומצמים בלבד . הפצצות השטיח על כוחות המשמר הרפובליקה בכוויית 
עדיין לא השיגו את התוצאות שקיוו להן . בנוסף , לא ניתן לאתר בריחת חיילים 
או דמורליזציה בקרב היחידות הלוחמות . כאשר העיראקים יכולים , הם יורים 
פגזי ארטילריה אל עבר הכוחות האמריקאיים . הפצצות על המטרות האסטרטגיות השיגו 
פגיעות בארמון הנשיאות בבגדאד , בפרלמנט , מפקדת חיל האוויר ובמשרד ההגנה . 
בנוסף , נפגעו גם בתי הזיקוק שליד בגדאד ונגרם נזק רציני למפעלים לייצור 
חומרי לחימה כימיים בסמרה ולמפעל הביולוגי בסלמן פאק . אך אין בכך כדי להמעיט 
באיום הכימי והביולוגי העיראקי . בחמישה חודשים היה להם די זמן כדי לפזר 
את התחמושת הכימית והביולוגית שיצרו במפעלים אלה . הקומפלקס הגרעיני בטוויטה 
נפגע גם הוא , אך לא ברור באיזו מידה . העיראקים מגלים זריזות מדהימה בשיפוץ 
מסלולי שדות תעופה שהופצצו . בנוסף , הם מנסים לבצע פעולות הונאה על ידי 
צביעת המסלולים השמישים בשחור , כך שייראה מן האוויר כאילו הם הופצצו ויש 
בהם מכתשים שנגרמו מן ההפצצה . העיראקים לא הצליחו בנושא הישראלי , משום 
שהעריכו שירי טילים על ישראל יביא לתגובה ישראלית אוטומאטית , דבר שהיה 
גורם לכך שירדן היתה נאלצת להגיב . כך קיוו העיראקים לפורר את הקואליציה 
של המדינות העומדות מולה . אולם אין אף סימן שיעיד על כך שהתערערה החזית 
הפנימית בעיראק או שיעיד על כך שקיימת בעיה של חוסר נאמנות בצבא העיראקי , 
או עריקות מסיביות ממנו . 
