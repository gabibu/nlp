בעיה המטרידה את כל בעלי ההצעות לשינוי המשטר בישראל , היא כיצד להקשות 
על כל מי שמבקש להעביר בכנסת החלטה רבת משמעות , דוגמת הבעת אי אמון בממשלה 
או שינוי חוק יסוד . התשובה המקובלת היא שלצורך קבלת החלטה שכזו לא יהיה 
די בכך שהמצביעים בעד יהיו רבים מהמצביעים נגד , אלא שמספר התומכים יעלה 
על חסם מסוים ( כשהמדובר בד"ך ב06 עד 08 ח"כים ) . אלא שהצעה זו פגומה , 
משום שבהסתמך עליה יוכל מיעוט לכפות דעתו על רוב לאורך זמן . ואף אם דמוקרטיה 
פירושה התחשבות הרוב במיעוט , הרי שאופן ההתחשבות זה אינו יכול להיות נתון 
בלעדית בידי המיעוט . דרך טובה יותר לפתור בעיה זו היא לדרוש כי על כל נושא 
חשוב תתקיים בכנסת לא הצבעה אחת אלא כמה הצבעות , שיהיו מרוחקות זו מזו 
בזמן . כדי שתתקבל החלטה , יהיה על תומכיה להשיג רוב בכל אחת מאותן הצבעות , 
ובכל אותן הצבעות ביחד להגיע למספר תומכים שיעלה על מספר שיצוין בחוק . 
כך למשל אפשר לקבוע בחוק , שלצורך הבעת אי אמון בממשלה יש צורך בסך של 051 
קולות . ועתה , אם בהצבעה ראשונה , ההחלטה נתמכה ע"י 58 ח"כים מול 03 
מתנגדים , ובשנייה זכתה ל56 תומכים מול 04 מתנגדים , ההצעה תתקבל . אפשרות 
אחרת היא שבשלוש הצבעות רצופות תזכה ההצעה לתמיכה של 05 ח"כים בכל הצבעה , 
עם מספר מתנגדים נמוך מכך . יש להקפיד על שמירת מגבלה אחת , והיא שבין 
הצבעה להצבעה יעבור משך זמן מספיק ( חודש עד חודשיים , אך לא יותר מכך ) 
כדי לאפשר התפתחות של דיון ציבורי בנושא העומד על הפרק . וכמובן , אם 
לפני שהצטבר מספר תומכים כנדרש נכשלה ההחלטה באחת מאותן הצבעות ביניים , 
הרי שעל מגישיה יהיה להתחיל את כל המסלול מהתחלה . ועתה כל שנותר לעשות 
הוא להגדיר מהו אותו מספר כולל של קולות שיש להשיג כדי להביא להחלטה מכל 
סוג שהוא . ברור שככל שיש להחלטה חשיבות מרחיקת לכת יותר , יהיה מספר הקולות 
גדול יותר . כאשר מדובר בשינוי חוק יסוד , למשל , מן הראוי לקבוע מספר 
זה בסביבות ה004 קולות , שיחייב דיון ארוך ומתמשך . בכל מקרה , ברגע 
שקיים רוב יציב למען החלטה כלשהי , יוכל המיעוט לכל היותר לעכב את קבלתה 
( ורק למשך זמן שהוא יחסי לגודל המיעוט המתנגד ) אך לא למנוע זאת לחלוטין . 
ואילו חוק שזכה ברוב מקרי בהצבעה כלשהי , אף שהרוב מתנגד לו ביתר שאת , 
יוסר מן הסתם מעל סדר היום בהצבעה הבאה , אשר מובטח שתזכה בתשומת לב נאותה . 
כיום מתקבלות החלטות רבות בכנסת כאשר ח"כים ספורים טורחים להצביע , ופעמים 
רבות אנו שומעים על החלטות שהתקבלו או נדחו רק בזכות מארב או בגלל איחור 
של איש זה או אחר . מצב זה , שבו רק ח"כים הנוכחים באולם המליאה יכולים 
ליטול חלק בהצבעה , הינו אבסורדי . אם תתקבל ההצעה שפורטה לעיל , עלול 
להיווצר מצב שבו הצעות חוק ייגררו לאורך שנים , או יפלו בשל רוב מקרי בהצבעה 
בודדת לאחר הצבעות תמיכה מרובות . כדי לפתור בעיה זו מוצע שכל הצעת החלטה 
של הכנסת , שהיא מעבר לרמה של דיון בנושאים שעל סדר היום , תחייב כל חבר 
כנסת להתייחס אליה . אין מקום לדרוש שכל 021 הח"כים יישבו באולם כל העת , 
ואולם פתרון נאות יכול להיות פירוט בכתב של כל הצעה המועלית בכנסת , וחלוקת 
המסמך הכתוב בין כל הח"כים , שיחויבו לציין עמדתם בכתב תוך זמן קצוב . 
ייתכן שיהיו ח"כים שיבצעו את עבודתם בהתכתבות בלי לבקר כלל במשכן הכנסת . 
ואולם כך ישתתפו בקבלת ההכרעות כל 021 הנבחרים . וגם אם יהיו הצבעות סיטוניות 
בהתאם למשמעת הסיעתית , כל ח"ך יחויב לנמק את הצבעתו בפני ציבור בוחריו . 
מטרת הצעות אלה היא גם להביא לידי שינוי ביחסו של הציבור לבית הנבחרים , 
ולפתח בקרבו רגשות של כבוד למוסד , שהוא כיום הנקודה הרגישה והלקויה ביותר 
בכל המערכת השלטונית במדינה . 
