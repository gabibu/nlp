( ע ) . משרד החקלאות מסר אתמול על התעוררות גדולה בקרב עולים חדשים וישראלים 
ליציאה לעבודה בקטיף הדרים ובחממות פרחים . מאות מעסיקים בחקלאות כבר פנו 
ללשכות התעסוקה לקבל לעבודה ישראלים ותיקים או עולים חדשים . באיזור רעננה 
בלבד נרשמו מאות רבות של הצעות עבודה . עיקר התעניינות העובדים היא בעבודות 
בענף הפרחים , העומד עתה לפני עונת היצוא החשובה ביותר , המתחילה בפברואר . 
משירות התעסוקה נמסר , כי שכר קוטף בפרדס , הממלא שני מיכלי פרי , יגיע 
ל26 שקלים ליום . הזריזים יכולים להרוויח אף יותר . העובדים יוסעו אל מקום 
העבודה וממנו . בכירים במשרד החקלאות רואים חשיבות רבה בדיון מחודש בנושא 
דמי האבטלה . השעיית דמי האבטלה ולו בתקופת החירום , תהווה תמריץ להפניית 
עובדים בלתי מועסקים לעבודות החקלאות הדחופות . לדעת שר החקלאות , רפאל 
איתן , חייבים החקלאים להמשיך ולהסתמך על עובדים ישראלים ועולים חדשים במקום 
הפועלים הערבים מיו"ש ועזה . אי הסתמכות על עובדים אלה ומעבר לעבודה עם 
פועלים מאורגנים ומסודרים תאפשר , לדעתו איתן , לייצב את ענפי החקלאות 
לשוק המקומי וליצוא . 
