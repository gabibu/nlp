ברוב של 81 חכי"ם וללא מתנגדים אושר אמש בקריאה ראשונה כינונה של ועדת שרים 
לביטחון לאומי . ח"ך זאב בנימין בגין ( ליכוד ) שהציג את הצעת החוק ( 
שמהווה תיקון לחוק יסוד הממשלה ) שיזם יחד עם החכי"ם אברהם בורג , בנימין 
בן אליעזר , עוזי ברעם , מיכה גולדמן , רענן כהן ( מערך ) , יאיר צבן 
( מפם ) , יוסי שריד ( רץ ) ועוזי לנדאו ( ליכוד ) , ציין שראש הממשלה 
ושר הביטחון משה ארנס , תומכים באישורו של החוק . לדבריו , בעבר התנגדו 
ראשי הממשלה לחקיקה כזו , משום שיש בה התערבות מרחיקת לכת בסדרי עבודתה 
של הממשלה . הוא הדגיש שעל פי החוק הקיים אין חובה על הממשלה להקים ועדת 
שרים כזו ולמעשה אין כנראה פורום ממשלתי שיש בו ירידה לפרטים בתחום הביטחון 
הלאומי . הוא גילה שוועדת המשנה של ועדת החוץ והביטחון של הכנסת , מקיימת 
דיונים מפורטים יותר מאלה המתקיימים בממשלה בנושאי ביטחון . קפידבינעל פי 
ההצעה יהיו חברי הוועדה : ראש הממשלה יו"ר , שר הביטחון , שר החוץ ושר 
האוצר . מ"ם ראש הממשלה יהיה חבר הוועדה , אם מונה . הממשלה רשאית , 
לפי הצעת ראש הממשלה להוסיף חברים לוועדה ובלבד שמספר חבריה לא יעלה על מחצית 
מספרם של חברי הממשלה . כן מוצע בחוק ש"לממשלה יהיה צוות שיקים ויפעיל ראש 
הממשלה , לייעוץ מקצועי קבוע בתחומי הביטחון הלאומי . בדיון שיבחו חכי"ם 
מכל הסיעות את יוזמת החקיקה . ח"ך יצחק לוי ( מפד"ל ) הציע להוסיף לוועדת 
השרים את שר המשפטים . ח"ך אברהם בורג ( מערך ) המליץ להוסיף בחוק סעיף 
שיקבע שמרגע שהוקם צוות הייעוץ המקצועי , הוא יקיים סדר קבוע של ישיבות 
ותהיה לו חיות מכח החוק ולא מכח רצונו של ראש הממשלה . ח"ך עוזי ברעם ( 
מערך ) אמר כי אין זה פלא שאף ראש ממשלה לא הסכים לתת יד להקמת מועצה לביטחון 
לאומי , משום שאיש מהם לא רצה שיקשרו את ידיו בעניין כל - כך חשוב . ח"ך 
שבח וייס ( מערך ) ציין שיכול להיות צוות יוצא מן הכלל במועצה לביטחון 
לאומי שייתן עצות גרועות ביותר ולעומת זאת יכול להיות ראש ממשלה בלי מועצה 
לביטחון לאומי שמקבל החלטות טובות ביותר . הוא שיבח את תפקודה של הממשלה 
במשבר המפרץ " אולי משום שאין לה יותר מדי יועצים ואין לה קבינט לענייני 
ביטחון בגודל של חצי ממשלה " . ח"ך מיכה גולדמן ( מערך ) הציע להוסיף לוועדת 
השרים לביטחון לאומי גם את שר המשטרה . ח"ך חגי מירום ( מערך ) הדגיש 
שחשוב שוועדת השרים תהיה מצומצמת מאד כדי שתוכל לפעול בצורה אפקטיווית ולקבל 
בזמן קצר את ההחלטות הראויות . ח"ך שמעון שטרית ( מערך ) קבל על כך שבימים 
הרי גורל אלה , הכנסת איננה שותפה באופן מעשי באישור או אפילו בקבלת הודעה 
מטעם הממשלה על תוכניות ואפילו על פעולות בדיעבד . לדעתו הנושא הזה כיום 
פרוץ לחלוטין ועובדה שעד כה לא התייצב ראש הממשלה בפני הכנסת , כדי למסור 
הודעה בנושא משבר המפרץ . ח"ך ראובן ריבלין ( ליכוד ) אמר שהחוק המוצע 
מהווה פשרה בין כל החכי"ם שיזמו את החוק מסיעות הליכוד , מערך , רץ ומפם . 
גם הוא הציע להכליל בצוות השרים המצומצם את שר המשפטים . ח"ך חיים רמון 
( מערך ) אמר שיש להסתפק בקבינט שיכלול 6 - 8 שרים בלבד ולא בוועדת שרים 
שתתחשב באילוצים הפוליטיים והקואליציוניים . ח"ך דוד ליבאי ( מערך ) הזכיר 
שמבקרי המדינה , ביקרו באופן תדיר את תהליך קבלת ההחלטות בנושאים של פיתוח 
כלי מלחמה שונים , לכן הוא מברך על ההצעה להקים צוות מקצועי בתחומי הביטחון 
הלאומי . ח"ך יאיר צבן ( מפם ) אמר שלעתים יש הכרעות חשוב שלא ברור מי 
החליט אותן ואיך . החוק הנוכחי מגמתו לשים קץ לאפשרות של החלטות יחיד . 
לדבריו ח"ך בגין למד בהצעה שיזם את הלקח המר של מלחמת לבנון , בה התגלו 
ליקויים וחולשות בתהליך קבלת ההחלטות בנושאי ביטחון , דבר שנוצל לרעה על 
ידי השר אריאל שרון . קפידבינסגן שר הבינוי והשיכון אברהם רביץ הודיע כי 
כל יושבי האוהלים הזכאים , יוכלו לקבל לאלתר חדר בבתי המלון באזור מגוריהם 
על חשבון חברת עמידר . בתשובה לשאילתות של ח"ך שמעון שטרית ( מערך ) יו"ר 
הלובי החברתי בכנסת והחכי"ם אלי דיין ( מערך ) וצרלי ביטון ( פנתרים ) 
אמר רביץ שהוראה על כך כבר יצאה למנהלי המחוזות ויושבי האוהלים רשאים לפנות 
אליהם להסדרת העניין . המדובר ב762 משפחות באזור תל אביב , כולל בצרון , 
בת - ים ושכונת התקווה וכן כ04 משפחות באזור ירושלים . 
