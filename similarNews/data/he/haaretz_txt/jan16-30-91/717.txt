המקום נמצא בקצה העולם , במעמקי פולין , לא הרחק מגבול צכוסלובקיה , בבילאסקו - 
ביאלה . עוברים בשביל קטן מושלג כמה ביתנים ותחנת אוטובוס , ואז רואים 
מתחת לגגון מכונית רולס רויס מוצגת לראווה לעיני כל . היא מקור גאוותו של 
רומן קוואסני , קבלן בנייה , בעליהן של מטוס אחד ואחת משלוש האנגליות המופלאות 
היחידות האלה הרשומות בפולין . הכפר הנשקף מעל הנוף ההונגרי שוכן מרחק שעה 
וחצי נסיעה מבודפשט . הלילה כבר ירד על קצל . בחברת " פינטר " שוכנים 
המסוק ושני מטוסי הבוס באסם . בקומה הראשונה של הבניין דולק האור . יוזף 
פינטר ניצב מול התוכנית של ממלכתו , אצבעו מורה על מגדל בעל חזות פוטוריסטית : 
" הוא יהיה הגבוה ביותר בהונגריה , הוא יגיע לגובה 051 מטר עם מסעדה בעלת 
שני מפלסים , מלון בן 000 , 1 חדרים ומרכז מסחרי " . מכאן עוברים לפוזנן , 
מרחק 003 קילומטר ממערב לווארשה . אלכסנדר גאוורוניק יושב במשרד קטן ופשוט 
למראה . אבל מנהלי חברת " אסו " טרחו לנסוע עד כאן כדי לראות את האיש 
החולש על יבוא הדלק והמטבעות . בשבועון פולני הכריז גאוורוניק : " אני 
מכיר את מלך המיונז , את מלך הכיריים של גז ואני עצמי , גאוורוניק , מלך 
סוכנויות חלפנות הכספים " . בכל מדינות מזרח אירופה , המגלות את האבטלה ואת 
המצוקה והדלות ההולכות ומתפשטות והמתכוננות לשנה קשה , העשירים החדשים של 
העידן החדש הם בבחינת נושא לשערורייה . " הדמוקרטיות העממיות " לא הכירו 
עד כה אלא הון שהצטבר בידי הספסרים והנצלנים של המשטר . בבת אחת רואות אותן 
מדינות את כל עשיריהן כערפדים המוצצים את כוחותיהן הדלים של אומות מותשות . 
יש לכך סיבות טובות : מפראג עד מוסקווה , עבר דרך סופיה , שורצים אנשי 
הנומנקלטורה שהפכו חיש - קל לקפיטליסטים , הממשיכים להשתמש ללא בושה בכסף 
מלוכלך ובקשרים נושנים . מאחורי אנשים אלו , שהאוכלוסייה המתוסכלת מוקיעה 
אותם , מסתתרים אחרים : הקפיטליסטים של השנה הראשונה לעידן החדש , מעמד 
צומח של יזמים , יוצרי מקומות עבודה וספקי משכורות שלהם תפקיד מכריע למלא 
בפיתוח החברות שבהן הם חיים . מה מספרם של עשירים אלו שהם בעלי פרופילים 
כה שונים ? קשה מאוד לומר . בהונגריה למשל מכיר פטר מדיישי , סגן ראש 
הממשלה בממשלה האחרונה של המשטר הקודם וכיום נשיא סניף " פאריבאס " בהונגריה , 
" כמה הנמצאים על סף מיליארד הפורינטים " , כלומר בעלי 09 מיליון פראנקים 
צרפתים ( שער הפרנק לעומת הדולר האמריקאי הוא כ5 : 1 ) . כמה מאות אנשים 
אמורים להיות בעלי הון העולה על 001 מיליון פורינטים ( שמונה מיליון פרנקים 
צרפתים ) וזה סכום אדיר במדינה זו . אבל למעשה אין בנמצא נתונים סטטיסטיים 
בנוגע לכספים במזרח . צריך איפוא להסיק מסקנות על יסוד סימני עושר חיצוניים . 
בפולין ייבאה החברה האמריקאית " קרטיס אינטרנשיונל " בריכות שחייה בלי 
להאמין יתר על המידה בהצלחתה . הן נחטפו כלחמניות חמות . סימן אחר : שוק 
האמנות . בסופיה אירגנה חברת " ריימונדה " בדצמבר מכירה פומבית ראשונה 
במלון שרתון . המכירה כללה " פסלונים סיניים שמחיריהם מסתכמים ב02 שנות 
שכר ממוצע " . אך בהשוואה למחירים בפולין מחירי האמנות בבולגריה נמוכים עד 
לגיחוך . בווארשה עלו מחיריהם של תמונות מהמאות ה91 וה02 עליות מסחררות . 
פורטרט עצמי של יאצק מלצבסקי ( 45819291 ) , אמן שלפני שנתיים אפשר היה 
לרכוש אחת מיצירותיו תמורת כמה מאות דולרים , נמכר השנה ב056 מיליון זלוטי 
( 000 , 523 פראנקים צרפתיים ) , סכום שיצירה כזו לא היתה משיגה לעולם , 
לדברי המומחים , אצל סותביס או כריסטיס . גם בתי הקזינו מעידים על המטמורפוזה . 
בפולין ישנם כ51 כאלה , בצכוסלובקיה כמעט כמספר הזה , ובבודפשט בלבד נפתחו 
או עומדים להיפתח שמונה בתי הימורים . זו לאס וגאס קטנה ש"למעלה מ%05 מלקוחותיה 
הם הונגרים " , לדברי מיקלוש נאדג , מנכ"ל " הונגריאן גיימינג קזינוס " . 
" אנשים שנסעו לווינה משחקים עכשיו כאן " . אחרי ההימורים הם יילכו לסעוד 
במסעדה האלגנטית ביותר של בודפשט ( ארוחה עולה שם 003 פראנקים צרפתים ) 
, לפני שיחזרו לבתיהם ברובע ה21 ( מחיר מטר מרובע 000 , 5 פראנקים צרפתים ) 
. תרשימים ראשוניים של מקומות אלגנטיים וסקיצות של רבעים יוקרתיים אמנם 
אפשר למצוא בארצות אלה , אבל עדיין אין במזרח עולם של עשירים לכל דבר כפי 
שיש במערב . בעוד יש המפגינים את הונם ומציגים עצמם כמי שזכאים לו לחלוטין , 
הרוב מעדיף להישאר בצל . פולין , שתמיד נטתה להפרזות , היא היחידה שבה 
ניתן לראות מפגן כזה של עושר קיבוצי מצד אותם עשירים חדשים . המדינה ענייה 
להחריד וגוררת מאחוריה חוב חיצון של יותר מ04 מיליארד דולר . " שנות המלחמה " , 
כאשר הכל היה חסר , היו גם שנות שפע לממולחים שידעו להסתדר בכלכלה הפרטית . 
פחות משנה לאחר עליית סולידריות לשלטון צמחו כמו פטריות לאחר גשם אותם עיתונים 
חדשים המשתוקקים לסיפורי הצלחה . כך למשל השבועון " סקצאס " , שבו אפשר 
לראות זה לצד זה פורטרטים של " מלך הבטון " או של " מלך הברגים " , ראיונות 
עם שחקניות עשירות וכתבות אחרות על " אנשים יפים " . אבל במדינות האחרות 
אין לכך זכר , אפילו בהונגריה , מדינה פחות ענייה שבה רשום המספר הגדול 
ביותר של מפעלים משותפים עם חברות זרות , ואשר מרבים במידה גוברת והולכת 
לראותה כשלוחה של אוסטריה וגרמניה . " מתחילים אצלנו לבנות רשימה של המפעלים 
המשגשגים ביותר כיוון שהמדובר כאן בפעילות ציבורית " , אומר איש עסקים בבודפשט , 
" אבל אנחנו עדיין לא מוכנים לרשימת 05 העשירים ביותר " . כמה לא הגון הוא 
להפגין את הצלחתך ! גאבור סלש , למשל , נמנה עם אותם " עשירים נקיים " 
שיכולים לעמוד ללא בושה מאחורי עושרם . הוא אחד מאלו מהנדסים , טכנאים , 
אנשי מחשב שלא ציפו לנפילת מסך הברזל כדי לקפוץ למים הקרים . כיום הם 
עומדים בראש מפעלים הצומחים בטור הנדסי , כיוון שהיה בהם העוז ליטול סיכונים . 
גאבור סלש לא יאמר לך כמה מעונות נופש יש לו וכמה מכוניות יפות . לעומת 
זאת בוס של " מיסרטכניקה " , המפעל הפרטי ההונגרי הגדול ביותר ( 053 שכירים , 
מחזור עסקים בסך של קרוב ל573 מיליון פרנקים צרפתים ) , הוא עורך ברצון 
סיורים למבקרים בבית החרושת שלו לציוד מחשבים : " המכונה הזו שבאה משוודיה 
עולה 066 אלף דולר . . . שלוש מכונות אלה עלו 6 . 1 מיליון . . . " . 
והמקום בהחלט מרשים . סלש הוא מהנדס החשמל לשעבר , בן 64 , חבר " הפורום 
הדמוקרטי " הנמצא כיום בשלטון . הוא יצא לדרך ב1891 יחד עם חבר , כאשר 
מצאו פרצות בחוק שאיפשרו להם לפתוח את העסק . מאז קשה יותר ויותר להבדיל 
בינו לבין איש עסקים מערבי . החודש יבקר סלש באוניברסיטת הארוורד , שם 
יעבור קורס למנהלי מפעלים במחיר 01 אלפים דולר . בחניון של " מיסרטכניקה " 
מצפה הפתעה : % 57 מהמכוניות הן מכוניות אופל לבנות . " ייבאנו בחודש שעבר 
001 מכוניות אופל וקטרה ו05 אופל קדט " , חייך המנכ"ל . הוא הציע את המכוניות 
ל051 השכירים שהיו ראויים לכך ביותר . המפעל של סלש אינו יוצא דופן . המפעל 
של יוזף פינטר , המייצר חלקי חילוף לתעשייה , גם הוא מודרני בתכלית . 
אבל פינטר שייך לקטגוריה אחרת של עשירים : זו שהשכילה לנצל גם את נתוני 
המשטר הישן . איך יכול היה שוליה לשעבר זה לקבל מילוות כה נדיבים וכה נוחים 
במשטר הקודם ? פשוט בתכלית : הוא אמור היה לגלם רשמית את המדיניות הרפורמיסטית . 
אבל פינטר אוהב להזכיר כי בנה במו ידיו יחד עם שכיריו את בית החרושת המרהיב 
שלו . או קחו לדוגמה את רומן קוואסני , האיש בעל הרולס רויס . גם הוא אדם 
שעבד ללא לאות . חשמלאי במקורו , כמו ואלנסה . בשעתו הוא גמר את החודש 
על - ידי עבודת קברנות . 001 זלוטי תמורת חפירת קבר , 02 למילוי , מחיר 
של בקבוק וודקה . במדינה שבה לא עודדו את היוזמה הפרטית קוואסני עשה כל 
דבר , החל מבניית לולי תרנגולות ועד להובלת מים לכפרים . בביאלסקו - באלה 
הוא " אישיות " , אדם שאי - אפשר להתעלם ממנו . תוך חודשים ספורים ישלים 
מפעלו את הקמתו של בית החרושת לוודקה פולנוס , מלאכה שבה החל מפעל ממלכתי 
לפני 01 שנים . אבל קוואסני לא יוכל לעולם להשכיח כי בין 1791 ל6791 הוא 
נמנה עם כוחות המיליציה . כך יוצרים קשרים . איך להסביר גם שיאנוש גושצימסקי , 
מספר 71 במצעד הלהיטים של העשירים , חובב גדול של סוסים ובן למשפחה טובה 
בפוזנן , הקים בית חרושת לחומרי בניין בסוף שנות ה06 , כשהוא מפלס את דרכו 
ללא מכשולים בכל המשטרים ? אלכסנדר גאוורוניק , בן 24 , שנבחר על - ידי 
השבועון " וופרוסט " כבעל ההון השמן ביותר בפולין , עשה כברת דרך מדהימה 
עוד יותר . הוא עסק בכל מקצוע אפשרי : מחנך בבתי כלא , מנהל כוח אדם , 
לבלר ציבורי . גם הוא שירת במשטרה הפוליטית ב2791 במשך 52 ימים . ב8791 
הוא אפילו פוטר מתפקידו כמנהל מפעל כיוון שהחזיר את פנקס המפלגה שלו . גאוורוניק 
התעשר באמצעות החלפת כספים , כאשר נאסר על אנשים פרטיים לעסוק בפעילות זו . 
יש לו ידידים רבים בעלי מעמד . ב41 במארס 9891 בחצות נכנס לתוקפו חוק שאישר 
את פעילות ה"קנטור " , אותם משרדי חלפנות פרטיים שניתן לראות בכל אתר בפולין . 
דקה לאחר חצות פתחו הקנטורים של גאוורוניק את שעריהם . באביב 0991 הוא 
קנה דלק מחברת " אסו " וייבא אותו באמצעות רכבות שלמות . למרבה הפליאה 
הן הגיעו מלאות ובשעה המדויקת ליעדן . " מרגע זה הפכתי לשותף של אסו . 
אתה רואה את ההבדל ? " גאוורוניק פתח יחד עם " אסו " מפעל משותף של 
רשת תחנות דלק . קיימת קטגוריה שלישית של עשירים , המעוררת יותר מכל את 
זעמה של האוכלוסייה : מקורבי המשטר הישן שהעבירו למפעלים פרטיים עם עדיפות 
למפעלים בעלי השתתפות זרה את רכוש המפלגה . " הנומנקלטורה היתה קומוניסטית 
אתמול , היא סוציאליסטית היום , היא תהיה קפיטליסטית מחר " , העיר ונטציסלאס , 
פקיד בכיר במפעל יווני - בולגרי . " הם משתמשים בכוחם , הם קנו נכסים , 
פתחו בתי חרושת , אבל שמרו על המנטליות הישנה שלהם , וכולם יודעים איך 
הם באים כדי לקלקל הכל " , מתלוצץ נדאלצו בוגדנוב , מהנדס בפלובדיב , מרחק 
051 ק"ם מבירת בולגריה , שפתח משרד לשיעורים פרטיים . " הם חזקים , יש 
להם כספים ויש להם קשרים . אבל הם אפסים , ועל כך אנחנו סומכים " . בינתיים 
מזוהה העשיר לעתים קרובות עם המאפיוזו , מי שמיטיב להסתדר מזוהה עם הגנב , 
רוח יזמת מזוהה עם נוכלות . בסופיה מואשמים הווייטנאמים בהתעשרות באמצעות 
סחר פרוע בכל הכיוונים . אבל מה הוא המסחר בחברת מחסור שרגלה האחת עדיין 
תקועה במשטר הקודם ? התשובה הנפוצה עוד לפני שהבולגרי אפילו חשב למכור 
את החזיר שלו , הווייטנאמי כבר קנה אותו , ביתר אותו , והציע אותו למכירה . 
בכל רחבי מזרח אירופה , ובצורה מובהקת עוד יותר בברית המועצות , שם להיות 
עשיר וישר זו משימה בלתי אפשרית , ממשיך מה שמתואר כרוח " השוויוניות " 
לחולל שמות . ההונגרי יוזף פינטר צבע את גדרות המפעל שלו בצבע צהוב , הצבע 
המסמל את הקנאה . אופנת ההלשנות אינה ממהרת לעבור מן העולם . גזה קלמן , 
אחד המנהלים החשובים ביותר בסקטור הפרטי ההונגרי בתחום המחשבים , עומד 
לבנות לעצמו בית חדש . " ארבעה שכנים הלשינו עלי בפני העירייה וטענו שאין 
בידי הרשיונות הדרושים לבנות בית גדול כל כך " . ולנטין מולוב מקונן : " יש 
רפש קומוניסטי בעובי ארבע אצבעות בראשי בני האדם " . יזם בולגרי זה , מעריץ 
גדול של תאצר , הקים את גוש העסקים הבולגרי , מפלגת היזמים . הוא פופולרי 
בארצו , והוא אחד הנדירים המעזים להפגין את עושרם . " כאשר פתחתי את הבנק 
שלי , הבנק הפרטי הראשון , חשבתי שפתחתי את הדרך להקמת בנקים חדשים . 
לרוע המזל טעיתי . הערכתי יתר על המידה את רוח היוזמה של הבולגרים . מצאתי 
אנשים מחוצים שאין להם אמון בשינוי . אבל תכונה אחת נשארה בעינה : הקנאה . 
רציתי להשליך את הצלחתי בפרצוף שלהם , לגרום להם לחשוב : האם הוא היחיד 
שמסוגל להיות מיליונר ? הסיסמה של מולוב היא " הקפיטליזם כן בכיעורו " . 
זאת במדינה שרגל אחת שלה עדיין תקועה במשטר הישן , שבה המחסור חמור עוד 
יותר מבכל מקום אחר , ושבה המפעל הפרטי מוסיף להיות בבחינת מושג מופשט . 
פיתוי השוויוניות , כפי שהוא מכונה , אינו בלעדי למדינות המזרח . אבל 
בתקופת המעבר הנוכחית הוא עלול להתגלות כאן כהרסני . " אנחנו נמצאים כעת 
במאה ה91 , בעצם תחילת הקפיטליזם , בשלב הצבירה הפרימיטיווית של ההון " , 
מעיר עורך דין לענייני עסקים בבודפשט . " ככל שיהיו יותר עשירים ומפעלים 
עשירים יהיו יותר מקומות עבודה ומשכורות לאוכלוסייה " . " האם אתה רוצה 
ליהפך לאיש עסקים ? " השאלה הוצגה ב8891 במהלך סקר שנערך בחסות המחלקה 
לסוציולוגיה באוניברסיטה למדעי הכלכלה בבודפשט . רבע מהנשאלים השיבו " כן " . 
( ב9891 הם כבר היוו שליש ) . רמת ההכנסה של הנשאלים לא מילאה תפקיד 
גדול בתשובותיהם , והשתייכותם הפוליטים לא מילאה כל תפקיד . לעומת זאת 
ההכשרה , המקצוע , ובעיקר הגיל , התגלו כגורמים מכריעים : למעלה ממחצית 
הצעירים מוכנים להשליך עצמם להרפתקה . לדברי גיורג לנדייל , הסוציולוג 
שפיקח על סקר זה , אומרי ה"לאו " הצדיקו את תשובתם במשפטים מסוג " אין 
לי היכולות הדרושות לכך , אני לא אוהב ליטול סיכונים , אני מבוגר מדי " . 
החברות שלאחר התפוררות הגוש המזרחי בעלות ניידות מועטה ביותר , נוטות בקלות 
לדחות אותו עושר המסמל את התנועה ואת הסיכון . מה עוד שבמדינה כמו הונגריה 
שאינה במצב הגרוע ביותר " אין אלא % 1 או % 2 היכולים באמת להתעשר " , סבור 
גזה קלמן , איש המחשבים ההונגרי . " למעטים מאוד יש באמת יכולת לכך " . 
תחת שמי " הדמוקרטיות העממיות " המהנדס קיבל שכר נמוך משל הפועל . כיום 
המהנדס הוא המשתמש בכישוריו , בקשריו , ומתעשר . " התהליך הנורמלי של 
כלכלת השוק היא הדיפרנציאציה החברתית " , מזכיר אדם מיכניק , אחת הדמויות 
הגדולות בזירה הפוליטית הפולנית . הוא פסימי וחושש מ"ניצחון פוסט מורטם 
של החשיבה הקומוניסטית " , אותה אידיאולוגיה אנכרוניסטית החולמת על חברה 
לא מושלמת אלא אחידה . חברה ללא עשירים . 
