מכון מיוחד לייעוץ פסיכולוגי לעולים מבריה"ם וילדיהם הסובלים מחרדות עקב 
המצב הביטחוני , מוקם בירושלים , על ידי מכון הדסה - ויצ"ו קנדה . המרכז 
מאויש על ידי פסיכולגים דוברי רוסית ויועצים חינוכיים בעלי ניסיון בעבודה 
במצבי חירום . מטרת המרכז היא להקטין ולהקל את המתח , ולהבטיח את תהליכי 
ההסתגלות והלמידה הנאותים של ילדי העולים הנקלעים למצבים חמורים של מעמס - 
יתר נפשי . צוות המכון והסטודנטים שלו , יפעלו כיועצים בשירות הפסיכולוגי 
העירוני ובשירותים עירונייים אחרים , ויענו לקריאות טלפוניות של עולים מרוסיה . 
במקרי חירום , אף יערכו ביקורי בית אצל העולים . במתנ"סים ברחבי הארץ נפתחים 
עשרות מרכזי הדרכה לציבור הרחב ולעולים חדשים . במרכזי ההדרכה יושם דגש 
מיוחד על הדרכה לעולים הן בדרך ההתגוננות והן בתהנהגות נכונה במצבי חירום , 
באמצעות קלטת מיוחדת בעברית , רוסית , אמהארית ושפות נוספות . את ההדרכה 
יעבירו בתורנות חיילות , נציגי הג"א ואנשי החברה למתנ"סים . על הפעלת השירות 
הוחלט , לאחר ניסיון השבועיים האחרונים הוכיח שלא היתה הדרכה מספקת לעולים 
החדשים בשל קשיי השפה ומחסור במערכות ומדריכים דוברי רוסית . ההדרכה במתנ"סים , 
מיועדת גם לעולים המגיעים בעיצומם של ימים אלו . 
