תגלית ארכיאולוגית שנשמרה בסוד במשך כשלוש שנים שוחררה לפרסום בימים אלו : 
מציאתן של שמונה טבעות זהב שמשקלן כמעט קילוגרם אחד . בקיץ 18 התגלתה בנחל 
קנה שבשומרון מערת נטיפים יפהפייה , במסגרת פעילותו של המרכז לחקר מערות 
מטעם החברה להגנת הטבע . כיוון שחוץ מנטיפים וזקיפים נמצאו במעבה המערה 
שברים של כלי חרס מן התקופה הניאוליתית והכאלקוליתית ( האלף החמישי והרביעי 
לפנה " ס ) , הוחלט לבצע חפירות ארכיאולוגיות סדירות במערה . החפירות הראשונות , 
שנערכו באותה שנה בהנהלת הארכיאולוג צבי צק מבית - ספר שדה ירקון , לימדו 
שראוי להמשיך במחקר ובחפירות . הגישה אל לב המערה , המקום שבו התגלו שברי 
החרסים , היא מסובכת ומחייבת זחילה במעברים צרים וקשים . אף - על - פי - 
כן החליט צוק שהמאמץ כדאי . אל צוות החפירות צורף אבי גופר , ארכיאולוג 
מאוניברסיטת תל - אביב , המתמחה בחקר התקופות הקדומות . השניים , עם בני 
נוער מתנדבים , חזרו פעמים אחדות אל המערה . דבקותם במשימה הוכיחה עצמה , 
ובשלהי 78 גילו תגלית מדהימה : מטמון של שמונה אצעדות זהב , שמשקלן כמעט 
קילוגרם אחד של זהב טהור . חשיבות התגלית לא רק בברק זהבה , אלא בראש ובראשונה 
בקדמותה . המתכת הראשונה שלמד האדם להכיר היא הזהב . על גדות הנהרות ובשפכם , 
בתוך מרבצי בוץ דביק , גילה האדם גרגרים זהובים ונוצצים שאפשר ללקטם . 
ראשוני המלקטים אף ראו שאפשר לשטוף את הגרגרים הללו ולהתיכם בכור של חרס 
בטמפרטורות נמוכות יחסית , בסיועו של מפוח פרימיטיווי . בתוך כך למדו לעצב 
ולרקע את הזהב וליצור ממנו תכשיטים וחפצי נוי . מקורות הזהב במזרח הקדמון 
היו מרוכזים בשני מוקדים : באנטוליה ובנביה ( אזור אסוואן במצרים ) , 
וסוג הזהב שנמצא בנחל קנה מעיד שמוצאו כנראה ממצרים . גם במצרים העתיקה 
וגם באנטוליה נמצאו בשכבות ארכיאולוגיות מהתקופה הכאלקוליתית פירורי זהב , 
המלמדים שבני התקופה אכן הכירו את הדרך להפקת המתכת , ידעו כיצד לרקוע 
אותה ואיך להשתמש במוצריה . כבר באותם ימים שימש הזהב כבסיס לקפיטל או לתעשיית 
תכשיטים וחפצי נוי , שכן המתכת רכה מכדי שתצלח לתעשיית כלים . אלה נוצרו 
רק כאשר הצליחו לפענח את סוד ייצור הנחושת , ובעקבותיה הברונזה . אך ממצאים 
אלה היו תמיד זעיר מזעיר . לעומתם , חשיבותה של תגלית נחל קנה היא בראשוניותה 
ובכמותה . הגדרת התקופה במקרה זה ברורה , בשל כלי חרס וכלי ברונזה שנמצאו 
סמוך לזהב , וכמות כזו של זהב טרם נמצאה בחפירה כלשהי בעולם כולו . התגלית 
גם מעידה על קשרי מסחר ענפים שהיו כבר אז במזרח הקדמון , כאשר זהב ממצרים 
הובא לארץ - ישראל . אין לדעת אם הזהב שבמערה הוטמן שם כמנחת קבורה , לצד 
עצמות אדם שנחשפו בקרבתו , או הובא למערה לאחר שנשדד משיירת סוחרים . 
כאמור , עבודת המשלחת ומקום הפרויקט נשמרו בסוד כמוס עד לסיום החפירות , 
מחשש לחמדנותם של שודדי עתיקות . עתה , משתמה המלאכה והממצא הועבר לרשות 
העתיקות , העבירו הרשות והחופרים את הממצאים למוזיאון ישראל , המשלים הכנת 
תצוגה של הממצא כולו . את התצוגה עיצבו אוצרות המוזיאון , מרים תדמור ואסנת 
מיש , והיא תיפתח לציבור ב92 בינואר . סיפור התגלית , חשיבותה והרפתקאות 
גילויה יובאו הערב בטלוויזיה הישראלית בתוכנית מיוחדת . 
