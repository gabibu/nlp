אם לשפוט לפי כלי התקשורת של סוריה בימים האחרונים , הרי החיים שם נמשכים 
כרגיל , והמלחמה המשתוללת בגבולם כמעט שאיננה נוגעת להם . הנושא שפתח 
את מהדורות החדשות ברדיו ובטלוויזיה של דמשק בסוף השבוע שחלף היו הבחירות 
המקומיות שנערכו עתה ברחבי המדינה . רק אחר כך באו דיווחים מהמפרץ וגם הם 
היו קצרים יחסית , וכמובן מאוד סלקטיוויים . הטלוויזיה הסורית אמנם הנהיגה 
מאז פרוץ המלחמה מבזקי חדשות מדי שעה בנוסף לשתי המהדורות המורחבות , אבל 
מתכונת השידורים הרגילה לא שונתה . נותנים הרבה סרטים עלילתיים , בדרך 
כלל מתוצרת מצרים האהובים על הקהל , הרבה תוכניות בידור פופולריות ומלל . 
ערבים ישראליים מהגליל ופלשתינאים מהשומרון , הקולטים את התחנה הסורית , 
העלו את החשד שראשי המשטר בדמשק עושים מאמץ מיוחד לרתק את ציבור הצופים 
כדי שלא ילחצו על הכפתור ויעברו לצפות בשידורים הירדנים האוהדים את סדאם 
חוסיין . קפמאבינהמשבר במפרץ והמלחמה באו על סוריה בעיתוי לא נוח . מכר 
שלי מרמאללה שערך ביקור ממושך בסוריה לפני שבועות אחדים , התרשם שהמצב הכלכלי 
שם ממשיך להיות גרוע כפי שהיה כל השנים האחרונות . המשכורות נמוכות מאוד . 
מורה בעל ותק של 02 שנה משתכר כ07 דולר לחודש . המחירים אמנם נמוכים , 
אבל רוב הציבור נאלץ להסתפק במועט . בכבישים יש מעט מכוניות , ורובן 
ישנות . הנסיעות לחו"ל מצריכות אישור מיוחד , ולא ניתנת כמעט שום הקצבה 
של מטבע חוץ . מחיר הדולר השחור הוא בערך פי 02 ממחירו הרשמי . אולם השלטון , 
הגם שנחלש עקב התפוררות הגוש הסובייטי , נראה יציב , ורואים אנשי ביטחון 
בכל פינה . פולחן מנהיגותו של הנשיא אסד דומה לזה הקיים במשטרים דומים אחרים , 
ואינו שונה בהרבה מזה הקיים בבגדד . מאז תחילת המשבר , ויותר מכך מאז 
פרוץ הקרבות , מפרסמים כל כלי התקשורת אגרות ועצומות תמיכה בנשיא ובממשלתו . 
בימי המלחמה הראשונים נמסרה בראש מהדורות החדשות שוב ושוב האגרת המפורסמת 
ששלח אסד לסדאם חוסיין שבה הוא מבטיח לו שאם יפנה את כוויית תתייצב סוריה 
לצדו אם יותקף . למתבונן מבחוץ קשה לאמוד את ממדי האופוזיציה למשטר ובאיזו 
מידה יצרה המלחמה מוקדים של תסיסה פנימית ואהדה לעיראקים . קרוב לוודאי 
שאחד ממרכזי התמיכה בסדאם חוסיין הם חוגי המוסלמים הקנאים , שממשיכים להתקיים 
בסוריה גם אחרי שצבאו של אסד הכניע אותם במרחץ דמים בחמה לפני שמונה שנים . 
בעיניים מוסלמיות הצטייר משטר הבעת הסורי מאז ומתמיד כנגוע ברעיונות כפירה 
חילונית שמאלנית . על פי הביוגרפיה הרשמית למחצה של חאפז אל - אסד , שנכתבה 
בידי פטריק סיל , החל חשבונו של אסד עם האחים המוסלמים עוד בהיותו נער , 
תלמיד תיכון בלטקיה . הוא הצטרף אז , בימי מלחמת העולם השנייה , לתאים 
הראשונים של הבעת שהוקמו באזור מולדתו , חבל העלאווים , ויום אחד הותקף 
על ידי צעירים מוסלמים , נדקר בסכינים ונפצע קשה . אחרי שהגיע למשרת נשיא 
המדינה ניסה תחילה לפייס את המוסלמים ואף הציג עצמו כמוסלמי . היום מנסים 
כלי ההסברה שלו ( כמו במצרים ) להוכיח שסדאם חוסיין מעוות את ערכי הדת 
המוסלמית . איש דת סורי בכיר , חבר פרלמנט , שהופיע בטלוויזיה בדמשק ביום 
רביעי שעבר הרחיב את הדיבור על כך שסדאם חוסיין איננו מבין כלל את מושג הגיהאד , 
מלחמת הקודש המוסלמית , שעליה הכריז כנגד האמריקאים ובעלי בריתם . " כאשר 
יוצאים לגיהאד צריכים להיות מוכנים היטב למלחמה כדי לזכות בניצחון " , אמר 
השיח , " ואילו סדאם חוסיין מוביל את עמו לתבוסה בטוחה ואיומה " . רוב שידורי 
התעמולה הסוריים מכוונים אישית כנגד סדאם חוסיין . אנשי אופזיציה עיראקים 
שמצאו מקלט בדמשק בשנים האחרונות מרואיינים לרוב ברדיו ובטלוויזיה ומספרים 
על עריצותו ואכזריותו . דוברים רשמיים מנסים להציגו בעיקר כבוגד באומה הערבית . 
כל השבוע שעבר הוסברה בוגדנותו של סדאם חוסיין בכך שהוא מביא להשמדת צבא 
ערבי גדול וחזק במקום לשמור על הכוח האדיר הזה לשעת האמת של המלחמה בישראל . 
בסוף השבוע ביכה אחד השדרנים בטלוויזיה ממושכות את אובדנו הבלתי נמנע של 
צבא עיראק על עוצמתו הטכנולוגית , שנפל קורבן לשאיפות אישיות חסרות היגיון 
של אדם בודד אחד , סדאם חוסיין . הוא הסתמך על נתוני ההפצצות שפירסמו ראשי 
הצבא האמריקאי . הבכי על גורלם המר של העיראקים איננו רק בדיבורים אלא גם 
במעשים . בצעד הפגנתי הודיעו הסורים על התחלת בנייתם של מחנות פליטים למיליון 
עירקים סמוך לגבול . האם הציבור בסוריה משתכנע מפרסומי המשטר ? סליבה חמיס , 
לשעבר מראשי רק"ח , שעוקב אחרי כלי התקשורת של דמשק , אומר שכמעט בלתי 
אפשרי לדעת לפיהם משהו על הנעשה בסוריה , אבל הוא משוכנע שעמידתו של סדאם 
חוסיין במערכה נגד האמריקאים והמערב בכלל , מוכרחה לעורר התפעלות ואהדה 
גם בסוריה , כפי שקורה ברחוב הערבי בכל האזור . לדבריו , אם במצרים השתנתה 
במשהו האווירה לטובת עיראק לאחר שיגור הטילים על ישראל , קל וחומר שכך קורה 
גם בסוריה בשל ההכרזות העיראקיות בדבר מלחמתם המיועדת לשחרר גם את רמת הגולן 
ולהחזירה לסוריה . ההכרזות הללו הגיעו ודאי לאוזני הסורים שקשה להם יותר 
ויותר להבין את מדיניות משטרו של אסד השולח צבא לגבול סעודיה בשעה שאדמתו 
בגולן כבושה , אומר חמיס . אם אכן יש בסוריה תסיסה בעקבות המלחמה , הרי 
שהיא מאופקת מאוד . אין בידינו שום דיווחים רציניים על הפגנות או על גילויים 
אחרים של עוינות למשטר ולמדיניותו . כך היה גם במשך כל שנות המלחמה בין 
עיראק לאיראן , למעט החבלות וניסיונות המרידה של האחים המוסלמים הסורים 
בראשית שנות ה08 . סוריה היתה המדינה הערבית היחידה והבולטת בתמיכתה באיראן 
ולא היו סימנים לערעור המשטר עקב כך . קפמאבינהאיבה הסורית לעיראק היתה ונשארה 
כה רבה , עד שפרופסור מדמשק שפגשתי בקיץ באירופה , הראה לי את דרכונו ובו 
חותמת האומרת : " דרכון זה תקף לכל המדינות פרט לעיראק " . שאלתי אותו 
אם אפשר להבין מכך שמותר לו לבוא עם הדרכון הסורי לישראל , והוא צחק . 
בסוריה לא יעלה על דעתו של איש לבקר בישראל , הוא אמר , אבל יכול לקום 
איזה טיפש שיחשוב שמותר לו לבקר במדינת האחות הערבית , עיראק , ועבור כאלה 
הוכנסה החותמת הזו לכל הדרכונים . התפקיד העיקרי שמילאה סוריה עד כה בקואליציה 
האנטי - עיראקית , היה מתן שירותי תיווך לאמריקאים עם ראשי המשטר באיראן . 
מזכיר המדינה בייקר , שנפגש עם אסד לפני שלושה חודשים , שיכנע אותו לצאת 
לטהרן ולדבר על לבם של האיראנים לבל יפרו את החלטת המצור על עיראק . בסוף 
השבוע שעבר יצאה עוד משלחת סורית לטהרן , בראשותו של סגן הנשיא עבד אל - 
חלים חדאם , כנראה שוב כדי לחזק את עמדת האיראנים לבל תסחוף אותם העוינות 
לארה"ב ותביא אותם לסייע לעיראק . מכל האירועים עד כה , גרמו תקיפות הטילים 
על ישראל מבוכה הרבה ביותר בעמדה הסורית . השידורים מדמשק הביאו את הידיעות 
על הטילים שפגעו באויב הציוני ( כך נאמר ) בסוף מהדורות החדשות , במלים 
ספורות בלבד , ובצורה מובלעת , כחלק מדיווחי הקרבות , עד שמי שלא האזין 
לכך היטב , יכול היה אפילו להחמיץ את הידיעה . רדיו מונטה - קרלו מסר שארבעים 
אנשי רוח סורים חתמו על עצומה המבקשת מהנשיא אסד לשנות את מדיניותו בסכסוך , 
אולם לא היה לכך אישור ממקורות אחרים . דוברים רשמיים בדמשק , ובראשם סגן 
הנשיא חדאם , אמרו באמצע השבוע שעבר , ששליט עיראק לא יוכל לגרור את סוריה 
ולסבך אותה במלחמה . אחר כך פורסמה בלה - מונד ידיעה שסוריה לא תתערב אפילו 
אם ישראל תגיב בתגמול ותתקוף את עיראק , אבל סוכנות הידיעות הרשמית של סוריה 
מיהרה להכחיש נוסח זה ופירסמה נוסח מתון יותר , שגם לפיו לא מתחייבת סוריה 
להתערב במקרה של תגמול ישראלי . הציבור היחיד בסוריה שלגבי תמיכתו המלאה 
בסדאם חוסיין אין כלל שאלה הם הפלשתינאים . מספרם כ052 אלף והם מרוכזים 
ליד הערים הגדולות , ובמיוחד במחנה הגדול אל - ירמוך שליד דמשק . אסד ואנשיו 
מגלים איפוק למשמע ההכרזות של גורג חבש ונאיף חוואתמה , המשבחות את סדאם 
חוסיין כבר תקופה ארוכה . בשלב מסוים , אחרי ביקורו של חבש בבגדד , נמסר 
כאילו מפקדת ארגונו , " החזית העממית לשחרור פלשתין " , עוברת מדמשק לבגדד , 
אולם הידיעה הוכחשה . גם נאיף חוואתמה , שארגונו " החזית הדמוקרטית " 
התפלג באחרונה , ממשיך לשמור אמונים לדמשק חרף תמיכתו הברורה בעיראק . 
באחת מהודעותיו האחרונות של חוואתמה נכלל גינוי חריף למדינות הערביות המסייעות 
לאמריקאים , מצרים וסעודיה , אבל שמה של סוריה לא הוזכר . גם משרדיו ומפקדתו 
של חוואתמה נשארו בדמשק בעוד פעילי הזרם הפורש בראשותו של יאסר עבד רבו הצטרפו 
למעשה לאנשיו של ערפאת . גורג חבש ונאיף חוואתמה מרבים בנסיעות ובהופעות 
מחוץ לסוריה , אולם פעילים פלשתינאיים אחרים , כמו אחמד גיבריל ואבו מוסא , 
יושבים בדמשק וקולם כמעט שלא נשמע . כשם שהפלשתינאים בסוריה , התומכים 
בבירור בסדאם חוסיין , אינם נותנים לכך ביטוי של ממש , כך גם לכל תסיסה 
אופוזיציונית אחרת בסוריה אין כמעט ביטוי . אפילו יש ברחובות דמשק , חלב , 
חומס ולטקיה , אי - נחת ורוגז על מדיניותו של אסד והערצה לסדאם חוסיין , 
מצליח השלטון הסורי להחניק כל גילוי פומבי שלהם . 
