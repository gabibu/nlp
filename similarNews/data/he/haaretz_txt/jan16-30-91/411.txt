בסיום השלב הראשון של הלחימה נגד עיראק , סבורים שלטונות הצבא האמריקאי 
כי הצליחו לחסל את מערכת ההגנה האווירית של עיראק במרבית חלקי המדינה , 
וכי הם מסוגלים עתה " לשלוט בשמים " ; כך אמר אתמול דובר בכיר של הצבא האמריקאי , 
תומס קלי . הוא אישר שכוחות הברית במפרץ הצליחו לגרום נזק אסטרטגי שאינו 
ניתן לתיקון לכל שדות התעופה הפעילים של עיראק , ולהשמיד את המערכות העיקריות 
של ההגנה האווירית העיראקית . הדובר הסביר כי מעתה , לאחר סיומו המוצלח 
של השלב הראשון , יושם הדגש של מבצע " סופת המדבר " על שחיקתם של כוחות 
הקרקע העיראקיים . הוא הוסיף כי לא תהיה זו משימה קלה , משום שמדובר בכמעט 
חצי מיליון חיילים עיראקים המחופרים היטב בשוחות באדמת כוויית ועיראק . 
" יקח זמן מה לעקור אותם מהחפירות " , אמר . מטוסי קרב של חיל האוויר הבריטי 
הצליחו לאתר אתרי שיגור של טילי סקאד בעיראק , שמקומם לא היה ידוע עד כה , 
והשמידו אותם ; כך מסר בשבת מפקד בכיר של חיל האוויר המלכותי . גם ארה"ב 
הודיעה כי מטוסי תקיפה אמריקאיים מדגם איי01 השמידו שמונה משגרים של טילי 
סקאד , לאחר ירי הטילים לעבר ישראל . במטרה להפחית את סכנת התקפות הטילים 
על ישראל ביצע חיל האוויר האמריקאי בליל שבת " הפצצות שטיח " כבדות ממפציצי 
בי25 על אזור 2 במערב - עיראק , משם נורו הטילים לרוב ממשגרים ניידים . 
למרות הפצצות אלה , הצליחו העיראקים לירות אתמול בבוקר ארבעה טילים לעבר 
מרכז ישראל . סביר להניח שההפצצה הכבדה היא שמנעה בעד צבא עיראק לבצע את 
הירי בשעות הלילה , כפי שעשה בלילה הקודם . עם זאת , הצליחו העיראקים 
להכין את שיגור הטילים , שנחתו בישראל בשעה 51 : 7 בבוקר , כאשר באזור 
השיגור שרר כבר אור מלא זה כשעתיים . ההערכה היא כי עננות נמוכה הכבידה 
על זיהוי המשגרים בשעות אלה . עננות כזו מכבידה גם על צילום בהיר של תוצאות 
ההתקפה מהלילה , אם כי הדבר אפשרי באמצעות ציוד מיוחד . קפידבינארה"ב החישה 
את הזרמת האספקה הצבאית למפרץ , ומתכוננת לאפשרות של מלחמה ארוכה , למרות 
הצלחת התקפות האוויר הראשונות על עיראק ; כך אמרו אתמול מקורות בפאנטגון . 
" העיראקים סופגים מהלומה אדירה מההפצצות . אנו מגבירים את הלחץ , 
הן בעיראק והן בכוויית , אולם הבהרנו שהדבר יכול להימשך עוד זמן " , אמר 
פקיד בפנטגון . פקידים אחרים , שביקשו שלא להזדהות , אמרו כי הצבא האמריקאי 
עדיין אינו סובל ממחסור בפצצות ובטילים , למרות שעד שעות אחה"ץ המאוחרות 
של יום האתמול הוא ביצע כבר יותר מ000 , 4 גיחות על עיראק . אולם , האספקה 
מוחשת מכיוון שהתחמושת והציוד מתכלים בקצב גבוה , וחיוני למלא מחדש את המחסנים . 
בערב הסעודית , אמר אתמול הגנראל רוברט גונסטון כי אין שום דרך לדעת כמה 
זמן יקח עד לסילוק הכוחות העיראקיים מכוויית . " זאת עלולה להיות מערכה 
ממושכת . היא תבוצע בזהירות מרובה " , אמר גונסטון . גם הצבא הבריטי במפרץ 
מתכונן למלחמה ארוכה . הגנראל רופרט סמית , מפקד הכוחות הבריטיים במפרץ , 
אמר כי יעברו ככל הנראה שבועות אחדים עד שכוחות הקואליציה ייצאו בהתקפה 
יבשתית נגד הכוחות העיראקיים בכוויית . " חיל הרגלים ייכנס למערכה רק לאחר 
שהתקפות האוויר ימלאו את תפקידם : הכאת הכוחות העיראקיים בכוויית , המונים 
כחצי מיליון איש " , אמר הגנראל סמית . לדבריו , יכול להיות שההתקפה היבשבתית 
תתרחש רק בעוד כחודשיים . קפידבינפקידים בכירים במחלקת ההגנה של ארה"ב אמרו 
כי הם סבורים שהמתקפה האווירית השיטתית של הכוח הרב - לאומי תימשך עוד כשבועיים , 
וכי בסיומה יהיה צורך בהפעלת כוחות הקרקע של ארה"ב כדי להיכנס לשטח כוויית , 
לטהר כיסי התנגדות של הצבא העיראקי ולהדוף את יתר הכוחות של עיראק מכוויית ; 
כך מדווחים כתבים אמריקאים לענייני צבא , מפי פקידים בכירים בפנטגון . 
הרמטכ"ל האמריקאי , קולין פאוול , אישר אתמול לאחר פגישת עבודה עם הנשיא 
גורג בוש , כי הכוח האווירי הרב - לאומי העתיק אתמול את המיקוד שלו מהפצצות 
מרוכזות על מתקנים צבאיים ואתרים אסטרטגיים באזור בגדאד , להפצצה מהאוויר 
של גייסות עיראקיים ושל קווי האספקה שלהם . הגנראל פאוול אישר שהכוח האווירי 
הגביר אתמול את ההפצצות על החיילים העיראקיים , ובמיוחד על " משמר הרפובליקה " 
של עיראק , יחידות העילית של סדאם חוסיין . " התחלנו להעתיק את המאמץ 
מאזור בגדאד אל משמר הרפובליקה ואל כוחות אחרים " , אמר פאוול . לפי כמה 
דיווחים , מטוסי ההפצצה הענקיים " בי25 " הם המבצעים את עיקר המלאכה של 
שחיקת כוחות " משמר הרפובליקה " של עיראק , המרוכזים באזור דרום עיראק . 
המתקפה האווירית של כוחות הברית נעשית בהתמדה , באורח שיטתי , במגמה לחסל 
את התשתית הצבאית של עיראק עד תומה . דובר של צבא ארה"ב אמר אתמול בסעודיה 
כי עד כה ביצעו מטוסי הכוח הרב - לאומי כ000 , 4 גיחות תקיפה , בשיעור הצלחה 
מזהיר . במאמץ האווירי משתתפים מטוסים של כל זרועות הצבא האמריקאי , של 
צבאות איטליה , קנדה , בריטניה , צרפת , סעודיה וכוויית . דובר של הצבא 
האמריקאי בסעודיה , מייגור גנראל רוברט גונסטון , הגדיר את המטרות כמתקנים 
צבאיים של עיראק , ריכוזי כוחות עיראקיים , הגנה אווירית , אתרי טילים 
וריכוזי ארטילריה של עיראק . קפידבינלהלן הפרטים המעודכנים העיקריים , שנמסרו 
אתמול ממקורות אמריקאיים לגבי ההתפתחויות בלחימה : מעל 000 , 4 גיחות התקפיות 
של מטוסי הכוח הרב - לאומי מאז תחילת המבצע . 5 מטוסי קרב אמריקאיים הופלו 
באש ההגנה האווירית של עיראק מאז תחילת הלחימה מטוס אפ81 אחד ; מטוס אפ51 
אחד ; שני מטוסי איי6 ; מטוס או - וי01 ; מטוס אפ4 ( פאנטום ) שנפל 
בגלל סיבה לא ברורה , שאינה אש ההגנה האווירית העיראקית . מספר הנעדרים 
האמריקאים עד כה במבצע " סופת המדבר " עומד על 01 , כולם אנשי צוות אוויר 
שמטוסיהם נפלו . פקידי משרד ההגנה הבריטי הודיעו שלשום כי מפציץ " טורנדו " 
שני נעדר , לאחר מבצע לילה בשמי עיראק . חיל האוויר האיטלקי מסר כי מטוס 
" טורנדו " איטלקי , שהיה במשימה באזור המפרץ בלילה שבין יום חמישי לששי , 
לא חזר לבסיסו בדאפרח ( איחוד הנסיכויות ) . צוין כי שמונה מטוסי טורנדו 
מאיטליה מוצבים באיזור המפרץ . מטוסי ארה"ב חיסלו 01 מטוסי קרב עיראקיים 
בקרבות אוויר : 6 מהם מטוסי מיג92 ( החדישים ביותר בסידרת ה"מיג " ) ; 
3 מטוסי מיראז אפ1 ; ומיג 32 . עד כה שוגרו מעל 051 טילי שיוט מסוג " טומאהוק " 
מסיפונן של ספינות הצי האמריקאי על מטרות בעיראק . כוח משולב של ארה"ב וכוויית 
לכד 21 שבויים עיראקיים , במבצע השתלטות על ריכוז הגנה אווירית של עיראק . 
החיילים העיראקיים התמקמו על מתקני קידוח נפט בדרום כוויית , מצויידים 
במשגרי טילים כתף נגד מטוסים מסוג " סטרלה " ( סאמ7 ) , ובתותחים נגד 
מטוסים . נמסר כי כוחות ארה"ב השתלטו על דוברות הנפט , שבו את החיילים 
והעבירו אותם למחנה שבויים בסעודיה . מטוסים של ארה"ב השמידו בפגיעה ישירה , 
באמצעות פצצות מונחות לייזר , את בניין המפקדה של חיל האוויר העיראקי בבגדאד . 
הפגיעה צולמה באמצעות מכשיר וידאו , והוקרנה בתידרוך צבאי לכתבים בסעודיה 
שלשום . מטוסים ומסוקי תקיפה של חיל האוויר האמריקאי הרגו 04 חיילים עיראקים 
בהתקפות על כוויית הכבושה ביום ששי . ארבעה נחתים נפצעו , אחד מהם קשה , 
מרסיסי פגז שנורה מסוללת תותחים עיראקית , שתקפה את הנחתים ליד העיר חאפגי . 
סיור רגלי של נחתים ליד גבול כוויית הותקף באש נשק קל על - ידי חיילים עיראקים , 
שנסוגו מיד . לא היו אבידות . ההתקפה גרמה נזק למכל נפט גולמי ולמתקן 
התפלת מי ים . חלק מהחיילים עיראקים המוצבים בכוויית מסתתרים , אחרים מנסים 
להימלט ולוחמי המחתרת הופיעו ברחובות ; הודיע שלשום שגריר כוויית בלונדון . 
גאזי אל - רייס אמר לתחנת טלוויזיה בריטית כי הגיעו אליו ידיעות , שעל - 
פיהן יצאו לוחמי המחתרת הכווייתית ממחבואם והחלו לפעול ברחובותיה של הנסיכות . 
מפציצים אמריקאיים השמידו אתמול מרכז תקשורת עיראקי בכוויית , בקרבת הגבול 
העיראקי , מסר מפקד המפציצים . " מחקנו את המרכז מעל המפה " , אמר הקולונל 
דיק ווייט . הכוח האמריקאי לפריסה מהירה עשה אתמול את דרכו צפונה , כדי 
להתכונן למתקפה יבשתית נגד עיראק . משערים כי מתקפה זו , כדוגמת אלפי הגיחות 
של המטוסים , תתבצע בעיקר בלילה . החטיבה ה2 של הדיוויזיה המוטסת ה28 , 
שיחידות ממנה צנחו ממנה לפני שנה בפנמה , התחילה להעביר את ציודה המלחמתי 
במטוסי תובלה ענקיים מדגם הרקולס " ובשיירות של משאיות בכוון צפונה . הציוד 
כולל תותחי ן . ם . " וולקן " , תותחי הוביצר 501 מ"ם , טילי - כתף ומרגמות . 
" אנו מתרכזים מחדש באזור צפוני לאורך הגבול , כדי לנהל פעולות התקפיות , 
כאשר נקבל הוראות לכך " , אמר הקולונל רון רוקוש . 21 מטוסי יגואר צרפתיים 
תקפו בטילים ובפצצות את הכוחות העיראקים בכוויית , כ03 ק"ם מכוויית - סיטי . 
זוהי ההתקפה השלישית מאז תחילת הקרבות . סוכנות הידיעות המצרית מסרה כי 
נצפו פגיעות מדויקות ואבידות כבדות . היא הוסיפה כי מתקני ייצור הנשק הכימי 
והביולוגי נהרסו כמעט כליל . קפידבינעיראק תפסה טייסים של מדינות הברית , 
שהופלו במהלך ההתקפות ; כך אמרו פליטים שהגיעו אתמול לירדן מעיראק . לדבריהם , 
הם ראו חיילים עיראקים שובים טייסים צרפתים וכווייתים שהופלו , ולוקחים 
מזכרות משרידי המטוסים . לדברי אחד מעדי הראייה , תפסו העיראקים שלושה 
טייסים צרפתים , שצנחו ממטוסיהם המופלים , והרגו טייס אחר . קודם לכן הבטיחה 
עיראק פרס כספי גבוה לכל מי שיתפוס טייס של הכוח הרב - לאומי . הפרס הינו 
בסך 03 אלף דולר , עבור אזרחים עיראקים שיתפסו את הטייסים ו06 אלף דולר 
עבור אזרחים זרים שיתפסו אותם . עיראק טענה בשבת , כי מערך ההגנה האנטי - 
אווירי שלה הפיל 101 מטוסי אויב , מאז פרצה המלחמה . אולם , ארה"ב ובנות 
בריתה טוענות כי הן איבדו עד כה במלחמת האוויר שבעה מטוסים בלבד 4 אמריקאיים , 
שני בריטיים , כווייתי אחד ואיטלקי אחד . רדיו בגדאד שידר הודעה צבאית , 
שבה נטען כי מערכות הן . ם . שלה ירו והפילו שבעה מטוסי אויב בלילה שבין 
ששי לשבת , ובכך עלה מספר מטוסי האויב שהופלו ל101 . בשידור לא נאמר דבר 
על התקפת הטילים השנייה על ישראל . 
