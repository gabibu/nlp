ההכנות למירוץ המרתון ה - 11 של תל אביב נמשכות , למרות המצב המתוח עקב 
המלחמה במפרץ . גם העובדה שתל אביב היא יעד לטילי הסקאד העיראקים , אינה 
משנה מתיכנון האירוע המיועד להיות ב - 41 במארס . במשרדי הוועדה המארגנת 
של המרתון מאורגן על ידי מרכז הפועל ועירית תל אביב התקבלה בסוף השבוע 
הודעה של רץ יהודי - אמריקאי , גרי דניאלס , ובה נכתב : " אפילו אם אצטרך 
לקחת גמל כדי להגיע לישראל ולהשתתף במרתון תל אביב אעשה זאת " . דניאלס , 
שחזה במראות הקשים ובנזק שנגרם על ידי הטילים מתכוון , על פי הודעתו , 
להביע את הזדהותו עם העם היהודי ומדינת ישראל . הוא מבקש להקדיש את הריצה 
ליהודים גיבורים כהגדרתו , אשר קיפחו את חייהם : אנה פראנק , ליאון קליגהופר 
שנרצח באכילה לאורו , יהודית רנזיק המורה שניספתה באסון התפוצצות החללית , 
מיכאל בורנשטיין והילד סטפנו סשה שנרצח באיטליה . הוועדה המארגנת קוראת 
להירשם לאירוע הכולל מרוץ עממי למרחק חמישה קילומטרים . בהודעה לעיתונות 
שפורסמה על ידי מרכז הפועל נאמר , כי השתתפות במירוץ המרתון דווקא בימים 
אלה תבטא את הכוח , העוצמה וההזדהות עם תל אביב . 
