משפחות רבות ממרכז הארץ הגיעו אתמול לאילת והשתכנו בבתי המלון שבעיר למשך 
הימים הקרובים , עד שהמצב יתחוור . ברוב בתי המלון בעיר הדרומית חלה , 
החל מאתמול , התעוררות ניכרת בהזמנת חדרים . יש משפחות שאינן מזמינות 
חדרים מראש , אלא מגיעות ישירות לבתי המלון . אתמול בשעות הבוקר עדיין התקבלו 
ביטולים של קבוצות מאורגנות לימים הקרובים , ומספר שעות אחר כך החלו משרדי 
ההזמנות בבתי המלון להיות מוצפים בהזמנות חדרים על ידי משפחות . למלון הדירות 
" קלאב - אין " מרשת הילטון , הגיעו משפחות מאזור המרכז . אבנר און , 
מנכ"ל המלון , אמר כי ברוב המקרים מגיעה האם בלווית ילדיה , בעוד שהאב 
נותר בבית . רק חלק מהמשפחות מגיעות בהרכב מלא . חלק מהמשפחות התארחו כבר 
בבתי המלון ואינן מתעניינות במחירים . לדברי און , " שואלים אם יש מקום 
ומגיעים מצוידים בערכות אב"ך מהבית " . גם במלון " המלך שלמה " ו"קיסר מתרחשת 
תופעה דומה . חדרים נשכרו על ידי משפחות שמגיעות לאילת , מתוך מחשבה שאילת 
בטוחה יותר ממקומות אחרים בארץ . גם שם אין מתעניינים במחירים . בשל לחץ 
ההזמנות הושארו פקידי ההזמנות בבתי המלון למשמרת עבודה נוספת . בתי המלון 
באילת נערכו בהתאם להנחיות מערכת הביטחון , הכוללת איטום חדרים , הכנת 
מקלטים , מזון וחלוקת דף מידע לאורחים . בנוסף , תודרכו העובדים וחולקו 
לצוותי תפעול בשעת חירום . אהרון ( דקס ) דקל , יו"ר התאחדות בתי המלון 
באילת , אמר בתגובה לנהירת הישראלים לאילת , כי הם נהגו נכון . לדבריו , 
אילת היא המקום הבטוח ביותר בארץ בשל קרבתה לעקבה והימצאותה מחוץ לטווח 
הטילים העיראקים . למלון " נפטון " הגיעו משפחות נוספות מהשגרירות הבריטית 
בתל אביב ואליהן הצטרפו חיות המחמד כלבים וחתולים . ככל הידוע , השגרירות 
הבריטית היא היחידה שהעדיפה את אילת על פני חו"ל . מארקיע נמסר כי הטיסות 
מתל אביב לאילת יצאו אתמול מלאות , ונוסעים רבימטסו ללא הזמנת מקומות מראש 
וגדשו את המטוסים . 
