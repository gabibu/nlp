פאריס ( מיוחד ל"הארץ " ) . פול טבייה , שהשתתף ברצח יהודים ושדידת רכושם 
בצרפת במלחמת העולם השנייה , החליט לצאת למסע לטהר את שמו ולהציג את ההאשמות 
נגדו כשקרים . טובייה ( 47 ) נמצא בבית סוהר עד " תום ההליכים המשפטיים 
נגדו " . הממשלה הצרפתית נמנעת במדיניותה מהעמדת פושעים צרפתיים ממלחמת העולם 
השנייה לדין , כדי למנוע פגיעה ב"שלום הציבור " . מונח זה בהקשר לעיכוב 
ההליכים המשפטיים נגד משתפי הפעולה הצרפתיים עם הנאצים נקבע על ידי נשיא 
צרפת פרנסואה מיטראן . בית המשפט דחה באחרונה את בקשתו של טובייה לשחררו 
ממעצר . זו הפעם החמישית שבית המשפט דוחה בקשה מסוג זה של טובייה . פרקליטו 
של טובייה , זאק טרמולה , פירסם בימים האחרונים ספר , המציג את עמדתו 
של מרשו , כי כלל לא היה מעורב במעשים שיוחסו לו . בד בבד , הגיש הפרקליט 
תביעות משפטיות נגד קורבנותיו של טובייה . פרקליטו של טובייה הסביר , לפי 
העיתון " לה מונד " , כי מרגע שניתנה החנינה לטובייה אין כל מקום להעמידו 
לדין . טובייה עצור זה עשרים חודש . הוא נעצר במאי 9891 לאחר שהצליח להסתתר 
במשך 54 שנה . הוא שימש ראש המליציה הפרו - נאצית בליון והיה שותף לראש 
הגסטאפו בליון , קלאוס ברבי , השפוט למאסר עולם . בין המעשים המיוחסים 
לו : רצח יהודים , הסגרת חברי המחתרת ושדידת רכוש הקורבנות . על מעשיו 
הוא נדון פעמיים למוות , בשנים 5491 ו7491 . בשנת 2791 , בלחצה של הכנסיה 
הקאתולית , העניק הנשיא דאז , גורג פומפידו , חנינה לטובייה . החלטה 
זו גרמה לסערה באמצעי התקשורת . בני משפחותיהם של קורבנותיו של טובייה הצליחו 
להביא לביטול החנינה בטענה שמדובר בפשעים נגד האנושות , שעליהם אין חנינה . 
טובייה נתגלה בשנת 9891 במנזר בדרום צרפת . הכנסיה הקאתולית הואשמה כי 
הגנה באותן השנים על טובייה . ואולם , למרות תפיסתו , מתמהמהת התביעה 
בממשלת צרפת לפתוח במשפט נגדו . פעולתו של טובייה לטיהור שמו דומה לפעולות 
הננקטות באחרונה על - ידי שאר משתפי פעולה צרפתיים עם הנאצים . שר האוצר 
לשעבר , בתקופת נשיאותו של ואלרי זיסקר דסטאן , מוריס פאפון ( 08 ) , 
הגיש תביעת דיבה נגד השבועון נובל אובסרווטר , על שהאשימו באחריות לרצח 
יהודים . ראש המשטרה בתקופת וישי , רנה בוסקה ( 18 ) , עירער לבית המשפט 
העליון בנוגע להחלטה להמשיך בהליכים המשפטיים נגדו במסגרת של בית משפט רגיל 
ולא במסגרת של בית משפט מיוחד . ניהול ההליכים בבית דין מיוחד היה גורם 
לעיכוב ממושך בהעמדתו לדין . גם קלאוס ברבי , " קצב המיליון " , שהוא היחיד 
שנשפט בצרפת על פשעים נגד האנושות ( הוא אינו צרפתי , אלא גרמני ) , 
ביקש להשתחרר מן הכלא בגלל מחלת הסרטן . באחרונה אף ביקש כי ייבדק בידי 
רופא יהודי , שהוריו נרצחו בשואה . 
