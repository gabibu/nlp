ניו - יורק ( ע"ר ) . מדינות צפון - אמריקה ומערב - אירופה החליטו למחוק 
חלק גדול מחובות מצרים ופולין להן . כך הודיע שלשום שר האוצר הצרפתי , 
פייר ברגובוי . לאחר פגישת שרי האוצר ונגידי הבנקים המרכזיים של שבע המדינות 
המתועשות בעולם , אמר ברגובוי : " למצרים מגיעה מחיקת החוב בשל חלקה בקואליציה 
לסילוק עיראק מכוויית " . לדבריו , לפולין מגיע סיוע נוסף בשל התפקיד , 
שמילאה בחיזוק הדמוקרטיה והפצתה ובהחדרת רעיונות כלכלת השוק למזרח - אירופה . 
פולין ומצרים כורעות תחת נטל חוב חיצון של 04 מיליארד דולר , והן מצויות 
בשורה אחת עם מדינות כברזיל וארגנטינה , המבקשות אף הן מחיקת חובות . בעניין 
זה אמר שר האוצר הצרפתי : " איננו יכולים לעשות זאת לכל אחד " . 
