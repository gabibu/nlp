" נראה כי העיראקים מסוגלים להפעיל ראשי נפץ כימיים , וכי באזורים שבהם 
נורו הטילים על ישראל עדיין יש משגרים " כך אמר אתמול האלוף יעקב לפידות , 
עוזר שר הביטחון לענייני העורף . האלוף לפידות אמר כי ביום החמישי למלחמה , 
סדאם חוסיין מתאושש מן ההלם הראשון , ועדיין יש ביכולתו לשגר טילים לעבר 
ישראל . לדבריו , למרות שעל - פי הדיווחים סובלת עיראק מפגיעות קשות , 
סדאם מתאושש מהר מהמצופה , והוא משמר את כוחו באזורים נרחבים בעיראק . 
לדברי לפידות , למרות שהמגמה היא להשמיד את כל המשגרים הן הנייחים והן 
הניידים עדיין אין אינפורמציה מדויקית כמה מהם נפגעו . האלוף לפידות מעריך 
כי המגמה היא לחזור לחיים רגילים ככל האפשר , תוך נקיטת אמצעי זהירות , 
אך להערכתו מדובר באזורים מסוימים בלבד . קפידבינמקור צבאי בכיר שלל את 
הערכות המודיעיניות של ארה"ב , וכן את הודעתו של מפקד כוחות הברית במפרץ , 
הגנראל שוורצקופף כי רוב המשגרים הניידים של הטילים הושמדו . לדבריו , 
ארה"ב טועה בהערכות המודיעין שלה , מאחר שהלוויינים אינם קולטים תמונות 
ברורות בשל מזג האוויר הקשה השורר בעיראק . עוד אמר המקור כי אין ספק שהאמריקאים 
פגעו , באמצעות חיל האוויר שלהם , במשגרים רבים , אך לא השמידו אותם . 
הוא הוסיף כי שיטת הפעולה האמריקאית שונה מהישראלית . קפידבינגם בדיון מטכ"ל , 
שהתקיים אתמול , הובעה הערכה מפי גורמי המודיעין כי עדיין יש סכנה לישראל 
משיגור של טילים עיראקיים , ואפילו כאלה הנושאים ראשי נפץ כימיים . 
