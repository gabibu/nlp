לונדון ( מיוחד ל"הארץ " ) . ראש ממשלת בריטניה , גון מייגור , אמר אתמול 
בפרלמנט בתגובה לקריאת ביניים , שאין הסכמה בריטית עם כל גורם שהוא לכנס 
ועידה בין - לאומית בעניין הפלשתינאים בתום מלחמת כוויית . בנאומו , שהוכן 
מראש , אמר מייגור שהתקפת סדאם חוסיין על ישראל והיערכות הכוחות בעקבותיה 
עלולה להקשות על הניסיון להשפיע על ישראל במציאת פתרון לסכסוך הישראלי - 
ערבי . אולם הוא הביע תקווה , שהכל יעמדו על כך שיש לחשוב מחדש על המצב 
כדי להגיע ליציבות החיונית לאזור . ישראל תפסה חלק נכבד בדיונים בבית הנבחרים , 
שכן לגבי עיראק לא היה בכוחם של הנואמים לחדש הרבה , פרט לאמירה שהמערכה 
תימשך עוד זמן וכי אין הם מתכוונים להסכים להפסקת אש עד שסדאם חוסיין יסוג 
מכוויית . מנהיג האופוזיציה , ניל קינוק , טען שהסיכונים שלקחה בריטניה 
על עצמה נותנים לה את הזכות להשתתף בעיצוב האזור מחדש . " זה כולל את פתרון 
הסכסוך הישראלי - ערבי . אמנם תמיכת אש"ף בסדאם חוסיין וההתקפה על ישראל 
הפחיתו את הסיכוי שישראל תסכים להשתתף עם הערבים בשיחות על עתיד האזור , 
אך ביטחונו של האזור חייב לזכות בהכרה בין - לאומית ; מטרות השלום חייבות 
לכלול ועידה בין - לאומית " , קבע קינוק . בקריאות ביניים ובנאומים נוספים 
נשמעה הדעה שישראל חייבת לנהוג בשטחים על - פי אמנת זנווה וכי עליה לצאת 
מלבנון . אחדים מן הנואמים אמרו שאופיה הדמוקרטי של ישראל עלול להיפגע יותר 
ויותר אם תמשיך לשלוט על עם אחר ולהשתמש באמצעי דיכוי . שני הנואמים הראשיים 
הביעו הערכה רבה לעמדת ישראל , שלא נגררה לתגובה נגד עיראק למרות ההפצצות . 
" זוהי תבונה ונחישות דעת הראויה לשבחים הגדולים ביותר " , אמר קינוק . 
מייגור חזר על דבריו משלשום , כי ישראל פעלה מעמדת כוח ולא מעמדת חולשה . 
קפידבינשגריר ישראל בלונדון , יואב בירן , תקף בהודעה את שר החוץ בממשלת 
הצללים של הלייבור , גרלד קאופמן . זה אמר שלשום לבי - בי - סי , שישראל 
הוכיחה שאינה מסוגלת להגן על עצמה , ולכן ביקשה טילים אמריקאיים . בהודעתו 
אמר בירן , שהוא מכיר את " דעותיו וניתוחיו המוזרים והססגוניים " של קאופמן 
על ישראל . " אנו מקווים למען מפלגתו , שיש לה מומחה טוב יותר שינחה אותה 
לגבי ישראל . הבעיה אינה יכולתה של ישראל להתגונן , שלגביה אין ספק , 
אלא מתי תבחר לממש אותה " , אמר השגריר . מנהיגי יהדות בריטניה , המודאגים 
מהמצב הביטחוני עקב פרוץ המלחמה , קראו לממשלת בריטניה לסגור את משרד אש"ף 
בלונדון . " יש סכנה של טרור במדינה זו , ונראה לנו שהימצאותו של משרד 
אש"ף בלונדון היא אחת הסכנות הגדולות ביותר " , אמר חיים פינר , מזכ"ל מועצת 
הצירים של יהודי בריטניה , בראיון לרשת הטלויזיה סקיי . " מאז משבר המפרץ 
שייכו את עצמם אש"ף ומנהיגו , יאסר ערפאת , באופן ברור ומוחלט לסדאם חוסיין " , 
אמר . בעקבות התקפות הטילים על ישראל נערכה בסוף השבוע ישיבה של מועצת הצירים 
תחת שמירה ביטחונית קפדנית . בישיבה הוחלט להשפיע על חברי פרלמנט להפעיל 
לחץ לסגירת משרד אש"ף ולגירוש צוות המשרד , המהווים סיכון ביטחוני . בריטניה 
עצרה בשבוע שעבר שבעה פלשתינאים , בטענה שהם מהווים איום על הביטחון הלאומי . 
היא הודיעה כי תגרש אותם מתחומה . כזכור , איימו ארגוני טרור פרו - עיראקיים 
לפגוע במטרות מערביות ברחבי העולם , בעקבות ההתקפה על עיראק . קפידבינקנצלר 
גרמניה , הלמוט קוהל , הציע אתמול להפעיל מעין תוכנית מרשל למזרח הקרוב 
והתיכון ביום שאחרי תום המלחמה במפרץ , כדי שאי השוויון הכלכלי והסוציאלי 
יחדל לערער את היציבות באזור . קוהל לא מסר פרטים כל שהם לגבי המתכונת שבה 
תוכל תוכנית זו לפעול , אך הכריז באזני כתבים כי גרמניה תשתתף בה מבחינה 
פיננסית . הקנצלר גם חזר והדגיש כי ממשלתו מוכנה להושיט סיוע נוסף לארה"ב , 
הנושאת בעיקר העול של המלחמה נגד סדאם חוסיין , אך הוא אמר כי עדיין אינו 
יודע מה יהיה גובה הסיוע הגרמני . בספטמבר התחייבה ממשלת בון להקצות 2 . 
2 מיליארד דולר לארה"ב ולשלוש המדינות שנפגעו בצורה הקשה ביותר עקב האמברגו 
על עיראק מצרים , טורקיה וירדן . בראשית ינואר אמר קוהל כי הוא מוכן לעשות 
מאמץ נוסף . 
