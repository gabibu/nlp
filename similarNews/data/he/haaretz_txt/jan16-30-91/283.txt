ישיבת נשיאות מיוחדת של איגוד הכדורסל אמורה להתכנס הבוקר ולהחליט , לפחות , 
על דחיית המחזור ה - 51 בליגה הלאומית בשבוע . אפשר גם שהליגה תושבת עד 
להודעה חדשה . יו"ר הפועל תל אביב אברהם פלדה אמר אמש , כי בכל מקרה יידחה 
הדרבי התל אביב שאמור היה להתקיים ביום א הקרוב . הוא אמר שיש לו הסכמה 
מצד מכבי לדחיית המשחק , שתאושר על ידי הנשיאות בלאו הכי היום . הפועל תל 
אביב אמור לחזור רק הבוקר מאירופה , ללא שני המתאזרחים קית בנט וגיימס טרי 
ובלי שחקן החיזוק דייויד הנדרסון שיצפו לקבוצה באירופה , לקראת המשחק האחרון 
בגביע קוראץ נגד פונולה קאזרטה . המשחק נקבע בעיר אוולינו , המרוחקת רק 
05 ק"ם מקאזרטה וגם מנאפולי , בתאריך המקורי 1 . 32 . על פי הסכם שנקבע 
יקבל הפועל תל אביב חלק מההכנסות . באולם באוולינו 000 , 3 מקומות ישיבה . 
במכבי תל אביב , המצוי עדיין בעיצומו של המירוץ לפיינל פור בגביע האלופות , 
יצטרכו לשקול על פי המצב האם לקיים אימונים לקראת המשחק נגד פוף - 48 שיהיה 
ביום חמישי בספליט . ראשי הקבוצה שנארו הארץ בודקים את אפשרויות ההטסה של 
הקבוצה . עדיין לא ברור אם שני הזרים , אד הורטון ודונאלד רויאל , יעלו 
היום על המטוס באתונה שיחזירם יחד עם יתר שחקני הקבוצה לתל אביב . סביר 
שיישארו באירופה ויצטרפו לקבוצה שתגיע ליוגוסלוויה כנראה ביום ג הבא . יו"ר 
מכבי תל אביב שמעון מזרחי שנשאר בתל אביב סיפר אמש , שחלק מהשחקנים וכל 
חברי הנהלת המשלחת בסלוניקי לא ישנו בלילה שבו החלה המיתקפה על עיראק , 
ועקבו אחר האירועים באמצעות הטלוויזיה . רוב השחקנים יצרו קשר עם הארץ במהלך 
יום אתמול . " הייתי בקשר עם הקבוצה מדי חצי שעה . אלמלא היו לשחקנים 
בני משפחה בארץ , היינו שוקלים להשאר באירופה , אבל זה בלתי אפשרי " . הפועל 
גליל עליון חזר אתמול מיוגוסלוויה , שם שיחק בבלגרד , ללא ארבעה משחקניו 
האמריקאים . ברד ליף יצא יחד עם אשתו לסלוניקי וישהה שם אצל קני בארלו . 
דייזי בורמור , טרי מרטין וויין קמבל נשארו ברומא . הארבעה יגיעו למשחק 
נגד סרגוסה , שיהיה ביום ג הבא בהאסקה , המרוחקת 08 ק"ם מסראגוסה . עדיין 
לא ברור היכן יתקיים המשחק נגד פאוק שבוע לאחר מכן . 
