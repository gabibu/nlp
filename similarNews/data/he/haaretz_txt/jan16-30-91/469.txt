( ע ) . מסחר ער התנהל אתמול בבוקר במרכז המסחרי של ירושלים . בניגוד 
לצפוי , נפתחו חנויות אחדות , נוסף על הבנקים וחנויות המזון . בין השאר 
נפתחו חנויות לבגדים , למזון לבעלי חיים ואף מספרה . כבר בשעות הבוקר המוקדמות 
יצאו תושבי ירושלים רבים אל מרכז העיר . מאחר שרק חלק קטן מסניפי הבנקים 
היה פתוח , השתרכו תורים ארוכים . הציבור המשיך בהסתערותו על מצרכי המזון , 
למרות הודעות ההרגעה בדבר מלאי מספיק של מזון . ברשתות השיווק התנפלו בעיקר 
על מוצרי המזון הבסיסיים , ותורים ארוכים השתרכו ליד הקופות . חלק מן הקונים 
סיפרו כי המחסור בלחם ביום ששי הניע אותם לאגור כמויות נוספות של מזון , 
למקרה הצורך . ברחובות ירושלים ניכרה תנועה ערה של מכוניות והולכי רגל . 
רבים הקפידו למלא אחר הוראות הג"א והצטיידו בערכות המגן . קפידבינממועצת 
פועלי ירושלים נמסר כי ב"תנובה " נתקלו אתמול בבוקר בבעיות בחלוקת החלב 
בשל העדר עוזרי הנהגים , שהם בדרך כלל ערבים שלא הגיעו לעבודה . בנוסף , 
לא התייצבה קבוצת בני נוער שהיתה אמורה לסייע ל"תנובה " בשעת חירום . הנהלת 
" תנובה " , בסיוע מועצת הפועלים , פנתה לבית הספר לתלמידי חו"ל באוניברסיטה 
העברית , בניסיון לגייסם לפעילות התנדבותית ב"תנובה " . החברה קוראת למתנדבים 
לבוא לסייע . בנק הפועלים בירושלים הודיע כי נפתחו יותר סניפים מכפי שהורה 
בנק ישראל . קופת חולים בירושלים נתקלה בבעיות של הסעת רופאים וצוות רפואי 
למרפאות . בהוראת מזכיר מועצת הפועלים , שמעון צוריאלי , נרתמו עובדי המועצה 
להסיע במכוניותיהם הפרטיות את העובדים הרפואיים . בתי החולים בירושלים ממשיכים 
לפעול במתכונת חירום . 
