כנראה הדובר המלוטש והסימפאטי ביותר של הקהילה הערבית באמריקה , חזה מבשרו 
את רגע הפחד הראשון שתקף את יהודי אמריקה , בנפול טילי הסקאד על תל אביב . 
הוא הוזמן לדבר באוזני פורום אקדמי יוקרתי בוואשינגטון , בערב השני של 
מלחמת המפרץ . תורו עדיין לא בא , כאשר הועבר פתק אל המנחה . " אנחנו 
שומעים עכשיו , שטילים נופלים על תל אביב " , הפסיק המנחה , כדי להודיע . 
" בזה אחר זה " , סיפר השבוע זוגבי , " יצאו מכריי היהודיים מן האולם , 
והלכו הביתה " . אבל טראומות המלחמה הזו בארה"ב אינן מונופול יהודי . אם 
בכלל , הן מונופול ערבי . כאשר פגשתי ביום א את זוגבי , בבית מלון במרכז 
ואשינגטון , שבו כונסה התייעצות חירום של פעילי ארגונים ערביים בארה"ב , 
הוא היה חיוור , ועצב מינורי עמד בעיניו . " שני עולמות התנגשו " , הוא 
אמר , " ושניהם שלנו " . זוגבי עומד בראש " המכון הערבי - אמריקאי " , 
ארגון דינאמי מאד , הפועל למען פוליטיזציה של 5 . 2 מיליון אמריקאים ממוצא 
ערבי . הוא מעודד אותם להיות פעילים בפוליטיקה השכונתית , העירונית , 
המחוזית , המדינתית והארצית . זוגבי אמנם אינו איש של מלאכה אחת , והמזרח 
התיכון אינו הנושא היחיד המעסיק אותו ( זכויות אזרח וצדק חברתי בתוך ארה"ב 
הם נושאים אחרים ) , אבל אין ספק שהצלחתו תבוא על חשבון כוחם המאורגן של 
היהודים ושל ידידי ישראל . אף על פי כן , בניגוד לכמה מעמיתיו בארגונים 
הערביים - אמריקאיים , זוגבי אינו קנאי , אינו מלא שנאה , ואינו נוטף 
סארקאזם , לפחות בפעמים הלא - מעטות שהיתה לי הזדמנות להאזין לו , או לשאול 
אותו שאלות . ערביי ארה"ב נמצאים עכשיו במצוקה , שאינה צריכה לעורר קנאתה 
של שום קבוצה אתנית אחרת . " מעולם לא היה עלינו להתמודד עם היותנו אמריקאים 
לעומת זהותנו הערבית " , אומר זוגבי , בעצמו בן למהגרים נוצרים מלבנון . 
" איך אנחנו עושים את זה ? יש אנשים , המכבים את מקלטי הטלוויזיה שלהם , 
ונכנסים למצב קאטאטוני . אחרים אינם מכבים , אבל משתלחים בזעם על המכשיר . 
אחרים מנסים להגיב " . הארגונים הערביים בארה"ב , שאף אחד מהם אינו משתווה 
בכוחו ובהשפעתו לגדולי הארגונים היהודיים , שרויים בעצבנות ניכרת זה ששה 
חודשים . מלכתחילה הם ציפו לגל אנטי - ערבי גדול , שיהיו לו גם ביטויים 
אלימים . זוגבי אומר , שהציפייה הזו לא התאמתה . הפגיעות באזרחים ערביים , 
הן שוות ערך ל"קומץ הבריונים , המציירים צלבי - קרס על בתי כנסת . אנחנו 
מעורים יפה בחברה האמריקאית , איננו מיעוט בזוי ודחוי " . סוף סוף , מזכיר 
זוגבי , יש לארה"ב גם בעלות ברית ערביות , לא רק אויבות ערביות . זמן קצר 
לפני שפרצה המלחמה קרה משהו שהבהיל את הקהילה הערבית . סוכנים של הבולשת 
הפדרלית ( אף - בי - איי ) התייצבו בבתיהם ובמשרדיהם של ערבים בכל רחבי 
ארה"ב , והציגו להם שאלות על דעותיהם הפוליטיות . בארץ הקנאית כל כך לחרויותיהם 
האינדיווידואליות של אזרחיה , זו היתה עילה לשערורייה קטנה . צירי קונגרס 
כינסו מסיבת עיתונאים למחות , והנשיא בוש הזמין אליו את ראשי הקהילה הערבית , 
במחווה של תמיכה וידידות . לפי זוגבי , גם עניין האף - בי - איי עבר בשלום . 
גופים יהודיים , דוגמת " איחוד הקהילות העבריות באמריקה " ( ארגון הגג 
של בתי הכנסת הרפורמיים ) , " הוועד היהודי האמריקאי " , וארגון של רבנים 
אורתודוקסיים פירסמו הודעות של תמיכה בזכויות האזרח של הערבים . זוגבי לא 
הופתע . הוא ציפה בהחלט להבעה כזאת של סולידאריות מצד ארגונים , הנאבקים 
בעצמם להבטיח את זכויות האזרח של חבריהם . הוא עצמו טילפן אל הרפורמים , 
להביע צער על פגיעת טילי הסקאד בישראל . זוגבי היה רוצה לשכנע את הממשל 
להפסיק את המלחמה מייד , ולהבטיח את שחרור כוויית באמצעים אחרים . " אני 
חושב שכבר השגנו מספיק , ועלינו להפסיק , לפני שתהיה התרחבות נוספת " . 
האם הוא באמת ריאלי ? זוגבי מאמין שכן . הוא רוצה להתחיל ויכוח ציבורי 
בארה"ב על המלחמה . " זה הזמן . אני מצפה שבעוד שבוע יהיו אנשים פתוחים 
יותר לדיון . כאשר אנשים יבינו , שהפתרון לא יבוא בעזרת עוד 000 , 2 גיחות , 
או עוד 000 , 4 גיחות יהיה אפשר להשיג תוצאה פוליטית " . הוא אינו נוטה 
שום אהדה לסדאם חוסיין , וארגונו גינה בשעתו ללא סייג את פלישת עיראק לכוויית . 
" בימי מלחמת איראן - עיראק לא היו רגשות פרו - עיראקיים בין ערביי ארה"ב " , 
הוא מספר . " ניזאר חאמדון ( שגריר עיראק דאז בוואשינגטון , כיום סגן 
שר החוץ בבגדאד ) הזמין אותי לשאול מדוע . הסברתי לו , שלא נוכל לתמוך 
במשטר שלו . באחת הוועידות שלנו כינה מישהו את עיראק בוקארסט על החידקל 
( ברמז למשטר המודח של צאושסקו ברומניה ) . השומעים הגיבו בתשואות " . 
זוגבי מזהיר את הישראלים , וגם את הפלשתינאים , כי הם שוגים באשליות אם 
הם מאמינים שהמשבר הזה יפטור אותם מן הצורך לטפל בבעיות הפוליטיות . " הפלשתינאים 
מאמינים שאלוהים ייצא מן המכונה ( בלטינית , דאוס אקס מאקינה ) יחסוך 
להם את הצורך להתייצב מול המציאות . אבל גם הישראלים חושבים , שמיליוני 
העולים מבריה"ם , והדולרים הממתינים להם לאחר המלחמה , הם אלוהים היוצא 
מן המכונה " . לפי זוגבי , כאן אין אלוהים , ואין מכונה . 
