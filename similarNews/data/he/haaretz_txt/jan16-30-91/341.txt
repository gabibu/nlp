בעקבות שתי התקפות הטילים על ישראל , קשה עדיין להסיק מסקנות לגבי העתיד . 
אני לא מוכן להתחייב שגם בעתיד הנראה לעין לא יעשו העיראקים שימוש בראשי 
נפץ כימיים או בקוקטייל , כלומר ראשי נפץ מעורבים , קונוונציונליים ולא 
קונוונציונליים , אבל בכל מקרה אני מאמין שבטוח יותר לשבת במקלטים מאשר 
בחדרים אטומים . בכל הדיונים הצה"ליים שנערכו בנושא זה הייתי באותה דעה , 
אבל לצערי לא קיבלו את דעתי . אני מאמין שהמקלט בטוח יותר מחדר אטום , 
והוא גם ניתן לאטימה טובה . אין כל קושי לשבת במקלטים עם מסכות האב"ך , 
בתנאי כמובן שמשך השהייה יהיה קצר ככל האפשר ובכל הזדמנות ידאגו לאוורורו 
של המקלט אך ורק דרך דלת הכניסה . ההחלטה לשבת בחדרים אטומים ולא במקלטים 
נבעה מההערכה המוקדמת שעיראק תשתמש בראשי נפץ כימיים , והגז שמטבעו כבד 
יותר מהאוויר שוקע למטה , ולכן העדיפו שהציבור בעורף יישב במקומות גבוהים 
ולא במקלטים הנמצאים מתחת לקרקע . עד כה היה לנו הרבה מאוד מזל , שלא נגרמו 
לנו אבדות בנפש מירי הטילים הקונוונציונליים . אילו עשרות האנשים שנפגעו 
קל מהתקפות הטילים היו יושבים במקלטים , איש מהם אפילו לא היה נשרט . חשוב 
להדגיש שההחלטה על אטימת החדרים ניתנה עוד בטרם חולקו מסכות האב"ך לכל האוכלוסייה 
ולכן , בכפוף להנחה שיירו עלינו טילים עם ראשי נפץ כימיים , העדיפו ישיבה 
בחדרים אטומים על פני מקלטים , אבל עכשיו כשכולם מצוידים במסכות , אין 
לי ספק שהמקלטים נותנים מיגון טוב יותר מפני טילים מכל הסוגים . זו באמת 
בעיה . לדעתי את המקלטים הציבוריים שהוסבו למועדוני משחקים והם דו - תכליתיים , 
אין קושי להכשיר במהירות , אבל לגבי המקלטים האחרים , תרשה לי שלא להתייחס . 
ישנם אזורים בארץ , כמו ביישובי העימות בצפון , בהם ישנם מקלטים מסודרים 
ונקיים העומדים בתקן , משום שבאותם יישובים היתה מודעות רבה להכשרת המקלטים 
בתקופה בה נורו קטיושות מגבול הצפון . אבל במרכז הארץ , המצב הרבה פחות 
טוב . לדעתי השאלה הרלוואנטית עתה , איננה לקבל החלטה על בניית מקלטים 
נוספים , כי זה לוקח זמן , אלא כיצד לפעול עם מספר המקלטים הקיימים ואיך 
למנוע בהלה בקרב אזרחים שאין מקלט בבתיהם או בסמוך לביתם . בזמנו הצעתי 
להכשיר קודם כל את כל המקלטים במדינה , כי הדבר לוקח זמן וכרוך בעבודה רבה 
ובמשאבים רבים ורק לאחר מכן להורות לציבור לאטום חדרים , שהיא מלאכה קצרה 
ופשוטה מאוד , אבל לצערי לא קיבלו את דעתי . אני חושב שיחידות ההצלה של 
הג"א , חילוץ , רפואה והפעילויות האחרות , הן ברמה גבוהה מאוד . אבל 
חשוב מאוד להקפיד על כך שהאינפורמציה שתימסר להן מהשטח תהיה אמינה , כדי 
שיידעו בוודאות באיזה סדרי גודל להתארגן לפעילות ולאילו יחידות לתת קדימות . 
אם יתחילו להזיז כוחות על סמך דיווחים מנופחים של פאניקה , חלק גדול מהכוח 
יתפצל והפעילות תתעכב , לכן חשוב מאוד שהג"א יקבלו קודם כל אינפורמציה מהמרחבים 
השונים ועל פיה יפעלו . אני מקווה שכך גם הדבר מתבצע בפועל . אני יושב בחדר 
רגיל , לא אטום , וצופה בשידורי הטלוויזיה . בני המשפחה שלי יושבים בחדר 
אטום . 
