ועדת חוקה חוק ומשפט של הכנסת עומדת לקבוע בימים הקרובים כללים חדשים , 
אשר יקלו על ניתוק צרכנים מחברות הגז הקיימות . חלק מהצרכנים בעיקר בבתים 
משותפים התלוננו על הקשיים המשפטיים הרבים הכרוכים בניתוק מחברות הגז . 
אחרים טענו כי חוסר הסכמה בין כל דיירי הבית מקשה על הניתוק . הוועדה עומדת 
להחיל שורה של כללים חדשים , שעיקרם קובע : א . שאת ההחלטה על הניתוק 
מחברת הגז הקיימת ניתן לקבל בתנאי שלפחות שני שלישים מדיירי הבית אישרו אותה ; 
ב . ציוד הקבע שיותקן בבית המשותף ( כמו הצנרת , מכלי הגז הגדולים וכד ) 
לא יהיה שייך לחברה , אלא לדיירי הבניין עצמו ; ג : חברת הגז תוכל לטעון 
לבעלות אך ורק לגבי הציוד הנייד . חברות הגז עדיין לא הוזמנו כדי להשמיע 
את עמדותיהן ביחס לתיקון המוצע . אפשר שחלק מהן ידרשו פיצוי עבור השקעות 
העבר הגדולות שבוצעו בבתים המשותפים . ח"ך אוריאל לין , יו"ר ועדת החוקה 
של הכנסת , הביע את תקוותו כי התקנות החדשות יקלו על הניידות של הצרכנים 
בין חברות הגז השונות , דבר שיביא להגברת התחרות במשק הגז . ח"ך לין הדגיש 
כי בכוונתו לתת בדיוני הוועדה עדיפות עליונה לאישור התקנות החדשות . 
