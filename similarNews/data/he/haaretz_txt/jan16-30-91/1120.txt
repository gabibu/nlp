המלחמות הקודמות נכנסו לבתינו באמצעות מכשיר הטלוויזיה . המלחמה הזאת אינה 
זקוקה למדיה התקשורתית : היא פולשת לבתינו ישירות . חלקנו ( ולמען האמת 
אין זה חלק קטן כל כך , אם לוקחים בחשבון שמספר הדירות שנפגעו בצורה זו 
או אחרת הגיע ל0002 ) נפגעים באלימות ברוטאלית , בהרס ובהרג , בפיצוץ 
שמשות ותריסים במקרה הטוב , ובאובדן בית ופגיעה בגוף , במקרה הגרוע . 
אצל אחרים פולשת המלחמה לבתים , עם קולן המאיים של האזעקות , בישיבה מורטת 
עצבים בחדר אטום , כשמסכות על פנינו . זהו ממד חדש במלחמות ישראל . ידענו 
שהוא חלק בלתי נפרד ממלחמותיהם של אחרים כולל אלה שלחמו נגדנו אבל הוא 
לא היה ידוע עד כה אצלנו . היו אמנם הפגזות ביישובי ספר , אבל אלה היו 
רחוקים , כמו החזית המרוחקת במלחמות של ממש , החוזרות פעם אחר פעם ב81 , 
ב73 , ב65 , ב76 . סבלו מכך בעיקר אלה שנפגעו , אבל עדיין החזית היתה 
רחוקה בסיני , בגדה , בסוריה , במצרים ובלבנון . הפעם המלחמה קרובה . 
היא בתל - אביב , ברמת - גן , בחיפה . אובייקטיווית זוהי מלחמה דה - 
לוקס . את העבודה שלנו עושים אחרים . אם לא יקרה משהו דראסטי ואם סדאם 
חוסיין , או מישהו אצלנו , לא ישתגע סופית , היא תוכל להימשך עוד זמן 
רב . הטייסים האמריקאים , הבריטים והצרפתים יוצאים לגיחות והם הנופלים 
בשבי , ולא טייסינו . השריון של הקואליציה יפלוש , בסופו של דבר , לעיראק 
ולכוויית , והטנקים שלנו יישארו בבסיסיהם . האמריקאים משגרים אפילו את 
הפטריוטים נגד הסקאדים העיראקיים והבחורים שלנו מתלמדים בינתיים ולנו נותרת 
הזכות להתלונן על כך שלא פוגעים מספיק פה ולא מפציצים מספיק שם . ובכל זאת 
יש מצוקה אמיתית של מלחמה בעורף , שלא היכרנו אותה מעולם ; מצוקה של איום 
ישיר על כל אחד ואחד . לא צריך להיות מגויס ליחידה קרבית ולהיות בקו הראשון 
כדי להיפגע . די במגורים בגוש דן או בחיפה , ועדיין לא הבטיח לנו איש שהירי 
יישאר בגבולות אלה בלבד . מבחינה סטטיסטית הסיכון אמנם נמוך יחסית , אך 
הוא קיים לגבי כולם . למרות כל המלחמות שפקדו אותנו נשארנו מפונקים עד עכשיו . 
זהו פינוק גדול של מלחמות בחזית בעיקר מלחמות קצרות שהוכתרו בניצחון בעוד 
העורף יושב לו בבטחה והמלחמה מגיעה אליו מעל גלי האתר ודפי העיתונים . הפינוק 
הגיע עתה לקצו . ברגע שטילי קרקע - קרקע שוגרו לאזור , המלחמה פלשה לעורף . 
לא רק לעיראקים יש טילים כאלה . יש מהם קרובים הרבה יותר , ממש מעבר לגבולותינו , 
במזרח ובעיקר בצפון . נכון שיש תחושה קשה כשאי אפשר להגיב ולשתק אותם . 
אך מי יערב לנו שאם נוכל להגיב ישתנה המצב בהרבה ? ואם תהיה זו המלחמה 
שלנו בלבד ללא מעורבותו של כוח עצום אמריקאי האם יהיה מצבנו טוב יותר ? 
האם אז הטילים לא יהיו בטווח פגיעה בתל - אביב , ברמת - גן ובחיפה ? ואולי 
אף במספרים הרבה יותר משמעותיים ועם יכולת הרס גדולה פי כמה . במלים אחרות : 
זהו אופיין החדש של המלחמות , גם המלחמות שלנו . אם חלילה יהיו לנו עוד 
מלחמות בעתיד , סביר להניח שגם הן , נוסף למלחמות בחזית , יהיו המלחמות 
של העורף . אנחנו אמנם נהרוס את ערי האויב , אך גם הערים שלנו יהיו חשופות 
לפגיעות . זאת האמת המרה שהציבור שלנו יצטרך ללמוד מהמלחמה הזאת . זה אינו 
גילוי חדש . נאמר ונכתב על כך לא מעט בשנים האחרונות , אלא שרק מאזעקות 
לילה ומפיצוץ ראשי הנפץ לומדים את האמת המרה . קיימות דרגות שונות של התנגדות 
ציבורית למלחמה : מחרדה אמיתית ועד התנגדות על תנאי . השאלה היא מה הוא 
התנאי האם הוא האינטרס הקיומי של העם או ארץ ישראל השלמה , למשל . עד 
עכשיו לחלקים ניכרים של העם שלנו היה התנאי קרוב יותר ל"שלמות הארץ " מאשר 
להבטחת הקיום . ייתכן שלא היה זה מקרה שבין הנצים הגדולים ביותר היו אלה 
שלא היה כל סיכוי שייפגעו בחזית . מצבם משתנה מאוד כאשר יש סיכון גבוה 
שייפגעו בעורף . סביר שיחד עם המצב תשתנה גם ההשקפה . כל זה עשוי להפוך 
בעתיד הלא רחוק לאחד מן הגורמים במציאות הפוליטית שלנו . ייתכן שדווקא מהמלחמה 
הזאת , נלמד יותר מאשר מכל המלחמות הקודמות שלנו . 
