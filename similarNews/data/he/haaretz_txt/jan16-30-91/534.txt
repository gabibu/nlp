" טאואר - אייר " היתה אתמול חברת התעופה הזרה היחידה שהמשיכה בפעילותה 
לישראל וממנה , למרות המלחמה במפרץ ולאחר ירי הטילים מעיראק . החברה הפעילה 
מטוס גמבו שטס מניו - יורק ארצה ובחזרה . חברת ק - ל - ם ביטלה את טיסתה 
הסדירה שהיתה קבועה אתמול לאמסטרדם , " לרגל המצב " . החברה הודיעה כי 
" בהתאם להתפתחויות תעשה החברה מאמץ לעדכן את סוכני הנסיעות או ציבור הנוסעים " . 
חברת אל - על תכננה להפעיל אתמול עשר טיסות יוצאות של נוסעים ועוד שתי טיסות 
מטען . בסך הכל אמורה היתה אל - על להטיס אתמול כ008 , 1 נוסעים . לחברה 
היו קבועות תשע טיסות נכנסות עם כ005 , 1 נוסעים , ועוד שתי טיסות מטען . 
אמש היתה קבועה טיסת עולים חדשים מבריה"ם , דרך בודפשט . דובר אל - על , 
נחמן קליימן , אמר כי למרות לחץ הנוסעים היוצאים , לא נזקקה החברה עד 
אתמול להוסיף טיסות מיוחדות , כדי לענות על הביקוש הרב . הטיסות היו מלאות , 
במיוחד הטיסה לארה"ב . לחץ הנוסעים בטיסות " ארקיע " מתל - אביב לאילת 
פחת אתמול . לדברי מנכ"ל ארקיע , פרוף ישראל בורוביץ , נרשמה ירידה די 
גדולה בביקוש . החברה קיימה אתמול את לוח זמני הטיסות הסדיר , ובשעות הבוקר 
אף נאלצה לאחד טיסות מתוכננות . להערכת בורוביץ , הטיסה אתמול החברה משדה 
התעופה דב בתל - אביב כמחצית ממספר הנוסעים שהטיסה יום קודם לאילת . שלשום 
הטיסה ארקיע 002 , 1 נוסעים מתל - אביב לאילת . בשיא הפעילות הופעל מטוס 
גמבו מנמל התעופה בן - גוריון , אליו הועברו 002 נוסעי ארקיע בארבעה אוטובוסים 
מיוחדים . בורוביץ העריך כי רבים מהיורדים לאילת ישובו בשלב מאוחר יותר שלא 
בטיסה . המטוסים ששבו עד אתמול מאילת , חזרו בדרך כלל עם נוסעים בודדים 
בלבד . חברות תעופת השכר של ישראל , ארקיע ו"סאן - דור " , יבצעו היום כמתוכנן 
את הטיסה ללונדון . חברת התעופה " ק - א - ל " המשיכה אתמול את פעילותה 
המוגברת בהטסת מטענים , לנוכח המצב . מנכ"ל החברה , צפריר נלקין , אמר 
אתמול כי ק - א - ל מפעילה 51 טיסות מטען בשבוע . עשר פעמים בשבוע מתקיימות 
הטיסות לקלן בגרמניה במטוס של החברה . בחמש טיסות נוספות חוכרת ק - א - 
ל מטוסים מאל - על . החברה מייצאת תוצרת חקלאית ומייבאת תוצרת כללית . 
בכל טיסה של מטוס גמבו מוטסים 011 טון מטען . ימי השיא בהטסת המטענים היו 
בסוף השבוע . נמל התעופה בן גוריון המשיך אתמול לעבוד במתכונת חירום , למרות 
שהוחל בהחזרתם של מועסקים נוספים למעגל העבודה . דוברת רשות שדות התעופה , 
אריאלה רב - דל , אמרה אתמול כי מרבית העובדים עדיין מרותקים לבתיהם . 
הפסקת פעולותיהן של חברות התעופה הזרות והירידה הדרסטית בתנועת הנוסעים , 
מערב פרוץ המלחמה במפרץ , פגעו בצורה קשה בהכנסות רשות שדות התעופה . 
המצב המתמשך צפוי להחמיר עוד יותר את מצבה הכלכלי של הרשות . 
