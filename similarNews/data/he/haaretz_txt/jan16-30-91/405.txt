, 5 בני אדם השתתפו אתמול בהפגנה המאורגנת הראשונה בחזית הבית הלבן נגד 
ההתערבות האמריקאית במפרץ הפרסי . אלפים הפגינו בערים אחרות בארה"ב , ובכמה 
מקומות הועלו באש דגלים אמריקאיים . כל סקרי דעת הקהל מוסיפים להראות תמיכה 
חד - משמעית , עצומת ממדים , בהחלטת הנשיא בוש לתקוף את עיראק . ביומיים 
האחרונים גם נרשמו כמה הפגנות ראשונות של תמיכה במלחמה . סקר דעת הקהל האחרון , 
ביום ו , של רשת הטלוויזיה אי - בי - סי , הראה כי % 38 מן האמריקאים תומכים 
בנשיא . שלושה ימים קודם הראה סקר דומה של אי - בי - סי תמיכה של % 57 . 
רשת סי - בי - אס והעיתון " ניו יורק טיימס " מצאו , כי שלושה מכל ארבעה 
אמריקאים מחייבים את המלחמה נגד עיראק . % 17 מתייחסים באיבה אל ההפגנות 
נגד המלחמה . הפגנת ההתנגדות בחזית הבית הלבן אורגנה במשך שבועות , והודעות 
ראשונות עליה הופצו בקמפוסים ובכנסיות עוד בתחילת חודש דצמבר . בהתחשב במאמצים 
הארגוניים ובדרמטיות של הימים האחרונים , הנוכחות בהפגנה לא היתה מרשימה 
בקני - מידה היסטוריים . היא היתה הד עמום של הפגנות הענק בוואשינגטון נגד 
מלחמת וייטנאם . אבל משקיפים פוליטיים בארה"ב מאמינים , כי תנועת המחאה 
תתרחב במידה ניכרת , אם תימשך המלחמה חודשים , ואם יהיו בה אבדות גדולות . 
ההפגנה בפארק לאפאייט , בשדרת פנסילווניה , מול השער המערבי של הבית הלבן , 
נהנתה ממזג - אוויר אביבי להפתיע . אף כי ארה"ב נמצאת בעיצומו של החורף , 
עלתה הטמפרטורה בוואשינגטון עד 51 מעלות , והשמש הנעימה לנאספים . הערכות 
ראשונות של המשטרה העמידו את מספרם על " בין 000 , 3 ל000 , 7 " . המאורע 
לבש מדי פעם ממדים גרוטסקיים , כאשר נואמים אלמוניים , מקבוצות פוליטיות 
מסתוריות , עודדו את הנאספים להתקומם נגד " האימפריאליזם האמריקאי " . 
נציג של גוף המכונה " מפלגת המהפכה העממית הכל - אפריקאית " עלה לבמה , 
התעלם לחלוטין מנוכחותם של לבנים , וקרא : " אנחנו עם אפריקאי . האינטרס 
של האימפריאליזם האמריקאי אינו האינטרס שלנו , ולא נילחם את מלחמותיו " . 
טרוצקיסטים חילקו כרזות , " הביסו את האימפריאליזם האמריקאי ! הגנו על 
עיראק ! " . תומכי הגרילה השמאלית באל - סלוואדור , שיש להם תשתית ארגונית 
מרשימה בארה"ב , נראו מניפים כרזות המשוות את אל - סלוואדור עם עיראק . 
חסידיו של הקיצוני הימני התמהוני לינדון לה - רוש הפיצו מאות עותקים של 
עיתוני תנועתם הזעירה , והכריזו " לה - רוש צדק " . ברגע קרנבלי צעדו כמה 
עשרות עם בובה ענקית של גורג בוש , וקראו קריאות קצובות נגד " המלחמה הגזענית " , 
ונגד " תאוות הדומיננטיות " של ארצם . שיחות עם מדגם מקרי מאוד של כ02 
מפגינים , גילאי 02 עד 46 , שיקפו מגוון דעות של פאצפיסטים בעלי רקע דתי , 
של ראדיקלים שמאליים משכונות - עוני שחורות , של סטודנטים המתנגדים למלחמה 
מסיבות מוסריות , ושל מהפכנים המקווים שתנועת ההתנגדות תתרחב לכלל התקוממות 
חברתית . רוב הגורמים האלה אינם שייכים לזרם מרכזי בדעת הקהל האמריקאית . 
כמה מן הנואמים דיברו בגנות ישראל והציונות . אחד מהם קרא לשומעיו להרים 
את קולם נגד " המדינה הלא - חוקית של ישראל ונגד האימפריאליזם הציוני " . 
אבל רוב הנוכחים הגיבו באדישות . אחד המפגינים , נורמן גוטוולד , מרצה 
לתאולוגיה מניו יורק , שהשתתף גם בתנועה נגד וייטנאם , לימד סניגוריה על 
סדאם חוסיין . הוא אמר : " סדאם הוא אמנם דיקטטור , אבל הוא הכניס מידה 
של מודרניזציה בארצו , נגד יסודות פאודאליים . במובן הזה הוא יותר פרוגרסיווי 
מן השליטים הפאודאליים של כוויית , ולכן הוא איום למשטרים הריאקציונריים 
שאנחנו מגינים עליהם " . זה סנטימנט שסיכוייו לשכנע אמריקאים נראים , לפי 
שעה , קלושים . טרייסי רובינסון , בת 83 , גם היא מניו יורק , אמרה שזו 
" מלחמה גזענית " , באשר חלק ניכר מן החיילים האמריקאיים הם שחורים , או 
היספאנים , " ולא בניהם של ראשי תאגידים עשירים " . כל המרואיינים דיברו 
נגד הרעיון , שארה"ב תהיה " שוטרת העולם " , וביטאו בזה אינסטינקט בדלני , 
הרווח בארה"ב גם בין מחייבי הפעולה במפרץ הפרסי . בין האנקדוטות של ההפגנה : 
נואם אחד הזמין את הקהל לקרוא לעבר הבית הלבן הסמוך , " שלח את ניל בוש " , 
ו"שלח את דן קווייל " . ניל בוש הוא בנו של הנשיא , שהסתבך בהתמוטטות בנק 
בקולוראדו , ונחשד בשעתו בפלילים . קווייל הוא סגן הנשיא , שנחלץ משירות 
צבאי בווייטנאם . המפגינים הציעו לנשיא לשלוח את שניהם לחזית . במקום אחר 
בפארק לאפאייט נראה גבר עם עבאיה סביב צווארו , סימן זיהוי מוכר בעולם לפלשתינאים , 
מניף כרזה בכתב יד , בערבית , בעברית ובאנגלית . הכתובת העברית היתה , 
" בוש ממזר גדול " . האיש אמר שהוא פלשתינאי מן הגדה המערבית . 
