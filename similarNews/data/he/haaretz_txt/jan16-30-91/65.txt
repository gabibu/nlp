מוסקווה ( ע"ר ) . נשיא בריה"ם , מיכאיל גורבצוב , יצא אתמול בהתקפה 
מוחצת על יריבו הפוליטי בוריס ילצין , ואף טען שנשיא הפדראציה הרוסית יוצא 
מדעתו . בנאום בוטא שהשמיע בפני הסובייט העליון במוסקווה , גינה גורבצוב 
את הודעתו של ילצין כי יתכן וייאלץ להקים צבא רוסי ניפרד . גורבצוב הגדיר 
דברים אלה כ"התגרות מכוונת " , שמטרתה להחריף את המתיחות במדינה . ילצין 
טס ביום א בערב לאסטוניה , וחתם שם על חוזה לביטחון הדדי עם מנהיגי הרפובליקות 
הבאלטיות . ואילו ביום ב אמר ילצין במסיבת עיתונאים , שהוא שוקל אפשרות 
של הקמת כוחות מזויינים רוסיים ניפרדים , כדי להגן על ריבונותה של הפדראציה 
הרוסית הגדולה . ילצין קרא לחיילים הרוסים לא לפעול בכוח נגד אזרחים ולסרב 
לפקודות מסוג זה . היריבות בין גורבצוב וילצין מחריפה והולכת , על אף הנסיונות 
שנעשו בזמן האחרון לשוב ולפשר ביניהם . ילצין , אשר פרש בקיץ שעבר מן המפלגה 
הקומוניסטית , אמר שלשום כי פעולות הדיכוי הסובייטיות ברפובליקות הבאלטיות 
ושפיכות הדמים בליטא מציינים " מיתקפה רבת - עוצמה " נגד הדמוקרטיה בבריה"ם . 
