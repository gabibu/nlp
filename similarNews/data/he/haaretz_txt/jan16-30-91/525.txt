ורג בוש , ביקש מיועציו לביטחון לאומי להכין דו"ח על דרכים להשגת הרמוניה 
ביחסי ארה"ב עם העולם הערבי , בעידן שאחרי המלחמה עם עיראק כך מסרו אתמול 
בעלי הטורים החשובים בעיתונים האמריקאים , אוואנס ונובאק , במאמר השבועי 
שלהם . לדברי השניים , סגנו של ראש המועצה לביטחון לאומי , רוברט גייטס , 
התבקש להכין את הדו"ח באחרונה , בעקבות התגברות הדאגה בוואשינגטון מפני 
הפגיעה הקשה ביחסי ארה"ב עם חלק מהעולם הערבי , ואי - היציבות העתידה לפקוד 
את העולם הערבי בעידן שאחרי המלחמה עם עיראק . לדברי אוואנס ונובאק , בוש 
ואנשיו השתהו בתכנון מדיני מסוג זה , כשניהלו את מסעות הדילוגים הדיפלומטיים 
שלהם במזרח התיכון בחודשים שלפני פרוץ המלחמה , ועתה גברה המודעות להשלכות 
הקשות האפשריות של המלחמה על הרגשות העממיים ברחוב הערבי . 
