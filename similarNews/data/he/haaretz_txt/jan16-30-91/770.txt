( ע ) . המסעדות ובתי הקפה במרכז המסחרי של ירושלים המו אתמול אנשים , 
ובחנויות רבות , שבהן היה המסחר חלש ביותר זה חודשים , נראו לקוחות רבים , 
רובם תושבי השפלה ותל - אביב שבאו להתארח בעיר . על - פי הערכות זהירות 
של אנשי הכלכלה , המלונאות ויודעי דבר בירושלים , מתארחים בעיר בין 02 
ל03 אלף תושבי תל - אביב והאזור . הם לנים בבתי - מלון או אצל קרובים וידידים . 
בשעות היום מטיילים בעיר , יוצאים לקניות וסועדים את ליבם בבתי - האוכל . 
תושבי השפלה מבקרים גם במוסיאונים ובמוקדי בידור והם החיו אותם מחדש . כן 
ביקרו אתמול באזור הכותל ובאתרים היסטוריים שונים בעיר , שהיו כמעט שוממים 
עד כה . סוחרים במרכז העיר סיפרו כי מאז הקיץ , כאשר נדקרו אנשים ברחובות 
ירושלים בסכינים ומאוקטובר מאז ארועי הר - הבית לא היו עסקיהם כה סואנים . 
הם מקווים שבכך תמה תקופת היובש המסחרית בעיר , שכן מצפים לחידוש התיירות 
מחו"ל עם סיום מלחמת המפרץ . 
