לונדון ( מיוחד ל"הארץ " ) . " נכונותם של כל הכוחות להיכנס למלחמה מצויה 
עכשיו בדרגת מוטיווציה גבוהה ביותר , ושאלה גדולה היא אם שוב ייווצרו נסיבות 
כאלה בעתיד במקרה שנדחה את ההתקפה " . כך אמר אתמול שר החוץ של בריטניה , 
דאגלס הרד , בבית הנבחרים . מדבריו של הרד השתמע בבירור כי ההתקפה של בנות 
הברית קרובה מאוד , למרות שהכל הדגישו ששעת האפס של האו"ם נועדה לסדאם חוסיין 
ולא לכוחות בנות הברית . הרד אמר כי העובדה שעיראק התעלמה מתום מועד האולטימטום 
של האו"ם מוכיחה כי היא " איבדה את עשתונותיה " . הוא הוסיף כי האמין שביקורו 
של מזכיר האו"ם בבגדאד יגיע אחרי שהעיראקים שקלו את כל הגורמים ואת הצפוי 
להם במקרה של מלחמה וכי הם ינצלו את ההזדמנות להודיע על נסיגתם מכוויית . 
" אולם ברור בהחלט שהם לא מעוניינים בשיחות . האמת היא , שלפחות בימים 
האחרונים הם פשוט יצאו מדעתם " , אמר . הרד אמר בראיון לבי - בי - סי כי 
תקוותו היא ששלטון עיראק " יקבל הבזק של הבנה " ויבין ש"מה שהם עשו לא 
רק שאיננו נכון וצודק , אלא גם חסר תקווה " . האורות נדלקו בבית ראש הממשלה , 
גון מייגור , ברחוב דאונינג 01 שעות אחדות לפני תום מועד האולטימטום של 
האו"ם . שרים , חברי ועדת המלחמה של הקבינט , החלו להגיע להתייעצויות . 
מייגור זכה לתמיכה רבה בפרלמנט שלשום בערב , כשהחברים אישרו את מדיניות 
הממשלה לסלק את הכוחות העיראקיים מכוויית . ההחלטה התקבלה ברוב עצום של 
435 נגד 75 בלבד , לאחר ויכוח סוער שנמשך יותר משש שעות . " איננו רוצים 
בסכסוך , אין אנו מעוניינים במלחמה " , אמר מייגור בנאומו בפני בית הנבחרים . 
" אולם אם היא תבוא , תהיה זו מלחמה צודקת . אנו מוכנים ביחד עם בנות 
בריתנו לעשות את כל הדרוש כדי לממש את החלטות האו"ם במלואן " , ציין . עם 
זאת הוא חזר והדגיש , כי אין לבנות הברית שום תוכניות להפעיל נשק גרעיני 
אפילו תפעיל עיראק נשק כימי . חברי פרלמנט מטעם הלייבור תמכו אתמול במגמה 
לאפשר לסנקציות נגד עיראק לפעול את פעולתן במשך זמן נוסף . זאת על אף שרוב 
חברי הסיעה שעו להוראת היו"ר שלה , ניל קינוק , ורק 75 חברי פרלמנט הצביעו , 
כאמור , נגד הליכה למלחמה . קפידבינמפקד בכיר בכוח המשימה של הצי הבריטי 
במפרץ הפרסי אמר אתמול , כי ב42 השעות האחרונות תפסו האניות הבריטיות " עמדות 
אופטימום " וכי הן מוכנות למלחמה . הבי - בי - סי ציטט מדברי המפקד , כריסטופר 
קרייג , ששלח שדר לצוותי האניות שתחת פיקודו באמרו : " הם עומדים לפתוח 
במאמץ הגדול ביותר בחייהם " . קרייג , שרואיין על סיפון הפריגטה " לונדון " , 
אמר כי המלחמה תתקיים בשם מרבית אומות העולם . " לונדון " , בעלת צוות 
של 372 מלחים ומפקדים , מצוידת בשתי מערכות טילים מסוג " זאב הים " ובארבע 
מערכות לשיגור טילי " אקזוסה " , להגנה מפני התקפות מן הים ומן האוויר . 
בינתיים נמשכו הפגנות מחאה של מתנגדי המלחמה בלונדון . קבוצה של 005 מפגינים 
התכנסה מול השגרירות האמריקאית . המפגינים הניפו כרוזים וצעקו סיסמאות במשך 
שעות . זרועות הביטחון של בריטניה הגבירו את הפיקוח על מתקנים צבאיים ועל 
מטרות אפשריות אחרות לפגיעות טרור . טנקים ומכוניות צבא משוריינות הקיפו 
אתמול את שדה התעופה היתרו , הנמל הבין - לאומי הראשי של בריטניה , כדי 
למנוע התקפה אפשרית של מחבלים . נוסעים בטיסות בין - לאומיות נדרשו להגיע 
לנמל שלוש שעות לפני ההמראה , והם סיפרו על חיפושים מוגברים ועל נוכחות 
גבוהה של שומרים ושוטרים . 
