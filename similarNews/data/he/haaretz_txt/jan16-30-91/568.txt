ואשינגטון ( מיוחד ל"הארץ " ) . צבאות הברית משלימים את ההכנות למתקפה 
קרקעית נגד צבא עיראק בכוויית , אך בכוונתם להמשיך זמן מה בהפצצות מן האוויר 
על מטרות צבאיות של עיראק כך אמר אתמול מזכיר ההגנה של ארה"ב , ריצארד 
צייני , בראיון טלוויזיוני . לדברי צייני , " אנו מתכוננים למתקפה קרקעית , 
יש לנו הכוחות לעשות זאת , אך אין צורך להזדרז ביציאה למתקפה כזו . עלינו 
להיות זהירים מאוד ושיטתיים מאוד בהתקדמותו בזירת המערכה " . צייני אישר כי 
מטוסי הברית החלו בימים האחרונים בהפצצות מרוכזות על ריכוזי כוחות עיראקיים 
בתחומי כוויית , לאחר שביצעו גיחות הפצצה רבות נגד מטרות אסטרטגיות בעומק 
עיראק . אלה ההתפתחויות הצבאיות העיקריות בזירת המלחמה במפרץ , עליהן מסרו 
אתמול דוברים רשמיים של משרד ההגנה והצבא האמריקאי : הדיווח הראשוני על פגיעת 
טילי סקאד עיראקיים בריאד ובדהראן שלשום בלילה , לא היה מדויק . הגרסה 
הרשמית של הצבא האמריקאי בסעודיה אומרת כי שלושה טילי סקאד שוגרו לעבר דהראן , 
שם יש בסיס אווירי גדול של הברית . טילי פטריוט אמריקאים השמידו שני טילים 
באוויר , וסקאד שלישי נחת בים . ששה טילי סקאד נוספים שוגרו אל ריאד , 
בירת סעודיה , מקום המפקדה הראשית של מבצע " סופת המדבר " . ששת הטילים 
הושמדו באוויר באמצעות טילי פטריוט . מבנה אחד בריאד נפגע , ככל הנראה 
מטיל פטריוט ששוגר בכיוון מוטעה או נפלט בטעות , ואולי מנפילת חלקי טיל 
עיראקי שהתפוצץ באוויר . איש לא נפגע . מטוס אמריקאי מסוג אפ41 הופל אתמול , 
ועד כה הופלו תשעה מטוסים אמריקאים וחמישה מטוסים של החברות האחרות בכוח 
הרב - לאומי . מסוק אפאצי אמריקאי ומטוס טורנאדו בריטי התרסקו ביממה האחרונה 
בתאונות . מספר הטייסים האמריקאיים הנעדרים מגיע ל41 . במספר זה כלולים 
שלושת הטייסים האמריקאים שהוצגו בטלויזיה העיראקית , ועיראק עדיין לא הודיעה 
לארה"ב על נפילתם בשבי בניגוד לאמנת זנווה . מטוסי הקואליציה ביצעו עד כה 
001 , 8 גיחות תקיפה נגד מטרות עיראקיות . מטוסי חיל האוויר העיראקי עדיין 
נחבאים ברובם במחסנים מבוצרים ברחבי עיראק , וממעטים מאוד בגיחות לקרבות 
אוויר נגד מטוסי כוחות הברית . רוב מסלולי ההמראה בשדות התעופה הצבאיים 
בעיראק ניזוקו קשה , ואינם מאפשרים המראה ונחיתה של מטוסים . ארה"ב מעריכה 
שעיראק השקיעה כ05 מליארד דולר בפיתוח כוחה הצבאי במשך שנות ה08 , ועיראק 
היא כיום המעצמה הצבאית הרביעית בכוחה בעולם . היקף הכוחות האמריקאיים במבצע 
" סופת המדבר " מגיע ל274 אלף איש . הפיקוד העיראקי עדיין נהנה מיכולת 
לפקד על כוחותיו בשטח , לדברי האדמירל מייק מקונל , דובר רשמי של הפנטגון . 
הדבר מצביע על כך שעדיין לא חוסלה מערכת השליטה והפיקוד של צבא עיראק . 
תנאי מזג האוויר מעל עיראק וכווית עדיין מקשים על אימות תוצאות ההפצצה של 
מטוסי הכוח הרב - לאומי . דוברים רשמיים של צבא ארה"ב עדיין שומרים על מידה 
רבה של " ערפל קרב " סביב ההתרחשויות בשדה המערכה . מעט מאוד פרטים מבצעיים 
נמסרים על תוצאות ההפצצה ועל מידת ההצלחה של המתקפה האווירית . 
