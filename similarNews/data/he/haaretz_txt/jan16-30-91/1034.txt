הסרט " מריה קאלאס " של טוני פלמר . הוא התמחה בבימוי סרטים על חייהם 
של מוסיקאים נודעים , כגון " עדות " על שוסטקוביץ וסרט חדש על יהודי מנוחין . 
הסרט " מריה קאלאס " הוקרן בפסטיבל הסרטים בסינמטק הירושלמי בקיץ 88 . 
עכשיו הגיע בקלטת - וידיאו מסחרית של " וירגין " ( כ59 דקות , צליל 
היי - פיי , קלטת מס 877 ) . בניגוד לחצי תריסר סרטים תיעודיים של אחרים 
על חיי קאלאס , זה אינו רק אוסף מרתק של תמונות וראיונות . הוא משדר מסר 
מרכזי ברור : היו שתי מריה קאלאס . האחת היא האישה מריה , שהחיים התאכזרו 
אליה וביזו אותה , למרות היותה המפורסמת בזמרות האופרה . במיוחד השביע 
אותה מרורים איל - הספנות אונסיס , שהוליך אותה שולל באהבתו המפוקפקת , 
אך לאמיתו של דבר ראה בה עוד דרך להאדיר את מעמדו . השנייה היתה " לה 
קאלאס " , הפרימדונה הגדולה , הזוהרת , הקפריזית וחמת - המזג . החיים של 
השתיים התנהלו במקביל . בסופו של דבר כמו נשברה לה - קאלאס ונותרה רק מריה 
האומללה , שפרשה לחיי בדידות קודרים בביתה בפאריס , ובו עשתה את שנות חייה 
האחרונות . במותה , ציוותה שאפרה יפוזר בימה של יוון , ולא יישאר ממנה 
זכר . נותרו רק הקלטותיה הגדולות והרבה תצלומים . סרטו של פלמר הוא קולאז 
מרתק של תיזות והוכחות לגבי צדדים שונים של חייה ואישיותה . יש בו שפע מדהים 
של תיעוד מצולם , שלה ושל אחרים , שאת חלקו לא ראינו עד כה . סרט אנושי 
ומרגש . מבחינה טכנית , איכות התמונה והצליל בקלטת האנגלית טובה . קפמאפרקהאופרה 
הישראלית עמדה להציג בשבוע שעבר את " הכלה המכורה " , האופרה העליזה והססגונית 
של סמטנה . ההפצצות דחו את הצגת - הבכורה . יש קלטת וידיאו מצוינת של האופרה 
( חברת " טופז " מגרמניה 211 ) , והיא מגיעה לארץ מדי פעם , לא ביבוא 
סדיר . זהו סרט צכי צבעוני שהופק בפראג ב1891 , עם המקהלה והתזמורת הפילהרמונית 
הצכית בניצוחו של זדנק קשלר . את הפתיחה לאופרה מנגנת התזמורת באכסדרת היכל 
הפילהרמונית , ומשם יוצאת המצלמה למסע על פני נופיה הקסומים של פראג , 
אחת הערים היפות באירופה . מן הפתיחה חוזרים הישר אל בימת האופרה , אל יריד 
כפרי וססגוני . מכאן ואילך מוצגת " הכלה המכורה " כהצגת - אופרה לכל דבר . 
בצוות הזמרים מיטב הזמרים הצכים , המרבים לשיר גם בבתי האופרה הגדולים 
במערב : גבריאלה בנצקובה , פטר דבורסקי , ריכארד נובאק , ואחרים . 231 
דקות , איכות תמונה , צבע וצליל , ברמה הגבוהה ביותר . ניתן לשמוע את 
ההקלטה הזאת , שמומלצת מאוד , גם בדיסקים . הצרה היא שגם הדיסקים , כמו 
הווידיאו , אינם מגיעים לכאן באורח סדיר . קופסת שלושה דיסקים של " סופראפון " 
מצכוסלובקיה , שסימונה 11903773 , במחיר - ביניים . הקלטה אנלוגית משובחת 
שהועברה למסטר דיגיטלי . בדיסק יחיד יש מבחר יפה מתוך הביצוע . גם הוא 
נמכר במחיר - ביניים , ומספרו 21460 11 . האופרה מושרת בשפת המקור , צכית . 
לפני הרבה שנים שמעתי את " הכלה המכורה " בעברית , בהפקת אחד מגלגוליה 
של האופרה בארץ . לדידי יכלו הזמרים לשיר בסינית , כי ממילא היו רוב הזמרים 
עולים חדשים ולא ניתן להבין מלה " עברית " אחת . באופרה הישראלית החדשה 
תושר הכלה " באנגלית , משום ששפתם של שניים מהזמרים הראשיים בהפקה העכשווית 
היא אנגלית . מי שמוכן לשמוע את " הכלה המכורה " בביצוע מעולה , עם זמרים 
נפלאים , אך בגרמנית , ייהנה משני הדיסקים של אי - אם - איי ( , במחיר 
מלא , 972947 ) . בניצוחו של רודולף קמפה , שרים פילר לורנגר , פריץ 
ונדרליך וגוטלוב פריק . הזמרה והנגינה קולחות כמו מעצמן , בהקלטה טובה . 
קפמאפרקבאוגוסט 9691 צילם במאי הטלוויזיה הבריטי כריסטופר ניפן חמישה מוסיקאים 
צעירים ומוכשרים מאוד , שהם גם חברים טובים . הם התכנסו לנגן בצוותא את 
חמישיית " הטרוטה " בקונצרט פומבי בלונדון . החמישה : דניאל ברנבוים 
( פסנתר ) , יצחק פרלמן ( כינור ) , פנחס צוקרמן ( ויולה ) , זקלין 
דו - פרה ( צלו ) וזובין מהטה ( קונטרבס ) . המנצח לורנס פוסטר התנדב 
לדפדף בתווים לברנבוים . שוברט היה בן 22 כשכתב את החמישיה המפורסמת שלו . 
חמישיית הנגנים היתה בעת הקונצרט וההסרטה בתחילת פריצתם המטאורית אל צמרת 
חיי המוסיקה בעולם . רובם בשנות העשרים שלהם . הסרט מלווה אותם בחזרות 
ובהכנות , ואחר - כך בקונצרט עצמו . הם מנגנים את החמישיה באווירה של להט - 
נעורים . מחייכים זה לזה , והחיוך פושט במיוחד למשמע הצלילים שמפיק המנצח 
הצעיר זובין מהטה כשהוא מנגן בקונטרבס . כינו אותם " המאפיה הישראלית " . 
חמישה מוסיקאים צעירים , מבריקים , שגדלו אל תוך עידן הטלוויזיה , ומתנהגים 
מול המצלמה בטבעיות ובחופשיות . הם גם אינם מסתירים את משובותיהם . הצופה 
בסרט כולו , שאורכו כ65 דקות , עשוי להתרשם בתחילתו שהוא עוסק בלהקת - 
קצב משנות הששים , של צעירים ארוכי - פיאות וחברותיהם בשמלות מיני קצרצרות . 
הם נועדו להיות כעבור שנים מעטות הצמרת של המוסיקה בעולם . קלטת - וידיאו 
של טלדק " , מיוצרת באנגליה . צליל היי - פיי , התמונה הצבעונית חדה וברורה . 
