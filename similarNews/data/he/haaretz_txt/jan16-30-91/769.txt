קופנהאגן ( מיוחד ל"הארץ " ) . לאחר יומיים של תוהו ובוהו במערכת הבנקאות 
הסובייטית , נותר לאזרחים רק יום אחד להמרת השטרות של 05 ו001 רובל , שתוקפם 
יפוג עם נעילת הבנקים היום . בפרלמנט של הרפובליקה הרוסית תבעו אתמול צירים 
ארכה של ארבעה ימים נוספים , אך ראש הממשלה , ואלנטין פבלוב , התנגד לכך 
באופן נחרץ מחשש כי הדבר יאפשר לספסרי השוק השחור להכשיל את המבצע , שמטרתו 
להביא לחיסול שליש מן המטבע המצויה במחזור . לדעת כלכלנים סובייטים , נמצאים 
במחזור בין 002 ל004 מיליארד רובלים מיותרים , כלומר כסף שהודפס ללא סחורות 
כנגדו . רק בשנה האחרונה הודפסו 52 מיליארד רובל כדי למלא תביעות להעלאת 
שכר , שהציגו עובדים במפעלים חיוניים . הבנקאות הסובייטית זועזעה מן הצו 
המוניטרי של הנשיא גורבצוב שפורסם ביום שני בערב , משום שלא קיבלה על כך 
התראה מראש . ההחלטה נשמרה בסוד , מחשש כי הדלפתה תכשיל את המבצע . הבנקים 
לא דאגו למלאי של שטרות , והאנשים שעמדו בתורים שעות ארוכות נאלצו לשוב 
כלעומת שבאו , לאחר נעילת דלתות הבנקים שכספם אזל . רבים החליטו להמתין 
כל הלילה עד לפתיחת דלתות הבנקים היום בבוקר . גם מערכת הטלפונים של בריה"ם 
נחסמה . מיד לאחר שידור הידיעה ביום שני בשעה 00 : 12 במהדורת החדשות " ורמיה " , 
החלו רבים בהסתערות נואשת על הטלפונים בניסיון להציל את כספם . ראש הממשלה 
פבלוב , שהיה שר הכספים בממשלת ריזקוב , הביע תקווה כי ההחלטה לבטל את 
תוקפם של השטרות תביא להקלת הלחץ בביקוש לסחורות . בתורים שהשתרכו ליד הבנקים 
התלוננו גמלאים על כך שההחלטה פגעה בחסכונות של חיים שלמים . אדם אחד רשאי 
להמיר אלף רובל בלבד , ובעלי חסכונות עו"ש רשאים למשוך מדי חודש רק 005 
רובל במשך ששת החודשים הבאים . ייתכן כי המרת הכספים תקרב את תהליך הפיכת 
הרובל למטבע בר המרה . החל מ1 בינואר 1991 , נערך כל סחר החוץ של בריה"ם 
במטבע קשה . לרובל שערים רבים : שער רגיל , שער לתיירים ושער ליצואנים 
וליבואנים . אזרחים זרים ( דיפלומטים , עיתונאים ונציגים מסחריים ) זוכים 
לשער הגרוע ביותר , הנמוך פי עשרה משערו השחור של הרובל שהוא 5181 רובל 
לדולר אחד . 
