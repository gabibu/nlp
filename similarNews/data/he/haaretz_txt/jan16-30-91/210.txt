בצה"ל הביעו אתמול אכזבה מהתנהגותו של חלק מהציבור בישראל , אשר בניגוד 
להודעת דובר צה"ל שבה נקראו התושבים להישאר בבתיהם , יצאו לרחובות , לבתי 
הקפה ולמרכולים . גורם צבאי בכיר אמר אמש כי " לא ייתכן שאנחנו מודיעים 
לאוכלוסייה להישאר בבית ולא לצאת , והם יוצאים כאילו לא קרה דבר . על האוכלוסייה 
להבין כי מדובר במשטר הג"א " . דובר משרד העבודה והרווחה הודיע כי כ%08 מעובדי 
המפעלים החיוניים , שנקראו אתמול בצו קולקטיווי להתייצב לעבודתם , הגיעו 
למפעלים . לדברי המפקח הכללי על כוח האדם בשעת חירום , אלי פז , היתה 
ההתייצבות בבתי חולים ובמפעלים חיוניים במיוחד גבוהה הרבה יותר , והגיעה 
ל%001 . הוא הוסיף כי שיעור ההתייצבות היה משביע רצון , וכי גם הורים לילדים 
הגיעו בבוקר למקום עבודתם . עם פרסום הצו לגיוס עובדים חיוניים במשק , עברו 
בתי החולים בירושלים למצב חירום . על - פי רשימות מוכנות מראש , הוזעקו 
אנשי הצוות הרפואי , עובדי המשק והתחזוקה מבתיהם . תוך זמן קצר נערכו בתי 
החולים לקליטת נפגעים , הוכשרו חדרי מיון זמניים ונפרש הציוד לשעת חירום . 
רק כ%01 מהנוסעים ביום רגיל השתמשו אתמול בתחבורה ציבורית , מרביתם מועסקים 
במפעלים חיוניים . בקווים רבים נעו אוטובוסים עם נוסעים בודדים , ולעתים 
אפילו ריקים . דובר אגד , דדי גולן , אמר כי הקואופרטיב צמצם את תדירות 
האוטובוסים בקווים השונים , והעמיד אותה על % 57 מהמקובל ביום רגיל . בנק 
ישראל הורה לבנקים לפתוח את סניפיהם ולשרת את לקוחותיהם כרגיל . מהסניפים 
נמסר כי מורגשת תנועת לקוחות חלשה . סניפי הדואר העניקו שירותים כבכל יום , 
אך הבורסה לניירות ערך לא פעלה . 
