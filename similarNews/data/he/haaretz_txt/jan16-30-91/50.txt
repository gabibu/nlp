ירדן ( ע"ר ) . מכוניות מלאות בפליטים מכוויית הגיעו אתמול לירדן , שעות 
ספורות בלבד לפני תום מועד האולטימטום של האו"ם . הנוסעים סיפרו כי אלה 
שנשארו מפחדים שמא ייהרגו במלחמה . עדי ראייה סיפרו כי זרם של מכוניות , 
אוטובוסים ומוניות עיראקיות בצבעי כתום - לבן , שבהן מאות משפחות עייפות , 
הגיעו אתמול לתחנת הגבול המדברית הירדנית רוויישד . על גגות המכוניות נערמו 
מזרונים , מקררים , שטיחים , ומזוודות . " כל מי שהחליט לעזוב , אמור 
להגיע הנה עוד היום " , אמר פהאדי מוחמד , שעזב את כוויית כדי להצטרף לאשתו 
ובתו ברבת - עמון . " רוב הירדנים שנשארו בכוויית עשו זאת משום שאין להם 
כסף , ואין להם לאן ללכת " , סיפר . מוחמד ונוסעים אחרים אישרו ידיעות קודמות 
כי עיראק הגבירה את ההכנות למלחמה בכוויית , סגרה גשרים , חפרה שוחות והגדילה 
את מספר מחסומי הדרכים . הכווייתים , לדבריהם , מפחדים עד מוות מפני מלחמה " , 
אך גם תולים בה תקוות גדולו לשחרור מידי הכובשים העיראקים " . הגבול המזרחי 
של ירדן הוא נתיב המילוט העיקרי מעיראק ומכוויית . דוברים של האו"ם אומרים 
כי 5 . 1 מיליון אנשים עשויים לנסות ולהימלט . ממשלת ירדן סגרה בשבוע שעבר 
את גבולה בפני כל האזרחים , להוציא אזרחים ירדניים או זרים היכולים להוכיח 
שממשלותיהם או ארגונים בין - לאומיים יממנו את טיסותיהם לארצותיהם . רוב 
מי שחצה אתמול את הגבול היה ירדני , אך גם מעט סורים ולבנונים בעלי אשרות - 
מעבר . נוסעים ברוויישד סיפרו , כי המשטרה הירדנית בגבול לא אפשרה את כניסתם 
של פליטים שאינם עונים על הדרישות . כמה מאות מצרים , סודאנים וסומאלים 
נשארו תקועים בעיראק , ליד הגבול הירדני . 
