ואשינגטון ( מיוחד ל"הארץ " ) . צבא עיראק וגייסות הכוח הרב - לאומי הניצבים 
מולו תיגברו את היערכותם ואת רמת הכוננות שלהם בימים האחרונים . הכוחות 
המזוינים של ארה"ב לא קיבלו עד כה הנחיות כלשהן לגבי מועד הפעולה צבאית נגד 
עיראק , אך הם מוכנים לפעולה כזו ברגע שיקבלו את הפקודה מהנשיא גורג בוש , 
המפקד העליון של הכוחות המזוינים ; כך מסר אתמול דובר מחלקת ההגנה פיט 
ויליאמס . דובר הפנטגון מסר שעיראק ממשיכה לתגבר את כוחותיה בחזית , וכי 
הגידול בהיערכות העיראקית נעשה בד - בבד עם תיגבור קו ההגנה של עיראק במערב 
החזית , מעבר לגבול עיראק - כוויית ולאורך הגבול שבין עיראק לסעודיה . 
הוא הוסיף כי הכוחות העיראקיים ערוכים במבנה הגנתי , אך הם מסוגלים לצאת 
למתקפה בהתרעה קצרת טווח . מספר החיילים העיראקים בכוויית ודרום עיראק נאמד 
בכ545 אלף . לפי הערכת הפנטגון , העביר עד כה צבא עיראק לזירה כ002 , 4 
טנקים , 008 , 2 נושאי גייסות משוריינים ו001 , 4 קני ארטילריה . ויליאמס 
אמר כי צבא ארה"ב אינו רואה כל אינדיקציה לכך שעיראק מתכוונת לסגת , " אלא 
להיפך , יש עלייה בכוחות שלהם " . קפידבינסך כל הכוחות האמריקאיים באזור 
המפרץ עומד עתה על 514 אלף איש , וסך כל הכוחות של יתר מדינות הקואליציה 
הרב - לאומית הוא כ562 אלף חייל . דובר הפנטגון דיווח כי כוחות ארה"ב במפרץ 
ממשיכים באימונים שיגרתיים , בהם אימונים אש חיה , וכי מטוסי ארה"ב קיימו 
כמה אימונים בהדמייה של קרבות אוויר בימים האחרונים . באימונים השתתפו גם 
מטוסים המוצבים על נושאות המטוסים של ארה"ב באזור . בסך הכל מחזיקה ארה"ב 
במפרץ הפרסי שש נושאות מטוסים . דובר הפנטגון סירב למסור פרטים מדויקים 
לגבי הכוננות של כוחות ארה"ב במפרץ , אך אמר כי הצבא " נוקט צעדי זהירות , 
מתחשב כיאות באקלים הנוכחי באזור ונוקט אמצעי התגוננות נאותים בציפייה למועד 
האחרון שקבעה מועצת הביטחון " . במועד כלשהו בימים הקרובים , אם לא תהיה 
התפתחות פוליטית של אחרי הרגע האחרון , ייצאו עשרות מפציצים אמריקאיים לגיחות 
מתמשכות , יום ולילה , על ריכוזים צבאיים עיראקיים בכוויית ועל מתקנים 
אסטרטגיים בדרום עיראק . משגרי הטילים של עיראק באזור המדבר המערבי , 
המאיימים על ישראל , יהיו בין המטרות הראשונות . כוחות קרקע מיוחדים עשויים 
לצאת לפשיטות עומק על מטרות אסטרטגיות בעומק עיראק , אך קרוב לוודאי שמפקדי 
הצבא האמריקאי יניחו למטוסי הקרב לקיים במלואה את משימת הריכוך מן האוויר . 
כל המומחים לענייני צבא בוואשינגטון משוכנעים שמתקפה אווירית כבדה ביותר 
אולי הכבדה והמרוכזת ביותר בהיסטוריה הצבאית העולמית תהיה הקדמה לכל מלחמה 
של כוחות קרקע נגד צבא עיראק , המחופר ומבוצר היטב בכוויית . ייתכן מאוד 
שמטוסים בריטיים וסעודיים יצטרפו לגיחות המרוכזות , אך הקושי לתאם בין טייסים 
מחילות אוויר שונים יגרום לכך שהמשימה תיפול כמעט רק על טייסי הכוח האווירי 
האמריקאי . קפידבינמול אלף המטוסים האמריקאיים , יוכל חיל האוויר העיראקי 
להפעיל לכל היותר 007 מטוסים , בהם כלי טייס מיושנים מסדרת המיג הסובייטית , 
שאינם מסוגלים לשרוד מול הטכנולוגיה ועוצמת האש של מטוסי הקרב המשוכללים 
מתוצרת ארה"ב . מטוסי המיראז אפ1 והמיג92 של עיראק יכולים להוות אתגר ממשי 
לצי האווירי של ארה"ב , אך אין כל ספק שהעליונות האווירית האמריקאית - בריטית 
היא בלתי - מעורערת , הן איכותית והן כמותית . מתקפה אווירית אמריקאית תתבסס , 
כנראה , תחילתה על מפציצים אסטרטגיים כבדים מסוג בי25 . לפי דיווחי התקשורת 
האמריקאית , המתבססים על מידע מפקידים בכירים בממסד הביטחוני בוואשינגטון , 
תחל מתקפה כזו בשעת לילה מאוחרת , כנראה בלילה בלי ירח . המטרה תהיה לנצל 
ככל האפשר את גורם ההפתעה ואת יכולתם הטכנולוגית העדיפה של כוחות ארה"ב לפעול 
בחשיכה . על הקרקע יסבול הכוח הרב - לאומי מנחיתות מספרית מסוימת , מול 
יותר מחצי מיליון החיילים העיראקיים המוצבים בכוויית ובדרום עיראק , אך 
יהנה מעליונות טכנולוגית מוחשית . חיילי הכוח הרב - לאומי , אמנם , אינם 
שבעי מלחמות ולמודי קרב כמו חלק מיריביהם העיראקיים , אך כולם חיילים מקצועיים . 
זאת , לעומת גייסות גדולים של לוחמים עיראקיים חסרי מיומנות ונטולי ציוד 
לחימה נאות . תשובתה הצפויה של עיראק למתקפה האווירית תהיה התקפת טילים , 
שמטרתה לגרום נזק וקורבנות רבים ככל האפשר . לעיראק יש כנראה מעל 002 טילים 
מארבעה סוגים , כולם מתוצרת סובייטית או פיתוח של טילים סובייטיים ( " פרוג " , 
" סקאד " , " אל - חוסיין " ו - " אל - עבאס " ) . ההערכה הרווחת בקרב 
הפרשנים לענייני צבא בארה"ב היא כי סדאם חוסיין יבקש לגרום למספר גדול ככל 
האפשר של אבידות בקרב הכוחות האמריקאיים כבר בשלב הראשון של הלחימה , משום 
שהוא סבור שדם אמריקאי רב ירתיע את צבא ארה"ב ויגרום לרתיעה אמריקאית מפני 
המשך הלחימה . 
