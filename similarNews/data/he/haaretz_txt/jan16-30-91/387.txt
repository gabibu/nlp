( עח"ח ) . עוצמת הטילים שנפלו אתמול על מטה חיל האוויר העיראקי בבגדאד 
היתה כה רבה , עד כי הדי הפיצוץ גרמו לגלי זעזוע אשר ניפצו חלונות ודחפו 
אותם פנימה ברדיוס של 8 ק"ם . הדי הפיצוץ ניפצו שלשום גם את החלונות הכפולים 
במלון אל - ראשיד המרוחק , ששימש מרכז צוות העיתונות הזרה . ארמון הנשיאות 
נפגע ביום חמישי ונהרס . שגריר בריה"ם בעיראק סיפר שראה את סדאם חוסיין 
בריא ושלם בבונקר מתחת לארמון . על כך מסר כתב הבי - בי - סי בבגדאד גון 
פינסטון , שהערים על הצנזור העיראקי ושידר את הידיעה ישירות משם , למרות 
פיקוח של אנשי ביטחון עיראקיים . כתב הבי - בי - סי מסר עוד , כי צילומי 
סדאם חוסיין המטייל בבגדאד , שהעיראקים שידרו בטלוויזיה היו חומר ארכיוני 
ולא תמונות מזמן המלחמה . עדי ראייה מסרו כי תושבים רבים לא העזו לצאת מהמקלטים 
אפילו בהפוגות שבין ההתקפות , ושהו בשני הימים הראשונים של המלחמה במקלטים . 
בחוצות בגדאד ניתן היה לראות בלילה פגזים נותבים של סוללות תותחי ן . ם . 
וטילי קרקע - אוויר . כתב רויטר בבגדאד דיווח , כי ביום חמישי בערב זעזע 
פיצוץ ענק את העיר ולהבות צהובות נראו בנמל התעופה , שנפגע גם בהתקפות קודמות . 
לא הגיע אישור רשמי לדיווחים אלה והעיראקים לא מדווחים על האתרים שנפגעו . 
תחנות הדלק בבגדאד נסגרו ומיד הורגשו שיבושים בתחבורה . שידורי רדיו בגדאד 
הופרעו ושובשו לעתים קרובות ופעם אחת נדמו השידורים לגמרי באמצע השמעת ההמנון 
הלאומי . בפרברי הבירה , בכביש לרמאדי , היתמרו ענני עשן שחור ממערך מאגרים 
של תזקיקי דלק של בית זיקוק מקומי . החרדה והפחד גברו לאחר שהגיעו ידיעות 
על התקפת הטילים העיראקית על ישראל . אשה נוצרית שאלה אם ישראל עעלולה לבצע 
פעולת תגמול . לאחר שנענתה בחיוב היא הצטלבה ופרצה בבכי . לא נמסרו מספרי 
אבדות בקרב תושבי העיר , אולם דווח , כי באחד מבתי המגורים ליד בניין מרכז 
התקשורת , נפצעו 22 בני אדם . מבנה התקשורת עצמו , על שפת נהר החידקל , 
נפגע מטיל שקדח חור ענק בקיר החיצוני וכנראה התפוצץ בתוך אולם הבקרה . רוב 
הפגיעות והנזקים במטרות מסוג זה נגרמו מטילי שיוט . רק לעתים רחוקות נראו 
מטוסי האמריקאים ובני בריתם אולם לפחות שלוש פעמים ראו כתבי חוץ טילי שיוט 
בגובה נמוך ובמהירות מתונה . אחד מהם נראה חולף מעל הכביש ליד מלון אל - 
ראשיד . עובדי המדינה לא הופיעו לעבוד במשרדי הממשלה על אף שנתבקשו לעשות 
זאת . למהומת הבריחה מן ההפצצות הצטרפו עשרות עיתונאים שהחליטו לעזוב את 
בגדאד לאחר גל ההפצצות השלישי . המחירים ששולמו לנסיעה למרחק של 007 ק"ם 
עד גבול ירדן האמירו עד ל000 , 3 דולר למכונית . לאחר מכן ירד המחיר ל000 , 
2 דולר . 
