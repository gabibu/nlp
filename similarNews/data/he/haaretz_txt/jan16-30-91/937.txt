שמונה מחשובי הרבנים בהתנחלויות בשטחים חתמו על איגרת לתושבים היהודים בשטחים , 
הקוראת לשחרורו המידי של הרב לוינגר , ומכנה את כליאתו של הרב מאחורי סוגר 
ובריח " מציאות מזעזעת " . " הייתכן כי נשלים עם העובדה שפעם אחר פעם מובל 
הרב לוינגר לכלא , וזאת בגלל העובדה שהוא מגן על חיי משפחתו , כפי שהיה 
בפעם הקודמת , או על כבודה של בתו שביזוה נוכרים ביום שבת קודש " , כותבים 
הרבנים . " כבוד השופט קבע כי לרב לוינגר יש הרשעות קודמות רבות שמונה 
במספר . כולנו יודעים מה הן אותן ההרשעות . כולן זכויות ולא חלילה הרשעות . 
זכויות של מאבק על הביטחון , ההתיישבות וזכות התפילה במערת המכפלה " , 
כותבים הרבנים . הרבנים החתומים על האיגרת הם : שלמה אבינר ( רב בית - 
אל א ) , זלמן מלמד ( רב בית - אל ב ) , מאיר האיתן ( רב איזורי שומרון ) 
, גדעון פרל ( רב אלון שבות ) , אליעזר ולדמן ( ראש ישיבת קרית - 
ארבע ) , יגאל קמינצקי ( רב חבל עזה ) , דב ליאור ( רב קרית - ארבע ) 
והרב דניאל שילה ( רב היישוב קדומים ) . 
