כשוסלי האץ , נער מהרובע וסט סייד המוזנח והשכוח של שיקגו , סיים בית - 
ספר תיכון לפני שנתיים , הוא חלם על לימוד אדריכלות בקולג , אבל לאמו 
לא היה הכסף הדרוש לכך . האפשרויות שעמדו בפניו היו עבודות מזדמנות , 
הידרדרות לרחוב או גיוס לצבא . הוא בחר בצבא . " הוא לא רצה ללכת " , אמרה 
אמו רודה , " אבל הוא חשב שאם יתגייס לצבא יוכל לשפר את מצבו , לעזור 
לי וללכת לאוניברסיטה " . עכשיו הוא חייל חי"ר בגבול כוויית , בקווי החזית 
של המלחמה במפרץ , אחד מ000 , 401 גברים ונשים שחורים , שעל פי הנתונים 
של הפנטגון , מונים קרוב ל%52 מהכוחות האמריקאיים באזור המפרץ , וכמעט 
% 03 מכוחות הצבא האמריקאי בכלל , על אף ששיעורם בקרב אוכלוסיית ארצות - 
הברית הוא רק % 21 . הנתונים הסטטיסטיים על מספר החיילים והחיילות השחורים 
במפרץ חיזקו מאגר עמוק של טינה בקרב שחורים מסוימים , החוששים כי הם ישלמו 
מחיר גבוה ללא כל פרופורציה במלחמה שרבים מהם אינם תומכים בה . המשאל האחרון 
של ניו - יורק טיימססי - בי - אס , שנערך ב7102 בינואר , העלה כי רק מחציתם 
של השחורים שהשתתפו במשאל תמכו במלחמה . מבין הלבנים התמיכה היתה ביחס של 
ארבעה לאחד . קפמאבינכמה שחורים המותחים ביקורת על המלחמה אומרים כי הם חשים 
מרירות על שבניהם ובנותיהם נשלחים למלחמה על ידי ממשל המגלה אטימות לבני 
קבוצות מיעוט . אחרים אומרים שבעיות כסמים ועבריינות במדינה חשובות יותר 
מאשר עיראק וכוויית , אך הן אינן זוכות לתשומת לב בגלל המלחמה . ויש ביניהם 
המתארגנים בלהט לקבוצות כדי לשכנע שחורים שלא להתגייס לצבא . אבל יש שחורים 
המוצאים מקור גאווה ועידוד בגנרל קולין פאוול , השחור הראשון המשמש כראש 
ראשי המטות המשולבים , ותחושתם כלפי המאמץ המלחמתי עומדת על רגשות חובה 
ונאמנות אם גם ללא התלהבות . פקידים בפנטגון מודים בשיעורם הגבוה של שחורים 
בצבא , אך אומרים שזו תוצאה מקרית של העובדה שזה הוא צבא מתנדבים . " איש 
אינו מכריח אותם להתגייס " , אמר כריסטופר זאן , עוזר שר ההגנה לענייני 
ניהול כוחות וכוח אדם . " הם לא קורבנות . הם אמריקאים פטריוטים בעלי 
נכונות " . אך בנגמין קוקס , נשיא ההתאחדות הארצית לקידום צבעוניים , אמר : 
" אומה זו חייבת להתבייש על שהטובים ביותר והמוכשרים ביותר מבני הנוער 
שלנו מתנדבים , לא משום שהם כל - כך אוהבים זאת , אלא משום שהאומה הזאת 
לא יכולה לספק להם מקומות עבודה " . במהלך שבוע של אירועי זיכרון לרגל יום 
הולדתו של מרטין לותר קינג , קרא בנו של הכומר שנרצח לשחורים שלא להשתתף 
במלחמה . בנאום שנשא בשיקגו בשבוע שעבר , אמר : " כל חייל שחור צריך 
לומר : אתם כולכם תעשו מה שאתם רוצים לעשות . אני לא הולך להילחם . זו 
לא המלחמה שלי " . יש בוויכוח הזה אירוניה כאובה . במשך תקופה ארוכה נאבקו 
שחורים על זכותם להשתתף במלחמות כחיילים כדי להוכיח את יכולתם ואת היותם 
אזרחים שווים . ב02 השנים האחרונות , מאז ריכוך ההגבלות וקווי ההפרדה 
הגזעיים , התנדבו שחורים רבים לצבא כדרך להיחלץ מעוני . בשל החלטה זו עליהם 
להתמודד כעת עם מלחמה . בשנות השלום מאז מלחמת וייטנאם וביטול גיוס החובה , 
עלה שיעור השחורים שהתגייסו פי שלושה על שיעור הלבנים . מומחים צבאיים , 
כמו גם שחורים רבים , מסכימים שאמנם הצבא אינו אוטופיה של יחסי גזעים , 
אך הוא מספק לשחורים סביבה שוויונית יותר מאשר כל סביבה אחרת בעולם האזרחי . 
אבל מבקרים אומרים שהצבא מנצל את התנאים הכלכליים שהופכים אותו לסיכוי היחיד 
לעבודה קבועה לשחורים לא מעטים . מומחים צבאיים אומרים כי בניגוד ללבנים 
המתגייסים לצבא , הנוטים להיות עניים יותר ובעלי השכלה נמוכה יותר ממקביליהם 
האזרחים הלבנים , רוב החיילים והחיילות השחורים הם בוגרי תיכון או גם בעלי 
השכלה גבוהה יותר , ממשפחות מעמד הפועלים והמעמד בינוני . " הכוחות המייצבים 
בקהילה שלנו נשאבים החוצה " , אמרה קטי פלואלן , מנהיגה בקבוצת המחאה הנקראת 
הארגון הארצי של אפריקאים - אמריקאים נגד התערבות ארצות - הברית במפרץ . 
אך כאמור , התחושות של אובדן וייאוש יכולות להיות מעורבות בהרגשת סיפוק 
על תפקידו של גנרל פאואל . " כל אימת שאני רואה אותו בטלוויזיה אני מרגיש 
גאווה " , אמר גיימס אקסום , חייל לשעבר בווייטנאם המתגורר כיום בשיקגו . 
" אני חש בטוח אתו שם . אני לא חושב שהוא ימהר בפזיזות לצאת לפעולה על 
הקרקע בידיעה שיש שחורים בקווי החזית . אני חש תחושה של עידוד כשאני יודע 
שיש אדם שחור שמנהל את העניינים " . 
