להתכונן לחידוש הפעילות גם במצב הנוכחי זהו המסר העיקרי של יו"ר מרכז הפועל 
יורם אוברקוביץ המשמש גם יו"ר הוועד האולימפי . ראשי הספורט ונציגי המרכזים 
יקיימו היום לפני הצהריים בתל אביב ישיבה ראשונה מאז החלה המלחמה במפרץ . 
אוברקוביץ אמר אמש ל"ספורט הארץ " כי צריך להכין את כל אגודות הספורט בארץ 
בכל הענפים לחידוש הפעילות . יש לאפשר להם תקופת הכנה של שבועיים - שלושה 
ולקבוע תאריך יעד לחידוש הפעילות . אוברקוביץ ביקש שלא להרחיב פרטים על ההצעות 
שיעלה היום בישיבה . בתשובה לשאלה כיצד יתקיימו משחקי כדורגל וכדורסל עם 
ההגבלות שכפתה מלחמת המפרץ , השיב כי יש לקיים אירועי ספורט בשעות לא מקובלות , 
כגון לפני הצהריים ובצהריים . דוגמה אחרת למקור להכנסות הביא אוברקוביץ 
מהחלטת איגוד הכדורסל לאפשר שידורים ישירים בטלוויזיה . לדעתו , גם על 
ההתאחדות לכדורגל ללכת בכיוון זה ובכך לאפשר לקבוצות לקבל סכומי כסף מפרסומות . 
שלשום החליטה ההתאחדות לכדורגל להמשיך את השבתת הפעילות לפחות עד יום א הקרוב . 
זו תהיה שבת שניה ברציפות שלא יתקיימו משחקי כדורגל . בהתייחסו להפסד הכספי 
של הקבוצות עקב השבתת הפעילות , אמר אוברקוביץ כי לא צריך לתלות התמוטטות 
כספית במצב הנוכחי . " יש לראות את הספורט בתמונה הכוללת ובפרופורציות 
הנכונות . קבוצה שתתמוטט כספית , זה לא בגלל שתי השבתות שלא שיחקו . היא 
היתה מתמוטטת בכל מקרה " , אמר אוברקוביץ . היבט נוסף שייבדק היום הוא ההיבט 
המשפטי בהקשר לחוזים ולהתחייבויות של האגודות עם שחקנים ומאמנים . 
