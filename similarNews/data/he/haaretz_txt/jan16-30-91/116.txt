בוקרשט ( ע"ר ) . אלפי נהגים רומנים חשו לתחנות הדלק , בגל של בהלת - 
קניות , לאחר שהממשלה הגבילה את מכירת הדלק , עקב המשבר במפרץ . קטטות 
נסערות , שהסתיימו במהלומות , פרצו בתחנות הדלק , שלידן התפתלו תורים 
לאורך כמה קילומטרים , תוך שעה לאחר הודעת הממשלה . בהודעה נאמר כי כל נהג 
רומני יהיה מעתה רשאי לקנות לא יותר מ04 ליטר של בנזין בחודש , במחיר הנוכחי 
של 51 ליי לליטר . נהג שירצה במנת דלק גדולה יותר יצטרך לשלם תמורתה מחיר 
כפול . ביום שלישי הופיע שר החוץ הרומני , אדריאן נאסטאסה , בשידור טלוויזיה , 
ותיאר את המצב במפרץ הפרסי כקריטי ביותר . בין היתר סיפר כי נתינים רומנים 
חוזרים למולדתם מישראל , מסוריה , מירדן ומאיחוד הנסיכויות הערביות . 
פועלים רומנים , המנסים לצאת מעיראק , נתקלים בקשיי תחבורה . 
