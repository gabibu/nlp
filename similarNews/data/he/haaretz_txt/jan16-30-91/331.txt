הסכנה הממשית של מתקפת טילים עיראקית תחלוף רק מחר בבוקר , כך מעריכים גורמים 
מערביים . אף שהקואליציה האנטי - עיראקית הצליחה להנחית מכה קשה על בסיסי 
הטילים העיראקיים , לא פסה כי במשך היום ינסו עדיין העיראקים לשגר טילים 
נוספים לעבר ישראל . הדיווחים האופטימיים שמסרה התקשורת האמריקאית בשעות 
הבוקר , עוררו בדרג המדיני בירושלים תקווה שסדאם חוסיין יחוסל או ייכנע 
כבר בתום השלב הראשון של המלחמה . אולם לקראת הצהרים התברר כי אין שום סימנים 
לכך . ראש הממשלה , יצחק שמיר , ושר החוץ , דוד לוי , שיגרו אתמול לארה"ב 
איחולי הצלחה ודברי הערכה לתוצאות המרשימות של השלב הראשון של מבצע " סופת 
המדבר " . באיגרת לנשיא בוש , מציין שמיר כי ישראל תומכת במדיניותו לכל אורך 
המשבר במפרץ . הוא מבטיח שישראל תמשיך במגעים הדוקים עמו בימים הבאים , 
ומביע תקווה שהשלבים הבאים של המבצע יהיו מוצלחים לא פחות מהשלב הראשון . 
לוי העביר לשגריר ארה"ב בישראל , ויליאם בראון , את רגשי התודה של ישראל 
על התיאום ההדדי ומערכת ההתייעצויות בין שתי המדינות . בשיחה עם השגריר הבריטי , 
מרק אליוט , הביע לוי את הערכתו למדיניות הנחושה של ראש הממשלה הבריטי , 
גון מייגור . לוי אמר כי בהתנהגותו הוכיח מייגור שהוא ממשיך ראוי לקודמיו 
וינסטון צרציל ומארגרט תאצר . קפידבינעוזר ראש אג"ם , תת - אלוף זאב לבנה , 
מעריך כי יעברו שעות רבות עד אשר יהיה בטוח כי אכן נפגעו משגרי הטילים . 
לדבריו , עיראק היא מדינה רחבת ידיים ומשגרי טילי קרקע - קרקע , אפילו 
בודדים , יכולים להסתתר בה . לדברי לבנה , מערכת הביטחון נקטה במקדם זהירות 
גבוה כיוון שהיו איומים רבים מצד העיראקים . מאחר שהפוטנציאל בנושא טילי 
קרקע - קרקע ותקיפות אוויר היה רב , לא היה מקום לסכן אוכלוסייה אזרחית 
באמצעות התקהלויות בערים הגדולות . בהתייחסו לכוננות בסוריה ובירדן אמר תת - 
אלוף לבנה כי אינו מבחין בשינויים מהותיים בגבולות אלה . לדבריו , צה"ל 
אינו מעריך שצפויה מתקפה סורית או ירדנית , מאחר שחלק מהכוחות הצבאיים של 
מדינות אלה שוהים בערב הסעודית . שגריר עיראק בבריסל , זיאד חאידאר , אמר 
בראיון לרדיו בלגיה , כי לארצו יש עדיין תוכניות לתקוף את ישראל תוך שימוש 
בנשק כימי . לדבריו , לא עשתה זאת רק עקב סיבות אסטרטגיות . לדבריו , 
מועד ההתקפה סודי , וארצו תפעיל נשק זה אם ארה"ב ובנות בריתה יפלשו לעיראק 
ולכוויית . 
