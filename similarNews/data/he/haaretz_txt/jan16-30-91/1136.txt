כ%08 מהתלמידים בבית הספר גורדון בצפון תל - אביב עזבו את העיר עם משפחותיהם . 
עובדה זו התבררה אתמול בביקור שערך בבית הספר מזכ"ל הסתדרות המורים , יצחק 
ולבר . מורות רבות בבית הספר הביעו באוזני ולבר התנגדות עזה לחידוש הלימודים 
בבית הספר או בבתי התלמידים ( כהנחיית משרד החינוך ) , נוכח המצב בתל - 
אביב , וביטאו חרדות עמוקות . גם חלק מהמורות עזבו את העיר , והגיעו אתמול 
לבית הספר רק עקב הנחיות משרד החינוך . אפרת סילברמן , מורה בכיתה ד שעברה 
להתגורר בקיבוץ מרחביה בצפון , אמרה : " אני מורה חרדה . אין לי מה לחפש 
בחזית . אני לא יכולה לעזור לאף אחד . תל - אביב היא היום אזור א על המפה . 
גם אנחנו בני - אדם . גם אנחנו חרדים . אני מאוד מתנגדת להצעה של משרד 
החינוך לקבץ ילדים בקבוצות קטנות , בבתים או בבית הספר . זה לא רלוונטי 
לאוכלוסיית תל - אביב . " הילדים אינם פה ובצדק . אני לא מוכנה לקחת על 
עצמי ללמד בבית אם ייפול שם טיל . הנחיות מטה החירום של משרד החינוך , 
מושפעות מהעובדה שהם בירושלים " . סילברמן סיפרה כי הצטרפה לצוות המורות 
בבית הספר בקיבוץ מרחביה וכי הגיעה לגורדון מצוידת במכתבים מטעם מנהלת בית 
הספר במרחביה ומטעם מזכירות הקיבוץ , לפיהם נוכחותה בבית הספר שם חיונית . 
גורדון הוא בית ספר על - אזורי ובו כיתות אט . תלמידיו מתגוררים בכל חלקי 
העיר וחלקם אף בערים סמוכות . המורות טענו כי ההנחיה ללמד את הילדים בקבוצות 
קטנות , בבית הספר או בבתים פרטיים , אינה ריאלית בגלל המרחק הרב בין בתי 
התלמידים . לאה שלף , מחנכת כתה ח , סיפרה כי היא מתקשרת לתלמידיה מאז 
החלה המלחמה . " לאט לאט , יותר ויותר ילדים נעלמים והמזכירות האלקטרוניות 
עונות לי . אני עצמי עברתי לזכרון - יעקב . עד יום ד האחרון הייתי בתל 
אביב , אבל הרחוב שלנו התרוקן . הבן שלי לומד בעירוני ד בתל - אביב . 
הוא הגיע ללימודים והתברר שמכתה של 63 תלמידים , הגיעו רק 21 ולא כולם גרים 
בתל - אביב . למחרת כבר לא היו לימודים סדירים " . מתי עוזר , מורה בכתה 
ד , עברה מתל - אביב להרצליה . לדבריה , נותרו בעיר רק 3 מתוך 23 ילדי 
כיתתה . היא טילפנה אליהם . " אחת היתה ילדה עיוורת שאמרה לי : שרק לא 
יפוצצו לנו את חדר הברייל בביה"ס " . שני ילדים אחרים ישנו כשטלפנתי , אחרי 
ליל נדודים . כל השאר , אני לא יודעת איפה הם בכלל " . מיה מנדל , מורה 
לאנגלית שעברה לחדרה עם משפחתה , טענה : " צריך להיות מתאבד כדי להישאר 
בתל - אביב . יש לי גוזל בבית שאני צריכה לברדס אותה בזמן אזעקה . תחושות 
החרדה שלי עצומות " . רונית רענן , מורה בכתה ה , אמרה כי אינה יכולה לשוב 
לעבודה כי המטפלת של בתה עזבה את העיר . המורות אמרו כי משרד החינוך לא נתן 
את הדעת בהיערכותו למעין אוניברסיטה פתוחה , לחשבון הטלפון התופח שלהן משיחותיהן 
עם התלמידים , ולהוצאות הנסיעה שיהיו לבתיהם . אחדות הציעו כי המורות ישלחו 
לילדים חומר הביתה בדואר וינחו אותם בטלפון . אחת טענה כי המורים הם הסקטור 
היחיד שיוכל להחזיר את ימי ההיעדרות מהעבודה , ללא קושי . " אני מתחייבת 
שאם יהיה שלום , אלמד כל החופש הגדול " , אמרה . טניה גרמנוב , מורה בכיתה 
א , סיפרה כי הורים שעזבו את תל - אביב התחננו בפניה בטלפון שתנחה אותם 
כיצד לקדם את הילדים בחומר הלימוד . בכיתתה נותרו רק 5 תלמידים מתוך 53 
4 טסו לחו"ל והשאר עזבו לערים אחרות . לדבריה , אמרו לה הורים כי אין 
בכוונתם להגיע לבית הספר כדי לקבל את דפי העבודה לילדים . קפידבינרק קומץ 
מורות ובראשן המנהלת , חוה גיל - הר , חייבו את חידוש הלימודים . המנהלת 
הודתה כי גם היא פוחדת וכי חרדותיהן של המורות מוצדקים , אולם הדגישה : 
" אנחנו בכל זאת צריכים לעזור לילדים . אנחנו חייבים . הם צריכים להתעסק 
במשהו כדי להפיג חרדות " . אתי לוי , מורה בחטיבת הביניים , טענה : " מהרגע 
שהודיעו שמחזירים את התלמידים ללימודים , נרגעתי . שמחתי שיש היום ישיבה . 
אנחנו הסקטור היחיד שיושב בבית . אנחנו צריכים לעשות את המקסימום שאפשר . 
אז נלך כל יום לבית אחר . אני משתגעת בבית " . בבית הספר בשיכון בבלי ( 
כיתות א - ו ) , אמרו מורות כי כמחצית התלמידים עזבו את השכונה . מורה 
שעברה לגור בעיר אחרת , סיפרה כי מכיתתה נותרו בשכונה רק שלושה ילדים . 
חרף היעדרותם של ילדים רבים וחרף העובדה שגם מורות אחדות עזבו את העיר , 
נערכו המנהלת , תרצה מני , והמורות במרץ רב לחידוש הלימודים במתכונת האוניברסיטה 
הפתוחה . המנהלת טענה כי כאשר בית הספר יתחיל לעבוד , ההורים וילדיהם יתחילו 
לחזור . הפסיכולוגית של בית הספר , רונית בלוך , ציינה כי יש להפיג את 
רגשות האשם של ילדי בית הספר שהוריהם עזבו את העיר . " הם חושבים שאולי 
כועסים עליהם . מרגישים דחויים . המטרה שלנו אינה להחזיר ילדים לכאן , 
אלא לדאוג לבריאותם הנפשית " . מזכ"ל הסתדרות המורים אמר שהקושי בחידוש הלימודים 
בולט בתל - אביב ובחיפה , עקב שיעור גבוה מאוד של היעדרות תלמידים וחלק 
מהמורות . 
