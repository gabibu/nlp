המלחמה הבאה תתנהל כנראה על מסכי הטלוויזיה וברשתות הרדיו , ושם ייקבעו 
התבוסה או הניצחון . ואמנם היא כבר מתנהלת כך , ואני רק תוהה אם מטח הטילים 
הראשון יהיה בכוחו לסכור את פיותיהם של הללו ששמו עצמם פרשנים לעת מצוא , 
והלהג ייפסק . מעולם לא צפינו בפרשנים רבים כל כך , המכבירים מלים ללא - 
סוף , עד שקשה מאוד לנווט ביניהם ולהגיע לאיזו מסקנה סבירה . זה גם יומם 
הגדול של הפסיכולוגים , שהפכו גם הם פרשנים רשמיים . עכשיו מתברר שנשימות 
עמוקות וממושכות יסירו מלבנו כל חרדה ופחד . למרות הביקורת והמחשבות השניות 
למשמע השידורים ברדיו שעליהם כבר כתב עמיתי יואל מרקוס אנו מחוברים אליהם 
כאל אינפוזיה . לרגעים קצבם של האירועים מתחרה בזה של השדרנים , אפילו 
של סי - אן - אן , אלופי הקצב המהיר , הרשת שכמו רכשה לעצמה מונופול על 
המלחמה . הטלוויזיה גם מעניקה לאירועים מעין אינטימיות , ולמרות שאנו מאוימים , 
מתרחש איזה תהליך של ריחוק וניכור כאשר אנו צופים במהדורות החדשות הרודפות 
זו את זו ומתחרות האחת באחרת . במירוץ המקומי הוכיח הערוץ השני יוזמה ותושייה , 
והוא מצליח להיות בן - תחרות הולם לערוץ הראשון . ראשית , השידורים בחצות 
מדי ערב של מהדורת החדשות של סי - אן - אן , שהפכו לחם - חוק לרבים מן הצופים , 
ולהיט מאין כמותו ; ועכשיו שידורי " הבוקר במפרץ " , המעידים שנסים משעל , 
העומד בראשו הערוץ השני , ניחן בחוש - ריח חדשותי מובהק . זו מהדורת חדשות 
מעולה , שלוקחים בה חלק פליטי ומגורשי הערוץ הראשון , והמפיקים שלה הם 
צבי גורן ומשעל עצמו . " הבוקר במפרץ " מבוסס על דיווחים נבחרים מרשתות 
טלוויזיה בעולם כולו , המביאות נקודות מבט שונות ויוצרות תמונה מעניינת 
ומגובשת . המגישה היא אורלי יניב , המיומנת והמקצועית שבין המגישות בטלוויזיה , 
שיש לה גם הופעה מצוינת , והפעם היא מוכיחה את עצמה בשידור ישיר . הפרשן 
הוא רון בן - ישי גם הוא בחירה מקצועית מוצלחת . בן - ישי אינו נתפס לדרת 
מיותרת , משרה אווירה עניינית , ומעל לכל מעורר אמון . גם בחירת הפרשנים 
היא עניינית ושקולה . אם כי אני מצדי הייתי מוותרת על הפסיכולוג בחבורה . 
הרוח התחרותית , שזכתה תודות למשעל לתנופה , הביאה את הערוץ הראשון לשדר 
מהדורת בוקר מיוחדת משלו . מתברר שאריה מקל עשה כל שביכולתו להתנכל לשידורי 
" בוקר טוב ישראל " ולחבל בהם , ורק עכשיו נאלץ להסכים בלית ברירה לשידור 
זה . ואני רק מקווה שיבלע את הכובע שלו . המהדורה של הערוץ הראשון אינה 
שונה בסגנונה ובאופייה ממהדורות החדשות האחרות שמספקים לנו , שעד ליום שלישי 
בערב ניסו שם לשוות לדברים אווירה של עסקים כרגיל . בעצם , מהדורת " מבט " 
ניצלת בזכותם של אהוד יערי האינטליגנטי , המיומן והמעודכן שבין הכתבים , 
יאיר שטרן המדווח מוואשינגטון בחריצות רבה , וגם הוא איש מקצוע מעולה ללא 
התחכמויות , והכתב הצבאי משה שלונסקי , קורקטי ושקט כרגיל . אחד הכשלונות 
החמורים של מחלקת החדשות הוא לצערי עמנואל הלפרין ככתב מדיני , המפגין אוזלת - 
יד ורפיון מתמשך . הלפרין , אינטליגנטי ואינטלקטואל תופעה נדירה בטלוויזיה 
אינו בנוי לשמש כריפורטר , ונראה כמי שהתפקיד נכפה עליו , והוא עצמו 
היה מבכר להגיש תוכניות של סרטי קולנוע , לשבת באולפן בנחת , ולא להסתובב 
ברחובות הקרים של ירושלים במרדף נואש אחר מידע . כך קרה , שבביקורו החשוב 
של תת - שר החוץ האמריקאי , לורנס איגלברגר בירושלים דיווח הלפרין במהדורת 
" מבט " , שאין הוא יכול לא לצלם , לא לדווח , ולא לראיין את איגלברגר . 
הוא לא הצליח לדלות ול שמץ אינפורמציה חשובה על השיחות שהתנהלו , ואלמלא 
צק העתים היינו עלולים לחשוב שיש כאן פארודיה על דיווח חדשותי . ואם מהדורת 
" מבט " עדיין מצליחה לדחוס חומר , ולעתים היא מוצלחת יותר או פחות , 
מהדורת חצות היא בגדר כישלון גמור שאיש אינו עושה דבר כדי לשנותו . לפנינו 
לעיסה מייגעת של כתבות מ"מבט " שעליה הופקדו שמעון טסלר ועמוס ארבל , קריינים 
שאין מתאימים פחות מהם למשימה זו . מתברר גם שאמנם ישנם פרשנים בשפע נדיר , 
אבל ישראל חסרה מסבירים . ראש הממשלה , יצחק שמיר , נעלם כליל מן הטלוויזיה 
והרדיו , וגם אינו מופיע בכנסת או נושא דבריו לאומה . לעומת זאת דבריו של 
הנשיא הרצוג ברדיו דווקא מצוינים , והוא כמו חזר לימיו הטובים . הרצוג 
יוצא גם נגד " התתגמדות וההתבזות של מדינות אירופה " , ובמיוחד צרפת . 
ואכן , כשהכל יסתיים יקיימו הצרפתים דיונים תרבותיים באולפנים , יכו על 
חטא , ויחפשו את האשמים . מבין המסבירים הרשמיים , היחיד שנוכחותו מורגשת 
הוא סגן שר החוץ , בנימין נתניהו . צפיתי בו בשידורי סי - אן - אן ביום 
שני בלילה , והוא היה ממש מצוין . ענייני , רהוט , ללא כל פאתוס , וגם 
ללא צחצוח חרבות . אבל היכן היא ההסברה הישראלית שאנו זקוקים לה כעת ? 
או אולי גם זו בפרופיל נמוך , מדויק יותר פרופיל מחוק . 
