" לא היתה בקשה פורמאלית לסיוע אמריקאי מצדה של ישראל " , כך אמר אמש שר 
האוצר , יצחק מודעי , ל"הארץ " . שר האוצר שוחח אתמול טלפונית עם מזכיר 
המדינה , גיימס בייקר . בין השאר הבהיר מודעי כי אין בכוונת ישראל לבקש 
רשמית סיוע מארה"ב , ובקשה כזאת לא תבוא עד לאחר המלחמה . מודעי איחל לבייקר 
הצלחה במלחמה , ובירך אותו על ההישגים שהושגו עד כה . ניכר מאמץ מצד השר 
ומקורביו להכחיש את הידיעות שפורסמו בתקשורת האמריקאית בדבר בקשת סיוע ישראלית 
בסכום של 31 מיליארד דולר . מודעי אמר כי בשיחתו בישראל עם תת מזכיר המדינה , 
לורנס איגלברגר , הוא השיב לשאלותיו בדבר צרכיה של ישראל והציג נתונים 
על היקף העלות של נזקים כלכליים כתוצאה מהמלחמה , המסתכמים להערכת שר האוצר 
ב3 מיליארד דולר . שר האוצר אף הציג בפני איגלברגר נתונים של עלות קליטתם 
בישראל של העולים , שבעשר השנים הבאות עשויה להסתכם ב05 מיליארד דולר . 
מודעי קיים אתמול בניו יורק שלוש פגישות ראשונות עם בעלי הון יהודיים ומשקיעים . 
השר סקר את צרכיה הדחופים של ישראל , לנוכח הנזקים הכלכליים שנגרמו לה 
כתוצאה מהמלחמה וקליטת העליה ההמונית מבריה"ם . שר האוצר שוחח עם נשיא מפעל 
הבונדס , מאיר רוזן , ותבע לקבוע סכום יעד של מיליארד וחצי דולר שייאספו 
השנה . השר דיבר אמש בפגישה אם ראשי המגבית היהודית המאוחדת . שר האוצר 
הבהיר כי בכוחות עצמה ישראל לא תהיה מסוגלת לעמוד במעמסה הפיננסית של קליטת 
יהודי רוסיה . הוא ביקש לעשות מאמץ עליון ולהגדיל את שיעור התרומות . מודעי 
ייצא מחר לסדרת פגישות בשיקאגו . נסיעתו המתוכננת ללוס - אנגלס בוטלה . 
נמסר כי השר הבטיח לראש הממשלה כי ישוב לישראל ביום רביעי הבא . 
