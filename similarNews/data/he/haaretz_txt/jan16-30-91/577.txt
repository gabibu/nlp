הצלחתם המפתיעה של טילי הפטריוט האמריקאיים ביירוט שמונה טילי סקאד עיראקיים 
בשמי סעודיה העלתה את רמת הציפיות ליירוטים מוצלחים גם על - ידי הסוללות 
של טילים מדגם זה שהוצבו בישראל . יש להבהיר , עם זאת , כי הטילים שיורטו 
בסעודיה הם מדגם שונה מאלה המשוגרים לעבר ישראל . בסעודיה יורטו טילי סקאד - 
בי , שהם איטיים יותר מטילי אל - חוסיין שנחתו על ישראל . הפטריוט מסוגל 
ליירט את הטיל המאיים בגבהים ובטווחים שונים , הכל בהתאם להחלטות שמבצע 
מחשב הסוללה המפקח על הוראות שיגור הטילים . המחשב מקבל החלטות אלה בתוך 
שברירי שנייה . המחשב הוא שקובע את סדרי העדיפויות בשיגור הטילים , ובהתאם 
לכך מפנה את טילי הפטריוט לעבר המטרות המתקרבות . סוללה אחת מסוגלת להעסיק 
כשמונה מטרות , ולכן התבצעו ניסיונות היירוט בגבהים שונים ובמרחקים שונים 
מן הסוללה המגנה . עקרונית , מסוגל הפטריוט ליירט טילים באליסטיים בטווח 
של כ07 ק"ם ובגובה העולה על 02 אלף רגל . במקרה כזה , גם אם יהיה הטיל 
מצויד בראש נפץ כימי , יתפזר החומר הכימי עד הגיעו לקרקע וסכנתו תקטן במידה 
רבה . טילי אל - חוסיין חודרים את האטמוספרה בדרכם אל הקרקע , תוך שהם צוברים 
מהירות גדולה מאוד כ5 עד 6 מאך . רק בשלב המעוף האחרון שלהם מאטים הטילים 
עד למהירות תת - קולית . לפטריוט מהירות של כ3 מאך ( פי שלושה ממהירות 
הקול ) . סיכוייו של טיל הפטריוט גדלים בשלב זה . קשה לאמוד את סיכויי 
הפגיעה של הפטריוט בטילים הבאליסטיים שישוגרו מעיראק . ההצלחות האחרונות 
בסעודיה מלמדות שייתכן והביצועים של הטילים עולים אף על אלה שצפה היצרן . 
יתרונן של הסוללות שהוצבו בישראל הוא בעובדה שהגזרה שאותה צריך המכ"ם לסרוק 
היא ידועה , משום שכיוון הגעת הטילים ידוע . כך גדלים הסיכויים לאתר את 
הטילים המאיימים ובהתאם לכך גם גדלים הסיכויים ליירטם . בחיל האוויר מדגישים 
כי אין לראות בסוללות טילי הפטריוט משום פתרון מלא לבעיית הטילים העיראקיים , 
אך אין ספק שיש בהם משום תוספת חשובה ליכולת ההגנה של ישראל . אתמול נודע 
כי בסך הכל יוצבו בישראל ארבע סוללות פטריוט . בנוסף לשתי הסוללות שהוצבו 
כבר שלשום , והן מבצעיות , מצפים שבקרוב מאוד תושלם הצבתן של עוד שתי סוללות 
שתהיינה מבצעיות אף הן . 
