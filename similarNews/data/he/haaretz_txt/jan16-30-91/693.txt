" שרה קונפורטי היא בחורה נמרצת , ציירת וגם בעלת תואר בכלכלה מהאוניברסיטה 
העברית . צירוף תכונות אלה עם אמונה שצריך בית לאמנות ואמנים , הביאו אותה 
לפתוח מקום ביפו , שהעניקה לו את השם " בית אמנות " . הכוונה להציג בו 
תערוכות , לדבר ולהעביר ביקורת על יצירות . אמני דור הביניים יוכלו לעשות 
זאת תמורת תשלום נאות . צוות קובע יבחר , ימיין ויבקר . בינתיים מדובר 
באנשים כמו רפי לביא , ציבי גבע , יורם מרוז ונוספים . הבית יהיה לתקוות 
בעליו מרכז לאמנים . ההודעה על שתיית קפה חינם נכונה לעכשיו , כשעדיין 
לא נבדקו מנהגי המקום וחשבונות סוף החודש . מבטיחים גם דינמיות , קונצרטים , 
ערבי - קריאה , מיצגים וסימפוסיונים בכל אחד בחודש . קונפורטי מקווה , 
שהאמנים הרבים שיבואו יהיו עיקר המבקרים ובעקבותיהם יבואו אמנים אחרים . 
היא גם מצהירה , שהשתתפות מינימלית בהוצאות המקום תידרש מכל אחד , אבל 
בינתיים זו הצהרה שאין לדעת מה ערכה ומחירה . קונפורטי מציירת על לוחות פרספקס 
גדולים , חלקם דמויי מראה . סוג אמנות זה , המכניס את הצופים לתמונה , 
היה נפוץ בשנות ה07 . ציוריה גדולי מידות ומגודלי דמויות , כך שמוטיב 
ההשתתפות של המסתכל במתרחש אינו פועל . במריחות מכחול עבות ובאקספרסיוויות 
היא מתארת זוגות במצבים לא ברורים : משהו בין ריקוד לקריסה , בין משגל 
למאבק . ברור שאין כאן שמחת חיים , אלא כוונות שמעבר למה שקולטת העין . 
בין אם בית האמנות של שרה קונפורטי יקדם את יצירותיה בלבד , או גם את אלו 
שיתדפקו על דלתה , הצהרת הכוונות שלה היא גדולה כמו ציוריה לפחות . 
