ואשינגטון ( מיוחד ל"הארץ " ) . הממסד הביטחוני האמריקאי הופתע מאוד מעמידות 
המנגנון הצבאי העיראקי , מיכולת הספיגה שלו , ומיכולתו לספק גיבוי מבצעי 
ולוגיסטי ליחידותיו בשטח . גם שרידותה של מערכת התקשורת , שחלק גדול ממנה 
תת - קרקעי , והתושיה שמגלים המהנדסים העיראקים הפתיעו וממשיכים להפתיע 
את האמריקאים . דברים אלה אמר ל"הארץ " פקיד בכיר בממסד הבטחוני של ארה"ב . 
הפקיד האמריקאי הבכיר אמר שהמנגנון הביטחוני בארה"ב ידע מראש כי הצבא העיראקי 
ערוך לספוג מכות צבאיות קשות , וכי העיראקים נוקטים דוקטרינה סובייטית של 
הצבת מערכות גיבוי רבות ומגוונות , אך היקפן של מערכות הגיבוי לא נצפה מראש . 
לדברי הפקיד , שיגור טילי הסקאד אל ישראל וסעודיה מלמד דברים חשובים על 
יכולת התפקוד של צבא עיראק : השיגור הסימולטאני של טילים לעבר סעודיה וישראל 
מצריך תיאום ויכולת שליטה מרכזית על המשגרים המופנים אל שתי המדינות . נקודות 
אחרות שהזכיר הפקיד היו יכולתה של עיראק להמשיך זמן רב בשיגורים אקראיים 
של טילים , והדיוק היחסי של הטילים ששוגרו . לדבריו , איש בוואשינגטון 
לא העריך שהטילים המשופרים , כמו אלה שעיראק משגרת לישראל , ידייקו ויפגעו 
במקבץ צפוף כל כך . בכתבת תחקיר שפורסמה אתמול ב"ואשינגטון פוסט " נכתב 
כי חרף המספר העצום של גיחות הפצצה על מטרות בעיראק ובכוויית , חלקים גדולים 
של מכונת המלחמה העיראקית עדיין מתפקדים , וכלל לא נפגעו באורח ממשי . הכתבה 
המעמיקה , פרי עטו של בוב וודוורד , מומחה למודיעין וביטחון לאומי , מציינת 
ומדגישה ידיעות והערכות שונות הרווחות בוואשינגטון בשבוע האחרון , כי המתקפה 
האווירית הגדולה והמרוכזת ביותר בהיסטוריה טרם גרמה לקריסת הצבא העיראקי . 
פקידים בפנטגון , שהתייחסו אתמול לדברים , הזכירו כי מדובר במתקפה אווירית 
המתנהלת על - פי תוכנית שהותוותה מראש , והיא עדיין לא הסתיימה . הפקידים , 
שהכחישו כמה מהנתונים שפרסם וודוורד , הצביעו על שורת הישגים מובהקים שכבר 
הושגו במתקפה האווירית ובראשם השגת עליונות אווירית במרחב האווירי של עיראק 
וכוויית . פקיד בכיר בממסד הבטחוני האמריקאי אמר ל"הארץ " כי יש לזכור 
שמדובר במספר עצום של מטרות בודדות , שנקבעו כיעדי הפצצה : מעל 02 אלף 
מטרות אסטרטגיות וטקטיות . הפקיד אמר שהבעיה העיקרית היא ביכולתם של המהנדסים 
העיראקיים להשמיש מחדש את המטרות הפגועות , למצוא להן חלופות מתוכננות או 
מזדמנות , ולנקוט יוזמות הסחה . קפידבינה"ואשינגטון פוסט " הביא אתמול 
נתונים שנמסרו , לדבריו , בשלושת הימים האחרונים בתדריכים סגורים לצמרת 
הממשל : כ%56 ממשדות התעופה של עיראק עדיין מתפקדים , אף שבשבוע שעבר הודיע 
הפנטגון כי כולם נוטרלו , בין אם עקב הפצצת מסלולוי ההמראה , או בגלל העליונות 
האווירית של כוחות הברית , המרתקת את מטוסי עיראק לקרקע . כמעט כל מערכת 
המכ"ם של עיראק נוטרלה בימים הראשונים של ההתקפה האווירית , אך כ%02 ממנה 
שבו לפעול , באמצעות מתקני מכ"ם נייידים שהיו באחסון עד כה . על - פי מידע 
מיום ששי שעבר , רק שמונה מבין 03 משגרי ה"סקאד " הנייחים של עיראק ניזוקו 
במידה כזו שיצאו מכלל פעולה . מפקדי הצבא האמריקאי סבורים שחלק מהמשגרים 
הניידים הושמדו , אך עד כה לא הוצגו כל ראיות מוצקות להשמדת אפילו משגר 
נייד אחד . סדאם חוסיין הצליח לקיים תקשורת שוטפת עם כוחותיו בשטח , באמצעות 
מערכת מתוחכמת של עמדות פיקוד , שכמה מהן ניידות , המחוברות לאנטנות מרוחקות 
מהעמדות עצמן , כדי להקשות על איתור עמדות הפיקוד . הפגיעות בעמדות פיקוד 
ובמערכות תקשורת של הצבא העיראקי גרמו לצמצום נפח התקשורת של סדאם , אך 
לא שיתקו את רשת הקשר הצבאית של עיראק . בחזית הלחימה עצמה , בתוך כוויית , 
הטמינו העיראקים קווי תקשורת במעבה האדמה , כדי להסוותם ולהגן עליהם מפני 
הפצצות מהאוויר . יכולתה של עיראק לייצר נשק גרעיני חוסלה אמנם , אך בתחום 
הייצור של נשק כימי וביולוגי , חוסלה רק מחצית מיכולתה . מרבית קווי האספקה 
של הצבא העיראקי לא נפגעו עד כה . אספקת מזון ותחמושת עדיין מגיעה לכוחות 
בחזית . עם זאת , מפקדי המבצע האווירי אמרו במפורש שעורקי האספקה הצבאיים 
אל החזית עדיין לא הוגדרו כמטרה ראשית , אלא כמטרה משנית בלבד . העיראקים 
הפגינו כישורים לא צפויים בתיקון ושיפוץ מסלולי ההמראה ב66 שדות התעופה העיקריים 
שלהם , שרובם הגדול הוצאו זמנית מכלל פעולה במהלך המתקפה האווירית . על - 
פי ההערכה נותרו בעיראק 006 מטוסים , לאחר ש62 הושמדו בקרבות אוויר , לפחות 
32 הושמדו על הקרקע , ולפחות 96 מצאו מפלט באיראן . רוב המטוסים מסתתרים 
בבונקרים מבוצרים בשכבות עבות של בטון ופלדה ; רק פצצות מונחות לייזר , 
הפוגעות ישירות בנקודה רגישה של הבונקר , יכולות להרוס את מטוס המסתתר 
בתוכו . רוב תותחי הנ"ם של עיראק לא נפגעו עד כה בהפצצות מהאוויר . תותחי 
הנ"ם כבר הצליחו להפיל כמה מטוסים של בנות הברית . 11 מ21 המפעלים הפטרוכימיים 
העיקריים של עיראק , ובהם שלושה בתי זיקוק , נפגעו פגיעות בינוניות , 
ולא ברור אם יצאו מכלל פעולה . יכולתה של עיראק לייצר חשמל בתחנות כוח שותקה . 
עתה מסתמכים העיראקים על גנראטורים . רק כמה עשרות מ008 הטנקים של " משמר 
הרפובליקה " , יחידת העילית של עיראק , הושמדו עד כה . קפידבינפרשנים צבאיים 
בוואשינגטון אמרו אתמול כי כתבת התחקיר של ה"פוסט " מצביעה רק על " מחצית 
הכוס הריקה " של מבצע ההפצצה האווירית עד כה , אך יש להצביע גם על המחצית 
המלאה ואולי זו הרבה יותר ממחצית . לדוגמה , אם רק % 02 מיכולת המכ"ם של 
עיראק מתפקדת , הרי שאפשר לבצע מעט מאוד עם יכולת מכ"ם כה מוגבלת . דוגמה 
אחרת : בצד העובדה שכבישים עיקריים לא הושמדו עד כה , הרי שכל מסילות הברזל 
בעיראק הוצאו מכלל פעולה . הפרשנים הצבאיים מציינים בייחוד את כושר ההתאוששות 
שמגלים המהנדסים והצוותים הטכניים של הצבא העיראקי . מכך אפשר לעמוד על 
רמה גבוהה של תושייה ותחכום במערך הטכני של עיראק ; על רמת מוטיוואציה גבוהה 
בקרב העילית של הצבא העיראקי ; והדבר מאשש במידת מה את ההנחה שעיראק נוקטת 
אסטרטגיה מתואמת ומתוכננת של ספיגה בשלב ההפצצות מהאוויר , כדי לשמור את 
יכולת הלחימה הפעילה לקרבות היבשה . קפידבינעיראק משתמשת בדחלילים מתוכחמים , 
דמויי משגרי " סקאד " , הפולטים חום כשהם נפגעים מהפצצה אווירית , בדומה 
לתגובה של משגר אמיתי . זו אחת הסיבות העיקריות לכך שחיל האוויר האמריקאי 
טעה בהערכת הפגיעות במשגרי הטילים העיראקיים עד כה כך הוברר בימים האחרונים 
בפנטגון . 
