הרשימה של חברי המועצה לערוץ השני , שאמור להביא היום השר רוני מילוא לממשלה , 
עדיין חסויה . מילוא מחזיק את הקלפים קרוב לחזה . בחודשים שחלפו מאז הוקמה 
הממשלה והוא מונה לאחראי על שידורי הערוץ מטעמו של ראש הממשלה , נמסר תמיד 
ממשרדו שנושא המועצה נמצא בטיפול . בישיבת ועדת קורפו , שם הבטיח להביא 
את שמות חברי המועצה לממשלה , אמר מילוא , כי נבחריו הם אנשים שיוכלו לתרום 
מהידע התרבותי והמקצועי שלהם , ואינם דווקא אנשים פוליטיים . לפי מעט השמות 
שדלפו בכל זאת , נראה שמילוא מחפש מתחת לפנס : כיו"ר הרשות מוצע כנראה 
אורי פורת , מנכ"ל רשות השידור לשעבר ( אם כי מועמדותו של פרוף יוסף גרוס , 
מומחה לדיני עבודה , עדיין לא ירדה מן הפרק ) ; הקריקטוריסט דוש ( ליכוד ) 
הוא חבר מליאת רשות השידור , וכמוהו גם יצחק קעטבי ( ליברלים ) ; דני 
בלוך ( מערך ) היה חבר הוועד המנהל של רשות השידור . במקריות מעניינת 
עומדים להיבחר בחודשים הקרובים גם החברים במוסדות הציבוריים של רשות השידור . 
נוסח החוק בקביעת חברי מליאת רשות השידור וחברי המועצה הציבורית של הערוץ 
השני , כמעט זהה . בשניהם יש לממשלה הכרעה כמעט בלעדית . חוק רשות השידור 
קובע כי הממשלה תמליץ בפני הנשיא על מינוי חברי המליאה , ואילו חוק הערוץ 
השני קובע כי הממשלה תמנה אותה לפי המלצת השר , " לאחר התייעצות עם הארגונים 
היציגים של הסופרים , המורים והאמנים בישראל , עם מוסדות ההשכלה הגבוהה 
והאקדמיה ללשון העברית ועם גופים ציבוריים שיש להם זיקה לענייני שידור " . 
הממשלה " תתייעץ " , נאמר , עם גופים אלה , אולם ההחלטה במי לבחור נתונה 
בידה . כמו כן קובע החוק כי בעת המינוי ישקף הרכב המועצה , במידת האפשר , 
את מגוון הדעות הרווחות בציבור . מה החשיבות הרבה שבמינוי המועצה ? המועצה 
היא הקובעת כללים בדבר ההליכים למתן זיכיון , לרבות עריכת מכרזים , דרכי 
הגשתן של ההצעות והטיפול בהן . המועצה מהווה ועדת מכרזים , ויו"ר המועצה 
יכהן כיו"ר ועדת המכרזים . רק עם תחילת תהליך זה אפשר לקוות שבתוך חודשים 
אחדים יוכנו ויוצאו המכרזים . כמה חודשים נוספים אף יידרשו להשלמת התהליך 
של מענה למכרזים והתארגנות הזוכים לשידור . במקרה הטוב מדובר בעוד שנה . 
על פי החוק יפעילו את הערוץ שלושה זכיינים פרטיים , כשכל חברה תשדר יומיים 
בשבוע . היום השביעי יהיה ברוטציה בין שלושת בעלי הזיכיונות . כל חברה 
בעלת זיכיון תפריש לטלוויזיה החינוכית זמן אוויר של עשרה אחוזים מדי יום . 
הבאת שמות חברי המועצה בפני הממשלה אינה כמובן סוף פסוק . בצד הצורך להפעיל 
שיקול דעת , אין הממשלה חייבת לאשר את הרשימה במקשה אחת . הממשלה היא גוף 
קואליציוני וייתכן בהחלט שלא כל השרים יהיו שבעי רצון מן הרשימה . המפלגות 
והסיעות השונות ירצו כל אחת את נציגה מעין השתקפות של מה שקורה בערוץ הראשון . 
אומר ח"ך אברהם פורז ( שינוי ) , מי שעתר לבג"ץ נגד מילוא ונגד ראש הממשלה , 
בדרישה לחייב את הממשלה למנות את המועצה בהקדם . " אפשר היה להקים מועצה 
לתפארת לערוץ השני . אני מקווה שאם מילוא יביא בפני הממשלה מומלצים לא - 
ראויים , הממשלה לא תאשר אותם " . כל עוד לא קמה הרשות , כפופים העובדים 
לשר . ברגע שהממשלה תמנה את המועצה , אזי יהיו הכל כפופים לה . העובדים 
שהועסקו בתקופת הביניים יהיו זכאים לעבור משירות המדינה לשירות הרשות . קפמאבינהמועצה 
בת 51 החברים נבחרת לקדנציה של ארבע שנים ותפקידיה הם להתוות את קווי הפעולה 
של הרשות ; לפקח על ביצוע השידורים בידי בעלי הזיכיונות ועל קיום השירותים 
שהם נותנים ; לדון בהצעת תקציב של הרשות ; למנות על פי המלצת המנהל את 
נציגי הרשות במועצת המנהלים של חברת החדשות ; לקבוע את לוח המשדרים העונתיים 
של בעלי הזיכיונות לפי הצעה שיגיש לה המנהל . היא גם ממנה על פי המלצת השר 
ובאישורו את מנכ"ל הרשות לתקופה של חמש שנים . 
