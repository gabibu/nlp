רונה בוועדת העבודה כי גילתה בכמה מושבים פועלים זרים ששוכנו ברפתות ובדירים . 
על רקע זה הודיע משרד הפנים כי כשיפוג תוקף אשרות השהייה של התאילנדים , 
ישונה מעמד אשרתם מ"מתנדב " ל"עובד זר " , והמושבניקים יצטרכו להשיג את 
כל ההיתרים הנדרשים ממעסיק המבקש להתיר לו להביא לארץ פועל זר . " אני לא 
מבינה מדוע מפלים אותנו לרעה מהקיבוצים " , זועמת פיין . " מדוע מי שמגיעים 
לקיבוצים מאירופה או מצפון - אמריקה נחשבים למתנדבים , ואילו מלוכסני - 
עיניים מאסיה אינם נחשבים לכאלה ? בעיני המתנגדים להעסקתם של עובדים זרים 
בישראל , המאבק הוא עקרוני . לדעת נמיר , כמו גם מנע , אם לא תיבלם התופעה 
כיום , היא תתפשט , וישראל תוצף בעובדים זרים . בעזרתם יכול המעסיק לאיים 
על העובדים הישראליים : אם לא יסכים לקצץ מרצונו בשכרו ובתנאיו הסוציאליים , 
יפוטר ויוחלף בפועל זר . " על כפות המאזניים " , מציינת נמיר , " מוטלות 
07 שנות הישגיו של העובד בישראל " . האמצעי המעשי היחיד לפי שעה לרשות המצדדים 
בצמצום העבודה הזרה היא פעולתם של פקחי שירות התעסוקה . מדובר בשלוש חוליות , 
שלושה עובדים בכל חוליה , שאליהם מצטרף בעת הצורך שוטר , שצריכות לפקח 
על כל העובדים הזרים והפועלים מהשטחים , ולאכוף את החוק על כל המעסיקים , 
קטנים כגדולים בכל הארץ ( בקרוב יוקמו עוד שלוש חוליות פיקוח ) . בנסיבות 
אלה אין עבודת הפיקוח יכולה להיות יעילה . מה עוד שמעסיקים רבים ועובדים 
זרים מתחכמים ללא הרף לרשויות . להלן כמה מקרים : קפמאלידכ04 תיירים מפולין 
הגיעו לפני כשנה למסע צליינות במקומות הקדושים , ולמחרת כניסתם לארץ נעלמו 
עקבותיהם . ביקורת של שירות התעסוקה גילתה כי בית - אריזה ליד אשדוד העסיק 
בלי היתר 54 פועלות פולניות בשכר של 052 דולר לחודש . למחרת הביקורת נעלמו 
הפועלות . ביקורת אחרת מצאה ארבעה פועלים מצילי במפעל בדימונה . בתוך שעה 
העבירם המתווך למקום אחר . כעבור חודשיים נמצאו במפעל אחר במרכז . חוליית 
פיקוח נוספת קראה בעיתון מודעת אבל על מותה של אשה אחת . הידיעה הוצלבה 
עם מידע שנאגר בשירות התעסוקה , והתברר כי לאשה , שהיתה נכה וחולה קשה , 
ניתן היתר להעסיק מטפלת צמודה מהפיליפינים . עם מותה היתה צריכה המטפלת 
לעזוב את הארץ , אך הביקורת מצאה כי הועסקה שלא כחוק על - ידי עורך - דין . 
אפילו מוסדות ציבור מנסים לעקוף או לכופף את החוק . שירות התעסוקה מסרב 
להאריך את היתרי העבודה של כ002 אחיות זרות בבית - החולים הדסה עין - כרם . 
זאת משום שבית - החולים לא המציא , לדברי מרגלית אילת , נספחים שיעידו 
כי האחיות זוכות לכל תנאי העבודה המקובלים בישראל . החשד הוא כי הקבלן - 
המתווך שמספק את כוח - האדם לבית - החולים משלם להן פחות משכר המינימום . 
רוב המידע על העסקת זרים שלא כדין מגיע לשירות התעסוקה מתלונות והלשנות של 
ישראלים . שתי עובדות מאור עקיבא שהועסקו בעבודות משק בית בקיסריה התלוננו 
אצל ראש המועצה , ובאמצעותו בשירות התעסוקה , כי פוטרו מעבודתן כדי לפנות 
מקום לשתי פיליפיניות . עם זאת , על אף המגבלות של כוח - אדם הגישו מפקחי 
שירות התעסוקה 002 , 4 תביעות נגד מעסיקים שהעסיקו פועלים זרים או עובדים 
מהשטחים בלי היתר . הקנסות שהוטלו הסתכמו במיליון וחצי שקלים , שמהם נגבו 
בפועל רק כ053 אלף שקלים . נגד מי שמסרב לשלם את חובו מוגשת תביעה לבית - 
משפט . כיום תלויות ועומדות 031 תביעות כאלה . בנוסף לכך מועבר המידע למשרד 
הפנים , כדי שיפתח בהליכי גירוש נגד העובד הזר . טוב מסר כי ב0991 נדרשו 
006 עובדים זרים לעזוב את ישראל . 003 יצאו את הארץ מרצונם או במימון מעסיקם . 
נגד 003 נוספים הוצאו צווי גירוש . 002 מהם נמלטו וממשיכים להתגורר בארץ ; 
רק 001 נתפסו וגורשו או ממתינים במעצר לביצוע הגירוש . במשרד הפנים מסבירים 
כי כדי לאכוף את החוק דרושה פעולה של המשטרה . המשטרה אינה יוזמת פעולות 
לאיתורם או לגירושם של מי שנמצאים בארץ שלא כחוק , והיא פועלת רק כשהיא 
מתבקשת לכך על - ידי משרד הפנים . טענת המשטרה היא כי אין לה די כוח - אדם 
ומוטלות עליה משימות חשובות יותר . כמו כן גדושים תיקי משרד הפנים בסיפורים 
מעניינים על כושר ההמצאה והתחבולנות של השוהים בישראל שלא כחוק . נישואים 
פיקטיוויים , גיור וזיוף דרכונים הם רק חלק מהשיטות הנקוטות בידי עובדים 
זרים , כדי למנוע את סילוקם מהארץ . הרמלך , מנכ"ל משרד הכלכלה , מקווה 
כי אפשר להתיר את הפקעת הביורוקרטית הפוגעת בתיאום בין משרד העבודה , 
שירות התעסוקה , הביטוח הלאומי , משרד הפנים והמשטרה ביישום המלצותיה 
של הוועדה שלו . היעילות תגבר כשתוקם יחידת הפיקוח המרכזית . תקצוב היחידה 
צריך לבוא מ"קרן עובדים זרים " , שתגבה קנסות ואגרות ותחלט ערבויות . הוועדה 
המליצה להטיל קנס חד - פעמי של 000 , 5 שקלים ( במקום 005 כיום ) על מי 
שמעסיק עובד זר בלי היתר , וקנס מתמשך של 000 , 2 שקלים לכל יום העסקתו . 
ועדת שרים לענייני תיאום ומינהל מיתנה את המלצות ועדת הרמלך וקבעה בישיבתה 
בנובמבר כי הקנס החד - פעמי יהיה רק 000 , 2 שקלים והקנס המתמשך 009 שקלים 
ליום . אך דומה שכל הכוונות לצמצום עבודתם של זרים בישראל מתנפצות מול המציאות 
במשק . איך אפשר לתבוע צמצום בשעה ששר השיכון דורש הרחבה ומתכנן הבאתם 
של עוד עשרות - אלפי פועלים זרים ? מעסיקים רבים מתלוננים כי ישראלים ועולים 
כאחד אינם מתלהבים מעבודה בתעשייה או בחקלאות . תעשיין של מפעל מתכת מאזור 
תל אביב , שביקש להישאר בעילום שם , סיפר כיצד פנה שוב ושוב ללשכות התעסוקה 
ופירסם מודעות על נכונותו לקלוט פועלים , ולא נענה . במלים אחרות , המשק 
הישראלי , בדומה למשקים של מדינות מתועשות ומפותחות אחרות במערב , נהפך 
למגנט המושך כוח - אדם זול מהעולם השלישי וממדינות מתפתחות . ספק אם צווים 
מנהליים , החלטות ממשלה , הצהרות של חברי - כנסת , פשיטות של מפקחים ואפילו 
גירוש עובדים יבטלו את כוחות השוק . כל עוד יהיו מעסיקים שירצו לקלוט 
כוח עבודה זול , וכל עוד יימצאו עובדים שיהיו מוכנים לעבוד בתנאים קשים , 
לא יהיה אפשר לעצור בעדם . 
