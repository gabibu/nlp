בכל התקופה של ירי הקטיושות על קריית - שמונה , שנמשכה חודשים ארוכים , 
לא אני ולא משפחתי עזבנו את העיר . המשכנו לגור בבית שלנו . יותר מזה 
אשתי היתה אז בחודשי הריון מתקדמים , וגם זה לא הניע אותנו לעזוב . זו 
לא היתה גבורה , אלא פשוט אהבת המקום , קשר לסביבה וחלק מציונות פשוטה . 
בהבנה מלאה . צריך להבין מה שעברו כאן התושבים מדובר בחודשים ארוכים של 
הפגזות רצופות של קטיושות , ולא שני טילים אלא עשרות , אם לא מאות . 
היו לילות שנפלו כאן עשרות טילי קטיושה בלילה . אנשים נהרגו , בתים נהרסו , 
אספקת המים והמזון שובשה , וצה"ל חילק מים במכליות ומזון ממטבחים ניידים 
כמו בימי מצור . נוצר מצב , שאחרי שבועות של הפגזות ילדים הגיעו למשברים 
נפשיים עמוקים . לא העיר ולא המדינה היו בנויות וערוכות לטפל באוכלוסייה 
במשבר שכזה , והדבר הטבעי ביותר היה שלאחר מאות קטיושות , יותר מעשרים 
הרוגים ועשרות פצועים , חלק ניכר מהאוכלוסייה עזב . מדובר בערך בשליש מהתושבים , 
כ000 , 5 נפש , שחיפשו מקלט זמני אצל קרובי משפחה במרכז הארץ . עכשיו מתגלה 
צביעותם של תושבים ממרכז הארץ , שמיהרו לבקר את הנטישה ההמונית של תושבי 
קריית - שמונה . אין להשוות בין מה שקרה בתל - אביב לבין מה שעבר על תושבי 
קריית - שמונה . תושבים לא ברחו מקריית - שמונה אחרי שני טילים . אותם אנשים , 
שמתחו ביקורת קטלנית על קריית - שמונה וכינו את אלה שנטשו בזמן ההפגזות 
" נמושות " , נהגו בעצמם כנמושות כאשר נפלו שני טילים , שלמרבה המזל לא 
גרמו לאבדות בנפש . הם חטפו שני טילים ואיבדו את הצפון . מה שמרגיז אותי 
כתושב המדינה , זה שדווקא האוכלוסייה החזקה של המדינה , החיה בתל - אביב , 
היא זו שנוטשת ראשונה , יורדת במטוסים לאילת ומתגוררת במלונות של חמישה 
כוכבים . לא , חס וחלילה . אף אחד לא שש על פגיעה עוינת כלשהי בישראל . 
הטילים שפגעו בתל - אביב פגעו גם בנו . מי כמונו מבין את המצוקה העוברת 
עכשיו על התושבים ; אבל אותה תקשורת שמצדיקה עכשיו את נטישת תל - אביב , 
גינתה לפני עשר שנים את נטישת קריית - שמונה . קראתי מאמר של יעל דיין , 
שבו היא מצדיקה את הנטישה ורואה בה פתרון מצוין שימנע מסדאם חוסיין להצליח 
במזימה לפגוע באוכלוסייה האזרחית במדינה . אם נמשיך בכיוון הרעיון שלה , 
נעזוב כולנו את המדינה ואז אף אחד לא ייפגע . הרי כל השנים מוכרים לנו 
שכל הארץ חזית , והנה זה התממש עכשיו . אז מה , כולם ינטשו ? מי יישאר 
כאן ? רק החלשים שאין באפשרותם לרכוש כרטיסי טיסה ללוס אנגלס ולפילדלפיה ? 
איני חושב כך . זו תופעה שצריכה להדאיג את כל מי שהארץ הזו חשובה לו . 
התופעה הזו , ולא משנה אם היא מתרחשת בתל - אביב או בקריית - שמונה , מוכיחה 
כי לאנשים אין מספיק שורשים במקומות יישובם . כך נוצר מצב אבסורדי , שאנשים 
אלה מנתקים עצמם ובורחים בהזדמנות הראשונה . מי שבורח מתל - אביב לאילת , 
יהיה גם הראשון לברוח לניו - יורק ולטורונטו . כך חושבים באמת הרבה תושבים 
ממרכז הארץ , שגודשים בימים אלה גם את קריית - שמונה . להערכתי , אוכלוסיית 
העיר הוכפלה כמעט מאז נפלו מטחי הטילים במרכז הארץ , ואין כמעט משפחה בקריית - 
שמונה שלא אירחה או מארחת משפחה של ידידים או קרובי משפחה מהמרכז . אבל 
לא צריך לשכוח , כי קריית - שמונה נמצאת עדיין על קו העימות וכי המחבלים 
טרם נואשו מניסיונותיהם לפגוע בנו . מעניין יהיה לראות , אם הנהירה הזו 
מהמרכז אלינו תימשך גם לאחר שתסתיים המלחמה במפרץ והחיים אצלנו יחזרו למסלולם , 
לרבות הבעיות בגבול הצפוני . אינני רוצה להיכנס לעורו של אף אחד . לא הייתי 
אומר גם להם את מה שאני אומר , אלמלא מתחו הם ביקורת בעבר על תושבי קריית - 
שמונה . אני חושב שאיבדנו את הפרופורציות במדינה . אם שני טילים , על 
כל המשמעות הקשה שלהם , מסוגלים לסגור את המדינה ולהוציא חלק ניכר מאוכלוסיית 
תל - אביב מהעיר , אז כנראה משהו לקוי בערכים הבסיסיים שלנו . אנחנו מוכנים 
לוותר על הייחוד הזה , שאותו לא חיפשנו ושבו לא רצינו . אנחנו משלמים ביוקר 
על ישיבתנו כאן בכל ימות השנה , ולא רק פעם ביובל . אנחנו חיים על הגבול 
עם סכנת החדירות , המרדפים וירי הקטיושות . מה שאצלנו הפך כמעט לשגרה , 
יהיה לתל - אביבים אנקדוטה בתולדות העיר . איני חושב שזה מה שיביא את תושבי 
מרכז הארץ לחיות כאן . מה שיביא אותם זו תעסוקה , ותעסוקה אין אצלנו מספיק . 
כל זמן שלא תהיה פריסת תעסוקה , גם לא תהיה פריסת אוכלוסייה , ומרכז הארץ 
ימשיך להיות אזור המגורים המבוקש והצפוף ביותר מכיוון שבו ישנו מצאי התעסוקה 
הגדול ביותר . תושבי קריית - שמונה שעזבו לא עשו זאת מסיבות ביטחוניות , 
אלא אך ורק בגלל המחסור בתעסוקה , שהביא כאן לשיעור שיא באבטלה של כ%02 . 
לעשות כל מה שצריך לעשות , להתנהג בצורה הרגילה , לפעול על - פי סדר יום 
רגיל , לחזור לחיים השגרתיים , ויחד עם זאת להיות ערוכים נפשית לכך שעלול 
ליפול טיל זה או אחר ולהשלים עם זה שנפילת טיל איננה סוף העולם . 
