בחצור הגלילית שני מרכזים מסחריים . הם הוקמו לפני קצת יותר משנתיים , 
ושניהם שוממים . רק מקצת החנויות פועלות . השאר חסומות בסורגי פלדה ונעולות 
בבריחים עבים . חרף המאמצים הרבים , והשינויים שעברה העיירה במרוצת השנים , 
היא עדיין נאבקת נואשות להיחלץ ממעגל מצוקה בן ארבעים שנה . דו"ח המוסד 
לביטוח לאומי , שפורסם לפני כשבועיים , הצביע על העמקת העוני בארץ . נתוני 
לשכת הרווחה בחצור ממחישים את ממצאי הדו"ח בצורה מדכאת . יותר ויותר משפחות , 
גם אלה שעד לא מזמן קיימו את עצמן בכבוד , מצטרפות מדי חודש לרשימת נתמכי 
הלשכה . יורם כמיסה , סגן ראש המועצה מטעם המפד"ל והממונה על תיק הרווחה : 
" לפי הקריטריונים של הביטוח הלאומי לקביעת עוני , כלומר סכום ההכנסה 
החודשית , כמעט כל חצור הגלילית יכולה להיחשב מתחת לקו העוני " . ואכן , 
לפי חישובי הביטוח הלאומי , משפחה ענייה היא זו שההכנסה ליחיד בה מסתכמת 
בקצת יותר מ004 ש"ח . בחצור יש משפחות רבות , בנות ששה ועשרה ילדים , 
המשתכרות סכום כזה לנפש ופחות . המראה החיצוני של העיירה עלול להטעות . 
קירות הבתים , שטויחו ונצבעו מחדש במסגרת פרויקט שיקום השכונות , אינם 
מסגירים את המצוקה שמאחוריהם . ביתם של זיוה ורולנד אסוס , למשל , נראה 
יפה מבחוץ . בית צמוד לקרקע , שבעליו שיפץ אותו בעצמו . זמן לכך היה לו 
, בהיותו מובטל תקופה ארוכה , והמימון בא ממשכנתה נוחה נוחה לשעבר ליתר 
דיוק שקיבל כאשר הפרנסה היתה מצויה . היום מדובר בעול כבד מנשוא . לרולנד 
וזיוה ששה ילדים , השביעי בדרך . עוניים ניכר מיד עם הכניסה לבית פנימה . 
ריהוט מינימלי , שלושה חדרים קטנים , שתי מיטות בכל חדר וערימות מזרנים . 
בלילות הופכים המזרנים ליצועם של הילדים שעדיין לא זכו במיטה משלהם . חימום 
אין . עד לפני ימים אחדים אפילו שמיכות לא היו לכולם . ישיבה מקומית תרמה 
כמה שמיכות . השולחן הבודד ב"סלון " משמש לארוחות , להכנת שיעורי בית 
ולצפייה בטלוויזיה . משפחת אסוס מתקיימת מסכום של כ005 , 2 שקל בחודש . 
לפני זמן - מה חיו מסכום נמוך אף יותר . האב נאלץ להפסיק לעבוד כדי לטפל 
בבתו הנכה , שרגלה נקטעה בשל מום מלידה . יום - יום נאלץ לנסוע איתה לטיפולים 
ועול הפרנסה נפל כולו על האם . ואם לא היה די בצרות , פקד את המשפחה אסון 
נוסף בת אחרת חלתה בסרטן . גידול התגלה בראשה . לאחר בטלה מאונס במשך כארבע 
שנים מצא רולנד בן ה73 עבודה באולם חתונות מקומי . " מה שאני מרוויח לא 
מספיק אפילו לכסות את המינוס בבנק . יש לנו חוב בבנק של 000 , 5 שקל וצקים 
חזרו " . זיוה : " גם במכולת הצטבר חוב גדול . החנווני מסרב להמשיך למכור 
לנו בהקפה . צימצמתי למינימום כל דבר . בשר קונים אחת לשבועיים , לשבת . 
קונים רק לחם , וגם זה בכמות קטנה יותר , ומצרכי חלב לא יקרים . באחרונה 
נותק הטלפון בשל אי - תשלום חוב . במשך שלוש שנים לא היינו מחוברים לרשת 
החשמל כי לא יכולנו לשלם לחברה " . שלומי בן העשר לא זוכר מתי קנו לו נעליים 
חדשות . אין לו בבית ספרים או משחקים והוא לא יודע מה זו אנציקלופדיה . 
שלושה מילדי המשפחה זוכים לארוחה חמה אחת ביום , ומכינים שיעורי בית בתנאים 
נוחים יותר במועדוניות שהוקמו ביישוב . " בשביל לשקם נרקומן מוציאים 000 , 
01 דולר " , אומר רולנד במרירות , " אבל לא מוצאים כמה אלפי שקלים לעזור 
למשפחות במצבנו . אנחנו לא מקבלים סיוע מוגדל בשביל הוצאות הטיפול בשתי 
ילדות חולות . בסוף יצטרכו להוציא עשרות אלפי דולרים כדי לשקם נרקומנים 
ממשפחות כמו שלנו " . לא במקרה הוא מזכיר את הנרקומנים . סמים הם בעייתה 
העיקרית של חצור הגלילית . מאז מלחמת לבנון ופתיחת " הגדר הטובה " הוצפה 
העיירה בסמים והיתה לאחד ממוקדי הפצתם . כמה מסוחרי הסמים הכבדים בארץ גרים 
בחצור . חלקם מרצים עונשי מאסר . באחרונה הוקמה ועדה ציבורית בעיירה , 
שמתפקידה להיאבק במכת הסמים . ההערכה היא שיש בחצור כ001 צרכנים קבועים 
של סמים , חלקם קטינים , ובהם כ04 נרקומנים וסוחרים . מספר גדול ביישוב 
שאינו מונה יותר מ004 , 7 נפש . וכאן אולי המקום לציין שמאז הקמתה עברו 
בחצור הגלילית 54 אלף תושבים , והעובדה שלא נשארו במקום מדברת בעד עצמה . 
קפמאבינמצבה של משפחת אסוס כמעט נפלא , בהשוואה למזל עמר , אלמנה בת 45 
ואם ל21 ילדים , ששמונה מהם עדיין סמוכים על שולחנה . מזל גרה ב"שיכון " . 
תוצאות פרויקט שיקום השכונות לא ניכרות כאן כלל . ההזנחה והזוהמה שולטים 
בכל פינה . ריח חריף מקדם את פני הנכנסים לבניין . בכניסה אין אור , כל 
הנורות מנופצות . הרצפה לא ראתה מטאטא זה חודשים . הטיח מתקלף מהקירות . 
קופסה עם כיכרות לחם יבש מונחת בפתח דירתה של מזל , בקומה השנייה , והדירה 
עצמה נראית כמחסן של סמרטוטים וגרוטאות . קשה להבין איך מצטופפות כאן תשע 
נפשות , ועד לא מזמן 41 . בעלה של מזל , שהתאלמנה לא מכבר , עבד 22 
שנה כגנן בקיבוץ אילת - השחר הסמוך . כשפוטר , קיבל שבץ ומת . גם כשהיה 
בחיים ועבד היתה המשפחה שרויה במצוקה קשה . " אבל חיינו איכשהו בכבוד " , 
אומרת מזל . לאחר מותו הידרדרה המשפחה עמוק אל מתחת לקו העוני . מזל , 
אשה חולנית ועיוורת בעינה האחת , מתקיימת מקיצבת הביטוח הלאומי . קיצבת 
ילדים היא מקבלת רק על הילדים שמתחת לגיל 81 . האחרים מובטלים . בבית אין 
תנור חימום . היא לא זכאית לקבל תנור מהלשכה משום שאיננה קשישה . " אין 
סעיף בתקציב המאפשר לסייע לה בעניין זה " , אומר כמיסה . לשכת הרווחה מפנה 
את הנזקקים למוסדות תורניים ביישוב , ואלה תורמים שמיכות ומסייעים גם בכסף . 
בשנה האחרונה , אומר יורם כמיסה , העביר משרד הפנים , באמצעות המועצה , 
כ008 אלף שקל למוסדות חרדיים בעיירה כתקציבים ייחודיים . למעשה , לצד 
מצוקת העוני הגוברת , ניכר גידול מדהים במספר המוסדות התורניים בחצור הגלילית . 
אלה צמחו כפטריות אחרי הגשם בעקבות הקמת קריית חסידי גור בעיירה , לפני 
כ51 שנה . היום מונה האוכלוסייה החרדית כ051 משפחות . בגלל מיקומה הטופוגרפי 
של הקריה החסידית על גבעה בצפון היישוב השתגרה בחצור הבחנה בין אלה ש"למעלה " 
לבין אלה ש"למטה " . תרתי משמע . פה ושם נשמעות טענות מסוג : " ההם למעלה , 
שרוצים להשתלט עלינו " . " אין לנו כוונות השתלטות " , הגיב על כך יוסי 
ביננפלד , לשעבר מנהל ישיבת " שפתי צדיק " והיום ממלא - מקום ראש המועצה , 
בראיון עיתונאי . " אנחנו בסך - הכל % 51 מכלל האוכלוסייה , איך נשתלט 
ובשביל מה ? הכל שטויות , מה שחשוב הוא לפתח את חצור " . עם כוונות או בלי 
כוונות , העובדה היא שבמהלך השנים הגדילו החרדים את כוחם הפוליטי בעיירה , 
והיו ללשון מאזניים שהכתיבה את מבנה הקואליציה ואת חלוקת עמדות - המפתח 
והתקציבים ברשות המקומית . כמיסה : " גם אצל החרדים יש בעיות מצוקה , 
אבל הם פותרים אותן בעצמם , באמצעות גמ"חים ועזרה הדדית . הם ממעטים לפנות 
ללשכת הרווחה " . כאיש המפד"ל , הוא כועס על ההעדפה הבולטת בתקציבים לחרדים 
מאז כניסת אריה דרעי לתפקידו כשר הפנים . כמיסה עצמו עומד , אגב , בראש 
" אורות הגליל " , המזוהה עם המפד"ל , שלפי תחקיר שערך מרדכי גילת מ"ידיעות 
אחרונות " זכה להקצבות כמוסד תורני בשעה ששימש למעשה כאולם חתונות . כמיסה 
טוען שזו עלילה . לדבריו לא זכה לאף פרוטה מהקצבות משרד הפנים . קפמאבינמחלונה 
של מזל עמר נראים היטב , על הגבעה בצפון , בתיה הנאים של הקריה החסידית , 
והווילות המטופחות של מושבת ראש - פנה בדרום . בתיה הצפוניים של המושבה 
גובלים כמעט בשיכוני - הרכבת של חצור הגלילית . המרחק בין היישובים הוא 
כמה מאות מטרים , אולם על התהום הפעורה ביניהם קשה לגשר . משך שנים סירבו 
תושבי ראש - פנה לשלוח את ילדיהם לבית - הספר בחצור , והעדיפו שייסעו לבית - 
ספר אזורי באחד מקיבוצי הסביבה . רק כשפרצה בבית - הספר הקיבוצי בעיית סמים 
קשה , התפשרו תושבי ראש - פנה על חצור . עם זאת הם קובלים על רמת הלימודים 
בעיירה . למרות שיפור מסוים שחל שם , עדיין נמוך שיעור מקבלי תעודות הבגרות 
מהממוצע הארצי . שיעור ההצלחה היה נמוך עוד יותר ללא התלמידים מהמושבה השכנה . 
בעבר נעשו מספר ניסיונות למזג את ראש - פנה וחצור הגלילית לרשות מקומית 
אחת , אך כולם נכשלו עקב התנגדות אנשי המושבה . הקשרים בין חצור למושבה , 
כמו גם לקיבוצי האזור , מצומצמים ביותר . משך שנים שימשו תושבי העיירה 
כוח עבודה זול למפעלים בבעלות קיבוצי האזור . " היינו חוטבי העצים ושואבי 
המים שלהם " , אומר כמיסה . לא פלא שהעוינות לקיבוצים ולמושבה ניכרת היטב 
בשיחות עם תושבי העיירה . עשרות מהם פוטרו ממפעלים קיבוציים . יוסי אלול , 
ראש המועצה המקומית חצור , למד את הלקח . הוא פועל עתה נמרצות להקמת אזור 
תעשייה חדש , בסמוך לשדה - התעופה של מחניים , שיהיה משותף לחצור , צפת 
וראש - פנה ( צח"ר ) . באמצעותו מקווה אלול " להעמיד את חצור על הרגליים " , 
אך בינתיים הרעיון עדיין בחיתוליו . קפמאבינלא מזמן הגיעו 051 משפחות עולים 
לחצור הגלילית . הם התקבלו אמנם בחמימות , אבל חלק מהתושבים , בעיקר משפחות 
המצוקה , מביעות חשש שקליטת העולים תחמיר עוד יותר את מצבם . " אין לי 
כלום נגד עולים , גם הם יהודים כמונו . אבל שידאגו גם לנו כמו שדואגים 
להם " , אומר צעיר מקומי שסירב להזדהות בשמו . העולים פוזרו בעיירה ולא 
רוכזו במקום אחד . חלקם מתגוררים בשכונות פרויקט השיקום . מרק כגן , בן 
92 , נשוי ואב לשניים , הגיע מביילורוסיה לפני כחצי שנה . שלושה חו - 
דשים התגורר בחיפה , אך שכר הדירה הגבוה הביאו לחצור . כאן הוא גר בשכנות 
למזל עמר אותה דירה , אבל עולם שונה . דירתו של כגן נקייה ומטופחת . 
גם כאן הריהוט מינימלי , בעיקר ספרייה ופסנתר . מרק , מהנדס חשמל , עובד 
כמעט מאז יומו הראשון בארץ . לא במקצועו , אלא כפועל במפעל יציקה . אשתו , 
מהנדסת אף היא , מועסקת כפועלת במפעל אחר . כגן לא מתלונן : " כל מי 
שרוצה , יש לו עבודה . ברוסיה יש כסף ואין מה לקנות בו . כאן יש מה לקנות , 
אבל הכסף לא מספיק " . זה שלושה חודשים הוא מתגורר בשיכון בחצור , ורק 
פעם אחת נכנס לדירת שכניו הוותיקים , יוצאי מרוקו . " יש יחסים טובים , 
אבל הקולטורה שלנו זה לא כמו שלהם " , הוא אומר כמתנצל . השכנה דווקא מגלה 
שביעות רצון משכניה העולים : " הם שקטים , לא עושים בעיות . שיבואו רק 
כאלה " . השתלבות הילדים קלה יותר . ראש המועצה מתריע שאם לא ייפתרו בעיות 
התעסוקה באזור , גם העולים ימצאו עצמם במהרה מתחת לקו העוני . יוסי אלול 
מדגיש כי העולים יכולים להביא ברכה ליישוב , אולם עלולים גם להיות נטל כבד 
אם לא ייעשה כל הנדרש בתחום ההשקעה בתשתיות . עד בוא העולים , למעלה מ%59 
מהאוכלוסייה היו יוצאי ארצות צפון - אפריקה . רוב הניסיונות בעבר למשוך 
לחצור אוכלוסייה אשכנזית נכשלו . גם הניסיון עם גלי עלייה קודמים היה מאכזב . 
רק משפחה אחת , זוג רופאים מרוסיה , נשארה במקום . הסיבות העיקריות 
לעזיבה רמת החינוך ומחסור בתעסוקה . התוספת היחידה ליישוב בשנים האחרונות 
היא , כאמור , האוכלוסייה החרדית . אלול , איש המערך וראש המועצה בקדנציה 
ראשונה , צבר אולי שעות הפגנה מול משרד הפנים ומשרד ראש הממשלה יותר מכל 
ראש רשות אחר בארץ . הוא קיבל לידיו מועצה עם גירעון ענק , הצליח לצמצם 
אותו במעט , ומוסיף להיאבק . לטענתו חצור תמריא רק אם יוקמו בה מפעלים 
מתוחכמים , אך לא מתוחכמים מדי , שיאפשרו תעסוקה וישלמו יותר משכר מינימום . 
בכל מקרה הוא מעדיף להציג את חצי הכוס המלאה : " שבענו מכתבות שהציגו 
את חצור בצלליה . זה היכה בנו כבומרנג . אנשים לא רוצים לבוא לעיירה שכל 
הזמן מוצגת בהקשר של מצוקה " . חצי הכוס המלאה של אלול הן שכונות בנה - ביתך 
היפות , מפעל המועדוניות , מתנ"ס תוסס , מרכז פעיל למוסיקה ומערכת חינוך 
משתפרת , כדבריו . אולם כדי למלא אותה יזדקק להרבה תקציבים ולעוד כמה קדנציות . 
