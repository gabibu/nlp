ואשינגטון ( מיוחד ל"הארץ " ) . אמצעי ביטחון חסרי תקדים יינקטו היום בעיר 
טאמפה במדינת פלורידה , כדי למנוע אפשרות של פיגוע טרור המוני במשחק הסופרבול 
השנתי , שיאה של עונת הפוטבול המקצועני בארה"ב . גדר גבוהה וחומת בטון 
מיוחדת הוקמו מסביב לאיצטדיון בטאמפה , מגלי - מתכות הוצבו בשערים , שוטרים 
ואנשי ביטחון בודקים בקפדנות כל כלי רכב שנכנס לתחומי האיצטדיון וסביבותיו . 
מעל אלפיים אנשי ביטחון מרשויות שונות ישותפו היום בשמירה על האיצטדיון , 
שתפוסתו 000 , 37 איש . אמצעי הביטחון הקפדניים הללו הם דוגמה אחת מתוך 
רבות לדאגה הרבה השוררת בימים האחרונים בארה"ב מפני פעולות טרור נגד מטרות 
אמריקאיות בבית ובחוץ . לשכת החקירות הפדראלית של ארה"ב ( אף - בי - איי ) 
עוקבת בימים אלה אחר חשודים בהשתייכות לארגוני טרור פלשתיניים או מוסלמיים 
שונים בארה"ב , כדי למנוע מהם לבצע פיגועי טרור . ראש האף - בי - איי , 
ויליאם סשנס , אמר שלשום לקבוצה של ראשי ערים כי הוא מאמין שמנגנון הלוחמה 
בטרור של ארה"ב מסוגל לחסום פעילויות מסוג זה במידה רבה של יעילות . הוא 
גילה כי ידוע לממשל ש"לקבוצות סיוע שונות של טרוריסטים יש תשתית בתחומי ארה"ב " . 
קפידבינעיקר פעילות הטרור נגד מטרות של ארה"ב התנהלה עד כה מחוץ לתחומה . 
מחלקת המדינה של ארה"ב מדווחת עתה מדי יום ביומו לעיתונאים על פעולות טרור 
שונות שבוצעו נגד מוסדות או אתרים אמריקאיים ברחבי העולם . שלשום דווח על 
פיגועים באוגנדה , יוון , מלזיה וטורקיה , במרוצת 42 שעות . אף לא אחד 
מהפיגועים כוון נגד מטרה דיפלומטית של ארה"ב , אלא נגד מטרות לא - רשמיות 
כגון מועדוני ספורט . לא היו נפגעים . החשש בארה"ב גובר לנוכח הצהרותיהם 
המפורשות של ראשי ארגונים העוסקים בטרור , כי הם מתכוונים לפגוע במטרות 
של מדינות הקואליציה הנלחמות נגד עיראק . אתמול , למשל , פרסם היומון 
" ואשינגטון טיימס " ראיון קצר עם ראש החזית העממית לשחרור פלשתין , גורג 
חבש , שאמר כי ארגונו מתכוון לתקוף " מטרות צבאיות " של ארה"ב , בריטניה 
וצרפת . הנשיא גורג בוש אמר שלשום במסיבת עיתונאים כי לא יחדל להופיע בפומבי 
בשל איומי הטרור של סדאם חוסיין , וכי הוצע לו לבטל את הסופר - בול , אך 
הוא דחה את ההצעה משום שאין בכוונתו לעצור את החיים האמריקאיים מלכת " בגלל 
איזה חשש מסדאם " . 
