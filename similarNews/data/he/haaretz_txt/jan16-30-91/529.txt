ניו - יורק ( מיוחד ל"הארץ " ) . איגרות חוב של מפעל הבונדס לישראל בסכום 
של 21 מיליון דולר נרכשו בתוך ארבע שעות , מאז החל מבצע החירום לגיוס כספים 
לישראל ביום ראשון . הארגון הקים מטה מיוחד , ועשרות מתנדבים מטלפנים ליהודים 
ומבקשים מהם לרכוש איגרות חוב . ראשי הארגון העריכו כי בשבועות הקרובים 
יצליחו לגייס עשרות מיליוני דולרים . בה בעת ניכרת פעילות מוגברת במשרדי 
המגבית היהודית המאוחדת בניו - יורק ובערים גדולות אחרות ברחבי ארה"ב . 
המגבית המאוחדת הכריזה על " מבצע מזומנים " , במטרה לאסוף סכומי כסף גדולים 
בתוך פרק זמן קצר ולהעבירם מיד לישראל . משרד המגבית המאוחדת באזור המטרופולין 
הודיע כי במשך סוף השבוע נאספו תרומות בסכום של 3 מיליון דולר . נמסר , 
כי מאות יהודים מטלפנים למוקד שהוקם על - ידי מנהלי המגבית בניו - יורק 
ומודיעים על תרומות בסכומים גבוהים . סגן נשיא המגבית הארצית , רפאל רוטשטיין , 
אמר ל"הארץ " כי נעשים מאמצים גדולים להגביר את פעילות ההתרמה במסגרת " מבצע 
אקסודוס " , כדי לאסוף מזומנים ולהעבירם מיד לישראל . יעד המבצע הוא 004 
מיליון דולר , למימון קליטתם של יהודי בריה"ם בישראל . 
