מזכ"ל ההסתדרות , ישראל קיסר , יגיש בשבוע הבא לכנסת הצעת תיקון לחוק נזקי 
מלחמה , בהליך מזורז , לאחר שהוברר שאין החוק הקיים מבטיח פיצוי ריאלי 
לנזקי רכוש . בדיון שהתקיים אתמול במטה החירום של ההסתדרות , נקבע כי אין 
החוק הקיים עומד במבחן הצרכים הבסיסיים של משפחות , שמיטלטליהן ובתיהן נפגעו , 
לרבות אלה שנותרו ללא קורת - גג . חברי מטה החירום טענו בדיון שהפיצוי 
המובטח באמצעות מס - רכוש הוא בבחינת " לעג לרש " . היועץ המשפטי של הרשות 
להגנת הצרכן ליד ההסתדרות , פרוף סיני דויטש , יגבש את הצעת התיקון לחוק . 
בהסתדרות סבורים שלא יהיה קושי לגייס רוב , הן בוועדת הכספים והן במליאה , 
וכי בהליך מזורז אפשר יהיה להבטיח פיצוי ריאלי רטרואקטיווי גם לאלה שנפגעו 
מירי הטילים בגוש דן ובחיפה . מטה החירום החליט להוציא את חברי הוועדה המרכזת 
של ההסתדרות לשלושה ימי קטיף , במסגרת מבצע נרחב שנועד לעודד מובטלים לצאת 
לעבודות עונתיות בחקלאות . חברי הוועדה המרכזת וראשי האיגודים המקצועיים 
יקיימו בימים הקרובים תורנות ביקורים ביישובים שונים בארץ , כדי לעמוד על 
הצרכים המיוחדים שיש בידי ההסתדרות לטפל בהם . קפידבינהמזכ"ל קיסר קיבל אתמול 
משלחת מזכירי מועצות פועלים בכפרים דרוזיים יחד עם נכבדי העדה ויוסוף קרא , 
חבר הוועדה המרכזת . נציגי העדה הדרוזית עמדו על נאמנותם והזדהותם עם המדינה 
ועם העם היהודי , שאתו כרתו " ברית דמים " . מועצות הפועלים יעבדו בתקופה 
הקרובה ברציפות עד ארבע אחר הצהרים , כדי לאפשר את סיום העבודה לפני רדת 
החשכה . הרשות להגנת הצרכן בהסתדרות פנתה למפקדת הג"א הארצית בבקשה לתקן 
בדחיפות אזעקות שלא פעלו ביישובים אחדים בגוש דן . מהרשות נמסר שביישובים 
אחדים אין האזעקה נשמעת היטב . כמו - כן נתקבלו תלונות כי צפירות הארגעה 
דומות לאזעקת אמת . הסתדרות עובדי המדינה החליטה להנחות עובדות אמהות לילדים 
להביא את ילדיהן לעבודה , במחאה על החלטת נציב שירות המדינה לנכות משכרן 
את ימי ההיעדרות . מזכיר הסתדרות עובדי המדינה , ראובן בן עמי , תבע אתמול 
מנציב שירות המדינה לשנות את ההחלטה . 
