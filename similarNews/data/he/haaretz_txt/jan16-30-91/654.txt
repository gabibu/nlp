בית המשפט הגבוה לצדק דן אתמול בשלוש עתירות לחייב את שר הביטחון לחלק לאלתר 
ערכות מגן ל000 , 01 האסירים הפלשתינים במתקני הכליאה של צה"ל , ואם אין 
אפשרות לחלקן לשחרר אסירים אלה . נשיא בית המשפט העליון , מאיר שמגר , 
המשנה לנשיא מנחם אלון והשופט יעקב מלץ דחו את המשך הדיון למועד אחר . באת 
כוח המדינה , עו"ד נילי ארד , הודיעה לבית המשפט כי ערכות מגן מצויות כבר 
בכל מתקני הכליאה הנתונים בסכנה קרובה . " אין זה משנה אם הערכות חולקו 
למתקנים או לעצירים , ולא העותרים יגידו למי ומתי " , אמרה עו"ד ארד . 
המתקנים שלפי הערכת גורמי הביטחון אינם נתונים בסכנה , כמו המתקנים ברצועת 
עזה ובקציעות , לא קיבלו ערכות . " הערכות אלה התבררו בדיעבד כנכונות , 
והתקפות הטילים שאירעו לא היו מיועדות לאזורים אלה " , אמרה ארד . " אם 
יחול שינוי תהיה הערכה מחודשת " . באת כוח המדינה ציינה כי הערכות שחולקו 
לכלואים נמסרו להם בלי המסננים , וכשתהיה הסכנה קרובה הם יקבלו את המסננים . 
עו"ד לאה צמל , המייצגת ארבעה אסירים ביטחוניים , ביקשה מפרקליטות המדינה 
להשיב מה נעשה למען האסירים , שאינם מסוגלים לנקוט בעצמם צעדים כמו הכנת 
מקלט או יריעת פלסטיק , ומה נעשה לגבי אלפי האסירים המוחזקים באוהלים , 
וחשופים להתקפת גזים . עו"ד צמל ציינה כי בגלל התנהגות המדינה , נהפך בית 
המשפט ל"מפקדת הג"א עליונה " . על תשובת המדינה כי לא יחולקו ערכות במתקני 
הכליאה בקציעות וברצועת עזה , העירה כי באילת , שגם היא מצויה מחוץ לאיום 
העיראקי , חילקו ערכות . טענה אחרת שהועלתה בתשובת המדינה היתה כי גם לחיילי 
צה"ל המוצבים במתקני הכליאה לא הוכנו מקלטים וחדרים אטומים , וכי גם הם 
מתגוררים באוהלים . באת כוח העותרים אמרה בעניין זה כי אין שום חייל צה"ל 
שלא הוכן למענו חדר ממוגן . לחיילים יש ערכות מגן צמודות , ואימנו כל אחד 
מהם להפוך את המעיל שלו ל"חדר אטום " בעת הצורך . אך גם אם יתברר שאין 
זה נכון , החייל מסוגל יותר מהאסיר לדאוג לביטחונו האישי . לטענת המדינה , 
על פי תצהיר של קצין משטרה צבאית ראשי , כי שתי התקפות הטילים על ישראל 
חיזקו את דעת שלטונות הביטחון כי אין השטחים מהווים יעד לטילים העיראקיים , 
השיבה באת כוח העותרים כי אין לסמוך על דיוק הטילים , וכי צה"ל נערך גם 
בשטחים להתגונן מפני התקפה כזאת . כמו כן הזכירה כי בבתי הסוהר בישראל הוצאו 
אסירים לחופשות , ואף שוחררו , בגלל המצב . עו"ד לינדה ברייר , שאף היא 
עתרה לבג"ץ בעניין זה , אמרה כי תשובת המדינה היא " בושה וחרפה " . היא 
הצביעה על הסתירה בין הודעת המדינה לבג"ץ בעתירה שהתקבלה בשבוע שעבר , כי 
בידי מערכת הביטחון יש פחות מ%02 מהערכות הדרושות לכלל האוכלוסיה בשטחים , 
לבין הודעת המדינה כעת כי לאחר שתסתיים חלוקת הערכות הללו , יחולקו הערכות 
העודפות לאסירים . " היכן יש עודף ? " שאלה , והוסיפה : " צריך להיות 
אטום כדי לטעון זאת " . בא כוח קבוצה נוספת שהצטרפה לעותרים טען כי יש לישראל 
אמצעים לספק את הערכות לאסירים , וכי היא יכולה לייבאן . " כבר ראינו 
שתוך 84 שעות הביאו מארה"ב טילי פטריוט , לרבות חיילים להפעלתם , והתקינו 
אותם תוך זמן קצר " , אמר . " בית משפט זה יכול לצוות להביא מייד , גם 
במטוסי גלקסי , את כל האמצעים הדרושים להגנה יעילה , ולא לשחרר את כל 
האנשים המוחזקים בלא הגנה " . עוד טען כי האסירים שמדובר בהם אינם מהווים 
סכנה ביטחונית גדולה . רובם עצירים מינהליים או עצירים לפני משפט , שהם 
בבחינת חפים מפשע עד שיועמדו לדין , או שהעבירה המיוחסת להם קטנה יחסית . 
באת כוח המדינה , עו"ד ארד , השיבה כי אנו נמצאים בעיצומה של מלחמה . 
היא טענה כי אין העותרים זכאים לומר למערכת הביטחון איך לנהל את ענייני הביטחון , 
וגם בית המשפט אינו מוסמך לומר כיצד לנהל את המלחמה . " שמענו ייעוץ איך 
להביא ערכות במטוסי גלקסי . לא לעותרים לקבוע זאת " , אמרה , והוסיפה כי 
" יש לקבוע גבול לעתירות המוגשות לבג"ץ " . עו"ד ארד אמרה כי מדינת ישראל 
לא כפרה בחובתה להגן , אך ההערכה אלו אזרחים נתונים לסכנה מוגברת או פחותה 
צריכה להישאר בידי שלטונות הצבא , שזו מומחיותם וזה תפקידם . לטענת העותרים 
כי חיילי צה"ל במתקני הכליאה ממוגנים , בניגוד לאסירים , השיבה עו"ד ארד 
כי אין העותרים רשאים להכתיב לצה"ל איך למגן את חייליו . חיילים אלה אמורים 
גם להילחם , והם מצויידים לצורך מלחמה . " עוד מעט ידרשו שהאסירים גם 
יישאו רובים " , אמרה . לאחר שעו"ד צמל ניסתה להפריך את טענות המדינה בעניין 
זה , קטע אותה השופט אלון בקוצר רוח : " למה את מצפה ? הערכות מצויות 
בכלא . האם את מצפה שנורה כי הן יחולקו ואיך לחלקן ? " . השופט לא התיר 
את המשך הוויכוח , והודיע כי הדיון הסתיים . מילאדי מורקוס מבית לחם , 
שבית המשפט הגבוה לצדק קיבל בשבוע שעבר את עתירתה לחלק מיד ערכות מגן לתושבי 
השטחים , עתרה אתמול שוב לבג"ץ שיחייב את שר הביטחון להשיב מתי תסתיים חלוקה 
זו . באת כוחה של העותרת , עו"ד לינדה ברייר , טענה אתמול באוזני השופטים 
מאיר שמגר , מנחם אלון ויעקב מלץ כי החלוקה אינה מתבצעת בקצב הדרוש , ויש 
בכך ביזיון בית המשפט . השופטים דחו את המשך הדיון . המשנה לנשיא בית המשפט 
העליון , מנחם אלון , אמר אתמול כי היתה הזנחה בטיפולה של המדינה באספקת 
מסכות גז לבעלי זקנים . הוא ציין כי עדיין לא נמצא פתרון לבעיה , אף כי 
העתירה בעניין זה הוגשה לבג"ץ באוטובר 09 . את העתירה הגיש חבר מועצת עיריית 
ירושלים , הרב חיים מילר , לחייב את שר הביטחון לספק ערכות מגן מיוחדות 
לבעלי זקן . נשיא בית המשפט העליון , מאיר שמגר , המשנה לנשיא מנחם אלון 
והשופט יעקב מלץ דחו את המשך הדיון לצורך עיון בעתירה . בדיון אתמול דרש 
השופט אלון מבא - כוח המדינה , עו"ד מלכיאל בלס , להשיב מתי אמורים בעלי 
הזקן לגלחו . " הרי אינכם אומרים שעליהם לגלח את הזקן כאשר ירוצו למקלט " . 
עו"ד בלס השיב כי " במקרה של פיקוח נפש ייאלצו לגלח " . השופט אלון הגיב : 
" אינני מבין את הכוונה . מתעוררת כאן שאלה עקרונית , איך מתייחסים לציבור 
שמבחינתו להתהלך עם זקן אינו רק עניין של נוחות אלא של מסירות נפש . גם 
בזמן גזירות ושואה הקפידו שלא לגלח . לדעתי , יש כאן שגגה שיצאה מלפניכם " . 
השופט אלון אמר כי אין כאן שאלה של " פיקוח נפש " , אלא שאלה תקציבית בלבד . 
לפיכך העלה שוב את השאלה , האם ניתן לצפות מיהודים המוכנים למסור את נפשם 
כדי להימנע מגילוח זקנם , כי אכן יגלחו אותו . " אני מוכן להבטיח לך שאיש 
מהם לא יגלח , גם לא בעת סכנה " , אמר אלון בהוסיפו : " השאלה היא אם 
צריך בכלל להביאם למצב כזה " . הנשיא שמגר התעניין מה המצב למעשה , לאחר 
שתי התקפות הטילים . בא - כוח העותר דיווח לשופט כי איש לא גילח את זקנו . 
שמגר ( בתמיהה ) : " איש לא לבש את המסכה ? פרקליט העותר : " אולי 
לבש , עד כמה שמסכה זו מגינה " . השופט שמגר העיר כי יש גם ילדים רבים שהמסכה 
אינה יעילה לגביהם . על כך אמר בא - כוח העותר : " איני מבדיל בין דם 
לדם . אני מייצג אוכלוסייה מסוימת . בעלי הזקנים הם ציבור יותר גדול , 
והיה צורך להתייחס לכך " . 
