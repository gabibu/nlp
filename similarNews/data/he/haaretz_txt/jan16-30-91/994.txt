בון ( מיוחד ל"הארץ " ) . שר החוץ הגרמני , הנס - דיטריך גנשר , אמר 
אתמול בראיון שהעניק לרדיו של מחוז הסה , כי ישראל יכולה לסמוך על סיוע 
צבאי מהיר מגרמניה . דבריו נאמרו יומיים לאחר שובו מביקורו בישראל . " כאשר 
תודיע לנו ישראל כיצד נוכל לתרום להגנתה מפני הסכנה החמורה הנשקפת לה , 
נדון בבקשה זו בכובד ראש " , אמר גנשר . גם הדובר לענייני חוץ של האופוזיציה 
הסוציאל - דמוקרטית , קרסטן פוייגט , אמר שיש לעיין בחיוב באפשרות לסייע 
לישראל להגן על עצמה מפני התקפות אוויר מצד עיראק . שתי ההצהרות , שהושמעו 
תוך שעות אחדות , הן סימן נוסף למפנה שחל בבון בימים האחרונים , לנוכח 
עוצמת התגובה מצד ישראל והמערב על עמדתה ההססנית של גרמניה במשבר המפרץ . 
ממשלת בון מעוניינת עתה להוכיח שהיא עומדת באופן ברור לצד הקואליציה הלוחמת 
נגד עיראק . קפידבינבחוגים ממשלתיים בבון נרמז אתמול שמחסני הנשק הגרמניים 
ייפתחו עתה בפני ישראל . הועלתה אפשרות שגרמניה תספק לישראל , מלבד טילי 
הפטריוט , גם טילי " רולאנד " מתוצרת גרמנית - צרפתית . טילי ן . ם אלה 
מורכבים על טנק או משאית , ותוקפים מטוסי אויב ממרחק של 06 קילומטרים . 
עוד מציעה גרמניה טילי הוק , היכולים לתקוף מטוסי אויב ממרחק של 03 קילומטרים . 
ברשות ממשלת בון גם מערכות נשק לצרכי חילות היבשה . מומחים גרמנים מציינים 
כי מערכות הפטריוט שבשימוש צבאם מיועדות להגנה מפני מטוסים וכדי להתאימם 
ליירוט טילי הסקאד יש לבצע בהם שיפורים . משום כך אין בהצעה הגרמנית סיוע 
של ממש לפתרון בעיית ההגנה הנוכחית של ישראל . קפידבינאתמול היו בברלין ובשטוטגארט 
הפגנות פרו - ישראליות שאורגנו בידי הקהילה היהודית , אגודת הידידות גרמניה - 
ישראל וגורמים אחרים . בהפגנות נישאו דגלים של ישראל ושל ארה"ב , והודגש 
הצורך בסולידאריות עם המדינה היהודית . בעשרת הימים האחרונים הפגינה בגרמניה 
" תנועת השלום " , שתקפה את ארה"ב על פעילותה הצבאית . הפגנות אנטי - 
אמריקאיות נוספות צפויות בקרוב . 
