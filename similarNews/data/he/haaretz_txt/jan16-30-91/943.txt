החשש שהתעורר בפולין בעקבות הדיכוי הצבאי בליטא החריף בשבוע שעבר , כשגנרל 
ויקטור דובינין , המפקד הבכיר של הכוחות הסובייטיים במדינה , פירסם נזיפה 
חמורה בעם הפולני . " אני קובע נחרצות כי אנו נחזור הביתה " , אמר דובינין 
לנציגים הפולנים והסובייטים שנפגשו למשא ומתן במוסקווה לפני כשבועיים . 
" אין שום אפשרות אחרת . אבל נעזוב בראש מורם ועם דגלים מונפים , שבעי 
רצון על שמילאנו בכבוד חובה אינטרנציונליסטית . וגם אם הצד הפולני לא יקבל 
את הפרוטוקול הסובייטילהסדרת בעיות לגליות וענייני רכוש וכספים , ולא יגלה 
רצון טוב , הצבא הסובייטי בכל זאת ייכנס לשטח מעצמת - העל , ברית המועצות , 
בהתאם לתוכניות ולנתיבים שקבענו לעצמנו . במקרה כזה , נהיה אחראים רק 
לחייהם ולבריאותם של אזרחים סובייטים . נתנער מאחריות לצד הפולני " . דברי 
הגנרל נדפסו בעיתון היוצא לאור למען החיילים הסובייטים בפולין , ואושרו 
על ידי ניקולאי טרוצוק , דובר בשגרירות הסובייטית בווארשה . אבל טרוצוק 
אמר כי עיתוי יציאת הכוחות ונושאים אחרים הקשורים לכך יוסדרו " בדרג בכיר 
יותר " . ברוניסלב גרמק , יו"ר הוועדה לענייני חוץ בפרלמנט הפולני , אמר : 
" אני חושב שהכרזת דובינין משקפת את הפער בין החוגים הצבאיים והפוליטיים 
בברית המועצות . אנו יכולים לראות סימנים להבדלי דעות כאלה בברית המועצות 
עצמה , באזור הבלטי . הדבר מקשה על ההתקדמות שהתחילה להתגבש קודם לכן ביחסי 
פולין - ברית המועצות " . להימצאותם של כוחות סובייטיים יש משקעים היסטוריים 
עמוקים בפולין , מדינה שבתקופות שונות חולקה ונשלטה על ידי צבאות שכנתה 
המזרחית , אך הנושא הוא גם פוליטי אקטואלי . פולין היא המדינה היחידה במזרח 
אירופה , שעדיין לא הגיעה לסיכום על לוח זמנים ליציאת הכוחות הסובייטיים 
משטחה . באסיפות לקראת הבחירות האחרונות לנשיאות בפולין דרשו מצביעים רבים 
לדעת מדוע מוצבים עדיין כוחות סובייטיים בארצם , בעוד שקצב יציאתם מצכוסלובקיה 
ומהונגריה כבר הואץ . לדברי פקידים פולנים , התשובה היא לוגיסטית בעיקרה . 
קשרי הצבא הסובייטי עם ריכוז הכוחות הגדול ביותר שלו , במזרח גרמניה לשעבר , 
עוברים דרך פולין . אי אפשר לצמצם את מערך הכוחות בפולין באורח משמעותי , 
טוענים פקידים סובייטים , עד שיבוצעו הצמצומים הגדולים במזרח גרמניה . 
תהליך זה צפוי להימשך עד 4991 . אולם פולין דורשת שכל הכוחות הסובייטיים 
יעזבו את שטחה עד סוף השנה , והיא מימשה את זכותה לפקח על תנועת הרכבות 
והמשאיות של כוחות סובייטיים היוצאים את גרמניה . התוצאה היא שרכבת סובייטית 
אחת , שהובילה קצינים וכלי נשק , נעצרה בגבול פולין ולא הורשתה להיכנס , 
וכוחות סובייטיים אחרים נאלצו לחזור הביתה בדרך הים . גנרל דובינין תיאר 
את הסכסוך הזה במלים חריפות : " הפולנים מנסים להציג את חיילי הקבוצה הצפונית 
של הצבא הסובייטי ככובשים וכעבריינים בין - לאומיים . פולין רוצה שהם יצאו 
מן השטח כמו אסירי מלחמה בקרונות סגורים וחתומים , מפורקים מנשקם וללא 
כל ציוד צבאי " . דוברו של נשיא פולין , לך ואלנסה , אמר בעקבות כל זאת 
כי ברית המועצות הקשיחה את עמדתה בנושא יציאת כוחותיה מפולין , וכי פקידים 
פולנים חוששים שהצבא הסובייטי עלול לנסות להחזיר לעצמו שליטה במזרח אירופה 
כל עוד נמשכת המלחמה במפרץ . הדובר , אנדזיי דזיצימסקי , אמר במסיבת עיתונאים 
כי המו"ם עם מוסקווה על הוצאת כ05 אלף חיילים סובייטים נתקע במבוי סתום . 
הוא קישר עובדה זו עם המלחמה במפרצועם המצב בליטא . " המשא ומתן על הנסיגה 
נמשך , אך ההתקדמות מועטה " , אמר . " הצד הסובייטי הולך ומקשיח את עמדתו " . 
בצעד שנועד למנוע כעס במוסקווה , מסר דזיצימסקי כי ואלנסה הודיע לנשיא צכוסלובקיה , 
ואצלב האוול , כי לא יוכל להשתתף בוועידה שנקבעה ל12 בינואר בהונגריה , 
בשאלת פרישתן האפשרית של הונגריה , פולין וצכוסלובקיה מברית וארשה . בבודפשט 
מסר אחר כך דובר של ממשלת הונגריה כי הוועידה נדחתה , כיוון שהאוול ואלנסה 
לא יכלו להשתתף . הוא הוסיף כי הוא מקווה שהשיחות , שמטרתן גם לבחון באיזו 
מידה יכולות המדינות לתאם מדיניות חוץ ומדיניות כלכלית , נדחו לפברואר . 
מוסקווה הוציאה כ%08 מכוחותיה מצכוסלובקיה , וגם את הונגריה עזבו מרבית 
החיילים הרוסים . כאשר נשאל דזיצימסקי אם האירועים בליטא עשויים לאשר השערות 
כי הצבא הסובייטי עלול לנסות להשתלט מחדש על מדינות מזרח אירופה לשעבר , 
השיב : עניתם על השאלה בעצמכם והבעיה אכן עומדת בפנינו . הכוחות רוצים 
להישאר . קרוב להם יותר להגיע לווילניוס ( בירת ליטא ) מווארשה , מאשר 
ממוסקווה " . 
