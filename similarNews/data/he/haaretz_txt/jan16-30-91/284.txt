כמה אירועי ספורט בעולם בוטלו בגלל המלחמה שהחלה במפרץ בליל חמישי . נראה 
כי אירועים נוספים עלולים להתבטל . השוודי תומאס גוסטאפסון , אשר זכה שלוש 
פעמים במדליית זהב אולימפית בהחלקה על הקרח , פרש ביחד עם חבריו למשלחת 
השוודית מאליפות אירופה שתחל בסוף השבוע בסארייבו , יוגוסלוויה . " אני 
מפחד לצאת ליוגוסלוויה . כמו שהעולם נראה כיום , אני מרגיש רע להיות שם . 
עלולה להיות מתקפת טרור ואני חושב שזה הימור גדול על חייך להיות שם בגלל 
תחרות ספורט " . תחרות גולף בין - לאומית גדולה שהיתה אמורה להתקיים בדובאי 
בין ה - 7 ל - 01 בפברואר , בוטלה בתחילת השבוע . תחרות אחרת בנסיכות שבמפרץ 
הפארסי , האליפות הפתוחה של דובאי בסקווש , לא תתקיים כמתוכנן בין ה - 
31 ל - 81 בפברואר . התאחדות הסקווש העולמית מסרה כי האליפות תהיה במועד 
מאוחר יותר השנה . גם הודו ביטלה תחרות סקווש בין - לאומית שהיתה מתוכננת 
להיפתח ב - 6 בפברואר . מועד חדש עדיין לא נקבע . חברי נבחרת הסקי של ארה"ב 
ביטלו את השתתפותם בתחרויות שונות באירופה , בהן גביע העולם . גורמים רישמיים 
בהתאחדות הסקי של ארה"ב נימקו בסיבות בטחוניות את ההחלטה לבטל את השתתפותם 
בתחרות החשובה . חברי המשלחת שהתאמנו באתרי סקי בצרפת ובשוייץ לקראת התחרות , 
נתבקשו לשוב למולדתם ולא ברור אם ישובו לתחרות שתהיה בשבוע הבא באוסטריה . 
נבחרת הקריקט של אנגליה הפסיקה סיור בן תשעה שבועות בפאקיסטן , אשר החל 
ב - 7 בחודש . את הסיור הם ימשיכו בסרי לאנקה . חברי המשלחת סיפרו כי לא 
נשמעו איומים כלפי חברי המשלחת בעת שהייתם בפאקיסטן , אולם נציגים רישמיים 
של בריטניה ופאקיסטן יעצו להם לעזוב מחשש כי היחס אליהם , במדינה המוסלמית 
הגדולה , עלול להשתנות . כל משחקי הכדורגל בוטלו באלגיריה וכן אירועי ספורט 
בטוניסיה . 
