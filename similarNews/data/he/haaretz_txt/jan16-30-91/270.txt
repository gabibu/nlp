מלחמת המפרץ מצאה את ישראל במצב טוב מבחינה ביטחונית וגם מבחינה כלכלית . 
מאז המלחמה האחרונה ב2891 התרחבה תשתית המשק וגדל כוח העבודה ; בשנה שעברה 
רוסנה האינפלציה , התחדשו ההשקעות והתפתחו סימני צמיחה . הכוננות איימה 
לקטוע תהליכים אלה , ועדיין לא ידועות השלכות המלחמה על האזור ועל ישראל 
וכלכלתה ; כל התחזיות הכלכליות עומדות על כרעי ספקולציה ועלולות להתבדות 
כשם שהתבדו בשפע תחזיותיהם של פרשנים בתחומים אחרים . עם זאת , ניתן לקבוע 
דבר אחד : הדברים שהיה צריך לעשותם לפני 71 בינואר יישארו על סדר היום ; 
קרוב לוודאי , שהצורך והדחיפות בעשייתם אף יגדלו . ואלה עיקריהם : המהלכים 
הנדרשים במסגרת מדיניות כלכלית נאותה ב1991 יוכלו להתבצע בדרך הטובה ביותר 
אם יושג הסכם בין הממשלה , ההסתדרות והמעסיקים . ההסכם יצטרך לכלול , 
בעיקר , שינויים בהסדר תוספת היוקר , ביטול הצמדות השכר , תיקונים בחוקי 
שכר המינימום וביטוח אבטלה , תוכנית חשיפה של הייצור המקומי , קיצוצים 
בתקציבי הרווחה , אי - העלאת מסים , שינויים בתוכנית 31 בספטמבר ( בכלל 
זה ויתור על מיסוי החיסכון ) ופיחות . אם לא יושג הסכם משולש , יהיה על 
הממשלה לפעול באופן חד - צדדי . ברור שמהלך מוסכם עדיף . כפי שהתברר כבר 
לפני 71 בינואר , אי - אפשר לבצע את משימות המשק ב1991 ובשנים הבאות בתחום 
קליטת העלייה בלי סיוע מקיף מחו"ל ; בנסיבות הקיימות פירושו סיוע מארה"ב . 
בתקופת עיצוב הקואליציה וההמתנה ערב המלחמה אולי לא היה נוח להזכיר לארה"ב 
את הטיפול המפלה בחובות של מצרים ( מחיקה בהיקף של שבעה מיליארד דולר ) 
. אחרי המלחמה יש להעלות דרישה תקיפה ליחס מאוזן יותר , תוך אזכור העובדה 
שרוב הסיוע הכלכלי של ארה"ב מקוזז למעשה בהחזר חובות על חשבון סיוע ביטחוני 
משנות ה07 . המשקיף הכלכלי יכול רק לקוות שמעשי הממשלה בתחום המדיני לא 
יקלקלו את השורה הכלכלית . יש לערוך מחדש את הצעת התקציב ל1991 , בהתחשב 
בהתפתחויות שחלו מאז הוגשה ההצעה לכנסת ; בתחום ההוצאות בעיקר בסעיף הביטחון , 
בהכנסות ביטול של מקורות מימון שתוכננו . השכתוב צריך להיעשות במאמץ לצמצם 
את הגירעון ולשבצו בתוכנית רב - שנתית כהצעת בנק ישראל . יהיו אלה חובתו 
ומבחנו של ראש הממשלה : להפעיל את הלחץ הדרוש על סיעות הקואליציה , ובעיקר 
על סיעתו - שלו , כדי שהתקציב המשוכתב יאושר ללא שינויים מהותיים . המקור 
הפוטנציאלי המבטיח ביותר לגיוס כספים לתקציב , בלי להכביד את נטל המס ובלי 
לגרום את עליית הריבית המשק , היה ונשאר רכוש ממשלתי : הפרטת חברות ומכירת 
קרקעות ונכסים אחרים . מיצוי מקור הכנסה זה עשוי להיות פתח הצלה אמיתי למשק 
ב1991 . עד כה הועלה למכירת הרכוש מס שפתיים בשפע , אך בפועל נעשה מעט 
מאוד . המכירה צריכה להיות סעיף פעולה מרכזי של הממשלה ב1991 , וראוי להפקיד 
על תחום זה שר שאינו עסוק מדי עם סמכויות נרחבות . זהו סעיף " לא מוחשי " 
אך חיוני בתוכנית . כדי שהממשלה תקנה אמינות לעוצמה ולתוכניתה , עליה לשכנע 
את הציבור שהיא נאה דורשת וגם מקיימת . הביטוי " דוגמה אישית " שחוק מרוב 
שימוש , לא כך חשיבותו המעשית . כל עוד ניתן לטעון כלפי הממשלה טענות מבוססות 
על צריכת ראווה , בזבוז , שיחוד פוליטי , יתקשו גם תומכי התוכנית , בכנסת 
ומחוצה לה , לסייע במימושה . ממשלה שאינה מסוגלת לקצץ סגני שרים מיותרים 
והקצבות לגופים מפוקפקים , לא תוכל לצפות להבנה בבואה לקצץ הוצאות בתחומי 
הרווחה , למשל , או לתבוע תיקונים בחוק שכר מינימום , גם כאשר אין יחס 
חשבונאי ישר בין הדברים . נדבך חשוב ביצירת האמון הוא החלפת שר האוצר . 
צריך לראות את הדברים באור מציאותי , גם אם זה אכזרי : יצחק מודעי נושא 
בחלק גדול מהאחריות לקשיים שבהם נתקלת המדיניות הכלכלית בכנסת ובציבור . 
מודעי שנוא על חוגים חשובים בכנסת , לא רק באופוזיציה . כאשר פוליטיקאי 
פלוני מסכל הצעה של מקצועני האוצר , הדבר עשוי לנבוע במידה שווה מנימוקים 
ענייניים או מתיעוב כלפי השר . יחסיו עם ההסתדרות , ובמיוחד עם התעשיינים , 
מעורערים . בציבור יש לו דימוי של פוליטיקאי ציני , נטול מעצורים ואגוצנטרי . 
קשה לחשוב על דמות מתאימה פחות ממודעי כמשווק תוכנית כלכלית , ובמיוחד 
תוכנית המחייבת ויתורים וקורבנות . 
