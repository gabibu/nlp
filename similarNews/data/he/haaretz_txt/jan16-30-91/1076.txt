ממשלת קנדה הודיעה אף היא כי תשלח בימים הקרובים 52 אלף מסיכות גז וערכות 
מגן , שיחולקו לתושבי השטחים . הנהלת אונרוו"א אמורה לקבל את המסיכות מקנדה 
ולחלקן בקרב תושבי הגדה . זאת בנוסף ל02 אלף מסיכות הגז אשר הגיעו לאחרונה 
כתרומת ממשלת שוודיה , וחולקו אתמול לתושבי הגדה . הנהלת אונרוו"א התכוונה 
לחלק את הערכות לתושבי הרצועה והגדה העובדים בסניפיה , אך על - פי המלצת 
מערכת הביטחון החליטה ההנהלה לחלקן בשלב זה רק לעובדיה הערביים בגדה , בטענה 
כי אין חשש לנפילת טילים ברצועה . למרות זאת חולקו מסכות הגז שהגיעו משוודיה , 
למספר צוותים בעזה . במערכת הביטחון אין התנגדות לחלוקת המסכות בשטחים , 
כל עוד נעשה הדבר בתיאום עמה . אתמול הגיע לישראל ממצרים נציג בכיר של הנהלת 
הארגון , האמור לסייר היום בעזה ולהיפגש עם פקידים בכירים במנהל האזרחי . 
הוא ייפגש עם פקידים במשרד החוץ ביום חמישי הקרוב ויקבל סקירות בנושא העוצר 
שהוטל על תושבי השטחים עם פרוץ מלחמה במפרץ הפרסי . גורמים ביטחוניים הדגישו 
כי מאז תחילת המלחמה במפרץ , יש שיתוף פעולה בין כל הארגונים ההומניטאריים 
העובדים בשטחים לבין מערכת הביטחון , וחל גם שיפור ביחסים עם אונרוו"א . 
