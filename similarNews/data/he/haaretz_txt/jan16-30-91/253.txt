הם נראו להוטים אבל מודעים לעצמם , ונבוכים במדי בית הספר המעומלנים שלהם . 
רבים מהם אחזו בחוזקה יד הרה כדי לשאוב ממנה ביטחון . הילדים והנערים , 
רובם מערי השחורים העניות ומאזורים כפריים נידחים , עמדו לחצות סף של עולם 
שעד השבוע האחרון נאסרה עליהם הכניסה אליו מגרשי המשחקים והכיתות של 33 
בתי ספר ציבוריים ללבנים בלבד , במחוז טרנסוואל השמרן שבדרום אפריקה . 
מרבית הילדים שנכללו באינטגרציה החדשה יצאו מגדרם כדי להיות ידידותים . 
בכמה בתי ספר הופיעו ילדים לבנים השכם בבוקר כדי לקדם בברכה את חבריהם החדשים 
השחורים . ילדים שחורים ולבנים בגיל שש התחלקו בשמחה בנייר כתיבה ובעפרונות . 
" עד כה זה הלך בצורה יוצאת מגדר הרגיל " , אמר תום קלרק , מנהל בית הספר 
התיכון לבנים פרקטאון ביוהנסבורג . " הבנים מתייחסים זה לזה כמו בנים , 
ולא כאילו היו שחורים או לבנים " . ביטול ההפרדה הגזעית בבתי ספר ציבוריים 
מסוימים ביוהנסבורג ובמרכזים עירוניים אחרים בטרנסוואל סימל אבן דרך חדשה 
במסעו של הנשיא דה קלרק לפירוק האפרטהייד . בספטמבר האחרון , במסגרת ניסוי 
באינטגרציה מרצון , הודיעה ממשלת פרטוריה כי בתי ספר ממלכתיים רשאים לקבל 
תלמידים שחורים , בתנאי שלפחות % 27 מן ההורים הלבנים יסכימו . עד כה הצביעו 
502 בתי ספר רובם שוכנים בפרוורי עיר עשירים ומייצגים פחות מ%01 מכלל בתי 
הספר הלבנים בדרום אפריקה בעד קבלת תלמידים שחורים ב1991 . בתי הספר בטרנסוואל 
קלטו את 000 , 1 השחורים הראשונים מבין 528 התלמידים בבית הספר התיכון פרקטאון 
קרוב ל05 הם שחורים ובהמשך החודש ייכנסו ילדים שחורים לבתי ספר במחוזות 
אחרים . מיליטנטים שחורים ולבנים אנשי הימין הקיצוני שפכו , כל צד מסיבותיו 
הוא , קיתונות בוז על מאמצי הממשלה לקדם את ביטול ההפרדה בבתי ספר ציבוריים . 
המפלגה השמרנית בימין הקיצוני התלוננה כי השחורים " יציפו " את הלבנים . 
ואילו הקונגרס הלאומי האפריקאי טען שמספרם הקטן של שחורים המתקבלים לבתי 
ספר לבנים נועד להאט את תהליך האינטגרציה , או לפחות להקשות עליו מאוד . 
רוב הארגונים המתנגדים לאפרטהייד קיבלו אם כי באי - רצון את הצעדים הארעיים 
לקראת אינטגרציה גזעית כצעד בכיוון הנכון , וקראו למועצות הורים בבתי ספר 
אחרים ללכת בעקבות הדוגמה של טרנסוואל . " המתקנים והשירותים הירודים ( 
בבתי ספר שחורים ) היו סיבה חשובה למשבר בחינוך " , אמר גייקס גרוול , 
העומד בראש האוניברסיטה השחורה ברובה של ווסטרן קייף . " העובדה משום 
ששיקולים פוליטיים מנצחים על פתיחת כמה בתי ספר לבנים ומכוונים אותה , אין 
פירושה שעלינו לפטור כלאחר יד את השטח שבתי ספר כאלה מספקים " . ללא ספק יש 
לעשות דבר מה . משבר החינוך בבתי הספר השחורים של דרום אפריקה הגיע לממדים 
דרמטיים . בשבוע שעבר הודיעה הממשלה כי קרוב לשני שלישים מכ000 , 332 התלמידים 
השחורים שניגשו לבחינות בגרות נכשלו . זו התוצאה הנמוכה ביותר שהושגה עד 
כה . מבין % 4 . 63 התלמידים שעברו , פחות מ%5 . 7 השיגו את ציוני המינימום 
הדרושים להתקבל לאוניברסיטה . לעומת זאת , % 59 מתלמידי בתי הספר התיכוניים 
של הלבנים ושל ההודים עברו בהצלחה את הבחינות . " עבור תלמידים רבים ( 
שחורים ) היתה זו שנה הרת אסון " , אמר סטופל וואן דר מרווה , השר הממונה 
על חינוך השחורים , במסיבת עיתונאים בפרטוריה שבה נמסרו תוצאות הבחינות . 
הסערה הגזעית בדרום אפריקה ב02 השנים האחרונות אחראית במידה רבה לירידה 
ברמת החינוך בקרב התלמידים השחורים במדינה . " מאז 2891 לא היתה לי שנה 
של לימודים נורמליים " , אמר תמי רובוסנה , בן 12 , לשעבר תלמיד בבית הספר 
התיכון לאנגה בקייפטאון . רובוסנה הצליח לעבור את בחינות הבגרות בניסיונו 
השני השנה . אחרים בקבוצת הלימודים שלו נכשלו . " כולנו עבדנו קשה " , 
אמר . " אבל החינוך שאנחנו מקבלים בבית הספר לא עוזר לנו לעבור בחינות . 
אין לנו שום ספרייה , שום מעבדה , אין מספיק ספרי לימוד , ויותר מ04 
תלמידים יושבים בכיתה אחת . איך אנחנו יכולים לענות על שאלות במדעי הטבע 
העוסקות בניסויים ספציפיים , כאשר לא מאפשרים לנו לערוך את הניסויים האלה ? 
הקונגרס הלאומי האפריקאי תולה את קולר שיעור ההצלחה הזעום בקרב תלמידים שחורים 
בעשרות שנות הזנחה , ובסיוע ממשלתי נמוך לבתי ספר שחורים . השלטונות טוענים 
שהשחורים עצמם אחראים לתסיסה ולסערה בבתי ספר בערי השחורים . פקידים מצביעים 
על שנים של חרם לסירוגין שהטילו תלמידים על בתי ספר תחת הסיסמה " שחרור 
לפני חינוך " . הם גם טוענים שתלמידים גרועים מטילים את חיתיתם על מורים . 
" בבתי ספר רבים פסקה בבירור להתקיים כל תרבות של עבודה ולימוד קשים " , 
אמר שר החינוך . דרום אפריקה העלתה את שיעור ההוצאות על חינוך הילדים השחורים 
ב%300 , 1 מאז 8791 , אך היא עדיין מוציאה סכום מקביל ל004 , 1 דולר לשנה 
על ילד לבן , בהשוואה לכ263 דולר לשנה על כל ילד שחור . דוברי ממשלה טוענים 
כי ההבדל נעוץ באופן חלקי בצורך של הממשלה לשלם משכורות גבוהות יותר למורים 
לבנים , האמורים להיות בעלי כישורים גבוהים יחסית למורים שחורים . הם גם 
טוענים כי שיעור הילדים הלבנים בבתי ספר תיכוניים גבוה בהרבה משיעור השחורים , 
ולפיכך זקוקים הילדים הלבנים למתקנים יקרים יותר . דוברי האופוזיציה אומרים 
שגם כאשר מובאים גורמים אלה בחשבון פער ההוצאות מוסיף להיות גדול ללא הצדקה . 
אין זה סביר שפרטוריה תוכל אי - פעם להרשות לעצמה להוציא על תלמידי הרוב 
השחור את הסכומים שהיא מרעיפה כעת על לבנים . על - פי אומדנים מסוימים צריכה 
היתה הממשלה שהקציבה השנה % 91 מתקציבה הכולל לחינוך להגדיל את ההקצבות 
לשיעור מדהים של % 24 מהתקציב השנתי , כדי להשיג שוויון בין תלמידים שחורים 
ולבנים . בטווח הארוך צופן משבר החינוך בחובו בעיות חברתיות רציניות לדרום 
אפריקה . האבטלה עולה בהתמדה בקרב שחורים ולבנים כאחד , אף - על - פי שבקרב 
השחורים הממדים גדולים יותר . רבים מהמובטלים הם נושרים מבתי ספר שהתספו 
לשורות המובטלים בקצב ממוצע של 000 , 642 לשנה בעשור האחרון . ללא תעודת 
בגרות , תקוותם להשיג עבודה הדורשת כישורים אפסית כמעט . העבריינות הופכת 
להיות אחת הבעיות החברתיות העיקריות של דרום אפריקה . אם לא ישופרו רמת 
החינוך והזדמנויות העבודה של שחורים , עלולים העוני והעבריינות לחבל בכל 
הסדר פוליטי שאליו יוכלו להגיע בעתיד דה קלרק ומנדלה . 
