פאריס ( מיוחד ל"הארץ " ) . צרפת מודאגת מהכרסום שחל במעמדה מאז פריצת 
הסכסוך במפרץ הפרסי , בעיקר על רקע ביקורת קשה הנמתחת עליה בשל מעורבותה 
המוגבלת בקרבות נגד עיראק . השבועון " לה פואן " דיווח כי משרד החוץ הצרפתי 
פנה לסוכנות יחסי ציבור " סנדוויק " כדי לקבל ייעוץ בכל הקשור לתעמולה 
בנושא המלחמה במפרץ . בד בבד החליט הממשל הצרפתי לצאת למתקפה הסברתית שתבהיר 
לציבור הצרפתי ולציבור מחוץ למדינה את חשיבות צרפת בקרבות , למרות שבפועל 
השתתפו טייסים צרפתיים רק בשלוש משימות קרביות נגד מטרות בכוויית . אתמול 
ושלשום לא נטלו המטוסים הצרפתיים חלק בהתקפות על הכוויית עקב מזג האוויר 
הגרוע . בהתייעצויות שקיימו ראשי המדינה עם ראשי הצבא , הוחלט לשנות את 
הקו שעליו הצהירה צרפת עד כה , ולא להוציא מכלל אפשרות השתתפות בקרבות האוויר 
בעיראק . בעבר הודיע נשיא צרפת פרנסואה מיטראן כי מטרתה האחת והיחידה של 
צרפת היא שחרורה של כוויית . עתה החליט הנשיא לשנות את הטון וכיום הוא 
מדבר על כך שצרפת לא תימנע מלתקוף את עיראק . מיטראן לא מהסס עוד לדבר על 
הצורך להרוס את הפוטנציאל הצבאי - תעשייתי של עיראק , אולם בשלב זה עדיין 
ממשיכה פאריס לשמור על פרופיל נמוך . יחד עם זאת , הבטיח מיטראן כי בעתיד 
תתפוס צרפת תפקיד מרכזי יותר בקרבות . הנשיא לשעבר , ולארי זיסקאר דסטאן , 
מתח ביקורת על גישת מיטראן שהתנגדה לפעילות מחוץ לשטח כוויית . קפידבינצרפת 
גירשה אתמול 44 נתינים עיראקיים , מתוכם 31 דיפלומטים שעבדו בשגרירות עיראק 
בפאריס . שגריר עיראק בצרפת , עבדל רזאק אל - האשימי , יישאר במקום יחד 
עם ארבעה עוזרים . משרד החוץ הצרפתי מסרב עד כה להגיב רשמית על הגירוש . 
נודע כי השלטונות הצרפתיים חוששים כי המגורשים עשויים לעודד פעילות טרוריסטית 
במדינה . הולנד הודיעה אתמול כי היא מגרשת חמישה דיפלומטים עיראקיים , בתיאום 
עם יתר מדינות אירופה . בלגיה , בריטניה , קנדה ואוסטריה כבר גירשו דיפלומטים 
עיראקיים . איטליה ויוון עומדות לגרש דיפלומטים נוספים . קפידבינמיישובים 
שונים בצרפת מתקבלים דיווחים על ריבוי מעשי אלימות וגזענות על רקע המלחמה . 
בד בבד מצוירות יותר כתובות גזעניות כמו " מוות לערבים " , או בסגנון של 
" תחי צרפת המוסלמית " . כן דיווחה המשטרה על התכתשויות על רקע גזעי . למרות 
החששות ממעשי טרור הגורמים לכך שרבים מתושבי פאריס נמנעים מלהסתובב בימים 
אלה במקומות ציבוריים , הרי שעד כה לא אירע בעיר כל פיגוע טרור . מוסלמים 
רבים מעדיפים שלא להסתובב במקומות ציבוריים , מחשש כי ייעצרו לבדיקה בידי 
שוטרים . משטרת העיר ליון אסרה אתמול להפיץ קסטה של זמר ממוצא תוניסאי שהילל 
את סדאם חוסיין ולעג לנשיאים בוש ומיטראן . הזמר נעצר ושוחרר כעבור כמה 
שעות . לפני ימים אחדים קיבל ראש ממשלת צרפת , מישל רוקאר , משלחת של קבוצת 
" זהות ודיאלוג " הכוללת יהודים וערבים תושבי צרפת . רוקאר הביע חשש 
כי המאמצים שנעשו כדי להביא להתקרבות בין קבוצות האוכלוסייה השונות , עלולים 
להיפגע כתוצאה מהמלחמה . מתוניסיה ומאליגיריה מתקבלות ידיעות על הפגנות אנטי - 
צרפתיות . הפגנות אלו מתקיימות זה זמן מה אך בימים האחרונים נמסר על התעצמותן . 
ביקורת כלפי צרפת נשמעת גם באמצעי התקשורת המקומיים ובחוגי השלטון בארצות 
אלה . הביקורת מתמקדת בעיקר בנשיא מיטראן . 
