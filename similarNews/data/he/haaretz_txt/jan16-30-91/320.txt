" מדהים . זה פשוט מבצע מדהים על פי כל קנה מידה " . זו היתה תגובתם הנלהבת 
של קצינים בכירים בחיל האוויר כאשר נודעו פרטיה של התקיפה האווירית שביצעו 
המטוסים האמריקאיים בשלבי הפתיחה של המלחמה במפרץ . ואכן , התלהבותם של 
מי שהיו שותפים למבצעיו המרשימים של חיל האוויר הישראלי ביוני 76 וביוני 
28 היתה בהחלט במקומה . הפעילות האווירית שבוצעה על ידי האמריקאים בשעות 
הלילה המאוחרות של יום רביעי תיכנס לספרי ההיסטוריה הצבאית כמבצע האווירי 
המרשים ביותר שהוצא לפועל אי פעם . עד כמה היה מרשים הישגם של האמריקאים 
תעיד העובדה שכ51 שעות לאחר שהחלה התקיפה האווירית המסיווית בשמי עיראק דיווח 
שר ההגנה , ריצארד צייני , על מטוס אמריקאי אחד בלבד שהופל . כלומר , 
לאחר שהמטוסים ביצעו יותר מאלף גיחות מעל שטח רווי במערכות נ"ם ומול חיל 
אוויר עוין שלו כ007 מטוסי קרב , הצליחו העיראקים להפיל רק מטוס תוקף אחד . 
זהו שיעור שחיקה נמוך ללא תקדים ( כעשירית האחוז ) , המעיד על מימוש מוצלח 
להפליא של תורת לחימה מתקדמת , הנסמכת גם על אמצעי לחימה מתוחכמים וחדשניים , 
ועל תכנון קפדני של מבצע מסובך מאין כמוהו . לשם השוואה , חיל האוויר 
הישראלי הפעיל בגל התקיפה הראשון בפתיחת מלחמת ששת הימים 061 מטוסי קרב שתקפו 
את שדות התעופה המצריים . למרות ההישג המרשים מאוד ( השמדת כ003 מטוסים 
מצריים ) הופלו בגל גיחות זה שמונה מטוסים של חיל האוויר ( שחיקה של % 5 ) 
. אם נוסיף לכך את העובדה שהמטוסים האמריקאיים קיימו את המבצע האווירי 
בלילה חשוך וביצעו במהלכו כ002 תדלוקים באוויר , נוכל להבין טוב יותר את 
גודל ההצלחה , ואת תגובתם הנלהבת של מפקדי חיל האוויר הישראלי . מתכנני 
התקיפה האווירית המסיווית הזו הציבו בפני הכוח האווירי האמריקאי הענק , 
הגדול ביותר מאז מלחמת העולם השנייה , שורה של יעדים שתכלית השמדתם היתה 
לפגוע אנושות בתשתית הצבאית המהווה את הזרוע הארוכה של עיראק , והמסכנת 
באופן מידי את הכוחות המזוינים של בעלות הברית במפרץ . כפי שהובטח לישראל 
מראש , הופנה הכוח האווירי גם לעבר אתרי הטילים במערב עיראק , שמהם ניתן 
מבחינה טכנית לשגר טילים לעבר ישראל . הכוונה היתה לנטרל בשלב הראשון את 
היכולת האסטרטגית העיראקית . יכולת זו מתמצה בהפעלת טילים בליסטיים ובשימוש 
בחיל האוויר כזרועו הארוכה של הצבא העיראקי . מאות מטוסים תקפו כמעט בו - 
זמנית עשרות רבות של מטרות ברחבי עיראק וכוויית . במקביל שוגרו כ001 טילי 
שיוט מדגם טומאהוק , בעלי דיוק רב מאוד , מעל סיפוניהן של ספינות הצי . 
תוצאות פגיעתם של המפציצים וטילי השיוט היו מהממות . רוב המטרות נפגעו 
בדיוק רב מאוד . הדיוק היה כה רב עד שהיה מי שדימה את ההפצצות בלב בגדאד 
לניתוח כירורגי עדין . במהלך גלי התקיפה האווירית לא הצליחו העיראקים לשגר 
כמעט אף טיל נ"ם וכמעט ואף מטוס קרב עיראקי , מתוך כ007 , לא המריא בניסיון 
ליירט את המטוסים התוקפים . קפידבינהאמריקאים הצליחו לעוור את מערכות השליטה 
והבקרה של חיל האוויר העיראקי על ידי הפעלתה של לוחמה אלקטרונית ( ל"א ) 
מתוחכמת ומתקדמת בהיקף עצום . עשרות מטוסים מסוגים שונים מצוידים במערכות 
ל"א שייטו בנתיבים שנקבעו מראש ושידרו אותות אלקטרוניים שגרמו לחסימתם המוחלטת 
של המכ"מים הרבים הפזורים בעיראק ובכוויית . מכ"מי יחידות הבקרה של חיל 
האוויר העיראקי לא יכלו לספק נתונים למטוסי החיל , דבר שמנע את הזנקתם מול 
המטוסים האמריקאיים . מכ"מי סוללות טילי הנ"ם לא סיפקו נתונים על מאות המטוסים 
המתקרבים לאזור התקיפה , ובלעדיהם לא ניתן היה לשגר את הטילים לעבר התוקפים . 
היתה זו ההפעלה המסיווית ביותר מאז ומעולם של לוחמה אלקטרונית , וההצלחה 
שלה היתה מושלמת . הדבר מעיד על תכנון מעולה ועל הימצאותו של מידע מודיעיני 
עדכני בידי האמריקאים על תדרי השידור של מכ"מי תחנות הבקרה , הטילים ותותחי 
הנ"ם . על מנת להבהיר את גודל ההצלחה יש לציין כי בידי העיראקים כ06 סוללות 
טילי נ"ם לטווח ארוך ( ס - א - 2 וס - א - 3 ) , עשרות רבות של משגרים 
ניידים של טילי נ"ם לטווחים בינוניים ( דוגמת ס - א - 8 , ס - א - 6 ורולאנד ) 
ויותר מאלף תותחי נ"ם מסוגים שונים , ובהם גם תותחים מונחי מכ"ם , דוגמת 
אלה שתבעו מחיר יקר מחיל האוויר הישראלי במלחמת יום הכיפורים . הפעלתה של 
מסה כה גדולה של מטוסי תקיפה , יירוט ולוחמה אלקטרונית , ובמיוחד בשעות 
הלילה , מחייבת תכנון קפדני , דיוק בביצוע הטיסות ומערכת שליטה ובקרה מעולה . 
טיסתם של מאות מטוסים אל המטרות ובחזרה מחייבת תיאום מדויק ובקרה של נתיבי 
טיסה רבים וקרובים זה לזה . צריך לזכור שלאמריקאים אין יחידות בקרה קרקעיות 
באזור התקיפה , והיה עליהם לסמוך על אמצעי הבקרה של נושאות המטוסים , על 
יכולת הבקרה של המטוסים מדגם אייוואקס , על יחידות הבקרה המצויות בטורקיה 
ועל יחידות בקרה מאולתרות שהוקמו על אדמת סעודיה . זירת הפעולה האווירית 
חולקה בין ארבע גזרות פיקוח . השליטה על המטוסים בכל גזרה היתה באמצעות 
יחידת בקרה נפרדת , אם כי אלה היו מתואמות ביניהן וכל המבצע התנהל תחת פיקוד 
משותף . המטוסים התוקפים המריאו מסיפונן של נושאות מטוסים , מבסיסי חיל 
האוויר הסעודי ומבסיס אינגרליק שבטורקיה . לאחר שהמטוסים ללוחמה אלקטרונית 
חסמו את מסכי המכ"ם בעיראק ובכוויית , הגיעו מטוסי התקיפה . ראשונים תקפו 
מטוסי האף - 711 , המכונים " חמקנים " . אלה מסוגלים לחמוק מכל מכ"ם ולכן 
ניתן להשתמש בהם בתקיפה גם בגובה נמוך ובקרבת המטרות . המאפיין את גלי התקיפה 
שהחלו את המלחמה במפרץ היה השימוש המסיווי בנשק " סטנד - אוף " ( נשק 
מנגד ) . הכוונה היא לחימוש מדויק , פצצות וטילים , המתביית אל המטרה 
באמצעים שונים , החל מביות על קרן לייזר וכלה בביות באמצעות מערכת ראייה 
תרמית ( פליר ) , וניהוג הפצצה או הטיל ממרחק רב על ידי הטייס . מערכות 
ראייה תרמיות מבוססות על ניצול הפרשי החום בין הגופים השונים . במאצעות 
מערכות כאלה ניתן להבחין גם בלילה חשוך , וממרחק רב , בבירור במטרות נייחות 
ובכלי רכב . קפידבינהשימוש בנשק זה אפשר למטוסי הקרב וההפצצה האמריקאיים 
לפגוע בדייקנות רבה במטרות שהוקצו להם ולהימנע מהתקרבות לתותחי הנ"ם הרבים 
שהיו פזורים באזורי התקיפה . בין השאר עשו האמריקאים שימוש במטוסי אף - 
81 ואף - 41 של הצי , במטוסי אף - 51 ואף - 61 של חיל האוויר ובמטוסי ההארייר 
של הצבא . בשלב השני הוכנסו לפעולה גם מטוסי תקיפה מדגם טורנאדו של חיל 
האוויר המלכותי הבריטי . במקביל לתקיפת משגריהם של הטילים הבליסטיים של עיראק 
תקפו המטוסים האמריקאים גם את מרבית שדות התעופה הצבאיים של עיראק . רובם 
של 02 השדות האלה הוצאו מכלל פעולה לאחר שפצצות רבות פגעו בהם בדיוק רב . 
ניתן אמנם לשקם מסלולים שהופצצו , אך האמריקאים הטילו עליהם גם עשרות רבות 
של פצצות בעלות השהיה ארוכה . לפיכך , בימים הקרובים ימשיכו להתפוצץ מדי 
פעם פצצות על מסלולי הטיסה של שדות התעופה העיראקיים . השימוש בפצצות בעלות 
השהיה ארוכה יקשה מאוד על העיראקים להכשיר מחדש את מסלולי הטיסה . בשלב 
זה לא ידוע עדיין כמה מטוסים עיראקיים הושמדו על הקרקע . רוב המטוסים מוגנים 
בדת"קים ( דירים תת - קרקעיים ) והדבר מקשה על הפגיעה בהם . הצלחתו המלאה 
של מהלך התקיפה האווירי הראשון השיג שני יעדים עיקריים : חוסל חלק נכבד מהתשתית 
האסטרטגית של העיראקים . בנוסף למשגרי הטילים ומסלולי שדות התעופה , פגעו 
המטוסים של בעלות הברית גם במפעלים ובאתרים בהם מייצרת עיראק את הנשק הכימי 
והביולוגי ובאתרים בהם נעשית העבודה על תוכנית הגרעין העיראקית . כמו כן 
נפגעו בניין המטה הכללי של צבא עיראק , בניין מפלגת הבעת ומטרות דומות בבגדאד . 
הושגה עליונות אווירית מוחלטת מעל אזור הלחימה . עליונות אווירית זו היא 
תנאי חשוב להצלחה בקרבות היבשה , כאשר אלה יחלו . נראה כי בימים הקרובים 
ימשיך הכוח האווירי של בעלות הברית בהפצצות מסיוויות של יעדים צבאיים ברחבי 
עיראק וכוויית . האמריקאים מחויבים לשמור רצף של הפצצות מן האוויר על מנת 
למנוע מהכוח האווירי העיראקי להתארגן ולהגיב . מומחים מערביים מעריכים כי 
יידרשו עוד כ01 ימי לחימה אווירית על מנת להשלים את היעדים של תוכנית ההפצצות . 
לאחר מכן , ואולי אף קודם להשלמת ימי ההפצצה , ייכנסו לפעולה מסוקי הקרב 
ומטוסי הקרב המכונים ציידי הטנקים ( מדגם איי - 01 ) . לרשות הכוח האמריקאי 
מאות מסוקי קרב מדגם אפאצי המסוגלים לפעול בלילה , ולנצל את העובדה שלכוח 
העיראקי יכולת מוגבלת ללחימת לילה . ההצלחה המדהימה של תוכנית הפעולה האווירית 
של בעלות הברית בלילה של יום רביעי הבטיחה למעשה את תוצאות המלחמה כולה . 
