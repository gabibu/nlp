בכוונת הצבא האמריקאי לצייד את המזל"טים הישראליים מדגם " פיוניר " , שנשלחו 
למפרץ , במערכות לציון לייזר במטרה לשפר את דיוק הפגיעה של טילים נגד שריון 
ושל פגזי ארטילריה . כך מדווח השבועון האמריקאי לענייני ביטחון " דיפנס 
ניוז " . המערכות יותקנו במזל"טים " פיוניר " , שפותחו על - ידי התעשייה 
האווירית . מצייני הלייזר יבטיחו את הדיוק של הטילים נגד שריון מדגם " הלפייר " , 
המשוגרים ממסוקי הקרב , ושל פגזי הארטילריה המתקדמים מונחי הלייזר מדגם 
" קופר הד " . " חיילי חיל התותחנים האמריקאי יוכלו להישען לאחור כאשר מטוס 
לא מאויש יטוס מעל הטנקים העיראקיים ויביא להשמדתם בזה אחר זה " , הסביר 
גורם רשמי במשרד ההגנה האמריקאי . שש מערכות " פיוניר " הוצבו באזור המפרץ , 
וכל אחת כוללת ארבעה עד שבעה מזל"טים . " מזל"ט הפיוניר שיצויד במציין 
לייזר ימלא תפקיד משמעותי בשמי כוויית " , אמר דן בלייק , מנהל בחברת אי - 
אי - איי האמריקאית , המייצרת בארה"ב את ה"פיוניר " בשיתוף פעולה עם התעשייה 
האווירית . הבקשה לבחון את התקנת מערכת הלייזר במזל"ט הופנתה באחרונה בחשאיות 
מרובה למנהלת תוכנית הכלים הלא מאוישים של הפנטגון . את הבקשה הפנו נציגי 
הצי , המארינס וצבא היבשה האמריקאיים . הם ציינו כי ראוי לבדוק אם ניתן 
לעשות שימוש במערכת " נייט איגל " , שנועדה במקורה למזל"ט האמריקאי מדגם 
אקילה . ב8891 , לאחר עשר שנות פיתוח , החליט הפנטגון לבטל את פרויקט 
האקילה בשל עלותו הגבוהה . אם יוחלט בפנטגון לצייד את הפיוניר במערכת הלייזר 
של האקילה , תוכל חברת אי - אי - איי לבצע את ההתקנה בתוך כשבועיים . מזל"טים 
מדגם פיוניר ממלאים מגוון רחב של משימות איסוף מודיעין במפרץ . במבצע " סופת 
המדבר " עושה הצבא האמריקאי שימוש ראשון במזל"טים בשעת קרב . כוחות המארינס 
במפרץ מפעילים שלוש מערכות פיוניר , צבא היבשה עושה שימוש במערכת פיוניר 
אחת , ושתי המערכות האחרות מוצבות על סיפונן של ספינות הקרב של הצי , הוויסקונסין 
והמיזורי . בסיס לתמיכה לוגיסטית במערכות המזל"טים שבידי ארה"ב הוקם בבחריין . 
מאז אוגוסט 0991 , מועד שליחתם למפרץ , ועד לפרוץ המלחמה לפני שבוע ביצעו 
המזל"טים מדגם פיוניר 054 שעות טיסה . 
