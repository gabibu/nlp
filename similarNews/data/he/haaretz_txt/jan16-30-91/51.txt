בודפשט ( מיוחד ל"הארץ " ) . נשיא בריה"ם , מיכאיל גורבצוב , הודיע אתמול 
בבוקר לסובייט העליון כי הוא מקבל את התפטרותו של שר החוץ , אדוארד שוורדנאדזה , 
והציע לצירים את מועמדותו לתפקיד של אלכסנדר בסמרטניך . שוורדנאדזה התפטר 
מתפקידו בדצמבר , בעקבות לחץ כבד מצד הקומוניסטים השמרנים וצמרת הצבא , 
שהאשימו אותו בבגידה באינטרסים של בריה"ם בדרך ניהולו את מדיניות החוץ . 
התפטרותו לוותה באזהרה מפני השתלטות הדיקטטורה בבריה"ם , ועוררה חשש במערב 
מפני שינוי במדיניות של שיתוף הפעולה עם הקרמלין . אולם דיפלומטים אמרו כי 
העובדה שגורבצוב הציע את בסמרטניך ולא תמך במועמדים שהציגו שמרני המפלגה , 
מצביעה על כך שככל הנראה לא יהיה שינוי במדיניות החוץ של בריה"ם . הסובייט 
העליון אישר ברוב מכריע ( 124 קולות בעד , 3 נגד , ו01 נמנעים ) את מינויו 
של בסמרטניך , בן ה75 , כשר החוץ החדש . משקיפים במוסקווה אומרים , 
כי בסמרטניך היה מקורב מאד לשר החוץ היוצא , אדוארד שוורדנאדזה , ומינויו 
יכול לשמש ערובה למערב , שלא יחול שינוי יסודי במדיניות החוץ הסובייטית . 
הדברים שהשמיע השר החדש , ששימש בעבר סגן שר החוץ ובאחרונה שגריר ארצו בוואשינגטון , 
יש בהם כדי לאשר הערכה זו . הוא הכריז לפני ההצבעה על מינויו , כי מדיניות 
החוץ של בריה"ם לא תשתנה , אלא תמשיך להתפתח בכיוון הנוכחי , שכן הקו הזה 
תואם את האינטרסים שלה ו"רק הקו הזה תואם אותם . בדברו על משבר המפרץ , 
הטעים בסמרטניך , שבריה"ם לא תשתתף בשום תנאי במלחמה , אך היא תומכת בכל 
החלטות האו"ם . בסמרטניך הביע דעתו גם על המצב באזור הבאלטי ואמר , כי 
אם בריה"ם תסדיר את ענייניה הפנימיים בדרכי צדק , היא תמצא הבנה לעמדתה 
גם מחוץ לגבולותיה ; ואולם , לעניינים הפנימיים יש למצוא הסדר מניח את 
הדעת למען עצמה ולא למען רכישת אהדה בעולם . הוא הביע צער , על ש"חוגים 
מסויימים " בארצות - חוץ מנסים " לנצל נגד בריה"ם את הבעיות הסובייטיות 
הפנימיות " . בסמרטניך הוא בעל קריירה דיפלומטית , ועמד במשך שנים בראש המשלחת 
הסובייטית למו"ם על פרוק הנשק . הוא מדבר אנגלית שוטפת ובעבר שירת במזכירות 
האו"ם בניו - יורק . בסמרתניך מונה לשגריר בארה"ב במאי 0991 , והוא חבר 
הוועד המרכזי של המפלגה הקומונסטית , המעצב את המדיניות . בישיבת הסובייט 
העליון דיבר גם שר הפנים בוריס פוגו שזכה למספר קולות גדול יותר אף מראש 
הממשלה החדש , ולנטין פאוולוב . פוגו הכריז על עצמו כחסיד התחדשותה של 
בריה"ם , קרא ל"שלום אזרחי " ולרגיעה . קפידבינואשינגטון ( ע"ר ) . 
הבית הלבן קידם אתמול בברכה את בחירתו של בסמרטניך כשר החוץ הסובייטי , 
בציינו כי הנשיא בוש מכיר אותו ומכבד אותו עוד מהימים בהם כיהן בסמרטניך 
כסגן שר החוץ ובוש היה סגן הנשיא . כולנו עבדנו יחד עימו בתחומים שונים . 
הוא היה פעיל מאד בגיבוש היחסים בין בריה"ם וארה"ב , ביחוד בימי משבר המפרץ " , 
אמר דובר הבית הלבן , מארלין פיצווטר . קפידבינבמוסקווה התקיים כנס עיתונאים 
סובייטים התומכים בקו הליברלי . הכנס קיבל החלטות הקוראות לשמירה על חופש 
הביטוי והתריע נגד סכנת חידוש הצנזורה ונסיונות לחיסול עיתונאים שאינם מוכנים 
ללכת בתלם . בין היתר הוזכרה ההתערבות בשקולי עריכה של תכניות פוליטיות בטלוויזיה 
של מוסקווה וההתנקשות בחיי כתב הטלוויזיה של לנינגראד . 
