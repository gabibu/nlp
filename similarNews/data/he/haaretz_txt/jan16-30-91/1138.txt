במערכת הביטחון החליטו אתמול להמשיך את העוצר בשטחים ולמנוע יציאת פועלים 
לעבודה בישראל , לפחות עד תחילת השבוע הקרוב . ההחלטה התקבלה למרות לחץ 
של מעסיקים בישראל , הסובלים מחסרונם של עובדי השטחים , בעיקר בענפי הבנייה 
והחקלאות המשותקים למחצה . אולם במערכת הביטחון חוששים כי עקב המצב המתוח 
ממילא והסיכוי להתדרדרות נוספת במצב הביטחוני , השעה אינה כשרה להחזרת הפועלים 
מהשטחים . גורם צבאי אמר אתמול כי " הכל יכול להשתנות מרגע לרגע , אבל 
בינתיים החלטנו להמתין , לפני שנפתח את המעבר לישראל מחדש " . העוצר בשטחים , 
הנמשך ברציפות זה 21 יום , מחמיר את המצוקה הכלכלית של כ001 אלף פועלים 
שמצאו את פרנסתם בישראל , חלקם על בסיס עבודה יומית . רבים מהם לא קיבלו 
את שכר עבודתם גם עבור הימים האחרונים שקדמו לעוצר . במחנות הפליטים לא צפוי 
רעב , בגלל האספקה השוטפת וסיוע החירום שמגישה סוכנות הסעד והתעסוקה לפליטים , 
אונרוו"א . מקור צבאי אמר השבוע כי מחסני הסוכנות " מתפוצצים במזון " . 
לעומת זאת חמור המצב בכפרים , שם מתלוננים התושבים על מחסור במזומנים ובמצרכי 
יסוד בחנויות . למרות שגם אתמול הוסר העוצר לפרקים , צה"ל לא מאפשר לכפריים 
לנוע בכבישים הראשיים , ובמחסומים אפשר היה לראות בימים האחרונים קשישים 
שביקשו להגיע לערים כדי לרכוש תרופות , והצטוו לחזור לכפריהם . בגלל הדרדרות 
המצב הכלכלי , ניכרת תופעה של מימוש רכוש באמצעות מכירת תכשיטים וזהב . 
תושב אזור רמאללה אמר אתמול : " זה לא יכול להימשך כך עוד זמן רב . האנשים 
סגורים בבתים והכסף אוזל . בקרוב מאוד כל העסק הזה עלול להתפוצץ " . קפידבינראשי 
האיגודים המקצועיים בשטחים דרשו בשבוע שעבר להסיר את העוצר לאלתר ולהחזיר 
את מתכונת העבודה הרגילה . גם ראשי עיריות , תעשיינים וראשי ארגונים חקלאיים 
פנו למינהל האזרחי בקריאה להציל את הכלכלה בשטחים . לדרישה להקל על המצוקה 
בשטחים הצטרפו גם נציגי הקהילה האירופית בארץ והארגונים הבין - לאומיים הלא - 
ממשלתיים המסונפים לאו"ם . המינהל האזרחי מצידו מאפשר למגזרים מסוימים , 
כמו בעלי משאיות המובילים סחורה מהשוק , לנוע בכבישים גם בזמן העוצר , 
ומתיר למאפיות , מרפאות ומפעלי תרופות לפעול כרגיל . אתמול אירעו , בפעם 
הראשונה מאז הוטל העוצר בשטחים , התנגשויות קשות בין תושבי רצועת עזה לחיילי 
צה"ל . מקורות פלשתינים מסרו כי תושב מחנה הפליטים שאטי נורה בידי כוח של 
צה"ל ונפצע באורח בינוני . דובר צה"ל מסר כי התושב ניסה לחטוף נשק מחייל 
ולכן נורה . גם שוטר משמר הגבול נפצע קל מאבן שהושלכה עליו בעת ההתפרעויות . 
הוא הועבר לבית החולים ברזילי לקבלת טיפול ושוחרר . כוחות הביטחון ברצועת 
עזה עצרו את בדאר יאסין , מורה בן 54 משכונת שייח רדואן ואחיו של מנהיג 
תנועת החמאס , השייח אחמד יאסין . מקורות פלשתינים דיווחו שכוחות הביטחון 
הגיעו לביתו של יאסין ועצרו אותו לחקירה . שייח יאסין נעצר לפני כשנה וחצי 
ומשפטו מתנהל כיום בבית המשפט בעזה . צה"ל עצר גם את העיתונאי העזתי טאהר 
שרקח , החשוד בהפצת חומר תעמולה של תנועת החמאס . 
