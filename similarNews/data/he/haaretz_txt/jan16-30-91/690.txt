שיקאגו ( ע"ר ) . כשברשותם מיליארדי דולרים שקיבלו בהלוואות ממדינות חוץ , 
פתחו ראשי הכלכלה הסובייטית במסע קניות חיטה ברחבי העולם . הם ממהרים במיוחד 
בסגירת חוזים , מחשש של פעולות נגד כלכליות מצד המערב , עקב האירועים האחרונים 
בשלוש המדינות הבלטיות . מאז שאושר לסובייטים אשראי אמריקאי בתחילת ינואר , 
נכנסו הסובייטים בסערה לשוק הסחורות וחומרי הגלם בארצות הברית וקנו 6 מיליון 
טון תירס , 005 אלף טונות חיטה ו006 אלף טונות קמח סויה . בריה"ם גם מקיימת 
משא ומתן לקניית עופות ב52 מיליון דולר . " אני משוכנע כי הם שואפים לנצל 
את כל האשראי שניתן להם " , אמר אחד הדילרים של חברה גדולה הפועלת בשוק חומרי 
הגלם בשיקאגו . הדברים נאמרו על רקע ביקורת בקונגרס האמריקאי על הנעשה במדינות 
הבלטיות ועל הצעה שהועלתה להפסיק את הסיוע הכלכלי לבריה"ם בשל כך . אתמול 
הצביע הפרלמנט האירופי על הפסקת משלוחי המזון לבריה"ם וקנדה השעתה אף היא 
הצעה קודמת שלה , להעניק אשראי נוסף לבריה"ם לקניית מזון . " בינתיים , 
כל העסקות שנעשו בטוחות " , אמר אותו דילר . " בינתיים אין שום בעיות 
עם האשראי שלהם " . מומחים לשוק הסחורות העתידיות אמרו כי הסובייטים כבר 
ניצלו כמעט את כל האשראים שקיבלו לקניית מספוא ומזון מרוכז לבעלי חיים , 
האשראי לקניית קמח סויה והאשראי לקניית עופות . את שארית העסקות הם יסיימו 
עד סוף השבוע . 
