אני חש תודה עמוקה לכמה בריות טובות שאינן נמנות , מטבע הדברים , עם קוראי 
עיתון זה . מטפליהן מתבקשים להעניק להם טפיחה ולטיפה , וגם מלת חיבה , 
בשמם של רבים . כוונתי לכלבים המגיעים עם מפעיליהם אל ההריסות והמפולות 
העשנות והמעלות אבק , כאשר זעקות נפגעים ורעש כתלים קורסים ממלאים חלל חדש 
שנפער . בטלוויזיה , בדיווחים הראשונים , תראה אותם , את כלבי ההצלה , 
כשהם מגששים דרכם בין ההריסות , מרחרחים בין שברי אבנים , זגוגיות , 
תריסים , רהיטים , חפצים אישיים , מחפשים את דמו של אדם , להצילו . 
כבר נאמר על הכלב שהוא ידידו הטוב של האדם . ומשום כך קשה במיוחד לומר שכל 
בני - האדם שיש להם כלבים נוהגים בהם באהבה . בנמל התעופה בן - גוריון ננטשו 
כלבים בכלוביהם וגם מזלם של חתולים לא שפר . אדוניהם ובעליהם נמלטו אל מעבר 
לים והשאירו אותם מאחור . גם יש כלבים , שבעליהם נטשו ועזבו אותם בחוץ , 
ברחוב או בגינה , לאחר הישמע צפירת האזעקה , ולא נתנו להם מחסה כלשהו 
בביתם . התקשורת בארץ ובעולם נהנתה להביא , פעם אחר פעם , את תצלומו 
של הנער שי , מרמת - גן , שנפצע מנפילת טיל ליד ביתו . בשכבו על האלונקה , 
לפת אל לבו בחוזקה את כלבו ולא רצה להיפרד ממנו . העולם אוהב תמונות כאלו . 
כלבים נטושים , לעומת זאת , אינם " סיפור " . חייהם חיי כלב , במשמעות 
הקלאסית . כלבי ההצלה לא זכו , למרות החשיבות האדירה של פעילותם , לעמודים 
הרבים שזכו להם קריינים ומגישים במאבקים בין " קול ישראל " לגלי צה"ל , 
על שליטה בשידורים המשותפים . וכלב שהציל חייהם של שלושה בני - אדם שהיו 
קבורים תחת ההריסות לא זכה להתייחסות . מה שנכון לכלבי - ההצלה נכון כפל - 
כפליים לגבי מפעיליהם ולכל המחלצים החשים לאתר המוכה דקות ספורות לאחר שנחתו 
בו הטילים , וסכנת פגיעתם של עוד טילים טרם חלפה . קפמאפרקלאחר נחשול האופוריה 
האדירה ערב המלחמה ולאחר הלילה הראשון בשמי עיראק , טילטלו עצמם פרשנים 
ומומחים אל הקוטב האחר . עכשיו הם נוהגים כמו היו זוג קיפודים נאהבים , 
בזהירות . אחד מהם כתב זה עתה , ברוח החדשה של הזהירות , שאסור לראות 
בטילי " פטריוט " מענה טוטאלי לטילי הסקאד . " גם הכלה היפה ביותר אינה 
יכולה לתת יותר ממה שיש לה " , הזכיר . אלא ששכח , או לא ידע , את הסיומת 
החשובה : " אבל אם הכלה מנוסה , היא יכולה לתת הרבה יותר " . ומה שנכון 
לגבי כלה במבחנה תופס גם למפעילי טילים . קפמאפרקמההצהרות שהופרחו כאן ערב 
המלחמה זכורה לי במיוחד קביעתו של קצין בכיר מאוד , שקבע כי פגיעתו של טיל 
קטנה : יהרוס חדר . הצרה , שהטילים לא שמעו על כך . ראש הממשלה יצחק 
שמיר וכמה קצינים בכירים מאוד בחיל - האוויר , בסדיר ובדימוס , עשויים 
להיות מובכים למדי , אם וכאשר תחזור הטלוויזיה ותשדר כמה מן הדברים שאמרו 
אלה לציבור ערב המלחמה על פגיעתם של טילים בעורף הישראלי . פעם יהיה משעשע 
לחזור ולשמוע את הדברים . היום עצוב . קפמאפרקכבר נותנים עצות לציבור איזו 
מוסיקה קלאסית כדאי לו לשמוע במלחמה . יצחק שור , מבקר המוסיקה של " על 
המשמר " , מציע לקוראי עיתונו , כדי לבדר את רוחם , 01 דיסקים שמן הראוי 
לדעתו לרכוש ולהאזין להם עכשיו . לא רק היצירה חשובה , כתב , חשוב גם 
הביצוע . אך כירושלמי וכיושב - לבטח בירושלים , הוא אינו חש את העובר על 
בני - אדם , ואוהבי המוסיקה בתוכם , במה שמכונה עתה " תל - אביב - רבתי " , 
או " אזור חיפה " . הלב קצת כבד , ולא רק החדר אטום . גם האוזן אינה 
כרויה כתמיד . טוב ש"קול המוסיקה " חזר לשדר , וצליליו נשמעים ברקע , 
לפני " נחש צפע " והרבה אחרי " שרב כבד " . אם יש שעה של רגיעה של ממש , 
באור יום , יש מן הסתם תל - אביבים או רמת - גנים המבקשים לשמוע את המוסיקה 
שלהם מהדיסקים או התקליטים שלהם . יש גם רבים המתקשים להינתק מאימי החוויות 
שעברו ומאלה שהם חוששים מהן . לכן , יאזין כל אחד למה שמעניק לו הרדיו , 
או ליצירות " שלו " . אם בכלל . בשעה ששורות אלו נכתבות , משמיע הרדיו 
שעות רבות של מוצארט . מדינה מופצצת בטילים מציינת 002 שנה למותו של הגאון . 
ורביעיות - המיתרים המעודנות שלו אינן נקטעות , תודה לאל , בטרטור המקדים 
את " נחש צפע " ובצפירת האזעקה הקורעת את האוויר . אחרי אחת ההפצצות ביקשתי 
את יקירי להטות אוזן למקלט - הרדיו הפתוח בחדר האחר , מחשש " נחש צפע " , 
כדי להתכנס בכורסתי , אוזניות לראשי , לשמוע קצת מוסיקה . בחרתי דווקא 
בסימפוניה השנייה של סיבליוס , זה מה שבא לי באותו רגע . פסק - זמן קצר 
של נורמליות בלילה תל - אביבי , בין מתחים , חרדות , מבול הדברת והברברת 
ברדיו וצלצולי טלפון מיקירים , חברים וידידים . בלונדון המוכה והמופצצת , 
בבליץ הגדול והאכזרי , השמיע הבי - בי - סי מאות פעמים , לבקשת מאזיניו , 
את שיר - הלכת " הוד והדר " של אלגר , שנהפך סמל לרוח - העמידה של הבריטים 
בהפצצות ובמצוקה הנוראה , כמו נעשה המנונה השני של בריטניה . כל אחד והמוסיקה 
שלו . 
