" כאשר הוכרז מצב הכוננות לא היתה לנו ברירה והחלטנו לדחות את משחקי הליגה 
שנועדו לסוף השבוע " , אמר אמש יו"ר ההתאחדות לכדורגל , שאול סוירי . " קודם 
לכן לא הסכמנו להפסיק את הפעילות למרות דרישות רבות וגם איום של קבוצות לתבוע 
את ההתאחדות . ראינו בפעילות חלק משמירה על המוראל , אך בהתאם לתקנון ולנוכח 
השינוי המצב , החלטנו בסבב טלפוני לדחות את המשחקים . אין ברירה , אי 
אפשר לקיים אותם במצב כזה " , אמר היו"ר . ההחלטה תקפה עד יום ראשון , אך 
אם יימשך מצב הכוננות , לא תחודש הפעילות גם בשבת הבאה . מחזור המשחקים 
שנועד לסוף השבוע הנוכחי נדחה לסוף השבוע הבא . " הדחייה גורמת לנו בעיה 
כי לוח המשחקים עמוס " , אמר סוירי . מנהל ההתאחדות לכדורגל , יעקב אראל , 
אמר אמש כי השבת החסרה תושלם ב - 32 בפברואר , במקום משחקי הסיבוב השמיני 
בגביע המדינה שנועדו לתאריך זה . המשחקים המתוכננים בסיבוב השמיני יהיו 
באמצע השבוע , במועד שעדיין לא נקבע " , הסביר אראל . שלמה סופר , גזבר 
ההתאחדות , אמר אמש כי לקבוצות נגרם נזק כספי בלתי מבוטל עקב המשבר במפרץ 
וביטול המשחקים : " המזכירות החליטה לבקש פיצוי מהממשלה . לדעתי , כשיסתיים 
המשבר , צריך לפנות ישירות לראש הממשלה כדי לבקש פיצוי כספי . אני משוכנע 
שלא ידחו את בקשתנו " . 
