פרת , אוסטרליה ( שרות " ספורט הארץ " ואי - פי ) . לעומת משחקים רבים 
בגביע דייויס שנידחו בגלל המלחמה במפרץ , תהיה כאן בסוף השבוע ההתמודדות 
בין אוסטרליה לבלגיה בסיבוב הראשון של משחקי הבית העליון . נבחרות ישראל 
וצרפת , שהמשחק ביניהן נדחה בגלל המלחמה , יעקבו בעניין רב אחרי ההתמודדות 
בפרת , בגלל העובדה שהמנצחת תתמודד ברבע הגמר עם המנצחת במאבק בין ישראל 
וצרפת שיהיה בצרפת בסוף מארס . הקפטן האוסטרלי , ניל פרייזר , הזהיר אתמול 
את שחקני נבחרתו מפני שאננות , תוך שהוא מזכיר להם ארבע הפתעות שהיו בשנה 
שעברה בסיבוב הראשון . הוא ביקש משחקניו להתייחס לבלגים באותה הרצינות , 
כאילו מדובר במשחק הגמר עם ארה"ב שהיה בחודש שעבר . הרכב נבחרת אוסטרליה 
כולל את ריצקארד פרומברג , דארן קאהיל , ואלי מאסור וטוד וודברידג . קפטן 
נבחרת בלגיה פרסם את שמות ארבעת שחקני נבחרתו : אדוארדו מאסו , ליבור פימק , 
בארט ויטס ופיליף דוולף . 
