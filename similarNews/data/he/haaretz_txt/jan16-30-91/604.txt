כל ניצחון כאן הוא הישג עצום , אמר ארי ואטאנן לאחר שניצח בפאריס - דקאר 
בפעם הרביעית מתוך חמישה מירוצים . ואטאנן הוביל את שיירת המכוניות מהשבוע 
הראשון והוכיח כי האצן המוכשר , אך הנמהר , היה ברבות השנים לרץ מרתון 
שקול ומיומן . ואטאנן וסיטרואן ניצחו בפאריס - דקאר , אולם פרס ניחומים 
קבוצתי מגיע למיצובישי , שנהגיה סיימו במקומות שני , שלישי ורביעי . יומיים 
לפני הסיום התעוררה במחנה מיצובישי תקווה , לאחר שוואטאנן ונווטו שכחו את 
כרטיסי המשתתף שלהם בנקודת הזינוק ונאלצו לשוב על עקבותיהם אל קיפה . מיצובישי 
הודיעה כי תגיש תלונה נגד הנהג הפיני , על נסיעה נגד כיוון תנועת הראלי , 
אולם לאחר שיקול שני התעשתה והכריזה כי אין בכוונתה לנסות לנצח במרוץ באופן 
כזה . הקבוצה המאוכזבת היתה לאדה , שיצאה מפאריס עם תקוות גדולות לאחר 
שיוברט אוריול ניצח בראלי הפרעונים , אך היא סבלה סדרת תקלות מתישה , וכל 
שאוריול הצליח להעלות בידו היה מקום חמישי . בקטגוריית המשאיות הובילה קבוצת 
פרליני האיטלקית מיום הזינוק ועד יומיים לפני הסיום , כאשר תקלה טכנית עיכבה 
אותם למשך שעות ואיפשרה לקבוצת טאטרה לתפוס את המקום הראשון . אנשי פרליני 
המתוסכלים נשאו עיניים לשמים וכמענה לתפילתם היכו כוחות המדבר בטאטרה בקטע 
האחרון 03 ק"ם בלבד לפני קו הסיום בדקאר , וליוסאט בפרליני שב ותפס את 
מקומו בחזית . בקטגוריית האופנועים המרתקת לא התרחשו שינויים בשלבים האחרונים . 
סטפן פיטר - הנסל ( ימאהה סונאטו ) המשיך להוביל לפני זיל ללה ( ימאהה 
צסטרפילד ) , שעלה למקום השני בעזרת כשרון ניווט יוצא דופן , וטיירי מניאלדי 
( ימאהה ) סיים שלישי . אחרי כעשרת אלפים ק"ם , עשרות נפילות , תקלות 
טכניות וטעויות ניווט , עמד ההפרש בקבוצת האופנועים בין שני הראשונים על 
פחות מ61 דקות . 
