( ע ) . שלושה ערבים מגנין הואשמו אתמול בבית משפט השלום בתל אביב בהתפרצות 
לחנות בגדים ברחוב בן יהודה בתל אביב וגנבת תכולתה , בזמן התקפת הטילים 
הראשונה באזור תל אביב . הנאשמים חוסני בני עודה ( 53 ) , עמאד עודה 
( 12 ) , ומוחמד בני עודה ( 02 ) הואשמו כי ניצלו את העובדה שתושבי 
המדינה הסתגרו בחדריהם האטומים ובתי העסק הסגורים נותרו ללא שמירה , ניפצו 
את שמשת חלון חנות הבגדים " מציצים " ברחוב בן יהודה בתל אביב ורוקנו את 
תכולתה . התביעה ייחסה לנאשמים עבירות של התפרצות , קבלת נכסים שהושגו בעוון 
ושהייה בלתי חוקית בישראל . בבקשה לעצור את השלושה עד לתום ההליכים , מציינת 
התביעה כי מדובר בעבירות שפלות שבוצעו על ידי הנאשמים ששהו בישראל שלא כחוק 
והיו אמורים לשהות בבתיהם , בשל העוצר שהוטל בשטחים . " הנאשמים זרעו 
בהלה ואי שקט בקרב הציבור בשל ביצוע העבירות בשעת חירום והוסיפו על אי הסדר 
שנוצר בשל מצב החירום במדינה " , נטען בבקשת המעצר . השופט יצחק ברא"ז דחה 
את הדיון בבקשה ליום ד והורה על השארת הנאשמים במעצר עד למועד זה . בית משפט 
השלום בתל אביב גזר אתמול שנת מאסר בפועל ושנת מאסר על - תנאי על אלחגי רבי 
( 72 ) שהורשע על פי הודאתו , בהתפרצות לחנות מכולת בחולון בזמן מלחמה . 
בכתב האישום נטען , כי הנאשם התפרץ למכולת ב02 בינואר , לאחר ששבר את 
סורגי החלון . למזלו הרע של הנאשם הוא נתפס על ידי שוטר שהוזעק למקום , 
בשל הפעלת האזעקה . השופט הדגיש בגזר הדין , כי העבירה בוצעה בזמן מלחמה 
ומצב חירום והאזעקה עלולה היתה לזרוע בהלה בלב תושבי השכונה . השופט ציין 
כי לנאשם עבר פלילי והוא ריצה שני שליש מעונש של 6 שנות מאסר שהוטלו עליו , 
לאחר שהורשע בהריגה . השופט דחה את בקשת סניגורו של הנאשם לעכב את ביצוע 
עונש המאסר , בהתחשב במצב החירום , בנימוק שכל הנאשמים בימים אלה עשויים 
להשמיע טענה שכזו . 
