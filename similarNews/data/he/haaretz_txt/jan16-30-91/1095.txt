פאריס ( רויטר ) . שחקני קבוצת הכדורגל מארסיי אלופת צרפת ומוליכת הטבלה 
נדרו להחרים את כל משחקיה הרישמיים של הקבוצה , כולל מפגשים בין - לאומיים , 
עד שיבוטל עונש ההרחקה לשנה , אשר הוטל שלשום על נשיא המועדון ברנראד טאפי , 
בידי ועדת המשמעת של התאחדות הכדורגל הצרפתית . השחקנים אמרו אתמול , 
כי ימשיכו בשביתה לזמן בלתי מוגבל עד שייפגשו עם טאפי . השחקנים הודיעו 
על נקיטת הצעד החריף למרות איומים בסנקציות מצד התאחדות הכדורגל הצרפתית . 
נשיא התאחדות הכדורגל , זאן פורנה - פאיארד אמר , כי ההתאחדות לא תקוד 
בפני האיום של שחקני מארסיי , אבל בלם הקבוצה באזיל בולי אמר , כי חבריו 
אינם מודאגים : " אם ינקטו נגדנו באמצעים , זה יהיה המוות של הכדורל הצרפתי . 
הנבחרת הצרפתית בנויה באופן בסיסית על שבעה משחקני מארסיי . איני יכול 
להבין מה הם עושים . הם מנסים להרוס את הכדורגל הצרפתי " . צרפת אמורה לשחק 
ב - 02 בפברואר עם ספרד , בבית מוקדם באליפות אירופה לאומות , בעוד מארסיי 
תשחק במארס במפגש כפול ברבע גמר אליפות אירופה עם מילאן , אלופת אירופה . 
מקורות בקבוצת מארסיי מסרו , כי טאפי אשר הואשם בפגיעה ברוח הספורטיווית 
ובהעלבת שופטים , עשוי לדון עם השחקנים על השביתה . טאפי , נשיאה המיליונר 
של הקבוצה , מסר כי הוא יתפטר בעתיד , כאשר תואר האליפות יובטח למועדון . 
לדעת טאפי השביתה אינה פיתרון . הוא קרא לשחקנים לזכות באליפות אירופה למענו , 
במקום לשבות . " השחקנים חייבים להמשיך להשתתף באליפות אירופה , רק כדי 
להוכיח לאלה שהרשיעו אותי בטעות " , אמר טאפי . בתשובה לשאלה מתי יפרוש , 
אמר טאפי : " השאלה עוד לא עלתה . אין לי ברירה . אי אפשר לנהל מועדון 
בשלט רחוק . זה לא יכול להתקיים . זה דורש קשר יומיומי " . 
