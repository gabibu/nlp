שנים חלפו מאז זכה טניסאי מפרו , אלכס אולמדו , באליפות ווימבלדון ובאליפות 
אוסטרליה באותה שנה . בן - ארצו חיימה איזאגה עשה כאן אתמול צעד נוסף בדרכו 
להצלחה באחת התחרויות , אליפות אוסטרליה . איזאגה , טניסאי מהיר ופיקח 
בן 32 , גבר בסיבוב הרביעי על השוודי מאטס וילאנדר בתום מאבק דרמטי בן חמש 
מערכות 75 , 26 , 61 , 36 , 61 ועלה לרבע הגמר . אחרי הניצחון המרשים 
על מי שהיה ב - 8891 המדורג 1 בעולם , ואשר זכה בעבר שלוש פעמים בטורניר 
( 3891 , 4891 ו - 8891 ) , אמר איזאגה המדורג 68 בעולם : " אתה זקוק 
לחוזק מנטאלי נגד מאטס , יותר מכל דבר אחר . זה לא היה אחד הדברים החזקים 
שלי . איבדתי פעמים רבות את הריכוז , במיוחד במשחקונים הארוכים . היה 
לי קשה לשמור על כך . הפעם לא איבדתי את עשתונותי ושיחקתי טוב מאוד " . ואכן , 
במהלך ההתמודדות נראה היה כי דווקא וילאנדר מאבד מן הריכוז , עובדה שסייעה 
ליריבו מהעבר השני של הרשת . לאיזאגה תינתן מחר ההזדמנות לשפר את השיא האישי 
בטורניר גראנד - סלאם אותו קבע אתמול העפלה לרבע הגמר . אך קודם לכן יהיה 
עליו לשחק מול הטוב מכולם , הטניסאי מספר 1 בעולם : השוודי סטפאן אדברג . 
על הצפוי אומר איזאגה : " כבר עשיתי את התוצאה הטובה ביותר שלי בטורניר 
גראנד - סלאם . מדוע לא לעלות על המגרש ולהנות מכך ? המיפגש בין איזאגה 
לוילאנדר היה אחד מבין הארבעה שהשלימו אתמול את משחקי הסיבוב הרביעי , בסיומם 
נותר רק נציג אמריקאי אחד ברבע הגמר : פאטריק מקנרו , המדורג 411 בעולם . 
פאטריק בן ה - 42 , אחיו הצעיר של גון , ישחק מחר עם האיטלקי כריסטיאנו 
קאראטי . ארון קריקסטין ( 31 ) וגים קורייר ( 61 ) הודחו אתמול מהמשחקים . 
קריקסטין נכנע בקלות למדורג 3 , הצכי איוואן לנדל 26 , 26 , 16 . קורייר 
כמעט וחולל סנסציה בטרם נכנע בתום מאבק מתוח ורב - תהפוכות לאדברג 64 , 
06 , 46 , 75 , 26 . קריקסטין שיבח את לנדל ואמר : " ציפיתי ממנו שיהיה 
חזק , והוא היה בשיא יכולתו . אני לא . זה היה אחד מהימים הללו " . השחקן 
האחר שעלה אתמול לרבע הגמר היה היוגוסלווי גוראן פרפיץ שגבר על יאן סימרינק 
מהולנד 76 , 67 , 60 , 76 . סימרניק היה אחרון הטניסאים שעלו מהמוקדמות . 
גם בטורניר הנשים נותרה אמריקאית אחת , המדורגת 3 מרי - גו פרנאנדז , שתתמודד 
היום ברבע הגמר עם הבולגריה קאטרינה מאלייווה ( 5 ) . משחקים אחרים ברבע 
הגמר : שטפי גראף ( 1 , גרמניה ) יאנה נובוטנה ( 01 , צכיה ) , 
מוניקה סלש ( 2 , יוגוסלוויה ) אנקה הובר ( אוסטריה ) , גבריאלה סאבאטיני 
( 4 , ארגנטינה ) אראנצה סאנצס ( 6 , ספרד ) . העובדה שלארה"ב נותרו 
שני נציגים ברבע הגמר מקנרו ופרנאנדז אופיינית לחוסר ההצלחה של האמריקאים 
בטורניר זה . הנציג האחרון של ארה"ב שזכה באליפות אוסטרליה היה יוהן קריק 
ב - 2891 . הטניסאית האחרונה מארה"ב שזכתה בטורניר הנשים היתה מרטינה נווראטילובה 
ב - 5891 . 
