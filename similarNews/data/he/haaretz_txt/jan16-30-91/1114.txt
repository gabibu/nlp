הקומיקאי רובין ויליאמס מגלם את דמותו של ד"ר אוליבר סאקס בסרט " יקיצות " . 
סאקס , נאורולוג יהודי - בריטי ( קרוב משפחה של אבא אבן ) , עובד זה 
שנים רבות בבתי חולים לחולי נפש במדינת ניו יורק . שם פגש , בשנות הששים , 
בחולי מחלת השינה , שהיו רדומים במשך עשרות שנים , שבו לחיי ערות בעקבות 
טיפול בתרופה הורמונלית , ושקעו שוב בתרדמה , כשהפעם הם מודעים , לפחות 
חלקית , למה שקורה להם . את רשמיו מטיפולו בחולים אלה תיאר סאקס בספר " יקיצות " , 
שהיה הראשון בסדרת ספרים שגילו לעולם בדרך תיאור מאלפת ומרתקת את מסתרי 
המוח והנפש האנושית . אחרי " יקיצות " בא " האיש שחשב שאישתו היא כובע " , 
שהפך לאופרה קאמרית , וגם " רגל לעמוד עליה " ו"לשמוע קולות " . כולם 
כתובים מתוך מעורבות אישית ורגישות מדהימה לפרטי העצבים האנושיים . עתה הודיעה 
מחלקת הבריאות של מדינת ניו יורק , שהיא מפטרת 002 , 1 עובדים של מערכת 
הבריאות בבתי החולים לחולי נפש , וביניהם ד"ר אוליבר סאקס . הוא מטעמו 
פירסם הודעה שלפיה " הטיפול הרפואי בבתי החולים של המדינה מידרדר באופן 
קבוע זה שנים , ואני חושש שמעתה הוא יהיה למעשה לא - קיים " . סאקס בן ה75 
עבד במרכז הפסיכיאטרי בברונקס מ6691 . ויליאמס , שגילום בן דמותו של סאקס 
( בסרט קוראים לדמות מלקולם סאייר ) היה בעבורו תפקיד רציני בקריירה ענפה 
כקומיקאי , אומר על סאקס : אוליבר הוא אדם מאופק להפליא . הוא האדם הגדול 
והרך ביותר שפגשתי מעודי . כמו תערובת של אלברט שווייצר וארנולד שוורצנגר " . 
סאקס עסק , אגב , בהרמת משקולות באופן סדיר . ויליאמס מספר , כי קרא 
את התסריט אגב טיסה , ובכה פעמים מספר במהלכו . בהסרטה היה סאקס נוכח והדריך 
גם את ויליאמס , וגם את רוברט דה - נירו , המשחק את אחד החולים . סאקס 
תיאר , בהקדמה שכתב עבור מהדורה חדשה של " יקיצות " , את יכולתו המדהימה 
של דה - נירו להיכנס למצב שבו הוא מנותק ממערכת העצבים שלו . לרגעים היה 
נדמה לסאקס שדה - נירו הצליח לחולל באמצעות משחק סימפטומים של הפרעות עצביות , 
וחרד שיהיו אלה הפרעות שלא ניתן יהיה לתקנן . ויליאמס מספר , שבמהלך ההסרטה 
הוא שבר , שלא במתכוון , את אפו של דה - נירו . " זו היתה סצינה פשוטה , 
שבה אני אמור להחזיק את זרועותיו , והמרפק שלי נתן לו מכה , ושמעתי את 
האף נשבר . המנתח הפלסטי שלו אמר לי שדה - נירו בעצם חייב לי כסף , כי 
תיקנתי את צורת האף שלו . עכשיו הוא נראה ואס " . לסרט , שבוים על ידי פגי 
מארשל , סיכויים טובים לזכות במועמדויות לאוסקר . ויליאמס , שהיה מועמד 
פעמיים בעבר , ולא זכה , מעדיף שלא לחשוב על כך . שני ספריו של סאקס , 
" האיש שחשב שאישתו היא כובע " ו"יקיצות " , יצאו לאור בעברית בהוצאת 
" מחברות לספרות " . 
