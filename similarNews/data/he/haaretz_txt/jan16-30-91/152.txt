השעות הראשונות של " מלחמת סופת המדבר " עמדו בסימן עליונותה המוחלטת של 
התרבות העממית האמריקאית . המלחמה לבשה ממדים של הפקה טלוויזיונית מיוחדת . 
אילמלא היה ברור שהדברים קורים באמת , היו שעות הערב של יום ד יכולות להיחשב 
לעוד אחד משידורי - היוקרה של הרשתות הגדולות , המופקים מדי פעם במאמץ נואש 
לבלום את הירידה הבלתי פוסקת במספר צופי הטלוויזיה הקונוונציונלית ( בניגוד 
לרשתות הכבלים ) . המלחמה התחילה למרבה הנוחיות בסביבות 53 : 6 לפנות ערב , 
לפי שעון החוף המזרחי , חמש דקות אחרי שרשתות הטלוויזיה התחילו את הסיבוב 
הראשון של מהדורות החדשות המרכזיות . הכול נשמע ונראה כמאמץ של תסריטאי 
לדחוק דרמה גדולה אל תוך חצי שעה . המגיש הפסיק את עצמו , או את אחד מכתביו ; 
ועבר אל השליח בקומה התשיעית של בית מלון בבגדד , לשמוע דיווח טלפוני על 
" אורות מסתוריים " בשמי העיר . בתוך שתי דקות היה ברור שהמלחמה התחילה , 
ומיד נותקו קווי הטלפון של הרשתות הקונוונציונליות . רק שלושת כתבי סי - 
אן - אן , רשת הטלוויזיה הגלובלית המשדרת בכבלים ובצלחות , המשיכו לדווח 
כל הלילה , למגינת לבם המובנת של הקונוונציונלים . כאשר התברר לאנשי סי - 
אן - אן שהם היחידים המספקים חדשות מבגדד לכל כדור הארץ צלחה עליהם רוח שטות , 
ותיאורי הפצצות " המרהיבות " הנופלות על בגדד התחילו להישמע מפיהם כמו 
שידור חי של משחק בייסבול , כולל הלצות ויריליות ( " נזכרתי שבעצם עדיין 
לא אכלתי ארוחת ערב " , אמר אחד מהם , בשידור חי , כאשר בגדד בערה מתחת 
לחלונו ) . בקיץ 8891 הייתי באטלנטה , בירת גורגיה , כדי לסקר את ועידת 
המפלגה הדמוקרטית . אטלנטה היא העיר שממנה משדרת סי - אן - אן . מייסד 
הרשת ובעליה , טד טרנר , בעל חלומות נועז ואשף כספים נערץ ( המאבד את 
כל עולמו בדקה אחת כאשר הוא פותח את פיו ) , קישט את אטלנטה בכרזות ענקיות , 
" סי - אן - אן , רשת הטלוויזיה החשובה ביותר בעולם " . אני זוכר את קלות 
הדעת שבה המטרתי קיתונות של בוז על מה שחשבתי ליומרה מנופחת . שנתיים וחצי 
אחרי כן אין טרנר צריך לטרוח לחזור על הסיסמה . היא פשוט עובדה . ששת החודשים 
האחרונים אולי לא הוכתבו על - ידי עורכי החדשות בסי - אן - אן , אבל קשה 
לתאר כמה מן הקליימאקסים שלהם ללא רשת הטלוויזיה בת העשר מאטלנטה . מי שנראה 
בסי - אן - אן בליל התקדש המלחמה , נראה אפוא לעיני העולם כולו . שר הבריאות , 
אהוד אולמרט , התייצב בזריזות ניכרת באולפני סי - אן - אן בירושלים עם 
מסכת גז בידיו , ובא מיד על שכרו : הוא רואיין בשידור חי . בנימין נתניהו 
לא פיגר הרבה אחריו . בהמשך הלילה שוחח אתו בשידור חי גם מגיש החדשות של 
רשת אן - בי - סי , תום ברוקו , שיצא מגדרו לתאר את נתניהו , פעמיים בתוך 
שלוש דקות , כ"אחד החברים הבולטים ביותר בקבינט של יצחק שמיר " , ו"אחד 
הדוברים האפקטיוויים והמרשימים ביותר של ישראל " . הטלוויזיה האמריקאית לא 
מילאה תפקיד הירואי בחודשים האחרונים בשום פנים ואופן . היא אמנם התפרסה 
באופן מרשים על - פני המזרח התיכון ; שידרה מהדורות חדשות שלמות או חלקיות 
מדהראן , מרבת עמון , מבגדד ואפילו מירושלים . אבל כתביה ומגישיה הצטיירו 
לעתים קרובות , אולי קרובות מדי , כשחקנים בזירה הפוליטית המנסים באופן 
פעיל לשנות את השקפותיהם של צופיהם . דווקא המלוטשת ברשתות , אי - בי - 
סי , הפגינה את הלהיטות הגדולה ביותר לחרוג מתפקיד של ספק חדשות ומבארן , 
ולקבל עליה שליחויות מסוג אחר . ערב המלחמה , ביום ב השבוע , שידרה הרשת 
תוכנית מיוחדת של שעה שנועדה להעניק לצופה את הרקע ההיסטורי , הפוליטי והצבאי 
של המשבר במפרץ . בערך חמישית מזמן התוכנית הוקדשה לדיסקרדיטציה שיטתית 
של המדינה הכווייתית ושל שליטיה . היא לא כללה בסקירת הרקע שלה את תולדות 
משטרו של סדאם חוסיין , או אפילו רמז אחד לשיטותיו ולעברו . בכתבה גראפית 
על סוג הפציעות , הצפויות במקרה של לוחמה כימית וביולוגית מצד עיראק , 
כללה הרשת ראיון עם חייל אמריקאי , רב טוראי ביחידת שריון של חיל הנחתים . 
צוות הטנק שלו נכשל בירי בשעת אימון . הרב - טוראי היה מדוכדך במיוחד , 
והסביר לכתב שאילו התרחשה הטעות בשדה הקרב , מול העיראקים , היה עכשיו 
הטנק שלו מועמד ודאי להשמדה . הוא ואנשי הצוות היו נהרגים מיד . הכתב שאל 
אותו איך הוא מרגיש , והנער האמריקאי ענה בהגייה דרומית רכה , בגרון חנוק : 
" ובלבד שגם אני אהרג , כדי שלא אצטרך לכתוב מכתבים לאמהות של חברי לצוות " . 
מדוע החליטה אי - בי - סי לשדר את הראיון הזה יום לפני פקיעת האולטימטום 
לעיראק ? מדוע החליטה להבאיש את ריח כוויית , ערב מלחמה שממשל בוש עמד 
לפתוח לשחרור כוויית ? מאחר שלא הצגתי את השאלה הזו לעורכי הרשת או למפיקיה , 
אני יכול רק לנחש . ששה חודשים של צפייה קנאית בכל שבריר חדשות , בכל אחת 
מרשתות הטלוויזיה כאן , שיכנעה אותי שלמספר ניכר של עיתונאים אלקטרונים 
בארצות הברית יש סדרי - יום פוליטיים פרטיים , ונכונות ניכרת להטיף אותם 
למיליונים . ההבדל בין המסרים הבוטים של הטלוויזיה , למאמץ ממשי של העיתונות 
הכתובה לשמור על אובייקטיוויות , הוא מקור של אכזבה עמוקה למי שרגיל לראות 
בתקשורת האמריקאית דגם של חיקוי ושל הערצה ( אני רגיל ) . הקליימאקס התרחש 
דקות אחדות אחרי שהתחילה המלחמה . סי - בי - אס שידרה בשידור חי רגעים בחייה 
של אשה אמריקאית במדינת דרום קרוליינה , אשר נשבעה תחילה להיאבק נגד בוש 
ונגד המלחמה , ולבסוף פרצה בבכי תמרורים . זה היה כמדומני הקליימאקס , 
מפני שרק בשעות הבאות התחילו הרשתות , אולי לראשונה זה שבועות , לשדר 
את דעותיהם של אמריקאים , התומכים בבוש , וחושבים את המלחמה לכורח שלא 
יגונה . בסך הכול , על - פי סקרי דעת הקהל , רוב מכריע של האמריקאים תמך 
בנשיא בימים שלפני המלחמה . אבל התמיכה הזו קיבלה ביטוי מוגבל מאוד ברחוב 
ובכלי התקשורת . זה כשלעצמו עניין לא בלתי מובן . כמו בימי מלחמת וייטנאם , 
המיעוט המתנגד למלחמה מצליח להתגייס ולהשמיע את קולו , והרוב המחייב אותה 
שותק . הנשיא ריצארד ניקסון טבע , בהשפעת המצב הזה , ב9691 את מטבע הלשון 
" הרוב השקט " . בבחירות של 2791 הנחיל לו הרוב השקט את הניצחון האלקטורלי 
הגדול ביותר של נשיא כלשהו בהיסטוריה האמריקאית , אבל בין בחירתו הראשונה 
לבחירתו השנייה שלט המיעוט ברחובות . המיעוט לא היה אז גורם שולי בחברה האמריקאית , 
ואין הוא גורם שולי גם הפעם . האינטליגנציה הצעירה , ילדי המעמד הבינוני , 
שוב מביעים אי - אמון בפוליטיקאים . על שורה ארוכה של אנשים השתלטה בשבועות 
האחרונים תחושה של " כבר היו דברים מעולם " . היה נדמה שאמריקה נקלעה לבועת 
זמן , ושוב מתחילה 6691 . " אני מרגיש שהימים הטובים חוזרים " , קרא השבוע 
אחד ממארגני תנועת השלום של שנות ה06 באוזני סטודנטים באוניברסיטת רקלי , 
צפונה לסן פרנסיסקו . ברקלי היתה בית המקדש של מרד הסטודנטים בשנות ה06 . 
באוניברסיטאות בכל רחבי ארה"ב ארגנו מרצים וסטודנטים בשבועות האחרונים ימי 
עיון מיוחדים ( הידועים באנגלית אמריקאית ך - ) , כדי ללמוד בצוותא את 
המזרח התיכון , על רגל אחת , ולהגיע למסקנות פוליטיות בלתי נמנעות : מלחמה 
מיותרת . ימי עיון כאלה היו , במובן מסוים , ישיבות - העבודה של מורדי 
שנות ה06 . האם הקמפוסים מוכנים להתפרץ גם הפעם ? מחר נקבל תשובה ראשונה , 
כאשר ואשינגטון תראה את ההפגנה המאורגנת הראשונה נגד המלחמה , שמתוכננת 
כבר חודש וחצי , ומשתתפיה יגיעו מכל רחבי ארה"ב . אין שום סיכוי שהיא תלבש 
את ממדי ההפגנה העצומה של 0791 , ששיבשה ללא תקנה את יכולת הממשל להמשיך 
את מלחמת וייטנאם . אבל משתתפיה ייספרו מכל זווית אפשרית , כדי לעמוד על 
פוטנציאל ההתלקחות . הנשיא גורג בוש זוכר היטב את 0791 . בסוף השנה ההיא 
הוא הצטרף לממשל ניקסון כשגריר באו"ם . הוא יודע שהתמיכה בו , בסקרי דעת 
הקהל , נעדרת התלהבות ויכולה להתמוסס על נקלה אם תתארך המלחמה במפרץ , 
או אם תטבע בנהרות של דם . לכן הוא הודיע פעמים אחדות לאחרונה , שעתיים 
אחרי שהתחיל את המלחמה כי זו לא תהיה " וייטנאם שנייה " , הפעם " אמריקה 
לא תילחם כשאחת מידיה קשורה מאחור " . השעות הראשונות של המלחמה היו כל - 
כך מדהימות , שפרשנים צבאיים מהוססים לבשו אופוריה , והתחילו לדבר ברצינות 
גמורה על מלחמה של ימים אחדים , שאולי לא תחייב שיתוף של כוחות קרקע , 
ותמוטט את משטר סדאם . לפחות לפי מבחן השעות הראשונות רשאי בוש להאמין , 
שזו באמת לא תהיה " וייטנאם שנייה " . הכותרת של הרשימה הזו , " ואשינגטון 
יוצאת למלחמה " , חוטאת כמובן בהפרזה . ואשינגטון היא עיר הבירה המרכזית 
היחידה שלא התנסתה במאה ה02 בשום מלחמה . הפעם האחרונה שבה נראו בה חיילים 
בדרכם לחזית היתה לפני 621 שנה , במלחמת האזרחים האמריקאית . היא נפגעה 
במלחמה לאחרונה ב2181 , כאשר צבא בריטי פולש העלה באש את הבית הלבן . בהתחשב 
בהסתייגויות האלה , ואשינגטון התנסתה בימים האחרונים בדרגה של מתח , שלא 
היתה דוגמתה מאז סוף הסתיו של 1491 , ערב התקפת היפאנים על פרל הארבור ; 
או אולי מאז 7191 , ערב הכרזת המלחמה על גרמניה הקיסרית ; ואולי לא היתה 
כלל במאה ה02 . סוף סוף , זו הפעם הראשונה שארה"ב עמדה על סף פתיחת מלחמה 
במשך חמישה חודשים , כאשר צבא אמריקאי עצום נאסף בקצה השני של כדור הארץ , 
וכל מהלך דיפלומטי זעיר מדוח בהרחבה פנטסטית בכלי התקשורת . ואשינגטון היא 
עיר פוליטית , ובמובן הזה אין היא דוגמה מייצגת של ארהב . אבל ואשינגטון 
היא גם עיר שחורה , או מה שמכנים יותר ויותר " אפריקאית אמריקאית " . מספר 
לא - פרופורציונלי של אפריקאים אמריקאים משרת בצבא המתנדבים , כמעט רבע 
החיילים ( לעומת % 21 מן האוכלוסייה הכללית ) . מלחמת העולם השנייה היתה 
הראשונה שבה השתתפו מאסות של חיילים שחורים . בצבא האמריקאי היה קיים עדיין 
אפרטהייד , עם יחידות חד - גזעיות . אבל המלחמה היתה ציון דרך בהתפתחות 
זכויות האזרח של השחורים . מי שלחמו למען ארצם , והקיזו למענה דם , לא 
יכלו לחזור מן המלחמה אל הכלוב הגזעי שלהם . ממשל טרומן העניק אז לכל חייל 
משוחרר את ההזדמנות ללכת לקולג , מפתח לכל התקדמות מקצועית וחברתית בארה"ב . 
לראשונה יכלו מאות אלפי שחורים לרכוש תואר ראשון ולהצטרף אל המעמד הבינוני . 
אבל שחורי אמריקה , ברובם הגדול , אינם מרגישים שהם נעשו חלק אינטגרלי 
יותר של החלום האמריקאי ב54 השנה האחרונות . דרגת המרירות החברתית והכלכלית 
שלהם הופכת אותם לקבוצת האוכלוסייה העוינת ביותר למלחמה נגד עיראק . סקר 
דעת קהל אחד הראה , שרק % 82 מן השחורים תומכים בנשיא בוש , לעומת % 75 מן 
הלבנים . לעומת האפקט מעמיק המחלוקת שיש למלחמה הזו ביחסי לבנים - שחורים , 
היא הניבה לפחות הישג לשוני - חברתי אחד . פוליטיקאים ועיתונאים התרגלו 
לדבר בחודשים האחרונים על " הגברים והנשים שלנו במפרץ הפרסי " . בכל המלחמות 
הקודמות , הניסוח הסטנדרטי היה " נערינו " . אבל איך אפשר להגיד " נערינו " , 
כאשר לפחות % 21 הן " נערותנו " ? מעתה ואילך יזומנו לאמריקה מלחמות אוניסקסיות . 
