טיראנה ( ע"ר ) . אלבניה הקומוניסטית מתכננת רפורמות כלכליות אחרי 64 
שנים של שלטון סטאליניסטי ריכוזי וניתוק מן העולם החיצון . " אנו ניישם 
רפורמות רדיקאליות " , אמר הכלכלן הממשלתי ליאון צוצי בראיון . לדבריו , 
באלבניה יונהג מנגנון של כלכלת שוק . בחודש שעבר הנהיג נשיאה החדש של אלבניה , 
ראמיז אליה , רפורמות כלכליות ופוליטיות . אליה אף הודיע על בחירות חופשיות 
ראשונות , בסוף חודש מארס השנה . לדברי הכלכלן הממשלתי , יושקעו השקעות 
גדולות בתשתית ויופנו משאבים לייצור ולשירותים , בתחומים כגון תחבורה , 
רכבות , כבישים , תקשורת , שירותים ציבוריים ותיירות . כפועל יוצא מכל 
אלה , אלבניה תפתח גבולותיה . התקשורת באלבניה היא פרימיטיבית , ואנשי 
עסקים השוהים בבתי מלון נאלצים להסתפק בטלפון אחד ויחיד . התחבורה קשה , 
שכן אין מכוניות פרטיות או מוניות . באלבניה כמעט שאין למצוא תעשייה , 
והחקלאים , לדוגמה , מעבדים שדותיהם במחרשות רתומות לסוסים או שוורים . 
