נשיא המדינה חיים הרצוג דחה את בקשתו של ראש הממשלה יצחק שמיר לייצג את ישראל 
בהלווייתו של אולף החמישי מלך נורבגיה , העומדת להתקיים השבוע . הנשיא 
החליט , אחרי ששקל את פנייתו של שמיר , שלא לעזוב בימים אלה את הארץ . 
אתמול המשיכו להגיע למשכן הנשיא מברקי תמיכה והזדהות ממנהיגי מדינות שונות . 
נשיאי גואטמאלה , האיטי ואיטליה הביעו את תמיכתם בישראל ואת הזדהותם עמה . 
מברקי עידוד ממשיכים להגיע אל הנשיא מהארץ , בעיקר מראשי מועצות ערביות 
המביעים את הזדהותם עם המדינה . מועצת עירית איינסכדן שבהולנד עומדת לקיים 
היום מפגש הזדהות עם ישראל . נשיא המדינה שיגר איגרת ברכה ליוזמי עצרת ההזדהות . 
