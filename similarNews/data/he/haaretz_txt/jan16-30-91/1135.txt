נשיא המדינה לשעבר , יצחק נבון , אינו מרבה לנאום במליאת הכנסת . מאז 
הפך לח"ך מן השורה אפשר למנות על אצבעות יד אחת את מספר הפעמים בהן ניצל 
את זכות הדיבור . אתמול עלה נבון לדוכן וסיפר על שיחה שקיים עם נשיא מצרים 
לשעבר , אנואר סאדאת , בביקורו במצרים . הוא סיפר שסאדאת אמר לו : " היזהרו 
מסדאם חוסיין , הוא רוצח אמיתי " . זה היה זמן קצר אחרי שמנהיג עיראק פתח 
במלחמה בת שמונה השנים נגד איראן , מלחמה שהסתיימה ברוב דם ובאפס הישגים . 
נבון אמר כי הוא תומך במדיניות האיפוק שנקטה הממשלה . לדבריו , יש להתנגד 
לכל פעולה הבאה כביכול כעונש וכתגמול , כדי לתת סיפוק נפשי לאזרחי ישראל 
או כדי לומר לשכנינו ולעולים שאנו יודעים גם להגיב ולא נושיט את לחיינו למכים . 
" כל שיקול כזה , גם אם הוא מובן , פסול בעיני וסכנתו מרובה " , אמר . 
אך לדבריו , אם חלילה יורע המצב באופן משמעותי או ישוגרו טילים כימיים 
אל ישראל , נצטרך לשוב ולשקול את צעדינו בלוקחנו תמיד בחשבון את השותפים 
הטבעיים שלנו בימים אלה . דדי צוקר ( רץ ) פתח את דבריו בפרגון לממשלה . 
" בשעה שהיא נוהגת לפי ההגיון הפוליטי שלנו , אין סיבה שלא לפרגן לה " . 
לדבריו נשברו כמה הנחות במלחמה זו . המלחמה הוכיחה שוב שרוב המומחים יודעים 
הרבה , אך מבינים מעט . נשברה גם האמונה שהעולם כולו נגדנו , תמיד ובכל 
תנאי . דן תיכון ( ליכוד ) קרא שלא להפעיל לחצים לנקוט צעדי תגובה נגד 
עיראק . לדעתו יש לתת לממשלה לשקול את תגובתה מתוך שיקול דעת . " אנו 
נמצאים בתקופה היסטורית ולא היסטרית ובעבור סופת המדבר , היא תהפוך לתקופה 
הירואית " , אמר תיכון . גד יעקבי ( מערך ) אמר שהרס מכונת המלחמה העיראקית 
הוא המטרה העליונה שצריכה להדריך את מדיניות הממשלה . לדבריו , שגרת החירום 
המאופקת מסייעת להשמדת מכונת המלחמה העיראקית יותר מפעולה קצרת רוח וטווח 
שלנו . הוא הדגיש שזכותנו לפעול , אך חובתנו לשקול את דרכי ועיתוי המימוש . 
עלינו לזכור שהמלחמה רק בסוף ההתחלה , ועדיין לא בראשית הסוף . סגן שר 
החינוך , פנחס גולדשטיין ( קידום הרעיון הציוני ) אמר שעם ישראל לא יהיה 
קורבן למאוויי הצרפתים והגרמנים להתחנף לעם הערבי . " אות קין טבועה על 
מצחם בגין התנהגות זו . אלה שעזרו בהכנת מתקנים לגז לעיראקים מנסים לפצות 
את יוצאי המחנות וילדיהם במסכות גז , בכספים ובמלות ניחומים " , אמר גולדשטיין . 
גרשון שפט ( התחיה ) סבור שאת האהדה והסימפטיה שישראל נתונה לה היום צריך 
להפוך לנכסים . לדעתו , התגובה מצד ישראל צריכה לבוא בצורה ייחודית עם 
חותמת ישראלית בתיאום עם ארה"ב , גם אם נצטרך להפעיל לחץ אופרטיווי בשטח 
ולא לחכות שארה"ב תעשה עבורנו את המלאכה כי בסוף המלחמה החשבון יוגש . 
הוא הדגיש שבמלחמה צריך להתנהג כמו במלחמה : יש לעצור את המסיתים במסגדים 
ולגרש את פייסל חוסייני . הפלשתינים צריכים להבין שלא האינתיפאדה , לא 
סדאם ולא אש"ף יושיעו אותם . קפידבינתמר גוזנסקי ( חד"ש ) הצטרפה לח"כים 
מכל הסיעות , שגינו את תוקפנותו של סדאם חוסיין . " כיבוש כוויית היה 
מעשה של תוקפנות והוא בלתי נסבל כמו כל כיבוש הרומס זכויות עם ואדם . הטיפול 
בבעיות אלה בדרך של מלחמה אינו פותר דבר " . לדבריה , מטחי הטילים העיראקיים 
ההורסים בתים ופוגעים בחפים מפשע , שוברים לרסיסים את האשליה שטופחה במשך 
שנים , כאילו שטחים כבושים הם ערובה לביטחון וכאילו יותר נשק פירושו יותר 
ביטחון . עמנואל זיסמן ( מערך ) אמר כי יש ליצור בציבור תחושה שאין מקומות 
בטוחים לחלוטין ומקומות החשופים לפגיעת טילים , משום שכל העורף חשוף . 
לדעתו , יש לדאוג להגנה מקסימלית בכל חלקי הארץ ולהוסיף טילי פטריוט גם 
באותם מקומות הנחשבים כבטוחים . עובדיה עלי ( ליכוד ) אמר שאם הממשלה תחליט 
להגיב , על התגובה להיות חכמה , ייחודית ומהממת . אסור שהתגובה תהיה שגרתית . 
היא צריכה להפתיע , להדהים , לעורר הערכה , שאם לא כן מוטב לה שלא תהא 
משתהה . עדנה סולודר ( מערך ) , חברת קיבוץ גשר בעמק הירדן שידע הפגזות 
קשות בעבר , קראה לתושבי המדינה לקחת נשימה ארוכה ולהמשיך בשיגרת חיים רגילה 
ומבוקרת , למרות הפחד והקושי . היא הזהירה את המלך חוסיין , " שכנה " , 
לשמור על נייטראליות ולא לעשות שוב טעות היסטורית העלולה לעלות לו בכסאו 
ובממלכתו . יוסי גולדברג ( ליכוד ) , ראש המועצה המקומית מטולה , שספגה 
בעבר הפגזות רבות וידעה שהות ממושכת במקלטים , הזכיר כי אתמול לפנות בוקר 
ניתכו 62 טילי קטיושה על רצועת הביטחון בעוצמה הגדולה מפגיעתו של טיל סקאד . 
מצעד נאומיהם של הח"כים שביקשו ליטול חלק בדיון המדיני , יימשך היום . קפידבינבקריאה 
שנייה ושלישית אושרה הצעת חוק שיזם חגי מירום ( מערך ) המחייבת הכשרה ואימון 
במטווח על כל רוכש כלי נשק ומחדש רשיון לכלי נשק . החוק שהובא לאישור בידי 
יו"ר ועדת הפנים , יהושע מצא , נועד להבטיח כי הרוכש כלי יריה יהיה בעל 
ידיעה מינימלית בהכרת ובהפעלת הנשק . יישום החוק לא יגרום להגדלת המנגנון 
העוסק בהוצאת רשיונות לכלי יריה . במידה והפעלתו של החוק תחייב שינויים 
ארגוניים הכרוכים בעלות כספית , יוכל שר הפנים להגדיל את האגרות לרישוי 
נשק . 
