ואשינגטון ( מיוחד ל"הארץ " ) . המידע המודיעיני , המשמש לאיתור משגרי 
הטילים של עיראק ולאבחון שיגורם , מופק באמצעות מספר לווייני ריגול של ארה"ב , 
המרחפים מאז פלישת עיראק לכוויית במסלול קבוע מעל למפרץ הפרסי . מומחי 
מודיעין אמריקאים אומרים כי מעולם לא היה עימות צבאי שבו היה ללווייני הריגול 
תפקיד מרכזי כל - כך , וכי למדינת ישראל לא היה מעולם אינטרס חיוני כל - 
כך להשיג התראה מודיעינית מתשדורת הלוויינים . התראה " בזמן אמיתי " יכולה 
להעניק לישראל ארכה מספקת , כדי להכין את האוכלוסייה האזרחית ולנקוט באמצעי 
ההתגוננות הדרושים . התראה כזו ניתנת להשגה רק באמצעות מידע אמין מתשדורות 
הלוויינים של ארה"ב . ארה"ב מפעילה שלושה סוגים עיקריים של לווייני ריגול 
מעל שטח עיראק : לווייני צילום , לוויינים לאיתור שיגור טילים ולווייני 
האזנה . לווייני הצילום מסוגלים להעניק יכולת התראה אסטרטגית , כלומר , 
יכולת לאבחן הכנות של צבא עיראק לשיגור טיל . לוויין הצילום העיקרי של 
ארה"ב , ששבעה מסוגו מופעלים היום במסלול קבוע מעל עיראק , הוא 11 . לוויין 
זה מצויד במצלמת וידאו רבת - עצמה , המשדרת אותות אלקטרו - אופטיים ללוויין - 
ממסר אחר , אשר שולח את האותות אלחוטית לתחנת קליטה ועיבוד קרקעית . התחנה 
הקרקעית ממוקמת בבסיס צבאי בתחומי מדינת וירגיניה , כ53 ק"ם דרומית לוואשינגטון . 
קפידבינהדגם המשוכלל של 11 מרחף בגובה של כ003 ק"ם מעל פני כדור הארץ , 
ומסוגל לצלם מטרות קרקעיות במרחק של עד 008 ק"ם . התצלום נעשה בדרך כלל 
בזווית המשיגה תמונה תלת - ממדית . החוקר גפרי ריצלסון , שפרסם ספר על 
לווייני הריגול של ארה"ב לפני כמה חודשים , ומדען החלל גון פייק , מומחה 
לטכנולוגית הלוויינים האמריקאית במכון המחקר הוואשינגטוני " פדרציית המדענים 
האמריקאים " , מאוחדים בדעה שמאז תחילת המשבר במפרץ , מרחפים לא פחות משבעה 
לוויינים מסוג 11 במסלול קבוע מעל עיראק . הדור החדש של הלווינים הללו מצויד , 
אגב , גם במנגנונים המופעלים באמצעות קרינת אינפרא - אדום , המאפשרים 
צילום בתנאי חשיכה . אולם , הלוויינים הללו נתקלים בקשיים רבים לצלם בתנאי 
עננות קשים , ומשום כך הם מתוגברים בכמה לוויינים מסוג , שגם הם שולחים 
תמונות , אלא שאין אלה תצלומים רגילים , אלא הדמיה של תצלומים , המבוססת 
על עיבוד נתונים מחיישנים המופעלים באמצעות מכ"ם . המכ"ם , המורכב על גוף 
הלוויין , שולח גלים אל העצם הדרוש לזיהוי , ומן ההד החוזר אליו ניתן לדמות 
תמונה גראפית של העצם . הלוויינים הללו משמשים כעין גיבוי לתשדורת מלווייני 
הצילום הרגילים . לווייני הצילום מצוידים בעדשות טלסקופיות בעלות עוצמה רבה . 
הרזולוציה של מצלמות ה11 היא בין 5 . 31 ל44 ס"ם , על - פי זווית הצילום 
והריחוק מפני כדור הארץ . משמעות הדבר היא כי ניתן לזהות בתצלומים לוחיות 
זיהוי של מכונית , אך לא את מספר הזיהוי של הלוחית ; אפשר לזהות חלון של 
מכונית , אך לא את תווי פניו של האיש היושב מאחורי החלון . אלא שהיתרון 
המדהים הזה של מצלמות הלוויין הן גם החיסרון שלהן אי - אפשר לצלם באמצעותן 
תצלום רחב של שטח גדול , לשם סקירת שטח מסוים . " זה כמו להביט על העולם 
דרך קשית שתייה " , מסביר המדען גון פייק . " השטח שאפשר לראות בכל תצלום 
מצומצם מאוד , בקוטר של כמה קילומטרים בודדים " . קפידבינפייק חישב ומצא 
שבכל מצב נתון על היערכות כוחות עיראקיים בשדה המערכה הפוטנציאלי , ששטחו 
כ03 אלף קמ"ר ( אזור כוויית ודרום עיראק ) , יידרשו שלושה ימים לכל הצי 
של לווייני הצילום של ארה"ב כדי למפות את האזור כולו ולקבוע את המיקום המדויק 
של כל אתר שיגור . הבעיה הטכנית הנובעת מכך ברורה : כדי לסקור חבל ארץ 
מסוים , ולאתר בו מיקום של אתרים חשובים , כגון משגרי טילים , יש צורך 
במספר רב מאוד של תצלומים בודדים מן הלוויין , שיצורפו זה לזה כפסיפס , 
ויאפשרו איכון מדויק של כל האתרים . אם האויב משנה את מיקום אתרי השיגור 
הללו תדיר כפי שעושה עיראק יש קושי רב לעקוב ביעילות אחרי מיקומם של כל 
המשגרים . " אני מעריך שאנחנו מצלמים את כל האזור הזה כמה פעמים ביום " , 
אומר פייק , " ומשמעות הדבר היא שנוכל לדעת איפה נמצאים רוב הטילים , 
אבל אף - פעם לא תוכל לדעת היכן נמצאים כל הטילים " . כאן נכנסים לתמונה 
לווייני ריגול מסוג שלישי לווייני ההתראה לשיגור טילים הפועלים על בסיס 
איתור שינויים תרמיים חדים במיוחד . החיישנים בלוויינים מסוג זה מסוגלים 
" להינעל " על אתרים שבהם יש עלייה פתאומית בטמפרטורה , ולפי כמה מאפיינים 
טכניים , ניתן להבחין באמצעותם בגלי החום הנוצרים כתוצאה משיגור טיל . " הלוויינים 
הללו מסוגלים , כמובן , לתת התראה רק כאשר הטיל כבר משוגר , או לכל היותר 
בעת הספירה לאחור " , מסביר גון פייק . " אפשר לומר שיש להם אפקט התראה 
מן הסוג הזועק : הרוסים באים , הרוסים באים . סוג כזה של התראה נקרא בעגה 
המקצועית אזעקת פלישה או התראה טקטית , להבדיל מהתראה אסטרטגית , האומרת 
משהו כגון : הרוסים עורכים הכנות , וייתכן שהם יחליטו לבוא " . קפידבינפייק 
מנחש שארה"ב העניקה לישראל אפשרות להתחבר ישירות לתשדורת הלוויינים הללו , 
ואולי אף סיפקה לה תחנת קליטה קרקעית . אין אפשרות לוודא את הניחוש הזה , 
אך לדבריו אין לראות סיבה שלא לעשות זאת . אלא שלדברי פייק , הלוויינים 
הללו נועדו להתריע על שיגור טילים גדולים יותר מן הסקאד שבידי עיראק , וייתכן 
מאוד שהסקאד לא ייצור די חום כדי להפעיל את מערכות ההתראה של הלוויינים הללו . 
" ככל שהרקטה גדולה יותר , כך קל יותר לגלות את שיגורה . במקרה של רקטות 
בממדים בינוניים , כגון הסקאד , הלוויין יוכל לגלות את השיגור בדרך כלל , 
אך לא תמיד " . גורמים כגון מזג האוויר , השתקפות השמש וכדומה משפיעים גם 
הם על יכולת האיתור של שיגור טיל . להערכתי ניתן לומר שהלוויינים לאיתור 
שיגור של טילים מסוגלים להעניק לישראל מידה גדולה למדי של ביטחון בתחום אזעקת 
הפלישה , לאפשר הפעלת צופרי אזעקה , להורות לתושבים לחבוש מסכות גז ולהזניק 
מטוסים לאוויר " , אומר גון פייק . לדבריו , הצירוף האידיאלי של מידע התראתי 
על שיגור טילים הוא שילוב של תצלומים מלוויין הצילום , שבעזרתם ניתן לאתר 
סימנים ראשונים של הכנת משגרי הטילים להפעלה , עם מידע התראתי מן הלוויין 
הפועל על בסיס תרמי , כדי לאותת מהו הרגע המסוים שבו שוגר הטיל . כך יכולה 
להינתן התראה בעוד מועד לישראל על כי עיראק עורכת הכנות לשיגור וכי ייתכן 
שהיא עומדת לשגר את הטיל . מידע ראשוני שכזה , בטווח התראה של כמה שעות , 
יכול להספיק כדי להכין את כל מערכות ההגנה הקרקעיות והאוויריות של הצבא , 
ולהתכונן להכרזת כוננות במגזר האזרחי שבעורף . לכל הלוויינים הללו אלה נוספים 
לוויייני ההאזנה רבי - העוצמה של ארה"ב , אשר על משקל ה"עיניים הגדולות " 
של לווייני התצפית , ניתן לדמותם לאוזניים ענקיות , המאזינות לתשדורות 
אלחוט של עיראק . מעקב כזה מאפשר לאתר הכנות לשיגור טילים , על - סמך פיענוח 
תשדורות אלחוט מוצפנות של צוותי השיגור . " כל הקומבינאציה של מידע מודיעיני 
מתשדורות לוויין צריכה להעניק מידה גדולה למדי של ביטחון לישראלים , אך 
היא בשום פנים אינה יכולה להעניק ביטוח של מאה אחוזים " , אומר גון פייק . 
