ניו - יורק ( מיוחד ל"הארץ " ) . חברת התעופה האמריקאית " איסטרן אירליינס " 
ניצבת על סף חיסול , וקרוב לוודאי שתחדל לפעול בשבוע הבא . זאת גילה הוול - 
סטריט - זורנאל בידיעה בלעדית . לדברי העיתון , מצב ההון הנזיל של החברה 
לא יאפשר לה לעמוד בהתחייבויותיה . לפני כשנתיים ביקשה איסטרן אירליינס את 
הגנת בית המשפט בהתאם לסעיף 11 בחוק פשיטות הרגל בארה"ב . בית המשפט מינה 
לחברה מנכ"ל חדש , מרטין שוגרו , שהחל מיד ביישום תוכנית הבראה . לפי דיווח 
הוול - סטריט - זונראל , בסוף השבוע שעבר הופיע מנכ"ל החברה בפני השופט 
הפדרלי המפקח על מאמצי שיקום החברה במסגרת סעיף 11 , והודיע לו כי החברה 
מתקשה לצבור הון נזיל כדי לעמוד בהתחייבויותיה לנושים . השופט העניק לחברה 
ימים אחדים למאמץ אחרון להשגת מזומנים . מומחים בוול - סטריט הביעו אתמול 
ספקות באשר ליכולתו של מנכ"ל איסטרן להציל את החברה . חיסולה הכמעט ודאי 
של איסטרן הוגדר אתמול כ"קורבן כלכלי ראשון של המשבר במפרץ הפרסי " . צוין 
כי לפני חודשים אחדים נראה היה כי החברה נחלצת מקשייה הפיננסיים ועולה על 
הדרך להשתקמות . בשלב מסוים הצטבר בקופת החברה הון של 2 . 1 מיליארד דולר , 
בעיקר ממכירת נכסים . מרטין שוגרו נתגלה כמנהל יעיל , והוא השתלב במסע 
פרסום נמרץ באמצעי התקשורת שנועד למשוך לקוחות לחברה . לפני ששה שבועות 
הוזרם לחברה סכום של 021 מיליון דולר להבטחת תפעולה . אלא שהעלייה החדה במחירי 
הדלק בגין המשבר במפרץ , ובנוסף לכך ההאטה המשמעותית במספר הנוסעים בגלל 
חששות מפיגועי טרור , פגעו קשות במאמצי שיקום החברה ומשאביה הידלדלו לשפל , 
שלדעת מומחים יביא לחיסולה בימים הקרובים . מומחים העריכו אתמול כי לחיסולה 
של איסטרן תהיינה השלכות קשות על מאמצי ההבראה של חברת פאן - אמריקן , שבשבוע 
שעבר ביקשה את הגנת בית המשפט מפני נושיה . הידיעה על קשיי השיקום של איסטרן 
עוררה עצבנות בקרב נושי פאן - אמריקן . מנכ"ל איסטרן עשה אתמול מאמץ להרגיע 
את הנושים ואת עובדי החברה . " עמדנו בפני מצב דומה פעמים רבות , ובמאמץ 
משותף נצליח להבטיח את קיום החברה " . איסטרן מעסיקה כ81 אלף עובדים . הוול - 
סטריט זורנאל דיווח אתמול על קשיים במשא ומתן בין הנציגים האמריקאים והבריטים 
בדבר הסכם , שיאפשר לחברת יונייטד אירליינס לקבל לידיה את מתקני פאן - אמריקן 
בנמל התעופה היתרו . עיכוב בהשגת הסכם זה עשוי להקשות על פאן - אמריקן ליישם 
את תוכנית ההבראה שלה . הבריטים תובעים להגביל את מספר הטיסות שיונייטד 
תורשה להפעיל בנמל התעופה היתרו , והנציגים האמריקאים מתנגדים בתוקף להגבלות 
אלה . מומחים אמרו אתמול , כי המלחמה במפרץ עשויה להחריף את מצבן של חברות 
התעופה האמריקאיות . למשרד ההגנה סמכות להחרים מטוסי נוסעים לצורכי הובלת 
אמצעי לוחמה לאזור הקרבות , וקרוב לוודאי שטייסים רבים יגויסו למילואים . 
צעדים צפויים אלה מצד משרד ההגנה יגדילו את הפסדי החברות באורח משמעותי . 
