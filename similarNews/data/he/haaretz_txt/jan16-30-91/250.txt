היום לפנות בוקר הוכרז בישראל משטר חירום להתגוננות אזרחית בעקבות פריצת 
המלחמה במפרץ . לפני כן העריכו בירושלים כי משטר חירום להתגוננות אזרחית 
יוכרז רק לאחר שישראל תותקף על - ידי עיראק . במוצאי - שבת תחליט מערכת 
הביטחון אם לפתוח מחדש את בתי הספר וגני הילדים . על - פי ההערכה הרווחת 
במערב , תתקוף עיראק תחילה את ישראל . ירושלים לא נתנה לארה"ב הבטחה גורפת 
כי ישראל תימנע מיוזמה צבאית , אם תותקף . על - פי ידיעות במערב , תעדיף 
ארה"ב לתקוף בשעות הלילה , שכן היא נהנית מיתרון יחסי בציוד ללוחמה בחשיכה . 
בחיל האוויר המשיכו אתמול באימונים אינטנסיוויים , וכל מערך הן . ם . נמצא 
בכוננות מוגברת . כמו כן נמשך גיוס של אנשי מילואים , בעיקר בהג"א ובחיל 
האוויר . מקור בכיר בצה"ל אמר אמש כי " ישראל בכוננות עליונה . כל המערכות 
משומנות ועתידות לפעול היטב " . על - פי ידיעות מחו"ל , הפסיק אתמול השירות 
המטאורולוגי לספק תחזית מזג אוויר לאירופה ולגורמים נוספים מחוץ לישראל , 
מחשש שהמידע יגיע לידי גורמים עוינים וישמש את העיראקים . ההחלטה אם לחדש 
את הלימודים ביום ראשון , תוכרע על - ידי גורמי הביטחון לקראת מוצאי שבת , 
בהתאם לאירועים . גם הודעת משרד החינוך על סגירת בתי הספר מאתמול עד לסוף 
השבוע , שנמסרה לפרסום סמוך ל00 : 6 בבוקר , נעשתה רק כאשר קיבל שר החינוך 
זבולון המר קיבל הנחייה ברוח זו מגורמי הביטחון . 
