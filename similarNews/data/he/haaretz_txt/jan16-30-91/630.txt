בודפשט ( מיוחד ל"הארץ " ) . שגריר ישראל בצכוסלובקיה , יואל שר , ערך 
שלשום ביקור רשמי ראשון , מאז תחילת כהונתו , בברטיסלאווה בירת סלובקיה . 
בסדרת פגישות מרתונית הוא נועד עם יו"ר הפרלמנט הסלובקי , פרנטישק מיקלושקו ; 
עם ראש הממשלה ולדימיר מציאר ושני סגניו ; עם חמישה משרי הממשלה ; ועם 
נציגי מפלגות פוליטיות בסלובקיה . כמו כן נפגש שר במרכז הקהילה היהודית 
עם כ051 יהודי סלובקיה . אתמול קיים השגריר מסיבת עיתונאים , שעוררה עניין 
רב , וכתבות על פגישותיו הוקרנו בטלוויזיה . השגריר אמר כי כל בני - שיחו 
הביעו אהדה רבה לישראל ותמיכה בפיתוח קשרי מדע , תרבות ותיירות . כל אחד 
מהם ציין גם , כי סלובקיה עשתה צעד חשוב בפתיחת דף חדש ביחסי הסלובקים והיהודים , 
כאשר בחודש שעבר הפרלמנט הסלובקי אישר פה אחד הצהרה , שבה ביקש מהיהודים 
מחילה על רדיפתם על - ידי המדינה הסלובקית הפשיסטית בימי מלחמת העולם השנייה . 
הנציגים הסלובקים חזרו והבטיחו , כי בקרוב יוקמו בברטיסלאווה , כמתוכנן , 
מוזיאון לזכר השואה ואנדרטה לקורבותיה . כמו כן סוכם לפעול למען עדכון 
ספרי הלימוד להיסטוריה , כדי שהצעירים יקבלו תיאור נאמן על קורות היהודים 
בסלובקיה ועל ישראל . המדינאים הסלובקים הביעו נכונות שסלובקיה תשמש מקום 
מעבר אלטרנטיווי ליהודים הסובייטיים . מו"לים סלובקיים ישתתפו , זו הפעם 
הראשונה , ביריד הספרים שייערך באפריל בירושלים . 
