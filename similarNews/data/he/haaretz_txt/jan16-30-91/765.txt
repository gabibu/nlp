לוס אנגלס ( ע"ר ) . סוכנויות ביון מערביות חשפו במאנילה הוכחות בדבר 
רשת של טרוריסטים שהוכשרה בבגדאד ואנשיה נשלחו ליעדיהם במקומות רבים בעולם . 
כך מסר אתמול עיתון ה"לוס אנגלס טיימס " . בידיעה ממאנילה נמסר כי שני עיראקים 
ושני ירדנים נעצרו בבנגקוק שבתאילנד . מעצרם הביא לכוננות בין - לאומית , 
מחשש לטרוריסטים ערביים אחרים המשתמשים בדרכונים דומים . מתוך הראיות שנחשפו , 
נראה כי שגרירויות עיראקיות ניצלו תיקים דיפלומטיים כדי לייבא נשק וחומרי 
נפץ , כולל טילי כתף מתוצרת בריה"ם , אולי כדי להפיל מטוסי נוסעים . " מדובר 
בכמויות גדולות של נשק , ארגזים שלמים " , אמר אחד המקורות לעיתון . עוד 
נמסר כי בנגקוק היא מרכז לוגיסטי להתקפות טרור עיראקיות באסיה . לפי ה"לוס 
אנגלס טיימס " , מנהל התעופה האמריקאי הודיע ביום שלישי לחברות תעופה , 
כי 041 דרכונים אתיופיים נגנבו , והם נמצאים כנראה ברשותה של קבוצת טרור 
מזרח - תיכונית . פקידים מסרו לעיתון כי נראה שהטרוריסטים שתקפו השבוע ספרייה 
אמריקנית במאנילה , שוגרו במיוחד מבגדאד למטרה זו . הפצצה שבידי שני טרוריסטים 
אלה התפוצצה שלא כמתוכנן , ובפיצוץ נהרג אחד והשני נפצע . שני הטרוריסטים 
הזמינו טיסה בחברת " לופטהאנזה " , והתכוננו לצאת לרבת עמון בעת הפיצוץ 
המתוכנן . קפידבינהפיליפינים גירשו אתמול דיפלומאט עיראקי , אשר לדעת השלטונות 
היה מעורב בניסיון לפוצץ ספרייה ממשלתית אמריקאית , והודיעו כי נמשך המרדף 
אחר שבעה אנשי גרילה ערביים במדינה . המזכיר הראשון של שגרירורת עיראק , 
מובאפאק אל - עני , הכחיש מעורבות בפרשה ואמר לעיתונאים , לפני עלותו 
על מטוס בדרכו למאלזיה , כי הוא חוזר לעיראק כדי להצטרף למלחמה נגד ארה"ב . 
איטליה , המודאגת מאפשרות של פיגועי טרור מצד קיצוניים פרו - עיראקיים , 
הורתה אתמול לגרש יותר מ007 מהגרים בלתי חוקיים . המשטרה הפדראלית של ברזיל 
החלה בפעולות פיקוח על פעילותם של העיראקים והפלשתינאים המתגוררים בברזיל , 
על פי דרישת הממשלה . כך אמר אתמול גורם משטרתי בעיר הבירה , ברזיליה . 
בברזיל חיים יותר מ6 מיליון אזרחים ממוצא ערבי . 
