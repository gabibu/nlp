האזרח הצרפתי הממוצע קצת מבולבל מהפוליטיקה הצרפתית בימים אלה . הוא מתקשה 
להבין מה בדיוק רוצה ממנו ממשלתו . האם למשל רוצה הנשיא פרנסואה מיטראן 
להיות מעורב במלחמה ? ואם כך , מדוע מרשה לעצמו שר ההגנה , זאן פייר שוונמאן , 
להביע הסתייגות ממנה ומיטראן מחליט שלא לפטר אותו ? ואם באמת נלחמים כדי 
לשחרר את כוויית , כיצד אפשר שלא להשתתף בתקיפה על מטרות בעיראק ? ואם 
הנשיא מודיע כמה ימים לאחר פריצת המלחמה שבעצם הוא משנה את דעתו , וכי הצבא 
הצרפתי עשוי לתקוף גם בעיראק , מדוע הצבא אינו עושה זאת ? למה הוא מחכה 
כשהמלחמה בעיצומה ? ומה בעצם מחפש שר ההגנה שוונמאן בטיול שהוא עושה בערב 
הסעודית אצל הכוחות הצרפתיים , שעה שתרומתם למאמץ המלחמתי של בעלות - הברית 
היא לפי שעה כה אפסית , ועמיתו , שר ההגנה האמריקאי , דווקא לא נמצא שם 
במסע יחסי ציבור ? והשאלות נמשכות : אם שולחים רק את חיל האוויר הצרפתי 
לתקוף , להבדיל משאר החיילים הצרפתיים , 000 , 01 במספר , מדוע זה את 
מטוסי ה"יגואר " הישנים יחסית , המתקשים לתקוף בתנאי מזג אוויר קצת יותר 
קשים ? ומדוע רק גיחה של פעם ביום ( 21 מטוסים ) , כאשר בעלות - הברית 
כבר ביצעו אלפי גיחות ? ואם כבר מקצים להם האמריקאים , באופן ציני קמעא , 
משימות כגון זו של חיסול טילי האקסוסט מייצור צרפתי בבסיס עיראקי בכוויית , 
מדוע הם נזקקים ליומיים כדי לחסל אותם ? במשך זמן רב לא הבינו בפאריס האם 
מיטראן רוצה מלחמה אם לאו . הוא דיבר בלשון כפולה . כך למשל חזר ואמר כי 
אין קשר בין הבעיה הפלשתינית לבין הסכסוך במפרץ , אבל גם אמר בעצם שיש קשר . 
הנשיא אמנם זוכה לשיעורי תמיכה גבוהים בסקרים , אבל יש לזקוף זאת לא רק 
לפופולריות שלו , אלא גם לעובדה שהמנהיגים האלטרנטיוויים הם בעלי שיעור 
קומה מוגבל למדי , ועדיף להסתפק במה שיש . אלה , מכל מקום , הן התחושות 
גם בקרב אוהדים של המפלגה הסוציאליסטית השלטת . האזרח מן השורה מודאג מדברים 
אחרים . בריוויירה הצרפתית למשל אין זוכרים ימים כה קשים של דאגה . יותר 
ויותר תושבים באזור משוכנעים כי הם מצויים בחזית . הם הקרובים ביותר לעיראק 
ולמדינות המאגרב , ואין לדעת האם לא יחליט סדאם חוסיין לתקוף גם את צרפת . 
כך , ברצינות , דיברו בשבוע שעבר בעיר ניס על הצורך לצייד את התושבים 
במסכות גז . " מומחים " מקומיים מסבירים לכל מאן דבעי כי טווח פעולתם 
של טילי הסקאד העיראקיים מגיע עד דרומה של צרפת . ובינתיים רצים הכל לחנויות 
למכירת כלי נשק . יש בדרום צרפת הרבה מאוד ערבים , ולא מן הנמנע שגם עלולה 
להיות ביום מן הימים פלישה של מדינות כמו אלגיריה למשל , ולכן צריך להקדים 
להצטייד . משרד הפנים הוציא הנחיה המטילה הגבלות על רכישת כלי נשק על - 
ידי הציבור הרחב . ה"מומחים " גם מתריעים מפני מעשי טרור אפשריים . ברחוב 
אפשר לשמוע כי הערבים הבטיחו לפוצץ את מרסיי אם תהיה מלחמה . עם פרוץ המלחמה 
החלה התנפלות של תושבים על חנויות המזון והסופרמרקטים בחלק זה של צרפת . 
מדפי השמן , הסוכר ושאר המוצרים הבסיסיים התרוקנו . כמה אישי ציבור מקומיים 
ניסו להרגיע את האווירה , אך ללא הצלחה יתרה . אנשי הימין הקיצוני באיזור 
זה דנים באפשרויות - תגובה . בריוויירה רואים כיום פחות ופחות אנשים ברחוב . 
אנשים מבוגרים כמעט ואינם מעזים לצאת מן הבית , אלא אם כן הדבר הכרחי . 
אבל לא רק בריוויירה . בפאריס עצמה קל כיום למשל לתפוס מונית . גם כאן 
אנשים משתדלים שלא להסתובב יתר על המידה בחוץ אם לא צריך , וגם כאן רצו 
לחנויות לקנות . אמת , ביתר מתינות מאשר בפרובינציה . הפריסאים אמנם נחשבים 
פתוחים ו"אינטליגנטיים " יותר מאשר אנשי הפרובינציה , אבל פסיכוזת החרדה 
הגיעה גם לכאן . במספר המבקרים בבתי הקולנוע חלה ירידה של כ%02 . גם חנויות 
הכלבו הגדולות כמו " גאלרי לה פאייט " , " מרקס את ספנסר " ודומיהן הופכות 
להיות אזור שמחוץ לתחום לגבי צרפתים רבים . מדי יום מתקבלות במשטרת פאריס 
בין מאה למאתיים קריאות על הטמנת פצצות , בחנויות , במוסדות ציבור ובתחנות 
מטרו . לא חסרים מטורפים בעיר הזאת . שוטרים נראים כמעט בכל פינה . כ002 
אלף אנשי ביטחון גויסו למשימת האבטחה הגדולה הזו . ברחוב אפשר לראות פחות 
ופחות פנים בעלות חזות מזרחית . כל מי שנראה מזרחי או ערבי צפוי לעבור חיפוש 
מדוקדק בכליו ובדיקת תעודותיו במחשב המשטרתי . העיר שהצליחה בשנה שעברה למשוך 
אליה 71 מיליון תיירים , יותר מכל עיר אחרת באירופה , נקלעה לבעיה לא קלה : 
אין תיירים . תופעה אופיינית בפאריס היא הקושי למצוא חדרים בבית מלון . 
היום תוכלו למצוא חדרים בשפע , וכמעט בכל בית מלון . הצרפתים " מאשימים " , 
איך לא , גם את האמריקאים במחדל הזה . מצד אחד הם מסבכים את צרפת במלחמה , 
ומהצד השני התיירים שמעבר לאוקיינוס האטלנטי מדירים את רגליהם מעיר האורות . 
וברוח הימים האלה פשטה השבוע משטרת העיר ליון על עסק שייצר אלפי קלטות וידאו 
וקלטות רגילות , שבהן נשמעים שירים של זמר אלגיראי שהפזמון שלהם אומר : 
" קדימה , תיכנס בהם , סדאם " . השוטרים הצליחו לאתר 008 קלטות שכללו 
גם עלבונות לנשיאים גורג בוש ופרנסואה מיטראן . לקראת סוף השבוע המשיכו שוטרי 
העיר ליון לחפש קלטות מסוג זה ברחבי העיר , לפי שעה ללא הצלחה מרובה . 
שני בעלי החנות נעצרו ושוחררו כעבור זמן מה . משטרת ליון מתייחסת ברצינות 
רבה לסיפור הזה דווקא משום שבפרברי העיר , כמו בפרברים רבים של ערים אחרות , 
מצויים ריכוזים גדולים של מהגרים , מרביתם ממדינות ערב . בסך הכל יש בצרפת 
כ5 . 3 מיליון מוסלמים , על פי הנתונים הרשמיים . בדרך כלל מדובר בשואבי 
המים ובשוטפי הרצפות של החברה הצרפתית . הם אמנם באו לצרפת מתוך רצון לשפר 
את מצבם הכלכלי , אך הם גם מודעים לכך שאת העבודות השחורות הם מבצעים כדי 
שהצרפתי יוכל לצאת בשקט ובשלווה לוואקאנס שלו . הטינה ההולכת ומצטברת במשך 
השנים רבה אפוא , וכאשר הצרפתים משתתפים , אמנם באופן מוגבל , במלחמה 
נגד אחיהם הערבים , תחושות המרירות רק גוברות . בשביל ערבים רבים בצרפת 
סדאם הוא סמל . באמצע השבוע למשל סגרו בעלי החנויות המוסלמים את עסקיהם 
בעיר מרסיי במחאה על המלחמה ונגד ארצות הברית , ה"נוטלת על עצמה אחריות 
כבדה במעשיה במפרץ " . יותר ויותר ערבים נראים בהפגנות " פציפיסטיות " . 
אבל גם כאלה שמרשים לעצמם לקחת את החוק לידיים לא חסרים . באמצע השבוע למשל 
תקפו צעירים ערבים קבוצת יהודים ברובע התשיעי של פאריס . במהלך התקיפה צעקו 
הערבים " סדאם חוסיין " , " סאדם חוסיין " . אחד היהודים נפצע . סמוך 
לעיר ליון הושלכו שלושה בקבוקי מולוטוב לעבר בית כנסת . המצב מעודד גם פעולות 
נגד הערבים . בבאסטיה , מן הערים החשובות בקורסיקה המסובכת במאבק לאומי 
לעצמאות או לאוטונומיה , הוכו כמה תושבים מקומיים וכמה עובדים מארצות המאגרב . 
על קירות בתים נכתב " מוות לערבים " . מאות תושבים ממוצא מרוקאי ואלגיראי 
מתדפקים על דלתות משרדיהן של סוכנויות הנסיעות באי כדי לשוב הביתה . בעיר 
איסטרה פצצה מסעדה של תושב ממוצא טוניסאי . על קירות המסעדה נכתב " מוות 
לערבים " . במקרה זה הזדהו הפורעים בראשי התיבות אס - אס . לא הרחק משם 
נורו יריות לעבר מעון שבו מתגוררים בעיקר עובדים מארצות המאגרב . ובכרוניקה 
העיתונאית לא חסרות דוגמאות נוספות למקרים של קטטות על רקע גזעני בין צרפתים 
לאומנים לבין מהגרים ממוצא ערבי . הנשיא מיטראן ביקש להבהיר בראיון שהעניק 
לשלוש רשתות טלוויזיה זרות , כי צרפת אינה נלחמת באיסלם אלא נגד עיראק . 
ראש הממשלה , מישל רוקאר , קרא לשמור על הלכידות הלאומית . אבל בפועל 
המתח בצרפת הולך וגובר . 
