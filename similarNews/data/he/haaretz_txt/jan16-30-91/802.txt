מוסקווה ( ע"ץ ) . שניים מבכירי ארגוני העובדים בשוודיה , ברטיל וינברג 
ואווה פרדריקסון , נרצחו ביום חמישי בטאלין בירת אסטוניה . כך נמסר ממשרד 
הפנים האסטוני . וינברג בן 65 , היה נשיא ארגון עובדי הבניין השוודי , 
וחבר בוועד הפועל של המפלגה הסוציאל דמוקרטית השוודית . פרדריקסון בן 05 , 
היה נשיא ארגון פועלי העץ . גופותיהם נמצאו בסביבות השעה 00 : 31 בשדה - 
בור הנמצא בתחומי טאלין . משרד הפנים האסטוני אומר , כי שניהם הותקפו ונורו 
ולאחר מכן הושארו בשדה כדי למות מקור . התקיפה בוצעה בלילה שבין רביעי וחמישי . 
השניים נראו לאחרונה בסביבות השעה 00 : 3 לפנות בוקר , כשהם יוצאים מבית 
המלון שלהם בלוויית שתי נשים . המשטרה מעריכה כי הרצח בוצע , ככל הנראה , 
במהלך שוד שכן השניים נמצאו ללא כסף , אחד מהם גם ללא נעליו והשני ללא 
חולצתו . עם זאת , משקיפים מציינים כי אין לשלול אפשרות שהרצח בוצע ממניעים 
פוליטיים , מכיוון שהמפלגות בשוודיה תומכות בתנועה הלאומית הבאלטית , במיוחד 
באסטוניה . 
