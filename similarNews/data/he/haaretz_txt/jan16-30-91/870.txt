מבוגרים , 9 ילדים ו6 כלבים , שבתיהם נפגעו מנפילת טיל הסקאד ביום ששי 
בערב ברמת - גן , הגיעו במהלך הלילה למלון השרון בהרצליה . בית המלון קיבל 
התרעה סמוך לשעה 8 בערב ממטה החירום המשותף להרצליה , רעננה , כפר סבא 
ורמת השרון , להיערך לקליטת בני המשפחות שביתם נפגע . 05 חדרים פונו לשם 
כך , גויס צוות החירום של המלון , והמלון נערך לסייע לנפגעים בשעות הקשות . 
על התארגנות המלון סיפר מנהלו , מתי הראל : " סמוך לשעה 11 בלילה החלו 
להגיע ראשוני התושבים שבתיהם נפגעו , מלווים בצוותי החירום של עיריית רמת - 
גן מבולבלים , שקטים ונבוכים בני המשפחות " . בבית המלון הוקם צוות חירום 
מיוחד , אותו ארגן אלי לנדאו ראש עיריית הרצליה . תוך שעה נפתח בית מרקחת , 
גויסו בגדים להחלפה והוקם חדר עזרה ראשונה שבו פעלו רופא ואחות . למלון 
הגיעו גם צוותים מתוגברים של עובדים סוציאליים ופסיכולוגים מאזור הרצליה 
והסביבה . " התרשמתי עמוקות מקור הרוח ומהאווירה השקטה שליוותה את בני המשפחות 
שהגיעו . לא היתה שום פאניקה . אנשים שלטו בעצמם וניצלו קו פתוח שהעמיד 
לרשותם המלון , להתקשר עם בני משפחותיהם . מאות מתושבי הרצליה והסביבה 
באו לבית המלון כדי לפגוש את הנפגעים , לעודד אותם ולנסות לסייע ככל שניתן " , 
סיפר מנהל המלון . תושבים מהסביבה הביאו מבתיהם ציוד שיכול היה לסייע באותם 
רגעים . אחת המשפחות , שהגיעה למלון השרון , היא משפחה של עולים חדשים 
מבריה"ם . האם דוברת עברית והאב עובד בבית קירור באזור רמת - גן . למרות 
ההתרגשות הראשונית קיבלו את ההרס בהבנה , לא התלוננו ולא דרשו דבר , סיפר 
המנהל . קפידבינזוג מבוגרים אחז בידיו כלב רועים גרמני ממנו לא נפרדו גם 
כאשר דירתם קרסה . בני הזוג היו נרגשים ומפוחדים וקיבלו חדר עם כלבם . 
אשה שפונתה החזיקה בידיה כלב , וביקשה מבית המלון שלא יפרידו אותו ממנה 
ויאפשרו להם להישאר ביחד . " זו הפעם הראשונה שבית המלון שלנו אפשר סידורי 
לינה עם כלבים " , אמר הראל . " גם הכלבים אוכסנו בחדרים הרגילים של המלון . 
בית המלון אף סיפק להם מזון מיוחד , והמטבח , שגויס בצוות מתוגבר , העניק 
ארוחה חמה לבאים " . אחת האמהות הצעירות שהגיעה למלון , סיפרה , כי שברי 
זכוכית נכנסו לממ"ט , שבו שכב תינוק בן 01 חודשים . אך היא הוציאה אותו 
ללא שריטה . המפונים הגיעו למלון עד השעה 2 לפנות בוקר והועברו לחדריהם . 
" לא ישנו אף לא דקה אחת " , סיפרו בני זוג מרמת - גן , " וכל הזמן חשבנו 
מה ניתן אולי להציל מההריסות " . בשבת בארוחת הבוקר נפגשו שוב המפונים ובעידוד 
פסיכולוגים סיפר כל אחד את סיפורו האישי : כיצד מצא אותם הטיל , מה עשו , 
על מה חשבו , כל זאת כדי לפרוק את המטען הנפשי ולהשתחרר מהמתח . בבוקר 
שבת אורגן אוטובוס , ומי שרצה להגיע לאזור הפיגוע לבדוק את הנזקים בדירתו 
ולסיים את הליכי הרישום במס רכוש , יכול היה להגיע לשטח ובערב יחזור למלון . 
במשך השבת הגיעו למלון השרון בהרצליה ראשי הערים הסמוכות : ראש עיריית כפר 
סבא יצחק ולד , ראש עיריית רעננה זאב ביילסקי , וראש עיריית הרצליה אלי 
לנדאו שלא מש מן המלון והשתדל למלא את כל בקשותיהם של המפונים . בשבת הגיעה 
תפוסת המלון לשיא וכל 352 חדריו היו תפוסים . בית המלון הכין חדרים אטומים 
נוספים כדי לקלוט את דייריו החדשים . 
