( ע ) . חיל הרפואה האמריקאי מיישם בבתי החולים בסעודיה לקחי אבחון של 
פציעות מלחמה שהופקו במרכז הרפואי רמב"ם בחיפה באמצעות סורק אלקטרוני ממוחשב 
במהלך מלחמת שלום הגליל . בתי - החולים של צבא ארה"ב בסעודיה אוישו בסורקים 
אלקטרוניים לאחר שנלמדו בפעם הראשונה בעולם לקחי השימוש בסורקים אלה לאבחון 
פצעי מלחמה בישראל . מנהל המחלקה לרדיולוגיה אבחנתית במרכז הרפואי רמב"ם 
בחיפה , פרוף אלכסנדר רוזנברגר , הציג במרוצת השנים האחרונות עבודת מחקר 
על אבחון פצעי מלחמה שהופקו ברמב"ם , בפני רופאים במרכז למחקר רפואי של 
צבא ארה"ב בסאן פרנסיסקו וכן במרכז למחקר ופיתוח של חיל הרפואה האמריקאי 
בוואשינגטון . כמו כן פרסמה המחלקה לרדיולוגיה אבחנתית את ממצאי המחקר באבחון 
פצעי מלחמה באמצעות סורק אלקטרוני , בספר מדעי שיצא לאור בשוודיה ובמאמרים 
שפורסמו בספרות מקצועית ברחבי תבל . המחקר מתבסס על אבחון פצעי מלחמה אצל 
004 חיילי צה"ל שנפגעו במהלך מלחמת לבנון . צוות המחלקה לרדיולוגיה אבחנתית 
בחיפה המליץ בפני צבא ארה"ב ובפני חוגים מדעיים אחרים ברחבי תבל , לעשות 
שימוש בטומוגראף הממוחשב לאבחון פצעי מלחמה אבחון שיש בו כדי לקצר את משך 
הטיפול בפצעים וקבלת ההחלטות באיזו פציעה יש לטפל ראשונה . זאת במיוחד כשמדובר 
בפצועי מלחמה הנפגעים לעתים מפציעות מורכבות של רסיסים בחלקי גוף שונים . 
במהלך מלחמת לבנון התקבלו החלטות לביצוע ניתוחים בחיילים פצועים ובכך הצליחו 
להציל את חייהם תודות לאבחון בטומוגראף הממוחשב . חיל הרפואה של צבא ארה"ב 
אימץ את הלקחים שהופקו במלחמת לבנון ובבתי החולים שדה שהופעלו במהלך המלחמה . 
בסעודיה מוקמו טומוגראפים ממוחשבים על גבי קרוניות . מנהל המרכז הרפואי 
רמב"ם ד"ר משה רווח , אמר כי עד כה לא באה כל פנייה להגשת סיוע רפואי כלשהו . 
בתשובה לשאלה אם יש בישראל תוכניות מגירה לקליטת חיילים אמריקאים פצועים 
ממלחמת המפרץ , אמר פרוף רווח , כי אין צורך בתוכנית מהירה . באם תהיה 
פנייה שכזאת היא תיענה בחיוב וכל מה שיש לעשות הוא להחליף את שפת הדיבור 
והתוכנה במחשבים בבית החולים שבחיפה מהשפה העברית לשפה האנגלית . צבא ארה"ב 
גילה לאחר רעש האדמה בארמניה עניין בתהליכי הטיפול בפצועים הסובלים מתסמונת 
מעיכה , זאת בעקבות לקחים ושיטת טיפול ייחודית שיושמה במרכז הרפואי רמב"ם 
בעקבות האסון בצור . ארה"ב גילתה עניין בטיפול בנפגעי תסמונת המעיכה לאחר 
שביקשה לשגר צוות הצלה לארמניה לטיפול בנפגעי רעש האדמה . 
