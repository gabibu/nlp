לונדון ( מיוחד ל"הארץ " ) . דרום אפריקה המשיכה לספק נשק לעיראק עד החודש 
שעבר , ובין היתר סיפקה לה תחמושת , המסוגלת להכיל חומר לחימה כימי , 
בעלת טווח של 54 קילומטר כך מוסר העיתון " אינדיפנדנט " . אשתקד רכשה עיראק 
את כל המלאי של תחמושת מיוחדת זו , שייצר מפעל הנשק ארמסקור הנמצא בבעלות 
ממשלת דרום אפריקה . המשלוח האחרון , בדצמבר , עוכב בידי המכס של דרום 
אפריקה עצמה . במועד זה רכשה ארצות הברית את כל התוצרת של 1991 , אחרי 
שגילתה מה שאירע ב0991 . ארמסקור סיפקה בשנה שעברה לעיראק גם תחמושת לתותחי 
551 מילימטר בכמות כה גדולה שצבא דרום אפריקה עצמו נשאר בלי תחמושת כזאת . 
בקיץ שעבר אף הוחזר המלאי של הצבא למחסני ארמסקור , כדי שהחברה תוכל לספק 
לעיראק כמות העולה פי שלושה על זו של 9891 , לפני שיוטל חרם . לטענת ארמסקור , 
היא לא קיבלה הודעה רשמית משום רשות שעליה להימנע מלספק את בקשת עיראק . 
הפגזים שנרכשו הועברו לעיראק דרך נמל עקבה , ואת התמורה בעבורם קיבלה דרום 
אפריקה בזהב . הזהב הגיע לשם בזמן ביקורו של סדאם חוסיין אצל קנת קאונדה , 
שליט זמביה , ב81 בדצמבר 0991 . באותו מועד גם ארגן קאונדה שיחות בין 
סדאם חוסיין ומשלחת דרום - אפריקאית . בחודש שעבר שוגר לעיראק משלוח של 
84 אלף פגזי נפץ לתותחי 551 מילימטר , ועוד 005 , 5 פגזים שהותאמו במיוחד 
לנשיאת גז רעיל . אולם משלוח זה נתפס בידי המכס בקייפטאון . המודיעין של 
צבא דרום אפריקה הודיע על כך לעמיתיו מן המודיעין הסעודי , וסעודיה מיהרה 
לקנות את המשלוח הזה לעצמה . אחר - כך רכשו האמריקאים את כל תוצרת המפעל 
לשנה זו . הפגזים המיוצרים בדרום אפריקה כוללים התאמה , המעלה את טווחם 
מ53 ל54 קילומטרים . גם התחמושת וגם קני התותחים היורים אותה תוכננו בידי 
גרלד בול , ממציאו של " תותח העל " שיוצר בארצות אירופיות שונות ואשר 
חלקים ממנו נתפסו בידי המכס בנמלי אירופה . " אינדיפנדנט " מביא דעות 
של מומחי צבא , הטוענים כי פגזים בעלי טווח משופר הנושאים גז חרדל וציאניד , 
יהיו מסוכנים יותר מטילים . לעיראק יש 001 תותחים דרום אפריקאיים , שיובאו 
על - ידי חברת קרדואן בצילה , ו002 תותחים שנקנו מחברת נוריקום האוסטרית . 
כל הנשק ערוך בכוויית . במלחמת עם איראן סיפקה ארמסקור לעיראק מאות אלפי 
פגזים לתותחי 551 מילימטר ; אחדים מהם שהכילו גז נורו על חיילים איראנים 
בשנת 6891 . 
