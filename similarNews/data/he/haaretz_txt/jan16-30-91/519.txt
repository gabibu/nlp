תיאטרון ירושלים חוזר היום לפעילות סדירה , לאחר שהיה מושבת בגלל האירועים 
מאז יום חמישי שעבר . היום יתקיים באולם הנרי קראון קונצרט של תזמורת רשות 
השידור בניצוחו של מנדי רודן , עם הסולן נועם בוכמן . באולם רבקה קראון 
תתקיים הצגת " רעולים " , מאת אילן חצור . מנכ"ל התיאטרון , ישי עמרמי , 
אמר כי ההחלטה לחזור לפעילות סדירה התקבלה במסגרת הכוונה להשיב את החיים 
למסלולם במידת האפשר . הוא הדגיש כי בכל אולמות התיאטרון קיימים אמצעי ביטחון 
ומקלטים מוגנים עבור הצופים . התיאטרון שב גם להקרין סרטים , בהתאם לתוכנית 
שהיתה קיימת לפני השבתת הפעילות . באולם תיאטרון שרובר יוקרן הסרט " סיראנו 
דה ברזראק " , ובתיאטרון הקטן יוקרן הסרט " טקסי בלוז " . נקבעו כבר תאריכים 
חלופיים למופעי הבידור שנדחו ממוצאי שבת ( של חנה לסלאו , מתי כספי וריקי 
גל ) . מחר יתקיים קונצרט נוסף של תזמורת רשות השידור , במקום הקונצרט 
שהיה אמור להתקיים אתמול . ממוצאי שבת מתוכננות באולם הגדול של התיאטרון 
הצגות של " על עכברים ואנשים " של תיאטרון הבימה . 
