בהתייצבותו הנמרצת של נשיא טורקיה , טורגוט אוזל , נגד עיראק , היה משום 
הימור פוליטי אישי ניכר , אך גם השקעה פוליטית לארצו . אחרי מלחמת המפרץ 
יוכל אוזל להציג הרבה שטרות לוואשינגטון וגם למערב אירופה . מיומה השלישי 
של המלחמה משמש שדה התעופה הצבאי באינצירליק , שליד אדנה , בסיס יציאה 
לעשרות מטוסי אפ111 ואפ51 אמריקאים היוצאים לתקוף יעדים במערב עיראק . אינצירליק , 
בדרום טורקיה , נמצא במרחק כ005 ק"ם מעיראק וכמה מאות קילומטרים מערבה 
נמצא הבסיס ליד קוניה . משם ממריאים מטוסי פיקוד ובקרה " אייווקס " של 
חיל האוויר האמריקאי . בזירה הפוליטית הפנימית מותקף אוזל הן על ידי האופוזיציה 
מהשמאל והן על ידי הממסד הדתי המוסלמי , כאחראי העיקרי לקו הפרו - אמריקאי 
הבלתי - מתפשר . בזירה הבין - לאומית בולטת מעורבותה הצבאית של טורקיה לעומת 
היחס הפושר של רוב חברות נאט"ו ביבשת אירופה . טורקיה היא היום השותפה השלישית 
בחשיבותה אחרי ארה"ב ובריטניה בקואליציה הבין - לאומית נגד סדאם . איומי 
בגדד על אנקרה נעשים בוטים מיום ליום ובדרום מזרח המדינה החלו להכין חדרים 
אטומים למקרה שעיראק תכלול אותה ברשימת מטרות טילי הסקאד . אם יתקיפו העיראקים 
את טורקיה , תתעורר הלכה למעשה שאלת מעורבותן של חברותיה בברית נאט"ו . 
גרמניה , שהתנהגותה במשבר מבישה גם כלפי ארה"ב ובריטניה , הביעה באופן 
בלתי רשמי ספק לגבי מחויבותה לסייע לטורקיה בטענה שהברית מחייבת רק אם חברה 
מותקפת ללא עוול בכפה ; ללמדך שמילוי החלטת מועצת הביטחון נגד עיראק נחשבת 
על - ידי פוליטיקאים גרמניים כהתגרות . אוזל לא נשאר חייב לגרמנים . בראיון 
לטלוויזיה הגרמנית הוא הזכיר להם שנאט"ו הגנה על גרמניה במשך 04 שנה וכעת 
היא לא מוכנה לעמוד לימינה של טורקיה . גרמניה הפכה לבעלת ברית עשירה , 
אך אי - אפשר לסמוך עליה . גרמניה תהיה אחראית אם סדאם יתקיף את טורקיה 
בנשק כימי או ביולוגי . למדיניות אוזל בסכסוך המפרץ יש התנגדות לא רק מצד 
האופוזיציה הטורקית ומאנשי הדת : שר החוץ התפטר באוקטובר , שר הביטחון 
בנובמבר ובראשית דצמבר הגיש את התפטרותו הרמטכ"ל , נציף טורומטאי , שמונה 
לתפקיד זה על - ידי אוזל ונחשב לבן טיפוחיו . אך העימות בין אוזל והממסד 
הצבאי קודם למשבר כוויית . הצבא רואה עצמו שומר ירושת קמאל אתא טורק , 
שההפרדה בין דת ומדינה היא מיסודותיה העיקריים . הצבא טוען שמדיניות אוזל 
מסייעת לצמיחת הפונדמנטליזם האיסלמי בטורקיה . אך ראשי הצבא מתקוממים לא 
פחות נגד המגמה המקבילה של אוזל : צמצום השפעת הצבא בחיים הפוליטיים של 
המדינה והדגשת עליונות המערכת הפוליטית האזרחית וקידום היוזמה הפרטית מול 
החברות הכלכליות הממשלתיות . ל"מפלגת המולדת " , שאותה ייסד אוזל ב3891 , 
יש רוב בפרלמנט באנקרה . למרות כישלון המפלגה בבחירות המוניציפליות לפני 
שנתיים , בחר בו הפרלמנט בנובמבר 9891 לנשיא המדינה . האופוזיציה מחרימה 
את הנשיא , אפילו באירועים טקסיים , ואוזל מצדו מעביר חוקים המרחיבים את 
סמכויותיו על חשבון ראש הממשלה . לתמיכתו הנמרצת של אוזל במלחמה נגד סדאם 
יש שלוש סיבות : הוא רוצה להבטיח כמו מיטראן מקום ליד שולחן הדיונים שבו 
ייקבעו ההסדרים אחרי המלחמה . טורקיה רוצה למנוע כל ניסיון להעניק בעיראק 
המנוצחת עצמאות או עצמאות - למחצה למיעוט הכורדי בצפון . במזרח טורקיה יש 
אזורים כורדיים גדולים ואוזל חושש מתסיסתם אם תקום מעבר לגבול יישות כורדית : 
באופן פרדוקסלי משמשת המעורבות הטורקית במלחמה ערובה נגד פירוק עיראק . 
האוריינטציה הפרו - מערבית החזקה נועדה גם , במקורה , לשפר את סיכויי קבלת 
טורקיה לשוק המשותף . בשל לחצה של יוון ופגיעות בזכויות האזרח , דחה השוק 
בקשה כזאת ב7891 . רשמית נאמר שלא מרחיבים את השוק לפני האיחוד הכלכלי המלא 
ב2991 ; הפרדוקס השני הוא שדווקא המדינות שאותן רוצה טורקיה לשכנע גרמניה 
וצרפת נוקטות עמדה מסויגת כלפי המאמץ האמריקאי נגד סדאם . אך אוזל מתכוון 
לצבירת קרדיטים במערב גם במובן רחב יותר : הוא מקווה שארה"ב תתמוך בהפיכת 
טורקיה למעצמה האזורית העיקרית במזרח התיכון , וכי האירופים המדברים על 
הצורך באיזון גיאופוליטי מול איראן יכירו בטורקיה ככוח המאזן , במקום עיראק . 
בוואשינגטון מתחילים לגלות הבנה לרעיון : סטיפן סטולרז , חבר בכיר בוועדת 
החוץ של בית הנבחרים , אמר אחרי שובו מן המזרח התיכון , בשבוע שעבר : 
" נוכח תחזיות למצב מעורער במזרח התיכון ( אחרי המלחמה ) , תוכל טורקיה 
לתרום תרומה כלכלית , פוליטית וצבאית חשובה לייצוב האזור . . . ההתפתחויות 
האחרונות בבריה"ם מדגישות גם את משקלה הרב של טורקיה כחלק מתעודת הביטוח 
הדרושה למערב נגד התחדשות המיליטריזם ותפנית פוליטית במוסקווה " . 
