ואשינגטון ( מיוחד ל"הארץ " ) . פקידים בממשל האמריקאי חוששים שעיראק מתכוונת 
להפעיל נגד כוחות הקואליציה הרב - לאומית פצצת אטום פרימיטיווית , שהיא 
פצצה ראדיולוגית , המפיצה קרינה רדיו - אקטיווית כך מסר אתמול העיתון " ואשינגטון 
טיימס " . לדברי העיתון , פקידי ממשל שמסרו על כך , ביססו את דבריהם על 
מידע מודיעיני שהגיע באחרונה מן המזרח התיכון . לדבריהם , המדובר במנגנון 
המפיץ קרינה קטלנית , אך אינו יוצר התפוצצות גרעינית . המנגנון עשוי להיות 
קטן מספיק כדי שאפשר יהיה להעמיסו על מטוס ולהפילו על כוחות אויב . העיתון 
מסר כי המידע המודיעיני התקבל בבית הלבן לפני שבועיים והוא הוגדר " רגיש 
ביותר " . המקורות הוסיפו כי פצצות מסוג זה מסוגלות לזהם אזורים נרחבים בנשורת 
רדיו - אקטיווית , מבלי לגרום להתפוצצות גרעינית של ממש . לדברי אחד מהם , 
" אין שום אפשרות להתגונן מפני פצצה יעילה כזו " . פקידי ממשל סבורים , 
כי זה הנשק שאליו התכוון סדאם חוסיין , שדיבר בימים האחרונים על " הפתעות " 
שהוא מכין לכוח הרב - לאומי . עד כה רווחה ההערכה בקרב מומחים בוואשינגטון , 
כי עיראק מסוגלת לייצר מנגנון גרעיני צבאי גולמי בתוך כמה חודשים , שממדיו 
הגדולים יהפכו אותו למסורבל עד כדי כך , שיהיה אפשר להפעילו רק בהפלה ממטוס 
או בהובלה על משאית . ההערכה הזו התבססה על מידע אמין למדי , שלפיו מומחים 
עיראקיים כבר פיתחו מעטפת ומנגנון נפץ של פצצה גרעינית גולמית , שאפשר יהיה 
לצקת לתוכם את 5 . 21 הקילוגרמים של אורניום מועשר שבידי עיראק , אשר שרדו 
מן ההפצצה הישראלית על הכור הגרעיני " אוסיראק " ב1891 . דעותיהם של מומחים 
שונים היו חלוקות ביחס ליעילותו של " מנגנון גולמי " שכזה , שכן הוטל 
ספק ביכולתה של עיראק לפתח את מנגנון ההאצה והביקוע , הגורם לפיצוץ גרעיני . 
לפי הדיווח הנוכחי , ייתכן שמהנדסי הגרעין של עיראק החליטו לוותר על ניסיונותיהם 
לצקת את החומר הבקיע שבידיהם למנגנון הנפץ , והחליטו להפיץ את החומר הבקיע 
בדרך שתיצור קרינה קטלנית , בלא ליצור אפקט של פיצוץ גרעיני . 
