הנבחרת האולימפית של ישראל בכדורגל תקיים היום אחר הצהריים אימון ראשון מאז 
החלה מלחמת המפרץ . האימון יהיה באיצטדיון רמת גן . מאמני הנבחרת יצחק 
שניאור ויעקב גרונדמן מקווים שיבואו להשתתף בו מרבית שחקני הסגל . לרשימת 
המוזמנים צורף השוער גולן מלול שכבר היה בסגל בעבר . הסגל האולימפי מתכונן 
למשחקו השני בטורניר הקדם אולימפי , נגד קפריסין , שנועד להיות בישראל 
ב - 02 במארס . נבחרת הנוער של ישראל ( נוער א ) יוצאת היום למחנה אימונים 
של ימים מספר בירושלים . במחנה האימונים יהיו לסגל הנוער שלושה משחקי אימון 
עם הקבוצות הירושלמיות הפועל ובית"ר . היום עם בית"ר שעה 00 . 41 ( המשחק 
הראשון מאז החלה המלחמה שינוהל בידי שופטים ) , מחר עם הפועל ומחרתיים 
שוב עם בית"ר . נוער א מתכונן לטורניר הקדם עולמי שיהיה בסוף פברואר ותחילת 
מארס . מנהל ההתאחדות לכדורגל יעקב אראל אמר , כי ישראל ביקשה מפיפ"א לעכב 
את ההחלטה על מקום אירוח הטורניר . ישראל משובצת באיזור האוקיאני והיא תתמודד 
עם אוסטרליה על זכות ההשתתפות בטורניר הגמר . פיפ"א עמדה להחליט ב - 51 
בינואר שהטורניר יהיה באוסטרליה , אך בעקבות פניית ישראל מתעכבת ההחלטה . 
ישראל גם תדרוש שוב , כי המשחקים יהיו באירופה , במקום נייטרלי , ולא 
באוסטרליה . נבחרת הנערים תסע בסוף השבוע למחנה אימונים בערד . בשבת תתמודד 
נבחרת הנערים עם הקבוצה הבוגרת של הפועל ערד . נבחרת הנערים הוזמנה לטורניר 
בין לאומי בפולין שיהיה בספטמבר 1991 . 
