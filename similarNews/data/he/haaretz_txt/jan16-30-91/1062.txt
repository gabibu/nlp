" הממשלה הכינה את האזרחים , אבל לא נערכה בעצמה כראוי לנפילת הטילים הקונוונציונאליים 
על היישובים העירוניים " ; כך האשים אתמול יו"ר הוועדה לביקורת המדינה , 
ח"ך דוד ליבאי ( מערך ) , בדיון שקיימה הוועדה בפיצוי לנפגעי הטילים . 
ח"ך ליבאי טען כי " הטילים נופלים והורסים , ואילו הבירוקרטיה משגעת " . 
לדבריו , " לראשי הרשויות המקומיות יש חובות , אך אין סמכויות . השלטונות 
מטרטרים את האזרחים הנפגעים , וגורמים להם לרוץ לכל עבר עם טופס ביד " . 
הוא טען כי הממשלה לא הכינה נוהל לפינוי אלה שביתם נהרס , ולא הגדירה את 
זכויותיהם ; לא הובטחה שמירה יעילה על דירות הרוסות ונטושות . הרשויות 
המקומיות לא נדרשו להכין מראש צוותים של בעלי מקצוע לתיקון מידי של הנזקים , 
והן לא תוקצבו לטיפולי שיקום דחופים . לדברי ליבאי , הטיפול של הממשלה 
בפיצוי הנפגעים עבור תכולת דירתם והפסד ההכנסה הוא " שערורייה מתמשכת . 
מריצים את כולם למשרדי מס ההכנסה לחפש טפסים שאינם , כאשר אפשר לשלוח לכל 
נישום טופס בדואר " . ליבאי שלל את שיטת הביטוח לגבי נפגעי הטילים , ואמר 
שזכותם של הנפגעים כי המדינה תפצה אותם , בלא תשלום פרמיית ביטוח על ההרס 
ואבדן הרכוש . יש לאפשר ביטוח מיוחד רק לחפצים נדירים ויקרים במיוחד , 
כמו חפצי ערך , עתיקות , חפצי אמנות ואוספי בולים , הציע ליבאי . בפני 
הוועדה הופיעו אתמול ראש המועצה המקומית אזור , אמנון זך ; ראש עיריית 
ראשון - לציון , מאיר ניצן ; וראש עיריית חיפה , אריה גוראל . הם קבלו 
על העדר משאבים ותקציבים , הנדרשים כדי לטפל במהירות ויעילות בפינוי הנפגעים 
ושיקום ההריסות . ראשי הרשויות המקומיות הודו לח"כים שיזמו הצעות חוק לפיצוי 
הנפגעים , וביקשו כי החוק יתייחס גם לתקציבים הנדרשים כדי למנוע מראש נזקים , 
ולא רק לתיקון נזקים שכבר נגרמו . קפידבינשלוש קבוצות של ח"כים יזמו הצעות 
חוק שונות בעניין מתן פיצוי לנפגעי המלחמה . קבוצה אחת הכוללת את דוד ליבאי 
( מערך ) , אברהם שוחט ( מערך ) , דדי צוקר ( רץ ) , ראובן ריבלין 
( ליכוד ) ויצחק מזרחי ( מפד"ל ) . קבוצת ח"כים שנייה כוללת את שמעון 
שיטרית ( מערך ) , חיים קופמן ( ליכוד ) , עמיר פרץ ( מערך ) , 
יוסי גולדברג ( ליכוד ) , אלי דיין ( מערך ) , יעקב שמאי ( ליכוד ) 
, צרלי ביטון , חיים רמון ( מערך ) , אברהם בורג ( מערך ) ואלי בן - 
מנחם ( מערך ) . בנוסף יזם ח"ך אברהם פורז ( שינוי ) הצעת חוק משלו . 
יו"ר ועדת הכספים , ח"ך אברהם שוחט ( מערך ) , זימן אתמול ישיבה של יוזמי 
הצעות החוק הללו . שוחט אמר שיש להגיע להסכמה בין כל הח"כים לגבי הגשתה 
של הצעת חוק אחת בעניין , שתתואם עם משרד האוצר . לדבריו , ישנן שלוש 
בעיות העיקריות בעניין זה : הפיכת תשלום הפיצוי בביטוח החובה ל"ערך כינון " , 
כלומר מתן פיצוי על - פי ערכם של מוצרים חדשים , תחת המוצרים הישנים שנפגעו . 
הגדרת נזק עקיף מה עושים כדי לפצות את בתי הקולנוע שנפגעו מהמלחמה ? הגדרת 
הגוף שיטפל בנפגע עד שבעייתו תבוא על פתרונה . למשל מי יממן את שכירת המלון 
לנפגעי הרכוש , וכד . ח"ך שמעון שטרית ( מערך ) אמר כי יש לתת פיצוי 
מלא לנפגעים , וכי הנטל חייב להתחלק על העם כולו . הצעת החוק שהגיש ח"ך 
שטרית מגדילה את הסכום המרבי לפיצוי לתכולת הדירה ל08 אלף שקל , מחייבת 
תשלום פיצוי לפי ערך כינון ומבטיחה כיסוי נזק עקיף לציוד עסקי , עד תקרה 
של 04 אלף שקלים . כן קובעת ההצעה כי הוצאות אכסון מפונים מאתרי פגיעות 
יכוסו על - ידי המדינה , והאחריות על הטיפול בנפגעים תהיה של הרשויות המקומיות . 
היא גם מונעת סילוק ניזוקים מבתיהם שנפגעו , אם קיים סכסוך בין הניזוק 
לבעלים , או בינו למדינה . 
