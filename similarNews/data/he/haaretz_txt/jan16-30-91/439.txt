ניו יורק ( מיוחד ל"הארץ " ) . אין חשש למחסור בדלק ומוצרי אנרגיה גם במקרה 
של מלחמה ממושכת אמרו מומחים שצוטטו באמצעי התקשורת בניו יורק . כמות הדלק 
ונפט במאגרים בארצות הברית ובמדינות מערביות אחרות מבטיחה תצרוכת של ששה 
חודשים , גם במקרה שבארות נפט ומסופים בסעודיה ייפגעו בהפצצות עיראקיות . 
מאגרים אלה ואחרים מבטיחים תצרוכת גלובלית לתקופה דומה . מומחים מטעימים 
כי המצב כיום שונה בעליל מזה שהשתרר בשוק הדלק בשנת 3791 בעקבות האמברגו 
הערבי . סעודיה היא כיום שותפה פעילה בקואליציית המדינות נגד עיראק והגדילה 
באחרונה את תפוקת הנפט מבארותיה . ההערכה היא שבארות הנפט בסעודיה מוגנות 
היטב ואפשרות של פגיעה אנושה בהן בהפצצות עיראקיות קטנה ביותר . צרכניות 
הנפט הגדולות , ארצות הברית , יפן וגרמניה גם אגרו בשנים האחרונות כמויות 
עצומות של נפט ודלק , ולפי אומדן מחזיקים המאגרים בארצות הברית למעלה מ005 
מיליון חביות נפט . גורם מייצב למחירי הנפט היתה הודעה רשמית של הממשל כי 
הנשיא הורה לשחרר 3 מיליון חביות ביום ממאגרי הדלק של ארצות הברית . בה - 
בעת הודיעו חברות נפט אמריקאיות על הקפאת מחירי הדלק . מנהלי החברות פנו 
לבעלי תחנות דלק במדינה לא לנצל את המלחמה ולשמור על המחירים הנוכחיים . 
מומחים אמרו כי גם במקרה של מלחמה ממושכת אין לצפות לעלייה משמעותית במחירי 
הנפט . לדבריהם , רק אווירת בהלה העשויה להיווצר מסיבות כלשהן תעלה את מחירי 
הדלק ומוצרי אנרגיה בשיעור משמעותי . מומחים אומרים כי שוק הדלק והנפט בעולם 
נהנה היום משפע כמעט חסר תקדים ואין כל סיבה לדאגה ובוודאי שלא לבהלה ולעצבנות . 
כאמצעי בטיחות מוקדמים העבירו סעודיה ואיראן כמויות עצומות של דלק למיכליות 
העוגנות בלב הים ובחופי מדינות לקוחות . " וול - סטריט - גורנל העריך אתמול 
כי כמות הדלק והנפט במיכליות ובמאגרים עומדת על 4 מיליארד חביות כמות השווה 
לתפוקה של 071 יום של המדינות החברות באופ"ק . האמברגו על יצוא נפט שהוטל 
על עיראק וכוויית מאז תחילת המשבר לא השפיע כלל על השוק העולמי . שתי מדינות 
אלה הפיקו לפני פרוץ המשבר 4 מיליון חביות נפט ביום . אך לאחר שסעודיה הגדילה 
באחרונה את תפוקת הנפט מבארותיה , היא כיסתה את הפער שגרם האמברגו על עירק 
וכוויית . גיימס שליזנגר , שכיהן בעבר כשר האנרגיה ושר ההגנה , העריך אתמול 
כי לקראת סוף הרבעון הראשון של השנה תחול ירידה במחירי הנפט גם אם המלחמה 
תימשך . לדבריו , לפני שתרשם ירידה עשוי מחיר החבית להגיע ל53 ואפילו ל04 
דולר . " ניו יורק טיימס " כתב כי יש לצפות לתנודות בשוק ניירות הערך . 
במלחמות קודמות שארצות הברית יזמה או היתה מעורבת בהן , מאז מלחמת העולם 
הראשונה , הגיבה הבורסה בירידה חדה במחירי המניות . גם במלחמות שפרצו במזרח 
התיכון בשנים 7691 ו3791 הפגינה הבורסה בניו יורק עצבנות רבה ושווי המניות 
ירד . העובדה כי המלחמה במפרץ היתה צפויה מנעה הפעם בהלה ואף גרמה לעליה 
במחירי המניות . לדברי העיתון המלחמה במפרץ תעמיד במבחן את הדעה המקובלת 
כי מלחמה תגרום להחרפת המיתון הכלכלי בארצות הברית . מומחים אחדים מחזיקים 
בדעה כי המלחמה תבלום את נזקי המיתון ועשויה אף לגרום לצמיחה בפעילות העסקית 
והתעשייתית . אחרים גורסים , כי המיתון הוא הפעם חריף ומשמעותי מקודמיו 
ולכן , לאחר תקופה קצרה של אופוריה המלחמה תחריף את המיתון ותגדיל את נזקיו . 
במלחמות קודמות נהנתה התעשייה המלחמתית מגאות מיידית בגין הזמנות בשיעור 
ניכר מצד משרד ההגנה . במלחמה הנוכחית , אומרים מומחים , אין צפויות הזמנות 
בשיעור משמעותי מהתעשייה , מאחר שזרועות הצבא האמריקאי עושות שימוש במאגרים 
עצומים של נשק , אמצעי לחימה וציוד צבאי ומנצלות מערכות נשק חדישות שהוכנו 
זה שנים . גם אם 0001 טנקים מהדגם החדיש אמ1 ייפגעו ויוצאו מכלל פעולה , 
יש לחיל השריון האמריקאי 0007 טנקים חדישים . העובדה כי שר ההגנה ריצ"ארד 
צ"יני ביטל לא מכבר הזמנה של מטוס קרב חדיש 21איי מוכיחה , לדברי מומחים , 
על אורח חשיבה חדש המכתיב את צורכי הצבא האמריקאי . 
