סוגיית הפיקוח השיפוטי על שיקולי ביטחון היא נושא לוויכוח , בעת רגיעה 
ובעת חירום של ממש . כמה משופטי בית המשפט העליון רגישים במיוחד לחשיבות 
הפיקוח דווקא בנושא זה , ודווקא לנוכח העובדה כי לרשויות הביטחון מוקנות 
סמכויות רבות ולאורך זמן . בפסק - דין של בית - המשפט הגבוה לצדק מינואר 
98 , שבו נדונו שיקולי הצנזורה הצבאית , הובהר כי אין ייחוד לשיקולי ביטחון 
מבחינת הביקורת השיפוטית . באותו עניין הבהיר השופט אהרן ברק , כי אופיים 
ה"קיומי " של ענייני ביטחון הוא שמצדיק פיקוח שיפוטי , והוא שמחייב ויכוח 
חופשי כאשר אין נשקפת סכנה של ממש לביטחון המדינה . קפמאבינהחלטת בג"ץ מהשבוע 
שעבר ( בג"ץ 19861 מילאדי מורכוס נגד שר הביטחון ואח ) , שבה התערב בית - 
המשפט בהחלטת רשויות הביטחון בדבר חלוקת ערכות מגן לתושבי השטחים , היא 
ציון דרך חשוב בנושא זה . להחלטה זו , ששותפים לה השופטים אהרן ברק , 
שושנה נתניהו ותיאודור אור , יש חשיבות מרחיקת לכת יותר מהדגשת ערכי השוויון 
המחייבים את המפקד הצבאי " גם כאשר התותחים יורים " . המדינה ניסתה במקרה 
זה למנוע ביקורת שיפוטית כלשהי , בטענה כיקפתמונה1 , 41פהנושא מקיף " שיקולים 
ביטחוניים , צבאיים ומדיניים , המצויים כולם בגדרן של רשויות הביטחון 
המוסמכות , אשר שקלו את הנושא בהתבסס על הערכת הסיכונים השונים הצפויים 
לאוכלוסיות השונות " . לטענת פרקליטות המדינה , שייצגה את שר הביטחון ואת 
מפקדי צה"ל בשטחים , " סוגיות אלה כולן אינן מסוג העניינים אשר בג"ץ יראה 
להתערב בהם " . בית - המשפט דחה טיעון זה בהחלטיות רבה . כלשון השופט ברק : 
" טענת אפליה היא תמיד שפיטה . חוסר שוויון הוא תמיד שפיט . אין צורך 
למומחיות מיוחדת שאינה מצויה בידינו כדי להבין שהסיכון של האוכלוסייה הישראלית 
גדול מהסיכון של האוכלוסייה באזור . גם כעת , אין צורך בכל מומחיות מיוחדת 
שאינה מצויה בידינו כדי להבין כי יישובים באזור המצויים בקרבת יישובים ישראליים , 
מצויים לאור חוסר הדיוק של אמצעי הלחימה באותו סיכון עצמו . ואין כל 
צורך במומחיות מיוחדת כדי לדעת כי הכל שווים בפני החוק " . דברים כדורבנות . 
נאים מאוד למי שאמרם , ומציבים את בג"ץ כחומת מגן לקיום שלטון החוק ולקיום 
ביקורת שיפוטית בנושאים ביטחוניים רגישים . וזאת גם בימים של מלחמה . החלטה 
כזאת יכולה לשמש מסד לנכונות של בית - המשפט לבחון לעומקם שיקולים של רשויות 
ביטחון . נכונות זו היא בעלת חשיבות עקרונית לנוכח קיומן של סמכויות רחבות 
בידי הרשויות , לעת ארוכה ובתקופה קשה . בתחום המשפט המנהלי , שבבסיסו 
עומד הפיקוח השיפוטי על הרשויות , הוצבה כאן חובת הרשויות לפעול בשוויון 
ובסבירות . התערבות בסבירות הנימוק של הרשויות שלא לחלק ערכות מגן למבוגרים 
בהעדר ערכות מגן לילדים , היא נכונות שיפוטית לביקורת מקיפה על סבירות 
החלטת הרשויות ועל סדרי העדיפות שהן קבעו לעצמן . כך קונה הביקורת השיפוטית 
את מקומה הסביר בחברה דמוקרטית . בפסק - הדין אומר השופט אהרן ברק כי " כאשר 
התותחים יורים המוזות שותקות " . הוא מוסיף לאמרה הידועה את גישתו , שלפיה 
" גם כאשר התותחים יורים חייב המפקד הצבאי לשמור על החוק " . הגישה הזאת , 
שלפיה גם בעת קרבות נשמרים עקרונות יסוד , הינה נחלתו של המחוקק הישראלי . 
כך , למשל , נותן חוק שירות עבודה בשעת חירום , תשכ"ז7691 , סמכויות 
רחבות מאוד , המופעלות עתה , שלפיהן יכול שר העבודה להורות על גיוס עובדים 
למפעלים חיונים . קפמאבינעם זאת קובע המחוקק שגם בעת כזאת יכול אדם שגויס 
לשירות עבודה חיוני לערער על החלטה כזאת , מטעמים כלכליים או אישיים , 
בפני ועדת שירות עבודה שבראשה עומד שופט של בית - משפט שלום או מי שכשיר 
להיות שופט בבית - משפט זה . ההוראה הזאת היא שמראה שגם כאשר התותחים יורים , 
כפופים שיקולי הרשויות לביקורת . מסר עקרוני זה בדבר חשיבותה של ביקורת , 
גם בנושאים רגישים בעלי רגישות ביטחונית , הוא מאבניה של חומת המגן שהציב 
בג"ץ בהחלטתו בדבר ערכות המגן , שניתנה יומיים טרם פרוץ המלחמה במפרץ . 
