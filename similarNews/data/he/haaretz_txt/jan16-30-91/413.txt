שיפור עיראקי לטיל הסובייטי סקאד - בי . לדברי פרוף יוסף שנער , דיקאן 
הפקולטה להנדסה אירונאוטית בטכניון , סקאד - בי הוא שלב ביניים בין רקטה 
ארטילרית גדולה לבין טיל טאקטי לטווח בינוני . הטווח המקורי של הסקאד - בי 
היה כ082 ק"ם , ומשקל ראש הנפץ שלו כמעט טונה אחת . שיפור הסקאד נועד להגדיל 
את הטווח על חשבון הקטנת הראש הקרבי . השיפור כלל שתי גרסאות : אל - חוסיין 
לטווח בינוני שבו הוקטן ראש הנפץ לכ003 ק"ג ובמקום משקל זה הוסף לו דלק שהאריך 
את הטווח לכ006 ק"ם . שיפור גדול בהרבה נעשה בפיתוח הטיל אל - עבאס . כאן 
נוסף לטיל שלב שני , המופעל לאחר ניתוק השלב הראשון ומקנה לו טווח של כ008 
ק"ם . ראש הנפץ הוקטן לכ002 ק"ג . זה טיל בליסטי : מסלולו נקבע לפי חוקי 
התנועה החלים על כל עצם הנע בחופשיות באוויר החל מאבן וכלה בכדור רובה . 
מאותו רגע הוא נשלט רק על - ידי כוח המשיכה והכוחות שמפעילה עליו האטמוספרה . 
כל שלבי ההנחיה מבוצעים בטילי הסקאד , ובוואריאציות העיראקיות , לפני שהטיל 
מגיע לשלב המעוף הבליסטי שלו . בשלב השיגור נקבע כיוון המשגר וזווית השיגור 
וכן זמן פעולת המנוע . לאחר כיבוי המנוע הוא ממשיך במעופו כאבן שנזרקה ואין 
שליטה על כיוונו . הדיוק המבצעי של כל שיגור תלוי בשני גורמים : הכינון 
הראשוני לפני הירי , כלומר נתוני הפתיחה שיביאו את הטיל למסלול הנכון בתהליך 
ההאצה , ובתזמון מדויק של הפסקת פעולת המנוע הרקטי המאיץ את הטיל . לדברי 
פרוף שנער גם סטייה של עשירית שנייה בהפסקת המנוע תביא למסלול תעופה שונה 
מאוד מזה המתוכנן ולסטייה של קילומטרים בנקודת הפגיעה . לכאורה צריכה מערכת 
הנחיה פשוטה כזו שאינה שולטת על מסלול הטיל לכל אורך הדרך להביא את רמת 
הדיוק שלו לזו של רקטת קטיושה . אבל כאשר כל חלקי הטיל בנויים בדיוק רב 
מתברר שגם מערכת הנחיה כזו יכולה להביא לדיוק סביר . ( סטייה של מעט יותר 
מק"ם בתום מסלול של כמעט 003 ק"ם בטיל הסקאד המקורי ) . לדברי פרוף ארנן 
סגינר , המשנה לנשיא הטכניון למחקר , גורם הדיוק העיקרי הוא המנוע שחייב 
לספק דחף אחיד ללא קפיצות בכל משך פעולתו . דיוק זה מושג על - ידי שימוש 
במנוע רקטי הפועל בדלק נוזלי ( לעומת רקטת הדלק המוצק הלא מדויקת של הקטיושה ) 
. פרוף סגינר מדגיש , כי המנוע צריך להיבנות כך שסילון ההדף יהיה בדיוק 
בציר הטיל , והמבנה החיצוני חייב להיות מדויק כדי למנוע סטייה מהמסלול . 
השיפור העיראקי באל - עבאס חייב טכנולוגיה מתקדמת בתכנון וייצור המנוע הרקטי 
של השלב הנוסף . הידע התקבל כנראה מחברות גרמניות . כמו - כן צריך לבנות 
מערכת הפרדה מדויקת שלא תסיט את הטיל כאשר ניתק ממנו השלב הראשון . מסלול 
התעופה הבליסטי מביא את הטיל , במהלך טיסה למרחק של 006 ק"ם לגובה העולה 
על 001 ק"ם . בעת התקרבותו למטרה מסייע הייצוב האווירודינמי ליצור מסלול 
שטוח יחסית של גלישה כלפי האדמה . המסלול השטוח זה מאריך את טווח התעופה 
של הטיל ומפחית מאוד ממהירותו . לדברי פרוף סגינר , המהירות הנמוכה יחסית 
של נפילת הטיל , מקלה אמנם על הפגיעה בו מבחינת תמרון טיל המופנה נגדו , 
אך המסלול השטוח מקשה מאוד על גילויו במכ"ם , ומעניק התראה קצרה מאוד לפני 
פגיעתו . הראש הקרבי של אל - עבאס אינו שונה מהותית מפצצה אווירית רגילה 
המוטלת ממטוס ומצוידת במרעום המפעיל את חומר הנפץ בעת הפגיעה . ראש כזה 
גורם נזק רב בנקודת הפגיעה , אך השפעתו דועכת במהירות ככל שמתרחקים ממנה . 
פצצות כאלה מיועדות בעיקר לפגיעה במבנים , שלא בדומה לפצצות מצרר או אפילו 
פגזי שרפנל מיושנים , שעיקר קטלניותם בפיזור רסיסים על שטח גדול . התקנת 
ראש קרבי לפיזור חומר לחימה כימי על טילים אלה מצריכה פיתוח וייצור ראש שונה 
לחלוטין , כי יעילותו של נשק כימי מחייבת פיזור של החומר על פני השטח . 
מטרת הפיזור היא לקבל כיסוי על פני השטח הגדול ביותר האפשרי , בלא לרדת 
מריכוז מסוים של החומר באוויר . שיטת ההפעלה היעילה ביותר של ראש קרבי כימי 
היא מיכל גז הנפתח בגובה נתון מעל הקרקע ומפזר ענן של חומר לחימה כימי . 
פגיעה של ראש כזה לא תלוה ברעש הפיצוץ החזק של ראש נפץ קונוונציונאלי . 
ככל הידוע עד אוגוסט לא היו לעיראקים הטכנולוגיות הדרושות לייצר מיכל כזה 
ומערכת הפעלה מתאימה . אלא שאז העריכו מומחים כי אם תשקיע עיראק מאמץ מרוכז 
בפיתוח ראש קרבי נושא גז , יידרשו לכך שלושה חודשים . השאלה עליה עדיין 
אין מענה היא האם הספיקו העיראקים להשלים את פיתוחו של ראש כזה ללא סיוע 
ממומחים מערביים . 
