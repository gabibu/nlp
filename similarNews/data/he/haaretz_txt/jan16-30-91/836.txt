" להיות אמן בכלל , זה כמו לחיות בשווייץ במהלכה של מלחמת עולם . להיות 
אמן בציריך ב7191 מלמד על רמת התמכרות עצמית שהיתה מצעפת את עיניו של נרקיסוס " , 
כך אומרת דמות אחת במחזה של טום סטופארד לדמות אחרת , כשהן מדברות על דמותו 
של גיימס גויס במחזה " טראווסטיז " . גויס האמיתי אכן חי בעת מלחמת העולם 
הראשונה בציריך כשהוא שקוע בכתיבת " יוליסס " . הנרי קאר שהוא דמות במחזה 
המבוססת על אדם אמיתי , שאכן פגש את גויס בציריך ואף שיתף עמו פעולה בהעלאה 
של " חשיבותה של רצינות " מספר ששאל את גויס בהתרסה : " ומה אתה עשית 
במלחמה הגדולה ? " . " כתבתי את יוליסס " , ענה הסופר . בראשיתה של מלחמת 
העולם השנייה היה גויס בפאריס עם אישתו ובנו , כבר אחרי ש"יוליסס " ראה 
אור הודות לנדיבותה של בעלת חנות - ספרייה פאריסאית . כשנכבשה פאריס בידי 
הגרמנים ב0491 , הוא ביקש לעבור גם את מלחמת העולם השנייה בשווייץ הנייטרלית . 
שלטונות שווייץ לא רצו לתת לו להיכנס לתחום ארצם מתוך חשש שיתחרה עם סופרי 
שווייץ . זה מזכיר את חילופי הדברים ב"האדם השלישי " של גראהם גרין , שנשמעים 
מפיו של אורסון ולס בסרט הבלתי נשכח של קרל ריד : " בימים העקובים מדם 
של שלטון בית מדיצי בפירנצה , נוצרה כמות כה גדולה של יצירות אמנות עד שהעולם 
הנאור טרם סיים לקטלג אותן . ומה הצליחה שוויצריה לייצר בחמש מאות שנות 
שלום ? שעון קוקייה " . במלאת חמישים שנה למותו של גויס בציריך , ב31 בינואר 
1491 , אימצה אותו שווייץ ללבה . ציריך הקימה אחוזת קבר מכובדת לזכרו ; 
במסעדה שבה נהג לאכול , יש שולחן לזכרו ; ואפילו שיחזרו במקום פאב דבלינאי 
שבו נהג לשתות . על הבית שבו גר קבעו שלטי זיכרון , וקרן גויס ריכזה בציריך 
את אוסף ה"גויסיאנה " הגדול ביותר באירופה . יו"ר הקרן , פריץ סן , אומר 
כי מטרת הקרן היא להפוך את גויס לנושא חי ופעיל לאנשים , ולא רק לאובייקט 
למחקר אקדמי . במוזיאון קטן בקומה השנייה של מבנה מהמאה ה61 במרכז ציריך , 
ריכזה הקרן כמה אלפי כרכים הכוללים תרגומי גויס ליותר מ03 שפות . האוסף 
כולל גם פריטים שאינם קשורים לסופר , אלא למציאות בספריו : תחתיות לכוסות 
בירה , קופסאות סבון - ריח - לימון שנקנו באותה חנות שבה רכש אותן ליאופולד 
בלם , גיבור " יוליסס " , ואף עותקים של כתב - העת הרכילותי " טיט - ביטס " , 
שבלום נהג לקרוא בשירותים " . אמנם מוסכם שגויס חי בציריך כפליט , וגם משום 
שנזקק לטיפולם של רופאים שווייציים בשל מחלות - עיניים , אבל סן סבור שהעיר 
ואווירתה השפיעו על כתיבתו מאוד , ובעיקר על פיתוח הניב המקורי והייחודי 
שפיתח בספרו האחרון " פינגנס וייק " , שמושפע מן הדיאלקט השווייצי - גרמני 
הנהוג בציריך . סן מאוכזב מאוד שאין באוניברסיטה של ציריך אף מומחה אחד 
לגויס . העובדה שהחודש מלאו חמישים שנה למותו של גויס משחררת לפרסום תיבה 
של מכתבים וכתבים גנוזים שהופקדו בספרייה הלאומית של דבלין בידי נציג ממשלת 
אירלנד בפאריס ובידי חבר של גויס , לאחר שהסופר נמלט לשווייץ . יש הסבורים 
שבתיבה שמורים עוד מכתבי אהבה של גויס לאישתו נורה , שכמה מהם שכבר פורסמו 
הם בעלי אופי ארוטי . בשלב ראשון יאפשרו את הגישה לתיבה ולתכולתה לאוצרי 
הספרייה הלאומית של דבלין , אבל מצפים שמאוחר יותר השנה תהיה הגישה לניירות 
אלה פתוחה לציבור הרחב . חוקרי גויס חלוקים בדעתם אם יש לפרסם את המכתבים 
האלה . סן אומר כי הוא מתנגד לכל סוג של צנזורה , ולכן לדעתו צריך להביא 
לפרסומם של המכתבים , גם אם הם בעלי אופי אישי . נכדו של גויס , סטיוון , 
שהתנגד בעבר לפרסום מכתבי סבו , אמר למיתיה ניו , כתב אי - פי בציריך 
שהיפנה את תשומת לב העולם למלאת 05 שנה למות גויס , שהוא רוצה רק לשמור 
על ענייניה של המשפחה . שנת 1991 עשויה להניב כמה כתבי גויס לשוק הישראלי . 
בספריית פועלים אמור לצאת , סוף סוף , הכרך השני ( והאחרון ) של " יוליסס " 
בתרגומה של יעל רנן . הספר הוא בשלב של הגהות אחרונות . בהוצאת זמורה - 
ביתן מתכננים להוציא השנה לאור את " גקומו גויס " , שהוא סיפור אהבה המתרחש 
בטריאסט שבה שהה גויס לפני מלחמת העולם הראשונה . 
