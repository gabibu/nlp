תיאורבו היא כעין לאוטת - בס , שצליליה נמוכים וחזקים מן הלאוטה הרגילה . 
הכלי נראה בהופעת - בכורה ישראלית בפתיחתה של סדרה חדשה למוסיקה עתיקה 
במוזיאון יהדות איטליה בירושלים . את הכלי היחיד מסוגו בארץ שנבנה באנגליה 
לפי דגם של המאה ה51 , הביא אתו איזידורו רויטמן , בשובו ארצה משנת השתלמות . 
לכלי צליל עמוק ונוכחות מרשימה ועם זאת אלגנטית , כיאה לבן משפחת הלאוטה . 
הוא משמש לרוב בנגינה קאמרית עם כלים אחרים , אבל כמה נגני תיאורבו ברוקיים , 
כגון קפסברגר ופיציניני , חיברו בעבורו גם יצירות - סולו , המבליטות את 
הפוטנציאל העשיר שלו לנגינה וירטואוזית . רויטמן הציג את מכלול אפשרויותיו 
העשיר , ככלי שיש לו מה להגיד , ולאו דווקא כקוריוז של מוסיקה עתיקה . 
בנגינת לאוטה כלי שגם בו רויטמן הוא כיום אולי הנגן היחיד בארץ הוא הצליח 
להפגין את עידונה , צבעי - צליליה הדקים , נטייתה למופנמות , בעיקר ביצירותיו 
של דאולנד , וגם את קלילות - אופייה בריקודי המאה ה51 . דרורה ברוק הפיקה 
מן החליליות צליל רך , מעוגל וטהור . היא הראתה בקטעים של קסטלו וואן אייק 
גם וירטואוזיות זריזת - אצבעות , שעלתה בהרבה על מה שנוהגים לצפות בדרך 
כלל מכלים אלה . בדברי הנחיה מסוגננים ניסתה קלאודיה קלושנקוף לשחזר את 
דמותה של נסיכת - רנסנס איטלקית . 
