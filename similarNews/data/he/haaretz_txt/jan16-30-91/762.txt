( ע ) . " החשוד העז לבצע פריצה בתקופת חירום , למרות הנטייה לשחרר 
חשודים בימים אלה אין תקופת החירום יכולה להועיל לו " . כך קבעה אתמול שופטת 
המעצרים התורנית בבית - משפט השלום בתל - אביב . השופטת הורתה להאריך בחמישה 
ימים את מעצרו של יאיר ביטון בן 22 , מהרצליה . ביטון נעצר שלשום בחצות , 
לאחר שדיירת בית מגורים בהרצליה הפתיעה אותו כשפלג גופו העליון רכון על 
חלון מטבחה . הוא הצליח להימלט אולם נתפס כעבור זמן קצר בקרבת מקום על סמך 
התיאור שמסרה הדיירת . בא כוח המשטרה טען כי מדובר באסיר בעל עבר פלילי עשיר . 
השופטת מתחה ביקורת על החשוד , והורתה על הארכת מעצרו לצורך המשך החקירה . 
פורץ כבן 03 מעכו , שניצל את האזעקה שהיתה שלשום בלילה בעקבות ירי טיל הסקאד 
מעיראק לעבר חיפה , נעצר בתוך החנות בעיר שלתוכה פרץ . סיור של משטרת עכו 
תפס אותו " על חם " בעת שניסה לעזוב את החנות כשברשותו סחורה . בדעת המשטרה 
להביאו בפני שופט בהקדם ולהכין נגדו מיד כתב אישום כדי להעמידו לדין . " היתה 
אזעקה ונכנסתי למקלט שהיה פתוח . אחרי שנגמרה האזעקה , יצאתי מהמקלט ושוטרים 
עצרו אותי " , טען ביום שלישי תושב באר - שבע אהרן סאסי בן 82 , בפני שופט - 
שלום בעיר , לאחר שהמשטרה ביקשה להאריך את מעצרו בשבעה ימים . המשטרה חושדת 
כי גנב ביום שלישי מצרכי מזון רבים . בכליו נמצאו גם מכשירי פריצה . החשוד 
כפר בחשדות . יחד עם סאסי נעצר באותו חשד גם יצחק זליק בן 23 , אף הוא תושב 
העיר , שטען כי אינו קשור למקרה וכלל לא היה במקלט . " אני סתם יושב פה " , 
הכריז . השופט ניל הנדל בדק את העדויות ואת חומר החקירה והחליט להאריך את 
מעצרם של השניים בחמישה ימים . 
