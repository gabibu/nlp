בראשית השבוע שעבר נוכחה תאנה שיצר מתל - אביב כי גז הבישול בשני המכלים 
שברשותה כמעט אזל . היא התקשרה טלפונית לחברת הגז שלה , חברת סופרגז , 
וביקשה להזמין מכל גז חדש . הפקידה הסבירה לה שאם היא מעוניינת לקבל את 
הגז במהירות , עליה להזמין שני מכלים . אם תזמין מכל אחד , תקבל אותו 
רק כעבור שבועיים . שיצר הזמינה שני מכלים , אך הפקידה דרשה ממנה לבוא 
לסניף החברה בתל - אביב ולשלם מראש בעד הגז . הלקוחה נדהמה . באותו יום 
שרר מצב הג"א בארץ אנשים התבקשו לשבת בבית ולא ללכת לעבודה , פרט לעבודות 
חיוניות . את מוכנה לחזור על מה שאמרת לי ? אמרה לפקידה , וזו חזרה על 
הדרישה לבוא למשרד ולשלם . שיצר הזכירה לפקידה שאנו נמצאים בתקופת חירום . 
אני מבטיחה לך שאשלם למחלק , אמרה . אך הפקידה בשלה . הלקוחה ביקשה לדבר 
עם האחראי לאספקת המכלים והוא הסכים לספק לה את שני המכלים בלי שתשלם מראש . 
אולם שיצר לא הסתפקה בכך . יש עוד אלפי לקוחות שמקבלים אותה תשובה מהפקידה , 
אמרה . היא התקשרה אפוא עם ההנהלה הראשית של סופרגז ודיברה עם נציבת תלונות 
הציבור , שוש ינון . נציבת התלונות התנצלה בפני שיצר והבטיחה לה לדאוג 
לכך שמדיניות החברה הנהוגה בימים כתקנם תהיה שונה בימים אלה . אך האומנם 
בימים כתקנם מן הראוי לגבות כסף מראש ? על השאלה הזאת השיבה לי ינון , 
כי הדבר נעשה על פי דרישת המחלקים , הטוענים שקורה לפעמים שלקוח לא נמצא 
בבית כאשר מביאים את מכלי הגז וגם אינו משאיר כסף , ואחר כך צריך לחפש אותו 
כדי שישלם . עם זאת , אמרה , הלקוח יכול לשלם בכרטיס אשראי , כלומר , 
למסור בטלפון , בעת הזמנת הגז , את מספר כרטיס האשראי שלו וכך לא יהיה 
עליו לבוא בעצמו לסניף . הבעיה כולה תמוהה . בכל מדינה מתוקנת בעולם חברות 
נותנות אמון בלקוחותיהן ומוכנות לספק להם שירותים ללא תשלום מראש . ולמה 
ללכת רחוק ? הרי אותן חברות המספקות גז גובות את הכסף מצרכנים של מרכזיות 
אחרי השימוש ולא לפניו . נראה לי שאין מקום להפלות בין צרכן לצרכן . קפמאפרקקוראת 
משיכון בבלי בתל - אביב התקשרה לספר על חוויה מרגשת שעברה . בעלה עבר ניתוח 
קשה לפני זמן קצר ולצורך הטיפול בו הוא זקוק לפדים מיוחדים מכותנה . מאז 
החלה המלחמה לא הצליחה לקנות אותם . אחד מבעלי בתי - המרקחת הציע לה להתקשר 
אל היצרן " ניסן , מוצרי חבישה " ברמת - החייל , וכך עשתה . בעל המפעל , 
חזי ניסן , נעתר מיד והזמין אותה לבוא למפעל . לשאלתה כמה יהיה עליה לשלם , 
השיב לה ניסן , כי הוא שמח לעזור לה והיא תקבל את הפדים בחינם . אם את 
רוצה , אמר , תביאי שוקולד לפועלים שעובדים כל כך קשה בימים אלה . כשבאה 
למפעל ( ובידה שוקולד לפועלים , כמובן ) נמסר לה ארגז גדול ובו , להערכתה , 
כ002 פדים כמות גדולה בהרבה מכפי שציפתה לה , ואשר תספיק לטיפול בבעלה 
לזמן רב . 
