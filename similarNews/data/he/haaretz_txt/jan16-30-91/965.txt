מפלס הכנרת עלה בשבוע החולף בשיעור של ששה ס"ם בלבד . זאת חרף גל הגשמים 
הרציני הראשון שנרשם באגן ההיקוות של הכנרת , לאחר הפסקה ארוכה . אתמול 
עמד המפלס על מינוס 78 . 212 . עליית המפלס ב6 ס"ם מהווה תוספת של כעשרה 
מליון מ"ק לכנרת , המהווה תוספת זעומה ביותר של מים לאגם בתקופה זו של השנה . 
אשתקד , למשל , עמד מפלס הכנרת באותה תקופה על רמה הגבוהה בכשמונים ס " ם 
מעל המפלס הנוכחי , קרי היו בכנרת עוד כמאה ושלושים מליון מ"ק , וזאת בשנה 
( אשתקד ) שנחשבה לייבשה מאד . יו"ר מינהלת הכנרת צבי אורטנברג אמר אתמול , 
כי בהתחשב בכך שעברנו חלק ניכר מהחורף , זהו מצב מדאיג ביותר ומעיד על 
כך שהכנרת תיכנס לאביב בעמדת פתיחה קשה מאד , אשר אינה מותירה כמעט שום 
סיכוי לעמוד במחוייבות שלא לרדת אל מתחת למפלס של מינוס מאתיים ושלוש עשרה . 
זאת גם אם השאיבה למוביל הארצי תושבת לחלוטין בשנה הנוכחית . הערכה זו 
מתבססת על כך שבחודשי הקיץ והסתיו בלבד , בין אפריל לנובמבר , אמורה להתאדות 
מהכנרת כמות של כמאתיים מליון מ"ק , שפירושם ירידה של מטר ועשרים במפלס . 
ירידה זו אמורה להתקזז חלקית על ידי הזרימות מהירדן ונחלים אחרים לאגם . 
אולם ההערכה היא , שאלה תהיינה זרימות דלות ביותר , לאחר שלוש שנות בצורתץ 
באגן ההיקוות . להוציא את כביש עין גדי וציר נחל צאלים , כל צירי התנועה 
בנגב נפתחו אתמול , לאחר שנחסמו לתנועה במהלך סוף השבוע , בעקבות השטפונות 
שפקדו את האזור . למרות שכביש הערבה נפתח שוב לתנועה , עדיין קיימת באיזור 
זרימת מים וסחף , ולכן על הנהגים לנהוג במשנה זהירות , ובאיטיות רבה . 
ל54 מ"ם הגשם שנמדדו באזור באר שבע במהלך סוף השבוע על ידי השירות המטאורולוגי , 
אין משמעות רבה , כי אין בנגב מיתקנים שיקלטו את כמויות המים הללו . ובפרט 
כשהן מגיעות אלינו בבת אחת " אמר אתמול פרוף אריה איסר , הידרולוג מהמכון 
לחקר המדבר של אוניברסיטת בן גוריון בנגב . 
