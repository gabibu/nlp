( ע ) . בית משפט השלום בעכו הורה אתמול לעצור לששה ימים את סמיר עאצי , 
האימאם של הכפר גדידה בחשד להסתה והמרדה , לאחר שביום ששי השמיע דברי נאצה 
נגד המדינה ודברי שבח לסדאם חוסיין . האימאם של הכפר נחף שנעצר אף הוא ביום 
ששי שוחרר ולא הובא בפני שופט . משטרת מרחב הגליל רואה בחומרה רבה את ההסתה 
מצד אנשי דת , המנצלים את תפילות יום הששי כדי להסית נגד המדינה . נמסר , 
שיש בדעתה לנקוט יד קשה בכל מי שינסה להסית או להמריד את האוכלוסייה נגד 
הממשלה . 
