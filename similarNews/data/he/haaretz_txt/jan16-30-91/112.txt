קהיר ( ע"ם ) . נשיא מצרים חוסני מובארק גילה כי עיראק וירדן זממו לשתף 
את מצרים בפלישה לכוויית , במסגרת גוש מדינות ערביות שיוקם במטרה להגן על 
מדינות המפרץ . מובארק גילה כי מטרת הקמת " גוש הארבע " ( משפ"ע ) היתה 
לערב את מצרים בפלישה לכוויית . נשיא מצרים דיבר במפגש עם עיתונאים ואנשי 
רוח . העיתון המצרי " אל - מוחרר " מסר כי מובארק אמר שהיוזמים עיראק 
וירדן רצו להקים צבא ערבי שיכבוש את כוויית . בגוש זה חברות מצרים , ירדן , 
עיראק ותימן . מובארק אמר כי הוא נאלץ להיכנס למשפ"ע לאחר שהמלך חוסיין 
הפעיל לחצים כלפיו . מלך ירדן הציע להקים צבא ערבי , הכולל את ירדן ומצרים 
כדי להגן על המפרץ . מובארק שלל את הרעיון וסיפר : " אמרתי לו כי ביצוע 
הרעיון ידחוף את איראן לברית עם השטן , ואינני מוכן לשגר , או לערב , 
את צבא מצרים במלחמת עיראק איראן . ניסיונות אלה נמשכו ששה חודשים ללא 
הועיל " . " בדצמבר 7891 קיבלתי מכתב מהמלך חוסיין ובו הצעה להקים גיס ערבי , 
שיסייע למדינות המפרץ . נסעתי לירדן כדי להיפגש עם המלך ואמרתי לו שהתחייבות 
כזאת אוכל לקבל עלי רק באמצעות המוסדות החוקתיים . שאלתי נגד מי מוקם הצבא 
ובאם מדינות המפרץ הסכימו להקמתו . חוסיין השיב כי כל מדינות המפרץ מסכימות 
ובראשית 8891 ערכתי סיור במדינות ערב ושאלתי את מדינות המפרץ על העניין . 
כולן השיבו כי הן לא מסכימות וכאשר חזרתי אל המלך חוסיין וסיפרתי לו על 
כך , הוא לא התרגש " . ביוני יולי 88 החלו המגעים והלחצים להקמת המשפ"ע . 
מובארק סיפר כי הוא הסכים לפגישת ראשי הממשלות ( של מדינות המשפ"ע ) והופתע 
כאשר זו התמקדה בשני סעיפים עיקריים והם ההגנה המשותפת ומיזוג מנגנוני הביטחון 
הלאומי . " סירבתי לכך שהמשפ"ע תקום על בסיס שני הסעיפים הללו . בפברואר 
98 בא אלי המלך חוסיין ( עם אותו עניין ) שוב . הוסכם בתחילה שהגוש יכלול 
את מצרים , ירדן ועיראק , אחר כך הופתעתי כאשר תימן הצטרפה . אמרתי שחייבים 
למסור לסעודיה ( על העניין ) כדי שלא ייראה כאילו המשפ"ע מכוונת נגדה , 
ומצרים לא תצטרף לציר שמכוון נגד מישהו , משום שהדבר נוגד את אחריותה הערבית . 
במהלך ביקורו אמר חוסיין שאנו רוצים לסיים את עניין המשפ"ע " . מובארק סיפר 
עוד כי הוא הזהיר את המלך חוסיין , את סדאם ואת עלי עבדאללה סאלח ביוני 
98 בעת פסגת המשפ"ע שנערכה באלכסנדריה , כי הוא יודיע בפני העתונאים על 
סירובו לחתום על אמנת המשפ"ע , אם היא תכלול את שני הסעיפים . " אחרי 
הפגישה הודעתי כי המטרה היא שיתוף פעולה כלכלי וכי שיתוף הפעולה הצבאי מכוסה 
על ידי הסכם הגנה משותף , החתום על ידי כל חברות הליגה הערבית . כמובן 
שהמזימה התגלתה והתברר כי הם תיכננו לפלוש לכוויית ומטרת שיתוף הפעולה הערבי 
היתה שיהיו כוחות מצרים וירדניים שיעזרו לעיראק בהתקפתה על כוויית , ולדבר 
זה סירבה מצרים מן ההתחלה " . 
