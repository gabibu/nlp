קל לשגות ולפרש את שתי התקפות הטילים על ערי ישראל כביסוס להחלטה הממשלתית 
אשר השביתה למעשה את החיים התקינים בישראל . אמנם לא ברור כיצד , על - 
פי הלוך מחשבה זה , היה מצטמצם הנזק לרכוש והיתה פוחתת הפגיעה בגוף אחרי 
ככלות הכל הפגיעות אירעו בשעה שהכל היו סגורים בחדרים שנאטמו בסרטי נייר - 
דבק . ספק אם ההשערה , שאילו היו הבריות טרודים בעסקי היום - יום שלהם 
היו צפויות פגיעות רבות יותר , ניתנת להוכחה עובדתית , והדבר אמור במשנה 
תוקף בנפילת טילים באישון לילה . הטענה אפוא , שההסגר העצמי שהטילה ממשלת 
ישראל מיד עם נפילת מטח הטילים הראשון נועד לשפר באופן מהותי את המאזן של 
ירי - נזק , אין לה על מה לסמוך על כל פנים , לא על - פי מה שהתרחש עד 
כה ולא על - פי מה שעלול להתרחש , על סמך ההסתברות , בעתיד הנראה לעין . 
טילי סקאד , גם כשניתנו להם שמות ערביים , לא נעשו מדויקים יותר . ולמעט 
ירי טילים שחומשו על - ידי עיראק בראשי - חץ כימיים או ביולוגיים , כלומר , 
יחדו לפגיעה בנפש , כליאת בני אדם בחדרים אטומים אינה אמצעי יעיל . אשר 
לאפשרות זו שנראה כי גם סדאם חוסיין עדיין מהסס לממשה או שהמסיכה מועילה 
נגדם או שאינה מועילה . ואם לאו , אין זה ברור מדוע הצטווינו בעבר לשלם 
בעד מסיכות גז ועתה לחבוש אותן עם השמעת צפירות ההתרעה . בנסיבות ביטחוניות , 
הישראלי המצוי , שכך הורגל על - ידי ההיסטוריה וכך לימדו אותו מנהיגיו , 
אינו נוטה לחשוב במונחים חומריים . פיקוח נפש דוחה הכל , הוא נוהג לומר , 
ומי שמציל נפש אחת בישראל כאילו הציל עולם ומלואו , ועוד מיני פתגמים המכבדים 
את משמיעיהם כאוהבי אדם . אלא שאין בהם אמת , אפילו לא במישור של נורמות 
התנהגות מצויות , שלא לדבר על האבסורד האריתמטי - הסטטיסטי המעשי שהם מכילים . 
מן הראוי להזכיר אפוא לאותו ישראלי מצוי , כי החופשה שהעניקה לו ממשלתו 
עם פרוץ המלחמה במפרץ הפרסי , שהשפעתה עליו היתה במקרה הגרוע ביותר משקית , 
עולה לו באופן קיבוצי 052003 מיליון שקל ליום . ובעל כורחו הכסף ייגבה 
ממנו . כדאי לעצור לרגע ולחשוב ( ההשוואה נעשית במונחים התופסים כיום מקום 
של כבוד בפרזיולוגיה הלאומית ) כמה עולים היה אפשר לקלוט בסכומים שהתנדפו 
באוויר רק ביומיים של סוף השבוע שעבר , וכמה עוד יתנדפו , אם ממשלתנו תעניק 
לנו הארכת - גשר גם השבוע . ומי שמעדיף להגות דווקא במונחים ביטחוניים 
כמה מטוסים או טנקים או ברדסי מגן משוכללים יותר היה אפשר לרכוש אילולא העדיפה 
הממשלה להחניף להחשבה העצמית של הציבור , ואילולא העדיף הציבור את נטייתו 
לבטלה , שאותה הוא מבלה בוויכוחים או במתן עצות לזולתו . לפי המסורת , 
בעלת תכולת אמת כרגיל במסורות , הישראלי המצוי מושג מצרפי , שבאופן טבעי 
אינו כולל את גדולי השלטון ער לאינטרס הציבורי במיוחד בעתות סכנה . ואם 
אמנם יש , כנרמז לעיל , אמת במסורת זו , שומה על אותו אזרח מצוי לתבוע 
במפגיע משליטיו שישימו קץ להסגר ויורו לו לשוב אל העסקים כרגיל , עם התאמות 
הכרחיות כמתבקש מגחמותיו של סדאם חוסיין . למי אנו עושים טובה כשאנו מטביעים 
את ערינו בערימות אשפה , מכריחים את האזרח להילחם על מקומו בתור לקופה בסופרמרקט , 
או להמתין חצאי שעות בתחנות האוטובוס , וסוגרים את המסעדות , בתי הקפה 
ובתי העינוגים . כבר הוזכר לעיל מחירה הכלכלי הכולל של ההתנהגות הלא רציונלית 
שהממשלה ( ייאמר , בהסכמה די רחבה מצד האזרחים ) גזרה עלינו . הוזכרו 
גם , ורק לשם יישור קו ההיגיון , הסבל וההטרדה שהוטלו על הציבור , שברובו 
הגדול בור דיו לקבל את ההסבר שכל זה נעשה כדי לשפר את ביטחונו ולשרת את 
צרכיו האישיים . למרבה המזל , חיים בקרבנו אי - אלה אפיקורסים , כמו מפקדו 
לשעבר של חיל האוויר , האלוף בני פלד , שהעז להזכיר לנו בשידור טלוויזיוני 
בסוף השבוע את הדוגמאות של לונדון ב0491 והמבורג ב4491 . אלה זכו במטחי 
אש וברזל , בלי גוזמה . ולאחר שנשמע אות ההרגעה , מי שנותרו בחיים יצאו 
ממקומות מחבואם ופנו לעסקיהם . ומה על ישראל , המתעקשת לבחור ממשלה המעמידה 
את זקיפות הגו ומתיחת הסנטר בראש מידות האנוש ? היא נשארת סגורה בבית , 
בעוד שרחובות עריה נראים , גם לאור היום , שוממים . בינתיים , במפרץ 
הפרסי , לוחמים חיילים אמריקאים , בריטים ואחרים גם למען ביטחונה של ישראל 
וכדי שנוכל לבלות עוד ימי חופשה , להאזין לרדיו ולצפות בטלוויזיה , עד 
שהשיעמום יוציא את כולנו מדעתנו . 
