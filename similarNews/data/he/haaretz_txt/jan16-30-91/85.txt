ראשי ההתאחדות לכדורגל נחושים בהחלטתם להמשיך ולקיים כסידרן את משחקי ליגות 
הבוגרים , על אף המצב המתוח . מ"ם יו"ר ההתאחדות , עזריקם מילצן , נתן 
לכך ביטוי באומרו אמש , כי ההחלטה היא חד משמעית , וכי היום לא יהיה כל 
דיון בנושא , אלא אם כן יוכרז מצב חירום במדינה . אתמול פנה יו"ר גברי לוי , 
ליו"ר ההתאחדות , שאול סוירי , וביקש לשקול שוב את ההחלטה . להערכת לוי , 
אין כל טעם לקיים את המשחקים , כאשר הקהל לא יבוא למגרשים . " ההליכה 
למשחקים תהיה כרוכה בהבאת מסכות גז , ואני לא מאמין שהקהל יבחר בברירה הזאת . 
בכל מקרה , נראה לי שיבוטל לבסוף המחזור " , אמר לוי . הוא סבור כי ההפסד 
שעלול להיגרם לטוטו כתוצאה מביטול המחזור אינו משמעותי , שכן ממילא לא נשלחים 
השבוע טפסים רבים . בדעתו של גברי לוי מחזיק גם יו"ר יואב דוגה . הקבוצה 
שבה אתמול להתאמן , אולם נכחו רק עשרה שחקנים . " אנשים לא מגיעים אפילו 
לעבודה , לכן מי יבוא למשחקי כדורגל ? ! הכסף של הטוטו חשוב יותר לאנשים 
מאשר המצב הבטחוני " , אמר המאמן יהושע פייגנבוים . יו"רים נוספים התומכים 
בהפסקת המשחקים הם יעקב לויטה מיו"ר אלי זינו ומנהל אברהם לוי . לעומתם , 
יש ראשי קבוצות הסבורים כי יש להמשיך בפעילות כרגיל . יו"ר דני לאופר : 
" בעיני המדינה היא מעל הכל , ואם שיגרת החיים הכללית נמשכת , יש לנהוג 
כך גם בכדורגל . אסור שאדם מטורף ישבית את חיינו . אם ראשי המדינה סבורים 
שעדיין לא מסוכן , אפשר וצריך לשחק , אפילו עם שחקני נוער " . יו"ר בני 
ברנשטוק , מסכים עם לאופר . " לדעתי , ההתאחדות בחנה את כל השיקולים 
והגיעה להחלטה נכונה . אין טעם להקדים את האירועים עוד לפני שהתרחשו " , 
דברי ברנשטוק . גם גד סולמי , יו"ר וארצי בן - יעקב , מצדדים בהמשך תקין 
של הליגה . סולמי : " אפשר להמשיך בינתיים כרגיל . עברנו הרבה מלחמות 
עד היום " . בן - יעקב : " להפסיק את המשחקים ? ! אולי פשוט נסתגר בחדר 
אטום ונמתין ? ! החיים נמשכים בינתיים כמסלולם " . ליו"ר אבי אונגר , אין 
עמדה ברורה . " אני מהאו"ם . אקבל כל החלטה . עם זאת , יש לפצות את 
הקבוצות על אובדן הכנסות " . גם ליו"ר אברהם עזרא וליו"ר יוסי שפרלינג דעה 
" נייטרלית " . 
