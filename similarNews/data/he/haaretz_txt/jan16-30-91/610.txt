לונדון ( מיוחד ל"הארץ " ) . אתמול החלו להתפנות עובדים בלתי חיוניים בשגרירויות 
בריטניה במדינות מוסלמיות , בעקבות הוראה מלונדון לנוכח הקריאות לפעולות 
טרור ששידר רדיו בגדאד . המדובר בנציגויות בפקיסטאן , בבנגלדש , בפיליפינים 
( שם מצוי מיעוט מוסלמי גדול ) וככל הנראה גם באינדונזיה . על - פי מקורות 
ביון בריטיים , האיום העיראקי הוא לפגוע באנשים ב"מקומות לא שגרתיים . הפינוי 
כולל אזרחים בריטים שעבודתם אינה חיונית , וכן נשים וילדים של דיפלומטים 
הנשארים במקום . מפונים גם עובדים של חברות התעופה הבריטיות ושל ספריות 
ומכוני תרבות , השייכים למועצת התרבות הבריטית . 
