ועדת הכלכלה דחתה לשבוע הבא את ההצבעה על הצעת החוק הפרטית , שהגישה ח"ך 
שושנה ארבלי - אלמוזלינו ( מערך ) , בעניין הפיקוח על מצרכים ושירותים . 
הצעת החוק , המחייבת הטבעת המחיר על כל מוצר ומוצר , היתה אמורה לעלות 
אתמול להצבעה בוועדה לאחר שהדיון בה הסתיים . יו"ר הוועדה , ח"ך שושנה ארבלי - 
אלמוזלינו , הודיעה כי במקביל לדיון בהצעת החוק , יקיימו משרד התעשייה 
והמסחר וראשי רשתות השיווק דיונים על צו להצגת מחיר על סוגי מצרכים מסוימים , 
שלא ניתן להטביע עליהם את המחיר , כמו ירקות ופירות ומוצרי חלב . ח"ך אוריאל 
לין ( ליכוד ) , המתנגד להצעת החוק במתכונת שהציעה ח"ך ארבלי - אלמוזלינו , 
דרש לקיים תחילה דיון בצווים המאפשרים את יישום החוק בעניין , שאושרו בשנת 
98 . " רק לאחר מכן יש לקיים דיון בהצעת החוק של ח"ך ארבלי " , אמר . לדבריו , 
לא ייתכן שכאשר יש חוק שאושר בכנסת , ועל הוועדה לדון בצווים ליישומו 
ידונו תחילה בהצעת חוק הסותרת את החוק הקיים . לפני כשנתיים אישרה הוועדה 
הצעת חוק בנושא הפיקוח על מצרכים ושירותים , שהגיש משרד התעשייה והמסחר . 
תחולתו של החוק שאושר בוועדה נדחתה למועד שבו תאשר ועדת הכלכלה צווים שיציע 
שר התעשייה . ח"ך ארבלי אמרה כי הדיון בצווים אלו הגיע בוועדה למבוי סתום , 
ועל כן הגישה הצעת חוק פרטית , שבה תומכים גם משרדי האוצר והתמ"ס . 
