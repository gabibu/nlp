( ע"ר ) . מטוסי הצי האמריקאי ירו טיל חדש , המופעל בשלט - רחוק . זוהי 
הפעם הראשונה שטיל זה מופעל במהלך קרב . הנשק החדש , הידוע בכינוי ה"סלאם " 
( ההולם ) , או " טיל תקיפה מחוץ ליבשה " , נורה בפעם הראשונה בשבת , 
ממטוס אי6 שהמריא מנושאת המטוסים " סאראטוגה " . שני הטילים הראשונים , 
המסוגלים לפגוע במטרה ממרחק של 06 מייל , ניסו לפגוע במה שכינה מפקד הכוח 
הימי בים סוף " מטרה חשובה מאד , שהייתי מסווג כפעילות בעלת אופי תעשייתי , 
מוגנת היטב " . צילום וידיאו של ההתקפה , שהועבר מחרטומו של הטיל עם התקרבו 
למטרה , הראה תשלובת של בניינים . הטיל עבר מעל כמה מבנים בולטים , והתביית 
על בניין גדול שהיווה את המטרה . ניתן היה לראות בבירור את הקירות והחלונות 
של הבניין , עד שהטיל פגע בקיר והתמונה נעלמה . " עיניי היו בגודל של צלחת , 
כאשר צפיתי בטיל השני נכנס הישר לתוך החור שפער הטיל הראשון " , סיפר הטייס 
ששיגר את שני הטילים . דרושים שני מטוסים לתפעול טילי הסלאם מטוס אי6 יורה 
אותו ומטוס אי7 , שטייסו מכוון את מסלול הטיסה שלו . רב החובל של נושאת 
המטוסים " קנדי " , קפטיין גון גאי , אמר כי הטייסים החלו לדרוש שימוש 
בטכנולוגיה זו לאחר ניסיונם בווייטנאם , שם הופלו מטוסים רבים . הטיל מסוגל 
לשאת מטען קטן יותר מאשר פצצה קונוונציונאלית , אולם הדיוק מפצה על כך בהרבה , 
אמרו הטייסים . הדיוק מונע גם פגיעה באזרחים . טייס האי6 , שירה את הסלאם 
הראשון , אמר כי ההגנה האווירית סביב המטרה החלה להגיב רק אחרי שהטיל פגע 
במטרה . " אני לא חושב שהם ידעו מה פגע בהם " , אמר . בנוסף לכך נמסר כי 
הצי שיגר גם טילי שיוט על עיראק מצוללות בים סוף . מפקד הכוח הימי בים האדום 
אישר את הידיעה , אך סירב למסור כמה טילים נורו ומאילו צוללות . 
