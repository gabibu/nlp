בספטמבר 09 , נשא סדאם חוסיין נאום מעורר חלחלה בפני פיקוד המהפכה בבגדד . 
" נצית את כל האזור , לרבות שדות הנפט " , הצהיר אז נשיא עיראק . בהמשך 
דבריו תיבל את איומו בשפה ציורית יותר : " אני מתכנן לכבות את האור למשך 
עשרות שנים " , " תהום ללא תחתית " , " אבלע את אויבי עיראק " . אלא שאיש 
לא התחלחל . הנטייה הכללית , בתקשורת ובקרב קובעי המדיניות בעולם , היתה 
לראות באיומיו רטוריקה רברבנית מיושנת שאין להתייחס אליה ברצינות . רק עכשיו , 
כשהמלחמה במפרץ הפרסי משתוללת , מקבלות ההצהרות ההן משמעות מחרידה . 
מה גם שסדאם החל אתמול בהוצאת איומיו אל הפועל כאשר פוצץ והבעיר בארות ומתקני 
נפט בכוויית ( עד עתה ידוע על אתר אל - ואפרה ) . 49 מיליארד חביות נפט 
בוערות הן נשק קטלני בהיקף עולמי . לטענת סוכנויות ביון אמריקאיות ומומחים 
אחרים , מצויים בידי סדאם האמצעים להצפת אזור צפון המפרץ במיליוני ליטרים 
של דלק משלוש מכליות נפט עיראקיות העוגנות בנמלים כווייתיים , או ממכליות 
האחסון הענקיות שבסמוך לחוף . ביכולתו , למשל , להעלות את הדלק באש ובדרך 
זו לבלום הסתערות על כוויית דרך הים וליצור כתם נפט ענק . נשק נפט נוסף 
השמור עמו הוא הצתת בארות הנפט לאורך חופי כוויית . הצפת חופי המפרץ בגל 
אדיר של הנוזל השחור תחולל שמות במרקם הכלכלי , ועלולה להשבית או לשתק 
את פעולתם של תחנות הכוח ומתקני ההתפלה המספקים את מרבית מי השתייה לערב 
הסעודית ולמדינות אחרות . הצתת עשרות או אפילו מאות מתוך 080 , 1 בארות 
הנפט של כוויית תשחיר את פני השמים בעשן ובפיח . מומחים צבאיים מאשרים כי 
החום והעשן יגבילו את הראות ובכוחם לשבש את יעילותם ודיוק פעולתם של כמה 
סוגי נשק " חכמים " . קפמאבינחשש נוסף , וחמור יותר , שהביעו מדענים בכירים 
בארצות הברית הוא כי אם יבערו בארות הנפט במשך חודשים רבים , ירחף מעל כדור 
הארץ ענן עשן שיוריד את מידות החום וישפיע על האקלים בהיקף בלתי ידוע באורח 
דומה , אם כי מתון בהרבה , מן " החורף הגרעיני " הצפוי על פי תחזיות 
בעקבות מלחמה גרעינית . הצלחתו תלויה בחלקה בשאלה , אם הרוחות וזרמי הגאות 
והשפל יפעלו לטובת לצד כוחות בעלות הברית ויישאו את כתם הנפט ואת העשן הרחק 
משדה הקרב ומן המתקנים התעשייתים שלאורך החוף הסעודי . מכשלה אפשרית נוספת , 
לדברי פקידים בתעשיית הנפט , היא שקשה לקיים לאורך זמן אש בוערת בים אם 
לא מזינים אותה בלי הרף בכמויות של נפט גולמי ואפילו אם מצליחים לקיים את 
האש , עדיין אפשר לתמרן ולעקוף רצועה של נפט גולמי בוער , בתנאי שהיא רחוקה 
דיה מן החוף . על - פי דיווחים שקיבלו פקידי תעשייה אחדים , סדאם חוסיין 
מצויד באופציה נוספת להרתעה מפני נחיתה דרך הים : מוצרים מזוקקים , כמו 
דלק למנועי סילון ונפט מזוקק , המאוחסנים במכליות בעלות צינורות המובילים 
היישר אל תוך הים , יאפשרו לו להבעיר דליקות בקו החוף עצמו . אך לדעת מומחים 
צבאיים אמריקאיים , גם אם ימנע הדבר את הפעלתם של כלי נשק מסוימים , הפגיעה 
בכוחות בעלות הברית לא תהיה חמורה . קפמאבינויליאם קרק , גנרל בגמלאות בחיל 
האוויר של ארה"ב , סבור כי הרוחות השוררות באזור ירחיקו , כפי הנראה , 
עשן שחור , העלול לטשטש מטרות . גרלד קאריי , מייגור גנרל בגמלאות ולשעבר 
מפקד המרכז ללוחמת אוויר טקטית של חיל האוויר האמריקאי , מנה בין כלי הנשק 
שאינם יכולים " לראות " דרך עשן את הטיל המונחה מייווריק , טיל אוויר - 
קרקע המתביית על חום , ואת הפצצה המונחית גי - בי - יו - 51 המתבייתת באמצעות 
טלוויזיהאו קרניים אינפרה אדומות . מערכות המונחות על ידי מכ"ם לא יושפעו , 
אמר . אנתוני קורדסמן , מנהל סגל בקונגרס האמריקאי ומומחה צבאי , אמר 
כי פעולות כמו יצירת כתמי נפט כדי להרתיע כלי שיט מפני נחיתה על החוף " יכולות 
להיות יעילות מבחינה טקטית : הן מעכבות במידה מסוימת פעולות מבצעיות ועלולות 
לאפשר לסדאם להרוויח מעט זמן " . אולם קורדסמן הוסיף כי המתקפה לא תהיה מוגבלת 
לנחיתות אמפיביות . אף אחת מן הטקטיקות הללו , אמר , " אינה אמצעי להפסקת 
מלחמה " . קפמאבינובכל זאת , הצפת האזור בנפט וסגירתם בעקבותיה , ולו לזמן 
קצר , של בתי זיקוק , מתקני התפלה ותחנות כוח בערב הסעודית , בבחריין 
ובקטאר עלולה להשיג תוצאות חמורות יותר מפעולות טרור מבודדות נגד אויבי עיראק , 
אמר אדוארד באדולאטו , מומחה לאנרגיה ולטרור נגדי בוואשינגטון ששירת בממשל 
רייגן . לדבריו שמע אומדנים , על פיהם אפשר כי עיראק מוכנה וערוכה להשתמש 
לצורך זה בלא פחות מ52 מיליון חביות נפט פי מאה מן הכמות שנשפכה ממכלית 
הנפט אקסון ואלדז באלסקה . " במקרה הגרוע ביותר קיימת אפשרות כי סדאם חוסיין 
ישתק את ( כלכלת ) המפרץ " , אמר ריצרד גולוב , המו"ל של " גולובס איל 
פולושן בולטין " . הנפט , לדבריו , יחבל במתקני ההתפלה , ומים מזוהמים 
בנפט לא יוכלו לשמש לצינון הטורבינות בתחנות הכוח . גם בתי זיקוק ומתקני 
תעשייה אחרים ייאלצו לשבות מפעולה בהעדר מים טובים . בכל מקרה , אם כמות 
גדולה של נפט תישפך למפרץ הפרסי הסגור והרדוד , ואם בארות נפט ומכליות אחסון 
יבערו ללא שליטה ברור שייגרם נזק רב לסביבה . לדברי גולוב , אם יוציא 
סדאם לפועל הצפה גדולה של נפט , או יפגע קשות במתקני הנפט הסעודיים , עלולה 
להיווצר תגובת שרשרת של " סדרת הצפות , שכמות הנפט שתישפך בהן תהיה רבה 
מזו שנשפכה באיקסטוק 1 , הצפת הנפט הגדולה ביותר שאירעה עד כה " כאשר 
התפוצצה באר נפט במפרץ מקסיקו ב9791 , ובעקבות זאת נשפכו 235 מיליון ליטרים 
של נפט . " ידידי האדמה " , ארגון לשמירת הסביבה השוכן בוואשינגטון , דיווח 
כי הצפת הנפט ב3891 , לאחר שעיראק פגעה במתקני נפט איראניים בים , גרמה 
לכליה המונית של בעלי חיים וצמחייה ימית במפרץ והשביתה זמנית את תעשיית החסילונים 
בת 052 אלף הטונות . מתקני התפלה גדולים נסגרו גם הם לימים מספר , לאחר 
שאי אפשר היה למנוע חדירת כדורי זפת לתוכם . פחות ודאיות הן ההשפעות האטמוספיריות 
של בעירת בארות נפט כווייתיות שתצא מכלל שליטה , אולי למשך חודשים . מדענים 
אמריקאים ידועי שם , ביניהם קארל סגאן מאוניברסיטת קורנל וריצרד טורקו ובריאן 
טון ממרכז המחקר איימס של נאס"א , הביעו בראיונות חששות דומים לאלה שבוטאו 
כבר בעבר במחקריהם של מדענים אירופים וירדנים , שצפו כי ענן עשן אדיר עלול 
לעלות לאטמוספירה ולחולל שינויי אקלים . כמה מהמדענים סבורים כי הוא עלול 
להשפיע על עונת המונסון בהודו ובדרום מזרח אסיה , ובהמשך אף להוריד באורח 
זמני את הטמפרטורות ביבשת צפון אמריקה . קפמאבינהתחזיות באירופה קשות עוד 
יותר . בעת כינוס שנערך בלונדון לפני כשבועיים תיארו מדענים תסריט אפוקליפטי . 
הכימאי גון קוקס חישב ומצא , שאם יישרפו רק מחצית מבורות הקידוח בכוויית , 
יהפכו מדי יום שלושה מיליון חביות נפט לגזים מסוכנים ולפיח . קוקס יוצא 
מההנחה , שמסך העשן השחור ינדוד לכיוון תת - היבשת ההודית , יחסום את היווצרותם 
של גשמי המונסון בפקיסטן , בהודו ובבנגלדש , ויסכן את יבוליהם ומקור לחמם 
של מיליארד בני אדם . גם ריצרד סקורר , מטאורולוג ב"אימפריאל קולג " הלונדוני , 
חושש מהתפשטות ענן הפיח אל מחוץ לאזור המפרץ : " הענן עלול לכסות את בגדד 
ואת בומביי בו - זמנית , ובתוך חודש את העולם כולו " . באזיל בטלר , חבר 
דירקטוריון של ענק הנפט הבריטי , , דיווח בכינוס על הקשיים בכיבוי דליקת 
נפט . מאחר שהנפט נמצא מתחת לפני הקרקע בלחץ גבוה , הוא יפרוץ כלפי מעלה 
דרך הצינורות בסדרה של התפוצצויות ויזין דרך קבע את מזרקות האש שיפרצו מבורות 
הקידוח . בטלר , אשר שהה 31 שנה בכוויית , סבור כי הדליקות ישתוללו במשך 
ששה עד תשעה חודשים . " על העולם להתחיל ולהרהר בבעיה זו " , הכריז . הקושי 
הגדול ביותר שהוזכר בדיונים בלונדון הוא העדרם של דגמי מחשב , שיאפשרו לבצע 
הדמיה של אש התופת שעלולה להשתולל בכוויית . קוקס קרא לממשלת ארה"ב לערוך 
ללא דיחוי חישובים כאלה . אך מתברר שלפחות בגרמניה נעשו חישובים כאלה כבר 
ב6891 . פרופסור פאול קרוצן , כימאי המתמחה בחקר האטמוספירה , ערך באותה 
שנה ב"מכון מקס פלאנק " שבמיינץ מחקר ממוחשב על דליקות נפט . הוא ביסס 
את חישוביו על 003 מיליון טונות של נפט בוער , ולדעתו תיחשף כוויית לבעירה 
גדולה יותר . יצוין כי בתחילת שנות השמונים היה קרוצן המדען הראשון שחישב 
את התוצאות של חורף גרעיני , וצפה בין השאר ענני אפר בעובי קילומטר ואפילה 
גמורה במשך חודשים רבים , כתוצאה ממלחמה גרעינית . קפמאבינלהערכת קרוצן , 
הצתת שדות הנפט השופעים של כוויית תביא לאסון גלובלי ש"ידמה למה שצפוי בעקבות 
מלחמה גרעינית " . הבסיס לחישוביו של קרוצן כעת הוא עשרה מיליון חביות נפט 
( 6 . 1 מיליון טונות ) ליום . במקרה כזה יעלו לשמים 001 אלף טונות של 
פיח ליום . עבדאללה טוקאן , פיסיקאי גרעיני ב"מכון הטכנולוגי של מסצוסטס " 
ויועצו לענייני מדע של מלך ירדן , הביא לכינוס בלונדון ממצאי מחקר דומים . 
החלקיקים השחורים יינשאו ברוח במהירות כזו ובחלוקה כה שווה , עד שהענן יגדל 
מדי יום במיליון קילומטרים רבועים . " טירוף " , אומר קרוצן , " זה יהיה 
גיהנום " . ולא רק במפרץ הפרסי ובתת - היבשת ההודית : קרוצן חושש שהמסך 
הכהה יכסה חלק גדול של המחצית הצפונית של כדור הארץ ויגרום לירידת טמפרטורות 
בשיעור ממוצע של עשר מעלות . " משמעות הדבר היא שאולי לא יהיו יבולים גם 
באירופה " , מסביר קרוצן , " אזורים נרחבים לא יתאימו למגורי אדם " . וגרוע 
מזה : בגלל אור השמש , שיחמם את חלקיקי הענן הענק ואת הפיח , יעלו אלה 
בתוספת פחמן דו - חמצני גם לסטרטוספירה , ושם יתחיל , לדעת קרוצן , תהליך 
קטלני . חלקיקי הפיח והגז יחממו את הסטרטוספירה וימסו עד % 06 משכבת האוזון 
המגינה . הענן הכהה יספוג , כפי הנראה , חלק מן האור הנראה לעין , אך 
אובדן האוזון יגדיל את עוצמת הקרינה האולטרה - סגולה , הבלתי נראית , שחודרת 
לכדור הארץ . " בחוץ חושך גמור , ואסור לצאת " , ניסה קרוצן להמחיש את 
המצב הלא נתפס . ביום רביעי שעבר פנה למזכיר האו"ם , פרז דה קואיאר , 
והתריע על הסכנה הרובצת על " אזור עצום בהיקפו " . 
