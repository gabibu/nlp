היו מאות המחפורות והבונקרים שבהם אגרו העיראקים ציוד רב , כולל ראשים 
קרביים בשביל טיליהם המכוונים לעבר ישראל . זו רק סיבה אחת המכבידה על האמריקאים 
לחסל את המערך הזה . יש בכך משום אימות הערכתם של אלה שטענו לפני המלחמה , 
כי ההתמודדות נגד טילי הסקאד תהיה ממושכת ותצריך תכנון קפדני , פעילות 
רצופה וביצוע מעולה . גם פעולה מאסיווית מהאוויר אין בה ערובה שמדי פעם 
לא יצא אחד המשגרים הניידים ממחפורתו ויירה טיל בודד , כפי שקרה בלילה שנפגעו 
כמאה בני אדם בתל אביב . לאמריקאים יש כמה אופציות כיצד להמשיך את המערכה 
נגד טילי הקרקע - קרקע במערב עיראק . האחת , להמשיך במלחמת השחיקה האווירית : 
לקיים פעילות רצופה מעל לאתרי הירי , ומפעם בפעם לפגוע בעוד סוללה , בעוד 
קרון פיקוד , ובכך לצמצם את היכולת הטילית העיראקית עד שתסתיים המלחמה . 
אפשרות אחרת היא לבצע פשיטות מוטסות בעזרת מסוקי קרב שיגיחו מכיוון סעודיה . 
אלה יכולים לאתר בקלות רבה יותר , מגובה נמוך , את המחפורות ואת המשגרים 
הניידים , ולהכות בהם . למסוקי הקרב האמריקאיים יש יכולת שאין למטוסי 
הקרב העיראקיים , לפעולה בלילה . יש לזכור , אגב , כי אינו שדה תעופה 
בודד . במרחב שסביבו בנו העיראקים לא פחות משבעה מסלולים נוספים . קיימת 
גם האופציה היבשתית הנרחבת , שיש לה יתרונות משלה . הגבול באותו אזור בין 
סעודיה לעיראק חשוף כולו . העיראקים מיקדו את כל מעייניהם בכוויית , ואם 
ברצונם להעביר לשם כוח יהיה עליהם , כנראה , להפנותו מגבול איראן או טורקיה , 
עם כל הסיכון שבתנועה זו . לאמריקאים כוחות מתאימים לפעולה כזו במערב עיראק , 
כמו הדיוויזיה המוטסת 101 . לפעולה יבשתית יש מספר יתרונות , ואם תצליח 
היא יכולה להעניק הישג אסטרטגי חשוב לבעלות הברית . החשוב שבהם הוא יצירת 
חיץ בין העיראקים לבין ירדן . האיום של התערבות עיראקית בירדן ושיגור חיל 
משלוח לשם יוסר . במקביל תקטן ביותר האפשרות להתערבות ישראלית ישירה במלחמה . 
פעולה יבשתית במערב עיראק תפתח לעיראקים חזית שנייה שתאיים עליהם מאחור . 
ספק אם סעודיה תתנגד לפעולה כזו משטחה . לס אספין , יו"ר ועדת הכוחות המזוינים 
של בית הנבחרים , וגם הסנאטור דול , אמרו כי קיימת אפשרות שישראל תבצע 
גם היא פעולה יבשתית . מסיבות ביטחוניות יש קושי בדיון מפורט בכל האופציות 
העומדות לרשות ישראל . תחת זאת נתייחס לבעיות המבצעיות והמדיניות שבפניהן 
ניצבת ישראל במקרה של פעולה עצמאית . בתחום המבצעי עלול להתעורר קושי עצום 
אם ישראל וארצות הברית לא יגיעו לתיאום מוקדם . למשל , אם ישראל נכנסת 
לפעולה באזורי ו , ברור שעל האמריקאים להפסיק באותה עת את הפצצותיהם באזור . 
כאשר הכוחות הישראליים ייצאו משטחה של עיראק על האמריקאים להימנע , למשל , 
מהפעלת טילי הפטריוט שלהם נגדם . עליהם להורות גם למטוסי הקרב שלהם , 
הממריאים מנושאות המטוסים שבים האדום ומשדה התעופה הסעודי טאבוך , שלא ליירט 
את המטוסים הישראליים ולפגוע בהם בטילי אוויר - אוויר ארוכי טווח . אפילו 
אם יידרש תדלוק באוויר , שהוא פעולה מסוכנת בשטח אויב , רצוי לתאם כדי 
לצמצם את הסיכונים . קיים גם האילוץ המדיני במקרה של פעולה ישראלית . לא 
ואשינגטון ולא ירושלים רוצות לגרור את ירדן למלחמה , וכך לממש את מטרתו 
של סדאם חוסיין . לכאורה אפשר לטעון שאם ארה"ב אינה רוצה בהתנגשות עם ירדן , 
עליה לשכנע את ערב הסעודית לאפשר לכוחות הישראליים לחלוף מעל שטחה . ספק , 
כמובן , אם אישור כזה יכול לבוא מהסעודים . על אף שריאד רוצה מאוד בהבסתו 
של סדאם חוסיין , היא תעשה הכל כדי שלא תיראה כמי שמשתפת ישירות פעולה עם 
ישראל . שאלה אחרת היא מה יקרה לקואליציה הערבית במקרה של פעולה ישראלית . 
האיום שקואליציה זו תתמוטט אם ישראל תגיב נראה בשלב זה מופרך . לא מצרים 
ולא סעודיה יפרשו מהמלחמה אם וכאשר תראה ישראל חובה לעצמה , אחרי התאפקות 
ממושכת , להגיב . אפילו סוריה תחשוב יותר מפעמיים האם להסתכן בכך . היא 
לא תאהב כמובן אם מטוסים ישראליים יעשו בשטחה ככל העולה על רוחם , אך זה 
לא חייב לקרות . נשארה כמובן השאלה העקרונית מה יכולה ישראל לעשות שארצות 
הברית לא עשתה או שאינה מסוגלת לעשות נגד מערך הטילים העיראקי , או נגד 
עיראק בכלל . על כך יש לומר : דבר על הפגיעה האפשרית בכושר ההרתעה הישראלי 
אם תמשיך ישראל לספוג מכות ולא תגיב . אך כושר ההרתעה הישראלי עלול להיפגע 
לא פחות אם אחרי פעולה של צה"ל יאמרו : זה הכל ? רק לזה אתם מסוגלים ? 
