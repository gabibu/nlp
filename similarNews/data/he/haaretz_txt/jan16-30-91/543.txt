הבוקר תבקש הפרקליטות מבית - המשפט להאריך עד תום ההליכים את מעצרו של אריה 
שלוש , הנאשם בירי על מכונית ערבית ופציעת שלושה מנוסעיה , לפני פחות מחודש . 
אריה שלוש הוא אחיו של השוטר צרלי שלוש , שנדקר למוות בשכונת בקעה בירושלים , 
בידי ערבי תושב כפר עבאדייה , שביקש לנקום על הרוגי תקרית הר - הבית . 
ב09 . 21 . 72 יצא החייל אריה שלוש מבסיסו סמוך לגוש עציון ופתח ביריות על 
מכונית ערבית , שבה נסעו בני משפחת עמרו מחברון . מהיריות נפצע הרופא ד"ר 
פייסל עמרו , אשתו איבתיסאם וילדתם בת השלוש . כמה ימים לאחר התקרית נעצר 
החייל אריה שלוש כחשוד בביצוע המעשה , ולאחר חקירה קצרה הודה ושחזר את מעשהו . 
לאחר שנעצר הוחלט כי למרות היותו חייל יעמוד לדין בפני בית - משפט אזרחי . 
הבוקר יתקיים בפני השופטת דליה דורנר בבית - משפט השלום בירושלים , הדיון 
בבקשת פרקליטות מחוז ירושלים לעצור את שלוש עד תום ההליכים . 
