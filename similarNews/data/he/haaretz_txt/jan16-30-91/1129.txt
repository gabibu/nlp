ניירובי ( ע"ץ וע"ר ) . הקונגרס של סומליה המאוחדת מינה את עלי מהדי מוחמד 
כנשיאה החדש של סומליה . שידור רדיו ממוגאדישו , שהמורדים של קונגרס סומליה 
המאוחדת השתלטו עליה ביום ראשון , הוסיף כי כל הסמכויות הוענקו לעלי מהדי . 
מהדי מוחמד , בן כ05 , הוא איש עסקים מצליח שבבעלותו מלון מאקה , אחד 
משני המלונות העיקריים בבירת סומליה . הקונגרס של סומליה המאוחדת הבטיח להקים 
ממשלה דמוקרטית רחבת בסיס , שיהיו בה כל קבוצות האופוזיציה לסיאד בארה , 
הנשיא המודח שנמלט ביום ראשון בטנק דרומה , זמן קצר לפני שהמורדים כבשו 
את ארמון הנשיאות . לפי מקור דיפלומטי בארה נמצא עדיין בקיסמאיו , בדרום - 
מערב סומליה , ובכוונתו לעבור לקניה . 
