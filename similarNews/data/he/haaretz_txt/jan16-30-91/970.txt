על פי נתוני " המכון לחקר השינה " במרכז הרפואי " שיבא " , האוכלוסייה 
בישראל עמדה במתח החברתי שיצרו התקפות הטילים . רק חלק מזערי מהאוכלוסייה 
מתקשה לעמוד במצב מתמשך של הלחץ . דברים אלה אמר אתמול פרוף זאן אשכנזי , 
מנהל המכון . לדבריו , הילדים הם בעלי סיכון מוגבר , מפני שפרט למתח 
החברתי הם צריכים להתמודד עם המתח שמקרינים הוריהם . השפעת ההורים מהווה 
גורם מכריע . אשכנזי אמר כי תגובת המתח היא חלק בלתי נפרד ממנגנון ההגנה 
הבריא של כל אדם . התופעות השכיחות ביותר כתוצאה מלחץ הימים האחרונים הן 
נדודי שינה ומצב רוח ירוד . לדברי אשכנזי , רוב בני האדם מסוגלים לעמוד 
במצב כזה במשך תקופה של שלושה שבועות , ללא כל השפעה על בריאותם בעתיד . 
המכון מזמין אזרחים הסובלים מנדודי שינה או מצב רוח דיכאוני לפנות לייעוץ 
בטל 912303530 או 18304330 , בשעות 861 . 
