כאשר נחזור לנסוע לחו"ל , בימים רגועים יותר , יהיה לנו עניין במידע שלהלן . 
חוקי המכס הישראליים אינם נוקשים כל כך כאשר קוראים באופן נכון את רשימת 
המוצרים שמותר לחוזרים להכניס ארצה בפטור , אחרי שהות של למעלה משבוע בחו"ל . 
לתועלת המעוניינים , הרי הרשימה : משקה חריף עד ליטר אחד , בתוספת יין 
עד שני ליטרים . תמרוקים כוהליים עד רבע ליטר . טבק לצורותיו עד 052 גרם . 
חפצים אחרים בשווי עד 001 דולר . הלבשה , הנעלה וצרכי טואלט אישיים מהסוגים 
ובכמויות שנהוג להביאם במטען יד של נוסע . הסעיפים מצטברים . לבקשתי מסר 
לי מיכאל דינר , מנכ"ל גיימס ריצרדסון , החברה המנהלת את החנות הפטורה 
ממכס בנמל התעופה בן - גוריון , רשימת מוצרים שניתן להכניס במסגרת הפטור . 
התוצאה מפתיעה . לפי חישוביו , אם תביא אתך מכשיר טרנזיסטור של סניו ( 
המוצע בחנות הפטורה ממכס בנתב"ג אלא איפה ) במחיר 98 דולר , ליטר ויסקי 
" שיבס ריגל " במחיר 82 דולר , שני ליטרים יין במחיר 03 דולר , בשמים 
שונים ( בנפח רבע ליטר הרבה ! ) במחיר 003 דולר , קרמים במחיר 003 דולר 
תצטרך לגייס 747 דולר למימון הקניות , אך אף לא שקל אחד לתשלום מכס . 
מאחר שבחנות הנ"ל לא מוצעים דברי הלבשה והנעלה לא כלל אותם דינר בחישוב , 
אבל אפשר לעגל בקלות את שווי היבוא הפטור ל000 , 1 דולר , אם כוללים פריטים 
בסיסיים אחדים מתחום זה . אז מי צריך חשיפה ? כדי להסיר ספקות , זה נכון 
ואין זו אגדה . לפי דרישת המכס אורזת החנות הפטורה בנתב"ג מוצרים שנקנו 
למשמרת ( עד שוב הנוסע ארצה ) באריזות צבע : אדום אריזה למוצרים החורגים 
ממכסת המוצרים המותרים ביבוא בפטור , ירוק למוצרים שבמסגרת הפטור . ברור 
שיכולות להיווצר אי - הבנות , לדוגמה : כאשר אחד מבני הזוג היוצאים לחו"ל 
רוכש בקנייה אחת את המכסה המותרת לשניים . כדאי לשים לב . אמנם אומרים 
לי שפקידי המכס אינם מתעניינים בחריגות קטנות ( " בקבוק פה , קרטון סיגריות 
שם " ) , אבל אני מניח שהם יגיבו תמיד בראותם אדום מול העיניים . קפמאבינמאחר 
שמחירי החנות הפטורה ממכס בנתב"ג עוררו ביקורת ( ראה " חור בכיס " , " הארץ " , 
09 . 21 . 61 ) אני מוצא לנכון לציין כי רשות שדות התעופה ערכה במחצית 
השנייה של אוקטובר ובמחצית הראשונה של נובמבר אשתקד השוואות מחירים של סדרת 
מוצרים בחנות נתב"ג ובחנויות המקבילות בנמלי התעופה של אמסטרדם , פרנקפורט , 
לונדון ומונטריאול . הושוו מחיריהם של ארבעה סוגי סיגריות ( קנט רגיל 
ו001 , מרלבורו רגיל ו001 ) ; חמישה סוגי משקאות חריפים ( באלאנטיין , 
גראנטס , גים בין בורבון , באקארדי , ומרטל ) וכן תשעה סוגי בושם ( 
אך לא שני הסוגים , שלגביהם הוכיחו קוראים כי מחירם בנמלי תעופה זרים היה 
נמוך יותר מאשר בנתב"ג והורדו בעקבות תלונתם , ( ראה " חור בכיס " , " הארץ " , 
09 . 21 . 61 ) . ההשוואה המונחת לפני מפתיעה עד כדי חשד : כמעט בלי 
יוצא מן הכלל , המחירים בנתב"ג נמוכים , לעתים במידה ניכרת , מאשר בארבעת 
נמלי התעופה הנזכרים ( לגבי מקצת הסוגים אין נתונים באחד או יותר מנמלי 
התעופה הזרים ) . הפריט היחיד שאפשר לרכוש במחיר נמוך יותר באחד מנמלי 
התעופה הזרים הוא פרפיום וייט לינן ( מה זה ? ? ) , אבל אני מסופק 
אם כדאי לטוס לקנדה כדי לחסוך חצי דולר ( 83 דולר בלוד , 5 . 73 במונטריאול ) 
. ההפתעה גדולה אף יותר כאשר מביאים בחשבון , שהמחירים בנמלי התעופה האירופיים 
תורגמו באוקטובר ובנובמבר 0991 ממרקים , פלורינים ולירות שטרלינג חזקים 
לדולרים חלשלשים , וייתכן שהנתונים הדולריים מוטים כלפי מעלה לצורכי השוואה 
עם המחירים הדולריים המקוריים בחנות המקומית . קפמאבינאני מופתע להיווכח 
איזו התעניינות קיימת בקרב הקוראים בנושאי ההיצע והמחירים של חנויות פטורות 
ממכס כאן ובחו"ל , ואיזה סטנדרדים גבוהים וטעמים אנינים הם מפגינים בתחום 
זה . לדוגמה , קיבלתי מכתב תקיף מאוד מקורא המתלונן מרה על מחסור בסוג 
טבק מסוים בחנות הפטורה ממכס בנתב"ג . " אני מעשן מקטרת ותיק " , כותב 
הקורא , " ותמיד עישנתי טבק מקטרת מסוג לייט פלק של חב דנהיל , או ארינמור 
מיקס של אותה חברה . הטבק הזה קיים בכל חנויות הדיוטי פרי בעולם ( בכולן ! 
א"ט ) , פרט לחנות שבנמל התעופה בן - גוריון " . הקורא חושד בחברה המנהלת 
את החנות , ש"אינה דואגת כי בחנותה יהיה ניתן להשיג גם מוצרים יוקרתיים 
וידועים , שייתכן שהרווח עליהם הוא פחות מאשר על מוצרים פחות ידועים " . 
מה יכולתי לעשות נוכח קובלנה כזאת ? הרצתי אותה באופן בהול בפקסימילה למנכ"ל 
חברת גיימס ריצרדסון , כדי לתת לו הזדמנות לתקן את המעוות ולהשלים את החסר . 
מהעתק תשובתו לקורא הבנתי כי האשמה היא בחברת דנהיל , ש"מעולם לא הציגה 
בפנינו את הטבק המפורסם שעליו אתה כותב . אם תעשה זאת , נבחן את הצעתה 
בכובד ראש " . לא נותר לי אלא לקוות שמישהו מחברת דנהיל קרא את הדברים , 
ינקוט יוזמה וימנע עוגמת נפש ממעשני מקטרת אניני טעם בדרכם לחו"ל . 
