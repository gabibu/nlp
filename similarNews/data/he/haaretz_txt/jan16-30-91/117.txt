צור ( ע"ץ ) . אש"ף הורה אתמול על גיוס כללי של הפלשתינאים בלבנון , 
וציווה על אנשיו להיערך לקראת התקפות על יעדים אמריקאיים ובריטיים בעולם ; 
כך מסר מנהיג מדיני של ארגון פתח בלבנון , זייד והבה . אחד מראשי הפתח 
אמר כי הארגון צופה פשיטות מסיוויות של חיל האוויר הישראלי על המחנות הפלשתיניים 
בלבנון . " המלחמה כבר החלה , עם רציחתם של אבו - איאד ואבו אל - הול " , 
אמר והבה במחנה הפליטים באס , 31 ק"ם מגבול ישראל לבנון . " נפעל מלבנון , 
רבת - עמון , קהיר ודמשק . אנשינו קיבלו הוראות להתכונן לתקוף אנטרסים 
אמריקאיים ובריטיים ברחבי העולם כולו " , הוסיף נציגו האישי של יאסר ערפאת 
בלבנון . במחנה הפליטים הסמוך , ראשידייה , המקום היחיד שבו נהנים הפלשתינאים 
מאוטונומיה צבאית באזור צור , הנשלט בידי תנועת אמל השיעית , היו הלוחמים 
במצב של כוננות . הם תפסו עמדות מאחורי נשק ארטילרי וסוללות אנטי - אוויריות , 
ואילו האזרחים , בהם נשים , הסתובבו במחנה עם נשק . סוללות טילי הן . 
ט סביב מחנות הפליטים עין - חילווה ומיה - מיה שבמבואות צידון הוכנסו אף 
הן לכוננות , אולם לא נרשמה פעילות מיוחדת בעמדות על הגבעות הסמוכות . בצידון 
נועדו נציגים של ארגונים הומניטרים בין - לאומיים ולבנוניים עם שר הבריאות , 
גמיל קבה . בתום הפגישה הוחלט להעמיד 52 בתי חולים בדרום לבנון בכוננות 
ולהגדיל את מלאי התרופות למקרה של פגיעה מנשק כימי . קציני או"ם בדרום לבנון 
מדווחים על עזיבה המונית של תושבים , בעיקר מהערים צור וצידון , מחשש שאזורים 
אלה ייפגעו בהתלקחות הצפויה במפרץ . ברצועת הביטחון , לעומת זאת , ישנה 
רגיעה . החקלאים עובדים כרגיל ולא ניכרת כל תכונה . נכבדים באזור הביטחון 
שבו ופנו אתמול למנהל האזרחי של צה"ל בבקשה לספק להם ערכות מגן . נודע , 
כי תושבים ברצועת הביטחון אטמו חדרים ורכשו יריעות פוליאטילן , למקרה שטיל 
המחומש בראש נפץ כימי ייפול באקראי באזורם . 
