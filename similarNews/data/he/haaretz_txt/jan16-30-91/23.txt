בזהירות אך תוך ביטחון גובר בנכונות הכיוון שבחרו , נעים מהנדסי הרכב ומתכנני 
הכבישים המהירים ליישום " האוטוסטראדה החכמה " . על - פי מאמר שהתפרסם לאחרונה 
באחד הביטאונים המקצועיים , יושקעו עד סוף העשור , בארה"ב בלבד , כמה 
מיליארדי דולר בניסיון לפתח מה שמוגדר כמערכת רכב וכבישים חכמה . בסופו 
של התהליך יוכלו מכוניות לנווט את עצמן במהירות של 061 קמ"ש , כשהן משייטות 
פגוש אל פגוש בשיירות ארוכות . המאמר , שהתפרסם ב"גיאוגראפיק אינפורמיישן 
מאפינג אנד פוזישנינג " , סוקר שורת אבות טיפוס למערכות כאלה , הנבנים עתה 
בארה"ב , מערב אירופה ויפן . בארה"ב נעשית העבודה תוך שיתוף פעולה בין יצרני 
הרכב הגדולים ובין מנהל הבטיחות בכבישים המהירים , הבוחנים מערכות ניווט 
פנימיות וחיצונית כאחד . מערכת ניווט פנימית מוגדרת ככזו הנמצאת כולה במכונית , 
ומתבססת לצורכי איכון על אותות רדיו המתקבלים ממערכת לווייני ניווט עולמית . 
מערכת זאת כבר פועלת כיום , ומשרתת בעיקר את התנועה הימית והאווירית . 
אפשרות אחרת היא שימוש באותות רדיו ממשדרים קרקעיים , שיותקנו במיוחד לצורך 
זה . לעומת זאת , מערכת ניווט חיצונית משתמשת בשילובים שונים של אמצעי 
שידור , רשתות מחשבים , כבלי נחושת הטמונים בצד הכביש ומערכות חיישנים 
המוצבות בצמוד לאוטוסטראדות . מודל אפשרי של פעולת המערכת מדבר על הקשת נתוני 
היעד המבוקש עם היציאה לנסיעה , קבלת מסלול מוצע ונהיגה ידנית עד לעלייה 
לכביש המהיר , ומאותו רגע מסירת ההגה ודווושת התאוצה למחשב המכונית . 
המחשב משדר נתונים לחיישנים המותקנים לאורך הדרך וקולט אינפורמאציה ממערכת 
הניווט וכן מכלי רכב אחרים בסביבתו הקרובה . הכוח המניע מאחורי פיתוח מערכות 
הניווט העצמי הוא הצורך לחסוך בזמנם של הנהגים במניעת פקקי תנועה או בעקיפתם 
לאחר שכבר נוצרו . באופן זה , מאמינים בחברות הרכב , אפשר יהיה למכור 
יותר מכוניות גם למי שחוששים כיום להסתבך בתנועה ההולכת ומצטופפת . בטווח 
הארוך יותר , מציעים לכלול במערכת גם אמצעי ניווט לשיירות רכב מונחות מחשב . 
כאשר תתקרב מכונית אל הכביש המהיר ייווצר בשיירה מרווח , שיאפשר למכונית 
החדשה להשתלב בתנועה . לאחר הצטרפותה , תשוב השיירה ותצמצם רווחים תוך 
שמירת מרחק מינימאלי . המהירות , כמובן , תהיה מבוקרת באמצעות המחשב , 
שייקח בחשבון את תנאי הדרך ומזג האוויר . אחד היתרונות הברורים של ניהול 
תנועה על דרך מהירה באמצעות מחשב הוא בהקטנת הצורך בבניית אוטוסטראדות חדשות . 
צמצום המרווחים בין כלי הרכב והגדלת המהירות יאפשרו להזרים יותר תנועה על 
האוטוסטראדות הקיימות . מתכנני המערכות מדברים על הגדלה פי שניים או שלושה 
של כמות המכוניות בכביש נתון . אותם פקקי תנועה , הנגרמים כיום בשל נטייתם 
של נהגים מסוימים לשייט במהירות של 08 קמ"ש במסלול השמאלי , ייעלמו כלא 
היו . בארה"ב יש כבר מי שטוענים כי סילוק מטרד זה לבדו יביא לחיסכון של 
מיליארדי דולר בשנה בדלק . מי שמצפה לראות את החידושים האלה כבר בדגמי הרכב 
של השנה הבאה עשוי להתאכזב . אפילו באמריקה מדברים על סוף העשור כתאריך 
היעד המוקדם ביותר . באירופה , אגב , יש דווקא גורמים אופטימיים יותר . 
מדעני פולקסוואגן כבר הציגו , במסגרת פרוייקט המכונה פרומיתאוס , גרסאות 
משלהם למערכות ניווט ממוחשבות . בעיית האוטוסטראדות בין המדינות באירופה 
סבוכה אמנם יותר , שכן פקקי הווקאנס הצרפתי מתמשכים לא פעם אל איטליה וספרד , 
אולם דווקא באיטליה מונחת כבר תשתית של סיבים אופטיים לאורך אוטוסטראדות 
רבות . תשתית זו ( שבהנחתה היתה שותפה פיברוניקס הישראלית ) משמשת כיום 
לצורך גביית אגרת השימוש בכביש , אולם אין מניעה לנצלה גם לצורכי העברת 
אינפורמאציה על מצב התנועה או ליצירת תשתית ניווט וניהול תנועה . הבעיה האמיתית 
הניצבת בפני החזון העתידני הזה היא , כמובן , כסף . כמעט כל הגישות לניהול 
תנועה ממוחשב מחייבות השקעות עתק ברשתות מחשבים ובחיישנים , מעבר למחיר 
הציוד הנוסף שיידרש לכל כלי רכב . הערכות מוקדמות מדברות על מיליראדי דולר 
גם לשיטות הניווט הבסיסיות ביותר . בארה"ב יצטרכו להתקבל החלטות רבות , 
ברמת המדינות וברמה הפדראלית , לגבי מערכת הניווט שתהפוך לתקן . חברות 
מחשבים דוגמת מוטורולה משקיעות כיום מאמץ ניכר בפיתוח ובהצגה של יכולת מתן 
פתרונות בתחום זה . לפי שעה משקיעים מתכנני מכוניות וכבישים מאמצים לנחש 
איזו מן השיטות המוצעות תצא וידה על העליונה . הציוד הנדרש במכונית משתנה 
באופן קיצוני בין שיטת ניווט אחת לאחרת , ומי שיבחר בגישה המוטעית אותה 
גישה שתידחה בידי הרשויות הפדראליות עשוי להידרש להוצאה כואבת לצורכי תכנון 
מחדש והצטיידות באמצעי ייצור אחרים . לפיכך מובן מדוע מהססים יצרני רכב 
רבים , בעיקר בארה"ב , מכניסה להשקעה מאסיווית במחקר ובפיתוח בתחומים האלה . 
ביפן , לעומת זאת , כבר יורדות מפסי הייצור מכוניות ראשונות המצוידות 
במערכות ניווט ; והניסיון מלמד כי מה שטוב ליפאנים טוב , לאחר תקופת התפכחות 
נדרשת , גם לתעשיית הרכב האמריקאית . ומה לגבינו ? לפי שעה , כנראה , 
נמשיך להצטופף מדי בוקר בפקקים בצומת הכפר הירוק , ברשפון ובצומת חולון . 
