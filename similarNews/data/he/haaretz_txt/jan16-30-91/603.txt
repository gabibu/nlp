מלאכת ההתרשמות מדגמי מכוניות חדשים הולכת ונעשית קשה יותר ויותר . פשוט 
אין עוד מכוניות רעות . כמעט כל מכונית היוצאת מתחת ידיהם האמונות של מתכנני 
ובוני המכוניות האירופים והיפאנים נעה לה בפסיעות קטנות ועדינות על שלביו 
של סולם - הערכה קצר ביותר ; השלב התחתון הוא " בהחלט בסדר " , והשלב העליון 
הוא " טוב מאוד " . המדובר , חשוב לציין , באותו חלק מכריע של מגוון המכוניות 
המשתרע מעל לדלתא הרומנית ודומותיה , ומתחת למרצדס ודומותיה . רק שם , 
בשני קצוות סולם האיכות , עדיין ניתן לאוורר את אוצר הסופרלטיווים הנלהב , 
או המבזה . למען האמת , אפשר אפילו להדק את השלבים עוד יותר , ולומר 
כי בשנה האחרונה התחום משתרע רק בין האסקורט החדשה והמוזרה מלמטה לבין הב - 
ם - וו סדרה 3 , החדשה והמשובחת , מלמעלה . בקיצור , אזלו המכוניות הרעות . 
יש רק טובות וטובות יותר . את מיקומה המדויק של הטמפרה החדשה של פיאט על 
מפת המכוניות ניתן לקבוע רק לאחר שלוקחים בחשבון את שליטתו של קונצרן הענק 
הזה בכמה וכמה מפעלי מכוניות : פיאט , לנציה , אלפא - רומיאו , פרארי , 
מאסארטי ( ועוד כהנה וכהנה מפעלי משאיות , טרקטורים וכלים מאסיוויים אחרים ) 
. השליטה הזאת במגוון כה גדול של מפעלים ודגמים מאפשרת לאנשי הקונצרן לייחד 
מכוניות לפלחי - שוק קטנים , ספציפיים ומדויקים ביותר . למשל , פלח ה"מנהלים " 
זוכה לתפריט מכוניות המבקש לתת תשובה לכל דרג , לכל טעם ולכל נטיית - נפש ; 
לנציה תמא במבחר מנועים , אלפא 461 במבחר מנועים , פיאט כרומה במבחר מנועים 
( למשל : נשיא החברה , איש עם נטיות ספורטיוויות נסתרות , יקבל תמא - 
פרארי ; סגנו יקבל תמא צנועה יותר ; המנכ"ל יקבל אלפא 461 ומנהלי האגפים 
יקבלו פיאט כרומה ) . וכך קורה גם בפלחי שוק אחרים . מגוון מכוניות בכל 
תחום , המבקש לכסות את כל קהל הלקוחות הפוטנציאלי , בהתפלגות רחבה של מחירים 
ותכונות , תדמיות ואיכויות ( למעט תחום המכוניות הקטנות , שהוא נחלתו 
הבלעדית של מפעל פיאט עצמו ) . הטמפרה אם - כן באה למלא את החלל שנוצר עם 
פרישתה של הרגאטה , שמעולם לא הצליחה להמריא ממש , ליצור שוב את השלב שבין 
הטיפו והכרומה , ולהציב עוד דגם באותו פלח שוק שאליו פונה הלנציה דדרה ( 
ובמידה מסוימת גם האלפא 57 ) . עד כדי כך פרטנית הגדרת " הלקוח הפוטנציאלי " 
של אנשי פיאט , עד שבתארם את הלקוח העתידי של הטמפרה הם מציינים את גילו , 
מעמדו , הכנסתו , ואפילו את מספר ילדיו הממוצע ( כבן 04 , מעמד בינוני , 
הכנסה בינונית , שניים עד שלושה ילדים . הגדרה שזכתה לתגובה מלאת רחמנות 
של אחד העיתונאים שנכח באותה שיחה : " אה , המסכנים האלה . . . " ) 
ועתה למכונית . הטמפרה היא מכונית מן הזן הקרוי " משפחתית " . שלוש קופסאות , 
כלומר יש בגאז . שלושה מנועים ( יש עוד , אך אין בהם כל עניין לישראלים ) 
בני 004 , 1 , 006 , 1 ו008 , 1 סמ"ק . אפשרות לגיר אוטומטי רציף . גם 
היא , כמו הדדרה , הורתה ולידתה בפרויקט הטיפו . אותה רצפה ואותה תפיסת - 
עולם משרתות את השתיים . התוצאה המרשימה היא איכות - בנייה גבוהה ( פיאט 
ממשיכים , ובהצלחה , ללחום מלחמת - חורמה נגד דימוי איכות - הגימור הירודה 
שדבקה בהם , גם לאחר שהאיכות שופרה באופן דרמטי ) , ומרחב פנימי מרשים 
ביותר . הטמפרה היא ללא - ספק המכונית המרווחת ביותר בליגה שלה , ונדמה 
כי רק הפאסאט הענק של פולקסוואגן יכול להתחרות בה על מגרש זה . תחום הצטיינות 
אחר הוא תחום הגאדגטס . הכל - בכל - מכל - כל יש בה ; למותר לציין את הנעילה 
והחלונות החשמליים , אל לא למותר לציין כי אלה חלונות שדי בלחיצה קטנה כדי 
להורידם או להעלותם ואין צורך לעגון עם האצבע על הכפתור לאורך שנים עד תום 
הפעולה . תאורה פנימית כפולה ( כלומר : מנורות עצמאיות למושבים הקדמיים 
ולמושבים האחוריים , והתקן אוטומטי המשאיר את האור דולק לכמה שניות גם לאחר 
שהדלת נסגרת כדי למצוא את חור - המפתח , אך כבה ברגע שהמנוע מתחיל לפעול ) 
. מערכת מיזוג נעימה ויעילה , המבקרת באופן אוטומטי את הטמפרטורה בתוך 
הרכב ( אופציה שתהיה סטנדרט בדגם שישווק בישראל ) . יציאה נפרדת ונשלטת 
של המיזוג עבור היושבים במושבים האחוריים . הגה - כוח מוצלח ביותר . כיסאות 
משופרים ונוחים ( אף כי מרחב הישבן והתמיכה הצדית ייראו קצת קטנים מדי לנהגים 
תובעניים ) . משענות - יד מתקפלות בין המושבים גם לפנים וגם מאחור ( עניין 
שאני הייתי מוותר עליו ברצון ובשמחה , אך אני יודע כי אני במיעוט בעניין 
הזה ) . תיבת - הילוכים נעימה להפעלה , כמו זו המותקנת בטיפו . ועוד 
כהנה וכהנה עניינים חביבים לשיפור מצב רוחו של חובב הגאדגטס . נסיעת המבחן 
נערכה בין רומא לקאסינו ( שם מצוי מפעל ההרכבה של הטמפרה ) , ובין רומא 
לסול . שניים - וחצי עניינים העיבו על נסיעת - המבחן : רובה התנהל על 
אוטוסטרדה , חלקה הגדול התנהל בערפל מעיק , וראש כולנו הוטרד מאוד בשאלה 
האם נצליח למצוא מקום בטיסה שתחזירנו ארצה כך שלא נחמיץ אפילו שמץ מן המלחמה 
הממשמשת ובאה ( הצלחנו ) . להלן הממצאים שהועלו : המכונית עושה רושם ענייני 
ביותר . היא עושה על הצד הטוב ביותר את תפקידה להוביל את בני המשפחה ממקום 
למקום בנוחות , במהירות ובביטחון . נהג - מירוצים מתוסכל יתקשה להפיק ממנה 
מנות גדושות של אדרנלין , נהג רע יתקשה להפיק ממנה מנות מוגזמות של פחד , 
ונהג רגיל ומקובל יקבל ממנה מנות גדושות של יעילות וענייניות , לרבות תחושה 
שהוא קיבל יחד עם המכונית את כל הפינוקים הקטנים שקיבל שכנו אשר העדיף לקנות 
מכונית יפאנית מקבילה ( למעט , למרבה הצער , את תווית המחיר . זה אמנם 
אינו גבוה בהרבה מן התווית היפאנית , אך גבוה במידת - מה בכל - זאת ) . 
קפמאפרקהתנהגות הכביש של המכונית מאוד צפויה , מאוד נינוחה ומאוד לא דרמטית . 
נטייה ברורה , אפילו ברורה מדי , לתת - היגוי , וגם מבעד למסך המרכך 
של הגה - הכוח ניתן לחוש בה באופן בולט . הביצועים בהחלט סבירים , והמנוע 
גמיש באופן מאוד מרשים ( כלומר , הוא מספק את כוחו הנינוח גם בסיבובי מנוע 
נמוכים ) . לעומת - זאת , הוא מרעיש . בסיבובי - מנוע נינוחים הוא שקט 
למדי , אך דרוך על זנבו והקפיצנו אל מעבר לאזור ה000 , 5 סל"ד , והוא יצרח 
חמס . אבל הרי זו לא מכונית שנולדה כדי להתפרע בתחומים הללו . אישית , 
העדפתי את מנוע ה006 , 1 על אחיו המגודל בן ה008 , 1 סמ"ק . זהו מנוע מאיידים 
די מהיר - תגובה , ובזכות חלוקת - הילוכים נכונה יותר ( לטעמי ) נוצר 
מצב אבסורדי מעט ; בנהיגה מהירה ה006 , 1 מהירה יותר מן ה008 , 1 , למרות 
שכל הנתונים על הנייר מלמדים כמובן שה008 , 1 חזקה יותר . אין כאן עניין 
של נתונים שגויים , אלא " חור " אדיר , כמעט בור שחור , בין ההילוך 
הרביעי וההילוך החמישי בתיבת - ההילוכים של ה008 , 1 . החור הזה יוצר מצב 
משעשע שבו בסיבובי מנוע מסוימים ( שוב בתחום שמעל ל008 , 4 ) , יכולה 
ה006 , 1 למשוך יפה וחזק בהילוך רביעי , בעוד שהנוהג ב008 , 1 חייב לעבור 
להילוך החמישי , לספוג צניחת - טורים מרשימה עד מוגזמת ביותר , ולמצוא 
עצמו נוהג אמנם עם מנוע גדול יותר , אך עם פחות כוחות - סוס ופחות כוחות - 
פיתול מאלה העומדים לרשותו של זה הנוהג באותה מהירות בטמפרה 0061 . קצת 
קשה להסביר , ולמי בכלל יש סבלנות בימים הללו להתעסק בניתוחים מתימטיים 
שכאלה . כדאי פשוט להאמין לי . צריך לסכם , כי עוד מעט חושך ויש לחזור 
לקרבת החדר האטום : הטמפרה חביבה ביותר . אוטו שימושי , נוח , זריז במידה 
מספקת , מגומר יפה , ולמעט כמה טעויות מביכות בהנדסת - האנוש ( תא - כפפות 
הנחבט בברכיו של היושב ליד הנהג , מיקום מוזר של הרדיו , ולוח מחוונים 
דיגיטאלי שממשיך לא לקנות את לבי ) , גם מכונית נעימה ביותר . עתידו בארץ 
יקום וייפול סביב שאלת - המחיר . במחיר סביר הוא בהחלט חלופה ראויה להיצף 
היפאני . 
