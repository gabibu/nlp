הנשיא בוש נראה מזועזע מאוד כאשר דיבר על האסון האקולוגי שגורם סדאם חוסיין , 
המציף עתה את מימי המפרץ בנפט גולמי . גם דוברים אמריקאיים אחרים התייחסו 
לעניין במונחים של שואה סביבתית . דיברו על נזק שאולי אין דומה לו בהיסטוריה 
של זיהום אקולוגי , כפי שזה נראה בתמונות המכאיבות של הדגים המתים ועופות 
המים הגוססים . כמו בהרבה תחומים במלחמת המפרץ , כך גם בתחום זה נדמה שהצדדים 
היריבים מדברים במונחים שונים , כאילו באו מעולמות אחרים . קפמאבינלפני 
יותר משנה התקיים בעיירה בשווייץ אחד המפגשים שהיו פופולריים בשעתם שבו לקחו 
חלק אמריקאים , ישראלים וערבים ( רובם פלשתינאים ) . בהפסקת סוף שבוע 
הזמינו המארגנים את כל המשתתפים לטיול של שבת על אחת מפסגות האלפים . והנה 
לטיול באו כל הישראלים וכל האמריקאים . הערבים לא באו . כאשר חזרו , שאלו 
הישראלים את הערבים מדוע לא רצו לטייל בהרים . ענה אחד הערבים : " מה 
יש לנו לחפש שם ? ההרים זה בשביל עזים " . אחר כך קיימו המשתתפים , כולם 
אקדמאים , שיחה חופשית בנושא . פרופסור מצרי הסביר שכל התפיסה הרומנטית 
של הטבע זרה לבני המזרח . הם לא גדלו על החזרה לטבע ועל ההשתלבות בטבע בנוסח 
זאן - זאק רוסו . הטבע , ההרים , השממה , היו ונשארו לרובם בגדר איום . 
איום של מדבר , של סופות , של נחשים , של מחסור . בטבע מסתובבים שודדים 
ונוודים פראיים . לא במקרה מגדירים המומחים את האיסלם כדת עירונית . דת 
שנוצרה במרכזים מסחריים , בשווקים . הבית בעיר ולא הטבע הוא מקומו של בן - 
תרבות . קרוב לוודאי שתמונות הזוועה האקולוגית במפרץ שהתקבלו באמריקה ובאירופה 
בזעזוע נורא , התקבלו אחרת באזור שלנו , שלא הצמיח שום תנועה של " ירוקים " . 
זוהי זוועה על פי כללי המשחק שנקבעו במערב , כמו זוועת השימוש בבני הערובה , 
כמו זוועת הטילים והנשק הכימי או הפיכת הטייסים השבויים למגן חי במתקנים 
הצפויים להפצצה . כאשר מדינות העולם השלישי נלחמות האחת בשנייה באמצעים כאלה , 
כמו שהיה במלחמת עיראק - איראן , במלחמת וייטנאם בפול פוט בקמבודיה , 
או אי שם באפריקה , זה עניין אחד . אבל כאשר משתמשים באמצעים כאלה נגד 
אמריקאים ואירופים ונגדנו , זה עניין אחר . כך בדיוק גם ההתייחסות השונה 
של הצדדים לכל מה שמוגדר טרור . אחד ממנהיגי המרד באלזיריה נשאל פעם על 
ידי הצרפתים מדוע הוא ואנשיו משתמשים בסלי קניות של נשים בסופרמרקט כדי להטמין 
בהם פצצות . והוא ענה : הבה נתחלף , תנו לנו את מטוסי המיראז וניתן לכם 
את סלי הנשים . קפמאבינמכלול התיאוריות המצדיקות את השימוש בכל האמצעים , 
אלימים ושפלים ככל שהם נראים , מצדו של העולם השלישי נגד כללי המשחק של 
המערב , פתח אף הוא באלזיריה על ידי פרנץ פאנון , הפסיכיאטר הכושי בן האי 
מרטיניק , שעבד שם בבית - חולים בשנות ה05 . ספרו " ארורי האדמה " ( 
יש שתירגמו אותו " המדוכאים עלי אדמות " , על פי הנוסח הצרפתי של המנון 
האינטרנציונל ) , היה להיט בשנות ה06 , ונתן למחברו מעמד של כמעט נביא . 
בשורתו כוללת את הקריאות להיטהרות המדוכאים מעלבונם בכל דרך אפשרית ; לנטישת 
תרבות אירופה המשפילה , לפרישה מהמודרניזם המערבי שהפך אותם נקלים . אין 
זה נכון שסדאם ואנשיו אינם מכירים או אינם מבינים את העקרונות והערכים של 
האמריקאים ושותפיהם . הם יודעים ומבינים בדיוק מה משמעות אסון זיהום המפרץ 
ומה משמעות הפצצות טילים ברבריות , שימוש בנשק כימי והתעללות בשבויים ובבני 
ערובה . הם עושים כל אלה דווקא מפני שהם מבינים את הזעזוע שזה גורם לצד 
השני . 
