במלאת 051 שנה למות מוצרט , היתה אוסטריה חלק מן הרייך הגרמני . בלדור 
פון - שיראך נשא את הנאום המרכזי בחגיגות אותו יובל , ואמר בין היתר , 
שמי שמניף חרב למען גרמניה , מניף אותה גם בשמו של מוצרט . קרל מילר מצטט 
את הנאום הזה בספרו החדש , המנתח את השימוש בשמו של מוצרט וביזויו בשם מטרות 
הרחוקות מלהיות אמנותיות . " באותם ימים נחשב מוצרט לסמל לגניוס הגרמני . 
היום מנצלים אותו מסיבות כלכליות ותרבותיות - פוליטיות " , הוא כותב . 
אבל נעימה זו יוצאת דופן בימים של חגיגות 002 שנה למותו של מוצרט . ספרים 
רבים מאיירים צדדים שונים באישיותו ובמוסיקה שלו , כשהפופולריים שבהם הולכים 
בעקבות המסלול שהיתוו פיטר שאפר ומילוש פורמן במחזה ובסרט שנעשה בעקבותיו , 
" אמדיאוס " , שלפיהם מדובר בניסיון להרעיל את המלחין הגאוני בידי המתחרה 
הבינוני שלו , סליירי , וכי האיש הגדול היה גם ילד מגודל שמנבל את הפה . 
המתוחכמים יותר יוצאים לסתור את הגרסה הזאת שנראית להם קלה מדי . הם מוכיחים 
שסליירי אמנם קינא במוצרט ( ובצדק ) אבל ספק אם הרעיל אותו . מוצרט עצמו 
חשש שמרעילים אותו , אבל ככל הנראה מת מהצטברות של מעמסת חיים ומחלות , 
תולדה גם של ילדות קשה . אגב , המפיץ הראשון של השמועה שהיה זה סליירי 
שהרעיל את מוצרט , היה פושקין , בטרגדיה הקטנה שלו " מוצרט וסליירי " , 
שנכתבה בראשית המאה ה91 , סמוך למדי לאירועים עצמם , ומשום מה אף אחד 
לא מוצא לנכון לבוא גם אליו בטענות . אחת האגדות לגבי מוצרט אומרת , שהוא 
חי בחוסר כל ובעוני . זה ככל הנראה נכון בחלקו . הוא אכן ביקש הלוואות 
מחברו בחוג הבונים החופשיים , הסוחר מיכאל פוכברג . אבל הנתונים הכלכליים 
מלמדים שמוצרט היה המלחין הראשון שעשה קריירה של פרי - לאנס , מבלי שהיה 
מועסק על ידי אציל כמשרת מוסיקלי . מבחינתו זו היתה שאלה עקרונית , שבה 
פילס דרך לרבים אחריו . היידן היה משרת . בטהובן כבר לא . ההכנסה של מוצרט 
מקיום קונצרטים , במושגים של היום , היתה נאה מאוד , ואיפשרה קיום בכבוד , 
גם אם בזמנו לא היה קיים מושג התמלוגים על ביצוע יצירותיו . אגדה אחרת טוענת 
שמוצרט הנשכח והעזוב נקבר מבלי שמישהו ילך אחרי ארונו , ושמקום קבורתו לא 
נודע , שכן נקבר בקבר משותף של עניים . עד כמה שהעלו מחקרים , איש אכן 
לא הלך אחרי ארונו עד למקום הקבר , כיוון שההלוויה התקיימה בערבו של יום 
גשום ואישתו קונסטנצה היתה חולה , אבל הוא נקבר בארון , בקבר עם עוד שלוש 
גופות , כפי שהיה מקובל באותם ימים בווינה . בשנה שעברה אישר הפלאונטולוג 
גוטפריד טיכי מאוניברסיטת זלצבורג שהגולגולת הנמצאת בבית - הספר למוסיקה 
של המוצרטאום בזלצבורג היא אכן של מוצרט . חברת " פיליפס " יזמה מבצע של 
הקלטת כל המוסיקה של מוצרט על פני 081 דיסקים . המפעל כבר החל לצאת לאור , 
וראו אור כבר הסימפוניות המוקדמות והמאוחרות ( בסך הכל , כולל מה שמיוחס 
לו , יש 15 סימפוניות ולא 14 , כפי שסברו עד עתה ) בניצוחו של נוויל מרינר . 
המפעל כולו אמור להיות מושלם עד סוף שנת 1991 , והוא יכלול גם כשעה וחצי 
של מוסיקה של מוצרט שלא הוקלטה מעולם , המבוססת על כתבי - יד חלקיים שהושלמו 
לצורך ההקלטה . ספרון קטן הנלווה להקלטה , מבהיר הרבה עובדות ומספק גם 
את כל מה שרצית לדעת על רשימת קכל , נספחיה ועקרונותיה . סקר שנערך בארה"ב 
לגבי האוסטרים המפורסמים ביותר ב7891 דירג את מוצרט במקום השני . את המקום 
הראשון תפס איש השרירים וכוכב הקולנוע ארנולד שוורצנגר , ואת המקום השלישי 
קורט וולדהיים . סוכנות פרסום שבסיסה בזלצבורג , טוענת שבשנת 1991 מוצרט 
יתפוס את המקום הראשון , והפופולריות שלו תתחרה עם אלה של מייקל גקסון ובוריס 
בקר . יצרני " מוצרט - קוגל " מקווים ששנת המאתיים למותו תוביל לעלייה 
במכירות . לפי החישובים שלהם רק תוספת המכירות של שנת המאתיים היתה מאפשר 
לכסות בכדורי - מוצרט את כל הדרך בין זלצבורג לאנקרה . התקווה הגדולה של 
וינה היא התערוכה בקונסטלרהאוס , שכותרתה היא " צלילי הקסם מוצרט בווינה 
המתעדת את עשר השנים האחרונות בחייו " . ההוצאה להכנת התערוכה היתה 08 מיליון 
שילינג , שהם כשמונה מיליון דולר . הבאים לתערוכה עוברים דרך תחנות שונות 
בחיי מוצרט , כשהם שומעים את המוסיקה שלו , אבל הקטעים השונים , הנשמעים 
בשלבים השונים של התערוכה מתערבלים להרמוניה אנטי - מוצרטית לגמרי . הביקורת 
היתה קטלנית , והאשימה את מארגני התערוכה בגיבוב - יתר . ה"די פרסה " 
כתב שהתערוכה היא " כישלון גמור " . ה"קורייר " כתב שמעולם לא הוצגה במוזיאון 
זה תערוכה כה צרת אופקים . . . מעולם לא טופל נושא חשוב בצורה כה דידקטית . 
. . מעולם לא הוכנה תערוכה בעניין מוסיקלי באופן כל - כך לא מוסיקלי " . 
גרוע מזה : המארגנים קיוו שבמשך השנה , מה5 בדצמבר 0991 עד ל5 בדצמבר 1991 , 
שהוא תאריך מותו של מוצרט , יראו את התערוכה כחצי מיליון איש , שיכניסו 
לקופה 5 . 62 מיליון שילינג . בחודש הראשון ראו את התערוכה רק כ12 אלף מבקרים , 
ולפי קצב זה יראו אותה עד סוף השנה רק כ002 אלף איש , וההכנסה תהיה רק 
כ41 מיליון שילינג . אם זה ניסיון לניצול מסחרי של שם מוצרט , הרי הוא 
לא בדיוק הצלחה . 
