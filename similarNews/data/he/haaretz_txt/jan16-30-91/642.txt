לונדון ( מיוחד ל"הארץ " ) . ארה"ב סיכלה שאיפה ישראלית להפציץ את עיראק , 
כאשר סירבה לתת לישראל את צופן הזיהוי המאפשר למטוסיה לטוס במקום שיש מטוסים 
של בנות הברית כך מוסר העיתון " אינדיפנדנט " מרבת - עמון . צופן הזיהוי 
הוא שדר אוטומאטי הנמצא במכ"ם של מערכת הגנה ן . ם . וגם במטוסים הידידותיים 
לאותה מערכת . הצופן נשלח ומבוקר אוטומאטית כאשר המכ"ם מזהה מטרה . לפי 
הצופן מבחין המכ"ם אם מדובר במטוס אויב או במטוס ידידותי . אם אין למטוסי 
ישראל את הצופן , יקשה עליהם מאוד להיכנס לאזור שבו משייטים מטוסי בנות 
הברית , בלי שהמטוס הישראלי ייפגע מטיל . לפני המלחמה במפרץ היו צפנים 
שונים למטוסים בריטיים צרפתיים ואמריקאיים , אולם כעת האות זהה . המטוסים 
הבריטיים קיבלו לשם כך ציוד אלקטרוני אמריקאי . הדרך האחרת היחידה שבה יוכלו 
מטוסי תקיפה ישראליים להיכנס לשמי עיראק , היא השארת קטע מהתחום האווירי 
פנוי ממטוסים של בנות הברית . לנוכח התנגדות בריטניה וארה"ב לכניסת ישראל 
למערכה , אין להניח שהדבר יוכל להיעשות . התגובה היחידה הפתוחה בפני ישראל 
בנסיבות הקיימות היא ירי של טיל " יריחו " . כיון שזה פחות מדויק מטיל הנשלח 
ממטוס , תדחה כנראה ישראל את תגובתה כלפי עיראק עד שישתנה המצב . 
