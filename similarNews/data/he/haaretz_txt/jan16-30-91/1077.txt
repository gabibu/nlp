מסנן מסכות המגן בנוי על פי מפרטים טכניים חמורים , ועיקר פעולתו בהעברת 
האוויר הנשאף על פני פחם פעיל . הפחם הפעיל סופח אליו את כל החומרים הזרים 
באוויר , וכפי שמציג זאת פרוף שמעון שצמילר מבית הספר לכימיה באוניברסיטת 
תל אביב , הספיחה דומה לספיגת מים בנייר סופג . משך פעולת המסנן , בתנאי 
חשיפה לחומר לחימה כימי , מוגבל ומשתנה בהתאם לריכוז החומר באוויר אך כל 
עוד הפחם הפעיל אינו רווי , הוא ממשיך לספוג . שאר חלקי המסכה עשויים מגומי 
בלתי חדיר לחומרי הלחימה הכימית . פרוף שצמילר מכנה את השמועות אודות פיתוח 
גז החודר מבעד למסכה כ"עוד אחד מן הסיפורים הדמיוניים ששומעים בימים אלה " . 
לדבריו , חומרי הלחימה הכימיים הם חומרים מוכרים שאסור לזלזל בהם , אך 
הם אינם פועלים מבעד למסכה . החשש מפני חומרי לחימה כימיים הפועלים מבעד 
לעור ריאלי יותר , שכן כל חומרי הלחימה הכימיים החודרים לגוף בשאיפה לריאות 
פועלים גם מבעד לעור , כיוון שגוף האדם נושם גם דרך העור . אולם כדי שהרעל 
יפעל מבעד לעור , חייב הריכוז שלו להיות גדול פי אלף ויותר מהריכוז הקטלני 
בשאיפה . פרוף שצמילר מדגיש כי החדר האטום , גם כשאטימותו אינה דומה לאטימות 
המסכה , הוא הגנה טובה כיוון שאין בו זרימת אוויר ותחלופה , שתכניס פנימה 
גזים . בידי עיראק חומרי לחימה כימיים מוכרים משלושה סוגים : גזי עצבים 
מטיפוס סארין , טאבון ו - ; חומרים הפועלים על מחזור החמצן בדם ממשפחת 
הציאניד ; וגז החרדל . לדברי פרוף שצמילר , סדאם חוסיין השתמש בעיקר בגז 
חרדל במלחמה עם איראן , ובהתקפות על הכורדים בחלאבצה הופעל ציאניד . ערכות 
המגן והחדרים האטומים מעניקים הגנה טובה מפני חומרי לוחמה כימיים אלה , 
וגם מפני תערובות שלהם , שכן פילטר המסכה סופח כל חומר המצוי באוויר . 
במקרה של נפילת טיל עם ראש כימי , סביר שיהיו אבדות בעיקר בנקודת הפגיעה , 
אך הערכות יכולות לספק הגנה למספר שעות ( בהתאם לריכוז הגז ) ובמהלך שעות 
אלה יש שהות לפנות את האזור ולטהר אותו בחומרים כימיים ובשטיפה . ייתכן 
שאם יופעל חומר עמיד במיוחד , יהיה צורך להמתין מספר ימים לפני שאפשר יהיה 
לחזור לאזור פגוע בלי ביגוד - מגן מלא . 
