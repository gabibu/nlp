זה קרה , ולמרות כל הציפיות והמתח שנלווה אליהם התחושה היתה שהמלחמה קרתה 
במפתיע , וכל התחזיות והתרחישים המלה הפופולרית ביותר בימים אלה כמו התבדו , 
לפחות בחלקם . זו גם תופעה . כלומר המלחמה הראשונה שהתחוללה והתרחשה על 
מסך הטלוויזיה וברדיו . ובראש וראשונה מלחמתה של רשת סי - אן - אן , ושל 
שלושת המופלאים , שלושת הכתבים שנשארו בבגדד ודיווחו משם מרגע לרגע על ההתרחשויות , 
כשקולות הנ"ם משמשים להם רקע . אבל לא רק הם . כמו תמיד בשעות של מתח , 
הטלוויזיה מתעלה על עצמה , ולצדה הרדיו . בזמן קצר גייסה הטלוויזיה את 
טובי שדריה וכתביה , ושידוריה ליוו את המלחמה , והכניסו סדר באי - סדר . 
אהוד יערי , טוב מתמיד , משה שלונסקי , בקי וזהיר , וחיים יבין , שרק 
המלחמה הצליחה להחזיר אותו למסך . הם ויאיר שטרן מוואשינגטון ריכזו את השידורים , 
ריאיינו , הביאו כתבות של סי - אן - אן ורשתות זרות אחרות , ודברי פרשנות 
מצוינים . הצוות הזה העניק לצופים שהתעוררו משנתם את התחושה של ליווי את 
המלחמה הרחוקה מאתנו כאלף קילומטרים צעד אחר צעד , גיחה אחר גיחה . זו 
תחושה מוזרה , כמעט לא מציאותית . וישנה גם התפעמות נוכח האירועים , הכרה 
שאכן אנו חיים בעולם חדש , שבו הכל אפשרי . עדיין מזהירים אותנו מפני אופוריה 
מוקדמת , במיוחד שלונסקי , אבל הבטחותיהם של סדאם ושל שר ההסברה שלו , 
ערב קודם לכן , שישראל תעלה באש , כנראה אינן עומדות להתגשם . ובינתיים , 
לאחר לילה של מתח , ללא שינה , ממשיכים הטלוויזיה וצוותיה לעשות במלאכה 
הראויה לכל השבחים . גם בטרם היו שידורי סי - אן - אן לחלק מרצף דיווחיה 
של הטלוויזיה על מלחמת המפרץ , יכולנו ליהנות מהם , בערוץ השני , מדי 
ערב . כתביה , הפזורים בכל הנקודות החשובות באזור , מצטיינים בקצב מהיר , 
ולפעמים נדמה שהרשת שבה הם עובדים כמו רכשה לעצמה מונופול על המלחמה , 
עוד בטרם פרצה בפועל . במירוץ המקומי הוכיח הערוץ השני יוזמה ותושייה , 
והוא מצליח להיות בן - תחרות הולם לערוץ הראשון . ראשית , באמצעות שידורים 
של מהדורת החדשות של סי - אן - אן בחצות מדי ערב , ולאחר מכן בשידורי " הבוקר 
במפרץ " . כל זה מעיד שנסים משעל , העומד בראשו הערוץ השני , ניחן בחוש - 
ריח חדשותי מובהק . זו מהדורת חדשות מעולה , שלוקחים בה חלק פליטי ומגורשי 
הערוץ הראשון , והמפיקים שלה הם צבי גורן ומשעל עצמו . " הבוקר במפרץ " 
מבוסס על דיווחים נבחרים מרשתות טלוויזיה בעולם כולו , המביאות נקודות מבט 
שונות ויוצרות תמונה מעניינת ומגובשת . המגישה היא אורלי יניב , המיומנת 
והמקצועית שבין המגישות בטלוויזיה , שיש לה גם הופעה מצוינת , והפעם היא 
מוכיחה את עצמה בשידור ישיר . הפרשן הוא רון בן - ישי גם הוא בחירה מקצועית 
מוצלחת . בן - ישי אינו נתפס לדרת מיותרת , משרה אווירה עניינית , ומעל 
לכל מעורר אמון . גם בחירת הפרשנים היא עניינית ושקולה . אם כי אני מצדי 
הייתי מוותרת על הפסיכולוג בחבורה . הרוח התחרותית , שזכתה תודות למשעל 
לתנופה , הביאה את הערוץ הראשון לשדר מהדורת בוקר מיוחדת משלו , עוד לפני 
הדיווח הרצוף בבוקר המלחמה . אריה מקל עשה כל שביכולתו להתנכל לשידורי " בוקר 
טוב ישראל " ולחבל בהם , ורק עכשיו נאלץ להסכים לשידור זה . ואני רק מקווה 
שיבלע את הכובע שלו . אחד הכישלונות החמורים של מחלקת החדשות הוא לצערי עמנואל 
הלפרין ככתב מדיני , המפגין אוזלת - יד ורפיון מתמשך . הלפרין , אינטליגנטי 
ואינטלקטואל תופעה נדירה בטלוויזיה אינו בנוי לשמש כריפורטר , ונראה 
כמי שהתפקיד נכפה עליו , והוא עצמו היה מבכר להגיש תוכניות של סרטי קולנוע , 
לשבת באולפן בנחת , ולא להסתובב ברחובות הקרים של ירושלים במרדף נואש אחר 
מידע . כך קרה שבביקורו החשוב של תת - שר החוץ האמריקאי , לורנס איגלברגר , 
בירושלים , דיווח הלפרין במהדורת " מבט " , שאין הוא יכול לא לצלם , 
לא לדווח , ולא לראיין את איגלברגר . הוא לא הצליח לדלות ול שמץ אינפורמציה 
חשובה על השיחות שהתנהלו , ואלמלא צק העתים היינו עלולים לחשוב שיש כאן 
פרודיה על דיווח חדשותי . מתברר גם שאמנם ישנם פרשנים בשפע נדיר , אבל ישראל 
חסרה מסבירים . עד ממש לרגע האחרון נעלם ראש הממשלה , יצחק שמיר , כליל 
מן הטלוויזיה והרדיו . לעומת זאת דבריו של הנשיא הרצוג ברדיו דווקא מצוינים , 
והוא כמו חזר לימיו הטובים . הרצוג יוצא גם נגד " התתגמדות וההתבזות 
של מדינות אירופה " , ובמיוחד צרפת . ואכן , כשהכל יסתיים יקיימו הצרפתים 
דיונים תרבותיים באולפנים , יכו על חטא , ויחפשו את האשמים . מבין המסבירים 
הרשמיים , היחיד שנוכחותו מורגשת הוא סגן שר החוץ , בנימין נתניהו . צפיתי 
בו בשידורי סי - אן - אן ביום שני בלילה , והוא היה ממש מצוין . ענייני , 
רהוט , ללא כל פאתוס , וגם ללא צחצוח חרבות . אבל היכן היא ההסברה הישראלית 
שאנו זקוקים לה כעת ? או אולי גם זו בפרופיל נמוך , מדויק יותר פרופיל 
מחוק . 
