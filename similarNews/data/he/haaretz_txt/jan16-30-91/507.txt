בתי המלון בירושלים פתחו שוב את שעריהם לקליטת אורחים מאזור המרכז , לאחר 
שעובדים רבים חזרו אתמול לעבודה סדירה , והמתאכסנים מסוף השבוע החלו לעזוב 
את העיר . מנכ"ל התאחדות המלונות בירושלים , יהונתן הרפז , מסר אתמול כי 
להערכתו יש עדיין 007 חדרים פנויים לקליטת אורחים בבתי המלון השונים . בתשובה 
לשאלה אמר כי מבדיקה שערך התברר כי בתי המלון בבירה לא ניצלו את המצב שנוצר 
ולא הפקיעו את המחירים לשיכון האורחים שהגיעו מהשפלה . לדברי הרפז , הושכרו 
החדרים במחירי המבצע שנקבעו לעונת תיירות החורף , שהם נמוכים מהמחירים המירביים 
שרשאים בתי המלון לגבות . לדבריו , החלו המלונות מגייסים כוח אדם נוסף 
מקרב העובדים לשעבר שפוטרו עם ההסלמה במשבר המפרץ . העובדים מוזעקים לשוב 
לעבודה באמצעות פניות בטלפון . " מלונות ירושלים לא היו מלאים לגמרי , 
כפי שפורסם בכלי התקשורת . היו אמנם הרבה מאוד פניות , אולם המלונות נענו 
רק עד גבול יכולת קליטת האורחים , שהוכתבה על - ידי שני תנאים " , הסביר 
הרפז . " ראשית , היו חדרים רבים שנאטמו לצרכי ביטחון ובהם לא ניתן היה 
לשכן אורחים . ככל שהושכרו חדרים רבים יותר , כך היה צורך לאטום חדרים 
נוספים . שנית , המלונות הגבילו את מכירת החדרים בהתאם ליכולתם לתת שירות 
עקב המחסור בעובדים שנגרם מהפיטורים בזמן המשבר ומחמת העוצר בשכונות מזרח 
ירושלים ומצב החירום בעיר " , אמר . 
