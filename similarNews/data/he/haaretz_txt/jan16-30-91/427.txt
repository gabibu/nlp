כל אימת שפורצת מלחמה , או נוצר מצב - חירום חמור , מופיע במלוא ביזיונו 
הישראלי המכוער , המנצל את מצוקת הרבים להפקעת מחירים ולמילוי קופתו בכסף 
קל . קשה לי לשכוח את הקיוסקאים והמזנונאים , ובעלי הפונדקים למיניהם , 
שעשקו חיילים במוצאי יום הכיפורים , בפרוץ המלחמה הקשה . צעירים רעבים , 
שנשלפו , כשהם צמים ורעבים , מבתי התפילה ומבתי מגוריהם , והוחשו ליחידותיהם , 
בדרך לחזית . חנוונים עשקו אותם ללא בושה וללא רחם , בחוצפה וללא ניד 
עפעף . מכרו להם עוגות יבשות וממתקים שעבר זמנם תמורת מחירים מופקעים מאוד . 
בלית ברירה , חרקו שיניים ושילמו . רבים מאלה שביקשו להשיב שם את נפשם 
ולאגור כוח שילמו כעבור יום בחייהם , גם כדי שחלאות אלו יחיו . כתבו , 
בזמן המלחמה ולאחריה , שחובה להענישם בכל חומר הדין . אבל , דרכם של 
החיים בארץ שאירועים חדשים משכיחים את קודמיהם . ואחרי מלחמת יום הכיפורים 
עסקו בעיקר במחדל הבטחוני ובצורך ברעידת - אדמה חברתית . הפן המכוער הזה 
של המלחמה נותר ללא תגובה , ורוב הספסרים נמלטו מעונש . וכמו לא די היה 
במעלליהם של אלה , וחוליגנים יצאו בחסות החשיכה לחוצות הערים , בציד אחר 
מכוניות מכוסות אבק , שעזבו אחריהם צעירים שמיהרו ליחידתם . פרצו את המכונית , 
ופירקו ממנה חלפים ומקלטי רדיו . היו שניסו גם לבוז חנויות בדרום תל - 
אביב , אך הונסו בידי המשטרה . הפעם , בנסיבות שונות , החלה הילולת הספסרות 
מבעוד מועד . ככל שהתקרב ה51 בינואר , גברה תופעת הפקעות המחירים בסגנון 
תפוס - כפי - יכולתך . הציבור הסתער על חנויות שמכרו חומרי אטימה , יריעות 
פלסטיק , סרטי הדבקה , קצף לאטימה , סוללות ופנסים , טרנזיסטורים , 
וכלי זכוכית לאחסון מזון . ככל שגבר לחץ הקונים , עלו המחירים . טרנזיסטור 
פשוט שנמכר בבוקר בחמישים שקלים , דרשו תמורתו לקראת ערב מאה שקלים . בעד 
סוללות היו שתבעו מחירים גבוהים פי שניים ושלושה . ואנשים , במצוקתם או 
בבורותם , שילמו כל שנתבע מהם . רק מקצתם פנה בתלונה לרשויות . היה מי 
שהציע לי לתבוע כאן אטימת חנויותיהם של מפקיעי - מחירים , כמו שאוטמים בתיהם 
של מחבלים . שישמעו חנוונים אחרים וייבהלו . גם אלה מחבלים , אמר המציע . 
אבל , אילו ננקטה יוזמה כזאת , בצו מנהלי , ספק אם היתה עומדת במבחן 
החוק והמשפט . מאחר שישראל היא מדינה של מצבי - חירום , ובארבעים - ושתיים 
שנותיה ידעה יותר מלחמות ממה שידעו מדינות אחרות בהיסטוריה שלהן בת מאות 
השנים , ואין לדעת אם המלחמה במפרץ היא האחרונה , אולי יימצא חבר - כנסת 
שייזום חקיקה שתשים קץ לביזיון הזה : שינוי שיטיל על הנאשמים עונשי מאסר 
וממון כבדים , ויתיר לרשות המוסמכת בחוק לסגור , בהליך מהיר , את חנותו 
של מי שנתפס בהפקעת מחירם של מוצרים המבוקשים בשעת חירום . גם תחויב הרשות 
בפרסום מיידי ובולט בעיתונים של שמו של בעל - העסק שנענש , סוג העסק וכתובתו . 
פעולה מהירה ויעילה , על פי חוק זה , עשויה להרתיע ספסרים אחרים . בימי 
המתח והחרדה של השבוע שעבר שילם הציבור לבעלי חנויות , מתוך מצוקה קשה , 
מיליוני שקלים מיותרים . חובה לעשות כבר עכשיו שמצב זה לא יישנה במצוקה 
הבאה , אם תהיה . קפמאפרקבימים שקדמו למלחמה צבאו אברכי - ישיבות רבים על 
הדלפקים בנמל התעופה בן - גוריון , לחצו ונדחקו לברוח מהארץ , למקום בטוח . 
רובם , כפי שנודע , היו צעירים יהודים מארצות - הברית ומאירופה , שבאו 
ללמוד כאן , ועכשיו ביקשו להימלט . ככל שגאה המתח , הגדילו הוריהם את 
לחצם עליהם לשוב מיד הביתה , בנכר . גם זרים אחרים , יהודים ולא - יהודים , 
חששו להישאר כאן והעדיפו לצאת , מהר ככל האפשר . לכאורה , אין הבדל בין 
אלה לאלה . אך אין זה כך . התופעה לא - סימפטית במיוחד משום שלמנוסת האברכים 
פן נוסף . ועליו חובה לתת את הדעת , במלוא הרצינות והחומרה . המפלגות 
החרדיות הצליחו לסחוט ממפלגות - השלטון התחייבויות כספיות מפליגות למענקים 
קבועים , גדלים והולכים , למימון לימודיהם והחזקתם של אלפי אברכים . עתה 
נותר מצב , שבו יועברו כספים גם בשביל אברכים שברחו ואינם נמצאים כאן . 
גם אין יודעים אם ומתי יחזרו לארץ וללימודיהם . אסור שהאוצר ימשיך להעביר 
את הכספים המיועדים להם . משרד האוצר חייב לפעול מיד , גם אם יקימו המפלגות 
החרדיות קולות זעקה , או יאיימו בפרישה מהקואליציה . מול אלה חייבת לקום 
חזית חילונית רחבה , שתמנע " סטאטוס קוו " בהעברת הכספים . אפשר לבדוק 
מי האברכים שברחו ולהפסיק את המענקים ה"מגיעים " להם . בהצלבת נתוני המחשב 
על מקבלי המענקים עם נתוני מרשם היוצאים במשרד הפנים , אפשר לקבל ללא קושי 
רשימה מעודכנת של אלה שאסור להמשיך ולשלם בעבורם ולו אגורה שחוקה אחת , 
לפחות על התקופה שאינם כאן . לסחיטה הזאת , אם תהיה , אסור להיכנע . 
