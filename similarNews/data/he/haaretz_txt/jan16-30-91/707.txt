שר החקלאות , רפאל איתן , הבטיח אתמול למייסד העמותה העצמאית של מגדלי 
ההדרים , נפתלי מאור , שמשרדו יפעל לכך שהליברליזציה בענף תיכנס לתוקפה 
במועד שנקבע , דהיינו בחודש הבא . הליברליזציה בענף ההדרים אמורה להתבטא 
בהפסקת המונופול של המועצה לשיווק פרי הדר בענף ובמתן אפשרות לחברות עסקיות 
שיעמדו בקריטריונים מתאימים , לעסוק בשיווק הדרים , בצד המועצה . בשלב 
הראשון , שלפי התכנון עומד להתחיל בעוד שמונה ימים , תבוצע הרפורמה בשוק 
המקומי , בעוד שביצוא היא אמורה להיכנס לתוקף בעונה החקלאית 2919 המתחילה 
בספטמבר השנה . לנוכח עצירת הגשמים הממושכת , נפגעה איכותו של חלק גדול 
מפרי ההדר , והוא נפסל ליצוא . בעונה החקלאית הנוכחית מפגר יצוא ההדרים 
בשיעור של % 52 לעומת אשתקד . 
