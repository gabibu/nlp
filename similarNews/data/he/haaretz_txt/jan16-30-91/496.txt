כאשר נקבע בשנות השבעים כי האתר הארצי המרכזי שאליו תפונה כל הפסולת הרעילה 
הנוצרת בארץ ימוקם באזור המדברי של רמת חובב , מדרום לבאר שבע , נעשה הדבר 
גם על סמך ההנחה כי אין סכנה של זיהום מאגרי המים הארציים מאזור זה . זו 
היתה הנחת - היסוד באשר לסכנות זיהום המים מהאתר הארצי לסילוק פסולת רעילה 
ומאתר התעשיות הכימיות שהוקמו במקום . הנחה זו הופרכה עתה . ממצאי מחקר 
שהשלימה לא מכבר הגיאולוגית ד"ר רונית נתיב מהפקולטה לחקלאות של האוניברסיטה 
העברית ברחובות , עם שניים מתלמידיה , אילן נסים ואילן חמו , מלמדים כי 
יש בעיה המחייבת טיפול יסודי הרבה יותר מזה שניתן עד היום בשפכים התעשייתיים 
הרעילים של המפעלים הכימיים ברמת חובב ובמניעת חלחול נוזלים רעילים מהאתר 
הארצי לפסולת רעילה . באזור רמת חובב קיימים שני מקורות פוטנציאליים לחומרים 
רעילים : האחד , האתר הארצי לפסולת רעילה , שבו אין שפיכה של חומרים רעילים 
לקרקע . החומר נאגר בבריכות , שקרקעיתן ודפנותיהן מצופות בפלסטיק , למניעת 
דליפה . עם זאת , הממצאים מלמדים שיש צורך באמצעי אבטחה נוספים למניעת 
פריצה וחלחול של חומרים רעילים אלה לתת - קרקע . מקור הזיהום השני והוא 
הבעייתי הוא שפכי המפעלים הכימיים הפועלים באתר התעשיות של רמת חובב ושפכי 
מפעל מכתשים בבאר שבע , המועברים גם הם לסילוק באזור רמת חובב . מפעלים 
אלה מייצרים כמויות גדולות של שפכים רעילים , שבמשך שנים רבות כמעט שלא 
טופלו וגלשו מדי פעם אל ערוץ נחל הבשור . בשנה האחרונה הושג שיפור מה של 
שימוש בשיטה הקרויה אידוי מאולץ . אולם הממצאים המצטברים מעידים כי חרף 
כל הצעדים , קיימים חלחול והזרמה ניכרים של שפכים רעילים לתת - קרקע ולערוצי 
הנחלים . דו"ח נתיב נושא את הכותרת " ההידרו - גיאולוגיה באזור האתר התעשייתי 
של רמת חובב " . בפרק המבוא לדו"ח מצוין כי ב51 השנים האחרונות , מסיבות 
פוליטיות , דמוגרפיות , אקלימיות וגיאולוגיות , מגוון תעשיות כימיות . 
סקרי התשתית לפרויקטים התעשייתיים בנגב הצפוני הניחו כי הצירוף של אקלים 
יבש עם סלעי כיסוי בעלי מוליכות נמוכה די בו למנוע נדידת ממסים אל מי התהום 
האזוריים . השפעתם של סדקים , שברים ותעלות המסה על האצת תהליך זה הוזנחה . 
בדיקות מי תהום באזור רמת חובב ומים עיליים בנחל הבשור מורות , כי מזהמים 
שמקורם כנראה במפעלים ברמת חובב הגיעו זה מכבר אל האקוויטרד ( אקוויטרד 
יחידה גיאולוגית שאינה מסוגלת להעביר כמויות מים גדולות כמו אקוויפר , 
אך אינה מכשול מוחלט לתנועתם ) בחבורת ( שכבה גיאולוגית ) עבדת ולמרחקים 
ניכרים לאורך אפיק נחל הבשור . נתיב מציינת כי מי התהום באקוויטרד של חבורת 
עבדת מתחדשים באופן פעיל במי גשם ישיר או מי נגר , הזורמים עליהם בעת שיטפונות . 
בדיקות שנעשו מעידות על כך שהמים ברוב חלקי האקוויטרד הם צעירים , וחדרו 
לתת - קרקע אחרי שנות החמישים . זיהום מי התהום בעומק של עשרים וארבעה מטרים 
מתחת לאתר הפסולת הרעילה , שנצפה כבר ב5891 , עם קדיחת קידוחי הניטור 
עשר שנים בלבד לאחר פתיחת אתר התעשיות ברמת חובב מעיד על קצב תנועה מהיר . 
הדו"ח מטעים כי בגלל החלחול המוגבר של מים ושפכים ברמת חובב נצפו תנאי רוויה 
של מי תהום קרוב לפני השטח באתר ובסביבתו . כך , למשל , בבדיקת מאפיינים 
כימיים של מי התהום באזור רמת חובב , נמצא כי ריכוזי הנחושת והצינק אינם 
חורגים מהתקנים למי שתייה . עם זאת , ריכוזי הבריום מגיעים עד לפי שניים 
מהמקובל למי שתייה , ריכוזי הכרומט מגיעים לפי ארבעה , ריכוזי הציאניד 
מגיעים עד לפי ששה , ריכוזי העופרת עד לפי 31 , וריכוזי הקדמיום עד לערכים 
הגבוהים פי עשרים מהמותר במי שתייה . צריכת המים השנתית של המפעלים ברמת 
חובב נעה סביב שני מיליוני מ"ק , וכשלושה רבעים מכמות זו נפלטים כשפכים . 
בנוסף לשפכים הנוזליים , מייצרים המפעלים פסולת מוצקה ביתית ואפורה וחומצות 
משומשות . השפכים מבלים לבריכות אידוי , ששטחן גדל עם השנים לכחמש מאות 
דונם . דליפות שפכים אל התת - קרקע וגלישתם מבריכות אלה לנחל היו לבעיה 
שכיחה . באחרונה נעשה בחלק מהשפכים אידוי מאולץ , במערכת המטרה . כל מערכת 
ההובלה והטיפול בשפכים תוכננה עד לשנים האחרונות כך , שכל תקלה בלתי צפויה 
בה תגרום הגלשת השפכים אל הנחל . הפסולת הרעילה נקברה בעבר בחצרות המפעלים , 
ובשנים האחרונות היא אמורה להישלח לאתר הארצי לפסולת רעילה הסמוך . אולם , 
מודגש בדו"ח , עד שהחלו לשגר את החומצות לאתר הארצי הממוקם כה סמוך אל 
המפעלים , הם נקטו שיטות סילוק שגרמו זיהום קרקע ומים , ואלה לא שוקמו 
עד כה . מפעלים נהגו להשליך את הבצות התעשייתיות באתרים שונים ברמת חובב , 
בלא אמצעי מיגון מתאימים . חלק מהחומצות המרוכזות המשומשות סולקו לבריכות 
אגירה בשטח המפעלים . מכתשים ייבש את הבוצה בשטח המפעל וקבר אותה בלא הנחיות 
ובקרה . קופולק השליך את בוצת המנגן באזור רמת חובב . " תרכובות ברום " 
סילק חומצות מדרום לשטחו וכן הקים לחומצות בריכות , בשיתוף עם קופולק , 
שצופו בחוואר בלבד . נתיב מדגישה כי רק חלק מאתרי סילוק החומצות ידוע . 
הדו"ח מוסיף , כי פסולת כספית רעילה ביותר נפלטת ממתקן האלקטרוליזה במפעל 
מכתשים והוא מצטט מדברי יועץ המשרד לאיכות הסביבה לחומרים רעילים , פרוף 
איתמר וילנר מהאוניברסיטה העברית , כי בפעולת המתקן נוצרו אלפי טונות שנקברו 
באופן בלתי מבוקר , כנראה יחד עם סוגי הפסולת השונים . קבורה לא מבוקרת 
של פסולת רעילה בחצר המפעל נמשכה עד לשנים האחרונות . גם תפעולו הלקוי של 
האתר הארצי לסילוק פסולת רעילה בשנותיו הראשונות גרם זיהום של מי התהום . 
אנליזות כימיות של מי תהום מקידוחי ניטור באתר מלמדות על כך שחלק מהחומרים 
הרעילים עשה את דרכו למי התהום . גם כיום , כאשר האתר מתופעל באורח מקצועי , 
אין ודאות שהופסק החלחול של מזהמים מן החביות המאכסנות חומרים המיועדים 
לשריפה עתידית , או מן הבריכות . הממצאים בדו"ח מבוססים על מידע מ62 בארות 
ברמת חובב ובסביבתה . מי התהום , והממסים שבהם , מתנקזים כנראה מאקוויטרד 
עבדת לאקוויפר החוף , ממזרח לרצועת עזה . יתרה מכך : על סמך המידע הגיאולוגי 
הקיים , לא ברור אם מתקיים המעבר האפשרי של מים מאקוויטרד עבדת לאקוויפר 
שבחבורת יהודה . 
