בריטניה סבורה כי אסור להפסיק את ההתקפה שהחלה אתמול על הכוחות העיראקיים , 
והזהירה מפני אופטימיות מוגזמת של בנות - הברית עקב הצלחת התקפות האוויר 
הראשונות על עיראק . " אינני מוכן לסכן את חייהם של הכוחות הבריטיים על - 
ידי הפסקה שעלולה לאפשר לסדאם חוסיין לאסוף מחדש את כוחותיו , ואולי לפתוח 
בהתקפה משמעותית " , אמר ראש הממשלה , גון מייגור , בתום ישיבה של ששה 
שרי קבינט המלחמה . שר ההגנה , טום קינג , אמר במסיבת עיתונאים כי מטוס 
בריטי מסוג טורנאדו ושני אנשי צוותו נעדרים , לאחר שמנוע המטוס עלה באש . 
לא ברור אם המטוס נפגע מאש עיראקית . כוחותיה של בריטניה הם החטיבה הלאומית 
השנייה בגודלה בקואליציה של הכוחות הערוכים נגד עיראק . לפני ימים אחדים 
נשאל שר החוץ הבריטי , דאגלס הרד , מדוע בריטניה כה נחושה בדעתה לשים קץ 
לשלטון העריץ בכוויית ? הרד השיב : " בשנות ה03 של המאה נכנענו לרודף . 
זו היתה שגיאה שכמעט הביאה להרס העולם כולו . איננו רוצים לחזור על שגיאה 
מסוג זה " . הכוחות הבריטיים כפופים מבצעית לכוחות ארה"ב . לבריטים יש מפקד 
עליון באזור , שמשתתף במפקדה של המפקד העליון האמריקאי , הגנרל שוורצקופף . 
עם זאת , בבית הנבחרים נאמר לשואלים כי הפיקוח על הצבא הבריטי נשאר בידי 
השלטונות האזרחיים של בריטניה . שר ההגנה הבריטי , טום קינג , אמר כי אם 
הפיקוד הבריטי לא יסכים עם אחת המשימות שהאמריקאים יטילו עליו , עלולה בריטניה 
להוציא את כוחותיה מהאזור . במקרה כזה עלול להיווצר חלל גדול בהיערכות הכוחות . 
אולמעד כה , אין כל חילוקי דעות בין שני המפקדים . 
