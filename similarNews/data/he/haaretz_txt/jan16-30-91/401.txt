קואלה לומפור ( ע"ר ) . מאלזיה , שמרבית תושביה מוסלמים , אמרה כי הפלישה 
העיראקית לכוויית מהווה פגיעה במדינה שכנה קטנה וחלשה ואין היא נחשבת לגיהאד 
( מלחמת קודש ) . " עיראק לא הזכירה מעולם את הסוגייה הפלשתינית לפני 
פלישתה לכוויית ב2 לאוגוסט " , אמר ביום ששי שר החוץ אבו חסן עומר בפני הפרלמנט 
של מאלזיה . " רק לאחר שהקהילייה הבין - לאומית גינתה את הפלישה , החלה 
עיראק לקשור את העניין הפלשתיני לכיבוש של כוויית " , טען אבו חסן . מאלזיה 
היתה בין המדינות החברות במועצת הביטחון של האו"ם שהצביעו בעד שימוש בכוח 
על מנת להוציא את עיראק מכוויית . אבו חסן אמר את דבריו בתשובה לשאלה שהציגה 
המפלגה האסלאמית שבאופוזיציה מדוע מאלזיה תמכה בשימוש בכוח . ממשלת מאלזיה 
אסרה כל הפגנה נגד המלחמה והגבירה את אמצעי הביטחון בשגרירויות של המדינות 
המעורבות במשבר . 
