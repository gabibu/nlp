לונדון ( מיוחד ל"הארץ " ) . שגריר עיראק בבריטניה יעזוב בימים הקרובים , 
ולא ברור אם הבריטים יסכימו לכניסתו של שגריר חדש בנסיבות הנוכחיות . בשגרירות 
ייוותרו שלושה דיפלומטים בלבד , לאחר שממשלת בריטניה תבעה כי כל היתר יעזבו 
את המדינה . בשגרירות העיראקית בלונדון טוענים , כי השגריר עוזב משום שמועד 
כהונתו תם . במשרד החוץ הבריטי אומרים , לעומת זאת , שהשגריר נתבקש לעזוב 
" מפני שאין צורך בנוכחותו " . ראש הממשלה , גון מייגור , אמר אתמול בבית 
הנבחרים בתשובה לשאלתה כי עתה שוקלת הממשלה אם לבקש מדיפלומטים עיראקים נוספים 
לעזוב . בעיראק לא נשארו דיפלומטים בריטים . 
