פאריס ( מיוחד ל"הארץ " ) . יהודים רבים החלו בימים האחרונים לעזוב את 
מרוקו מחשש כי המלחמה במפרץ הפרסי תתסיס את האוכלוסיה לפגוע בהם . רבים 
מבין העוזבים מגיעים לצרפת , לחלקם יש דירות ואחרים לנים אצל קרובי משפחה 
או בבתי מלון . יהודי מרוקו זוכים להגנתו של המלך חסן השני אבל לדעתם ככל 
שמתארכת המלחמה הסכנה לשלומם הולכת וגוברת . שני טכנאים צרפתים נרצחו שלשום 
במרוקו . לפי הגרסה הרשמית , אדם שיצא מדעתו דקר את השניים בסכין , אולם 
יודעי דבר אומרים כי הרקע למעשה הינו הרגשות האנטי צרפתיים הגוברים בימים 
אלה במדינות צפון - אפריקה . פאריס ניסתה אתמול להצניע את התקרית במרוקו , 
שבה חיים כיום 52 אלף צרפתים . 44 הנתינים העיראקיים שגורשו מצרפת , ובהם 
21 דיפלומטים , התקבלו שלשום בתוניס בקריאות אהדה " מיטראן רוצח " . מנכ"ל 
משרד החוץ הצרפתי פרנסואה שר יצא אתמול לביקור במדינות צפון אפריקה בניסיון 
לבלום את התסיסה האנטי - צרפתית בהן , עקב השתתפות צרפת במלחמה . 
