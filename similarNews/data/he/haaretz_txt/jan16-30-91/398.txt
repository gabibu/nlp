תוניס ( ע"ץ ) . אש"ף קרא ביום שבת למועצת הביטחון של האו"ם לפעול במהירות 
כדי לעצור את התוכנית האמריקאית " שנועדה להשמיד את עיראק " . לדברי הארגון , 
ההתקפות על עיראק כבר עברו את ההגבלות שקבעה מועצת הביטחון . אש"ף טוען 
כי מטוסי הקואליציה נגד עיראק שיגרו עד כה יותר מ32 אלף טון פצצות על עיראק . 
אם תימשך ההפצצה בקצב ובעוצמה כזאת , יגרום הדבר להרס מוחלט של המערכת 
הצבאית והכלכלית של מדינה זו , נאמר בהודעת הארגון . אמש פנה אש"ף בקריאה 
נואשת נוספת לאו"ם להפסיק מיד את הקרבות במפרץ . כך נאמר בידיעה של סוכנות 
הידיעות של אש"ף , אותה קלט בשבת קשב עתי"ם דוד בן בסט . נאמר כי גורם 
בכיר בפתח פנה לאו"ם בבקשה לכנס ועידה בין - לאומית ולהפסיק מיד את מה שהוא 
כינה " הרס עיראק " . דובר אש"ף טען ביום ששי כי התקפת הטילים העיראקית על 
ישראל , גררה באופן אפקטיווי את המדינה היהודית למלחמת המפרץ הפרסי . הדובר 
אמר כי התקפת הטילים העיראקית מהווה התפתחות חדשה במלחמה . הדובר אמר כי 
" הצבא העיראקי עומד כיום בחזית ההגנה על עיראק , על פלשתין ועל האומה 
הערבית כולה " . אבו עבאס , ראש ארגון המחבלים " החזית לשחרור " , קרא בשבת 
לפלשתינים בשטחים המוחזקים ובמדינות ערב " להשמיד את האינטרסים של ארה"ב 
ובנות בריתה " . הודעת אבו עבאס , שארגונו ניסה לפגוע לפני חודשים אחדים 
בחוף ניצנים , שודרה ברדיו בגדאד בשבת . 
