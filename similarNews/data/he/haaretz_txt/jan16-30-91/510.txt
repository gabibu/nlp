ערפל המלחמה עוד אופף את עיראק וברור כי סיומה אינו עניין של ימים מעטים . 
אולם בעובדה בסיסית אחת ניתן להבחין בעד העשן המתאבך מיעדי ההפצצה של בעלות 
הברית : עיראק איננה עוד מעצמה אזורית . היא איבדה את פוטנציאל הייצור 
של נשק השמדה המוני ואת יכולת ההפעלה המשמעותית של מערכות נשק ארוכות טווח . 
בל נטעה עיראק עוד מסוגלת להזיק ולהכאיב , עוצמתה הקרקעית טעם נהרסה , 
אך האקדח שכיוונה לרקתו של העולם נשמט מידיה . אין לה עוד מנוף איום והשפעה 
שיביא להישגים מדיניים . עיראק שלאחר המלחמה תהיה זקוקה למימון מערבי נדיב 
כדי לשקם את התשתית והכלכלה שנהרסו . נראה שבעתיד יהיה פיקוח יעיל על הפצת 
ידע וחומרי גלם הדרושים לפיתוח נשק השמדה , כאחד מלקחי המשבר . לפני המלחמה 
אמרו הישראלים לאמריקאים , שאם יסתפקו בנסיגת סדאם חוסיין מכוויית וישאירו 
את מכונת המלחמה העיראקית שלמה מבחינתם כאילו לא עשו דבר . ואכן ניתן לומר , 
כי מבחינתה של ישראל סולק כבר עתה מרכיב האיום האסטרטגי העיקרי , שאילו 
נותר בעינו אחר המשבר היה מחייב את ישראל למאמץ אדיר כדי להתמודד עמו בשנים 
הבאות , על חשבון יעדים לאומיים ראשונים במעלה . יש להבדיל בין אובדן המעמד 
כמעצמה אזורית ובין הישרדותו של סדאם חוסיין כשליט עיראק . הישארותו בשלטון 
עלולה להפיח בעולם המוסלמי תעצומות נפש וגילויי סולידריות המוניים וקולניים , 
אך אין להם גיבוי בכוח אסטרטגי . במבנהו הדו - קוטבי של העולם הערבי , 
היחלשות הקוטב העיראקי מחזקת בהכרח את הקוטב המצרי . מצרים , השואפת לבסס 
את מנהיגותה בעולם הערבי על קידום מהלכים מדיניים ועל ברית עם ארה"ב , 
תזכה בתפקיד מוביל בכל סדר אזורי חדש . הניזוקים הישירים מאובדן יכולת הסחיטה 
העיראקית הם הפלשתינאים . יהיה זה נדוש להזכיר כמה דומה השגיאה ההיסטורית 
שבתמיכה בסדאם לכל קודמותיה בחמישים וחמש השנים האחרונות . כל עוד חי סדאם 
חוסיין ופועל מבונקר כזה או אחר , יש לפלשתינאים אובייקט להזדהות , אך 
פרקליט חמוש אין . סדאם , הנלחם על חייו , מסוגל לצעדים קיצוניים וקטלניים 
כמו ייזום פיגועי ראווה בעולם , אך הוא אינו במצב של מקהיל ועידות בין - 
לאומיות ומכתיב תנאים . גם בעניין הפלשתינאי סביר שמרכז הכובד ישוב אל הקוטב 
המצרי . אין עוררים היום על מעמדה הבלעדי של ארצות הברית כמעצמת - על , 
על חיוניותה לכל הסכם מדיני , והדרך לוושינגטון עוברת היום בהכרח דרך קהיר . 
על כן , חלק בלתי נפרד ומתחייב ממעמדה של מצרים יהיה הנחת העניין הפלשתינאי 
על סדר היום העולמי , אך היא תעשה זאת על - פי תנאיה . ההבחנה בתמורה שכבר 
חלה במזרח התיכון , עקב מהלכי הפתיחה של המלחמה , אסור לה שתביא למסקנות 
מטעות . יש השוגים באשליות כי המכה לעיראק , מפח הנפש של הפלשתינאים וההערכה 
לאיפוק הישראלי , יאפשרו לישראל בתום המשבר להסיר את שאלת השטחים מסדר היום 
הבין - לאומי , או אף לזכות בלגיטימציה להמשך שלטונה שם . אין להתעלם מהצורך 
האמריקאי להפגנת מדיניות מאוזנת כלפי העולם הערבי , לאחר שהפעילה באזור 
כוח כה מוחץ . ולמתעלמים תזכורת : " תוכנית רייגן " יצאה לאור ב1 בספטמבר 
2891 , שלושה חודשים לאחר חיסול מאחזי אש"ף בלבנון , 84 שעות אחרי שערפאת 
המוכה עזב את ביירות לגלות על סיפון המעבורת היוונית " אטלנטיס " . 
