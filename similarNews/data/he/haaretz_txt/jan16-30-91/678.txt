היהודים בורחים מרוסיה , וממדי הבריחה יהיו תלויים בכושר הקליטה של ישראל . 
הצלת מיליון יהודים בתקופה קצרה יחסית שלוש שנים נניח כרוכה בהכנת תוכנית 
זמנית של פעולות מיידיות , ואילו קליטת קבע של מספר כזה תלויה בתוכנית קבע 
ארוכת טווח של 01 שנים לכל הפחות . הצלת היהודים והבאתם לישראל היא אפוא 
השלב הראשון והזמני , וקליטתם באורח - קבע היא השלב השני . היעד העיקרי 
בשלב הראשון הוא נתינת מחסה מתאים ומיידי והפעלת תוכנית תעסוקה בעבודות ציבוריות 
יזומות . במרכזי קליטה שיוקמו בקרבת יעדי הקבע ישוכנו אלה מן העולים שלא 
אפשר יהיה לקלוט קליטה ישירה , בעיקר בשל העדר תעסוקה . על - פי ההערכה , 
מספרם של אלה יגיע ל057 אלף . לכל השירותים הדרושים לעולים בתקופת המעבר 
יהיו אחראיות הנהלות שיבחרו העולים עצמם , ולרשותן יעמוד תקציב מתאים לקיום 
המשפחות והשירותים האזרחיים הדרושים . קליטתם הזמנית של העולים תיעשה אפוא 
על - ידי הממשלה ישירות ובתנאים ארעיים בלבד . שלב זה אפשרי אך ורק אם תיערך 
מדינת ישראל לקראת ביצוע השלב השני , שהוא יצירת תעסוקה כלכלית לאוכלוסיית 
ישראל , לאחר שזו תגדל במהירות . הקו המנחה העיקרי כאן הוא הצורך בפיתוח 
מקורות תעסוקה , שכן רק התקווה לקליטת קבע המתאימה להכשרתם המקצועית של 
העולים תוכל לקיים אותם בתנאים הזמניים של תקופת המעבר . ומדובר במיליון 
נפשות , כ003 אלף משפחות , המצריכות יצירת 024 אלף מקומות עבודה חדשים , 
שלא נכללו בשום תוכנית עד היום . ההצעה הנוכחית באה אפוא להתוות דרך לקליטת 
כל אותם עולים במשק . מאחר שרק יוזמה פרטית , בין - לאומית ומקומית , 
יכולה להבטיח מקורות תעסוקה בממדים העצומים הדרושים , מבוססת תוכנית זו 
על הגדרה חדשה של היחסים בין היוזמה הפרטית ליוזמה הציבורית בפיתוח הלאומי 
ועל יצירת קשר ישיר בין פיתוח התעסוקה לפיתוח המגורים והשירותים . כדי ליישם 
רעיונות אלו יש לבצע פרויקטים שישלבו תעשייה ליצוא ובנייה למגורים . הכוונה 
היא לקבוצות יזמים - משקיעים פרטיים המסוגלים לפתח תעשיות מובילות בעלות 
כושר יצוא , ובד בבד גם לבנות את אזורי המגורים לעולים ולבני הארץ . כדי 
למשוך את היזמים יוצעו להם זכיונות לתקופה של 51 שנה לפיתוח הקרקע , בנוסף 
על תנאי הסיוע המוסדיים המקובלים לעידוד התעשייה והמגורים באזורים הנדונים . 
כך יוכל היזם לבנות את האתר המיועד למגורים ולשירותים הכלכליים , החברתיים 
והעירוניים ולקבל על עצמו את פיתוח התעשייה . באופן זה תוכל מדינת ישראל 
להציע להון הבין - לאומי , המחפש אפיקים מתאימים להשקעות הנושאות רווח מרבי , 
שלושה יתרונות מיוחדים : כוח אדם זמין ומיומן ; תשתית מפותחת , המתאימה 
לדרישות של תעשיות העתיד , וחופש תמרון בתכנון , בביצוע ובניהול של פרויקטים 
גדולים ומשולבים , שיתרונם בתשואה הישירה שלהם ובתשואה העקיפה הנובעת מהשבחת 
הקרקע ; תנאי סחר חופשי עם ארצות אירופה וארה"ב . קפמאבינכדי ליצור את התנאים 
שימשכו יזמים עלינו לקיים שני תנאים מוקדמים הכרחיים : הראשון : סיום מהיר 
של המו"ם לשלום עם הפלשתינאים . הסכסוך המתמשך עמם והעדר היציבות המדינית 
באזור מרתיעים את המשקיעים הבין - לאומיים , ולכן יוזמת שלום היא תנאי מוקדם 
והכרחי למשיכת ההשקעות הדרושות בקנה - המידה המדובר . השני : יש לדאוג לכך 
שהשטחים המיועדים לפרויקט יועמדו לרשות היוזמה הפרטית וישוחררו מעול הביורוקרטיה 
הישראלית בכל הנוגע לאישורי בנייה , מכרזים וכיו"ב , וכן שיחולו עליהם 
כללי הסחר החופשי . אפשר למוסרם בזיכיון ל51 שנה לקבוצת משקיעים שתיטול 
על עצמה את הפרויקט כולו , ומסירת הזיכיון יכולה להיעשות , למשל , על - 
פי חוק האמנה בין ממשלת ישראל לסוכנות היהודית , שאושר על - ידי הכנסת ב - 
0591 ואושרר בשנית עם הסוכנות המחודשת בשנת 9791 , או על - פי החלטת הממשלה 
המחייבת את מועצת מינהל מקרקעי ישראל . לכך יתאימו שטחים בגליל , במרכז 
ובנגב , שכל התחייבות לא ניתנה לגביהם לעיריות , למועצות מקומיות או למועצות 
אזוריות , ובהסכמה מלאה של השלטון המקומי המתאים . על ממדי הפרויקט להיות 
גדולים מספיק כדי לעניין את ההון הבין - לאומי בנושא . כלומר , הפרויקט 
צריך להיות יחידה יישובית בעלת אופי עירוני בגודל מינימלי של עשרת - אלפים 
משפחות . השטחים המיועדים לפרויקטים צריכים להתאים לפיתוח התעשיות המובילות . 
לשם כך על המדינה לצייד אותם בתשתית פיסית מלאה כדרישת היזמים : אמצעי 
הובלה , אמצעי תחבורה , קומוניקציה , חשמל , מים , ביוב , ניקוז וכו . 
מאחר שהתוכנית מבוססת על תעשיות המיועדות ליצוא והנמצאות באזור סחר חופשי , 
יהיה צורך לקשר שטחים אלה לרשת התשתית הארצית . אזור התעשייה יכול להיות 
אזור תעשייה קיים או מתוכנן , בתנאי שיתאים בגודלו ותהיה אליו גישה נוחה 
מאזור המגורים , שכן כאמור , בבסיס התוכנית עומד הקשר שבין אזור המגורים 
לאזור התעשייה . קשר זה הוא הן ארגוני והן כלכלי , מאחר שמקצת הרווחים 
של פיתוח האזור והשבחתו מופנים לפיתוח התעשייה . לצורכי תוכנית מוקדמת זו 
נציע את הפריסה כדלקמן ( שטחי הפרויקטים בכל אזור ייקבעו לאחר בחינה מדוקדקת 
במקום ) : באזור הגליל ארבעה פרויקטים : במסגרת חבל אלפיים , הרחבת כרמיאל 
ל02 אלף משפחות ; פרויקט סמוך לצפת שיקלוט כעשרת - אלפים ; בנצרת 02 אלף ; 
בעירון ( ואדי ערה ) עשרת - אלפים . באזור המרכז שלושה פרויקטים : בחלקו 
הדרומי של פרוזדור ירושלים , בין ירושלים לבית - שמש 05 אלף משפחות . 
עם השלמת הפרויקט יצורף האזור לתחום עיריית ירושלים ; לאורך הקו הירוק , 
בין המשולש לשטח מודיעין 05 אלף משפחות ; שטח ניצנים שבין אשדוד לאשקלון 
04 אלף משפחות . באזור הנגב ארבעה פרויקטים : צפונית לבאר - שבע וסמוך 
לה 04 אלף משפחות ; סמוך לערד 02 אלף משפחות ; בחבל הבשור 02 אלף ; 
דרומית לבאר - שבע 02 אלף . הבטחת ההצלחה של הפרויקטים תלויה בהתאמת כוח 
האדם למטלות הכלכליות , החברתיות והארגוניות הקשורות בהקמת יישובים עירוניים 
בקנה המידה המוצע . כדי לבדוק את מידת ההתאמה שבין ההכשרה המקצועית של האוכלוסייה 
המיועדת לדרישות התוכנית , ערכו מגבשי התוכנית השוואה בין הכשרתם המקצועית 
של העולים מרוסיה עיקר אוכלוסיית היעד ובין התפלגות המקצועות הדרושה למערכת 
הכלכלית כולה . ההשוואה מצביעה על התאמה מסוימת בין הביקוש להיצע , אולם 
אם יידעו מלכתחילה מהו היקף הביקוש הצפוי לבעלי מקצוע בכל פרויקט , יסייע 
הדבר למשיכת העולים למקומות המתאימים ביותר לקליטתם המקצועית , וייקבעו 
מראש תוכניות ההכשרה וההסבה המקצועיות . קרבתם של מרכזי הקליטה הזמניים למגורי 
הקבע המיועדים , כמו גם הכרת הדרישות המקצועיות בכל פרויקט , יאפשרו להכין 
את העולים שבמרכזי הקליטה כבר בתקופת הקליטה הזמנית , שתימשך 35 שנים . 
על אף כל המאמצים , לא הצליחה ישראל למשוך יזמים - משקיעים בין - לאומיים 
שיאפשרו ליישם את תוכנית הפיתוח . ההצלחה , כאמור , תלויה בהסרת מכשולים 
ביורוקרטיים וביוזמת שלום . 
