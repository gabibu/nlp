ואשינגטון ( מיוחד ל"הארץ " ) . משרד ההגנה הארמריקאי שוקל לצייד כמה מטוסים 
ללא טייס מתוצרת התעשייה האווירית המשמשים את הצבא האמריקאי , במערכות לייזר 
מתוחכמות , שיאפשרו להם לשפר את ביצועיהם במסגרת מבצע " סופת המדבר " . 
כך מסר אתמול העיתון הוואשינגטוני לענייני צבא " דיפנס ניוז " . לדברי העיתון , 
הצבא האמריקאי מפעיל שש מערכות מטוסים ללא טייס ( מל"ט ) מסוג " פיוניר " 
במסגרת המלחמה נגד עיראק . מטרתם היא לבצע משימות סיור ותצפית , כדי לסייע 
לאתר מטרות עיראקיות לתקיפה . בכל אחת משש המערכות הללו יש 47 מל"טים . 
פקידים בכירים בפנטגון מסרו לעיתון כי הם שוקלים עתה לצייד את המערכות הללו 
במנגנוני לייזר , שיסייעו לאתר ולסמן את המטרות העיראקיות למשימות הפצצה . 
מערכות הלייזר שולחות קרן מיוחדת , היוצרת " כתם לייזר " , לצורך זיהוי 
המטרה . ציוד התקיפה ( מטוסים או טילים ) , מצויד במנגנון המסוגל לאתר 
אחר - כך את הכתם הזה , המשמש להנחיית התחמושת אל המטרה . מקורות בכירים 
שצוטטו בידיעה של " דיפנס ניוז " מסרו כי מערכת הלייזר המשוכללת נקראת 
" נייט איגל " , וככל הנראה טרם הורכבה על המל"ט מסוג " פיוניר " . כתב 
ה"דיפנס ניוז " שוחח עם גורמים בכירים בחברה האמריקאית העמיתה של התעשייה 
האווירית , המפתחת את ה"פיוניר " בשיתוף עמה . לדבריהם , נעשה עד כה 
שימוש נרחב ביותר ב"פיוניר " בטיסות סיור ותצפית מעל עיראק וכוויית : מעל 
054 שעות טיסה . 
