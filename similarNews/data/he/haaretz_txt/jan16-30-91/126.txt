פאריס ( מיוחד ל"הארץ " ) . נשיא צרפת פרנסוא מיטראן נשא אמש נאום , שבו 
הודיע כי מעתה ידברו בסכסוך המפרץ כלי הנשק . מיטראן אמר כי כל המאמצים הדיפלומטיים 
לא הראו כל סימן כי עיראק מוכנה לפתור את המשבר בדרכי שלום , ועתה עבר הסכסוך 
לשלב חדש . לדבריו , לאחר שחרורה של כוויית , יש לכנס ועידה בין - לאומית , 
אשר תדון במכלול הנושאים הקשורים למזרח התיכון הסכסוך הישראלי - ערבי , 
לבנון והבעיה הפלשתינית . הוא הוסיף כי חובה על צרפת ליטול חלק ביישום 
החוק הבין - לאומי , שאם לא כן עלול הדבר לפגוע בה בעתיד . אתמול אישרה 
האסיפה הלאומית את בקשת מיטראן לאפשר לצבא הצרפתי להשתתף במלחמה נגד עיראק . 
ההחלטה התקבלה ברוב מוחלט : 325 צירים מהסיעות הסוציאליסטית ומהימין הצביעו 
בעד ההחלטה , ואילו נגדה הצביעו 34 צירים מהמפלגה הקומוניסטית , מהימין 
הקיצוני וכמה סוציאליסטים ואנשי ימין , שהצביעו בניגוד לדעת סיעתם . מיטראן 
הצליח לזכות בתמיכה גדולה של חברי סיעתו בגלל המשמעת סיעתית שהוטלה על חבריה . 
אנשי סיעתו של שר ההגנה , זאן פייר שבנמן , שהצביעו נגד ההשתתפות במלחמה , 
הביעו זה מכבר התנגדות למעורבות במתרחש במפרץ . על רקע הצבעת סיעתו , 
הציע שבנמן לנשיא את התפטרותו , אולם הנשיא דחה את ההצעה וזכה לתמיכתו בשתיקה 
של שר ההגנה בהשתתפות במלחמה . על - פי החוקה הצרפתית , יש בידי מיטראן 
סמכות להפעיל את הצבא ללא אישור הפרלמנט , אולם בשבוע שעבר הוא התחייב להתייעץ 
עם הפרלמנט לפני שיחליט על פעולה שתוביל למלחמה . קפידבינהחלטה להשתתף בפעולה 
צבאית נפלה על - פי המדיניות אותה גיבש הנשיא , שלפיה יש לנסות כל מאמץ 
דיפלומטי למניעת מלחמה עד 51 בינואר , מועד פקיעת האולטימטום , ואחר - 
כך לפעול באמצעים צבאיים ליישום החלטות מועצת הביטחון . לדברי מיטראן , 
השימוש בכוח צבאי נגד עיראק הוא לגיטימי . עם זאת , הוא הדגיש כי צרפת 
איננה אויבת של עיראק . את דבריו , שהוקראו בפני צירי האסיפה הלאומית , 
סיים במילים : " תחי הרפובליקה , תחי צרפת " . בעבר טען הנשיא כי על צרפת 
ליטול חלק במבצע צבאי , משום שהיא ממלאת תפקיד היסטורי ומשום שאם לא תעשה 
כן , ייפקד מקומה מרשימת המדינות בעלות ההשפעה בעולם . על - פי החלטת ממשלת 
צרפת , יהיה הכוח הצרפתי אוטונומי , אך יעמוד תחת פיקוד אמריקאי למטרות 
ספציפיות . זאת , כדי לשמור על מדיניותה של צרפת כי המבצע הצבאי מיועד 
לשחרור כוויית בלבד , ולא יותר מכך . החלטת צרפת על מעורבות צבאית באה לאחר 
שבימים האחרונים הושמעו התקפות רבות מצד אישי ציבור ופוליטיקאים מערביים , 
שהביעו תמיהה על מדיניותה של צרפת , המנסה לתקוע מקלות בגלגלים של הקואליציה 
האנטי - עיראקית . לצרפת יש כיום במפרץ כ21 אלף חיילים , 04 מטוסי מיראז 
אפ1 , 21 מטוסי מיראז 000 , 2 , 42 מטוסי יגואר , כמה עשרות מסוקי תקיפה 
מדגם גאזל ופומה , כמה עשרות טנקי אי - אמאקס03 ועוד . עקב קשיים , העשויים 
לנבוע מהעובדה שחלק ממטוסי האפ1 המצויים בידי צרפת זהים למטוסים הנמצאים 
בידיהם של העיראקים , הוחלט כי חלק מהמטוסים לא ישתתפו בפעולה צבאית . 
עם זאת , משמיעים חוגים צבאיים בפאריס הערכות כי הכוח הצרפתי אינו ברמה 
מניחה את הדעת . 
