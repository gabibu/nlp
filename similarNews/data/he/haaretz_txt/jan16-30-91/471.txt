ראש הממשלה יצחק שמיר דחה אתמול בפעם השנייה מאז ה51 בינואר את פנייתו של 
יו"ר הכנסת דב שילנסקי להשמיע היום מעל במת הכנסת הודעה מדינית על המצב , 
ובמסגרתה למסור דיווח על מערכת השיקולים של הממשלה בגילוי איפוק ובאי - 
תגובה על שתי התקפות הטילים העיראקיות , ועל המגעים עם נשיא ארה"ב . שמיר 
השיב לשילנסקי שבשלב זה אין הוא מוצא טעם להשמיע הודעה מדינית בכנסת . שילנסקי 
כיבד את החלטתו של שמיר , ולא לחץ עליו לשנות את דעתו , אם כי הדגיש באוזניו 
שכיו"ר הכנסת עליו לדאוג לפרלמנטריזם הישראלי . הדיון המדיני שתוכנן לכנסת 
בוטל . ראש הממשלה נענה לפנייתו של יו"ר הוועדה לביקורת המדינה של הכנסת , 
ח"ך דוד ליבאי , להופיע היום בישיבת הוועדה שתדון בדו"ח מבקרת המדינה על 
המחדלים בקליטת העלייה . כזכור , מתח שמיר ביקורת חריפה על מרים בן - פורת 
בעקבות דו"ח זה . יו"ר הכנסת החליט לקיים השבוע את דיוני הכנסת במתכונתם 
הרגילה . ככל הנראה , היום תעסוק המליאה בנושאי תקציב ולא תדון בנושאי 
ביטחון . עובדי משכן הכנסת והאורחים נתבקשו להצטייד בערכות - מגן , אם 
הג"א לא יבטל את ההנחיה לציבור להצטייד בהן . במשכן הוכנו אולמות אטומים 
העמידים בפני התקפות גזים . דיוני הוועדות יתקיימו היום כרגיל . סדר היום 
יתמקד בנושאים אקטואליים . ועדת הפנים תעסוק בהיערכות העורף , וועדת החוץ 
והביטחון תדון במצב הביטחוני ובאספקת טילי הפטריוט מארה"ב . 
