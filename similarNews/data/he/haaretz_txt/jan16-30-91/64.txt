חיסולו של אבו - איאד אתמול בידי מתנקש מאנשי אבו - נידאל יצר חלל בצמרת 
הפתח , שיתמלא בבוא היום רק על - ידי התמודדות פנימית . כיום אין עוד מועמד 
טבעי לרשת את יאסר ערפאת , ביום שייעלם מהזירה . ייתכן כי זוהי הסיבה שהניעה 
את אבו - נידאל לשלוח את המתנקש שהרג את אבו - איאד . ההסטוריה של הפתח 
מאששת את ההנחה הזאת . אבו - איאד גייס את אבו - נידאל לפתח ושימש מעין חונך 
שלו בשנים 7607 , שבהן פעלו יחד . ביחסו של אבו - נידאל כלפיו , אומר 
מומחה הבקיא בנעשה בארגון , גלום יסוד אדיפאלי מסוים . קפידבינאחרי מלחמת 
יום כיפור , בשנת 47 , גיבש אבו - איאד את " תורת השלבים " , שביסודה 
ההסכמה למדינה בגדה המערבית וברצועת עזה כיעד ריאלי נוכחי , עד להשגת המטרה 
הסופית שחרור פלשתין כולה . שינוי הכיוון הזה היווה מהלומה קשה לאבו - 
נידאל , והוא פרש מן הפתח והקים ארגון משלו , שבו ראה את יורש הנאמן והאותנטי 
לארגון המקורי , שבגד , לדעתו , במורשת הארגון כפי שגובשה ב " אמנה הפלשתינית " . 
דגם הפונדמנטליזם הלאומי שייצג אבו - נידאל שאף להחזיר את הפתח לימיו הראשונים 
בשנות ה06 . בכתביו מושמצים " האבות המייסדים " ערפאת , אבו - גיהאד 
ואבו - איאד בחריפות . גרוע מכולם היה בעיניו אבו - איאד , שהיתווה לראשונה 
את אסטרטגית השלבים . בגישתו הפרגמטית של אבו - איאד היו עליות ומורדות , 
ובראיונות בעבר אמר לא פעם כי הוא אינו מאמין בתהליך מדיני בלבד , ותמך 
בשמירה על אופציית המאבק המזוין כמקדם את התהליך המדיני . אולם , בראיונות 
בשנים האחרונות הוא הביע נכונות לוותר על המאבק המזוין ולקבל את עקרון החלוקה , 
כולל תיקוני גבול בקווי 76 . קפידבינאבו - נידאל חשש שאבו - איאד יעמיק 
את התלם שחרש ערפאת בכיוון הפשרה המדינית , ואולי אף יחליפו בהנהגת אש"ף 
בבוא היום . אמנם , אבו - איאד לא מילא כל תפקיד רשמי באש"ף , אך חשיבותו 
היתה בסמכותו , בניסיונו ובכושרו האינטלקטואלי . אבו - נידאל הוא דמות מסתורית , 
שכנראה יושבת כיום בעיראק . כך נותן סדאם חוסיין , באופן אירוני , חסות 
לשני הקצוות היריבים של הלאומיות הפלשתינית : ליאסר ערפאת הפרגמטי ולאבו - 
נידאל הבלתי - מתפשר . אבו - איאד , יש לזכור , ביקר לאחרונה את עמדתו 
הפרו - עיראקית המוצהרת של ערפאת , ואין להוציא מכלל אפשרות כי חיסולו נועד 
לשרת גם את העיראקים , בכך שימנע אפשרות עתידית שהוא יהיה המנהיג הבא של 
אש"ף . מבחינה זו היה אבו - נידאל " שליח מצווה " של העיראקים . 
