הבוקר , אם לא יהיו הפתעות , אמורים ראשי התאחדות הקבלנים להתכנס לדיון 
מיוחד סביב שיתוקו של ענף הבנייה . דיון זה אמור היה להתנהל ביום חמישי 
בשבוע שעבר , אך עקב משטר הג"א שהוטל לא יכלו נשיא התאחדות הקבלנים , מרדכי 
יונה , וחברי הנשיאות להתכנס , והדיון נדחה לבוקר זה . השיתוק בענף הבנייה 
אינו תופעה חדשה , אך המלחמה במפרץ הפרסי מגבירה את האי - ודאות לגבי כוח 
האדם בענף . למעשה , ענף הבנייה פועל בכוח אדם חלקי ביותר זה שלוש שנים , 
מאז פרצה האינתיפאדה . מבין כל ענפי המשק , ענף הבנייה היה הפגיע ביותר 
להשפעותיה של האינתיפאדה . כל שביתה בגדה וברצועה השפיעה על יכולתם של הקבלנים 
לעבוד . כל החלטה על סגירת כפר או עיר הביאה לכך שקבלנים המעסיקים עובדים 
מאותו אזור שילמו קנסות בגין אי יכולת להשלים פרויקטים . מכיוון שקרוב למחצית 
העובדים בענף באים מהשטחים , הפגיעה בכלכלה הישראלית נעשתה בעיקר באמצעותו . 
מבין 011 אלף עובדים בבניין , כ54 אלף הם עובדים מהשטחים . כאשר החלו השביתות 
וההיעדרויות הרבות פנו ראשי הקבלנים לשירות התעסוקה ולמשרד העבודה והרווחה 
וביקשו היתר להבאת עשרות אלפי פועלים זרים . תחילה הביע השירות התנגדות 
נמרצת . נטען שלא ייתכן להביא עובדים זרים כאשר יש בארץ אלפי מובטלים , 
וכי הקבלנים רוצים בסך הכל להעסיק כוח אדם זול . לאחר מאבקים והטחת האשמות 
הדדיות בין ראשי הקבלנים לבין משרד העבודה , ולאחר התלבטויות , אישר השירות 
העסקת כ005 , 1 עובדים מקצועיים ומנהלי עבודה בלבד . הקבלנים אומרים שהפגיעה 
בהם בגין מחסור בעובדים היתה כ002 מיליון דולר בשנתיים ( 8891 , 9891 ) 
. ההערכות הן שהקבלנים מפריזים , אך אלה הנתונים שיציגו ראשי הענף בימים 
הקרובים כאשר שוב ידרשו היתרים להבאת פועלים זרים . משך הזמן הנדרש להשלמת 
דירה שהיה בישראל תמיד מהארוכים לעומת המדינות המפותחות התארך לכ82 חודש 
לעומת כ42 חודש בממוצע קודם לכן . כל זה קרה עוד לפני הציפיות לגל עלייה 
גדול מברית המועצות . משרד הבינוי ניסה להביא לשינוי בשיטות העבודה ובחומרי 
הגלם בענף הבנייה , בניסיון לזרז את קצב הבנייה . על כל דירה שתיבנה בעזרת 
אלמנטים מתועשים הובטח מענק בסך 000 , 2 שקל . אך ההשלכות היו חלקיות : 
רק מעטים מבין הקבלנים החליטו להשקיע במיכונו של הענף . הסיבות לפיגורה 
של קבלנות הבניין בישראל נותרו בעינן : רצון לחסוך בהוצאות בתשתית ובהשקעות 
בציוד מתקדם , אולי משום שמרבית הקבלנים פועלים בלא הון עצמי . הקבלנים 
העדיפו להמשיך ולהעסיק כוח אדם זול מהשטחים , אך מחיר זה התייקר בשנות האינתיפאדה , 
בשל הוצאות המימון שגדלו כאשר לא היה אפשר להשלים פרויקטים . פועלים רבים 
מהשטחים לא הגיעו ; קצב העבודה הואט . נדרשו השקעות לגיוס מספר גדול יותר 
של עובדים , שתפוקתם היתה נמוכה מבעבר . קפמאבינבראשית 0991 , כאשר התחזיות 
האופטימיות בדבר בואם של רבבות מברית המועצות החלו להתגשם , השתנתה פרוגרמת 
משרד הבינוי והשיכון והוחלט על בניית כ54 אלף יחידות דיור בשנה , יותר מכפול 
מאשר בעבר . מספר זה נוסף על כ02 אלף יחידות דיור הנבנות מדי שנה בשביל 
השוק הפרטי . פרוגרמה זו הציבה מספרים חדשים של מועסקים ברשימת הדרושים 
של קבלני הבניין . על - פי סקר שהכינה התאחדות הקבלנים ושנתוניו מקובלים 
על משרד העבודה ושירות התעסוקה , מספר עובדי הבניין היה אמור לגדול בכ%03 , 
מך - 011 אלף עובדים לכ541 אלף . בניה של 56 אלף יחידות דיור צפויה מדי 
שנה בחמש השנים הקרובות , אם מספר העולים לישראל לא יקטן . המקורות לעובדי 
בנייה נוספים אמורים להיות עולים , חיילים משוחררים ומובטלים שיעברו הסבה 
מקצועית . תוכנית זו ידעה חבלי לידה קשים . לפני שבועות מספר הוחל בהכשרה 
פנים - מפעלית בכמה אתרי בנייה . מרדכי יונה , נשיא התאחדות הקבלנים , 
פתח בית - ספר למקצועות הבנייה בפרויקט התחנה המרכזית החדשה , שהוא בונה 
באמצעות חברת מרלז שבשליטתו ; חברת בן יקר גת החלה להכשיר עובדים באתר הבנייה 
שלה בבאר שבע . בן יקר גת כבר ניסתה להפעיל לפני כשנה תוכנית למובטלים 
חסרי בית , שיעבדו בענף הבנייה ויזכו באפשרות לרכוש בית . בד בבד הובטח 
להם דיור זמני , עד למועד השלמת ביתם . התוכנית הגרנדיוזית נכשלה . מבין 
העשרות שהתעניינו בה , רק מעטים החליטו לעבוד בבניין . גם העולים איכזבו . 
על - פי הערכות של קבלנים , בענף הבנייה נקלטו באחרונה רק כ000 , 5 עולים . 
לשני אתרי הבנייה של נשיא הקבלנים ובן יקר גת הגיעו כ024 עובדים שהחליטו 
לנסות את מזלם בעבודת בנייה . אך מספר זה הוא טיפה בים לעומת צורכי הענף . 
נשיא התאחדות הקבלנים מעריך שכיום המחסור בפועלי בניין הוא כ03 אלף . 
שוררת אי - ודאות לגבי המשך פעילותם של עובדי השטחים , חלקם עובדים מיומנים 
התופסים עמדות של מנהלי עבודה וחלקם בעלי תפקידים בכירים אחרים בענף . מחסור 
זה נוצר עוד לפני שענף הבנייה מיצה את עצמו בבנייה לעולים , וללא ספק יידרשו 
אלפי עובדים נוספים . בעטיה של המלחמה במפרץ גם עובדי הבניין מלבנון אינם 
מגיעים לאתרי בניין בצפון הארץ , ובימים שכל הזרים בורחים מישראל , הבאת 
אלפי עובדי בנייה זרים לארץ אינה כה מציאותית . 
