סוף שבוע של צפירות אזעקה , טילים , מתח גובר וציפייה חסרת מנוחה לקראת 
הבאות . דומה גם שסדאם , בין שאר עיסוקיו , מתנכל גם ליומן השבוע ובוחר 
לפגוע דווקא בשידור הכתבות שם . בד - בבד הוא מספק למחלקת החדשות חומר חדש 
ומראות בלתי פוסקים של פיגועים קטלניים . ירון לונדון והצוות של " סוף 
שבוע " עושים מאמצים ניכרים . מקליטים ביום חמישי בלי לדעת מה יקרה למחרת 
היום . אבל למי יש כוח לבידור והצחקות , ואלה נופלים על פרצופם . ועדיין 
הקומיקאי האמריקאי גקי מייסון , המצטרף לרשימה של אלה שהגיעו לכאן . אחד 
מבריק , בעל מענה לשון חד וחריף וחוש עיתוי וקצב מצוינים , מצליח במקצת 
להרים לרגעים את המוראל המידרדר , בהומור יהודי . אמריקאי שתופס כנראה 
תמיד , ויש לו כוח הישרדות מפתיע . ב"מוסף המוספים " מוכיח זאב שיף את 
עצמו כאחד הפרשנים השקולים והנבונים , הבוחן את האירועים המידיים בראייה 
רחבה יותר . וכמותו אהוד יערי שכבר זכה לתשבחות אין - ספור . שניים שלא 
הכזיבו , לעומת האחרים שהתגלו כאסטרולוגים . אלא שהתחושה הכללית למראה ולמשמע 
השידורים ברדיו ובטלוויזיה היא של גודש מיותר המחבל באלה , ועושה עוול עם 
הכתבים - שדרים . אמנם אין מנוס מן האירועים והמתח אינו פג , אבל שידורים 
רצופים , במשך 42 שעות תמימות , מתחילים לעייף בחזרות הרבות שבהם והם מאלצים 
את הצופים והמאזינים ללהג מתמשך , שאין בו כל חידוש והוא מועד לפורענות . 
אם - כי , עדיין לזכותם של השדרים , הם נשמעים טוב פי - כמה מהגיגני החדר 
האטום בעיתונות הכתובה , שלפתע התגלה פרצופם היכנאי זעיר - בורגני האמיתי . 
ואכן הגיעה השעה לחשוב לאורך זמן על מתכונת חדשה ומתאימה יותר של שידורים 
ברדיו ובטלוויזיה . על הטלוויזיה לערוך גם בדק - בית בלוח השידורים שלה , 
ואין מקום לספק לצופים תוכנית כמו " הלילה " של גבי גזית , שמצליח להחמיץ 
את כל השאלות הנכונות ולעלות על העצבים . ואפילו אלה מחשבות כפירה מי זקוק 
לחתונה שנערכה בתוכנית , מלבד הזוג עצמו ובני המשפחה ? מספר סייגים ואפילו 
טעם טוב , לא יזיקו גם בימים אלה . 
