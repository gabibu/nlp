מאן . אגב , מיהו תומס מאן ? " כך התחיל ברטולט ברכט מאמר על קלאוס 
מאן הצעיר , שכוכבו דרך קודם שמלאו לו עשרים . קלאוס מאן מביא את תחילתו 
של " המאמר התוסס " של ברכט בפרק החמישי של האוטוביוגרפיה שלו , " נקודת - 
מפנה " , אגב תיאור ההצלחה המוקדמת שלו , זוהרה ועליבותה . בגיל תשע - 
עשרה הוא כבר עיתונאי וסאטיריקן , מחזאי ושחקן . עם אחותו התאומה , אריקה , 
ועם שני חבריהם , השחקן גוסטב גרינדגנס ופמלה ודקינד , בתו של המחזאי , 
הם תרים את כל גרמניה עם הצגות של מחזות שונים , שרבים מהם נכתבו בידי 
קלאוס עצמו . הוא אחת הדמויות המדוברות ביותר של שנות העשרים התיכונות . 
באמת , " כל העולם מכיר אותו " , אך אליה וקוץ בה : מכיר אותו קודם כל 
כבנו של תומס מאן . מכאן שפע ההלצות והאנקדוטות שאין להן מספר , המופיעות 
בספרי - הזיכרונות הרבים על תקופת - ויימאר , ובין השאר הן מופיעות לרוב 
באוטוביוגרפיות של קלאוס מאן . הוזכרה כבר " נקודת מפנה " , האוטוביוגרפיה 
המאוחרת , שנכתבה במקורה באנגלית והופיעה בגרמנית רק כמה שנים לאחר התאבדותו 
של מחברה . אך כבר בן עשרים ושלוש מחבר קלאוס ספר אוטוביוגרפי ודאי אחד 
השיאים של ספרות זיכרונות , לפחות מבחינת גילו של בעל הזיכרונות ובה הוא 
מתאר את חרב - הפיפיות שבהיותו סופר ואמן ועם זאת בנו של הסופר המהולל ביותר 
של גרמניה . " ההפלגה שבה התחילה הקריירה שלי תוכל להיות מובנת ונסלחת 
רק אם תילקח בחשבון עוצמתה של התהילה שהקיפה את אבי . כיוון שהתחלתי את 
הקריירה שלי בצלו , התפתלתי והשתוללתי והבלטתי את עצמי מתוך חרדה שמא לא 
יבחינו בי כלל . התוצאה היתה שהוקדשה לי תשומת - לב מופרזת " . דברים אלה 
נכתבו באוטוביוגרפיה הבוגרת , האנגלית , שקלאוס החל את כתיבתה כחייל בצבא 
האמריקאי ( 1491 ) . שם הוא שוקל במתינות ובתבונה את פרשת יחסיו עם אביו 
ואל אביו , על הנזק ועל הרווח שב"היותך בנו של גאון " . אך באוטוביוגרפיה 
המוקדמת , " ילדו של הזמן הזה " ( 2391 ) , הוא מכנה בפשטות את הבעיה 
הנובעת מהיותו בנו של תומס מאן " הבעיה המרה ביותר של קיומי " . אגב , 
נדמה שאין הוא נותן את דעתו לכך שבשנות העשרים התיכונות מבקש כבר הדור החדש 
של הסופרים הגרמניים או כותבי - הגרמנית , עם ברכט ודבלין בראשם , ועם 
מוסיל , רת וקראוס המשמיעים את אי - ההסכמה האוסטרית , החריפה במיוחד , 
להדיח את תומס מאן מן הכן הגבוה שלו . יצירתו של תומס מאן נראית בעיני 
האקספרסיוניסטים , למשל , כקונפורמיסטית ומיושנת מעיקרה , וגדולתו נראית 
לצעירים רבים מופרזת לגמרי . מוסיל זועם עליה ביומניו ומצייר קריקטורה עזה 
של מאן כ"גרוסשריפטשטלר " ( כלומר " סופר סיטונאי " ולאו דווקא " סופר 
גדול " , במקור יש כאן משחק מלים עדין ) ברומאן שלו " האיש ללא תכונות " , 
ואילו ברכט , השואל ברשעות " אגב , מיהו תומס מאן ? " , אינו מתבדח 
בלבד . לימים יימשך הקו הזה של ההתנגדות לתומס מאן בקרב הסופרים המהגרים 
בארה"ב , כששוב ברכט בראש המשמיצים והמקנאים . אך נניח לזה . בשנים שבהן 
דורך כוכבו של קלאוס מאן , תומס אביו הוא " סופר גדול " שכמוהו לא היה 
לגרמניה מאז גיתה . איך להיות בנו של גיתה ? תומס מאן עצמו יעסוק בעניין 
זה , בין השאר , ברומאן הגיתיאני שלו " לוטה בוויימאר " . רומאן מסעיר 
לא פחות אפשר לחבר בעצם , קלאוס מאן כבר חיבר אותו בצורות שונות תחת השם 
" קלאוס מאן בוויימאר " . כבר נרמז האופי הווידויי של יצירת קלאוס מאן . 
אכן , מן הבעיות שלו , והן היו רבות , עם " הבעיה המרה ביותר " בראשו 
ואחריה , או לצדה , ההומוסקסואליות שלו , התמכרותו לסמים בשנותיו הבוגרות , 
וחולשת - האופי היסודית והמודעת שלו , הוא לא מצא מנוס אלא בהתאבדות בעיר 
קאן , בשנת 9491 . לכאורה , גם אופיה הכללי של יצירת אביו הוא אופי וידויי 
לא בכדי כינה תומס מאן את מכלול יצירתו " קטעים של וידוי גדול " ( כשהוא 
חוזר בכך על איפיון עצמי של גיתה ) , אך תומס מאן מצא את האמצעי הספרותי , 
את " הקורלטיב האובייקטיווי " , להפיכת הבעיות האישיות שלו לביטויים של 
התקופה , מאפייני ההיסטוריה בת הזמן . אפולו , " האל היורה למרחק " , 
עמד לעזרו , כפי שאהב לומר . קלאוס לא הצליח מעולם להשיג את המרחק האי 
הזה , האפוליני , והיום אפשר לומר , התומס - מאני . האוטוביוגרפיות של 
כתביו , כל כתביו , היא מיידית , כמעט אגרסיווית . וכבר מוטב כשהיא מתבטאת 
באוטוביוגרפיות הישירות , המרתקות תמיד , ולו בזכות קשריו של קלאוס מאן 
עם הצמרת האינטלקטואלית של אירופה כולה , ולאו דווקא ברומאנים המסתירים 
אך בקושי את פני המחבר המציצים מעבר לכל שורה . וכך גם הביוגרפיות שכתב 
( על צייקובסקי , על אנדרה זיד ואף על אלכסנדר הגדול ) הן אוטוביוגרפיות 
סמויות וקצת - חצופות בניסיונו להרחיק את העדות , " להתלבש " על יוצרים 
אחרים כדי לתנות את מר - גורלו . והוא הדין ברומאן הנודע ביותר שלו , אם 
כי לא בהכרח הטוב ביותר , הרואה עתה אור בעברית , בתרגומה המצוין של ניצה 
בן - ארי . " מפיסטו " זכור היום היטב הודות להצגה שהתקינה על פי הרומאן 
הזה אריאן מנושקין בשנת 9791 , בתיאטרון הפאריסאי שלה , הודות לסרט המרשים 
של אישטוואן סא שנעשה על פיו , ובגרמניה הוא ידוע גם בשל השערורייה שליוותה 
את אי - פרסומו במשך שנים בעקבות איסור פרסום שהשיג בנו המאומץ של השחקן 
גוסטב גרינדגנס , ואחר - כך התרת הפרסום הזה . אבל , כאמור , " מפיסטו " 
הוא רומאן פגום מעיקרו , כמעט מעידה גסה ביצירתו המאוד לא אחידה ברמתה של 
קלאוס מאן . אין זה מקרה שתומס מאן , בכותבו בשנת 0591 מאמר הספד נהדר על 
בנו נדמה שרק סופר כמו תומס מאן מסוגל לכתוב ב"ריחוק אפי " שכזה על בני - 
משפחתו , להספיד את בנו בכורו כמו לשאת דברים אינטימיים - אפיים , מוכנים 
לדפוס , ליום ההולדת של רעייתו אינו מזכיר בין כתבי הבן את הרומאן הזה . 
נדמה ש"מפיסטו " הוא בעיניו בבחינת תאונה , אולי לא - נמנעת , אך שאין 
זה נאה להזכירה . לא קשה להבין מדוע עשוי היה דווקא רומאן סנסציוני משהו 
זה לעורר טירדה כזאת אצל האב האולימפי , הרואה נגד עיניו קריקטורה חיה שלו . 
" מפיסטו " הוא העיתונאי , המהיר והפשטני שברומאנים של קלאוס מאן , 
שרומאן - הגולה שלו " הר הגעש " הוא בלי ספק מיטבו בתחום הבדיון ( ואילו 
" נקודת - מפנה " היא ספרו המשובח ביותר בכלל ) . ב"מפיסטו " בולטת 
ביותר אי - יכולתו של קלאוס מאן להתרחק מדמויותיו ולהעמיקן תוך התרחקות . 
לא פלא שאפשר היה לראות ברומאן " מעשה נקם " ( על כך מתלונן קלאוס במכתביו ) 
בידיד הנעורים האהוב , גוסטב גרינדגנס . יש גם מידה של נאיוויות הפוגעת 
באמינותו של הרומאן , בכך שקלאוס מאן הסתיר את ההומוסקסואליות של גרינדגנס , 
ודאי מתוך אי - הנוחות שחשיפה כזאת היתה גורמת לו עצמו , תחת מעטה היחסים 
הסאדו - מאזוכיסטיים של הגיבור הראשי עם הכושית זולייט . הסצינות עמה הן 
בודאי המגוחכות והלא - אמינות ביותר ברומאן . אך סרת - טעם באנקדוטיות העיתונאית 
שלה היא גם תמונת החיים ברייך השלישי , כפי שזו עולה מתוך דפי הספר , עד 
שמתקבלת איזו תמונה כמתוך אגדת - מפלצות ילדותית , עם דמויות " השמן " 
ו"הצולע " כמין רשעים טיפולוגיים . נדמה שקלאוס מאן מפריז גם בסברתו לגבי 
עוצמתה של האופוזיציה לשלטון הנאצי בגרמניה עצמה ( " בינתיים הלכה האופוזיציה 
והתחזקה . . . " עם 532 והלאה ) . אכן , ב"מפיסטו " אפשר להבחין 
בכל הפגמים העשויים לרבוץ לפתחו של רומאן מפתח , ויש בהם כדי להסביר מדוע 
מושג זה הוא מושג גנאי ביסודו . ועם זאת , עם כל פגמיו של הספר , " מפיסטו " 
הוא רומאן רב - עניין ואפילו רב - חשיבות מהרבה בחינות . גם מעמדו כ"רומאן 
מפתח " אינו מעמד פשוט כל עיקר : בלי לחדול מלהיות כזה הוא מצביע , עם 
שטחיותו הגלויה , על מגמה עמוקה של הספרות ואפילו ההוויה הגרמנית באשר היא . 
על צד העומק שברומאן שטחי לכאורה זה אעמוד במאמר בשבוע הבא , הפעם אתרכז 
במעמדו של הספר כ"רומאן מפתח " גלוי כביכול . " רומאן מפתח " כך נראה 
הרומאן הזה מרגע הופעתו . אכן , כך הוא תואר במישרין בתת - כותרת של הפרסום 
המוקדם שלו בעיתון המהגרים " פאריזר טאגבלאט " בשנת 6391 . על תת - הכותרת 
הזאת מחה נמרצות קלאוס מאן במכתב למערכת העיתון הזה . הוא גם טרח להוסיף 
לספר שיצא באותה השנה , בהוצאת " קארידו " שבאמסטרדם , את הפסוק המקודש : 
" כל הדמויות בספר הזה הם טיפוסים ולא דיוקנאות " ( ההערה אינה מופיעה 
בסיום הספר העברי ) . לכאורה , הערה שכזאת , אם כי לאו דווקא המכתב למערכת 
( המובא במבוא במהדורת רוהוולט של הספר במקור משנת 5891 ) , מזמינה השוואות 
עם המציאות וממילא מבטלת את הטענה ש"מפיסטו " איננו רומאן מפתח . אבל יש 
טעם להתייחס להערה הזאת ברצינות , לראות את " מפיסטו " , חרף כל הגלוי 
לעין ב"נקודת מפנה " מודה קלאוס מאן שהוא החליט להתקין רומאן סאטירי " מתוך 
הקסם הרע שהילכה עלי פרשת גרינדגנס - מפיסטופלס " לאו דווקא כרומאן - מפתח 
במובן הפשוט של המושג . ואמנם , לכאורה זהו רומאן - מפתח כמעט חסר בושה , 
כמעט דוקומנט המתחפש לרומאן : הכל יודעים שהנדריק הופגן , הקרייריסט חסר - 
המצפון , שתפקיד מפיסטו ב"פאוסט " הוא הגדול בתפקידיו ובאמצעותו הוא קונה 
את לבו של גרינג , אינו אלא גוסטב גרינדגנס , ידיד נעוריו של קלאוס מאן , 
בעלה למשך ארבע שנים של אחותו אריקה , שלימים נעשה , חרף עברו השמאלני , 
לעמוד התווך של התיאטרון הממוסד ברייך השלישי . כל הסיפור האוטוביוגרפי , 
והביוגרפי , מובא בדיוק ב"מפיסטו " , כמו בטור רכילות . ידע מינימלי בהווי 
התקופה הוויימארית מאפשר לזהות את הדמויות האמיתיות שמאחורי הדיוקנאות השונים , 
אולי כל הדיוקנאות , בספר . וכך " יועץ הסתרים ברוקנר " הסופר וההיסטוריון 
בעל ההליכות הפטריקיות - בורגניות הוא בעליל תומס מאן ; בתו ברברה היא בבירור 
אריקה ; סבסטיאן , ידיד - נעורים של ברברה , המזדרז להבחין בנבלותו של 
הנדריק הופגן , הוא התפקיד הצנוע אך המחמיא ששמר לעצמו קלאוס מאן עצמו ברומאן 
שלו , אף שבמציאות הוא לא היה בעל הבחנה מהירה כל כך וידידותו עם גרינדגנס 
היתה אמיצה ומתמשכת , וכן הלאה לכל דמות בספר מודל במציאות , וכן גם למוסדות 
כמו התיאטרון ההמבורגי שהיה באמת בימת הצלחותיו הראשונות של גרינדגנס . דמויות 
המשנה , המשורטטות בחן עיתונאי האופייני לסגנונו של קלאוס מאן במיטבו , 
ניתנות גם הן לזיהוי מיידי : " הפרופסור " , הבימאי היהודי הגדול , עריץ 
התיאטרון הגרמני וקובע גורלותיו שההגירה לא הורידה אותו מרום - מעמדו , 
אינו אלא מאקס ריינהארדט . תאופיל מרדר , הסופר והמחזאי המגלומאני והחריף 
הריהו קארל שטרנהיים ( בתוספת קווים של גרהרט האופטמן , בעיקר כפי שתומס 
מאן תיארו ב"הר הקסמים " באמצעות דמותו של מינהר פפקורן ) וניקולטה פון 
ניבהור השטנית , המתאהבת בסופר הקשיש , היא בת דמותה של פמלה ודקינד , 
זמן מה ארוסתו של קלאוס מאן שהחליטה להינשא לקרל שטרנהיים . השחקנית דורה 
מרטין היא אליזבת ברגנר ( ואולי בתוספת כמה קווים של תרזה גיזה , שהספר 
מוקדש לה ) , והמשורר הנאצי בנימין פלץ הריהו קריקטורה אכזרית במיוחד של 
גוטפריד בן , שקלאוס מאן היה מיודד עמו ושיגר לו מכתב ידוע לאחר הגירתו , 
כשהוא קורא לו להתכחש למשטר הנאצי ( גוטרפריד בן השיב על מכתבו של קלאוס 
מאן במכתב הגלוי " למהגרים הספרותיים " הנותר כאות - קלון על יצירתו של 
המשורר הגדול הזה ) . כך אפשר להמשיך ולחשוף , ובעצם אין זו חשיפה כלל , 
את כל המפתחות לדמויות של " מפיסטו " . אפשר לומר שזהו יותר " מפתח " 
מאשר " רומאן " , וכמעט בגלוי כך . נדמה שהספר נכתב מתוך מגמה לא - ספרותית 
בעצם , כשמחברו מקווה אולי שהוא יגיע לידי גוסטב גרינדגנס ויזעזע את ידידו 
משכבר . כמעט מפליא שקלאוס מאן מוצא לנחוץ למחות על תת - הכותרת שהעניקה 
מערכת העיתון הגרמני הפאריסאי לפרסומו בהמשכים של הרומאן ואמנם נדמה שהספר 
כמו נועד להיות " רומאן בהמשכים " ולבוא בטרוניה על סיווגו של הספר כרומאן 
מפתח . ועם זאת אפשר להצדיק מחאה זו , כי הספר איננו רק בן זמנו וטוב לנסיבותיו 
הפרטיות של מחברו . לכך אייחד רשימה מיוחדת . 
