הערוץ השני ישדר , החל מיום שלישי , את תוכניתו של טד קופל " נייט ליין " . 
התוכנית תשודר עם תרגום , מדי ערב ב03 : 91 . שידור התוכנית בישראל התאפשר 
לאחר התערבותו האישית של טד קופל , שביקש מראשי רשת האיי - בי - סי לאפשר 
את שידורה בערוץ השני במחיר סמלי בלבד . קופל עצמו הודיע ביום ששי לנסים 
משעל , מנהל שידורי הערוץ השני , על ההחלטה : " מביקורי הרבים בישראל 
בעשרים וחמש השנים האחרונות , אני יודע היטב עד כמה גדול תיאבונם של הישראלים 
לחדשות , לניתוחים ולפרשנויות . אני מקווה שצופי הערוץ השני ימצאו בנייט 
ליין תוספת המועילה להם " , אמר קופל . " הרשה לי להביע את סיפוקי האישי 
העמוק ביודעי כי עתה ניראה באורח קבוע על מסכי הטלוויזיה בישראל , ובמיוחד 
בתקופה קשה זו " , הוסיף . קול המוסיקה ורשת ג חזרו לפעול , משנמצאה נוסחה 
שתבטיח מעבר לשעת חירום של כל ארבע הרשתות הקיימות . גם רשת א מתחילה לצמצם 
את כמות השידורים בשפות לטובת שידורים לילדים ונוער מהשעה 03 : 71 אחר הצהרים , 
ומהבוקר תשודר גם תוכנית לקשישים . ברשת המאוחדת של גלי צה"ל וקול ישראל 
חל שינוי , ובמקום שני מגישים יהיה רק מגיש אחד במשמרת של שלוש שעות , 
של כל תחנה לסירוגין . " למרות שבשתי התחנות יש רצון עז לחזור למתכונת 
שידורים נפרדת בכל התחומים , כנראה שמתוקף האילוצים שלפיהם היא משמשת כמקור 
להודעות חירום והדרכה להתנהגות בזמן חירום , לא נוכל לבצע את ההפרדה ונמשיך 
לחיות תחת קורת גג אחת ורשת אחת " , אמר מנהל הרדיו , אמנון נדב , בתשובה 
לשאלה מתי תפוצל גם הרשת המאוחדת של קול ישראל וגלי צה"ל . מנהל הטלוויזיה , 
יוסף בראל , הנחה את מפיקי התוכניות לסיים את ההפקה והעריכה של תוכניותיהם 
עד השעה חמש . תוכנית " הלילה " עם גבי גזית , שהיתה אמורה להיות משודרת 
ביום שלישי , נפלה קרבן לאזעקה , שכן עריכתה לא הסתיימה ובשל כך היה צריך 
לוותר על שידורה . לדברי בראל , מדיניות הטלוויזיה לגבי תוכניותיה בימים 
אלה היא שצריך לתת קדימות לחדשות , ולפעול בגמישות מוחלטת של התאמת לוח 
השידור לאירועים . בתשובה לשאלה האם לא היה מקום להפסיק את שידור הסדרה " מלחמה 
וזכרון " , אמר בראל כי זו סדרה מעולה , וכן כי לדעת מומחים רוצה הציבור 
לצפות בשעת מלחמה בקומדיות , בידור ובסרטי מלחמה . אשר לתוכניות הלילה , 
הודה בראל שאינן דווקא מן השורה הראשונה , אך טען שאי אפשר להביא תוכניות 
של צפיית - שיא בשלוש לפנות בוקר . ציוד הווידאו שהוכנס לפעולה בימים האחרונים 
מזרז את הבאת הצילומים מן השטח , ועתה הטלוויזיה מתחרה במהירות התגובה עם 
הסי - אן - אן . לדברי מנכ"ל רשות השידור , אריה מקל , הוצבו צוותים בגוש - 
דן , במצב הכן לצאת לסיקור בכל רגע . 
