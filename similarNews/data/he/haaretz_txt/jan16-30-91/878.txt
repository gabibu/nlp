החסכמים שזכו באחרונה לקידום מכירות כמעט לאומי הם שם כולל לאבזרים קטנים 
המוברגים אל הברזים או ראשי המקלחת או מונעים שימוש יתר במכלי ההדחה בשירותים . 
כל החסכם כולו מתמצה בגומית קטנה לפני נקודת המוצא של המים ( במכל הדחה 
שיטת החיסכון שונה ) , שתפקידו להקטין עד כדי מחצית את כמות המים היוצאת 
מהברז . מתבקשת השאלה , איך ייתכן להשתמש בכמחצית כמות המים ולא לחוש 
כלל בירידה בלחץ ? ההסבר הוא שתחושת ה"שפע " בזרימת המים נובעת משני מרכיבים 
נפרדים : כמות המים ומהירות זרימתם . החסכמים מקטינים את כמות המים מבלי 
לגרוע ממהירות זרימתם . לעתים הם אף מגבירים את מהירות הזרימה ולחץ המים 
גובר , מסביר ולדימיר שנקרמן , מהנדס תעשייה וניהול העוסק בתכנון אבזרים 
לחיסכון במים לבתים פרטיים וציבוריים במסגרת " המכון לחיסכון במים " שבבעלותו . 
אותה גומית " חכמה " , בתכנון מתאים , מסוגלת להעביר אותה כמות מים שנקבעה 
מראש גם כאשר הברז פתוח במחציתו וגם אם נפתח במלואו . יתר על כן , אותה 
כמות מים תעבור בברז המותקן באזור שבו המים מוזרמים בלחץ של אטמוספירה וחצי 
ובברז המותקן באזור של חמש אטמוספירות . בשפה המקצועית , ה"חסכמים " 
מכונים וסתי ספיקה , מסביר שנקרמן . אינג איזבלה גינזבורג , מהמרכז הישראלי 
לאבזרי מים ( ם . י . א . ם . ) , מסבירה את פעולת הווסת . " הוא 
מורכב מגוף מתכתי שבתוכו טבעת מגומי מיוחד בעל עמידות גבוהה לאירוזיה , 
להשפעות כימיות ולהבדלי טמפרטורה . הגומיה נתונה בתוך בית בעל מידות מיוחדות , 
המאפשר לה תנועה חופשית אל השטח התחתון וממנו . כאשר עולה הלחץ , יילחץ 
הווסת אל עבר המשטח הקוני התחתון , כך שחתך החריר יקטן פרופורציונלית , 
וכך ישמור על מעבר כמות מים קבועה " . לא כל גומית מחוררת יכולה לשמש וסת . 
לא רק בגלל החומר הייחודי שממנו היא עשויה , אלא בעיקר בזכות הקונוס המתכתי 
הקולט אותה עם הפעלת לחץ המים המוגבר . זה גורם לה לקבל את הצורה הקונית , 
ותוך כדי כך מוקטן קוטר החריר . גינזבורג ביצעה מעקב במשך שנה אחר השפעתם 
של האבזרים הללו ב002 דירות במרכז הקליטה מבשרת ציון . המעקב נעשה במסגרת 
המרכז הישראלי לאבזרי מים מייסודם של נציבות המים ומכון התקנים הישראלי . 
במעקב הושוותה צריכת המים בשנה שקדמה להרכבת האבזרים לשנה שלאחר השימוש 
בהם , תוך התחשבות במספר הנפשות שהתגוררו בדירות בתקופות הללו . ממצאיה : 
הצריכה הממוצעת לנפש לחודש ירדה מ85 . 5 מ"ק ל46 . 3 מ"ק , וחיסכון המים 
הממוצע לשנה הגיע ל%8 . 43 . בבסיס צבאי נערך ניסוי דומה על - ידי ם . י . 
א . ם . לחץ המים בכניסה לבתים מגיע שם לארבע עד חמש אטמוספירות . החיסכון 
שהושג , במשך שלוש תקופות מדידה , היה מרשים עוד יותר : בין % 6 . 44 ל%45 . 
גינזבורג מסבירה כי החיסכון הושג לא רק בשל הרכבת האבזרים אלא גם עקב מניעת 
נזילות . התברר שבעת הרכבת האבזרים , הדורשים גם התאמתם לרמת הספיקה ( 
לחץ המים ) הרצויה , התגלו דליפות מים בצנרת , שתוקנו . תיקונים בוצעו 
גם במרכז הקליטה , וגם שם הם תרמו לחיסכון . בניסוי שערך מדור אחזקה , 
משק , חום ואנרגיה במגזר החקלאי במוסד החינוכי " עמקים " ליד קיבוץ מזרע , 
הגיעו למסקנות דומות . שם נבדקו 04 וסתי ספיקה שהורכבו לראשי מקלחות , 
והושוותה צריכת המים החמים לפני ואחרי ההרכבה . " החיסכון במים חמים הגיע 
לכ%02 , ובהתאם לכך גם חיסכון ניכר במים קרים ואנרגיה " , כותב גיורא גרינברג , 
רכז המדור , בדו"ח הסיכום שלו . לחץ המים בישראל , בערים , הוא בדרך 
כלל שתיים - שלוש אטמוספירות , אך יש גם מקומות שבהם הלחץ הוא רק אטמוספירה 
אחת . ביישובים הרריים כמו ירושלים , צפת וקרית שמונה מוזרמים המים בלחץ 
מוגבר , המגיע גם לחמש אטמוספירות , כדי לאפשר לחץ סביר לדיירי הקומות 
העליונות באותם יישובים . כך קורה שדיירים באזורים נמוכים בערים אלה , 
או שדיירי קומות תחתונות , מקבלים מים בלחץ גבוה . שנקרמן מסביר כי ככל 
שלחץ המים גבוה יותר , שיעור החיסכון גדול יותר , כי הווסת מאפשר מעבר 
לכמות קבועה מראש של מים ליחידת זמן . " במקומות כאלה התחושה הסובייקטיווית 
היא שלחץ המים גדול יותר עם החסכם מאשר בלעדיו . האפקט מושג בדיוק כפי שאנחנו 
יוצרים בצינור זרם מוגבר דווקא על - ידי הצרת פייתו בבוהן " . עם זאת , 
הוא מציין , במקומות שבהם לחץ המים נמוך יותר , החיסכון קטן יותר , ואם 
לחץ המים מתקרב לאטמוספירה אחת , לא מומלץ כלל להתקין חסכמים , כי בתנאים 
כאלה אינם יעילים . איך בודקים , בתנאים ביתיים , את לחץ המים ? לוקחים 
דלי בעל קיבולת של 01 ליטר , ומניחים אותו מתחת לברז . בודקים שפיית הברז 
פתוחה , ואם הוא מוגן על - ידי מסנן , לוודא שהמסנן נקי . פותחים את הברז 
עד למקסימום . אם הלחץ הוא נורמלי , בין שתיים לשלוש אטמוספירות , הדלי 
יתמלא תוך חצי דקה . אם נדרשה דקה תמימה למילויו , משמע הלחץ נמוך מדי 
ואין הצדקה להתקנת חסכמים . גם כאשר יש הצדקה להתקנתם , צריך לוודא שלכל 
מקום בבית מותקן הווסת המתאים . במעבדות , לדוגמה , הספיקה הדרושה היא 
של ארבעה ליטרים בדקה , בעוד שבכיור המטבח בבית דרושה ספיקה של 5 . 7 ליטר 
בדקה , בכיור רחצה 5 ל"ד ובמקלחת 01 ל"ד . הספיקה ללא וסתים מגיעה לערכים 
כפולים . צריכת המים השונה , ללא וסתים , בכל אחד מהמקומות באותו בית 
נובעת משימוש בצנרת בעלת קוטר שונה . בדיוק על - פי אותו עיקרון פועל גם 
הווסת : החריר בגומית הוא קטן או גדול יותר , ובהתאם לכך מווסת כושר הספיקה 
שלו את זרימת המים . בשוק אפשר להשיג כעשרה סוגי אבזרים לחיסכון במים לשימוש 
דירתי , וכמה מהם מופיעים במספר דגמים . יש כמה יצרנים , אך לא כולם 
מייצרים את האבזר בעל המבנה הקוני והגומית הייחודית , שבלעדיהם לא מושג 
חיסכון . המוצרים נמכרים בחנויות לחומרי בנייה . כך , מכל מקום , אומרים 
היצרנים . אולם מתלונות שהגיעו עולה כי לא קל להשיג את החסכמים האלה . 
חנויות רבות אינן מחזיקות אותם או שאין להם את כל המגוון . מן הראוי שהרשויות 
המשקיעות כל כך הרבה כסף בהסברה ובתשדירי שירות ישקיעו מעט תשומת לב בהפצת 
האבזרים . זה יכול להיות יותר יעיל מכל תשדירי השירות היקרים . קפמאבינלקחנו 
דוגמאות מחירים של שני היצרנים הגדולים והמוכרים : אוניטרול אמקור בע"ם 
והמכון לחיסכון במים בע"ם , הנותן גם שירותי התקנה . מחירי המכון לחיסכון 
במים הם : וסת לראש מקלחת עולה 07 . 31 ש"ח ; וסת לידית מקלחת 07 . 31 
ש"ח ( אלה שני אבזרים בעלי פעולה זהה , אלא שכיוון ההברגה בהם הפוך ) . 
ראש מקלחת עם וסת 0171 ש"ח , בהתאם לדגם . ידית מקלחת עם וסת 2102 ש"ח , 
בהתאם לדגם . וסת לברז כיור 07 . 31 ש"ח . המחירים באוניטרול - אמקור הם : 
וסת לראש מקלחת עולה 05 . 61 ש"ח . וסת לידית מקלחת 05 . 61 ש"ח . ראש 
מקלחת עם וסת 772 ש"ח , בהתאם לדגם . ידית מקלחת עם וסת 814 ש"ח . וסת 
לברז כיור 41 ש"ח . אלה הם מחירים מומלצים לצרכן , כולל מע"ם . למכון לחיסכון 
במים יש עוד כמה אבזרים , כגון וסת 43 צול , המיועד לברזים שקצה הפייה 
שלהם חסר הברגה , והוא מותקן בין גוף הברז לצינור המים ומחירו לצרכן 51 
ש"ח . לבתי - ספר ולמוסדות יש וסת 21 צול המותקן בין הברז לקיר ומחירו 07 . 
31 ש"ח . מפסק לסגירת המקלחת בזמן הסיבון עולה 5 . 6 ש"ח . לחיסכון במי 
ההדחה בשירותים שבהם משתמשים במכל , יש לשתי החברות תשובות שונות לחלוטין . 
אוניטרול משווקת כיסוי מתכתי להרכבה על פעמון המכל , ב01 ש"ח . האבזר , 
שהמציא עוזי שור מיקנעם , גורם לכך שהמים ניגרים כל עוד לוחצים על הידית . 
בדרך זו אפשר לשלוט על כמות המים , בהתאם לצורך . המכון לחיסכון במים 
משווק פעמון למכל הדחה עם " שיפור פלומין " . גדעון פלומין המציא את השיטה 
לפני שנים . על - פי שיטתו , מתרוקן המכל למחציתו להדחת נוזלים , ואילו 
להדחת מוצקים הוא מתרוקן במלואו . לחיצה קצרה מרוקנת את מחצית המכל , ולחיצה 
ממושכת מרוקנת את מלוא המכל . מחירו לצרכן : 06 . 02 ש"ח מתוצרת פלסאון 
ו03 . 71 ש"ח מתוצרת כתר . במכון לחיסכון במים אומרים כי את הפעמון , כמו 
כל אבזרי החיסכון האחרים , יכול כל צרכן להתקין בכוחות עצמו , ללא עזרה 
של בעל מקצוע . החיסכון בעלויות גדול מזה שבכמות המים , מכמה סיבות . ראשית , 
משום שהחיסכון במים מוריד את העלות מהמחיר העליון , המגיע כיום לארבעה 
ש"ח ויותר למ"ק , פי שלושה מזה של המחיר בקבוצת הצריכה הנמוכה . יוצא שחיסכון 
של % 03 בצריכת המים הביתית עשוי לקצץ באותו " שליש עליון " , המהווה כ%05 
מהעלות . חיסכון מושג גם בעלויות הביוב , שגם עליו משלמים לפי מ"ק צריכה . 
חיסכון שלישי מתייחס לצריכת החשמל לחימום מים . אותם מים חמים שחסכנו במקלחת , 
באמבטיה ובכיורים מאפשרים לנו הפחתה ניכרת בזמן חימום , וגם זה חיסכון 
כספי לא - מבוטל . ואם יש מי שיחליט כי לצורך המהפך החסכוני הזה כדאי לו 
להזמין איש מקצוע , ותוך כדי כך יתגלו דליפות סמויות שיזכו לתיקון , כי 
אז החסכון במים ובכסף עשוי להגיע לעשרות רבות של אחוזים . 
