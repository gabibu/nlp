כל עוד היה מדובר במחלוקת בין עיראק לכוויית , במסגרת סכסוך פנימי בתוך 
המשפחה הערבית , היתה סולדירות מצד הציבור הערבי והפלשתינאי בישראל ובשטחים 
עם סדאם . אבל עכשיו הסיפור שונה , משום שמדובר בסכנת מלחמה בין עיראק 
לישראל . אנחנו חלק אינטגרלי מהמדינה ובאופן טבעי כל אחד היודע שהוא עלול 
להיפגע , דואג קודם כל לעצמו . כשסכנת המלחמה מתקרבת לכאן , התחושות משתנות . 
אלה שגילו סימפטיה כלפי סדאם , עשו זאת על רקע האכזבה העמוקה שלהם מהיעדר 
כל התקדמות בפתרון הבעיה הפלשתינאית . היו ערבים ופלשתינאים שחשבו שרק סדאם , 
שדיבר על לינקג בין כיבוש כוויית לבין פתרון הבעיה הפלשתינית , עשוי לקדם 
מציאת פתרון למצב בשטחים . האוכלוסייה הערבית והפשלתינית איננה מאמינה לאף 
מנהיג ערבי . הם יודעים היטב שאותם מנהיגים רוצים להשתמש בשמם לסיפוק צרכיהם , 
וסדאם לא חורג מכך . אבל אני מאמין שהוא רוצה בכנות לזכות בהישג במישור 
הבין - לאומי הערבי - איסלמי , ולכן הוא יוצר את הזיקה הזאת . ישראל צריכה 
להיות מאוד זהירה ולהימנע מכל מעורבות במשבר המפרץ . כשארה"ב ועוד 72 מדינות 
עומדות לצדה מול עיראק , אין מקום להתערבות ישראל . אילו יכולתי לפנות 
לסדאם , הייתי אומר לו : אל תערב את ישראל . היא לא חלק מהנושא הזה . 
אני מאמין שסדאם איננו יכול לסכן את ביטחון ישראל , גם אם יפלו כמה טילים 
בארץ . גם אם יפלו כמה טילים , הייתי ממליץ להתאזר בסבלנות ולא להגיב . 
התחושה הכללית היא קשה מאד . יש מתח נוראי , בעיקר אצל ילדים . קונים 
כמויות גדולות של מזון , אוגרים מים ואוטמים את החלונות . 
