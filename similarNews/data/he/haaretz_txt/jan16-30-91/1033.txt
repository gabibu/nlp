מפקדת הג"א אישרה את הנחיות משרד החינוך להיערכות בתי הספר היסודיים וחטיבות 
הביניים כמרכזי למידה . הבוקר חוזרים לעבודה כל עובדי ההוראה והחינוך , 
וממחר תחל הפעלת התלמידים בבתי הספר ובבתים פרטיים . מהנחיות משרד החינוך 
לא ברור אם עיקר הפעילות ייעשה בידי הילדים בבית , לבדם או באמצעות מורה , 
או שמוקד הפעילות יהיה בקבוצות קטנות בבית הספר . נראה , כי המסגרת הסופית 
תתגבש על - ידי כל בית ספר בנפרד . אתמול נמסר כי המנהל יהיה אחראי להפעלת 
המורים ותוכניות הלימודים , והמורים יפעילו את מסגרת הלימודים בהיקף המלא 
של משרתם . הנהלת בית הספר והמועצה הפדגוגית יקבעו את דרכי ההתארגנות והפעילות 
של המוסד , בהתאם לצרכיו . בית הספר נדרש להביא בחשבון צרכים מיוחדים של 
קבוצות תלמידים ייחודיות , כגון תלמידי החינוך המיוחד , עולים חדשים ותלמידים 
המתקשים בלימודים . המחנכים יהיו אחראים לכל הפעילויות של ילדי כיתתם , 
וידאגו לארגון מקומות המפגש של קבוצות תלמידים ולמועדי המפגשים . בכל כיתה 
יוכן דף קשר עבור התלמידים , ובו כתובות ומספרי טלפון של התלמידים , המורים , 
המחנכת , היועצת . כמו כן ייקבעו השעות שבהם יוכלו התלמידים לטלפן למורים 
השונים , בעת שהותם בבית הספר או בבתיהם . משרד החינוך הנחה את המנהלים 
למסד את הלמידה בבתי התלמידים , בין אם מדובר בלימוד לבד ובין אם בחוליות , 
ואת הנוכחות בבתי הספר , כדי לבדוק את עבודות התלמידים ולהנחותם . תלמידי 
כיתות אד ילוו בהוריהם בהגיעם לבית הספר ובעזבם אותו . הפגישה עם המורה 
תיעשה בחדר אטום . במזכירות בית הספר תהיה האזנה מתמדת לרדיו . גם כאשר 
יתקיים המפגש בביתו של אחד התלמידים , יש לפעול לפי כללי הג"א לשעת חירום . 
המנהל יהיה אחראי לכך שמספר התלמידים המרבי , שישהה בו זמנית בבית הספר , 
לא יעלה על 04 . הפעילות תתנהל ב - 00 : 300 : 9 אחה"ץ . התלמידים יהיו 
חייבים לשאת את ערכות המגן בבואם למוסד . 
