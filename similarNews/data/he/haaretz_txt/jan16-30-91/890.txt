ואשינגטון ( ע"ץ ) . לאחר בית הנבחרים , אישר גם הסנאט האמריקאי פה אחד 
הצעת החלטה המגנה את הדיכוי הסובייטי ברפובליקות הבאלטיות והמבקשת מהנשיא 
בוש להביא בחשבון הטלת סנקציות כלכליות אם מדיניות זו תימשך . בודפשט ( 
מיוחד " להארץ " ) . ראש ממשלת ליטא לשעבר , קזימיירה פרונסקינה , שבאורח 
מיסתורי נעלמה לפני ימים מספר מווילנה , נמצאה אתמול אצל בתה במנהיים שבגרמניה . 
בימים האחרונים נפוצו שמועות , כי אלמונים איימו על חייה של פרונסקינה , 
שביקשה מיקלט מדיני בשווייץ ; לפי גירסה אחרת , היא יצאה למערב , כדי 
לגייס עזרה לארצה . פרונסקינה הכחישה את שתי הגירסאות . אור ליום ו שוב 
נורו יריות בווילנא , אך לא היו נפגעים בנפש . סוכנות " טאס " האשימה 
את הליטאים בייזום התקרית , ואילו נשיאות הפרלמנט הטילה את האשמה על " הכומתות 
השחורות " . על אף התקרית , חלה במצב רגיעה מסויימת , בייחוד לאחר ש"וועדת 
ההצלה הלאומית " , שבשבוע שעבר התיימרה ליטול לידיה את השלטון בליטא , הודיעה 
במפתיע על השעיית פעילותה . 
