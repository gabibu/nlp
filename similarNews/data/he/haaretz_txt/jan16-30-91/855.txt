בין הפיסיקאים מקובל לומר , כי הטוב ביותר שיכול לצפות לו פיסיקאי , הרוצה 
לחקור את כוח הכבידה , הוא להרגיש כמו לאחר סיבוב אחד עם אלוף העולם באגרף 
במשקל כבד . כולו פצע , מכה וחבורה טריה , אך הוא חש סיפוק מסוים ששרד 
סיבוב שלם . כוח הכבידה הוא הכוח הבסיסי הראשון שהתגלה . לכוח זה השפעה 
מרכזית עלינו בכל רגע ורגע ועל היקום עצמו , מאז היווצרו . לכאורה , 
זה כוח מוכר היטב : הוא קושר אותנו לכדור הארץ ושולט בתנועת הכוכבים במסילותם . 
הידע שלנו על אודותיו מאפשר לחשב בדיוק רב את מסלולו של טיל המשוגר מכדור 
הארץ לכיוון כוכב לכת מרוחק במערכת השמש . קפמאבינהבעיה מתחילה כאשר מבקשים 
לעסוק בכבידה במרחקים קצרים . נכון שאפשר לחשב בדיוק רב את השפעת כוח הכבידה 
על כוכב לכת , אולם אין יודעים לחשב את השפעת כוח הכבידה במרחקים בסדר - 
גודל של 01 בחזקת מינוס 33 ס"ם . ( לשם השוואה : סדר - הגודל של אטום 
הוא 01 בחזקת מינוס 8 ס"ם , ושל גרעין האטום כ01 בחזקת מינוס 31 ס"ם ) 
. כשמדובר במרחקים קטנים כאלה החישובים נכשלים . למשל , מתקבלות אין - 
סוף תוצאות אין - סופיות . כאמור , מדובר ביכולת חישוב בלבד , שכן ברור 
שמרחקים כאלה הם מעבר לאפשרות המדידה . מייחסים חשיבות לכישלון הבנת כוח 
הכבידה לתחום מרחקים שהוא מעבר לאפשרות המבחן הניסיוני משום שכישלון זה הוא 
ביטוי לכך שתורת הכבידה שאנו מכירים אינה מוגדרת . כשם שאיינשטיין תיקן את 
כוח הכבידה של ניוטון , ברור לנו שיש צורך לתקן את תורת הכבידה של איינשטיין 
( הנקראת תורת היחסות הכללית ) . השאלה היא כיצד . מיטב המדענים מאז איינשטיין 
ניסו זאת בלא הצלחה ; הם לא שרדו אפילו סיבוב אחד בזירה . באופן פשטני 
אפשר לומר , שהסיבה לכישלון תורת היחסות הכללית נעוצה בחוסר יכולתה להתאים 
את עצמה למהפיכה המרכזית בפיסיקה של תחילת המאה : תורת הקוונטים . תורת 
הקוונטים היא הרחבה הכרחית של חוקי הפיסיקה הקלסית . תורה זו הצליחה לתאר 
את התופעות האלקטרומגנטיות , אך תורת הכבידה לא התאימה את עצמה אליה . 
רוב החוקרים סוברים שניתן להטיל את עולה של תורת הקוונטים גם על תורת הכבידה , 
במחיר הרחבת תורת הכבידה המפורטת שהציע איינשטיין , תוך כדי שימור של רבות 
מתכונותיה . יש חוקרים הסבורים שתוך כדי הבנת כוח הכבידה יובן גם המקור 
לקיום חוקי תורת הקוונטים . במשך עשרות שנים ריכזו הפיסיקאים את עיקר מאמציהם 
באיתור ובהבנה של כוחות בסיסיים אחרים . בתחום זה הם זכו להצלחה רבה יותר . 
בשנות השבעים ובראשית שנות השמונים מסתמנת תמונה פשוטה למדי בתיאור שאר 
האינטראקציות הבסיסיות . למעשה , היא פשוטה דיה שתכנה " המודל הסטנדרטי " . 
הכוחות במודל זה הם : הכוח הקרוי חלש , האחראי לדעיכה הרדיואקטיווית ; 
הכוח האלקטרומגנטי , שלו השפעה ישירה עלינו , החל בתהליכים הכימיים החלים 
בגופנו וכלה בתמונות הטלוויזיה המגיעות אלינו ; כוח הצבע , הקושר יחדיו 
את מרכיבי גרעין האטום , הפרוטון והנייטרון . עד לשנת 4891 סברו רוב הפיסיקאים 
שהחומר בנוי מחלקיקים אלמנטריים נקודתיים העוברים אינטראקציות מגוונות . 
מסתיו 4891 ניסו פיסיקאים רבים לבחון את האפשרות שהחלקיקים האלמנטריים אינם 
נקודות , אלא מיתרים העוברים אינטראקציה מטיפוס אחד . תורת המיתרים אמורה 
לכלול באופן מאוחד את כל החלקיקים והכוחות המוכרים ולפתור את רוב הבעיות 
שעמדו על סדר - היום של העוסקים בחקר המבנה הבסיסי של החומר . בפרט את בעיית 
הכבידה . בנוסף לכך , נראה היה שתורת המיתרים יכולה לענות על שאלות שלא 
נשאלו עד אז , שהבולטת בהן היא קביעת מספר ממדיו של היקום . לקראת סוף 0991 
חשו הפיסיקאים שהם אמנו שרדו סיבוב אחד . בכנס שנערך במכון ללימודים מתקדמים 
באוניברסיטה העברית בירושלים נסקרו ההישגים החלקיים . תורת המיתרים מאפשרת 
שתי נקודות מבט על תורת הכבידה : היא מתוארת במישרין כתורת כבידה בשני 
ממדים ( מרחב וזמן ) , ובאופן פחות ישיר היא משמשת מעין קופסה שחורה , 
המספקת תוצאות על תורת הכבידה בכל כמה ממדים . בשנים האחרונות חלה התקדמות 
חלקית משני הכיוונים , אם כי ההתקדמות המרשימה חלה בהבנת מערכות כבידה בשני 
ממדים . כדי לקבל תחושה של חוקי הפיסיקה בשני ממדים נערוך מסע כיווץ ממדים 
של כוח מוכר יותר הכוח החשמלי . בארבעה ממדים ( שלושה ממדי מרחב וממד 
זמן אחד ) יש דמיון שטחי למדי בין כוח הכבידה לכוח החשמלי . בכיתה השביעית 
נלמד שהן הכוח החשמלי , בין שני חלקיקים טעונים חשמלית , והן כוח הכבידה , 
בין שני חלקיקים בעלי מאסה , קטן כאשר המרחק בין החלקיקים גדל . כן ניתן 
לשדר גלים אלקטרומגנטיים ( שאותם מרבה האנושות לקלוט ) וגלי כבידה ( אלה 
חלשים ביותר ולא נמדדו עד היום ) . לו היה העולם בעל שלושה ממדים , היה 
הכוח החשמלי קטן ככל שהמרחק גדל , ואם כי קצב הירידה היה חלש יותר , בכל 
זאת היה אפשר לשדר גלים חשמליים , אמנם דלים יותר . בעולם בעל שני ממדים , 
הכוח החשמלי בין שני חלקיקים טעונים אינו משתנה כאשר המרחק גדל , ואין 
כלל גלים אלקטרומגנטיים . בעולם כזה נדרשת אנרגיה אדירה כדי להרחיק זה מזה 
חלקיקים טעונים במטענים מנוגדים . גלי כבידה לא ניתן לשגר כבר בשלושה ממדים , 
וכוחות המשיכה בין החלקיקים לובשים אופי בלתי - מוכר ונעשימתלויים רק במבנה 
הכללי של היקום התלת - ממדי . גם בשני ממדים מתנהגים הכוחות באופן זה . 
המבנה הבסיסי של יקום בעל ממד מרחבי אחד הוא ביסודו פשוט למדי , בפרט אם 
היקום סגור . לצרכינו , ניתן לתארו כקו ההיקף של מעגל . גם ממערכת פשוטה 
כזאת אפשר ללמוד רבות . מה קורה כאשר עוקבים אחר השינוי ביקום כזה ? יקום 
כזה מתואר בצורה טובה באמצעות מעגל ברדיוס מסוים . לפי תורת הכבידה , 
רדיוס היקום יכול בכל שלב לגדול , לקטון או להישאר בעינו . לפי תורת הקוונטים , 
כל תהליך כזה אפשרי בהסתברות מסוימת , הניתנת לחישוב בתורה - היא . תיאור 
של שינויי רדיוס כאלה במהלך הזמן מתואר בציור מס 1 . בשנה האחרונה חושבו 
במדויק מספר רב של תכונות התהליכים הללו , הן בשביל יקום ריק וכן בשביל 
יקום המכיל סוגי חומר מסוימים . נמצאה תורת כבידה מוגדרת היטב , המקיימת 
את כללי המכניקה הקוונטית ומתארת יקום דו - ממדי . מרגע שאנו סוקרים את האפשרויות 
השונות להתפתחות היקום אנו נתקלים גם בתהליכים שבהם היקום יכול להתפצל לשני 
יקומים ואף ללשוב לעצמו ( ציור 2 ) . האפשרות המהפכנית של יקום מתפצל 
מוכרת לחוקרים זה שנים אחדות . גם בכל יקום כזה ניתן לחשב במדויק את רוב 
תכונות המערכת ; זו היתה התוצאה המוצקה העיקרית של הסיבוב הראשון . בכנס 
שנערך בירושלים נטען שתהליך יצירת יקומים אינו בגדר אפשרות בלבד , אלא חייב 
לקרות . תורת היחסות הפרטית של איינשטיין לימדה אותנו שיש מקרים שחלקיק 
אחד יכול להיהפך לשני חלקיקים אנרגטיים . כעת נטען , שתורת הכבידה מחייבת 
קיום תהליכים שבהם יקום אחד יכול להתפצל , ותהליכים שבהם יכולים יקומים 
מנותקים להתאחד . תופעה זו מחייבת אותנו להיערך ולחשוב על קיום מקביל של 
יקומים רבים צעד נוסף בהרחקתנו , כאנושות , ממרכז הבמה . תוצאה מרתקת 
אחרת נובעת מכך , שכאשר מובאים בחשבון כל אין - סוף התהליכים האפשריים של 
יצירת יקומים ( ציור 3 ) מתברר ששוב אין התורה מוגדרת . הוצע שהתורה תהיה 
מוגדרת רק בנוכחות חומר נוסף , הקרוי פרמיוני . ביטויו של חומר כזה בארבעה 
ממדים הוא החומר העיקרי שממנו אנו בנויים אלקטרונים , פרוטונים , נייטרונים , 
קוורקים הבונים את הפרוטונים והנייטרונים וחלקיקי נויטרינו . היבט אחר 
של תורת הכבידה , שהושגה בו הבנה טובה יותר עם המחקר בתורת המיתרים , קשור 
בקיום מצב צבירה מיוחד של תורת הכבידה . כשם שלחומר בעולמנו יש כמה מצבי 
צבירה גז , מוצק , נוזל והחומר מצוי באחד מהם , כך מצוי היקום המוכר 
לנו באחד ממצבי הצבירה של הכבידה . במחקר חלה התקדמות גם בהבנת מצב צבירה 
של הכבידה שבו מאבד מושג המרחק את חשיבותו . תכונות רבות של כבידה במצב 
צבירה כזה חושבו במדויק ונמצאו זהות לתכונות רבות שחושבו במדויק בתורת כבידה 
דו - ממדית רגילה . ההתקדמות שהושגה בשטח מרשימה , והיא נעזרה בידע מתחומים 
מגוונים ממתמטיקה מודרנית , דרך התכונות של כדוריות דם , וכלה בבעיות 
הקשורות בהדמיות מתקדמות במחשבים . מחקרים אלה הניבו בראשונה תוצאות מוגדרות 
ומדויקות בתורת כבידה קוונטית בשני ממדים , אך גם הציגו את הקשיים הרבים 
בהבנת תורת כבידה בארבעה ממדים . עדיין לא התקדמו בהבנת השאלה מדוע מספר 
הממדים הגדולים של היקום הוא ארבעה , אך בו בזמן התוספה , כבת - לוויה 
למחשבותינו , האפשרות של קיום יקומים נוספים . הכנס נערך כחלק מלימודי בית - 
הספר לחורף בפיסיקה עיונית במכון ללימודים מתקדמים באוניברסיטה העברית . 
מנהל ביה"ס היה פרוף גרוס מפרינסטון ומרצים נוספים היו הפרופסורים דיגרף , 
מגדל , פוליקוב , גם הם מפרינסטון , וברזין , דויד וקזקוב מפאריס . 
הוועדה המדעית של הכנס כללה את הפרופסורים אליצור , סולומון ורבינוביץ 
מהאוניברסיטה העברית . פרוף פירן הוא מתאם בית - הספר . ביה"ס נתמך על - 
ידי קרן הנדיב , הקרן הדו - לאומית למדע ישראל - ארה"ב ומשרד המדע . 
