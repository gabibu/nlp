בון ( ע"ר וע"ץ ) . קנצלר גרמניה , הלמוט קוהל , הקים אתמול ממשלה כלל - 
גרמנית חדשה . קוהל , מנהיגה של המפלגה הנוצרית - דמוקרטית , הקים ממשלת 
קואליציה עם האיחוד הנוצרי - דמוקרטי ומפלגת הדמוקרטים החופשיים , לאחר 
ששה שבועות של משא ומתן מאז הבחירות הכלליות הראשונות בגרמניה המאוחדת , 
שהתקיימו ב2 בדצמבר . מרבית חברי הקבינט הקודם נשארו על כסאותיהם , כולל 
שר החוץ הוותיק האנס דיטריך גנשר ושר הפנים וולפגנג שויבלה , המרותק לכסא 
גלגלים מאז ניסיון ההתנקשות בחייו בנובמבר . קפידבינמזכ"ל המפלגה הנוצרית - 
דמוקרטית , וולקר רוהה , אמר כי על השיחות העיב משבר המפרץ והמשבר ברפובליקות 
הבאלטיות , ששינו את העולם באופן משמעותי מאז העניקה מוסקווה את ברכתה לאיחוד 
גרמניה ביולי שעבר . " היום , כנראה , לא היינו יכולים לשאת ולתת על ההסכם 
שהשגנו עם בריה"ם בקיץ האחרון . הרגשנו היום תחושה של שביעות רצון על כך 
שניצלנו את אותה הזדמנות היסטורית , שהיתה מוגבלת לחודשים ספורים " , אמר . 
קפידבינמצב רוחו של קוהל , שייבחר היום מחדש למשרת הקנצלר , נראה עגום 
כאשר שוחח עם כתבים זמן קצר אחרי תום פגישתו עם חברי פרלמנט ממפלגתו . הוא 
אמר שיש לנצל כל הזדמנות כדי למנוע מלחמה במפרץ , אולם הוסיף כי אלה המאמינים 
שלא ניתן לעשות יותר מאשר לקוות ולהתפלל , צודקים במידה רבה . " זהו המצב 
הנוכחי " , ציין . למרות שקוהל גינה שימוש בכוח , הוא מחויב לשמור על יחסים 
טובים עם מוסקווה מאחר שלמעלה מ003 אלף חיילים סובייטים נמצאים עדיין במזרח 
גרמניה , וההסכם המכונה " 2 פלוס 4 " , על ההיבטים הבין - לאומיים של איחוד 
גרמניה , טעון עדיין את אישור הפרלמנט הסובייטי . למזרח גרמניה יש ייצוג 
קטן בקבינט החדש , עובדה המחזקת את הטענה שהמערב העשיר סיפח למעשה את המזרח 
בעת האיחוד ב3 באוקטובר . " חמש המדינות החדשות " , כפי שמכונה מזרח גרמניה 
לשעבר , ייוצגו על - ידי שלושה חברי קבינט : שרת הנוער אנגלה מרקל , שר 
התחבורה גינתר קראוס ושר החינוך ריינר אורטלב . בעיית הפנים העיקרית של הממשלה 
החדשה תהיה שיקום כלכלתה של מזרח גרמניה , שם האבטלה גדלה והחברות מתמוטטות . 
" תנאי המחיה בשני חלקי גרמניה צריכים להשתוות בהקדם האפשרי " , אמר מזכ"ל 
הדמוקרטים החופשיים . קפידבינדובר האיחוד הנוצרי - דמוקרטי אמר כי מפלגות 
הקואליציה הסכימו על הסדרי מס מיוחדים שיעודדו השקעות במזרח גרמניה , אולם 
הוא סירב למסור פרטים על הסכם הפשרה הסופי . 
