החיים בישובי גבול הצפון ואצבע הגליל מתנהלים כרגיל , ומרבית התושבים מעידים 
כי אינם חוששים יתר על המידה מהאיומים של סדאם חוסיין . " עברנו כבר תקופות 
קשות יותר , למרות שאז לא היינו צריכים להשתמש בערכות מגן " , אמרו אתמול 
פרנסי קריית - שמונה אשר סיירו ברחובות העיר ובבתי העסק השונים , כדי לעודד 
את האוכלוסייה . ראש העירייה , פרוספר עזרן , שלח מברק לראש עיריית תל - 
אביב , שלמה להט , ובו הציע לו עזרה בכל הקשור להשבת העיר לחיי יום - יום . 
על - פי דרישת עזרן , הגיעו אתמול 06 חבילות המיועדות להתגוננות מלוחמת 
אב"ך , ועוזר שר הביטחון שביקר בעיר נתן 05 אלף שקלים להקמת מרכז הבקרה 
של העירייה . ראש העירייה ביקש מהתושבים להתלוות לעולים החדשים שהגיעו לעיר 
ולקבוצות של מוגבלים , המתקשים לתפקד בימים אלה . במקביל נתן הוראה לנקות 
לאלתר את כל המקלטים העירוניים בקריית - שמונה ולסדרם , לקראת האפשרות שמעשי 
איבה יפרצו גם בגבולות הסמוכים למדינת ישראל . מאות משפחות במרכז הארץ הגיעו 
מאז שנפתחה המלחמה לבתי המלון , לבתי ההארחה , לקיבוצים ולבתי תושבים בצפון . 
מרבית בתי המלון , בעיקר בטבריה ובצפת , נתמלאו בתושבים ממרכז הארץ שהדי 
ההתפוצצויות " הקפיצו " אותם לצפון . פופולריים ביותר היו בתי ההארחה 
בקיבוצים , לרבות אלה הסמוכים לגבול הצפון . צה"ל סיפק אתמול ערכות מגן 
לפועלים הלבנונים שהגיעו השבוע לעבודתם בישראל . מנהלי כמה מפעלים גדולים 
פנו אל מפקד העיר בקריית - שמונה , וזה העביר ערכות לפועלים שהגיעו מלבנון . 
באזור הדרום החלו החיים שבים למסלולם המוכר כבר ביום ראשון , למעשה . למעט 
בתי - ספר וגנים שהיו סגורים גם אתמול , תפקדו רוב המפעלים והמוסדות במתכונת 
רגילה החל בשירות התעסוקה וכלה במפעלים הגדולים . כל מפעלי כי"ל שבאזור 
הדרום , כולל מפעלי תובלה , שבו לעבודה סדירה . השינוי המשמעותי היחיד 
במפעלי כי"ל היה העתקתה של ההנהלה ממקום שבתה בת"א למשרדי החברה בבאר - שבע 
עד להודעה חדשה , וכבר אתמול התקיימה ישיבת ההנהלה בעיר הדרומית . היום 
ייפתחו באופן חלקי גם משרדי כי"ל בת"א , במטרה לאפשר לאגף הכספים והכלכלה 
להמשיך את פעולתו . עם מפעלי כי"ל בדרום נמנים מפעלי ים המלח , תרכובות 
ברום , פוספטים בנגב ועוד . לדברי שלמה פז , עוזר מנכ"ל כי"ל , כל המפעלים 
שבו לעבודה סדירה בדרום להוציא את מתקני החברה בנמל אשדוד , הכפופים להנחיות 
הג"א ומינהלת הנמל המותאמות לשעת חירום . לדברי פז , המוראל גבוה . " לא 
שאלתי את כל ארבעת אלפים העובדים , אבל נדמה לי שרובם שמחים לחזור לעבודה " . 
הוא ציין עוד כי בימים הראשונים למלחמה גילו העובדים אחריות רבה וכי היתה 
היענות גבוהה לבקשות לשוב לעבודה עוד לפני שהדברים התבהרו . מנהל מפעל מכתשים , 
דני פורת , אמר אתמול כי אי אפשר לומר שהמפעל חזר לתפקד , מאחר שבמשך 
כל השבוע האחרון הייצור לא נפסק . פורת הוסיף כי למעט השינויים שהוכנסו 
בהיערכות סוף השבוע , העבודה במפעל מתנהלת כבכל הימים . אוניברסיטת בן - 
גוריון נראתה אתמול שוממה למדי , אך הדבר אינו מפתיע מאחר שחופשת הסמסטר 
החלה ביום א השבוע . בחינות הסמסטר תתקיימנה באיחור של שבוע ימים בדיוק , 
על - פי הסדר המקורי , והסטודנטים ישובו לסמסטר ב באיחור של שבוע אחד . 
בניין תיאטרון באר - שבע שקק חיים בימים האחרונים , אך לא נמצאו בו שחקנים 
או במאים אלא בעיקר אנשי הג"א . מנהלת התיאטרון , ציפי פינס , ועובדי 
מנהלה נוספים הגיעו אתמול לעבודה במטרה לנצל את הזמן " לביצוע השלמות שונות " , 
כדברי דוברת התיאטרון , דליה רוזנפלד . כידוע , על - פי הנחיות הימים 
האחרונים לא הועלו הצגות בארץ כולה , כולל אזור הדרום . גם תיאטרון באר - 
שבע ביטל את כל ההופעות . החזרות למחזה " הנאהבים " הופסקו אף הן , בעקבות 
המצב . קפידבינעובדי המועצות המקומיות והעיריות שבו אתמול לעבודה סדירה , 
להוציא אמהות לילדים קטנים . ליזה היא אחת מאותן אמהות , ולה בן בן שנתיים . 
לטענתה היתה שבה לעבודה בשמחה , אילו המטפלת של בנה היתה מוכנה לקבל אותו 
למשך שעות אחדות . " מטפלות ושמרטפיות לא מוכנות לקחת אחריות בימים אלה 
על הילדים . יש לי חברות רבות המצויות באותו מצב . אם אזור שלם חוזר לחיים 
סדירים , אי אפשר לצפות מאמהות לילדים קטנים לשוב לעבודה " . ואם בענייני 
הורות עסקינן , הרי שמבית החולים סורוקה שבבאר - שבע נמסר כי מאז תחילת 
ההתקפה האמריקאית על עיראק ב71 בינואר נולדו בבית החולים 911 תינוקות . 
בלילה האחרון בלבד נולדו 91 תינוקות לאמהות שאינן תושבות האזור . רוב היולדות 
מסרו לבית החולים כתובות של קרובי משפחה מהדרום . אך לא רק נשים הרות הדרימו . 
משפחות רבות נהרו בימים האחרונים לדרום , ובכך תמכו בענף התיירות שעד לפני 
ימים ספורים ראה תקופות טובות יותר . מבית ההארחה בעין - גדי נמסר כי לא 
נותר בו ולו חדר פנוי אחד . פקידת הקבלה אמרה כי כל האורחים נכללים בקטגוריית 
תיירות הפנים , ולדבריה " כולם פליטים מהמרכז " . חדרים במלונות לא יימצאו 
בערד או בבאר - שבע . " את התל - אביבים קל לזהות , שכן כולם ללא יוצא 
מן הכלל צמודים לערכות המגן . יש לי הרגשה שהמתח כאן בדרום התרופף באופן 
משמעותי . אתם לא יודעים במה מדובר " , אומרת תושבת ת"א שהגיעה לבאר - שבע 
לכמה ימים . לעומת תחושת הביטחון היחסי השוררת בישובים רבים בדרום , ניכרת 
החרדה בקרב תושבי דימונה . מנהלת הספרייה בעיר , גילה גבאי , אמרה אתמול 
כי קיים מתח רב באוויר אך למרות זאת המוראל גבוה . " יש מטה חירום הפועל 
42 שעות , וצוותים פסיכולוגיים עומדים לרשות התושבים . גם אם לא נזדקק 
להם זה מרגיע לדעת שהם קיימים ושיש למי לפנות בשעת הצורך " . גבאי הוסיפה 
כי עובדי הספרייה מגיעים לעבודה בימים אלה בשעה 8 בבוקר ולא בשעה 21 בצהריים 
" מאחר שצריך להעסיק את הילדים " . המפעלים שבאזור דימונה וירוחם שבו אף 
הם לעבודה במתכונת הרגילה , והדבר נכון גם לגבי מפעל הזכוכית פניציה , 
שבו התקיים עד פרוץ המלחמה משא ומתן ארוך בין העובדים להנהלה במטרה למנוע 
את סגירתו . לדברי מנכ"ל המפעל , אורי בוקשפן , גם במפעל פניציה העבודה 
לא הופסקה לגמרי , ונכון לאתמול כל העובדים התייצבו לעבודה . קפידבינבניגוד 
למצב הרוח המרומם יחסית השורר בדרום מאז הודיע דובר צה"ל כי התושבים באזור 
זה יכולים לחזור לעבודה במתכונת רגילה , במגזר החקלאי ניכר דכדוך רב . 
רבים מהחקלאים ממושבי הנגב סיפרו כי אין ביכולתם להדביק את הקצב , מאחר 
שהפועלים מהשטחים לא מגיעים לעבודה . יצחק רום , חקלאי ממושב פרי - גן , 
מגדל עגבניות . לאחר שהדגיש כי הוא מדבר בשם עצמו אמר כי אין הוא יכול 
לחזור לעבודה סדירה ללא העובדים מהשטחים . " אין לי כרגע עובדים אלטרנטיוויים 
ואני נמצא בשלב של קטיף . בנוסף למשבר המים הנה באה עלינו עוד צרה , ואין 
מי שיבוא ויתן תשובות . הייתי בלשכות העבודה וגם בסוכנות , אבל אני לא 
מוצא ישראלים או עולים חדשים שיהיו מוכנים לבוא ולעבוד במחיר שאני מציע . 
זה מעגל קסמים , מאחר שאיני יכול להרשות לעצמי לשלם יותר . הפיגור הולך 
וגדל , ואינני רואה איך אוכל לייצא את הסחורה בזמן . אסרו עלינו לקבל מתנדבים , 
אז גייסתי את כל המשפחה לקטיף , אבל זו לא תשובה הולמת לבעיה " . בתגובה 
אמר דובר משרד החקלאות , נפתלי יניב , כי החקלאים בנגב ככל הנראה לא חיפשו 
מספיק עובדים ישראלים . לדבריו , ישנם אלפי בדואים בנגב שישמחו להחליף 
את העובדים הערבים מהשטחים , כמו גם עולים חדשים . מצב דומה קיים גם בענף 
הבנייה בדרום . למרות שמדובר בחזרה לעבודה במתכונת הרגילה , מסתבר כי לא 
תמיד הדבר עומד במבחן המציאות . אתר בניית החירום באופקים נראה אתמול שומם 
למדי . להוציא כמה פועלים יהודים שהגיעו לעבודה , לא עסקו באתר במלאכת 
הבנייה . המהנדס יגאל בץ אמר כי למעלה מ%59 מהפועלים לא הגיעו לעבודה , 
והבנייה עומדת ללא יכולת להתקדם . " באפריל אמורים הקבלנים לתת את המפתחות 
למשרד השיכון . הקצב ההתחלתי של הבנייה היה מהיר מאוד , ולהערכתי יש עדיין 
סיכוי שנוכל לעמוד בלוח הזמנים למרות הקיפאון הזמני בענף . למיטב ידיעתי 
גם בנתיבות , בשדרות ובאתרי החירום האחרים באזור , שבהם רוב העבודה מתבצעת 
על - ידי עובדים ערבים מהשטחים , המצב דומה . מי שנמצא בשטח הם המפקחים , 
אך אין להם על מי לפקח " . גם החיים בירושלים החלו לשוב אתמול למסלולם התקין . 
רחובות הבירה נתמלאו במכוניות ובהולכי רגל , אם כי פחות מן הרגיל , ומרבית 
האזרחים נשאו עמם את ערכות המגן . במשולש הירושלמי נפתחו מרבית החנויות ובתי 
הקפה . בעל בית קפה גדול אמר : " הגיעו הרבה יותר אנשים ממה שציפיתי . 
בית הקפה שלי מלא , ונראה לי שאנשים פשוט יצאו להינפש ולהתאוורר מהימים 
האחרונים " . חזי אופיר , המפקח על כוח האדם לשעת חירום בירושלים מטעם משרד 
העבודה , מסר כי להערכתו מרבית תושבי ירושלים חזרו לעבודה , אולם העדר 
הפועלים הערבים הנתונים בעוצר פגע קשות במפעלי מזון , מפעלי טקסטיל , מוסכים 
ומאפיות . העדר הפועלים פגע קשה גם בענף הבנייה , ורוב אתרי הבנייה בירושלים 
נראו שוממים . במאפיית אנגל הגיעו ביומיים האחרונים מאה מתנדבים , מהם 71 
תלמידי ישיבת עטרת כהנים , והשאר מובטלים , עולים וסתם אזרחים . המנכ"ל 
דני אנגל אמר : " החיים חזרו למסלולם , והצלחנו בעזרת כל המתנדבים והפועלים 
שהגיעו לענות על כל הדרישה . בסוף עוד נצטרך להפסיק לאפות , היות והאנשים 
אגרו לחם " . למאפיית אנגל הגיעו פועלים אחדים מהשטחים שקיבלו אישור מיוחד , 
חרף העוצר . ממפעל טקסטיל גדול בירושלים נמסר כי הם פועלים רק ב%04 מהתפוקה 
הרגילה , בשל אי הגעת הפועלים הערבים . במפעלי תעשייה , במוסדות ובמשרדי 
ממשלה נרשמו העדרויות רבות של אמהות עובדות . לעומת זאת , במקומות עבודה 
רבים הופיעו נשים עם ילדיהן . קפידביננציב שירות המדינה , מאיר גבאי , 
העריך כי למעלה מ%08 מעובדי שירות המדינה הגיעו אתמול לעבודה במשרדי הממשלה . 
הנציב הבהיר כי כל נושא השכר , הקשור להיעדרויות בימים אלה , נמצא בדיון 
אצל שר האוצר . כאשר תתקבל ההחלטה , תצא הודעה בנידון . כל לשכות משרדי 
הקליטה בארץ פעלו כרגיל , למעט אזור גוש דן , חיפה והקריות . דוברת משרד 
הקליטה , אידה בן - שטרית , מסרה כי עולים רבים לא פקדו את משרדי הקליטה 
ברחבי הארץ , ולפיכך התורים היו מצומצמים . אולם הקליטה בנמל התעופה בן - 
גוריון פעל במתכונת מלאה החל מהכרזת הכוננות , ומאז הגיעו לארץ 000 , 3 
עולים חדשים . ביום א הגיעו לארץ כ004 עולים . כל העולים צוידו בערכות 
מגן מיד עם הגעתם . במשרד הדתות בירושלים נרשמו העדרויות רבות של עובדי המשרד . 
מתוך 221 עובדי המשרד הראשי בירושלים , הופיעו לעבודה רק 15 , מהם 81 
נשים . עיריית ירושלים פעלה במתכונת מלאה , ופקחי העירייה חזרו למנהגם 
משכבר הימים ורשמו דו"חות תנועה . שלטונות הג"א ומטה החירום בעיריית ירושלים 
התירו להפעיל את אולמות הבידור והקולנוע בעיר . אתמול נפתחו הספריות העירוניות , 
והתקיימו כיתות הלימוד באולפנים לעולים . ועדת המל"ח העירונית , בראשות 
ח"ך עמנואל זיסמן , חבר מועצת העיר , החליטה בישיבתה אתמול לערוך שינויים 
בתוכניות לשעת חירום של ירושלים . כמו - כן תובעת הוועדה ממערכת הביטחון 
לספק מסכות לבעלי זקנים , משום שהתברר שרוב בעלי הזקנים בירושלים לא גילחו 
אותם . כמו - כן תובעת הוועדה להגדיל את מספר הצופרים בעיר . ראש עיריית 
ירושלים , טדי קולק , פירסם איגרת לתושבים , שבה אמר כי דווקא משום שצפויה 
לנו תקופה לא קלה והסיכונים טרם חלפו , מחובתנו לשוב אל מהלך חיים תקין , 
גם אם מערכת החינוך עדיין לא נפתחה . 
