כיצד אפשר לסכם סוף - שבוע בטלוויזיה , כאשר ממש בעת שידור כתבה על העורף , 
ב"יומן השבוע " , נשמעת צפירת האזעקה . מי שנתנסה בחוויה זו , קשה לו , 
להפריד בלילה תל - אביבי של טילים , בין מציאות לבדיון , ובוודאי שאין 
לו סבלנות לצפות במרואיינים ובזמרים של ירון לונדון , העושים כמיטב יכולתם 
לבדר ולשעשע . אבל אין בכך די . הבולט ביניהם שלמה בר - אבא שופע כשרון 
שגויס גם הוא למשימה . ברגעים אלה , ההנחות על זעזוע אפשרי בקואליציה 
המלחמתית , הופכות לפתע חסרות - ממשות . סדאם הוא כוכב הערב . מרואיין 
אחד , הוא חברו מימי הלימודים בעיראק בבית ספר יוקרתי . זה מספר , שהוא 
היה תלמיד גרוע , ושאף להיות חבר בוועד הכתה . חבל שלא נשאר שם . לידו 
יוסי מימון , שתפס את התהילה בזנבה , בלהיט המצחיק " אדון סדאם יא מטומטם " , 
המאמת את הערכתו של החבר מאז . אבל להיט הימים לצד התרחיש המפורסם הוא 
לכל הדעות דובר צה"ל , תא"ל נחמן שי . הגבר המבוקש ביותר בחדרים האטומים . 
וגם אם אין הוא משחרר אינפורמציה , הופעתו מצוינת , מרגיעה ואמינה , 
ואנו מצפים לו מדי ערב . בינתיים המלחמה היא מלחמתה של רשת סי - אן - אן , 
וכולם מתחברים אליה . באולפן בירושלים , שידור חי עם סגן השר בנימין נתניהו , 
המסביר הטוב ביותר שלנו במסכת גז . אבל יהודי הנאלץ להתגונן מפני מתקפת 
גזים , אין בו כדי לזעזע את הכתבת האמריקאית , השואלת את בוש בתמימות לכאורה , 
מדוע הוא מתמרמר על תוקפנותו של סדאם , ועל הנשיא להבהיר לה בזעם גלוי , 
שסדאם הוא התוקפן ולא ישראל . ובאמת יש מקום לרשימה שחורה , בפרשה זו 
למדינות וליחידים . הדמות המרכזית בשידורי הטלוויזיה הוא ללא ספק אהוד יערי , 
ואנו חיים מפיו . לעומתו ב"מוסף - המוספים " , חשיפת סינדרום יעבץ . כלומר , 
ד"ר חיים יעבץ , ששם עצמו אורקל ובישר לנו שהמלחמה תסתיים תוך שלושה ימים , 
ללא טילים . אמנם יש מקום לטעויות . אבל אפשר לבקש ממי ששאף להיות ראש 
אמ"ן והתגלה דווקא כאסטרולוג קצת פחות יהירות וברברנות , ויותר אחריות . 
מתברר גם שהדרגה אינה מעידה על ידע מקצועי וחכמה יתרה . ישנם המראות התל - 
אביביים העכשוויים . נס של שבת , אומר זובין מהטה , שחזר לכאן , שלא 
כמו ישראלים רבים . מחווה מרגשת מאין כמותה . מהטה רואה את ישראל בקצה גל 
של אהדה , לאחר שנמצאה לאחרונה בשפל המדרגה . מדבר על רחמנות . אלא שקשה 
לסמוך על רחמנותו של העולם שאוהב דווקא יהודים מתים . ובינתיים היכן הן 
הדרגות שד"ר יעבץ הבטיח להחזיר אם תחזיותיו לא יתממשו . 
