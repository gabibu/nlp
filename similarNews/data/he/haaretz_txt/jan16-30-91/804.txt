אוסאקה ( מיוחד ל"הארץ " ) . קבינט הביטחון , שהקים ראש הממשלה היפאני 
טושיקי קאיפו עם פרוץ המלחמה במפרץ , קיבל היום החלטה להגדיל את השתתפותה 
הכספית של יפאן במאמץ לשחרור כוויית בסכום של 9 מיליארד דולר . סכום זה 
בא בנוסף להתחייבויות קודמות לתמיכה בכוח הרב - לאומי בסכום של 2 מיליארד 
דולר , ולעזרה למדינות האזור שניזוקו מן החרם הכלכלי על עיראק , גם כן 
בסכום של 2 מיליארד דולר . החלטתו של הקבינט היפאני באה בעקבות דיונים ומחלוקות 
הנמשכים בטוקיו זה זמן רב באשר למהות ושיעור התמיכה שעל יפאן לתת לבנות בריתה 
המערביות . הוויכוח הפוליטי התחדד בשבוע האחרון , כשלטוקיו התברר מיום 
ליום כי הנזק התדמיתי הנגרם לה , בשל מה שמצטייר בדעת הקהל המערבית כ"ישיבה 
על הגדר " , הולך ומחמיר . ראש הממשלה קאיפו עומד מול התנגדות חזקה בפרלמנט 
לתוכנית הסיוע שלו לכוחות במפרץ ומסתכן באבדן התמיכה בקרב הבוחרים אם יטיל 
עליהם מסים נוספים . כלכלנים קבעו כי הנטל על הציבור מסתכם בכ000 , 01 ין 
( 57 דולר ) לנפש . יפאן לא צירפה כוחות מצבא ההגנה הלאומי שלה לבנות הברית , 
משום שעל - פי חוקת יפאן ו"חוק כוחות ההגנה " , היא מנועה מלשגר את כוחותיה 
מחוץ לגבולותיה למשימה שאינה משימת הגנה ישירה ממש . בחודשים הראשונים לפלישה 
העיראקית ובתגובה ללחץ אמריקאי , התעורר ביפאן ויכוח צבורי שבו הועלו גם 
הצעות לתיקונים חקיקתיים . מטוקיו נמסר כי דיפלומט עיראקי אמר אתמול כי 
הסיוע היפאני לכוחות הברית הופך את יפאן לאויב , ואיים כי עיראק תפיל מטוסים 
צבאיים יפאניים שיבואו לפנות פליטים מעיראק . מסינגפור נמסר כי ראש ממשלת 
סינגפור לשעבר , לי קואן יו , אמר כי על יפאן למצוא דרך לשלוח כוחות צבא 
למפרץ , ולא , ירגישו האמריקאים כי חלוקת הנטל באבדות המלחמה אינה צודקת . 
לי , העורך סיור של שבועיים בארה"ב ובמקסיקו , דיבר עם העיתונאים לאחר 
שנועד עם הנשיא בוש . 
