העוצר הכללי בשטחים נמשך זה היום הששי ברציפות מאז פרוץ המלחמה . צה"ל אפשר 
אתמול לתושבים להצטייד במזון , ובמקומות מסוימים הם רכשו גם חומרי איטום . 
מקורות פלשתיניים דיווחו כי במהלך הסרת העוצר ברצועת עזה אירעו התנגשויות 
עם כוחות צה"ל . לדבריהם , נפצע תושב אחד במחנה הפליטים גיבליה . המקורות 
מסרו כי בכמה מחנות פליטים היו הפרות עוצר . נציג דובר צה"ל בפיקוד דרום 
דיווח כי ברצועה שרר שקט וכי לא נרשמו פצועים . המנהל האזרחי מאפשר למאפיות 
ולירקנים לרכז את תוצרתם כמה שעות לפני הסרת העוצר , כדי לאפשר הצטיידות 
מהירה במצרכים החיוניים . עם זאת , תושבים בגנין , שם מתקיים עוצר ללא 
הפסקה כבר חמישה ימים , מדווחים על מחסור במוצרים כמו ירקות , פירות וחלב . 
המנהל האזרחי אפשר אתמול את פתיחת המרפאות , והתיר לבעלי עדרים לטפל במשק 
החי . מאז הוכרז העוצר בשטחים , פסקה התנועה על גשרי הירדן כמעט כליל . 
גשר דמיה סגור לחלוטין , ובגשר אלנבי מתקיימת תנועה דלילה של עיתונאים 
ואנשי תקשורת בין ירדן לישראל . המנהל האזרחי המשיך גם אתמול בחלוקת מסכות 
האב"ך באזור רמאללה , בית - לחם וקלקיליה . קפידבינמקורות צבאיים ברצועת 
עזה דיווחו על חייל משמר הגבול , שנפצע בראשו מאבן ונזקק לששה תפרים . 
מפקד משמר הגבול , ניצב משולם עמית , סייר אתמול ברצועה ועמד מקרוב על 
פעולות כוחות משמר הגבול שם . בצה"ל מציינים כי מאז פרוץ המלחמה שורר ברצועה 
שקט יחסי , והתושבים נענים לעוצר ויושבים בבתיהם . עם זאת , יש אופטימיות 
בקרב התושבים לנוכח העובדה כי סדאם חוסיין עדיין לא הובס . ההערכה היא כי 
צפויות מהומות בשטחים מיד לאחר הסרת העוצר , ולכן הוחלט בשלב זה להמשיך 
את העוצר הכללי ; אם כי במערכת הביטחון יודעים כי לא ניתן יהיה להמשיך את 
העוצר לאורך זמן , דבר העלול להביא להתפרצות מצד התושבים , שייצאו לרחובות 
ויתעמתו עם כוחות צה"ל . אתמול , לראשונה מאז פרוץ המלחמה , יצא לאור 
העיתון " אל - פאגר " המודפס במזרח ירושלים במתכונת מלאה . בעמוד הראשון 
של העיתון הופיע תצלום של חברי המערכת , כשהם עוסקים בהוצאת העיתון ומסכות 
גז על פניהם . טיולית אזרחית שהסיעה חיילי צה"ל הותקפה אתמול בבוקר באבנים 
סמוך לכפר מסעדה שברמת הגולן . לטיולית נגרם נזק קל , אך איש לא נפגע . 
משטרת רמת הגולן פתחה בסריקות באזור , במטרה ללכוד את מיידי האבנים . זוהי 
התקרית הלאומנית הראשונה הנרשמת בגולן מאז פרוץ הקרבות במפרץ . לפני שבועות 
אחדים אירעו מקרים שבהם השמיעו תושבים דרוזים בגולן קריאות בעד סדאם חוסיין 
ואף הניפו את דגל עיראק . מקורות פלשתיניים טענו אתמול כי בבית החולים בטול - 
כרם אושפז תושב מקומי , מונתסר אבו - סאלח , בן 71 , לאחר ששתי ידיו נשברו 
ממכות שהיכוהו חיילים . מקורות צבאיים אמרו כי לא ידוע להם על תקרית באזור 
שבה נפצע תושב מקומי . בגנין עצרו אתמול חיילים את מוחמד אל - יאמוני , 
בן 81 , שהיה מבוקש כחבר בחוליית " הנשר האדום " , שעסקה בחקירה ובחיסול 
של משתפי פעולה . כך מסרו מקורות פלשתיניים . קפידבינמשטרת מרחב העמקים 
עצרה אתמול בבוקר 91 חשודים מנצרת וטורעאן , החשודים בזריקת בקבוק תבערה 
לעבר חצר תחנת המשטרה בנצרת ובהצתת דגל המדינה שהונף על גג המועצה המקומית 
בכפר טורעאן . הבקבוק נזרק לחצר תחנת המשטרה בנצרת בשעה מאוחרת שלשום בלילה . 
הוא התלקח , אך לא גרם כל נזק . מיד לאחר מכן נפתחה שורה של מעצרים של 
צעירים מחוגים קיצוניים , ובמיוחד כאלה המוכרים למשטרה . בשעות הבוקר היו 
בידי המשטרה 31 חשודים . בכפר טורעאן , בכביש נצרת - טבריה , חולל דגל 
המדינה שהונף על בניין המועצה המקומית . על קיר הבניין נכתבה הסיסמה " אנחנו 
פלשתינאים " . המשטרה עצרה ששה חשודים , והמועצה המקומית ערכה ישיבה מיוחדת 
שבה גינתה את הצתת הדגל ותיארה אותה כמעשה של ילדים חסרי אחריות . מפקד מרחב 
העמקים , נצ"ם יעקב בורובסקי , התריע עוד בראשית השבוע כי מרחב העמקים 
ערוך לכל מקרה של פעילות עוינת והפגנות בלתי חוקיות בישובים הערביים . הוא 
הדגיש כי המשטרה תגיב בחריפות ולא תתיר למסיתים ולקיצוניים לנצל את המצב 
הביטחוני הכללי כדי לגרום אי - סדר . 
