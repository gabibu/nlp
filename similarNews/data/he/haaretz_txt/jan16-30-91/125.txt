מיר דחה פנייה של יו"ר הכנסת , דב שילנסקי , להופיע במליאת הכנסת ולמסור 
הודעה מדינית על המצב הביטחוני והמדיני , עקב סכנת התלקחות מלחמה במפרץ . 
ראשי כל הסיעות בכנסת ביקשו משילנסקי לפנות אל שמיר ולבקש ממנו למסור הודעה 
מדינית . היו"ר שוחח עם ראש הממשלה , אולם שמיר דחה את הבקשה . כמה ח"כים 
הביעו אתמול את מחאתם על הזלזול שמגלה שמיר כלפי הכנסת . בפתח ישיבת המליאה 
שאלו הח"כים רן כהן ( רץ ) וגרשון שפט ( התחיה ) : " איפה ראש הממשלה " . 
שפט , החבר בקואליציה , אמר : " האם לא מן הראוי במצב המיוחד שבו אנו 
נמצאים , שתימסר הודעה לכנסת ולעם ישראל על - ידי הממשלה ומפיו של ראש הממשלה ? 
" . ח"ך אמנון רובינשטיין ( שינוי ) אמר כי אין פרלמנט בעולם שבמצב כזה 
לא היה מופיע ראש הממשלה . שמעון שטרית ( מערך ) סיפר כי כבר שלשום הגיש 
פנייה בכתב ברוח זו ליו"ר הכנסת . דדי צוקר ( רץ ) אמר שזהו יום עלוב 
ועצוב מאד לחיים הפרלמנטריים והדמוקרטיים . 
