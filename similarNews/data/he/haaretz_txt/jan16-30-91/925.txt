הכניסה המאולצת לשיגרת חירום של הפגזות טילים ליליות מחייבת כמה הערות חיוניות 
על המצב בספורט . מועדון הכדורסל הגדול , אלוף ישראל הניצחי , המועדון 
המוליך את שמו של הספורט הישראלי באירופה כולה , מתנדנד על חבל דק מאוד , 
ממנו אפשר במצב הנוכחי רק לצלול לתהום . העובדה שאינו מסוגל לקיים את משחקי 
הבית שלו בגביע אירופה , העובדה שכנראה יצטרך לקיים את משחקי הבית בחו"ל , 
גוררת את המועדון להפסדי עתק המסכנים את קיומו הכלכלי . יפה מאוד שיו"ר 
ועדת הספורט של הכנסת ח"ך מיכה גולדמן שלח מברק ברכה לכדורסלנים על אומץ 
ליבם ונצחונם בספליט . מברקים אפשר לתייק במשרדי המועדון , ממברקים אי 
אפשר לחיות . מאחר שח"ך גולדמן חושב על מכבי תל אביב מה שהכל חושבים , מן 
הראוי שיפעל מהר ככל האפשר להזרקת חמצן פינאנסי חיוני לורידיו של אלוף הכדורסל . 
למי שאינו מבין את הרמז : מדובר בכסף , עכשיו , מיד . לפני שיהיה מאוחר 
מדי . . אני לא שייך למכורים להימורי הטוטו , אבל אני טורח למלא כל שבוע 
שני טורים . כאשר יש הגרלות אני תמיד בפנים . פיס , לוטו , טוטו , האגודה 
למען החייל , מגן דוד אדום , הכל , אני תמיד בפנים . השבוע אשלח יותר 
טורי טוטו , לא רק שניים , ולוא רק כדי לתרום את חלקי הזעיר להצלת הספורט 
הישראלי מקריסה . כל מי שהספורט בישראל יקר לו חייב לעשות השבוע את אותו 
הדבר . לשלוח כמה טורי טוטו , כדי להזרים את נוזל החיים החיוני בורידי 
הספורט . כבר אמרנו : מדובר בכסף , עכשיו , מיד . לפני שיהיה מאוחר 
מדי . זו שעתם הגדולה . אלה שעומדים בדרך כלל לביקורת קשה ולעתים נוקבת , 
מתגלים עתה בגדולתם . שאול סווירי ועזריקם מילצן הדוחפים לחידוש פעילות 
נבחרות הכדורגל ; יורם אוברקוביץ הלוחץ לפעילות בכדורסל ; מני וייצמן המפעיל 
את נבחרות הכדוריד הייצוגיות ; ועוד רבים אחרים המבקשים להחזיר את החיים 
לשיגרה , בין הטילים , באמצעות הספורט . נזכור לכולכם את הרגעים הללו . 
. מנכ"ל הפועל יעקב אבימור מבקש לנצל את המצב להקפאת הירידות מהליגות . 
שכח מזה , אבימור . רד מזה . אני מסרב להאמין שהוא מנסה לנצל את המצב 
כדי לחמוק מהמציאות של נסיגה איכותית בולטת בספורט הייצוגי של הפועל . בואו 
ניתן לאבימור את הקרדיט שמחשבתו עניינית ולא אינטרסנטית . מאחר שכך , קל 
יהיה לשכנע אותו באווילתו של הרעיון שהוא אנטי ספורטיווי ואנטי הגיוני . 
רד מזה , אבימור , למענך . 
