הבוקר ב - 01 תישמע יריה במפרץ אילת . תהיה זו יריית הזינוק לאליפות השישית 
של אס"א בגלשני מפרש . המארגנים שחששו למיעוט משתתפים גילו להפתעתם כי 87 
גלשנים כבר הגיעו לאילת ונוספים הבטיחו לרדת אליה אמש כדי להתייצב הבוקר 
לזינוק . רק מעטים שנרשמו לתחרות בהרשמה מוקדמת ביטלו את השתתפותם , בהם 
גם הגולש האולימפי הבכיר עמית ענבר , חבר סגל ברצלונה , שהיה באילת , 
התאמן לתחרות , אך הוזעק ליחידתו . עם זאת יהיו שני שינויים : התחרות לא 
תהיה בין - לאומית כיוון שלא הגיע אליה שום גולש מחו"ל . גם הגולשים הסובייטים , 
פדור ריטוב וולנטין מוגילביץ השוהים בארץ , סרבו לרדת לאילת להשתתף בתחרות . 
נסיון לשכנעם לבוא אילתה , נתקל בהתנגדות של ראש המשלחת הסובייטית , אשר 
טען כי טילפן למוסקווה וקיבל הוראה שלא להפריד בין עשרת חברי המשלחת הסובייטית 
המתאמנים בשדות ים . שינוי נוסף : אליפות ישראל בדגם האולימפי לכנר לא תתקיים 
ובמקומה תהיה תחרות על גביע איגוד השיט , כדי לא לפגוע באלה שלא יכולים 
להגיע לאליפות . תחרות הגלישה תהיה היום בשני מקומות : בחוף הצפוני יהיו 
תחרויות בדגם האולימפי ובדגם הבין - לאומי רייסבורד ובחוף אלמוג יהיו תחרויות 
בדגם העממי פאן . יהיו גם תחרויות בסירת יחיד מדגם לייזר . אפרים אטלס , 
יו"ר אס"א , אמר אתמול אחר הצהריים במסיבת עיתונאים במרכז הימי באילת , 
כי תחרויות הגלישה שיחלו הבוקר יימשכו כל עוד לא תהיה דרישה של גורמים בטחוניים 
להפסקתה . " לא עלה בדעתנו לוותר על התחרות ולא נוותר עליה , אלא אם כן 
נידרש להפסיקה . אם תפרוץ מלחמה נפסיק את התחרות " , אמר אטלס . יורם קידר , 
יו"ר איגוד השיט , אמר כי הוחלט לבטל את אליפות ישראל בדגם לכנר ולערוך 
במקומה תחרות על גביע האיגוד , מאחר שהאליפות היא תחרות קריטריון ולא הוגן 
לערוך אותה כאשר חלק מהגולשים לא יכול להשתתף באליפות מסיבות בטחוניות . 
בנק הפועלים יעניק פרסים בסך 02 אלף ש"ח למנצחים במיקצי התחרות השונים . 
את התחרות מאמצת רשת מלונות ישרוטל . 
