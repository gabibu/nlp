המלחמה המוזרה הזו , מלחמה - לא - מלחמה שבפעם הראשונה השאירה בבית כמעט 
את כל לוחמי המילואים ; מלחמה שבפעם הראשונה מעורבים בה הנשים והילדים וגם 
ההורים הקשישים ; המלחמה המוזרה הזו ששיתקה לחלוטין את חיי הספורט בישראל 
נותנת פסק זמן לכמה הרהורים שהגיע זמנם . אולי זו ההזדמנות לתקן אחת ולתמיד 
את המעות הבלתי נסבל הזה של כתבים , שדרים , פרשנים , המרבים לתבל את 
דבריהם המלומדים בכינויים שהאוזן פשוט מתקשה לעכל אותם . אולי זו ההזדמנות 
לחדול מהתיאורים הפלאסטיים של טיל נורה לרשת והכניע את השוער ; של כדור 
פגז הותיר את ההגנה חסרת אונים ; של מלחמה על כל כדור , ועוד ביטויי - 
מלחמה מובהקימשהשתרשו בעגת הדיווח הספורטיווי שלנו . אולי ילמדו עתה הכתבים 
הצעירים , גם הוותיקים והמנוסים , שביטויי מלחמה כוחם יפה לתיאורי מלחמה . 
למלחמה בלבד . נכון שהדיווח הספורטיווי התקשורתי נהנה מלשון ציורית , דינאמית , 
לעתים מתלהבת יתר על המידה עד כדי התלהבות חסרת טעם . על זה לא נוותר . 
ככלות הכל , זה היופי וזה החן שבדיווח הספורטיווי , היודע תמיד למצוא 
איזה מינוח מקורי ובלתי צפוי . בסופו של דבר , הספורט תמיד איכשהו חוזר 
על עצמו . פעם זה מנצח ופעם זה מנצח . פעם מבקיעים שער ברגל ימין ובפעם 
ברגל שמאל , ותמיד ניצחון הוא ניצחון ושער הוא שער . כדי לגוון מעט את 
התיאור ולרתק את הקוראמאזינצופה , אין רע בביטויי לשון מופלגים ומקוריים . 
אבל , אנא , את המלחמה הבה נשאיר אחת ולתמיד מחוץ לספורט . שום כדור שחדר 
לרשת לא דומה לשום טיל שהרס בית והרג את יושביו . נשאיר את הספורט לספורט 
ואת המלחמה למלחמה . אי אפשר להישאר אדישים לתעצומות הנפש , למסירות ולדביקות 
של כל הכדורסלנים האלה שעזבו את בתיהם , בני משפחותיהם ואת כל אשר להם , 
ונסעו לייצג את ישראל בגביעי אירופה . אני כבר לא מדבר על הניצחון המהמם 
של מכבי תל אביב בספליט על אלופת אירופה , הישג ספורטיווי גדול כשלעצמו , 
או על ההפסד המינימלי של הפועל תל אביב בקאזרטה . אני מתייחס לכוח הנפשי 
של הכדורסלנים הנפלאים הללו , הן אלה של מכבי תל אביב הן אלה של הפועל תל 
אביב , שהיה להם העוז לעזוב את הבית ולצאת לאירופה , כדי לשמור על מעמדנו 
ביבשת . הם ראויים לכל ההערכה ולמלוא ההוקרה . בבוא היום נזכור להם את 
העובדה , שיצאו לחו"ל וחזרו כעבור יום . לא כמו כל אותם אמיצים והאמיצות 
שברחו לאילתירושלימקיסריה ועוד כמה ישובים שלווים ורחוקים . גם כאשר פרצה 
מלחמת יום הכיפורים , בשעותיה הראשונות במוצאי שבת , עוד שיחקה נבחרת הכדורסל 
של ישראל באליפות אירופה בספרד והשדר דן שילון העביר את השידור הישיר בטלויזיה , 
כאילו לא אירע דבר . בנקודת הכינוס , תוך כדי ההצטיידות , ראינו אנחנו 
הלוחמים בחצי עין את המשחק , בלי שנזכור נגד מי שיחקנו ומה בכלל היתה התוצאה . 
אבל הפעם זה אחרת . הפעם עוזבים את הבית שאולי הופגז , או יופגז בטיל , 
יוצאים לשחק וחוזרים הביתה . בתקווה שעוד יש בית . זו שעתם היפה ביותר 
של כדורסלני ישראל . זו השעה שהעמידה כל אחד ואחד במקומו על הפארקט . מי 
שכאן , מי שנשאר ומי שברח . . עכשיו שואלים , באירוניה , מאין יודעים 
ראשי הספורט שאפשר לחדש את הליגות במחצית פברואר ? האם הם יודעים משהו שהגנראל 
שוורצקוף עוד לא יודע ? תחילה לעגו למי שהציע להפסיק את פעילות הליגה בכדורסל 
בגלל בריחת האמריקאים ; עכשיו מתייחסים בספקנות למי שעושה מאמצים לחדש את 
הפעילות . תתחדש או לא תתחדש , זה כבר עניין אחר . ברגעים אלה אמנם לא 
נראה , כאילו אפשר יהיה לחדש את הפעילות . אבל לרצות , להשתדל , להתכונן 
צריך . והמציאות כבר תכתיב את כל היתר . הלילה , ב - 1 אחר חצות , 
נערכת הטלויזיה להעביר שידור ישיר של הסר - ל . הזכויות הבלעדיות לשידור 
זה הן בידי חברת הטלויזיה בכבלים , שנערכה לשידור , אבל החליטה מטעמי ממלכתיות 
להיענות לבקשת רשת השידור ולאפשר לטלויזיה הכללית לשדר . זו מחווה נאה , 
בעיקר למי שזוכר שהטלויזיה הכללית מונעת מהכבלים ומערוץ 2 לשדר אירועים 
שקנתה את הזכויות עליהם , אפילו אינה משדרת אותם . הויתור הנדיב של אנשי 
הכבלים מן הראוי שיתן את האות להכניס סדר חדש לשידורי הטלויזיה בישראל על 
כל תחנותיהן : יותר שידורים , ביותר ערוצים , בלי הנסיון הזה של לקנות 
זכויות רק כדי שאחרים לא יוכלו לשדר . זו הדרך היחידה לתת הרבה חשיפה לספורט 
ולקדם אותו , בעיקר בימים אלה . 
