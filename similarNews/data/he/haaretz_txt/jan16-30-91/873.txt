זה חודשים רבים לא היתה הנסיעה בכבישי הגדה והרצועה כה בטוחה כמו בימים האלה . 
אף אבן לא עפה בכיוון המכונית הישראלית החולפת , שלא לדבר על בקבוקי תבערה . 
יש בזה מסימני העוצר הכללי , אך לא רק . כבר היו ימי עוצר בשכם , 
עזה ורמאללה , שבהם נסיעה ברכב בעל מספר צהוב היתה כניסיון התאבדות . האם 
הצליח סדאם חוסיין לחסל את האינתיפאדה ? סימנים רבים מראים כי כך אמנם קורה . 
זה התחיל בעצם מיום הפלישה לכוויית . האינתיפאדה חיה במידה לא - מעטה 
בזכות ההד שהשיגה בעולם . זהו המאפיין הכלל - עולמי בעידן התיקשורת . לא 
רק המהפכה המשודרת ברומניה , אלא כל תנועות השחרור יונקות חלק מתנופתן מהכיסוי 
התקשורתי שהן מקבלות . מבחינה זו , סדאם חוסיין פשוט גנב לפלשתינאים את 
ההצגה . והזיקה שביקש ליצור בין הפלישה לכוויית לבעיה הפלשתינית לא שיפרה 
את המצב , אלא להיפך . האהדה לתנועת השחרור הפלשתינית ולאינתיפאדה ירדה 
הרבה דווקא בגלל סיסמאות הזיקה האלו , גם במקומות שבהם היתה האהדה ניתנת 
להם ללא עוררין . זה יסתיים , כנראה , בתבוסתו של סדאם חוסיין . ככל שהתקוות 
ממנו וההתלהבות שיצר אצל הפלשתינאים בימים הראשונים היו גדולות יותר כך 
תהיה האכזבה מרה יותר . אם אמנם תיגמר המלחמה במפרץ בתבוסתו המוחלטת של 
סדאם ולפי ההיגיון , זה מה שצפוי לבסוף , יהיה זה שבר התקוות , אולי 
העמוק ביותר מאז מלחמת ששת הימים . שבר כזה גורם לשיתוק כמעט מוחלט לתקופת - 
מה . בכיוון הזה תשפיע גם ירידה בקרנה של מנהיגות אש"ף , שקשרה את גורלה 
באופן כמעט מוחלט עם גורלו של שליט עיראק . כבר ירדו המניות הבין - לאומיות 
של אש"ף לא רק במערב , אבל גם בחלק מארצות ערב , בהן אלו שתודות לכספן 
מסוגל אש"ף להתקיים . אך יותר מכל משפיע על עתיד האינתיפאדה המצב הנוכחי 
בשטחים : הפסקה מוחלטת של הפגנות , תהלוכות רעולי - הפנים ושיתוקו של 
שלטון הארגונים . החשש של תושבי השטחים , שכל הפרת סדר תביא לתגובה חריפה 
של כוחות הביטחון , יש לו על מה להתבסס . הם יושבים בעוצר כבר עשרה ימים 
ואיש אינו מוחה , לא בארץ ולא בחו"ל . סדאם חוסיין הכניס בכוח את ישראל 
למעגל המלחמה , ובמלחמה משתנים כללי המשחק . זה ברור לכל ילד בגדה ובעזה . 
בסופו של דבר הצליח סדאם חוסיין לעשות לאינתיפאדה מה שלא הצליחו לעשות לא 
רבין ולא ארנס . הוא עשה להם , בעצם , מה שדרשו המתנחלים והימין הקיצוני : 
יד קשה , אפילו בלי צורך במעצרים המוניים ובהגליות . לא צריך רמזים נוספים 
כדי שכולם יבינו מה יקרה אם בשכם יושלכו בקבוקי מולוטוב בזמן שבתל - אביב 
נופלים טילים . לאינתיפאדה , כמו לכל התקוממות עממית , יש דינמיקה משלה . 
היא מזינה את עצמה כל עוד היא נמשכת . הפסקה ארוכה עוצרת את הגלגל . להניע 
אותו מחדש יהיה קשה מאוד , אם בכלל . יש בתחזית זו , אם תתגשם , סכנות 
לא - מעטות . דווקא בגלל זה שרבים וטובים ירצו לראות בה הצדקה לחזרה לתחושת 
הכוח והביטחון - העצמי והצדקה לאידיאולוגיה של " שב ואל תעשה " . אם מלחמה 
במפרץ תסיים את האינתיפאדה , יהיה זה סיום של צורה אחת של ההתקוממות הפלשתינית 
בלבד . הסיבות שהולידו את האינתיפאדה לא ייעלמו עמה . להיפך , יתוספו 
אליהן סיבות נוספות . הייאוש שייווצר מנפילת סדאם חוסיין יכול אמנם להשפיע 
על הפסקת ההתקוממות עכשיו , אך היא עלולה להיות לחומר נפץ מסוכן בעתיד . 
הפגיעה החמורה במצב הכלכלי של התושבים תלך ותחריף ותשאיר אחריה מצוקה כלכלית 
חמורה גם אחרי שהמלחמה במפרץ תסתיים . זה מוביל למסקנה אחת : אם תיפסק האינתיפאדה 
עכשיו , היא תפרוץ שוב , בכוח מוגבר , באחד הימים . אם לא נשכיל ללמוד 
את לקחי ההתקוממות כאשר תסתיים , נקבל אותה שוב , בצורה ובעוצמה גרועות 
פי כמה . 
