מלבורן ( שרות " ספורט הארץ " ורויטר ) . צמרת טניס הנשים העולמית זועזעה 
כאן אתמול עם הדחתה , בשלב רבע הגמר באליפות אוסטרליה הפתוחה , של הטניסאית 
מספר 1 בעולם , הגרמניה שטפי גראף . ההפסד המפתיע של גראף , 75 , 46 , 
68 , שנחלה מידי הצכית יאנה נובוטנה ( מדורגת 01 בטורניר ) , לא היה 
היחיד אתמול . תוצאה מפתיעה אחרת , אם כי לא גדולה בעוצמתה כמו ההדחה של 
גראף הניצחון הקל של אראנצה סאנצס ( 6 , ספרד ) על גבריאלה סאבאטיני 
( 4 , ארגנטינה ) 61 , 63 . אחרי המשחק אמרה סאבאטיני כי היתה עצבנית 
בגלל חוסר נסיון במשחקים קשים . היא ניצחה בכל ארבעת המשחקים הקודמים בצורה 
חלקה , כאשר סאנצס נזקקה לשלוש מערכות במאבקים מול מוניקה חאוויאר ולורי 
מקניל . לחצי הגמר עלו עוד מוניקה סלש ( 2 , יוגוסלוויה ) ומרי - גו פרננדז 
( 3 , ארה"ב ) . סלש ניצחה את האוסטרית אנקה הובר 63 , 61 ופרננדז הדיחה 
את קאטרינה מאלייווה ( 5 , בולגריה ) 63 , 62 . את ניצחונה המרשים על 
גראף ייחסה נובוטנה לטניסאית העבר האנה מנדליקובה , ילידת צכיה וכיום אזרחית 
אוסטרליה , המדריכה אותה בשנה האחרונה . נובוטנה : " בשנה האחרונה , 
כאשר האנה החלה לעבוד איתי , היא שינתה את הגישה למקצוענות שלא היתה לי 
קודם לכן , ולא רק על המגרש " . נובוטנה הוסיפה כי מנדליקובה עזרה לה להיות 
חדה יותר בטכניקה שלה , לשפר את הכושר , וכן לימדה אותה מתי לתת את המכה 
הנכונה בזמן הנכון . נובוטנה הפכה לטניסאית השביעית בלבד בארבע השנים האחרונות 
שניצחה את גראף , תוך שהיא משתמשת בחבטות יעף ליד הרשת ונוטלת את היתרון 
מיריבתה הבכירה . הניצחון של נובוטנה , המדורגת 21 בעולם , העלה אותה 
בפעם השניה בלבד בקאריירה המקצוענית שלה לחצי גמר טורניר גראנד סלאם כלשהו . 
אבל השטח טורנירים במסגרת הגראנד - סלאם מוכר למנדליקובה , שזכתה באליפות 
אוסטרליה בשנים 0891 ו - 7891 , ברולאן גארוס ב - 1891 ובאליפות הפתוחה 
של ארה"ב ב - 5891 . " מה עוד אוכל לבקש בתחילתה של שנה חדשה , בטורניר 
גראנד - סלאם ראשון ? ! עליתי לחצי הגמר , ניצחתי את גראף . אני מרגישה 
נפלא " , אמרה נובוטנה . גראף המאוכזבת אמרה אחרי המשחק : " נובוטנה יכולה 
לשחק מהקו האחורי או להתקדם . היא מערבבת את סגנונה . לעולם אינך יכול 
לדעת באמת למה לצפות . עלי לשפר את משחק הרשת שלי . בחרתי בטאקטיקה שגויה . 
פשוט , עלי לשחק טוב יותר " . הבוקר יהיו משחקי רבע הגמר בטורניר הגברים : 
סטפאן אדברג ( 1 , שוודיה ) חיימה איזאגה ( פרו ) , בוריס בקר ( 
2 , גרמניה ) גי פורזה ( 01 , צרפת ) , איוואן לנדל ( 3 , צכיה ) 
גוראן פרפיץ ( יוגוסלוויה ) , פאטריק מקנרו ( ארה"ב ) כריסטיאנו 
קאראטי ( איטליה ) . 
