חלף העידן של חוסר בהירות ושל ספקות . חיל האוויר האמריקאי הנחית מהלומה 
כבדה על עיראק , בדומה לזו אשר חיל האוויר שלנו הנחית בשנת 7691 על מצרים . 
הפיקוד האמריקאי הוסיף משך יום אתמול להפציץ יעדים בתוך עיראק ; מתקפה 
אווירית זו נועדת , לפי מקור אחד , להימשך 27 שעות . אם סדאם חוסיין יסיק 
מהשמדת חיל האוויר שלו את המסקנה כי מוטב לו להתפנות מכוויית הוא יורשה אולי 
לשוב ולשרוד בבגדד . לעומת זאת , אם יתמיד במלחמת " המאמינים נגד הכופרים " , 
יהיה עליו להתעמת עם השריון , הארטילריה וחיל הרגלים של הקואליציה . פלישת 
הצבא העיראקי לכוויית ב2 באוגוסט אשתקד יצרה עובדה מוגמרת , אשר מן הנמנע 
לנסות ולבטל אותה תיכף ומיד . דיוויזיה מוטסת אחת שנועדה לשמש " כוח התערבות 
מהירה " ודאי שלא היתה יכולה לגרש את הכוחות העיראקיים מכוויית . כנגד 
זה היה בכוחה של ואשינגטון להציב ללא דיחוי תמרור אזהרה נגד ניסיון נוסף 
של תוקפנות ; כוחות אמריקאיים מיהרו לצאת לסעודיה , תוך היענות לפניית 
המלך פאהד . היה ברור כי נחוץ לרכז כוח שיכריח את סדאם חוסיין לסגת מכוויית . 
ומאחר שהוא הכריז על הנסיכות שנכבשה בידי צבאו כעל המחוז ה91 של עיראק , 
התברר כי כל מבצע צבאי שמיועד לבטל את הכיבוש ייהפך , בעקבות הסיפוח הזה 
דווקא , למלחמה נגד עיראק . שינוי זה של היעד חייב מאמץ צבאי בעל ממדים 
שונים לחלוטין מאלה שמתכנני הפנטגון חשבו עליהם כאשר ייעדו את הדיוויזיה 
המוטסת ה28 לשמש ככוח התערבות מהירה . וכל עוד הצבא העיראקי הוסיף להחזיק 
ללא הפרעה בשטח כוויית , התעצם גם האיום על סעודיה . על רקע סיבוך זה צריך 
להבין מדוע הורה הנשיא בוש ברגע מסוים לתגבר את חיל המשלוח האמריקאי עד כדי 
עוצמה של ארבע מאות אלף איש ; כוח של מאתיים אלף איש לא יכול היה להיחשב 
כמספיק . הצורך בתגבורת בעלת שיעור עצום כזה הוליד בעיה של תובלה אשר הצריכה 
זמן ממושך לפתרונה . פלישת עיראק לכוויית וסיפוחה של זו הציבו אתגר בפני 
כל אחת ממדינות ערב . תוקפנותו של סדאם חוסיין פגעה במשפט הבין - לאומי 
המבטיח את ריבונותה ושלמותה של כל מדינה . ההנהגה האמריקאית לא רצתה לתת 
פתחון - פה לגורמים מסוימים בדעת הקהל הבין - לאומית , אשר רגילים להאשים 
את מעצמת - העל בכך שהיא נוטלת לעצמה את הסמכות של " שוטר העולם " . וכדי 
למנוע עילה לחזרה על טיעון זה החליטה ההנהגה האמריקאית לפנות לאו"ם ולמשוך 
את מדינות ערב לקואליציה עם ארצות הברית . ולא רק סעודיה , אשר חשה את 
עצמה מאוימת במיוחד , אלא גם מצרים ואפילו סוריה היו מוכנות ללכת שלובות - 
זרוע עם ארה"ב . המאמץ של האו"ם התנהל בשלבים : גינוי הפלישה , גינוי הסיפוח , 
הטלת סנקציות כלכליות בתחילה ניתוק יחסי מסחר עם עיראק , לאחר מכן הסגר 
ימי ובשלב מאוחר יותר , גם הסגר אווירי . עדיין רווחה התקווה התמימה כי 
סנקציות אלו ישכנעו את סדאם חוסיין לוותר על כוויית . אבל האמריקאים הקדימו 
להבחין כי רק איום בפעולה צבאית יכול להחליש ולמוטט את עמדת השליט העיראקי . 
לכן חתרו להשיג החלטה של מועצת הביטחון שתסמיך אותם ואת הקואליציה כולה 
להפעיל אמצעי כפייה צבאיים . החלטת - הסמכה זאת , שהתקבלה ב92 בנובמבר , 
קבעה אולטימטום : אם סדאם חוסיין לא יסיג את כוחותיו עד 51 בינואר שנה 
זו , הוא צפוי להפעלת כוח צבאי נגדו . כל המערכה הדיפלומטית הזאת גזלה זמן 
. אבל האיטיות הזאת , ככל שהיה בה כדי להרגיז , היתה גם דרושה משום האילוצים 
הלוגיסטיים אשר העברתו והיערכותו של חיל המשלוח האמריקאי התנהלו במסגרתם . 
בדיעבד , אין להצטער עליה . השהות נוצלה כראוי , והודות לכך יכול היה 
חיל האוויר האמריקאי , יחד עם מטוסים בריטיים וסעודיים , להנחית בשעות 
הקטנות של יום ה את המהלומה הראשונה על שדות התעופה ומשגרי טילים ( הנייחים ) 
של עיראק . האיטיות הזו סיפקה לצרפת שהות מספקת לאותת לסדאם חוסיין כי יוכל 
להעביר את רוע הגזירה . אם יסכים לצאת מכוויית , יזכה בוועידה בין - לאומית 
שתדון בסילוקו של שלטון ישראל על השטחים שנכבשו על ידה במלחמת ששת הימים . 
השהיית המתקפה האמריקאית גם סיפקה הזדמנות לארגון הפגנות פציפיסטיות בארה"ב 
עצמה , והפגנות בעלת גוון אנטי - אמריקאי באירופה . כאלו נערכו במיוחד 
בגרמניה , אשר חלק מאזרחיה שכחו כי היתה זאת ארה"ב אשר הגנה עליהם ארבעים 
וחמש שנה מפני הסכנה של השתלטות סובייטית . דוגמה זו של כפיות טובה לא תישכח 
במהרה . לו היה טארק עזיז עונה בחיוב להפצרותיו של גיימס בייקר בפגישתם בזנווה , 
ולו היה סדאם חוסיין מטה אוזן לתחנוניו ולהצעת הפשרה של מזכ"ל האו"ם אשר 
נסע לבגדד על דעתו ובברכתו של נשיא ארה"ב , ייתכן שמטוסי הכוח הרב - לאומי 
היו מוסיפים להמתין על המסלולים בלי להמריא . אבל השליט העיראקי ביכר לסרב 
לכל הפניות , והוא זה אשר יישא באחריות לכל ההרס וההרג שיפקדו עתה את העם 
העיראקי . משפרצה עתה המלחמה , הוא אשם בה . ברם , הטענה שהושמעה בשבועות 
האחרונים נגד מלחמה ככזו , חובה להפריך אותה . ישנם מקרים שבהם נחוץ ומוצדק 
להפעיל את הנשק , והמקרה העיראקי הוא מקרה כזה . אין טעם בטיעון כי שושלת 
א - סבאח בכוויית מגלמת משטר " פיאודלי " . סדאם חוסיין הוא דיקטטור אכזרי , 
הפרלמנט שלו איננו דומה לפרלמנט אשר בווסטמינסטר , והוא רודן ותוקפן בדיוק 
לפי דגם השליטים אשר בנות הברית נאלצו להילחם נגדם במלחמת העולם השנייה . 
החוגים הפוליטיים באירופה המארגנים הפגנות נגד ארצות הברית מוכיחים דיסאוריינטציה 
מוחלטת . הם מילאו לאחרונה את התפקיד אשר חוגי הימין האנטי - קומוניסטי 
מילאו אותו , לבושתם הנצחית , בשנות השלושים . מוקדם בשעה זו להפליג לים 
הפתוח של הניחושים כיצד ייראה המזרח התיכון אחרי הבסתו המוחלטת של סדאם חוסיין , 
שאנו מלאי תקווה כי תתרחש במהרה . לעת עתה רק הונחתה עליו המהלומה הראשונה . 
הכרח הוא כי הכוח הרב - לאומי , שהתחיל במצווה , גם יגמור אותה . אין 
להסתפק בהוצאת הצבא העיראקי מכוויית ובהחזרת השלטון החוקי אליה . צריך שעיראק 
לא תוכל להוסיף ולאיים על שלום האזור וישראל בתוכו . זוהי המטרה אשר הקואליציה 
האמריקאית - ערבית חייבת לכוון את פעילותה הצבאית לקראתה . חיכינו מאז פקיעת 
האולטימטום , בנשימה עצורה , לתחילת הפעילות הצבאית נגד עיראק , וברגש 
של הקלה שמענו את הידיעות על הצלחת המהלומה האווירית הראשונה . הסכנה עודנה 
מרחפת מעלינו , אבל לבנו התמלא עתה תקווה כי תסולק כליל . 
