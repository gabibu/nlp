התהליך של פתיחת תיקים משפטיים נגד יצרני מזון הוא לעתים תהליך ארוך ומייגע , 
התובע מעובדי משרד הבריאות ימי עבודה רבים . . בנוסף לכתיבת דו"ח מפורט , 
אוספים הפקחים ראיות וגובים עדויות . לאחר שכל החומר נאסף , הוא מועבר 
למחלקה המשפטית במשרד הבריאות שמכינה את התיק לצורך הגשת תביעה משפטית על - 
ידי פרקליטות המחוז . לא כל הדו"חות מגיעים לידי פתיחת תיק ולא כל התיקים 
המשפטיים מגיעים עד להגשת תביעה . זאת , בעיקר משום ליקויים טכניים . אולם 
לעתים ה"פחת " מגיע לממדים גדולים באורח תמוה , אומר מנהל שירות המזון 
במשרד הבריאות , דניאל רייכמן . נראה לו שבפרקליטות חיפה ומחוז הצפון , 
מספר התיקים הנסגרים הוא ללא כל פרופורציה . בשלוש השנים האחרונות , סיפר , 
נערכו רק משפטים בודדים , ובשנה האחרונה נסגרו יותר מ001 תיקים בגלל " חוסר 
עניין ציבורי " . ביקשתי את תגובת פרקליטת המחוז , עו"ד לילי בורישנסקי , 
והיא ביקשה שאמציא לה דוגמאות . בעזרת מנהל שירות המזון העברתי אליה פרטים 
על שמונה תיקים שנבחרו באקראי . עו"ד בורישנבקי הזמינה את התיקים לעיון והגיבה 
על כל אחד מהם בנפרד . על רוב התיקים אמרה , כי עבר זמן רב מדי ( בין 
חצי שנה לשלוש שנים ) מאז קיום הביקורת במפעל עד להגשת התיק . לדבריה , 
היא ביקשה בכל המקרים האלה משירות המזון במחוז לבקר שוב במפעלים ולדגום 
פעם נוספת מוצרים , אך הדבר לא נעשה . במקרה של קונדיטוריה שפעלה בתנאי 
תברואה ירודים החליטה לסגור את התיק , גם מפני שעבר זמן רב וגם מפני שהיצרן 
עבר למקום חדש . נגד קונדיטוריה נוספת נפתח תיק בעקבות שלושה ביקורים בשנת 
7891 ( בין ביקור לביקור חלפו חודשיים ) . בכל אחד מהביקורים נמצא מצב 
תברואה ירוד וייצור ללא רשיון . התיק הועבר לפרקליטות ב8891 , כלומר , 
מהר יחסית . אולם , כיוון שבינתיים כתב בעל הקונדיטורה כי ביצע שינויים 
וכי אין לו הרשעות קודמות , פנתה הפרקליטה באפריל 0991 לשירות המזון וביקשה 
לערוך בדיקה עדכנית , וכן להתלונן בעירייה על שהמפעל עובד ללא רשיון . 
מאז לא קרה דבר , אמרה עו"ד בורישנסקי . נגד מחלבה ידועה הוגשו תביעות 
על מציאת חיידקים במוצר אחד , על משקל ירוד במוצר אחר ועל ייצור מוצרים 
בניגוד לתקן . בכל המקרים האלה דרשה הפרקליטה דיגום נוסף . זאת לא קיבלה , 
ולעומת זאת קיבלה מכתב מהמחלבה שהיא עושה את כל המאצמים לתקן את המצב . 
שלושת התיקים נסגרו . פרקליטת מחוז חיפה והצפון מודה שסגירת תיקים אינה 
פועלת לטובת הציבור , אבל לדבריה , האשם בכך הוא משרד הבריאות שאין לו 
רשות חוקרת טובה ומיומנת . כתוצאה , אין מקבלים ראיות וממצאים כהלכה . 
בעיה שנייה זמן רב מדי חולף מאז איסוף החומר ועד שמגיעות תוצאות המעבדות . 
" אני לא רוצה לעסוק בארכיאולוגיה " , אמרה , והוסיפה שרק באחרונה השתפר 
המצב מעט . תגובת מנהל שירות המזון : אינני מבין מדוע עלי לעשות שוב ושוב 
ביקורים ובדיקות עדכניות . יצרן צריך לייצר בתנאים טובים 563 ימים בשנה 
ואין חשיבות לבדיקה העדכנית אם בביקורים קודמים נמצא שעבר עבירות . בוודאי 
שלא מגיע לו פרס אם שיפר בינתיים את התנאים . לו היו שופטים את היצרנים 
מיד וקונסים אותם , לא היה צורך לדרוש ביקורות חוזרות . בתשובה על השאלה 
בדבר עיכובים בהגשת התיקים על ידי שירות המזון , טען רייכמן כי הדבר אינו 
תלוי בהם תמיד . בכל מקרה , הוא סבור שהרשות המשפטית צריכה לעזור לשירות 
ולא להפריע על - ידי טרטורים חוזרים של עובדי משרד הבריאות . עובדה היא 
שבמחוזות אחרים אין סוגרים תיקים רבים כל - כך , אמר . 
