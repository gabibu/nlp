צריך היה להיות תמים כדי לחשוב , שאפשר היה לקיים אתמול את היום הראשון 
של תחרויות הגלישה באילת אבל צריך להכיר את הגולשים כדי להבין , שהם אינם 
מוכנים לוותר על שום דבר בשום מצב . ואמנם , למרות שתחרות הגלישה הבין - 
לאומית של אס"א לא התקיימה בגלל איסור לצאת לים , יצאו הגולשים אל המרינה 
הסמוכה למלון המלך שלמה וקיימו שם תחרויות היתוליות כל שעות אחר הצהריים . 
בתחרות הגמר לבנים , אחרי שנערכו שישה מיקצים , הגיעו ראשונים גל פרידמן , 
שמואל שניידר ויואל נווה . בגמר הבנות סיימו ראשונות מיכל היין , דיאנה 
שה ומעיין פרידמן . מרבית הגולשים , כמאה במספר , נשארו באילת בתקווה מעורפלת 
שאולי יתאפשר להתחיל בתחרויות הבוקר . אם יתברר שגם היום הדבר בלתי אפשרי , 
יתפזרו הגולשים ויקיימו את התחרות במועד אחר . אבי אפרתי , מזכ"ל אס"א 
ומנהל התחרות אמר , כי סוכם עם עיריית אילת שבמקרה של ביטול תיערך התחרות 
ב - 42 בפברואר , במסגרת שבוע חגיגות אילת . דוד פתל , מנהל מלון המלך 
שלמה שנתן חסותו לתחרות , אמר כי הוא מקווה שלאחר תום המלחמה במפרץ תוצף 
אילת תיירים וגולשים שיבואו להתפרק מהמתח של החודשים האחרונים . 
