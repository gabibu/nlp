ץ 02 שעות הקרב הראשונות נראה שההערכות האופטימיות ביותר על מהלך המלחמה 
המשוער במפרץ הפרסי החלו מגשימות את עצמן . ההפתעה העיראקית התבטאה בכך 
שבגדאד אפילו לא הואפלה בעת שהחלה ההפצצה . חיל האוויר העיראקי לא גילה 
כל התנגדות , ואף טיל לא שוגר נגד כוחות הברית או נגד ישראל . " זה נראה 
טוב " , העריך מומחה מקומי , " גם מבחינה צבאית וגם מבחינה פוליטית " . 
מחלק מהדיווחים על הנזקים הכבדים שהוסבו לעיראקים ועל האבדות הקלות של בעלות 
הברית בקעה נימת אכזבה מכך שהעירקאים סירבו להילחם . היו שטענו כי הדיווחים 
הצטיירו כטובים מכדי להיות אמת . שדרי רדיו וטלוויזיה התריעו עתה מפני אופטימיות 
יתר . השמועות על חיסולו של משמר הרפובליקה העיראקי , 21 אוגדות , התקבלו 
באי אמון גלוי . במאות בתי ספר , בתי עסק ומשרדים הסתיים יום העבודה מוקדם 
מהרגיל ומיליוני תושבים שבו לבתיהם על מנת להיצמד למכשירי הטלוויזיה והרדיו . 
ישראלים רבים מיהרו לצלצל הביתה לוודא שהגרוע מכל שיגור טילים עיראקיים 
נגד ישראל לא התממש . אמצעי ביטחון מיוחדים ננקטו בשדה התעופה הבין - לאומי 
של לוס - אנגלס , וכוחות משטרה מקומיים נערכו לאפשרות של פיגועי טרור . 
אתמול יצא " לוס אנגלס טיימס " בכותרת ענק שקבעה כי " ארה"ב מפציצה את 
בגדאד " . העיתון ציטט פקידים בפנטגון שאמרו כי הפצצת עיראק תימשך סביב השעון , 
אולי במשך שבועות . לדעת המזרחן פואד עגמי , האמריקאים ייאלצו לשהות באזור 
המפרץ עוד זמן ממושך . לעומת זאת נשמעו גם קולות ביקורת . 0002 מפגינים 
שנקהלו בתוך שעה במרכז סאן - פרנציסקו מחו נגד מה שנראה להם כהסתבכות דמים 
נוספת , בסגנון וייטנאם . " איש אינו יכול לנבא בדיוק את שרשרת האירועים 
שתתחולל כתוצאה מהמלחמה " , קבע אחד המגיבים האחרים . הוא הוסיף כי אין 
לדעת תוך כמה זמן תסתיים המלחמה . 
