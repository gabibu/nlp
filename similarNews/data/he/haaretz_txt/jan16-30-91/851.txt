בסמטה דוממת ואפילה , סמוך למזחים ההומים במהלך היום , ישנים עשרה גברים , 
קומץ מבין הנוודים חסרי הבית של עיר נמל משגשגת זו ביפאן . רק כמה ערימות 
של קרטון ושמיכות מגינות עליהם מפני הקור . " בחרתי בעצמי בדרך החיים הזו , 
אף אחד לא בחר בשבילי " , אמר יוזי אינואה , פועל בניין מובטל , בן 46 , 
שהתנער מתנומתו לשיחה קצרה . " האנשים שבאים לכאן ורואים אותי , טוב , 
אף אחד לא עוין אבל אף אחד גם לא נותן לי כסף " . בדומה לארצות - הברית ואירופה , 
קלסתרה של יפאן מצולק מתופעת חסרי הבית שיוצר הפיתוח המואץ . אבל בחברה 
המדגישה את ניצחונותיה הכלכליים יותר מאשר את האנשים שהנס הכלכלי רמס או 
הותיר מאחור ממעטים לדבר על התופעה . הפקידים המקומיים מסרבים למסור למופקדים 
על עריכת מפקדי האוכלוסין את מספר חסרי הבית . גם סוכנות המדיניות הלאומית 
מסרבת לגלות את אומדניה בנושא . איש אינו יודע מה הוא מספרם , אך אלפי 
אנשים עלולים לחיות בדרך זו לפחות חלק מהזמן . בדומה לחסרי הבית בארה"ב רבים 
סובלים מאלכוהוליזם וממחלות נפש , ובדומה לארה"ב אומרת המשטרה כאן שאי אפשר 
" לטאטא " אותם מהרחובות , אלא אם הם ישבשו את התנועה או יפגעו בסדר הציבורי . 
אולם בניגוד לארה"ב ולכמה מדינות באירופה , יפאן לא דיללה את המאושפזים 
בבתי החולים לחולי רוח , או רוקנה את המוסדות במסגרת מדיניות אשפוז חדשה . 
ביוני האחרון נספרו 172 , 633 מאושפזים בבתי חולים אלו , כמעט פי שניים 
מאשר לפני 52 שנה . כמה מומחים אומרים שחסרי בית יפאנים רבים באים מבין המיעוטים 
הלאומיים קוריאנים , בני עמים זרים אחרים וצאצאי ה"בוראקומין " , מעמד 
עתיק יומין של " טמאים " אבל אין סטטיסטיקות בנושא . ובניגוד לארצות - 
הברית , יפאן אינה עומדת בפני מספרים גדולים של משפחות שלמות ללא בתים , 
או אנשים בעלי עבודה שאינם יכולים למצוא דיור . סמים אינם בעיה מרכזית , 
אבל אלכוהוליזם והימורים הגיעו למימדי מגיפה . קפמאבינבדרך כלל חיים חסרי 
הבית בערים הגדולות של יפאן בסמוך לאזורים שבהם מתגוררים פועלים רבים באכסניות 
לינה עלובות , שתנאי החיים בהן ירודים , ומתאספים בשעות הבוקר בתורים לעבודות 
בנייה זמניות . את גיוס הפועלים מנהל בדרך כלל הפשע המאורגן . שכונה אחת 
כזו ביוקוהאמה היא קוטובוקיצו , שפירושה בתרגום די חופשי עיר בעלת איחולים 
לחיים ארוכים . " אזור זה הוא חלון ראווה לבעיותיה של יפאן " , אמר הידטושי 
וואטאנבה , כומר פרוטסטנטי מקומי . " יש כאן ניצול של פועלים , זקנים 
המנותקים ממשפחותיהם , אפליה נגד זרים , בני מיעוטים , אנשים הסובלים 
ממחלות נפש ומנכות גופנית וכמובן אלכוהוליזם " . כמה קבוצות מקומיות ביוקוהאמה 
מנסות לעזור לחסרי הבית , כמו גם לקבוצה גדולה יותר של כ0007 איש , מרביתם 
גברים , המתגוררים בקוטובוקיצו . לפני שנהרסה עד היסוד בהפצצות האמריקאיות 
במלחמת העולם השנייה , היתה שכונת קוטובוקיצו אזור משגשג של חנויות ובתים . 
כאשר נבנתה מחדש בחרה בה העירייה כאתר לעשרות המלונות הזולים ובתי האכסנייה , 
שבהם לנים פועלים העובדים בעבודות בנייה בנמל ובבסיס האמריקאי הסמוך . רבים 
מתושבי השכונה זכאים לקבל קצבות סעד ונכות אך בוחרים שלא לעשות זאת . " זו 
אולי פשטנות יתר , אבל אני חושב שמרבית חסרי הבית נמצאים שם כיוון שהם רוצים 
ליהנות מחירותם " , אומר יושינורי שיבוייה , פקיד בכיר במשרד הסעד של יוקוהאמה . 
" אנחנו מבקשים מהם לקבל תשלומי סעד או ללכת לבית חולים אבל % 08 מהם מסרבים " . 
עורכי מפקדי האוכלוסין גילו 191 חסרי בית ביוקוהאמה באוקטובר האחרון . אבל 
העובדים הסוציאלים חושבים שהמספר כפול בקיץ עונת השיא מבחינתם של חסרי הבית . 
זה אולי מספר קטן בעיר בת שלושה מיליון תושבים , אבל קשה להתעלם מריכוז 
חסרי הבית בפארקים ובבניינים הציבוריים במרכז המסחרי . תקופת שיא נוספת 
היא בתחילת שנה חדשה , כאשר בדרך כלל נפסקות עבודות הבנייה לקראת הפגרה , 
וכך נסגר מקור הכנסתם של הפועלים הזמניים . בתקופה זו מקימה יוקוהאמה , 
בדומה לטוקיו ואוסקה , מקלט זמני , במקרה זה לכ002 איש בפארק עירוני קטן . 
" אם הייתי מרוויח קצת יותר , הייתי עובר למלון ברמה גבוהה " , אמר במשיכת 
כתפיים נסאטרו נקאנו , תושב ותיק . " אבל כשיש לי כסף אני מוציא אותו 
על הנשים שלי ועל שתייה , כך שהרבה פעמים אני צריך לישון ברחוב . החיים 
לא קלים כל כך בשבילי " . פקידים בעיר אומרים שקבוצות המנסות לעזור לחסרי 
הבית מותחות עליהם ביקורת כיוון שאינם עושים די , ותושבים אחרים ביוקוהאמה 
טוענים שהם עושים יתר על המידה , ומאשימים אותם כי הם מקלים מדי על חייהם 
של חסרי הבית . יוקוהאמה מוציאה 2 מיליון דולר לשנה על אספקת שירותים לקוטובוקיצו , 
כולל ניהול שני מרכזים גדולים עם חדרי מגורים , חדרי טלוויזיה , מרפאות 
בריאות , מתקני רחצה וחדרי אוכל . העיר גם משלמת מענקי סעד או נכות ליותר 
מ002 , 2 תושבים באזור . לא מכבר , בשעות אחר הצהרים , רבצו באחד המעונות 
04 גברים בבגדים ממורטטים בכיסאות , והתבוננו בגולשי קרח בטלוויזיה . במקום 
אחר השתמשו גברים בחדרי המכבסה ואתרי הרחצה וכמה מהם פשוט ישנו בפינות . 
