הייתי , והרבה יותר מפעם אחת . הקמתי את יחידת ההצלה בהג"א ואת טבילות 
האש העיקריות שלנו עשינו בשני האסונות בצור , ובהמשך בסיוע שהושטנו לנפגעי 
רעידות אדמה בארמניה , מכסיקו , יוון ועוד . בכל המקרים הצלחנו לחלץ לכודים 
מההריסות ולהציל את חייהם . היו גם מקרים שלא הצלחנו , ונותר רק להוציא 
את הגוויות . יכול היה להיות הרבה יותר גרוע . בסופו של דבר זה נגמר בסדר , 
יחסית לאסונות קודמים כמו בצור , שבהם אנשים רבים קיפחו את חייהם , שלא 
לדבר על האסונות שהיו בארמניה ובמכסיקו כתוצאה מרעידות אדמה . בדרך כלל , 
זה נס . גוש בטון שפוגע בבן אדם מסוגל להרוג אותו . לעיתים הגוש נופל 
בזווית שמונעת פגיעה באדם ואז הוא ניצל . לכן אמרתי שזה יכול היה להיגמר 
הרבה יותר גרוע . היתה מהומה בלתי רגילה במקום שהפריעה מאוד לפעולות החילוץ . 
כשראיתי את הבאלגן , הסתלקתי . היתה השתוללות של קהל , גם התקשורת נדחקה . 
במקום הפיגוע שהו יותר מדי אנשים שלא היו צריכים להיות שם , בהם אנשי משטרה 
וחיילים . במקום שיעמדו במרחק של כמה מאות מטרים ויחסמו את האזור לכניסת 
סקרנים , הם בחרו לספק את סקרנותם ולהיות נוכחים במקום הפיגוע , תוך שהם 
מפריעים לכוחות החילוץ . זה מאוד מפריע לעבודות ההצלה , מפני שבשלב מסויים 
נדרשת דממה כדי להקשיב לסימני חיים מהלכודים . בפעולות ההצלה בארמניה ובמכסיקו , 
הקהל היה ממושמע הרבה יותר , ואיפשר מהלך מהיר ותקין של פעולות ההצלה . 
מבחינה זו הקהל שלנו יכול ללמוד מהם איך להתנהג . פעולת ההצלה מחולקת לשניים . 
ראשית יש לגלות אם אמנם נמצאים לכודים בין ההריסות . לשם כך אנחנו משתמשים 
באמצעים מתוחכמים , בהם אמצעי שימוע עדינים , שחלקם פרי פיתוח ישראלי , 
המאפשר לנו לזהות סימני חיים מעומק של 01 מטר . אני זוכר שבפעולות חילוץ 
נפגעי רעש אדמה ביוון , מבין ההריסות הצלחנו לזהות אשה שנלכדה בשירותים 
בעומק של 01 מטר מתחת להריסות ואפילו שמענו את קולות טפטוף המים . הפעולות 
לחילוצה נמשכו עשרה ימים והיא נותרה בחיים . גם בארמניה הצלחנו לגלות ילד 
בן 01 לכוד בין הריסות בעומק רב . זאת עשינו באמצעות כלבים מאומנים , שזיהו 
אותו בהרחה . בצור הצלחנו לחלץ בחיים לכודים אחרי 24 ימים . אחרי שלב הגילוי 
בא שלב החילוץ . עבודה זו מתחייבת זהירות ועירנות רבה , שלא לפגוע בלכודים . 
בהתחלה משתמשים בציוד כבד להסרת ההריסות וככל שמתקרבים ללכודים מפסיקים 
את השימוש בציוד המכני ומתחילים בפינוי זהיר בידיים . בארמניה היה לנו מקרה 
שחילצנו אשה , 21 שעות לאחר שגילינו אותה . עבודת החילוץ דורשת מיומנות 
רבה , ריכוז והרבה מוטיווציה של אנשי החילוץ . השימוש בכלבים בפעולות הצלה 
הוכיח עצמו כבר בעבר , ואני מבין שהוכיח עצמו פעם נוספת בחילוץ ברמת - גן . 
מדובר בכלבים , בדרך כלל כלבי זאב , שמאמנים אותם במשך חמש שנים להריח 
אנשים חיים הלכודים בין הריסות . הם מריחים אנשים קבורים בעומק של 46 מטרים 
ואף יותר . זה נכון שפעולת החילוץ היא מירוץ מטורף נגד השעון . מרגע שמגלים 
את הלכוד משתדלים לשמור איתו קשר , מדברים איתו כל הזמן , מרגיעים אותו , 
וכאשר נוצר מגע פיזי , אם זה מתאפשר , נכנסים כוחות הרפואה לתמונה ומבצעים 
את הפעולות הרפואיות הנדרשות כמו עירויים , חסימות וכדומה . צה"ל הוא אולי 
הראשון שהביא לשילוב פעולות החיאה תוך כדי החילוץ . זה הוכיח את עצמו והציל 
חיי רבים . בעולם גילו עניין רב בניסיון שצברנו . לא רק הרפואה חשובה , 
גם הפסיכולוגיה . צריך ללטף את הלכוד כדי שירגיש שדואגים לו ולא יאבד תקווה . 
אני נגד כל ההצעות האלה . פעם טענו שכדאי לעמוד מתחת למשקוף דלת עד שמשקופים 
נפלו ופגעו באנשים . הרס זה דבר בלתי צפוי , אף פעם אתה לא יודע מה יקרה 
ומה יתמוטט . לפעמים אין לנו הסבר מדוע חציו האחד של בית התמוטט ואילו חציו 
השני לא התמוטט . זה באמת עניין של מזל . הטוב ביותר הם מקלטים אטומים נגד 
לוחמת גזים . זה עדיף על חדרים אטומים . אבל מפני שמקלטים אלה אינם בנמצא 
כיום , ונשקפת סכנה להתקפת גזים , הרי החדר האטום עונה על סיכון זה , 
ולא על פיצוץ של טיל בעל ראש נפץ קונוונציונאלי . בנייה קשה מבטון היא הבנייה 
הטובה ביותר . במקרה של פיצוץ , הסבירות שמי שגר בבית כזה יהרג קטנה יותר 
מאשר בבנייה מבלוקים או בנייה רכה אחרת , אבל ראיתי כבר בתי בטון מזויין 
קורסים כמגדלי קלפים מפיצוצים או מרעידות אדמה . יש עוצמות הדף ופיצוץ שדבר 
לא יצליח לעמוד בפניהם . יחידת ההצלה היא הקומנדו של הג"א . נמצאים בה מיטב 
האנשים שעומדים לרשותנו . מתוך 000 , 3 איש בחרתי בשעתו את 003 הטובים ביותר . 
לדעתי בזכות יחידה זו כבר לא חושבים על הג"א במושגים שהיו שגורים בעבר . 
זהו חיל מקצועי מאוד שבהחלט צריך להוריד בפניו את הכובע . המראות היו מוכרים . 
גם מבלי להיות במקום יכולתי לתאר בעיני רוחי במדוייק את המתרחש . מראה 
האנשים המבוהלים שאיבדו את כל רכושם וחלקם גם את יקיריהם , מתרוצצים בין 
ההריסות חסרי - אונים , נחרט במיוחד בראשי . אשר לחלקי האישי הפעם , זה 
נכון שקצת קשה אחרי שנות הקמה ופעילות ביחידה , לעמוד מן הצד , אבל צריך 
להתרגל . 
