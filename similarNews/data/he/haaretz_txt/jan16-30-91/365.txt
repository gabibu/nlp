כבר בחודשים הראשונים לפרוץ האינתיפאדה הביעו רבים את דאגתם מפני השפעותיה 
על החברה בישראל ועל הפלשתינאים . אלא שאז כל מה שנאמר התבסס על ההערכות 
בלבד . בזמן שחלף נעשו שורה של מחקרים , שממצאיהם איששו חלק מההערכות . 
מקצתם נכללים בקובץ שלפנינו . למעשה , זו אסופת מאמרים המתבססת על יום 
עיון שנערך ב8891 במכון הישראלי למחקרים צבאיים בזכרון - יעקב שבהנהלת אל"ם 
( מיל ) ד"ר ראובן גל , שהיה הפסיכולוג הראשי של צה"ל . בחירת השם לקובץ , 
" המלחמה השביעית " , מלמדת כי לפחות לדעת עורך הקובץ ורבים ממחברי המאמרים 
ומשתתפי הכינוס , האינתיפאדה היא מלחמה , וניתן למנותה כשביעית במניין 
מלחמותיה של מדינת ישראל . תוכן המאמרים וגישותיהם של המחברים מייצגים 
מגוון רחב של תחומי מדע ( סוציולוגיה , פסיכולוגיה , קומוניקציה , קרימינולוגיה , 
אנתרופולוגיה , מדע המדינה ) ומגוון בגישות המתודיות ( סקרים , מחקרים , 
תצפיות , ניתוחים אנאליטיים ) . פרוף משה ליסק , סוציולוג העוסק ביחסי 
צבא וחברה , משווה את מאבקם של הפלשתינאים ביהודים בשנים שלפני קום המדינה 
( המאורעות ) למאבק החוזר כיום ( האינתיפאדה ) . מסקנתו העיקרית : 
האינתיפאדה העמידה בסכנה את יכולתה של החברה הישראלית להתגייס מתוך אחדות 
להשגת יעדים לאומיים . תוצאה הפוכה , ככל הנראה , השיגה האינתיפאדה בקרב 
החברה הפלשתינאית . פרוף גין שארף , נשיא מכון אלברט איינשטיין שליד אוניברסיטת 
הרווארד בארצות - הברית ומומחה למאבקים בלתי - אלימים , סבור שהאינתיפאדה 
אמנם איננה התקוממות בלתי - אלימה לחלוטין , אולם גם איננה מלחמה . שני 
הצדדים עושים , לדעתו , שירות רע לעצמם בגלישתם לעבר הפעילות ופעילות הנגד 
האלימה . שארף מונה בעבודתו חמש התפתחויות אפשריות של המצב הקיים : מהידרדרות 
לדיכוי צבאי מלא , לרבות טרנספר וסיפוח , ועד תהליך של הידברות והסכמה . 
הוא מזכיר שכדי להגיע לפתרון הסכסוך חייבים שני הצדדים " להקריב " כמה 
מן התפיסות הבסיסיות המסורתיות שלהם . פרוף אליהוא כ"ץ וחנה לוינסון , ממכון 
גוטמן למחקר חברתי שימושי , מנתחים את דפוסי דעת - הקהל בישראל . לדעתם , 
השינוי המשמעותי בדפוסים אלה חל בעקבות מלחמת יום - כיפורים , כאשר היתרון 
היחסי שהיה קודם לכן לעמדות " שמאליות " התאזן לסדר - גודל זהה למדי לזה 
של עמדות ימניות , ושינוי זה הוביל למהפך ב77 . השפעת האינתיפאדה היתה 
בצמצום הפער הקיים בדרך - כלל בין מצב הרוח הפרטי של האזרח לבין הערכתו את 
המצב הכללי במדינה . לפחות בחודשים הראשונים של האינתיפאדה היו שני המרכיבים 
הללו , הפרטי והכללי , במתאם גבוה , לדעת ליסק ולוינסון . כיום חוזר 
המרחק ביניהם , ובמצב הרוח האישי יש שינוי הדרגתי לרעה . ד"ר אילה מלאך - 
פיינס מציגה סקר עמדות משולב שערכה בקרב חמש קבוצות ישראלים בשני יישובי 
ספר , אחד " ימני " ואחד " שמאלני " , קבוצת דתיים לאומנים ( עלפי הגדרתם ) 
, ערבים ישראלים וקבוצת קצינים מצה"ל . היא גילתה סימני שחיקה ועייפות 
מן המצב הנוכחי בעיקר בקרב הישראלים ה"שמאלנים " . שתי הקבוצות השחוקות פחות 
מהאינתיפאדה הם הערבים והיהודים הדתיים . הקצינים דמו בתגובותיהם יותר 
מכל לאנשי הימין . סקר כלל - ארצי בקרב תלמידי תיכון בארץ שערכו ד"ר עופרה 
מייזלס וד"ר ראובן גל מצביע על קיומם של שני גושים עיקריים בקרב הנוער הישראלי : 
גוש אחד שמאופיין בזהות יהודית חזקה , עמדה פוליטית ימנית ברורה ושנאה 
לערבים , וגוש שני בעל זהות יהודית חלשה יותר ( אך זהות " ישראלית " 
ברורה ) , בעל נכונות רבה יותר להחזרת שטחים תמורת שלום ורמה נמוכה יותר 
של שנאה לערבים . אייל בן - ארי , אנתרופולוג ואיש מילואים ששירת בשטחים , 
מתאר במאמרו דרכי התנהגות אופייניות לחיילי מילואים בכלל ובתקופת האינתיפאדה 
בפרט . המסקנה העיקרית מעבודתו היא התפקיד החשוב שיש למבנה היחידה הצבאית , 
המסגרת ( הפלוגתית או הגדודית ) , הפיקוד ויחסי החברות הפנימיים , כאמצעים 
יעילים להתמודדות עם קשיי השירות הצבאי בשטחים . השלמה פסיכולוגית נוספת 
בתחום זה באה ממאמרן המשותף של ד"ר תמר ליבס ופרוף שושנה בלום - קולקה מהמכון 
לקומוניקציה באוניברסיטה העברית . תוך כדי שימוש במערכת המושגים הקשורה 
לתיאוריית הפחתת הדיסונאנס מציגות המחברות את דרכי ההתמודדות של קבוצות חיילים 
ששירתו בשטחים ורואיינו על - ידיהן . מסתבר שרבים מן החיילים נוטים דווקא 
לשימור הדיסונאנס , או שליטה בו , באמצעות המנגנון של פיצול שיוצר הבחנה 
בין עמדותיהם ואמונותיהם כאזרחים ובני - אדם לבין התנהגותם כחיילים . ד"ר 
יורם פרי , מן המרכז למחקרים אסטרטגיים ע"ש יפה , מצא כי השפעת האינתיפאדה 
על צה"ל משמעותית ביותר על המוטיווציה של קציני הקבע ביחידות הקרביות ועל 
קשרי הגומלין שבינם לבין העורף האזרחי . תא"ל ( מיל ) יעקב אבן , שהיה 
דובר צה"ל בתקופת מלחמת לבנון ולאחריה , רואה באינתיפאדה מלחמה לכל דבר . 
הוא מציע לפתור את בעיית התקשורת בתקופת חירום באמנה מוגדרת במונחי זמן 
ותנאים , שתגייס גם את התקשורת למאמץ המלחמתי , תוך כדי פגיעה מזערית בעקרונות 
החופש והדמוקרטיה . אין לשער שעיתונאים רבים יקפצו על ההצעה . חותמים את 
האסופה שני מאמרים העוסקים בבעיות האתיקה המקצועית של קבוצות פרופסיונליות 
בתקופת חירום . לדעת ד"ר ראובן גל , תפקידו העיקרי של איש מדעי - ההתנהגות 
המבקש לעסוק באופן מקצועי באינתיפאדה הוא לתאר במדויק ככל האפשר את ההתנהגויות 
האופייניות והצפויות בסיטואציה זו . ד"ר עמרם דולב גורס כי תגובותיהם הפסיכולוגיות 
של החיילים בשטחים היו בהכרח בעלות משמעות פוליטית , ומקצוע הפסיכולוגיה 
ספוג , מעצם טבעו , בהשקפת עולם מוסרית והומנית . על כן הוא אינו רואה 
אפשרות להימנע מפסיכולוגיה " מגויסת " , או " מעורבת " . ממצאי המחקרים 
מצביעים על כך שניתן להעריך ואף לכמת השפעות אפשריות של האינתיפאדה על החברה 
הישראלית , אולם הם מוגבלים בניבוי ארוך - הטווח שלהן . לדעת ד"ר גל , 
את השפעותיה של האינתיפאדה ניתן לראות בשני מישורים : על פני השטח התופעה 
הניכרת היא הסתגלות ופיתוח תגובות של שגרה . מתחת לפני השטח מתחוללים שינויים 
מהותיים : תחושת שחיקה גוברת אצל חלקים מסוימים מהאוכלוסייה , תחושת לאומניות 
וקיצוניות גוברות אצל אחרים , דפוסי פשיעה ועבריינות , כרסום בנורמות של 
שלטון חוק , משפט וזכויות הפרט . המחקר הבו - זמני מוגבל בבואו לנבא את 
השלכות האירועים בטווח ארוך . הקובץ משאיר אחריו בעניין זה יותר סימני שאלה 
מאשר סימני קריאה . 
