דיסבורג ( מיוחד ל"ספורט הארץ " ) . כדורסלני מכבי תל אביב עמדו להגיע 
אמש לאחר חצות ללוורקוזן להתמודדות עם אלופת גרמניה שתהיה מחר בבית גמר גביע 
אירופה לאלופות . בהגיעם לגרמניה גילו המכבים , כי הם מהווים מוקד לשמירה 
ביטחונית מוגברת במיוחד בגלל המלחמה במפרץ . המכבים כבר רגילים להיות מוקד 
לשמירה ביטחונית , אבל הפעם יש לשמירה זו אספקטים חריפים יותר : המכבים 
ביקשו לקיים היום שני אימונים באולם שבו ישחקו מחר בערב , הראשון ב - 00 . 
11 והשני ב - 00 . 02 , אבל על פי הוראת משטרת הביטחון יורשו להתאמן באולם 
בלוורקוזן רק פעם אחת בשעה 00 . 51 , כיוון שעד לשעה זו יהיה האולם תחת 
השגחתה של המשטרה , ורק לאחר שאנשיה יסיימו את הבדיקות יורשה מכבי להתאמן . 
מנהל לוורקוזן אוטו ראינקס אמר , כי אירגון המשחק הזה שנועד במקורו להיות 
ביד אליהו אך ביתיותו הוחלפה בגלל המצב מעמיד בפני לוורקוזן קשיים מיוחדים 
ובלתי שיגרתיים . בשל כך , לא יקדמו למשחק מופעי בידור , כמקובל באולם 
בלוורקוזן , לא תהיה תזמורת , וגם הצגת השחקנים לא תיעשה כפי שמקובל . 
בדרך כלל , בעת הצגת השחקנים , נוהגים לכבות באולם את האור , ואלומת זרקור 
מלווה כל שחקן העולה לפארקט , כאשר הכרוז מכריז את שמו . הפעם , לפי הוראותיה 
הקפדניות והמחמירות המשטרה , הוטל איסור חמור על כיבוי האורות ועל כן תהיה 
הצגת השחקנים בתאורה מלאה . בעיה נוספת המטרידה את המארגנים היא הוראת המשטרה 
לצמצם את מספר הצופים במשחק ולא למכור את כל 005 , 4 הכרטיסים האפשריים . 
כפי שכבר פורסם יימכרו לפי הוראות המשטרה רק 000 , 3 כרטיסים למושבי האולם . 
