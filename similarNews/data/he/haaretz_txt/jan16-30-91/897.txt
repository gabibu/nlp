בוקרשט ( ע"ר ) . צופי הטלוויזיה הרומנית קיבלו אתמול את ההדרכה הראשונה 
כיצד להתמודד עם התקפה כימית או גרעינית . בתוכנית , שהופקה בידי צבא רומניה , 
קיבלו הצופים הנחיות כיצד לאטום חדרים , לארוז מזון בשקיות פלסטיק , להשתמש 
במסכות גז ולנקוט באמצעי הגנה נוספים . בשידור נאמר כי רומניה עורכת כעת 
בדיקה מחדש של המקלטים הנמצאים בתחומה , ואת יכולת העמידה שלהם . דובר מטעם 
הצבא הכחיש כל קשר בין צעדים אלה למלחמה במפרץ , וטען כי הם מהווים " חלק 
מתוכנית שוטפת של הדרכה והגנה אזרחית שנדחתה זה זמן רב " . מאז המלחמה במפרץ 
תגברה ממשלת רומניה את הכוחות המיוחדים למלחמה בטרור ברחבי עיר הבירה , 
והידקה את הפיקוח בגבולות . 
