הוועדה המתאמת של הארגונים הבין - לאומיים הלא - ממשלתיים המסונפים לאו"ם 
מגנה את ירי הטילים על תל - אביב וקוראת לפתרון המשבר במפרץ באמצעי שלום 
בחסות האו"ם . הארגונים הבין - לאומיים הללו , הפועלים תחת מסגרת גג אחת , 
מטפלים בבעיות בין - לאומיות שונות ואחת מהן היא הבעיה הפלשתינית . עמדות 
הוועדה המתאמת של ה - נחשבות בשנים האחרונות לפרו - פלשתיניות מובהקות . 
בסוף השבוע שעבר התקיימה במלון אמריקן קולוני במזרח ירושלים מסיבת עיתונאים 
גדולה , שארגנה תת - הוועדה לבעיה הפלשתינית הפועלת במסגרת ארגון הגג של 
הארגונים הלא - ממשלתיים בשיתוף עם ארגוני זכויות אדם הפלשתינים , כדי 
למחות על הפרת זכויות האדם בגדה וברצועה בתקופת העוצר המתמשך , מאז פרוץ 
המלחמה במפרץ . אחד החברים בוועדת התיאום הבין - לאומית של ה - הוא עורך 
הדין הישראלי אמנון זכרוני , שדרש שהוועדה תגנה גם את ירי הטילים העיראקי 
על תל - אביב . בתגובה לדרישה זו פרסמה תת - הוועדה לבעיה הפלשתינית הודעה , 
שלפיה היא משוכנעת שבגלל אווירת האלימות והמלחמה נגרמת סדרה של הפרת זכויות 
אדם מצד כל הצדדים הלוחמים . בהודעה נאמר כי " הפצצות על אזורים מיושבים , 
בכלל זה פעולות כירורגיות מעל אזורים צבאיים , פירושם מות חפים מפשע " . 
תת - הוועדה גם גינתה שימוש באסירים או בתושבים כבני ערובה , וכל סוג של 
גזענות , טרור ואלימות . " איננו יכולים לסלוח על הרג או פציעה של אנשים 
בלתי - מזוינים בידי כל כוח שהוא באזור " , נאמר בהודעה . בהקשר להתקפות 
הטילים על ישראל הצהירו הארגונים החברים בגוף הגג : " אנחנו מגנים בחריפות 
את התקפות טילי הסקאד על אוכלוסייה אזרחית בישראל , כצורה גלויה של טרור " . 
בד בבד מוסיפים הארגונים לקרוא להגנת הפלשתינאים בשטחים ולהסרת העוצר המתמשך 
באזורים אלה . " אנחנו מאמינים כי שלום יובטח רק דרך הוצאה לפועל של כל 
החלטות האו"ם , בדרך של ועידה בין - לאומית בחסות האו"ם " , נאמר בהודעה . 
