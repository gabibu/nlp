יו"ר מפלגת העבודה , ח"ך שמעון פרס , הכריז בשבוע שעבר כי בענייני ביטחון 
עם ישראל מאוחד כולו וחילוקי הדעות הם רק בנושאים המדיניים . אולם במפלגת 
העבודה וגם בקרב גורמים שונים בליכוד , הולכת וגוברת הביקורת על טיפולה 
של הממשלה בפרשת התקפת הטילים על ישראל . באחד הדיונים בשבוע שעבר בפורום 
הביטחוני של מפלגת העבודה , תקף שמעון פרס בצורה חריפה ביותר את ראש הממשלה , 
ותבע כי מפלגת העבודה תצא בהצהרה הקוראת לאיפוק מרבי של הממשלה בעקבות 
ירי הטילים . דבריו של פרס שוסעו כמעט מצד כל המשתתפים , שגרסו כי אסור 
למפלגת העבודה לחזור על הטעות הגורלית שעשתה ב1891 , כשביקרה את ההחלטה 
לתקוף את הכור האטומי בעיראק . בסיכום אותה פגישה הוחלט להציג עמדה של הזדהות 
ללא אחריות , ותמיכה במדיניות הממשלה אד הוק . לפרס כואבת הפופולריות הגואה 
של ראש הממשלה , יצחק שמיר , בעיקר כשהוא , פרס , מחוץ לעניינים , ואפילו 
אינו מוזמן ללשכת ראש הממשלה כדי להתעדכן בהתפתחויות הביטחוניות האחרונות 
( פרס נועד רק לשיחת עדכון אחת עם שמיר לפני כעשרה ימים ) . רבין , אגב , 
מעודכן באופן שוטף על - ידי גורמים שונים במשרד הביטחון , דבר שאינו מוסיף 
הרבה בריאות לפרס . פרס מקווה לניצחון אמריקאי מוחץ שאחריו תהיה לאמריקאים 
זכות מוסרית להפעיל לחץ מאסיווי על ישראל למציאת פתרון לבעיה הפלשתינית . 
פרס דחה בביטול את אלה שטענו כנגדו כי המלחמה במפרץ הסירה לחלוטין מעל 
סדר היום את רעיון הוועידה הבין - לאומית , ולו גם בשל העובדה שמדינות כמו 
גרמניה וצרפת , המיועדות להשתתף בוועידה כזו , סיפקו נשק לסדאם חוסיין . 
במפלגת העבודה מכינים כעת מהלכים מדיניים חדשים . מדובר בעיקר בתוכנית 
שהגה שמואל טולדנו , שהיה בעבר היועץ לראש הממשלה לענייני ערבים , שלפיה 
ישראל תכריז כי היא מסכימה להקמת מדינת פלשתינית ברוב השטחים בתוך חמש שנים , 
כשבמקביל יכריזו מדינות ערב על סיום מצב הלוחמה עם ישראל ואש"ף יודיע על 
הפסקת הטרור ויכיר בישראל . בעבודה טוענים כי ירי הטילים לעבר ישראל מוכיח 
כי השטחים אינם נכס אסטרטגי , מאחר שניתן לפגוע בתל - אביב ובחיפה גם ממרחק 
של 007 ק"ם . לא רק היונים במפלגת העבודה הולכים ומתלכדים מאחורי תוכנית 
זו , מצטרפים אליה גם אישים מרכזיים אחרים , ובשבוע שעבר ניסו במפלגה לגייס 
את משה שחל לתמוך ברעיון . מהלך אחר , פנים - מפלגתי , הוא ההתקרבות המחודשת 
בין פרס לרבין לאחר היריבות הקשה ביניהם בחצי השנה האחרונה , והשניים מרבים 
להתייעץ ולגבש עמדה משותפת , ללא מתווכים . פרס ורבין גם מרבים לחלק זה 
לזה מחמאות , ויש הטוענים כי הדבר עשוי להביא גם להסכמות משותפות ביניהם 
לקראת ועידת המפלגה ביולי הקרוב . בליכוד בולטת בימים אלה שתיקתו הרועמת 
של אריאל שרון . זו המלחמה הראשונה שבה אין לשרון תפקיד ביטחוני פעיל . 
שמיר , ממעט להתייעץ בו ולהיעזר בניסיונו . בהתייעצות הביטחונית שקיים 
ראש הממשלה בביתו בשבת לפני שבוע , לאחר ירי הטילים הראשון , הציע שרון 
כי ישראל תגיב לאלתר ובמלוא עוצמתה . שמיר , כך טען אחד ממשתתפי השיחה , 
ביטל את דבריו של שרון בתנועת יד . מי שפונה בימים אלה לשרון , נתקל בתשובה 
כי הוא שר השיכון וכי כל עיסוקו בתחום משרדו . אך נראה כי לאחר תום הקרבות , 
תגובתו החריפה של שרון לא תאחר לבוא . יש לציין כי מאז הקמת הממשלה , 
הגביר שרון את כוחו במרכז הליכוד באופן ניכר , בעיקר נוכח העובדה שרבים 
מבין חברי מרכז הליכוד קשורים לחברות ולגופים הקשורים בדרך זו או אחרת למשרד 
השיכון , וכי הדבר ישפיע על המחלוקת הצפויה . במאבק הצפוי על הבכורה בליכוד 
תבוא בקרוב לידי ביטוי גם הביקורת על התנהגותו התמוהה של שר החוץ , דוד 
לוי , שביטל את הופעתו המתוכננת של סגנו , בנימין נתניהו , במסיבת כתבי 
חוץ . הרושם הוא שהצלחתו הגדולה של נתניהו באמצעי התקשורת היא לצנינים 
בעיני לוי . יש בליכוד הטוענים כי לוי התגלה ככישלון בתפקידו כשר החוץ , 
ולא רק בשל מקרה נתניהו . גם בליכוד וגם במפלגת העבודה קיימת הסכמה כי המנצח , 
לפחות לפי שעה , הוא ראש הממשלה , יצחק שמיר . הכרזתו של ח"ך בני בגין 
בשבוע שעבר בכנסת , כי אופן תפקודו של שמיר יוביל אותו כראש ממשלה עד לשנת 
אלפיים , לא נזרקה כנראה בחלל ריק . 
