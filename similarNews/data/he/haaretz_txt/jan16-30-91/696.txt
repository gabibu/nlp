כדי להקל על המתח כאן , התאספה באחרונה קבוצת דיפלומטים להפרחת רעיונות 
על הצורה שילבש המזרח התיכון שלאחר המשבר . " שלפנו את העפרונות הצבעוניים 
ואת מפות הסי - איי - אי והתחלנו לשרטט קווים בכל מקום " , אמר דיפלומט מערבי 
אחד . הקבוצה התווכחה בשאלה איזו מדינה תחטוף אולי איזו פיסת טריטוריה מאיזו 
מדינה אחרת , אך הכל הסכימו בדבר אחד : גם עיראק וגם האזור יעברו שינוי 
דרסטי , אך לא בהכרח לטובה . אמריקה ובעלות - בריתה ינצחו בסופו של דבר 
במלחמה . אך האם הן יכולות לנצח בשלום ? השתקתו האפשרית של סדאם חוסיין 
תותיר כמה וכמה חללים ריקים ומסוכנים . אף כי הפאן - ערביות , האידיאולוגיה 
ששימשה השראה לאזור מזה עשרות שנים , נופצה לרסיסים , התסכולים , ותחושות 
הקיפוח וההשפלה עלולים לבעור ביתר שאת מתמיד . קרוב לוודאי שהפלשתינאים 
יצאו מהסכסוך עם מנהיג חסר - אונים , יאסר ערפאת , לאחר שאיבדו את תומכיהם 
הערביים העיקריים , סדאם חוסיין ומדינות המפרץ העשירות , אך בלי שתיפתר 
אף אחת ממצוקותיהם וקובלנותיהם . והרס עיראק , אם אכן יגיעו דברים לידי 
כך , יותיר את האגף המזרחי של העולם הערבי חשוף לכל מי שיעוט עליו כשבלבו 
שאיפות טריטוריאליות ופוליטיות כאחת . החלל הריק הזה עלול להזמין יורה רותחת 
רבת - עוצמה : הרפתקנות צבאית ישראלית , פונדמנטליזם איסלמי ושאיפות של 
כמה מאויבי עיראק , הסורים , האיראנים ולהבדיל הכורדים . יתר על כן , 
באופוריה של ניצחון , יסתכנו בעלות הברית בליבויו של סכסוך עתידי . אם 
הקואליציה רק רוצה להחזיר את הסטטוס - קוו שהיה קיים לפני 2 באוגוסט , היא 
עלולה להתעלם מ"התשוקות הלאומיות והדתיות המבעבעות והתוססות מתחת " , אמר 
גיימס ביל , מומחה לענייני המפרץ הפרסי . " אלו עלולות להתלקח בפרצופה 
של אמריקה ולצלק אותה ל001 שנים " . ואכן , יש סימן מועט לכך כי ארה"ב מקדישה 
מחשבה למה שיבוא אחרי המלחמה לשחרור כוויית , וייתכן אפילו כי פסלה מראש 
מילויו של תפקיד כלשהו בעיצובה של עיראק משוקמת . " ההנחה היא שלעיראקים 
תהיה ממשלה משלהם " , אמר דובר במחלקת המדינה , והוסיף שאין חושבים כלל 
על שיקום נוסח תוכנית מרשל . הטיעון הוא שכל ממשלה עיראקית שתעלה תרצה לשמור 
על מרחק מארה"ב . מלחמה ממושכת המלווה בטבח אזרחים תסב פצעים עמוקים ביותר 
לעיראק ולשאר העולם הערבי . אבל גם לניצחון מהיר יש סכנות משלו . בעוד 
סטודנטים ירדנים התאספו בשגרירות העיראקית ב1 באוקטובר כדי לנסות להתנדב 
למלחמה , המומים ממה שנראה כמהלומה מוחצת על עיראק , ואחד מהם הכריז " אנחנו 
רוצים שכל החיילים האמריקאים ישחו בדמם " , דיבר במורד הרחוב ירדני מובטל 
בן 73 בייאוש מתוך מודעות למשמעות תבוסתה של עיראק . " אם יקרה , ישמור 
האל שסדאם יאבד את הכל . איש לא ישמע או יאזין למה שיהיה לנו לומר מעתה . 
זה הסיכוי האחרון שלנו , לפחות לדורנו " . עווית של ייאוש וזעם כלפי מה 
שמכנה סדאם חוסיין " השטן בוש המסתייע בציונות הפושעת " עלולה להימשך חודשים . 
אך מאוחר יותר יבוא חשבון הנפש שנערך לאחר מלחמת ששת הימים . התוצאות יכולות 
להיות קודרות . אז הניעו רגשות של זעם ובושה את הערבים לדחות שיחות שלום 
עם ישראל והותירו אותה לגבש את שליטתה בשטחים הכבושים . ערבים מיואשים יצאו 
לעשרות פעולות טרור . ממשלות ערביות נפלו , ולבסוף עלו לשלטון אנשים כמו 
חפז אל - אסד בסוריה , מועמר קדאפי בלוב וסדאם חוסיין בעיראק . עכשיו הפונדמנטליזם 
האיסלמי הוא המוכן לנצל את מרירותם של האנשים ואת הבאשת ריחם של מנהיגיהם . 
בעיראק המוכה נמנים שיעים מיליטנטיים על המיעוטים הרמוסים היכולים לנצל 
את אי - היציבות שלאחר המלחמה . אוכלוסיית עיראק מונה גם תערובת סוררת ומרדנית 
של כורדים , טורקמנים ונוצרים . למיעוט הסוני השליט אין שום אידיאולוגיה 
מעבר לפולחן האישיות הפושה בכל מקום של סדאם חוסיין . אם יתפרק המשטר , 
נשקפת למדינה סכנה של התפוררות נוסח לבנון . רומניה יכולה להיות דוגמה 
אחרת . כשם שהמהפיכה בבוקרשט הביאה בעקבותיה מאבק מכוער להישרדות מצד שרידיו 
של משטר צאושסקו , כך גם עלולים הקאדרים של סדאם חוסיין לצאת למלחמת מאסף 
נגד האוכלוסייה שבה רדו באכזריות . וכמו בבוקרשט , אפשר שהממשלה בבגדאד 
תישאר במידה רבה כפי שהיתה , כדי שאפשר יהיה להמשיך לנהל בכלל את המדינה . 
קפמאבינלדעת אמציה ברעם , מומחה לענייני עיראק באוניברסיטת חיפה , ללא 
מסורת דמוקרטית " יקום בעיראק משטר מחליף שיהיה מתועב כמעט כמו זה של סדאם , 
או שתקום קואליציה חדשה רדופת בעיות וחלשה . זה מדכא מאוד . אין שום מרכז 
כוח בעיראק חוץ מסדאם " . אי - היציבות שלאחר המלחמה יכולה גם להוביל לצרות 
בגבולות עיראק . הכורדים , המונים כ%02 מאוכלוסיית עיראק בת 71 מיליון 
התושבים , הם הקבוצה היחידה בתוך עיראק שיש לה גם ארגונים משלה וגם היסטוריה 
של התנגדות יעילה . אם ינצלו את התוהו ובוהו בבגדאד כדי לקדם את חלומם לאזור 
אוטונומי ( או עצמאות ) בצפון העשיר בנפט , עלולות מדינות שכנות להתפתות 
להתערב , מחשש שמרד כורדי בעיראק יגלוש אליהן ויתסיס עוד יותר את המיעוטים 
הכורדיים אצלן . דאגה לנוכח המצב הכורדי עלולה לשמש אמתלה להשתלט על אדמות 
בצפון עיראק . לטורקיה יש תביעות היסטוריות באזור , אך סביר כי חתירתה 
להשתלבות בקהילה האירופית תשמש בלם . איראן , שלה קשרים חזקים עם קבוצות 
שיעיות בדרום עיראק , היא מועמדת אחרת להתפשטות טריטוריאלית . אולם רוב 
דרישות הגבול שלה מעיראק הוסדרו באחרונה לטובתה . כאשר הדיפלומטים ברבת - 
עמון ישבו למשחקים של שרטוט המפות שלהם , הם ראו את סוריה כמועמדת הטובה 
ביותר לזכות ברווחים . מדינה זו , הזקוקה לכסף , עלולה לחמוד את שדות 
הנפט העשירים מעבר לגבול עם עיראק ולהשתמש בתוהו ובוהו שלאחר המלחמה כמסווה 
להרחבת ההגמוניה שלה שם , כפי שעשתה בלבנון בשנה שעברה . סביר יותר כי 
נשיא סוריה אסד ינסה לזכות באצטלת המנהיגות הערבית " הרדיקלית " . אם ישרדו 
ערפאת וסדאם חוסיין , שני יריביו העיקריים , סביר שהם ייצאו מהמלחמה מצומקים 
ושפופים . אסד יהיה אז המנהיג הערבי היחיד שיישאר במקומו שיש לו קבלות כאנטי - 
ישראלי ואנטי - מערבי נחרץ . בו בזמן הוא יתחזק על - ידי זרימת כסף ממדינות 
המפרץ , התחממות הקשרים עם מצרים וגילויים של רצון טוב זהיר מהמערב . מרוויחה 
ברורה אחרת מתבוסת עיראק היא ישראל . לאחר נטרול סדאם חוסיין , לא תישאר 
תשובה ערבית משמעותית למאגר הנשק הגדול שלה . סוריה מעולם לא הגיעה לאיזון 
צבאי עם ישראל , וללא תמיכה סובייטית , היא מהווה איום שלישראל עוד יהיה 
קל בהרבה לבלום אותו . בפעם האחרונה שישראל ניטרלה אויב אף כי בדרכי שלום 
באמצעות הסכם השלום שלה עם מצרים ב8791 היא לא ביזבזה זמן רב לפני שהפציצה 
את המתקן הגרעיני בעיראק ויצאה למלחמת לבנון . מצבה הטקטי של ישראל בשטחים 
הכבושים נראה כיום חזק . עתידו של המזרח התיכון לאחר המלחמה , ועתיד האינטרסים 
המערביים שם , אינם נראים נטולי תקווה לחלוטין . נשיא מצרים חוסני מובארק , 
בעל - בריתה הקרוב ביותר של ארה"ב באזור , קנה זמן לכלכלה החלשה שלו וכן 
רכש לעצמו את אסירות - התודה של מדינות המפרץ והזדמנות לאלפי פועלים מצרים 
לתפוס את מקומם של הפועלים הפלשתינאים , התימנים והסודנים במדינות אלה . 
אם לא יגיעו הדברים למלחמת קרקע עקובה מדם , יצליח גם מובארק , בדומה 
לאסד ולמלך פהד , להתחמק מכדור פוליטי . קורבנות מצרים רבים , הרג של 
אלפי ערבים בעיראק ומעורבות ישראלית ינחיתו עליו מכה קשה מבית . גם המלך 
חוסיין עוד יכול לנצח ממה שנראה כאסון אפשרי . בעוד שפייס את נתיניו בעמידתו 
לצד עיראק , נראה כי הצליח להימנע מהצורך המפחיד לירות במטוסים ישראליים 
שיטוסו מעל ירדן בדרכם לבגדאד . במצב שבו אש"ף וסדאם חוסיין מוחלשים והתמיכה 
הפלשתינית בחוסיין חזקה יותר מתמיד , עלול המערב למצוא עצמו מסיר את האבק 
מעל המלך ונושא אליו עיניו פעם נוספת כמתווך בשיחות על הסכסוך הערבי - ישראלי . 
גם עיראק יכולה לעלות מחדש כמעצמה אזורית , אף כי סביר שיידרשו שנים למדינה 
להתאושש מהמלחמה . זו המדינה הערבית היחידה שלה מאגרים נרחבים של נפט ומים 
כאחד . האוכלוסייה שלה , השווה לאוכלוסיות של כל שאר מדינות המפרץ גם יחד , 
היא בעלת השכלה , ובגלות חיים כמה מיליוני עיראקים שיחזרו כדי להפיח חיים 
חדשים בארצם . לו היתה אמריקה בוחרת בכך , היתה יכולה למלא תפקיד חיובי 
בסיוע לקבוצות התנגדות המרוכזות בלונדון ובדמשק ומדברות על עיראק דמוקרטית 
שלאחר סדאם . אבל נראה שפקידים אמריקאים מתעלמים מאופציה זו . כאשר גלל 
טלבאני , מנהיג כורדי עיראקי ידוע , ביקר בוואשינגטון באוגוסט , סירבו 
פקידי ממשל אפילו להיפגש אתו . ארה"ב היתה יכולה גם לרפא את פצעי המלחמה 
בעיראק בטיפול נמרץ יותר בבעיה הפלשתינית . אבל ההתקדמות שלאחר המלחמה היא 
קרוב לוודאי דבר שאין להעלותו על הדעת , אם יישאר סדאם חוסיין בשלטון . 
תקופת שלטונו בת 21 השנים עומדת בסימן לוחמה כמעט בלתי - פוסקת : עם הכורדים , 
עם איראן וכעת עם הקואליציה . אין שום רמז לכך שחוסיין , גם אם יישללו 
ממנו צבאו ונשקו , מסוגל לשלוט על עמו בשלום . תומכיו יצטרכו לוותר על 
אמונתם בכוחם הם . כמה ימים לפני המלחמה , כאשר שוב הודבקו ניירות דבק 
על חלונות משרדו של מוחמד חמזה במערכת העיתון בבגדאד , קונן העורך על ההיסטוריה 
הארוכה של כוחות קולוניאליים בארצו . " אנחנו עייפים מהתערבות זרה במדינה " , 
אמר . יש לנו מים , יש לנו נפט , יש לנו הכל . למה אנחנו צריכים להיות 
מובסים כל הזמן ? כאשר סוף - סוף יתפזרו ענני העשן והאבק , אפשר כי לעיראקים 
רבים תיוותר התקווה היחידה כי " אם המלחמות " תהיה מלחמתו האחרונה של סדאם . 
