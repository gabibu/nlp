לפחות שלוש משפחות יהודיות , המתגוררות באופן קבוע באזור תל - אביב , עברו 
בימים האחרונים לבאקה אל - גרבייה שבצפון השומרון , בשל מהמצב הביטחוני 
וירי הטילים בגוש - דן . מדובר במשפחה אחת משכונת התקווה , משפחה נוספת 
משכונת בבלי בצפון תל - אביב ומשפחה שלישית מרמת - גן . משפחות אלה מצויות 
בקשרי עבודה ובקשרים חברתיים עם מארחיהן בבאקה אל - גרבייה , והם נהנים 
מהכנסת אורחים לבבית גם של תושבים אחרים בכפר , המרבים להזמינן לארוחות 
בבתיהם . במקרה אחד מדובר ביהודיה שנישאה לערבי תושב המקום , וכעת היא 
הביאה את כל משפחתה להתגורר עימה בכפר . ראש המועצה המקומית באקה אל - גרבייה , 
סמיר דרויש , סיפר אתמול כי בימים האחרונים נרשמו במשרדי המועצה 031 משפחות 
נוספות המבקשות לארח בבתיהן יהודים מגוש - דן . דרויש אמר כי בכוונתו לפנות 
לראשי הערים של חיפה , רמת - גן ותל - אביב , ולהציע להם סיוע בקליטת משפחות 
מהאזורים שנפגעו מנפילת הטילים . בבאקה אל - גרבייה מתגוררים 000 , 61 נפש , 
והיא נמצאת סמוך לקו הירוק , בצידו הישראלי . הכפר הסמוך , באקה א - 
שרקייה , הנמצא מעברו השני של הקו הירוק , מונה כ000 , 4 נפש , ומאז תחילת 
המלחמה הוא מצוי בעוצר . בבאקה אל - גרבייה אין עוצר , אך עם רדת החשיכה 
מתרכזים התושבים בבתיהם ונערכים עם ציוד המגן שברשותם למקרה אזעקה . מן הכפר 
ניתן היה לשמוע בשבוע החולף את רעמי הטילים שהלמו בגוש - דן ובאזור חיפה . 
המלחמה במפרץ וירי הטילים על ריכוזי אוכלוסין בישראל גילו כי שוררים הבדלים 
מהותיים בין תושבי השטחים וערביי ישראל , ביחסם למחלמה ולסדאם חוסיין . 
בעוד שבשטחים התמיכה בצד העיראקי כמעט מוחלטת , בקרב ערביי ישראל קיימת 
התנגדות רבה למדיניות עיראק , למרות שניתן למצוא גילויי תמיכה בודדים בסדאם 
חוסיין גם בסקטור זה . העובדה כי גם בתי ערבים נפגעו מהדף התפוצצויות באזור 
חיפה תרמו למגמה זו . " זוהי המלחמה הראשונה שבה יש חרדה משותפת ליהודים 
ולערבים " , אומר דרויש . 
