שר הביטחון משה ארנס גילה אתמול במסיבת כתבים צבאיים כי מבדיקת שאריות טילי 
הסקאד העיראקיים ששוגרו לעבר ישראל , הסתבר כי הם נבנו על פי טכנולוגיה 
גרמנית . " זוהי טכנולוגיה גרמנית מלפני 05 שנה המבוססת על הטכנולוגיה 
של טילי הוי2 , אך כשהוא מגיע אל הקרקע יש לו 052 קילו חומר נפץ . הטיל 
יכול לגרום נזק כפי שראינו " . ארנס אמר כי אין שום שינוי בהחלטת ישראל לגבי 
תגובתה להתקפות הטילים . עמדת ישראל ברורה נגיב על שיגור הטילים העיראקיים . 
" אנחנו לא נעשה דברים מתוך השפעה של אירוע אחד , אלא נעשה כל מאמץ ואני 
חושב שהוא יהיה מוצלח , לפעול בתבונה לעשות את הדברים הנכונים מבחינת האינטרסים 
הביטחוניים של מדינת ישראל , לטווח הקצר ולטווח הארוך " . להערכת שר הביטחון , 
המלחמה במפרץ לא תימשך שנים , לכל היותר חודשים . בהתייחסו למסקנות של 
אי - יירוט טיל הסקאד ששוגר לרמת גן , אמר שר הביטחון כי אנשי הסוללה היו 
משוכנעים כי יירטו את הטיל , אבל , הסתבר כי ראש הנפץ אכן לא נפגע ופגע 
בבניין המגורים . קפידבינסוללת פטריוט רביעית הוכנסה אמש למערך המבצעי בצה"ל 
ותופעל בידי צוותים ישראליים . שתיים מהסוללות הממוקמות ברחבי הארץ מופעלות 
כבר בידי צוותים ישראליים , בפיקוח צוותים אמריקאיים . שתי הסוללות האחרות 
מופעלות עדיין בידי הצוותים האמריקאיים בשיתוף ישראלים . ארנס אמר כי להערכתו 
יגיעו סוללות פטריוט נוספות לישראל . בצה"ל העריכו שתוך ימים ספורים יוכלו 
אנשי צבא ישראליים להפעיל לבד את כל סוללות הפטריוט הממוקמות בישראל , אך 
יחד עם זאת נציגים מארה"ב יישארו בישראל כדי לעזור לצוותים הישראליים בשעת 
תקלות . דובר צה"ל , תת אלוף נחמן שי , אמר כי יש עדיין סכנה שישוגרו 
טילים וגם סכנה שהפטריוט לא יפגע בהם . בישראל מעריכים כי אין להוציא עדיין 
מכלל אפשרות כי לעיראקים יש ראשי נפץ כימיים לטילים שלהם . זאת אפשרות שנלקחה 
כהנחת עבודה . מדוע לא השתמש סדאם חוסיין בראשי הנפץ הכימיים : א . סדאם 
חוסיין העריך כי השימוש בנשק קונוונציונאלי יספיק כדי לגרור את ישראל למלחמה . 
ב . ייתכן שאין לו ראשי קרב כימיים לטילים . ג . בישראל מעריכים כי 
בשלב מאוחר יותר של הלחימה הוא עלול לעשות שימוש בנשק הכימי במידה ויש בידו 
ראשים כימיים בבחינת " תמות נפשי " , כאשר יהיה מיואש . לפי תמונת הלחימה 
כיום , הצבא העיראקי עדיין לא איבד את השליטה על גייסותיו , ניסיונות לדכא 
את מערכות הפיקוד והשליטה לא הצליחו והעיראקים הצליחו למצוא בכל פעם פתרונות 
חלופיים לפגיעה . לעיראק היה ברור מלכתחילה כי אינה מסוגלת להתמודד חזיתית 
מול כוחות הברית . סדאם חוסיין החליט כי אין טעם לצאת במהלכי תקיפה והעדיף 
לכופף את ראשו מתוך הנחה שצבאו יחזיק מעמד . ההערכה היא כי חיל האוויר העיראקי 
איבד בין 03 ל33 מטוסים מחציתם על הקרקע ומחציתם בקרבות אוויר . דבר זה 
מלמד כי העיראקים מנסים להתנגד בצורה אגרסיווית רק כשהם חושבים שהם יכולים . 
רוב המשגרים עדיין מבצעיים , רוב השיגורים לעבר ישראל מבוצע מהשדות 2 ו3 . 
