בודפשט ( מיוחד ל"הארץ " ) . חיילים סובייטים חמושים בנשק אוטומטי השתלטו 
אתמול על מחסן של בית דפוס בווילנה , בירת ליטא . דוברת הפרלמנט הליטאי , 
ריטה דאבקוס , אמרה כי אל החיילים התלוו שני חברים במפלגה הקומוניסטית 
הליטאית , שהודיעו כי הם משתלטים על הבניין בשם המפלגה . היא הוסיפה כי 
אחד החברים אמר שהפעולה בוצעה על בסיס צו נשיאותי סובייטי , שהורה לשמור 
על זכויות הבעלות על הרכוש . לא נמסר על מעשי אלימות כלשהם . היתה זו הפעולה 
הצבאית הראשונה בליטא מאז 13 בינואר , כאשר צנחנים הסתערו על מרכז השידור 
הראשי בבירה והרגו 31 אזרחים בלתי חמושים . קפידביננשיא לאטוויה אמר אתמול 
כי דחה את קריאתו של גורבצוב להקפיא את הצהרת העצמאות של לאטוויה . הנשיא 
הלאטווי , אנטוליס גורבונובס , דחה בפרלמנט קריאה שהשמיע ביום שלישי מנהיג 
הקרמלין ללאטוויה , לבטל את החוקים הסותרים את החוקה הסובייטית . " איננו 
מוכנים לעשות זאת . איננו מוכנים לבטל חוקים שאושרו , ואיננו יכולים לקבל 
את החוקים הסובייטיים שהוא קורא לנו לקבל " , הוסיף גורבונובס , בדווחו 
לפרלמנט על השיחות שניהל ביום שלישי עם גורבצוב . קפידבינכוחות עילית סובייטיים , 
השייכים ל"כומתות השחורות " שפרצו ביום ראשון שעבר למשרד הפנים בלאטוויה , 
עצרו שלשום את חבריה של משלחת פרלמנטרית רוסית , שבאה לאזור נאגורנו - 
קאראבאך השנוי במחלוקת , והתייחסו אליהם בגסות . חבר הפרלמנט הרוסי , אנטולי 
מוסטובוי , אמר כי יחידה של כוחות " אומון " עצרה את ששת חברי המשלחת 
לאחר שהגיעו אל סטפאנאקרט , בירת החבל המצוי ברפובליקה של אזרבייגאן . 
מטרת שליחותה של הקבוצה היתה לאסוף מידע . מוסטובוי אמר כי יחידת " הכומתות 
השחורות " העבירה בכוח את המשלחת למסוף של נמל התעופה , התייחסה אליהם 
בגסות והחזיקה אותם במשך שעתיים . לאחר מכן הועלו חברי המשלחת על אוטובוסים 
בכיוון באקו , בירת אזרבייגאן . מאוחר יותר חזרו בטיסה למוסקווה . מוסטובוי 
ציין כי המשלחת באה לחקור את הגורמים לסכסוך באזור , הנתון במצב חירום . 
קפידבינמזכיר המדינה האמריקאי , גיימס בייקר , רמז אתמול כי ארה"ב עשויה 
בכל זאת לקיים את ועידת הפסגה האמריקאית - סובייטית , שנועדה לדון בחודש 
הבא בקיצוץ דראסטי של הנשק הגרעיני . התבטאותו באה למרות הפעולות הצבאיות 
האחרונות של מוסקווה נגד הרפובליקות הבאלטיות . בהתייצבו לצילומים עם שלושת 
מנהיגי הרפובליקות הבאלטיות , נשאל בייקר מתי תתקבל החלטה בעניין הפסגה , 
שאותה איים הנשיא בוש לבטל עקב האירועים האחרונים בשלוש הרפובליקות . בייקר 
אמר כי מעשי האלימות אכן עלולים לסכן את " ההתקדמות העצומה ביחסים בין שתי 
המדינות " . הוא קרא להסדר פוליטי בין בריה"ם לרפובליקות הבאלטיות . " אני 
רוצה לומר כאן כי בכל הקשור לקיצוץ הנשק הגרעיני ולפיקוח עליו , חשוב מאוד 
להמשיך בתהליך " , אמר בייקר לכתבים . " אשר לוועידת הפסגה , אנו נדון 
בזה הן בממשל והן במגעים עם בריה"ם " . דוברת מחלקת המדינה , מרגרט טטוויילר , 
אמרה כי " ועידת הפסגה עדיין תלויה באוויר " . קפידבינבבריה"ם מוסיפים להתרחב 
גלי הביקורת על הנשיא גורבצוב . ראש עיריית לנינגרד , אנטולי סובצאק , 
הצטרף להתקפה על מדיניותו של הנשיא , ואחד מבכירי המשפטנים בבריה"ם אמר 
כי התנהגותם של הכוחות הסובייטים בליטא היתה בלתי חוקית . סובצאק כתב אתמול 
בשבועון " חדשות מוסקווה " כי גורבצוב איבד את אמון העם , כשהתכחש לאחריותו 
לרציחתם של 31 ליטאים בלתי - חמושים . " הנשיא מציית באופן מוחלט לכוחות 
השייכים לעבר , שהצליחו למשוך אותו לצדם . הוא הפסיק להיות הדמוקרט ואיש 
הרפורמות כפי שהיה בעבר " , כתב סובצאק והוסיף : " גורבצוב חזר להיות המזכיר 
הכללי של המפלגה הקומוניסטית " . דברים אלה מהווים הוכחה נוספת לקרע ההולך 
וגובר בין גורבצוב לתומכיו לשעבר מקרב חסידי הרפורמות . סרגיי אלכסייב , 
משפטן בכיר המשמש כיו"ר ועדת החוקה בפרלמנט , אמר כי הכוחות המזוינים פעלו 
מחוץ לחוק כשתקפו את בניין הטלוויזיה של ליטא ב31 בינואר . קפידבינהגבלות 
מוניטריות חדשות וקשוחות , שעליהן החליט הקרמלין , ערערו אתמול את המרקם 
הרגיש של הכלכלה הסובייטית וגרמו להסתערות מבוהלת על בנקים לחיסכון מסיביר 
ועד לרפובליקות הבאלטיות . תורים ארוכים בבירה הסובייטית אינם דבר יוצא דופן , 
אך אתמול הם לא השתרכו בחזית חנויות המזון , כי אם לפני קופות הבנקים ודוכנים 
להחלפת שטרות הכסף של 05 ו001 רובל . ליד כל סניפי הבנקים הוצבו משמרות 
של שוטרים ואנשי ק - ג - ב , כדי למנוע מהומות . על - פי הצו הבלתי - צפוי 
של הנשיא גורבצוב , שפורסם אור ליום אתמול , ניתנו רק שלושה ימים להחלפת 
שטרות הרובל הגדולים . כל אדם רשאי להחליף שטרות בשווי משכורתו החודשית , 
אך לכל היותר בשווי אלף רובל . מחשבונות הבנק האישיים ניתן להוציא , עד 
להודעה חדשה , 005 רובל לחודש לכל היותר . בדרך כלשהי נודע ליודעי דבר דבר 
קיומו של הצו יום או יומיים לפני פרסומו , ומיד החל מסחר בהול בשטרות המוחלפים . 
שלשום בצהריים היו מוכנים הספסרים לשלם בשטרות קטנים 06 רובל בלבד תמורת 
שטר של 001 רובל . הצו הנשיאותי נועד לבטל את ערכם של השטרות הגדולים , 
שהצטברו בידי " אבירי השוק השחור " , ויותר מכך את ערך השטרות שהוברחו לארצות 
חוץ . הכוונה היא גם להקטין את כמות הכסף שבמחזור . ההשלכות החברתיות של 
ביצוע הצו עלולות להיות חמורות , שכן ערכם המעשי של חסכונותיהם של מיליוני 
אנשים מתבטל ; ועם זאת מנבאים מומחים פיננסיים כי התועלת הכלכלית לא תהיה 
גדולה . ראש הממשלה החדש של בריה"ם , ולנטין פאבלוב , שהיה שר האוצר בממשלת 
ריזקוב , אמר בראיון בטלוויזיה כי השטרות של 05 ו001 רובל מהווים כשליש 
מערכו של כל הכסף שבמחזור . ברפובליקות הבאלטיות זועזעו הבנקאים ונציגי השלטון 
מן הכללים החדשים , וביחוד מהסעיף המרשה לק - ג - ב להשתלט על בנקים שלא 
יצייתו לצווים . נשיא הרפובליקה של אוזבקיסטאן שבאסיה התיכונה הודיע על 
דחיית המועד הסופי להחלפת שטרות הכסף ל1 בפברואר . הפדראציה הרוסית הגדולה 
נקטה קו זהיר , וציינה רק כי תנסה למתן את המהלומה שנחתה על אזרחיה . הפרלמנט 
של הרפובליקה עומד להתכנס היום כדי לגבש עמדה רשמית כלפי הצעדים החדשים . 
אוקראינה כבר הנהיגה מגבלות מוניטריות משלה . נשמעה ההערכה כי באמצעות הצעדים 
החדשים קיווה גורבצוב לזכות בתמיכת בני העם הפשוט כנגד " העשירים החדשים " 
במדינה . הכלכלן הליברלי ולדימיר טיחונוב , יו"ר איחוד הקואופרטיווים ( 
של היוזמה הפרטית ) , אמר לעומת זאת : " אי אפשר לקרוא לזה רפורמה . 
זהו שוד גרידא החרמת שטרות כסף מאזרחים , גם מאנשים שהרוויחו את הכסף 
כחוק " . 
