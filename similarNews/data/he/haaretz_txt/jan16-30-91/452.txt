משרד הכלכלה ומרכז השלטון המקומי יזמו מכרז לאיסוף מקיף של גרוטאות מתכת . 
הזוכה במכרז יקים מפעל לגריטת הגרוטאות כדי להופכן לחומר גלם למפעלי הפלדה . 
כמו כן , עליו להקים מערך לאיסוף הגרוטאות מאתרי ריכוז ב68 רשויות מקומיות . 
המניע להוצאת המכרז היה הבעיה האקולוגית שיצרו מצבורי גרוטאות הרכב והמתכת 
בריכוזי האוכלוסייה . עד כה פעלו " מפעלי פלדה מאוחדים " בעכו , והחברה - 
הבת " הלום למחזור ומסחור מתכות " , לאסוף את הגרוטאות לצורכיהם , אך פעילותם 
התרכזה בתעשייה ובמערכת הביטחון , ואילו האיסוף בריכוזי האוכלוסייה היה 
לקוי . חברות אלו עתרו לבית המשפט הגבוה לצדק נגד קיום המכרז ( בג"ץ 98946 , 
מפעלי פלדה מאוחדים נגד משרד הכלכלה והתכנון ואח ) . השופטים אהרן ברק , 
משה בייסקי ותיאודור אור דחו את העתירה , במובן זה שהתירו את פרסום המכרז . 
עם זאת , הורו לתקן את המכרז בהתאם להחלטה שקיבלה ועדת השרים לענייני מינהל 
לאחר פרסומו , כי הזוכה יחויב לספק תחילה את צורכי תעשיית הפלדה בארץ , 
ורק לאחר מכן יהיה רשאי למכור גרוטאות בחו"ל . שר התעשייה , שר הכלכלה 
ושר האוצר יקבעו את המחיר המרבי שתשלם תעשיית הפלדה בארץ לזוכה במכרז . 
לפיכך גם בוטלה הקמת המפעל לאיחזור גרוטאות רכב . החלטת הוועדה קיבלה תוקף 
של החלטת ממשלה . השופט אור דן בפסק הדין בכל אחד מטיעוני העותרות . הטיעון 
הראשון שלהן היה כי המכרז פורסם שלא בסמכות . אור מציין כי לפי חוק שמירת 
הניקיון התשמ"ד4891 , הרשות המקומית , או כל גוף ששר הפנים הסמיכו לכך 
מכוח סעיף 8 ( א ) לחוק , הם רשות מוסמכת לסילוק גרוטאות רכב . סעיף 8 ( 
ד ) לחוק קובע כי גרוטאת רכב שסולקה לפי חוק זה " תהיה לקניינה של הרשות 
המוסמכת " . גם שאר גרוטאות המתכת הן קניינה של הרשות המוסמכת , מכוח סעיפים 
3 ו7 לחוק המיטלטלין התשל"א1791 , הקובעים כי " מיטלטלין שאין להם בעל , 
יכול כל אדם בכפוף לכל דין לרכוש את הבעלות בהם בתפיסתם תוך כוונה לזכות 
בהם " . לחילופין , גרוטאות אלו הן אבידה שבעליה התייאש ממנה בגלל מיעוט 
שוויה , ואין חובה להשיבה מכוח סעיף 2 ( א ) לחוק השבת אבידה התשל"ג3791 . 
המכרז הנדון מתייחס אך ורק לגרוטאות שרוכזו באתרים מיוחדים של הרשויות , 
וברור שהגרוטאות באתרים אלה הן קניינן של הרשויות המקומיות , או של הרשויות 
המוסמכות . מסקנתו של אור מכל אלה היא שיש לדחות את הטענה בדבר חוסר סמכות . 
טיעון שני של העותרות היה כי במשך שנים רכשו זכויות מוקנות בלעדיות לאיסוף 
גרוטאות וניצולן , ופרסום המכרז פוגע בזכויות אלה . לדבריהן , הוקנו להן 
זכויות אלה משום שמשרד התעשייה והמסחר סירב במשך שנים להעניק רשיונות ליצוא 
הגרוטאות שנאספו , ובמקביל הנהיג פיקוח על מחירי הגרוטאות . מדיניות זו 
יצרה מונופול דה - פאקטו של העותרות בתחום איסוף הגרוטאות . לדעתן , אין 
מונופול זה פסול , משום שבבסיס מדיניות הממשלה עמד האינטרס הציבורי לחזק 
את תעשיית הפלדה בארץ , שהגרוטאות הן חומר הגלם המרכזי שלה . ואולם אור 
קבע כי העותרות לא השכילו להראות זכות משפטית מוקנית המבטיחה את הנצחת שליטתן 
בתחום זה . אמנם מונופול דה - פאקטו הוא מוסד מוכר בפסיקה , והוא נוצר 
עקב מתן רשיון לפלוני וסירוב לתתו לאחרים , בגלל צורכי השוק אותה שעה . 
אבל מונופול כזה הוא זמני , ועם שינוי הנסיבות עשויים גם אחרים לזכות ברשיון 
דומה . " הזכות לרשיון מעולם לא נשללה מאחרים במונופול שכזה , להבדיל ממונופול 
מראש , שתוכנו נתינת בלעדיות לגוף מסוים תוך שלילה מכוונת מראש של חופש 
העיסוק באותו תחום מגורמים אחרים . הענקת מונופול , להבדיל ממונופול שנוצר 
דה - פאקטו , פסולה מעיקרה , אלא אם יש לה סימוכין בחוק " , כתב אור . 
השופט הזכיר כי " בשורה ארוכה של פסקי דין נקבע שאין לאזרח כל זכות קנויה 
שמדיניות כלכלית המיטיבה עמו תימשך " . אור ציין כי העותרות אינן יכולות להצביע 
על כל הבטחה מחייבת של הממשלה או של הרשויות המקומיות בעניין זה . כמו כן 
קבע כי סעיף 8 ( א ) לחוק שמירת ניקיון מאפשר לשר הפנים להסמיך עוד גופים 
לסלק גרוטאות , וגם הוראה זו סותרת את הטיעון בדבר הזכות הבלעדית של העותרות . 
עוד טענה של העותרות היתה כי המכרז עצמו יוצר מונופול , משום שהזוכה בו 
יזכה בבלעדיות לסילוק הגרוטאות מאתרי הרשויות . על כך כתב אור כי אמנם מכרז 
" אין בו להכשיר מתן בלעדיות בענף או תחום עיסוק ומניעת חופש העיסוק מאחרים , 
אם אלה אינם מוצדקים " , אבל במקרה הנדון אין מדובר בהענקת מונופול . המכרז 
אינו מקנה בלעדיות בענף של איסוף הגרוטאות , אלא מתייחס רק למגזר הגרוטאות 
ברשויות המקומיות , שהן רק כ%03 מכלל הגרוטאות הנאספות . בעניין זה הזכיר 
את דברי השופט ברק : " את חופש העיסוק יש לבחון בהיבט רחב , ויש לבחון 
אותו על רקע העיסוק בתחום שלם או בענף " . טענה נוספת של העותרות היתה שפרסום 
המכרז ותנאיו לוקים בחוסר סבירות . הן הסבירו , בין השאר , כי כבר הקימו 
את התשתית לקליטת הגרוטאות , וכי אין כל הצדקה כלכלית להקמת גוף מתווך ( 
מפעל גריטה ומערך איסוף ) הכרוך בהשקעה יקרה . אור קבע כי אמנם גם לאחר 
החלטת ועדת השרים , מצבם של מפעלי הפלדה עלול להשתנות לרעה בגלל המכרז , 
שכן לא ייהנו עוד ממחיר מסובסד של גרוטאות . ואולם אין לומר ששינוי זה 
נגוע בחוסר סבירות מבחינה כלכלית , מפני שהמכרז אמור לפתור בעיות אקולוגיות 
וגם למנוע מהרשויות המקומיות הוצאות ניכרות הקשורות לאיסוף הגרוטאות . 
