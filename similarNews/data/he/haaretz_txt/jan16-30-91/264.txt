כבר ציינתי שאבי לא התעניין בהלכה . אין זה מקרה שתחום ההלכה הוא התחום 
הפחות מפותח בספרייה העברית של זלמן שוקן . יש להסביר תופעה זו בעיקר כשהדברים 
נאמרים כאן , במכון שוקן , הכולל את מכון שאול ליברמן המוקדש ללימוד הגמרא . 
ז"ש הזדהה עם עיקרה של האמנציפציה ששינתה את חיי היהודים במרכז אירופה ובמערבה , 
וכמובן בארצות הברית וגם בחלקים משמעותיים של יהודי מזרח אירופה . שתי 
פנים היו לאמנציפציה : מצד אחד שוחררו היהודים מן המגבלות הפוליטיות והיו 
לאזרחים שווי זכויות בארצות מושבם ; הצד השני של האמנציפציה הוא שהיהודים 
בארצות אלו , לפחות רובם הגדול , שיחררו עצמם מעול ההלכה והמצוות . זה 
היה בעצם עיקרה של הרפורמה הגרמנית , בארצות מערב אירופה ובאמריקה . הסתייגות 
אבי מן ההלכה נבעה כנראה בעיקר מדעתו ששלטון ההלכה היה אחראי להתאבנות ולהתייבשות 
של היהדות האירופית במשך תקופה ארוכה . הוא היה סבור שרק שחרור מעול זה 
יכול לפתוח ליהודים את הדרכים להתפתחות חופשית ולמחשבה רעננה . הוא היה 
בעל תודעה היסטורית מפותחת , וברור שהכיר בחשיבותו ההיסטורית של התלמוד 
כאחת היצירות הבסיסיות של עם ישראל . גם אחרי שחדל להיות ספר החוקים המחייב 
של יהודי האמנציפציה יכול היה התלמוד להיות מקור לא אכזב לחקר ההיסטוריה 
היהודית , אילו התייחסו אליו כמערכת של טקסטים שיש לחקרם בכלי המחקר ההיסטורי , 
הביקורתי , ההשוואתי והפילולוגי . אלא שבישראל ניתנה השליטה על התלמוד 
בידי הרבנים האורתודוקסים והחרדים , המונעים מחקר מדעי ראוי לשמו של מה 
שהוא בעיניהם הלכה קדושה שניתנה בסיני , ומשום כך היחס אליה א - היסטורי 
ואנטי - היסטורי . הקדוש אינו ניתן להיחקר בכלי המחקר המדעי . רק באחרונה 
ראינו את המחלוקת המכוערת סביב מפעלו של הרב עדין שטיינזלץ . לאור עמדתו 
זו היה יחסו של ז"ש מסויג כלפי היהדות האורתודוקסית , ובעיקר האורתודוקסיה 
הגרמנית . יחס זה בא לידי ביטוי בהנחיותיו לעורכים של הוצאת שוקן הגרמנית : 
בהוצאת שוקן לא יצא ספר שהטיף ליהדות אורתודוקסית . אל היהדות האדוקה במזרח 
אירופה , שאז עדיין היתה חלק ניכר מן היהדות בארצות אלו , התייחס בפחות 
ביקורתיות , וראה בה ביטוי אותנטי של יהדות מסורתית שלא עברה עוד את תהליך 
ההשכלה והאמנציפציה , שדרכם נכנסו היהודים במרכז אירופה ובמערבה אל העולם 
המודרני . רבנים והקרויים " גדולים בתורה " לא מילאו תפקיד בביוגרפיה 
של ז"ש . הם לא היו בעלי סמכות בעיניו . דברים אלה מעוררים אולי פליאה 
בחוגים מסוימים בישראל של היום , אך הואיל ונושא הרצאתי הוא " דרכו של 
זלמן שוקן אל היהדות ובתוך היהדות " , אני רואה חובה להסביר היבטים אופייניים 
אלה בתפיסתו . כאן אבקש להעיד , שמיוזמתי אני לא הייתי בא להרצות כאן על 
זלמן שוקן , בימים אלה של רגרסיה אודתודוקסית וחרדית בישראל , ימים של 
כניעת ראשי הציבור החופשי - כאילו בפני הביטויים החשוכים ביותר של רגרסיה 
זו . לנגד עינינו מתרחש בארץ ניסיון של מתקפה אגרסיווית מאוד על הישגי האמנציפציה , 
שהציונות ומדינת ישראל הן מן ההישגים הבולטים שלה . מטרת האורתודוקסיה 
החדשה והחרדים היא להחזיר את עם ישראל ואת אזרחי מדינת ישראל אל הגטו הרוחני 
שהיהודים היו מסוגרים בו עד לפני מאתיים שנה , ושלטו בו רבנים וגדולים בתורה 
למיניהם , שלעתים קרובות היו מסוכסכים בינם לבין עצמם . כבר הגענו לידי 
כך שהרבי מגור קובע מי יהיה המנהל הכללי במשרד העבודה של מדינת ישראל הריבונית , 
ואין מוחה על כך . בימים כאלה ובנסיבות כאלו דמותו של זלמן שוקן כיהודי 
תיחשב אולי ליוצאת דופן . אך נעניתי ברצון להזמנתם של הפרופסור שמא פרידמן 
והד"ר שמואל גליק לדבר בפניכם , ואני מודה להם על הזמנתם זו . קפמאפרקאבקש 
לעמוד על שני ביטויים לאישיותו של ז"ש משנת חייו האחרונה , כאשר היה בן 
למעלה משמונים , והם מלמדים על העקביות ששלטה בחייו . אותם נושאים , אותם 
הערכים , אותן דמויות , אותם אנשים שריתקו אותו , שבהם עסק בצעירותו והם 
מילאו את חייו תוכן עד אחרית ימיו . בקיץ 8591 , שנה לפני מותו , ישב כדרכו 
זה שנים בפונטרסינה באנגדין , שהיה רגיל לשהות בה בחודשי הקיץ . פניתי 
אליו אז מתל אביב בבקשה כי יכתוב ברכה לעגנון , שימלאו לו שבעים באותו קיץ . 
אף על פי שלא היה קל כתיבה , נענה אבי לבקשתי ושלח אלי את הברכה . כרגיל , 
כתב בגרמנית . תירגמתי את דבריו , והם הופיעו ב"הארץ " באחד באוגוסט 
באותה שנה . הברכה אינה ארוכה , אך מאוד לא שגרתית . כותב זלמן שוקן בן 
השמונים לעגנון בן השבעים : עגנון היקר , כאשר נפגשנו לפני ארבעוארבעים 
שנה , נצטיירה הווייתך בעיניכמשולש הניצב על חודו . הבסיס מבוצאץ ועד ליפו 
במרומים ואתהבמעמקי נכר , בארץ הנתונה למלחמה חסרתתקווה . ראיתיך גם כראות 
דמותו של המשוררהגדול , כיורש העצר הצעיר , המסכן אתירושתו עם כל צעד שהוא 
צועד אל תוכהחיים , ואף על פי כן הריהו מוסיף וצועד , כחולם ושחוק על שפתיו . 
המשורר הגדול לא השכיל להוביל אתגיבורו אל מעבר לשנות הבחרות . ואתה , העלם 
מברלין , מלייפציג ומינכן , בן שבעימאתה היום ועל ידך האשה , שהמשורר 
הגדוליכול היה להראות לגיבורו רק בחלום . את הירושה ליטשת עד גביש אשר יאירלעמנו 
מעבר לימים לא נדעם . הנני מאחל לך עוד עתות יצירה רבות ואנימברכך ליום הזה . 
בברכה זו משתמש זלמן שוקן בשני דימויים לבטא את יחסו אל עגנון . הדימוי 
הראשון הוא בעיני תמונה סוריאליסטית ממש , מעין מזיגה בין תמונה של שאגאל 
הצעיר , שהבריות עומדים בה על הראש , לרישום גיאומטרי של אל ליסיצקי , 
הצייר היהודי הרוסי הקונסטרוקטיוויסטי . ז"ש רואה את עגנון כאיש ספוג בתרבות 
המסורתית של מזרח אירופה ( בוצאץ ) וכנציג של ארץ ישראל החדשה ( יפו ) 
, שאליה הגיע כאחד מצעירי העלייה השנייה . אלא שגם בוצאץ וגם יפו היו 
למקומות אוטופיים , מעין בוצאץ של מעלה ויפו של מעלה . בגלל מלחמת העולם 
הראשונה אין עגנון יכול להגיע אליהן והוא תקוע בגרמניה , שבא אליה כאורח 
זמני ואין הוא רוצה להשתהות בה . הדימוי השני שבו רואה ז"ש את עגנון לקוח 
מרומן מפורסם מאוד של הסופר הגרמני זאן פאול , השייך גם לקלאסיקה וגם לרומנטיקה 
הגרמנית , שיצא לאור ב0081 . מדובר בספר ושמו " שנות התבגרות " , המתאר 
את מעשיו של צעיר מחונן העושה את צעדיו הראשונים בעולם . כאן ניכר משקלה 
העצום של הספרות הגרמנית בחיי ז"ש אף בזקנתו המופלגת , 52 שנים אחרי שעזב 
את גרמניה בגלל הנאציזם . כמו ששתי הספרויות הגדולות , הגרמנית והעברית , 
היו ביטוי אותנטי לאישיותו , כך מתקשר לו ש"י עגנון , הסופר העברי הגדול , 
שלו עצמו יש חלק בהתפתחותו , עם גיבור של רומן גרמני אמנם מפורסם מאוד , 
אך רומן שיצא לאור לפני מאה ותשעים שנה וקוראיו מעטים . הביטוי השני שברצוני 
לעמוד עליו קשור ברבי נחמן מברסלב , שז"ש עסק בו בהפסקות , כמובן במשך 
חמישים שנה ומעלה , אחרי שנקלע בראשית המאה לפגישה גורלית עמו , באמצעות 
ספרו של מרטין בובר . אכן , היה זה כדברי גון דון , שהחזיר את זלמן שוקן 
הצעיר , שנדד בשדות זרים , אל עמו . יש ברשותי שני מכתבים שכתב אבי בחודשים 
האחרונים לחייו והם עוסקים ברבי נחמן . במכתב הראשון הוא כותב : " שוב 
ושוב אני משתהה אצל רבי נחמן . בספר העיקרי על תורתו יש פרק מרכזי שאפשר 
לכנותו : תיאוסופיה בעת הפטירה " . כותרת הפרק היא הפסוק ממלכים ב פרק ב 
פסוק 9 . הפסוק עוסק בפטירתו של אליהו הנביא ופרידתו מתלמידו אלישע . הם 
עוברים את הירדן בחרבה , אחרי שאליהו ייבש , במעשה נס , את הנהר . וזה 
הפסוק : " ויהי בעברם ואליהו אמר אל אלישע שאל מה אעשה לך בטרם אלקח מעמך 
ויאמר אלישע ויהי נא פי שניים ברוחך אלי " . זלמן שוקן מוסיף וכותב : " פסוק 
01 הבא הוא נושא מרכזי אצל רבי נחמן . בשעת הפטירה נמתחת קשת עד להתחלה , 
וההתחלה והסוף נושאים את הקשת " . בפסוק הקודם ביקש אלישע כי רוחו של אליהו 
תהיה במשנה תוקף אתו אחרי מותו . ומה נאמר בפסוק 01 " ויאמר הקשית לשאול 
אם תראה אותי לקח מאתך ויהיה לך כן , ואם אין לא יהיה " . תהיה זאת טעות 
לחשוב שז"ש משתעשע כאן בהזדהות בינו לבין רבי נחמן . אמנם הוא נטה להגות 
בעניינים טרנסצנדנטליים , ועם זאת היה אדם מפוכח שידע מיהו . הצד השווה 
כאן הוא הסיטואציה זלמן שוקן חש שסופו קרב , והוא קורא דברים המיוחסים 
לר נחמן לפני פטירתו . את המכתב השני הוא כותב פחות מחודש לפני מותו . הוא 
כותב מסקרסדייל ליד ניו יורק ( מקום מגוריו באמריקה ) ערב טיסתו האחרונה 
לאירופה , ואומר : " בשבועות האחרונים קראתי הרבה וברצינות . אפשר לומר 
שלמדתי , כפי שאומרים היהודים במזרח אירופה . בחלקה זו היתה הכנה רצינית 
לשיחה עם יוסף וייס , שאת עבודתו על ר נחמן שפורסמה בספר היובל שלי לא הצלחתי 
עד כה להבין . בסופו של דבר היה ר נחמן החדש הגדול בחיי " . יוסף וייס היה 
כידוע אחד מתלמידיו החשובים של גרשום שלום , ועסק שנים רבות בתורתו של רבי 
נחמן מברסלב . בשנות חייו האחרונות נהג זלמן שוקן להיפגש בכל קיץ עם יוסף 
וייס ולשוחח אתו על ר נחמן . יומיים אחרי שכתב מכתב זה טס ללונדון ונפגש 
עם וייס , שהיה שם פרופסור בגוס קולג . וייס סיפר לי על השיחה כעבור שנה 
או שנתיים . אחרי הפגישה עם וייס טס אבי לשווייץ , עלה לפונטרסינה , ולאחר 
שלושה - ארבעה ימים הלך לעולמו ללא מחלה . נתקיים בו משפט שמצטט ט"ס אליוט 
ב - , אחת הרביעיות שלו , שזלמן שוקן הכיר היטב : . בקצי ראשית דרכי . 
