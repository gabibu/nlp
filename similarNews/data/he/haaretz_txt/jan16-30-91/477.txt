( עש"ת ) . תנועת רץ תבעה אתמול מתנועות השלום בארה"ב ובאירופה להפנות 
את מחאתן נגד סדאם חוסיין , " מחרחר המלחמה האמיתי במזרח התיכון " , ולהפסיק 
את המחאה נגד ארה"ב , " הממלאת עכשיו את התפקיד של בלימת התוקפן " . " כתנועת 
שלום ישראלית , רואה רץ בהפגנות האנטי - אמריקאיות גילוי של תמימות במקרה 
הטוב , והיתממות במקרה הרע . הפגנות אלו ברחבי העולם מבטאות חוסר אחריות 
כלפי עתיד המזרח התיכון , וכלפי מדינת ישראל במיוחד . מי שדואג באמת את 
דאגת השלום באזורנו , ורוצה ביקרו של המו"ם בין ישראל והפלשתינאים , חייב 
להיות מעוניין עכשיו בהכרעתו השלמה של הרודן העיראקי " , נאמר בהודעת התנועה . 
רץ מוסיפה כי כל מי שבוחן באובייקטיוויות את המתרחש , לא יוכל שלא להעריך 
בחיוב את התנהגותה של ממשלת ישראל , שבתנאים קשים השכילה להקפיד על הבלגה . 
