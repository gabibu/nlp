באורח פורמלי , ישראל אינה נוטלת חלק במלחמת המפרץ . יחד עם זאת כל אחד 
גם יודע כי מבחינות רבות מלחמה זו חשובה לשותף הסמוי עוד יותר מאשר לבעל 
המניות העיקרי . לכן טבעי להציג כבר עכשיו בשלב זה של ההתמודדות את השאלה 
המרכזית באמת : מה הן בעצם מטרות המלחמה הנוכחיות של מדינת ישראל ? זאת 
השאלה שבאורח מסורתי ממשלות ישראל מסרבות להתמודד עמה . לא במלחמת ששת הימים 
ולא במלחמת יום כיפור הוצגו מטרות מלחמה בפני המטה הכללי של צה"ל , שלא 
לדבר על הכנסת או האזרח - החייל . מלחמת לבנון היתה בנויה על הונאת הממשלה 
בידי הצמד שרון - איתן , והכניסה את הצבא למבוך ללא מוצא . עדיין לא היה 
בדור האחרון צבא שנלחם כל כך הרבה , אך ידע כל כך מעט על המטרות שאותן נדרש 
להשיג מעבר להסרת האיום הביטחוני המיידי . בינואר 19 אין המצב שונה בהרבה . 
כל אחד מבין למען מה נלחמת ארה"ב : לא רק הנפט מעניין אותה , אלא קביעתם 
של כללי משחק לסדר בין - לאומי חדש שיבוא במקום ההסדרים שעוצבו בתום מלחמת 
העולם השנייה . לעומת זאת איש אינו יודע עדיין מהן מטרותיה האסטרטגיות האמיתיות 
של מדינת ישראל . האם לנצל את המצב לשם השגת פתרון כולל לסכסוך או להיפך , 
לדחות את הפתרון לעתיד בלתי נראה לעין על מנת להוסיף ולהחזיק בשטחים שנכבשו 
במלחמת ששת הימים ? המסע לביירות , בשנת 2891 , בא לשרת את המטרה השנייה . 
צריך לומר לזכותו של אריאל שרון שהוא המדינאי הישראלי הראשון מאז דוד בן 
גוריון , שידע מה הוא רוצה והחליט להשתמש בכוח כדי להשיג את המטרה . מלחמת 
לבנון היתה בלתי צודקת לא מפני שהיתה זו מלחמה יזומה אלא מפני שהיא לא באה 
לענות על איום ; וכל תכליתה היתה למנוע שלום . שרון לא רצה בהפסקת האש 
בצפון ; הוא יצא למלחמה כדי למנוע את השתרשותו של מה שנראה לו , כשלב ראשון , 
הסכם שלום בלתי כתוב עם אש"ף . בסך הכל נועד מבצע של"ג לסכל את סכנת ההסדר 
הכולל . עכשיו נשאלת השאלה מה באמת רוצה ממשלה שבראשה עומדים שניים מהמתנגדים 
החריפים ביותר להסכם השלום עם מצרים יצחק שמיר ומשה ארנס ושני אדריכלי 
המלחמה בלבנון , שרון ורפאל איתן ? רביעייה זו נתמכת בידי הימין המטורף 
של יובל נאמן ורחבעם זאבי . קפמאפרקאיפוקו הנוכחי של שמיר אינו צריך להטעות . 
מימושו של עקרון התגובה האוטומטית היה עלול לגרום לישראל נזק פוליטי מיידי 
רב יותר מאשר לארצות הברית . ספק גם אם היתה לראש הממשלה ברירה שלא להיענות 
לדרישות האמריקאיות . באותה הזדמנות נחסך מאתנו גם הצורך להוכיח שאנו יודעים 
לעשות תמיד הכל טוב יותר מהאמריקאים . אך הבעיה האמיתית היא לדעת לקראת 
מה חותרת באמת ישראל של שמיר , של ארנס ושל שרון . עקרונית קיימות שתי אפשרויות . 
האחת לנצל את פירוקה של החזית המזרחית , ואת התוהו ובוהו המאיים על ירדן , 
כדי לצאת ביוזמת שלום כוללת הן כלפי הפלשתינאים והן כלפי הסורים . האפשרות 
השנייה : לנסות ולחזור לעסקים כרגיל , במצב ביטחוני לאין שיעור טוב יותר , 
פטורים מאיומה של חזית מזרחית חזקה . במלים אחרות : במקרה זה מטרת המלחמה 
הממשית היא להקפיא את המצב הקיים , ולמנוע כל יוזמה שתכליתה לסלק את ישראל 
מן השטחים שנכבשו במלחמת ששת הימים . מובן שהחלופה הראשונה מחייבת פשרה מרחיקת 
לכת ברמת הגולן , והסכמה למדינה פלשתינית מפורזת בגדה המערבית וברצועת עזה . 
לוא היתה לנו ממשלה שלא היתה מכורה לאידיאולוגיה של ארץ ישראל השלמה לא 
היה בכך קושי . ואמנם , אם יש משהו שמלחמת המפרץ הוכיחה מבחינתנו , הרי 
זוהי העובדה שאחיזה בקו הרכס של הגדה המערבית אינה פוטרת אף בעיה אחת מבעיות 
הביטחון האמיתיות של ישראל . כל אדם שפוי מבין היום שלא המלחמה בזורקי אבנים 
מחלחול אלא המלחמה נגד האיום האסטרטגי העיראקי היא זו שמשרתת את הביטחון 
הלאומי . ביטחוננו הלאומי עומד על המוטיווציה של האוכלוסייה , על טכנולוגיה 
מתקדמת המאפשרת תגובה מהירה לכל איום ועל הורדת פרופיל העימות עם העולם הערבי . 
אין לכל אלה דבר עם הגבעות האומללות ההן שממזרח לקו הירוק . ההיאחזות בשטחים 
מסכנת את צורכי הביטחון האמיתיים , בכך שהיא מגבירה את רצון הלחימה של הערבים 
ותורמת לחוסר היציבות האזורי . באותה מידה רצוי לזכור שאש"ף איבד אולי את 
הלגיטימציה שלו בעיני ה"ניו יורק טיימס " וה"וואשינגטון פוסט " , אך לא 
בעיני תושבי שכם ורמאללה . בטווח הרחוק עוד עלול אש"ף להיבנות מן התמיכה 
בסדאם . במזרח התיכון שלאחר המלחמה תיהפך עמידתה של עיראק מול כל עוצמתו 
הטכנולוגית של העולם המערבי לאפופיאה , שתצית את דמיונם של עשרות מיליוני 
ערבים . מלחמת המפרץ תביא להתעוררות הגאווה הלאומית בכל רחבי האזור . גם 
אם תובס עיראק ותיאלץ להיכנע , בתודעתם הקולקטיווית של המוסלמים יירשם שארץ 
ערבית זו עמדה לבדה מול המערב כולו . מיתוס שלם יתפתח סביב המלחמה וככל 
שהיא תתארך , יתרבו האגדות ואלו יזינו תנועה עממית רחבה . שנאה ותסכול 
מהולים בגאווה לאומית פגועה היוו מאז ומתמיד חומר נפץ מסוכן מאין כמוהו . 
על הנעשה בעולם הערבי אין לנו שליטה . אך את מדיניותנו אנו מסוגלים לעצב 
בעצמנו . זה תפקידה האמיתי של מנהיגות פוליטית : לחשוב קדימה , ולא להתנפח 
מול מצלמות הטלוויזיה , או לטפח את האגו של אוכלוסייה מפונקת שהספיקה כבר 
להוכיח כי בסך הכל אין היא מסוגלת לעמוד במאמץ מלחמתי קשה ורצוף . רצוי 
שגם גורם זה יילקח בחשבון בהערכת המצב הכללית . בסופו של דבר , נושאות 
המטוסים האמריקאית תחזורנה הביתה , אך אנחנו נישאר כאן . גם אם ייפול סדאם , 
דבר שברגע זה כלל אינו בטוח , עיראק תשתקם והקואליציה המערבית תתפרק באותה 
מהירות שהוקמה . תהיה זו החמצה היסטורית אם בעוד שבועות אחדים תחזור ישראל , 
כאילו לא קרה דבר , לדיכוי חסר התקווה של ההתקוממות הלאומית הפלשתינית . 
כך תאבד הזדמנות יחידה במינה להשתתף בגיבושו של סדר חדש באזור , לתרום 
את חלקנו בהרגעתו ובכך להבטיח את ביטחוננו . כאן יש לקחת בחשבון עוד גורם . 
העולם שלאחר מלחמת המפרץ יהיה סלחני כלפינו פחות משהיה לפני פרוץ המשבר 
ובמהלכו . האמריקאים כבר זנחו בעלי ברית עוד לפני שאלה הבינו מה קורה להם . 
האהדה לה זכינו תחלוף מהר מאוד . כך היה גם אחרי מלחמת ששת הימים . עם 
סיום המלחמה , יבלוט הסכסוך הישראלי - ערבי ביתר שאת , ולמדינות ערב שלחמו 
נגד עיראק תהיה מחויבות עמוקה עוד יותר לאוכלוסיית השטחים . אשליה היא לחשוב 
שהבעיה הפלשתינית תרד מסדר היום . רק כאשר תיפסק האש במפרץ , יתברר מה 
טיבו האמיתי של אותו לינקג נגדו נלחמת ישראל בחירוק שיניים . הלינקג רחוק 
מלהיות קנוניה של שונאי ישראל . הוא טמון בעצם מהותו של הסכסוך הערבי - 
ישראלי . אף - על - פי שלא היה כל קשר בין הפלישה לכוויית לאינתיפאדה , 
קיימת זיקה הדוקה בין יחסי הכוחות האסטרטגיים באזור לבין מלחמתם של הערבים 
ביהודים . לכן האינטרס הלאומי הישראלי הוא שמחייב יוזמה כוללת ומרחיקת לכת 
על מנת להפיק את מרב התועלת מן המלחמה . אולם אין ספק שלא זאת הדרך שבה תלך 
הקואליציה הנוכחית . מטרת המלחמה של ממשלת שמיר אינה שלום במסגרת של סדר 
אזורי כולל , אלא הקפאת המצב הקיים . שמיר אינו אלא מהדורה חדשה ומשוכללת 
של גולדה . כמוה גם הוא אינו מרגיש נוח אלא במצב של אפס תנועה . איש אינו 
מסוגל לזכור היום מה בעצם עשתה גולדה במשך כל שנותיה בלשכת ראש הממשלה . 
אך בכל זאת קיים ביניהם הבדל גדול אחד : לשמיר , לעומת הגברת הזקנה , 
יש אידיאולוגיה . שמיר רוצה להחזיק בארץ ישראל השלמה , וכל האנרגיה הטמונה 
בחברה הישראלית מגויסת להתחפרות בשטחים . לכן אסור להשתעשע באשליות : זוהי 
היום מטרת המלחמה האמיתית של ישראל . מאליו מובן שהדברים מעולם לא נוסחו 
בצורה כזאת . אין הרי שום שלטון בעולם המודרני שיודה כי מטרתו האמיתית היא 
למנוע תזוזה לקראת שלום . אך האמת היא כי אצל שמיר כל פסק זמן הוא ניצחון , 
כל שנה שעוברת היא שלב נוסף בסולם ההצלחה ; וכל יוזמה מדינית שתכליתה לסלול 
את הדרך לסיום הסכסוך מוצגת מיד כמזימה של שונאים , כסכנת קיומית , ממש 
תוכנית השמדה . במובן זה , קשה להניח שמשהו ישתנה גם ביום שיחוסלו אחרוני 
משגרי הטילים העיראקיים . שמיר לא יודה לעולם כי המרכיב השלישי בביטחון 
הלאומי הורדת רמת העוינות הערבית על ידי הסכם שלום על בסיס הגבולות שנקבעו 
בתום מלחמת העצמאות אינו נופל בחשיבותו מן הרמה הטכנולוגית ומן הנכונות 
ללחום . המסקנה מכל אלה אינה משמחת . מבחינתנו עלול פרי ההצלחה האמריקאית 
להתבזבז לגמרי . שמיר ושותפיו אי אפשר הרי לדבר על ממשלה כי זו נעלמה מהאופק , 
ואי אפשר לדבר גם על הנסת כי בנושאים חשובים באמת זו אף פעם אינה קיימת 
אינם מסוגלים להשתלב בהנחת יסודותיו של סדר חדש במזרח הקרוב . העולם ימשיך 
להתקדם ואילו שמיר וארנס , בעידודם הפעיל של ראשי מפלגת העבודה , ימשיכו 
להתחפר . בסוף יתברר כי התוצאה המיידית היחידה של מלחמה זו היתה להפוך שוב 
את רבין ואת פרס למיניסטרים . 
