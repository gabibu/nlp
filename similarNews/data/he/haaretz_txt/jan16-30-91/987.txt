ועדת הכספים אישרה אתמול העברת 904 מיליון ש"ח מסעיף הרזרבה הכללית בתקציב 
המדינה למשרד הביטחון . רובו של הסכום נובע בשל המלחמה , ואילו 97 מיליון 
ש"ח ממנו מהווים החזר קיצוץ בתקציב הביטחון , שאושר בתקציב מס 2 לשנת 09 . 
הוסכם כי ועדה משותפת לתקציב הביטחון מטעם ועדת הכספים וועדת חוץ וביטחון , 
תדון בפרטי תוספת התקציב למשרד הביטחון . הוועדה אישרה הגדלת תקציב המנהל 
האזרחי בשטחים ב7 . 53 מיליון ש"ח , לנושא פיתוח ורווחה בשטחים . נציגי 
משרד האוצר והמנהל האזרחי ציינו , כי ההוצאה נתבעת בשל הגידול שחל בהוצאות 
מעבר לחזוי . הוועדה אישרה העברת 7 . 7 מיליון ש"ח העברה מהרזרבה הכללית 
למשרד הבריאות לנושאי שעת חירום . שר האוצר יצחק מודעי הקדים את חזרתו לארץ 
אתמול , לאחר ביקור של מספר ימים בארה"ב לצורך גיוס כספים . " השר הצליח 
להכניס את הנושא להילוך גבוה " , אמר דוברו של מודעי , אוריאל בן - חנן . 
