יורק ( מיוחד ל"הארץ " ) . " סדאם חוסיין הציג את עצמו כמשחרר הגדול של 
הפלשתינאים , אך לאמיתו של דבר הפך להיות אלבטרוס ( עוף ימי ) שערער את 
הקובלנות הלגיטימיות שלהם על - ידי תוקפנות הדמים שלו " . דברים אלה נכתבו 
אתמול ב"ניו - יורק טיימס " במאמר הראשי , תחת הכותרת " המפסידים הבטוחים : 
הפלשתינאים " . העיתון כותב כי בצורה חסרת בושה מציג סדאם חוסיין את העניין 
הפלשתיני כיעד שלו . " בתמיכתו בסדאם חוסיין , אש"ף פגע בעניין הפלשתיני 
בכל דרך אפשרית " . ה"ניו - יורק טיימס " מטעים , כי פלשתינאים ברחבי המזרח 
התיכון ניצבים עתה בפני עתיד עגום יותר מאשר לפני ששה חודשים . " התייצבותם 
לימינו של סדאם חוסיין ליכדה את הנצים בישראל " . העיתון קובע כי " כל ועידת 
שלום שיהיה לה שמץ של זיקה לפלישה העיראקית לכוויית , נידונה לכישלון . 
אפילו אם ארה"ב תסכים לכינוס ועידת שלום בנסיבות של היום , המשא ומתן יהיה 
צונן . גם מדינות אחרות תתקשינה בתנאים אלה להסכים לוויתורים משמעותיים " . 
ה"ניו - יורק טיימס " אומר כי קיימות שתי דרכים לסיום הכיבוש הישראלי : 
משא ומתן בנוסח קמף - דיוויד בין ישראל לבין מדינה ערבית שתהיה מוכנה להכיר 
בישראל , והסדר כלשהו בין ישראל לפלשתינאים . " בעקבות השינויים בזירה 
הבין - לאומית וסיום המלחמה הקרה , ייתכן שמדינות ערביות מסוימות תהיינה 
מוכנות ללכת בעקבות הדוגמה האמיצה של נשיא מצרים המנוח , אנואר סאדאת , 
ולשאת ולתת עם ישראל לאחר שסדאם חוסיין יובס " . העיתון מסיים בקביעה כי 
על הפלשתינאים ללמוד את לקח האינתיפאדה הממושכת וליטול את גורלם בידיהם . 
ה"ואשינגטון פוסט " גינה אתמול במאמר ראשי את הפלשתינאים המפגינים את שמחתם 
על התקפת הטילים על ישראל . " שמחתם וגאוותם על התקפות אלה מוכיחות את 
פשיטת הרגל שלהם " , כותב העיתון . " הניגוד בין המחויבות האמריקאית למנוע 
קרבנות בקרב האוכלוסייה האזרחית לבין התחייבותו של סדאם חוסיין להפוך את 
תל - אביב לקרמטוריום , הפך לחותם המוסרי של המלחמה " . ה"ואשינגטון פוסט " 
משבח את שיתוף הפעולה שנוצר באחרונה בין ישראל לארה"ב . " אם ניתן יהיה 
להמשיך במגמה זו , היא תתרום בשלב זה לשיתוף פעולה צבאי ומאוחר יותר לדיפלומטיה 
הנחוצה למזרח התיכון " . קפידבינבמאמר פרשנות שפורסם אתמול בעמוד הראשון של 
ה"ניו - יורק טיימס " כותב תומס פרידמן , כי פקידים אמריקאים מודעים לכך 
שהרגישות שמגלות עתה ישראל וארה"ב והעובדה כי אנשי צבא אמריקאים משתתפים 
זו הפעם הראשונה בהגנה על ישראל מעוגנות בעיקר באינטרס אסטרטגי משותף וארעי , 
ואינן תוצאה של " התפרצות רגשות של דאגה משותפת " . במישור האישי , כותב 
העיתון , הנשיא בוש ושר החוץ בייקר שוחחו עם יצחק שמיר במשך שלושה ימים 
פעמים רבות יותר מאשר במשך השנתיים האחרונות . פקידים אמריקנים וישראלים 
אומרים כי ארבע התייעצויות בטלפון עם הנשיא יצרו רמה של אמון אישי הדדי בינו 
לשמיר , שלא היה קיים לפני השבוע שעבר . " הלקח החשוב ביותר שניתן ללמוד 
מהקשרים בין ארה"ב לישראל במשך שלושת הימים האחרונים הוא , ששתי המדינות 
יכולות לסמוך אחת על רעותה יותר מכפי שחשבו " . שני הצדדים , אמר פקיד ממשל 
בכיר , עמדו במבחן . הנשיא הוכיח לישראלים כי כאשר הגדיר את מחויבותו לביטחונם 
כבלתי מעורערת , הוא התכוון למה שאמר . אף ישראלי לא יכול עתה לומר כי 
בשעת מבחן אי אפשר לסמוך על אמריקה . בה בעת הוכיח ראש הממשלה שמיר לנשיא 
בוש , כי הוא נכון לגלות התחשבות באינטרסים האמריקניים גם כאשר פירוש הדבר 
הבלגה על התקפות טילים . " שמיר היה תחת לחץ קשה בישראל אך הפגין קור רוח " . 
תומס פרידמן מציין כי היחסים בין ארצות הברית לישראל השתפרו גם במישור העממי 
ובפופולריות . מומחה ליחסי ישראל - ארה"ב באוניברסיטת קליפורניה אמר כי 
באמצעות הטלוויזיה יכלו מיליוני אמריקנים לשמוע את אותות האזעקה בת"א ולראות 
את הישראלים חובשים את מסכות הגז . הם הפכו שותפים לניסיון שעברו הישראלים . 
" אני משוכנע " , אמר המומחה , " שמעתה תהיה לאמריקאים רבים סימפטיה גדולה 
יותר לבעיות הביטחון של ישראל " . אין ספק , טוען " ניו - יורק טיימס " , 
שמתקפות הטילים על ישראל יצרו בממשל ובדעת הקהל האמריקאית רגישות רבה יותר 
לטיעוני ישראל בדבר האיום האסטרטגי עליה מצד מדינות ערביות מסוימות , התובע 
מאמץ דיפלומטי רב יותר מאשר הסכסוך עם הפלשתינאים . " הבעיה הפלשתינית הוסטה 
הצדה , אך היא קיימת " , אומר העיתון . 
