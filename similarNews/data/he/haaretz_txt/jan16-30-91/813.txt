בודפשט ( מיוחד ל"הארץ " ) . הונגריה מגנה את ההתקפות העיראקיות נגד ישראל 
מה גם שישראל כלל אינה מעורבת במלחמה , הכריז ראש ממשלת הונגריה יוזף אנטאל 
בשיחתו עם קאנצלר אוסטריה , פראנץ וראניצקי . הונגריה תומכת בהצעה , שלאחר 
סיום המלחמה במפרץ יש לחתור להסדר מקיף במזרח התיכון הוסיף דובר משרד החוץ 
ההונגרי . הדובר הוסיף עוד כי כי הונגריה מבקשת לשמור על יחסיה עם ישראל 
ברמתם הנוכחית , ולכן יישאר המספר הנוכחי של עובדי השגרירות אשר נחוץ כדי 
לספק השירותים הדרושים לאזרחים ההונגרים השוהים בישראל . בפראג נודע , כי 
כ04 אזרחים עיראקים נעצרו ברחבי צכוסלובקיה כדי למנוע סכנות ביטחוניות , 
ובקרוב יגורשו מצכוסלובקיה . לא נמסרו פרטים על העצורים . הנהלת המפעל 
הסלובקי " אינחבה " , המספק מסכות גז לסעודיה , הודיעה כי אלמונים איימו 
בטלפון לחבל במפעל , אם המשלוחים לסעודיה יימשכו . כן איימו לפוצץ את המטוסים 
המטיסים את המסכות לסעודיה . 
