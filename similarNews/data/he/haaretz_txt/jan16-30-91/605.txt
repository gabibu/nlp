הלוך הרוחות הכללי בקרב ערביי ישראל באשר למלחמה במפרץ נע כמטוטלת . הנטייה 
הרגשית של רבים היא אהדה לסדאם חוסיין וגינוי לארה"ב ולבעלי בריתה , השייחים 
מנסיכויות הנפט . בעצם התייצבותו של סדאם חוסיין נגד ארה"ב נרשמה לו נקודת 
זכות . האזרח הישראלי הערבי מן השורה עוין את ארה"ב . עמדת ארה"ב התומכת 
בלגיטימיות הבין - לאומית נתפסת אצלו כצבועה , משום התמיכה המסורתית בישראל 
עשרות שנים וחסימת הדרך לפתרון בעיית הפלשתינאים . היציאה למלחמה כדי להחזיר 
לשלטון את האמיר של כוויית ולהגן על שליטי סעודיה והנסיכויות , העשירים 
והמושחתים , הוסיפו נימוקים לטובת סדאם . אך העמדת הפנים של שליט עיראק 
כ"מגן המוסלמים , הנלחם למען שחרור פלשתין " אינה משכנעת רבים ומסייעת 
רק במעט לאוהדיו . שידורי הרדיו מהארצות השכנות מספקים למוסלמי הדתי שפע 
של פסקי הלכה מנוגדים . השידורים הסעודיים תוקפים את סדאם חוסיין , הנגרר 
אחרי שר החוץ שלו טארק עזיז הנוצרי , וקוראים למאמינים להתגייס לגיהאד למען 
הגנה על המקומות הקדושים . לעומתם השידורים העיראקיים ( הנשמעים במקוטע ) 
והירדניים ( הנשמעים והנחזים בעוצמה ) מעלים את הטענה כי הסעודים , ובעלי 
בריתם המצרים והסורים , הם שהביאו את הזרים - הכופרים כדי לטמא את אדמות 
המוסלמים הקדושות במכה ומדינה . שידורים אלה תומכים בהכרזות סדאם שהוא יוצא 
למלחמת גיהאד נגד הכופרים ( הנוצרים והיהודים ) . הציבור הערבי בישראל 
חשוף אפוא לשתי קריאות מנוגדות של גיהאד ומתקשה לבחור . יש לזכור כי בישראל 
המוסלמים הסונים הם קרוב ל%08 מכלל הערבים . מבחינה זו הם חשים הזדהות דתית 
עם עיראק וסעודיה ( הראשונה בעלת שלטון סוני ומחצית אוכלוסייתה סונית והשנייה 
מרביתה סונית ) , במידה שווה , ומצב הדברים הנוכחי מעמיד רבים במבוכה . 
התקפות הטילים נגד מרכזי האוכלוסייה בישראל מעוררות פחדים גם בקרב האוכלוסייה 
הערבית . שעה קלה לאחר התקפת הטילים הראשונה הגיעו לבית החולים בנצרת עשרה 
אזרחים שהזריקו לעצמם את זריקת האטרופין נגד גז עצבים . הרחובות ביישובים 
הערביים ( גם בערים נצרת , שפרעם , טייבה ואום אל פאחם ) התרוקנו , 
וכך גם המדפים בחנויות המזון . בפתח המאפיות בנצרת השתרכו תורים ארוכים . 
רבים אגרו מזון , ובאחד המרכולים היה הפדיון כשני מיליוני שקל ב42 שעות , 
פי חמישה ויותר מבערב חג . קופסאות השימורים נחטפו . יריעות פלסטיק וסרטי 
הדבקה נמכרו במחירים מופקעים . ביצים נמכרו במחירי שוק שחור . הפחד מפני 
האליל מבגדד זרע פאניקה . הידיעות הראשונות על הפגיעה הקשה בצבא עיראק יצרו 
אצל רבים הרגשת מועקה . מפלתו המשוערת של סדאם חוסיין הושוותה לתבוסת עבד 
אל נאצר במלחמת ששת הימים . רק כאשר ידיעות אלה התבררו כמוקדמות ולאחר התקפת 
הטילים השנייה , " יודעי דבר " העריכו כי סכנת הטילים ממשית רק בערים 
הגדולות . אזרחים ערבים שיכלו להרשות את הדבר לעצמם עברו מחיפה , מעכו 
ומיפו לכפרים בגליל . המנהיגות הערבית שתקה גם נוכח הפחדים ברחוב הערבי . 
שבוע לפני פרוץ פעולות האיבה חתמה קבוצה של חברי כנסת וראשי ערים ממפלגת 
העבודה , ממפ"ם , מחד"ש ומהמפלגה הדמוקרטית הערבית על גילוי דעת נגד המלחמה 
ובעד נסיגת ארה"ב מסעודיה ונסיגה של עיראק מכוויית . ח"ך מוחמד מיעארי ( 
המתקדמת ) קיים מגעים עם רגא אגבאריה ( " אבנא אל בלד " בני הכפר ) 
, ומנצור קרדוש ( החזית הלאומית הסוציאליסטית ) לפרסום גילוי דעת הנוטה 
יותר לעבר העמדה העיראקית . אבל המגעים לא הסתיימו לפני פרוץ המלחמה . 
בינתיים מיעארי אינו עונה על הטלפון בביתו בחיפה . החזית הלאומית הסוציאליסטית , 
שעל הקמתה הוכרז לפני שבועיים בלבד , עדיין אינה מאורגנת . רק בני הכפר , 
מהאגף הרדיקלי , הספיקו להשמיע את קולם לפני התקפות הטילים . הם פירסמו 
גילוי דעת שהופץ ככרוז בנצרת ושהאשים את המוסד ברציחות בתוניס . הכרוז 
גם גינה את המעורבות האמריקאית בסכסוך בין - ערבי במפרץ . מחבריו מזהירים 
מפני ממשלה לא אמינה ומציעים " להיערך להתנגדות למזימת הטרנספר המתוכננת 
בפומבי על - ידי שרים ימניים לאומנים , דוגמת אריאל שרון , גאולה כוהן 
ורחבעם זאבי " . המפלגה הדמוקרטית הערבית ( דראושה ) כינסה את הוועד הפועל 
שלה בנצרת ופירסמה גילוי דעת ביום א , שלפיו היא מגנה את התוקפנות נגד עיראק , 
קוראת להפסקת אש ולעריכת ועידה בין - לאומית לפתרון כל הסכסוכים במזרח התיכון , 
ולהפעלת הלגיטמיות הבין - לאומית במידה שווה לכל העמים ובכל הסכסוכים . 
חד"ש הסתפקה בפרסום הודעות בעיתונים במשך ארבעה ימים . בביטאונה " אל 
אתיחאד " ( בגיליון שנדפס ביום א ושהופץ ביום ב ) נכתב כי צו השעה הוא 
לעצור את המלחמה במפרץ . עמדת המפלגה : בעד נסיגת עיראק וארה"ב מכוויית 
ומארצות המפרץ , גינוי התקפות הטילים על ישראל וקריאה לממשלת ישראל לגלות 
איפוק . " אל אתיאחד " הגן על חלקם של אנשי חד"ש ביוזמה לארח נפגעי הפגזות 
מגוש דן . מוחמד ותד , חבר הכנסת לשעבר מטעם מפ"ם ואיש חד"ש כיום , אומר 
כי המציעים לארח אזרחים יהודים בבתיהם " עומדים באומץ מאחורי שכנועם הרעיוני 
ואמונתם האנושית " . הוא תוקף את שר המשטרה , רוני מילוא , על האיומים 
שהשמיע נגד המיעוט הערבי בישראל ועל הספק שהטיל בנאמנות מיעוט זה למדינה , 
ואומר כי מילוא רואה באזרחים הערבים " בני ערובה " . עמדת ותד היא כי " הערבים 
בישראל עומדים לצד העם העיראקי הנתון בסכנת טבח . . . ואנו רוצים חיימבשבילם 
כפי שאנו רוצים בחיים לעם ישראל " . ומהי עמדת מק"י - רק"ח ? מאמר המערכת 
של ביטאון המפלגה קובע כי עיראק עמדה בפני הניסיון הצבאי לרסקה בהתקפת פתע . 
ארה"ב אינה שואפת להכניע את עיראק , אלא את העולם הערבי והעולם השלישי , 
ולהעמיד את העולם כולו תחת הגמוניה אמריקאית . יש למנוע מארה"ב לממש שאיפה 
נפשעת זו , מסכם העיתון . אבל לצד העמדות הרשמיות האלה , רבים מהאזרחים 
הערבים מרגישים חובה לקדם את פני התקופה שלאחר המלחמה . ב7691 היו רבים 
בתקופת ההמתנה שתרמו דם והתנדבו לסייע באיסוף היבולים בהתיישבות היהודית . 
הפעם באה היוזמה למחרת התקפת הטילים בגוש דן . ראשי המועצות המקומיות בטירה 
ובאבו סנאן , ועשרות אזרחים פרטיים , לדברי עוזי בורשטיין , דובר חד"ש , 
התקשרו והציעו לארח בבתיהם יהודים שבתיהם נפגעו . ראש עיריית שפרעם ויו"ר 
הוועד הארצי של הרשויות הערביות , איבראהים נימר חוסיין , חבר הכנסת עבד 
אל והאב דראושה ומוחמד ותד , בירכו על היוזמה ומותר להניח כי רוב עסקני 
הציבור הערבי היו מביעים עמדה דומה . הם יודעים כי המלחמה לא תימשך לעד 
ואף אחד אינו סבור כי תסתיים בהכחדת ישראל . 
