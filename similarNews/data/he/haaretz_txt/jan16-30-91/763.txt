בודפשט ( מיוחד ל"הארץ " ) . גרמוז פשקו , ממנהיגי האופוזיציה האלבנית , 
המבקר עתה בבודפשט לפי הזמנת הפרלמנט ההונגרי , הביע אופטימיות מסויגת 
לגבי סיכויי מפלגתו בבחירות שתיערכנה בסוף מארס . לדבריו , אף שהמפלגה 
נוסדה רק לפני כמה שבועות , היא מונה כבר כ05 אלף חברים . בערים התמיכה 
בה גדולה מהתמיכה במפלגת השלטון , אולם בכפרים , בהם חיים % 07 מאוכלוסיית 
המדינה התמיכה בה חלשה . פשקו אמר , כי בתוך מפלגת השלטון נאבקים האגף הפרגמטי 
בראשות הנשיא רמיז אליה והאגף השמרני של אנשי המנגנון . לדעת פשקו , באלבניה 
ייתכן פתרון נוסח הונגריה העברה הדרגתית של השלטון לידי האופוזיציה ; פתרון 
נוסח רומניה הקמת שלטון קומוניסטי מוסווה ; או פתרון אלים נוסח הטבח בפקינג . 
פשקו הוסיף כי האופוזיציה רשמה לזכותה שני הישגים : דחיית מועד הבחירות , 
שתאפשר לה להיערך ביתר הצלחה והחנינה שהוענקה לאסירים הפוליטיים . הצלחות 
אלו הושגו בשל איום האופוזיציה להחרים את הבחירות ובשל שביתות העובדים שהקיפו 
את אלבניה כולה . גורם נוסף להישגי האופוזיציה הוא ביקורם באלבניה של שני 
חברי פרלמנט הונגרים , שהצליחו להשפיע על הנשיא אליה להיענות לתביעות האופוזיציה . 
פשקו נועד בבודפשט עם שרים של " הפורום הדמוקרטי " ועם נציגי מפלגות מהקואליציה 
והאופוזיציה . 
