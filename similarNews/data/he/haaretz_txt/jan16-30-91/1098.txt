" איני פוחד להתאמן ואיני חושב על אזעקה . ההיפך מזה . הכדורגל משכיח 
את כל הצרות גם בזמנים רגילים " , כך אמר רן בן - שמעון , קפטן הנבחרת האולימפית 
בכדורגל . אתמול חודשה פעילותה של הנבחרת לאחר הפוגה שנגרמה בגלל המלחמה 
במפרץ . 71 ם - 12 המוזמנים התיצבו באיצטדיון רמת גן , עם הציוד האישי 
שכלל הפעם תוספת חובה ערכת מגן . הסגל האולימפי מתכונן למשחק השני בטורניר 
הקדם אולימפי נגד קפריסין , בישראל , ב - 02 במארס ( במשחק הראשון נפרדה 
ישראל ביוון בתיקו 22 ) . האימון הראשון מאז החלה המלחמה משך לרמת גן באופן 
טבעי כמות גדולה מהרגיל של עיתונאים וצלמים . כדורגל לא היה הנושא היחיד 
מסביב לכר הדשא המטופח . " נעים לחדש פעילות לאחר הפסקה " , אמר המאמן הלאומי 
יעקב גרונדמן . עמיתו יצחק שניאור הודה בפגישה עם הכתבים : " יש שחקנים 
שרואים כי חלה ירידה בכושרם והם ונוטים להשמין . לעומת זאת מצב הרוח מצוין 
ורק הפסקת הפעילות פוגעת מאד . אין תחליף למשחקי הליגה " . שניאור נשאל 
האם יבקשו להחליף את הביתיות עם קפריסין ( כמו , לדוגמא , מכבי תל אביב , 
כדורסל , בגביע האלופות ) . " מוקדם להחליט , יש עדיין זמן מספיק עד 
למועד המשחק , אך אם המלחמה תימשך לא תהיה ברירה ואפשר שנדון באפשרות כזו " , 
אמר שניאור . ההפסקה שנכפתה על השחקנים ( בין הנעדרים טל בנין ) הורגשה 
היטב בהתנהגותם במגרש . הם רצו והתנועעו בהתלהבות רבה . " מצוין לשנות 
אוירה . דווקא בזמן כזה חשוב לשחק כדורגל כדי להשכיח את הטילים " , התבטא 
סתיו אלימלך מהפועל באר שבע . " לא הזמנתי רישמית את השחקנים ממרכז הארץ 
אלי , אך הם יודעים שהבית שלי פתוח . הצעתי לבן - שמעון לשוב איתי הלילה 
לבאר שבע אך הוא סירב " , הוסיף אלימלך . רן בן שמעון הסביר כי בזמן כזה 
הוא מעדיף להישאר בפתח תקוה , עם כולם , " לאו דווקא ממניעים אידיאולוגיים " , 
כדבריו . המאמן גרונדמן לא החמיץ את ההזדמנות להחדיר מעט ציונות בשחקנים 
הצעירים . " אם ניאלץ להשתמש במסיכות במהלך האימונים אני מקווה שבמשחק 
הבא כאשר ינוגן ההימנון הלאומי תזכרו את השהות בחדר האטום ותדעו איך עליכם 
לשחק " . צבי אברמוביץ , מנהל איצטדיון רמת גן , הכין כבר לפני המלחמה חדר 
אטום עם כל הציוד הנדרש ל - 04 אנשים . השחקנים תודרכו היטב מה עליהם לעשות 
אם וכאשר תושמע אזעקת אמת . לפני האימון אף הופיע בפניהם מנהל ההתאחדות 
יעקב אראל . הוא שוחח באופן כללי על המצב ואולי דווקא בדבריו היה המסר העיקרי . 
" עליכם לקחת הכל בחשבון , כולל האפשרות שלא יהיו לכם שום משחקי מבחן 
לפני קפריסין " . אראל התייחס לביקור המתוכנן במהלך פברואר של נבחרות פולין 
ורומניה . הוא העריך , כי האולימפית של פולין לא תבוא ( ביקורה תוכנן 
לתחילת החודש ) . האולימפית של רומניה עומדת לבוא באמצע פברואר . אתמול 
נקבע , כי גם היום יהיה אימון באיצטדיון רמת גן . 
