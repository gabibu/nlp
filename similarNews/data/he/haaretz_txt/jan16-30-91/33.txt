חמישה מרקדני הבאלט הישראלי הקלאסי , אזרחים אנגלים , עזבו את הארץ . 
עוד שבעה , אזרחי הולנד , קיבלו משגרירות ארצם מכתב המלצה לעזוב , ושנים 
כבר נסעו . לדעת מנהלת הלהקה , ברטה ימפולסקי , כולם עזבו " באופן זמני . 
הם היו תחת לחץ של משפחותיהם , והשאירו פה את הדירות והחפצים . הם יחזרו 
אחרי שהעניינים יתבהרו " . החזרות על הבאלט " רומיאו ויוליה " נמשכות פחות 
או יותר כרגיל . גברים , הם מכים נשים " , אמר עיתונאי שצפה במתרחש 
מתוך הבניין . טנק אחד ירה פגזי - סרק לתוך ההמון , כדי לפלס דרך . 
כעבור כ02 דקות פרצו כוחות קומנדו דרך חלונות בקומת הקרקע . רדיו וילנה , 
ששידר 42 שעות ביממה , אמר שהשידורים הופסקו " על - ידי כוח צבאי בוטה " 
והעביר מסר אחרון לעולם בחוץ : " איש לא יאלץ אותנו לוותר על חירות ועצמאות " . 
אז נפלה שתיקה . לפחות 31 איש נהרגו , על - פי השמועה , ויותר מ001 נפצעו . 
" איך הם יכלו לעשות זאת ? " התייפח מישהו , בעוד התושבים יצאו לרחובות 
בקריאות " ליטא , ליטא " . מטוסים חגו בשמים ונשמעו פיצוצים מקוטעים . 
לנדסברגיס ועוזריו הבכירים התכנסו בבניין הפרלמנט . אוטובוסים ומשאיות 
התקדמו כדי לחסום התקדמות של טנקים , ומאות תומכים חמושים בנשק נדרו להתנגד 
לכל הסתערות . חברי פרלמנט ייפו את כוחו של שר החוץ , המבקר בפולין , 
לשמש ראש מדינה למקרה שהממשלה הנבחרת תופל . אבל ועדת ההצלה הלאומית , 
קבוצה חשאית התומכת בקרמלין , טענה שתפסה את השלטון . " אנחנו המנהיגים 
שלכם ! " הכריזו חברי הקבוצה ברמקולים . צעד זה מחץ כל תקווה כי הדיכוי 
הצבאי , יומיים קודם לכן , היה בעיקרו תרגיל בצחצוח חרבות . מטה המשמר 
הלאומי הליטאי היה הראשון שנפל . כוחות סובייטים הגיעו בנגמ"שים והסתערו 
על הבניין . אנשי משמר צעירים הפעילו זרנוקי - מים נגד הרוסים , אך נמלטו 
כאשר החיליים ירו יריות אזהרה מנשק אוטומטי . אחר - כך יצא טור משוריין 
לבניין העיתונות הממשלתי . אבל קריאה ברדיו הביאה למקום אלפי ליטאים . 
צפירות אזעקה נשמעו בבירה ראשונה מאז מלחמת - העולם השנייה . הסובייטים 
ירו מעל ראשי המפגינים ואחר - כך פיזרו גז מדמיע . אדם נורה בפניו לאחר 
ששפך מים על קולונל סובייטי וששה אחרים נפצעו פצעים קלים יותר . לנדסברגיס 
טילפן למיכאיל גורבצוב , אבל עוזר של נשיא ברית - המועצות אמר כי הוא אוכל 
צהריים וכי לא יקבל את השיחה . הדיכוי של השבוע האחרון היה המפגן האחרון 
של שרירים פוליטיים חדשים שעושה הצבא הסובייטי . ראשיו נחושים במיוחד למנוע 
מהרפובליקות שוחרות - העצמאות של המדינה לעזוב את מסגרת הברית . " הצבא 
הוא המבטיח יציבות ומאפשר לנשיא למלא את פעילויותיו הרגילות " , אמר יועצו 
הצבאי הראשי של גורבצוב , המרשל סרגיי אחרומאייב ל"ניוזוויק " . המסר המשתמע 
הגנרלים יסייעו להחזיק את גורבצוב בשלטון רק כל עוד ישמור על סמכותה של 
מוסקווה . ליטא היא מבחן לנחישות גורבצוב . מפגן - הכוח הפתאומי בשבוע שעבר 
היה הגדול ביותר מאז הכריזה הרפובליקה על עצמאות לפני שנה , והוא נעשה יום 
אחד בלבד לאחר שגורבצוב דרש נקיטת " אמצעים מיידים " לקיים את החוקים הסובייטיים . 
ליטאים רבים חששו כי הדיכוי יהיה הקדמה לשלטון נשיאותי סובייטי מלא , 
בגיבוי משטר חירום . לטווייה השכנה גינתה את הצעד כ"טרור צבאי והצבא הסובייטי 
הגיב בהודעה ש000 , 2 צנחנים נשלחו ללטווייה . בעוד מלחמה מרחפת מעל המפרץ 
הפרסי גייס גורג בוש את מומחיו לענייני בריה"ם . הדיכוי , אמר לגורבצוב 
בשיחת טלפון בסוף השבוע שעבר , היה " מעשה פרובוקציה וקונטר - פרודוקטיווי " . 
אבל ברור שהגנרלים במוסקווה היו נחושים לשמור על הלחץ . דרישות ליטא לעצמאות 
ויחסה לרוסים בתחומה העלו את חמת הקצינים הבכירים . ביטאון הצבא , " קרסנאיה 
זווזדה " , מתעד מדי יום פגיעות ועלבונות בחיילים סובייטים . קצינים לא 
קיבלו היתרי דיור ואולצו לחיות באוהלים . שיירות צבא נרגמו באבנים ומדי 
פעם הושלכו עליהן פצצות - תבערה . בשנה שעברה הכריז הפרלמנט כי אזרחי ליטא 
אינם חייבים לשרת ב"צבא כיבוש " , וכמעט מיד ערקו אלפי חיילים ליטאים . 
רק אחד מעשרה הנקראים לגיוס מתייצב . מנהיגים צבאיים מתחו ביקורת חריפה 
על גורבצוב . כפי שהגנרלים רואים זאת , גורבצוב קיצץ בלא רחם בסגל הקצונה 
והביא אסטרטגים אזרחיים התומכים במה שהם מכנים " כמות מספקת סבירה " . 
זוהי דוקטרינה בזכות הוצאות צנועות יותר על חימוש , המוקצית מחמת מיאוס 
בעיני הקצינים הוותיקים . הם מאשימים את גורבצוב באובדן מזרח אירופה , 
אזור החיץ שנכבש במחיר כה יקר במלחמת - העולם השנייה , ותוהים על הסכמתו 
לאפשר לגרמניה המאוחדת להישאר בנאט"ו . ספקות כאלה הפיחו בגנרלים עוז לקחת 
את העניינים לידיהם . בהסכם הכוחות הקונוונציונלים שנחתם בפאריס בנובמבר 
09 יועדו אלפי כלי נשק במרכז אירופה להשמדה . במקום זאת העביר הצבא 000 , 
8 טנקים דרך הרי אוראל לאסיה הסובייטית וסיפח שלוש דיוויזיות חי"ר ממונעות 
לכוחות הצי , הפטורים מקיצוצים . כאשר גיימס בייקר שאל בדצמבר 09 את שוורדנדזה 
על התחמקות זו מקיום סעיפי ההסכם , טען שוורדנדזה כי אינו יודע על כך דבר 
אמר מקור יודע - דבר ל"ניוזוויק " . אנשי הקו הנוקשה במוסקווה הריעו לתרמית 
של הגנרלים . פקידים אמריקאים גם חוששים כי הצעדים האחרונים של הצבא הסובייטי 
עלולים לסכן את הסכם צמצום הנשק האסטרטגי ( סטאר"ט , שנועד במקורו להיחתם 
בפגישת פסגה בפברואר במוסקווה ) . ל"ניוזוויק " נודע כי נושאים ונותנים 
סובייטים הדהימו באחרונה את עמיתיהם האמריקאים בהודיעם על תוכניות להקים 
81 אסמים נוספים לטילי אס - אס - 81 , שבהסכם סטאר"ט היה מספרם אמור להצטמצם 
במחצית . הגנרלים גם רוצים להתנות את הסכמתם לצמצום במחויבות אמריקאית לבטל 
את מלחמת הכוכבים של רייגן , עמדה שהצד הסובייטי נטש זה מכבר . סביר שהפסגה 
תידחה . נסיגתה של מוסקווה מעלה שאלות מי שולט ומי מנהל את העניינים ברפובליקות 
הבלטיות . יש הסבורים כי הגנרלים העמידו לגורבצוב אולטימטום . גם אחרומאייב 
וגם ראש המטה הכללי , מיכאיל מויסאייב , פיזרו ערפל קרב כאשר הכחישו כי 
כוחות כלשהם יישלחו לרפובליקות הבלטיות ימים ספורים לפני הצבת הצנחנים . 
קרמלינולוגים בודקים את רשימת המינויים האחרונים כדי למצוא מפתחות להבנת 
האסטרטגיה של גורבצוב . נראה שכוכבם של אנשי הקו הנוקשה בצבא דורך . המפקד 
השמרן של יחידות העילית המוטסות של הצבא , הקולונל - גנרל ולדיסלב אצאלוב , 
מונה באחרונה לסגן שר ההגנה . סביר שכוחותיו ישמשו ראש - חץ בכל מסע דיכוי . 
בוריס פוגו , לשעבר ראש הק - ג - ב בלטווייה , מונה לשר פנים . סגנו 
החדש , הגנרל בוריס גרומוב , מנהל כנראה את המבצע הבלטי במוסקווה . 
אלפי כוחות חדשים הועמדו תחת פיקודו , קרוב לוודאי כדי לאכוף את הסדר . 
ואשינגטון עומדת בפני דילמה לא נוחה . ארצות - הברית מעולם לא הכירה בריבונות 
הסובייטית על הרפובליקות הבלטיות , וגם אינה יכולה להתעלם מדיכוי . אבל 
היא זקוקה לתמיכת מוסקווה במפרץ . אולי היתה זו רק יד המקרה שגורבצוב טילפן 
לגרג בוש ביום ששי , 11 בינואר , יום ההתנגשויות הראשון . השניים דיברו 
בעיקר על הדיפלומטיה במפרץ , אמר בוש , והוסיף : " אנחנו ממשיכים לפעול 
בתיאום " . אבל באשר לליטא , היה הנשיא בוטה בגינויו : " גורבצוב יודע 
מה העמדה שלי . נראה שלדברים לא היתה השפעה רבה . בתוך שעות ספורות סגרו 
הסובייטים תחנת טלוויזיה ליברלית והגבילו במידה ניכרת את פעילות סוכנות 
הידיעות הבלתי - תלויה היחידה במדינה . " אנחנו רואים הפיכה , אבל במדינה 
גדולה כמו שלנו היא לא נמשכת רק שנה , כמו בהאיטי " , אמר יבגני דודולב , 
מנחה תוכנית הטלוויזיה " וזגיאד " . אם הגנרלים ישיגו את שלהם , יהיה 
הצעד הבא הכרזת משטר חירום בליטא , פיזור הפרלמנט שלה ופיזור ההמונים מסביב 
לפרלמנט , וחזרה על דפוסים אלה ברפובליקות אחרות המתנתקות מבריה"ם , בעוד 
עיני העולם נשואות למקום אחר . 
