רשמית ביטלה דרום - אפריקה את האפרטהייד בשירותים ובמתקנים ציבוריים לפני 
שלושה חודשים . אבל שום מבקר בבטאל , עיירה חקלאית לבנה , במרחק 251 ק"ם 
מדרום מזרח ליוהנסבורג , לא היה מעלה זאת על דעתו . בבניין העירייה ובמחלקת 
התחבורה יש כניסות נפרדות המסומנות " לבנים בלבד " ו"לא - לבנים " . וכדי 
להרתיע שחורים מלהשתמש בספרייה הציבורית היחידה בעיירה הנהיגה מועצת העיר 
דמי חבר שנתיים בסך 002 דולר ל"לא - תושבים " . פעמיים בחודשים האחרונים 
ניתקה העירייה את אספקת המים , החשמל ומערכת הביוב לעיירת השחורים הסמוכה 
אמזינוני , בנימוק שהתושבים חייבים 005 אלף דולר בגין אי - תשלום חשבונות 
חשמל ומים . התוצאה היתה התפרצות של דיזנטריה . " זה מפגן של גזענות בוטה " , 
אומר גולאם קארים , רופא מקומי ממוצא הודי . " המטרה היא להחריף את המתיחות 
ואת הסכסוך בין הגזעים " . על אף הדיבורים היוצאים מפריטוריה על דרום - אפריקה 
" החדשה " , מפוזרים כיסי התנגדות לבנה בלבו החקלאי של מחוז טרנסוואל . 
וממשלתו של דה - קלרק יכולה לעשות רק מעט בנדון . כאשר הצביע פרלמנט דרום - 
אפריקה בחודש יוני 09 על ביטול חוק השירותים הנפרדים הוא לא הסמיך את הממשלה 
המרכזית לאכוף את הסדר החדש . אי לכך כמה מועצות עירייה , בשליטת המפלגה 
השמרנית מהימין הקיצוני , יצאו בגלוי נגד ביטול האפרטהייד וכמה מאנשי הימין 
הקיצוני הלבנים נקטו אלימות . קפמאבינמחוץ לפארק בעיירה לואיס טריכהרדט , 
פארק שבו בוטלה לא מכבר ההפרדה הגזעית , תקפו בריונים של הימין הקיצוני , 
בשוטים , באלות וברצועות מאווררי מכוניות , קבוצה של ילדים שחורים שהלכו 
לבית - ספר של יום ראשון . בארמאלו , במרחק 002 ק"ם מדרום מזרח ליוהנסבורג , 
היכו בסוף אוקטובר לבנים באכזריות שלושה שחורים צעירים בסוף אוקטובר , 
לאחר שאחד מהם טבל בבריכת שחייה ציבורית . בטאל , עיר אופיינית של ערבות 
הרמה הדרום - אפריקאית , המלאה בתים קטנים בני קומה מטויחים בטיח מחוספס 
ומגדלי כנסייה מחודדים , בחרה בבחירות לפני שנתיים לכל תשעת המושבים של 
מועצת העירייה את מועמדי המפלגה השמרנית . פקידי המפלגה הביעו תמיכה במעשי 
עיריית בטאל , כמו גם באלה של כמה קהילות אחרות בעלות רוב בורי , בטענה 
כי חברי המועצה אינם אלא מקיימים את הבטחות מסע הבחירות שלהם להמשיך את האפרטהייד 
בשירותים הציבוריים . השחורים אומרים כי הם מרגישים יותר ויותר מאוימים 
ברחובות העיירה בלילה והם מתלוננים על תקיפות שרירותיות מצד צעירים לבנים . 
כמה מפקידי המפלגה השמרנית מזהירים כי אלימות נוספת היא בלתי - נמנעת . 
" רוב הלבנים לא יקבלו את המצב בהרמת ידיים " , מזהיר פול פושה , חבר מועצת 
העירייה של פריטוריה . וגם לא שחורים . שבוע לאחר ההתנפלות על הילדים השחורים 
בלואיס טריכהרדט נמלטו רק בדוחק מפני 07 שחורים זועמים שניים מ31 הלבנים 
שהואשמו בתקיפה . בעקבות האירוע גם הטילו שחורים חרם , שהוכתר בהצלחה , 
על עסקים בבעלות לבנים והודים בעיירה שבצפון טרנסוואל . ייתכן שבתי - משפט , 
ולא הרשות המבצעת , יבלמו בסופו של דבר את פעולת המאסף של הימין הקיצוני 
נגד ביטול האפרטהייד . בנובמבר הורה שופט למועצת העירייה השמרנית בפרוור 
ספרינגס , יוהנסבורג , לפתוח מחדש שתי בריכות - שחייה ציבוריות שסגרה חודשיים 
קודם לכן , לכאורה מנימוקים כספיים . השופט קבע כי העירייה סגרה את הבריכות 
כדי למנוע את עירוב הגזעים . מועצת העירייה מתכוונת לערער , אבל פסיקה 
זו מכשירה את הקרקע לקריאות תיגר לגאליות אחרות על אמצעים להנצחת האפרטהייד . 
בינתיים יוסיף האפרטהייד לעמוד על סדר - היום של כיסים שונים , המתנגדים 
לגל השינוי הפוליטי בדרום - אפריקה . 
