לוס אנגלס ( מיוחד ל"הארץ " ) . מומחים אמריקאים שעקבו אחר נשיא עיראק , 
סאדם חוסיין , במהלך העשור האחרון הגיעו למסקנה כי מנקודת ראותו המלחמה 
רק החלה , וכי הוא חותר לנצח בה במונחים של עוצמה ויוקרה לטווח ארוך בעולם 
הערבי . לדברי מומחים המצוטטים בכלי התקשורת בדרום קליפורניה , משוכנע סאדם 
שארה"ב אינה מסוגלת לספוג אבדות , ומכאן שהוא מבקש להסב לה אבדות כבדות 
בקרב היבשה ולכפות עליה נסיגה . לטענת המומחים , סדאם זוכה בעולם הערבי 
ליוקרה רבה , כל עוד הוא מחזיק מעמד מול עוצמתן הצבאית של ארה"ב ובעלות 
בריתה הוא הלם בישראל וגרם לה אבדות . עובדה זאת עשתה רבות ליוקרתו של 
שליט עיראק בעולם הערבי . כל שנותר עליו לעשות עתה , זה להישאר בחיים . 
אחד הפסיכיאטרים שרואיינו , גרלד פוסט , טען כי במהלך החודשים דצמבר - 
ינואר עבר סאדם תהליך של שינוי . " הוא תמיד רצה שיכירו בו כמנהיג ערבי 
גדול , אבל עד כה תפקד בצילם של אחרים " , אמר פוסט . לדברי הפסיכיאטר , 
במשבר הנוכחי נמצא סדאם , לראשונה בקריירה שלו , בדיוק במקום בו רצה להיות 
כל העולם הקשיב למוצא פיו . כשפלט איזו הערה נרגזת , נפל הממוצע התעשייתי 
של דאו גונס ב02 נקודות . לדברי פוסט , בעולם הערבי נקנית יוקרה רבה אם 
יש לך האומץ להתייצב בפני יריב חזק ממך . האסטרטגיה של סאדם היא להחזיק 
מעמד במהלך הפתיחה , ואז לסבך את הקואליציה האמריקאית במלחמת התשה . קפידבינמול 
תזה זו מעמיד גרלד פוסט סברה אחרת : מבגדאד מצטיירת ארה"ב כנחושה בדעתה 
להרוס את עיראק ככוח אזורי , ולהרוג את מנהיגה או להעמידו לדין על ביצוע 
פשעי מלחמה . מכאן , שהחלטת סדאם להוסיף וללחום עד טיפת הדם העיראקית האחרונה 
היא הגיונית . לדברי פוסט , לסדאם אין מה להפסיד . " הוא אינו יכול לפרוש 
לגמלאות בדירה שממנה נשקף נוף הפרת . האיום המשפטי דוחק אותו עוד יותר לפינה " , 
אמר הפסיכיאטר . ככל שתימשך המלחמה , סבור פוסט , הגורם העיקרי שיקבע 
הוא בידודו הגובר של סאדם , והאפשרות שכמה קצינים עיראקים עשויים להגיע 
למסקנה שסיכוייהם לחיות ישתפרו אם יסולק מהשטח . הפסיכיאטר האמריקאי תיאר 
את הופעותיו האחרונות של סדאם בטלוויזיה : " הוא לא נראה שבור או עצבני , 
הוא רק נראה עייף " . 
