העיניים כבר יגעות מלצפות בכל שלל כלי המשחית הפוטוגניים היורדים מן השמים 
על סדאם , וכמעט בלית ברירה מתחיל המוח לטחון קלישאות ותיקות על מכמני הכסף , 
הידע והמאמץ שמשקיע המין האנושי בשכלול התאבדותו : " הוי , מה נפלא היה 
עולמנו הקט , לו רק החלק העשירי מכל זה היה מושקע בהדברת הנזלת " . אלא שהרהורים 
פילוסופיים בעלמא כבר אינם מביאים לסיפוק המיוחל , וצריך לבצע בהם קונקרטיזציה 
עניינית ופרטנית , כדי להפליג כיאות על כנפי הדמיון ולהתרחק מעט משטויות 
היום - יום המצמררות . מכיוון שבמדור הרכב אנו מצויים ברגע זה , למה לא 
להשתעשע בהזיות מה היה קורה לברייה העתיקה הזאת הקרויה " מכונית " , לו 
אפילו שמץ מן הטכנולוגיה ההשמדתית היה מחלחל גם אליה . ( המערכות נגד 
נעילת גלגלים , הקרויות , אכן הגיעו אל עולם הרכב מעולם התעופה , ומלמדות 
על קצה המזלג איזו טובה אפשר להפיק מהפניית חידושים שכאלה לעולם הבנאלי של 
המכונית המשפחתית ) . איש לא יתפלא יתר על המידה אם אספר כי בחלומותי הרטובים 
הייתי רוצה לאמץ ראשית - חוכמה את תכונת החמקנות של 711 - , המפציץ ה"חומק " 
מאימת הרדאר . הרי מכשירי רדאר מעצבנים גם אותי כבר הרבה זמן . האפשרות 
לחלוף בשריקה על פניה של ניידת עמוסה מכשירי רדאר , או לבצע 63 גיחות צרחניות 
מול מצלמת רדאר , בלי שמהכשיר הנתעב אפילו יחוש בי , ממלאת את לבי גיל 
ושמחה . תחום מרגש , ואולי גם לגמרי לא דמיוני , הוא תחום ההיגוי . מן 
המפורסמות הוא שמטוסי הקרב מדרגת 61 - ומעלה בנויים במתכוון בצורה אנטי - 
אווירודינמית . כלומר , להבדיל ממטוסים אווירודינמיים מקובלים , שגם בלא 
מנוע פועל יכולים להמשיך ולדאות מעט , המתוחכמים אם יכבה מנועם , צונחים 
כאבן . ההיגיון העומד מאחורי העניין הוא , שרק כך ניתן לייצר מטוס בעל 
יכולת תמרון גדולה ביותר . מלכתחילה הוא בנוי כך שהוא מבצע תנועות עוויתיות 
ותפניות חדות ומוזרות , אך מחשב היגוי מתוחכם שתגובותיו מהירות ומדויקות 
אלפי מונים מתגובות בן אנוש מצליח לתקן ללא הרף את קשיי ההיגוי האלה ולשמור 
על מסלול תעופתו של המטוס . שימוש ממוחשב ב"ליקויי " המבנה האלה מאפשר 
למטוס לבצע באוויר מיני להטוטים שרק גוף לא - אווירודינמי ונשלט - מחשב יכול 
לבצע . ועתה , שוו בנפשכם התאמת רעיונות שכאלה לעולם הרכב . שלב ראשון , 
עניין ההיגוי האלקטרוני . לא עוד מוט משונן וגלגלי שיניים , לא עוד שבלולי 
מתכת פרימיטיוויים ומוטות מסתובבים , אלא " היגוי בחוט " . מערכות סרוו 
ממוחשבות , המניעות מנועים והמפנות גלגלים . חישנים המתקנים טעויות פרועות 
של נהגים שבים ומאזנים את המכונית בעת איבוד אחיזת הכביש , ולמותר לציין 
שהן גם הופכות את החנייה ואת התמרון בתנועה צפופה למשחק ילדים . נדמה כי 
גם הקשישים שבינינו עוד יזכו לראות כיצד נכנס ההיגוי האלקטרוני לעולם המושגים 
של פרסומות הרכב המשפחתי . שלב שני , " עיקום מכוון " של שלדת המכונית 
( עניין שאת רמזיו הראשונים ניתן כבר לראות במכוניות פורמולה 1 ) . לא 
עוד מאמץ סיזיפי להגיע למכונית המאוזנת ביותר , היציבה ביותר והנינוחה ביותר . 
דווקא להיפך : שלדה מלאת תזזית , שבלא עזרת המחשב לא היתה מסוגלת לנסוע 
מאה מטרים בקו ישר . חיה מופלאה שכזאת היתה גורמת אין - ספור שעות עונג 
לנהגים חולי - נפש , השבים ומתעקשים לבצע פניות הדוקות במהירויות גוברות 
והולכות . מערכת שכזאת אמנם לא תביא מזור לנפשם החולה של אותם נהגים , 
אך אולי תוסיף לכמה מהם עוד אי - אלו סיכויים להגיע לשיבה טובה . ועדיין 
לא דיברנו על מערכות ניווט ובקרה , על התקני ראיית - לילה וחישני קרבה , 
על לוחות מחוונים אלקטרו - אופטיים המשחררים את הנהג מן הצורך להוריד את 
עיניו מן הכביש , ועל מערכות מילוט בעת מצוקה . עניין אחד הייתי רוצה לאמץ 
אל לבי ואל מכוניתי כבר היום , ונדמה כי אין בכך גם קושי טכנולוגי רב במיוחד 
כוורת טילים מונחי - לייזר , שתותקן על טאמבון מכוניתי . אין כמעט יום 
של נהיגה בכבישי ישראל , שבו אינני משווע לכוורת שכזאת , לכוונת עגלגלה 
במרכז השמשה , ולכפתור אדום במרכז ההגה שיאפשר לי לאלף פה ושם איזה נהג 
קצת בינה . 
