למעט קרובי משפחה , מספר הידידים בחו"ל שהתעניינו בשלומי בין נחיתות הטילים 
העיראקיים היה קטן בהרבה ממספרם של אלה שהתקשרו בדאגה ערב ששת הימים או בתקופת 
מלחמת יום הכיפורים . כך מספרים גם חברים שלהם מכרים רבים באירופה או באמריקה . 
גם אם מודעים להבדל העצום במידת הסכנה הקיומית שנשקפה למדינה אז ועכשיו , 
יש הרגשה שליהודי התפוצות אכפת היום פחות ממה שקורה לנו משהיה אכפת להם 
ב7691 או ב3791 . השאלה אינה כמותית מספר ביטויי ההזדהות אתנו , אם כי 
גם בה אין לזלזל אלא איכותית . הייתכן שטעינו אז ויצרנו לעצמנו , ערב 
ששת הימים , דימוי מרגש ומוגזם שבו כל יהודי העולם מזדהים אתנו ? או שמא 
רק כעת אנו נוכחים בדיעבד בפער שהיה כבר אז בין הדימוי למציאות ? דומני 
שההנחה השנייה נכונה יותר . אמת , לא קרה לנו בעבר שמנהיגים יהודיים ידחו 
כינוסים בישראל בשל סכנה ביטחונית , או שחברי הנהלת הסוכנות ייעדרו מישיבות 
בירושלים בשעת חירום לישראל . אמת היא שגם מספר משלחות ההזדהות היהודיות 
קטן הפעם משהיה במצבים דומים ואף חמורים יותר . קפמאבינאך כדאי לזכור שיהודים 
מיהרו " הביתה " גם במשברים קודמים ( והעובדה שהפעם יש בהם יותר יהודים 
חרדים צריכה להדאיג יותר את האדמו"רים מאשר את הציונים הדתיים ואת החילונים ) 
. אין גם חדש בכך שבעתות איום על ישראל נפגעת יותר התיירות היהודית , 
בעיקר מארה"ב , מאשר התיירות הלא - יהודית . נוהגים לומר , במידה של אירוניה 
עצמית , שגם ישראל מבקשת מאז ומתמיד מיהודי אמריקה בעיקר כסף ותמיכה פוליטית ; 
דרישת " ההגשמה העצמית " מושמעת יותר לתפארת המליצה , שהרי איש לא מצפה 
מהם , בעצם , שיעזבו בהמוניהם את הגולה המוזהבת . כך חינכנו את היהודים 
במערב מאז הקמת המדינה . באותה מידה השלמנו עם כך שרק מעטים מיהודי אמריקה 
מוכנים להשקיע בפיתוח המדינה מכספם , ועוד פחות מכך מזמנם וממרצם . למה 
שנתפלא שהם לא באים הנה כתיירים כשסדאם חוסיין מאיים לשרוף את חצי המדינה ? 
קפמאבינדומני גם שתמיד הגזמנו בתיאור יהדות אמריקה כמחנה המוכן לצאת למלחמה 
למען האינטרסים של מדינת ישראל . יהודי ארה"ב נהנים מדמוקרטיה שמרשה לאזרחיה 
להתנגד לעמדות ממשלתם במידה שלא קיימת בשום דמוקרטיה אחרת . אך גם יהודי 
אמריקה הם אזרחים נאמנים למדינתם והם רוצים , לא פחות מאזרחים אחרים ואולי 
אף יותר , להיראות טוב בעיני שכניהם . כך זה היה תמיד , רק שהדבר היה 
פשוט יותר כאשר ממשלות ישראל היו ליברליות ופרגמטיות ולא ימניות ודוגמטיות . 
במאה ה02 היו בהיסטוריה היהודית שלושה מאורעות הבולטים גם בפרספקטיווה של 
אלפי שנות עם עולם : היווצרותה בארה"ב של קהילה בת 5 . 5 מיליון נפש , 
שהיא הראשונה בתולדות הגלויות שנהנית משוויון ומחופש אמיתי ; האירוע השני 
היה השואה ; והשלישי הקמת מדינת ישראל . אם יגיעו בשנים הקרובות מיליון 
יהודים מבריה"ם לישראל , יהיה זה המאורע הרביעי בחשיבותו . קפמאבינבאירוע 
הראשון היו , כמובן , היהודים עצמם גם הנושא וגם הנשוא . אך בשני האירועים 
האחרים לא מילאה הקהילה היהודית הגדולה בעולם תפקיד מרכזי . היסטוריונים 
מתווכחים אם יכלו יהודי אמריקה לצמצם באופן משמעותי את ממדי השואה ; עם 
כל ההתחשבות בחולשתם הפוליטית היחסית של יהודי ארה"ב במלחמת העולם השנייה , 
מעטים יחלקו על כך שהם יכלו לעשות הרבה יותר להצלת אחיהם הלכודים באירופה 
הנאצית . גם בהקמת המדינה ובמלחמת השחרור לא מילאה הקהילה היהודית באמריקה 
את התפקיד המרכזי . יש בכך פחות ביקורת ויותר אימות התפיסה הציונית , שרק 
במדינתו הריבונית יכול העם היהודי להיות אחראי לקביעת גורלו . מעברם של מיליון 
יהודים מבריה"ם לישראל מסתמן כהזדמנות האחרונה של יהודי אמריקה להיות גורם 
בעל חשיבות ראשונה במעלה בעיצוב ההיסטוריה היהודית במאה הנוכחית . בעזרתם 
תלוי , במידה רבה , איך תיקלט העלייה הרוסית , באיזו מהירות היא תהפוך 
מנטל משקי זמני לגורם שיזניק את ישראל כלפי מעלה בכל התחומים . בינואר 1991 
נראית אולי חשובה השאלה כמה משלחות עידוד יהודיות מגיעות לישראל וכמה יהודים 
חוזרים בבהלה לניו - יורק או ללונדון . בפרספקטיווה של העלייה מבריה"ם 
זאת אפיזודה חולפת . זה הרבה פחות חשוב מהשאלה מה קרה ליהודי אמריקה שאינם 
מבחינים בהזדמנות יוצאת הדופן של העלייה הסובייטית המחייבת תשובה יוצאת דופן . 
בין טיל עיראקי לטיל עיראקי , מותר לצפות מיהודי אמריקה להזדהות אישית גדולה 
יותר , אך את המאמצים צריך להשקיע בשכנועם שגם כעת , וגם אחרי סיום פרשת 
כוויית , תפקידם העיקרי הוא ליצור ממד חדש , אישי , של השתתפותם בקליטה 
הכלכלית של יהודי בריה"ם . 
