( ע ) . באזור חיפה והצפון נופצו שמשות ונעקרו תריסים בעשרות דירות במתקפת 
הטילים השלישית ביום ששי בערב . טילי פטריוט נורו לעבר טילי הסקאד ופגעו 
בהם דקות ספורות לאחר הישמע האזעקה , סמוך לשעה 6 בערב . עד ראייה סיפר : 
" שמעתי פיצוצים וראיתי זיקוקים כמו ביום העצמאות " . עד אחר תיאר את פגיעת 
הפטריוט בסקאד : " ראיתי שובל אש מגיע מכיוון מזרח כשלפתע מגיח מולו במהירות 
שיא רשף של אש , ואז אירעה ההתפוצצות . מיד לאחר הפגיעה ראיתי אור גדול 
ואחריו את חתיכות הטיל כשהן נופלות ארצה כמו זיקוקין דינור " . בשכונה סמוכה 
למקום בו נפלו שברי הטיל הניפו תושבים את דגלי הלאום על בתיהם והמקום נראה 
עתה כאילו היה יום העצמאות . רסיסים של טילי הסקאד שיורטו ע"י סוללות טילי 
הפטריוט המוצבות בצפון הארץ , התפזרו על שטח גדול . מהדף האוויר ועוצמת 
ההתפוצצות נופצו שמשות בעשרות דירות באזור חיפה . עובדי הרשויות המקומיות 
ומס רכוש החלו בהערכת הנזקים , ביקרו אצל התושבים , סיפקו להם יריעות וסרטי 
הדבקה לאטימת החלונות שנופצו והתריסים שנשברו . ראש עיריית חיפה אריה גוראל 
שיבח את כושר עמידת העורף מול מתקפת הטילים השלישית בחיפה והקריות . צבי 
ויינגרטן , ממונה על מס רכוש באזור חיפה , מסר כי עיקר הנזקים באזור שנפגע 
נגרמו לשמשות , חלונות ותריסים . קרוב ל%05 מן הזגוגיות תוקנו עוד אתמול . 
תריסים שנפגעו יתוקנו במהלך הימים הקרובים . לדברי ויינגרטן לא היה צורך 
לפנות דיירים . צוותי העירייה סייעו לשיקום חדרים אטומים שנפגעו . קפידבינבעיות 
מיוחדות היו בבית החולים פלימן שברמות רמז בחיפה , בו מאושפזים חולים כרוניים 
וקשישים סיעודיים . במקום הותקנו שלושה חדרי איטום אליהם מועברים הקשישים 
מיד עם הישמע אות האזעקה . מאחר וחלק מהם סובלים מבעיות נשימה ואינם מסוגלים 
לחבוש את מסכות הגז , טובלות האחיות חיתולים במי סודה ושמות על פניהם , 
כדי לאפשר להם לנשום ולהגן על עצמם במקרה שמדובר בהתקפה כימית . 
