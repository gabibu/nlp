לקראת פקיעת האולטימטום , שקצבה מועצת הביטחון של האו"ם לעיראק לסגת מכוויית 
הבוקר בשעה 00 : 7 לפי שעון ישראל יחליטו שר הביטחון והרמטכ"ל אם יוכרז 
משטר חירום להתגוננות אזרחית , אם תיקרא האוכלוסייה שלא לשלוח את הילדים 
למוסדות החינוך או אם לא יינקט אף אחד מצעדים אלו . אתמול נמנעו ראשי מערכת 
הביטחון מלהכריז על " משטר הג"א " , בנימוק שהדבר יגרום להשבתת המשק ולנזקים 
כלכליים . שרי הממשלה חלוקים בדעתם אם יש להשבית את מערכת החינוך עד יעבור 
זעם . שרים רבים סבורים כי הפסקת הלימודים תכביד על האוכלוסייה , וכי יתעורר 
קושי בחידוש הלימודים , מחמת החרדה שתאחז בהורים . ההערכה היא כי בכל מקרה 
יימנעו היום הורים רבים מלשלוח את ילדיהם לבתי הספר ולגני הילדים . שרים 
בכירים אמרו אמש כי על - פי המידע , שקיבלו על היערכות צה"ל ומערכת התגוננות 
העורף לקראת אפשרות של התקפה עיראקית , ועל - פי המידע על אמצעי הלחימה 
ארוכי הטווח שבידי עיראק , אין מקום לדאגה ויש לפעול להרגעת הרוחות בקרב 
האוכלוסייה . קפידבינדובר הבית הלבן , מרלין פיצווטר , אמר אתמול : " נשיא 
ארה"ב , גורג בוש , יחליט בעצה אחת עם שותפיו לכוח הרב - לאומי על מועד 
המתקפה הצבאית נגד כוחות הכיבוש של עיראק בכוויית . הנשיא מוכן לקבל את 
ההחלטות הקשות , שיידרשו בעתיד . בבית הלבן יש תחושה , כי בהגיע המועד 
האחרון באנו לכדי נקודת ההחלטה , והביטוי במוקדם ולא במאוחר יהיה תיאור 
נאות בהקשר זה " . פיצווטר תיאר את מצב רוחו של בוש ברגעים , שלפני החלטתו 
החשובה , כ"מהורהר אך תקיף " . הוא הבהיר כי בוש עדיין לא החליט דבר לגבי 
פתיחת מלחמה במפרץ . " הוא מבקש לא להרוס עדיין את התקווה , שסדאם חוסיין 
יתחיל בדרך כלשהי בנסיגה מאסיווית , ויציית להחלטות האו"ם " . בתשובה לשאלה 
על תוכניתו של שר החוץ הצרפתי , רולאן דומא , לצאת לשליחות שלום לבגדאד 
תוכנית , שנפלה בינתיים עקב הדיון אמש במועצת הביטחון שב פיצווטר ואמר : 
" ארה"ב מייעצת לכל לא ללכת לבגדאד , למען ביטחונם האישי " . הנשיא בוש 
נועד אתמול לפגישות ממושכות מאוד עם מזכיר ההגנה , ריצרד צייני , מזכיר 
המדינה , גיימס בייקר , ויועצו לביטחון לאומי , ברנט סקוקרופט . בייקר 
פינה אתמול את לוח הזמנים שלו , כדי שיוכל לטפל בכל התפתחות מדינית של הרגע 
האחרון . בערים רבות בארה"ב נערכו אתמול הפגנות של פעילי תנועת המחאה האנטי - 
מלחמתית , שנשאו כרזות בנוסח : " לא יישפך דם בשביל נפט " . הפגנה סוערת 
של מתנגדי המלחמה נערכה מול הבית הלבן , ומשטרת ואשינגטון עצרה אחדים מהמפגינים . 
פרשנים מדיניים בוואשינגטון אומרים כי תנועת המחאה תורמת תרומה נכבדה לתחושת 
הבהילות של הממשל לפתוח במתקפה צבאית . קפידביננשיא עיראק , סדאם חוסיין , 
ביקר שלשום ואתמול את כוחות הצבא העיראקי בכוויית . רדיו בגדאד דיווח כי 
בנאמו בפני חיילים הלילה אמר סדאם חוסיין : " הכוחות המזוינים של עיראק 
מוכנים לכל מלחמה . לא תיתכן שום פשרה לגבי זכויותיהן של עיראק והאומה הערבית . 
" העיראקים ידבקו בססמא של גירוש הכופרים , ויוסיפו לשאתה ולקרוא למאמינים 
לעמוד בכל תוקף על מלחמת הקודש לשחרור פלשתין . זו העמדה הסופית , שממנה 
לא תהיה נסיגה " . בפגישה עם מפקדים צבאיים בגזרות השונות בכוויית אמר נשיא 
עיראק : " אני סמוך ובטוח כי בני עיראק מוכנים להתמודד עם התוקפנים , 
ולהביסם " . חיילים ואזרחים עיראקים בכוויית קידמו את פניו בקריאות " הניצחון 
יהיה עם אלה , הדבקים בעקרונות " ו"אללה אכבר " . שר ההסברה של עיראק , 
לטיף גאסם , אמר אמש לכתבים בבגדאד כי ארצו מוכנה לחלוטין למלחמה ומצפה 
להתקפה : " כאשר ארה"ב תתקוף אותנו , נתקוף אנו את ישראל . אני מרגיש 
בנוח , איני מתוח וכמוני מחכים הכל בשלוות - נפש למה שיקרה " . חוסיין מלך 
ירדן אמר אתמול : " אסון נורא ממשמש ובא לאזור . המזרח התיכון עומד על - 
פי תהום , לאחר שנסתמו דרכי ההיגיון והדו - שיח " . בנאום רדיופוני לאומה 
הירדנית אמר המלך : " מצפוני נקי , לאחר שעשיתי כל המאמצים כדי להביא 
ליישוב המשבר במפרץ בדרכים פוליטיות . ניסיתי , בין השאר , למצוא הסדר 
מדיני במסגרת ערבית . נאום המשבר הביא אותנו לסף מלחמה , העלולה להביא 
לאסונות חמורים עוד יותר " . נשיא מצרים , חוסני מובארק , הפנה אמש סמוך 
לחצות קריאה אישית לעמיתו העיראקי , סדאם חוסיין . בשידור חי בטלוויזיה 
המצרית אמר מובארק : " אני קורא לך , בשעות המעטות המפרידות בין שלום 
לבין מלחמת השמדה , להשמיע רק מלה אחת שתשיב את המצב , ששרר לפני 2 באוגוסט , 
ותציל את השלום " . 
