בבוקר . לחיל האוויר וליחידות הן . ם . מערך רחב של כוחות סדירים , והיקף 
ההישענות על אנשי מילואים קטן , יחסית למקובל בחילות היבשה . מגויסים נוספים , 
שאינם רגילים להיקרא בדרך כלל בגל הראשון , הם אנשי ההגנה האזרחית . מנכ"ל 
התאחדות התעשיינים , יורם בליזובסקי , אומר כי הבעיות העיקריות שהתגלו 
עד אתמול במפעלי התעשייה היו באותם מקרים שעובדים כבר גויסו על פי תוכנית 
העבודה השנתית הקבועה מראש , ובנוסף להם נקראים עובדים אחרים להתחייל , 
בתוקף צווי גיוס מיוחדים צווי 8 . לדבריו , אין מדובר בתופעה רחבה בהיקפה 
והמערכת הרגילה של ולת"ם מסוגלת לטפל בבעיות הספורות המתגלות בכל זאת . 
אם בתחום הגיוס למילואים הבעיה אינה רחבה במיוחד בהיקפה , נוספה עליה אתמול 
בעיית האמהות העובדות , שילדיהן נותרו מאתמול ללא סידור מתאים במסגרת בתי 
הספר . במשרדי ממשלה אחדים ובמחלקות בוועד הפועל של ההסתדרות דיווחו כבר 
שלשום על אמהות לילדים בגיל הגן שנותרו בביתן , או שהעדיפו לקחת את ילדיהן 
ולהגיע עמם לעבודה , עוד בטרם בוטלו הלימודים רשמית . אתמול התרחבה התופעה 
הזאת . בעסקים קטנים , דוגמת חברת הייעוץ ברוידא , לא הגיעה אתמול ולו 
גם אם אחת לעבודה . מנהל סניף בנק באחת השכונות הצפוניות של תל אביב , 
שכמה פקידות אשנב שלו העדיפו גם הן להישאר בביתן , אמר כי הבעיה אינה חמורה , 
משום שהפעילות הכלכלית בכלל צונחת באורח תלול . אנשים מצמצמים את יציאותיהם 
מהבית עוד לפני שהוכרז מצב הג"א , איש אינו מבקש הלוואות עד שיתבהר המצב . 
בכלל , דומה כי אנשים ממעטים עתה לנקוט פעולות המכוונות לעתיד הרחוק יותר . 
במכון אדם , העוסק במיון ובהשמה של כוח אדם , מדווחים על ירידה המסתמנת 
בשבוע האחרון ברמת הפניות . בבתי דפוס העוסקים בהדפסת ניירת משרדית , חומר 
פרסומי מסחרי והזמנות לחתונות , מדווחים על נפילה בעסקים . אלי פישר , 
מנכ"ל מפעלי ד"ר פישר , אומר כי היקף הגיוס למילואים בקרב כ001 עובדיו 
מוגבל . רק שניים או שלושה אנשים נקראו לשירות מעבר למחזור המילואים הרגיל . 
חמש עובדות לא הגיעו אתמול לעבודה , בשל הצורך לטפל בילדיהן שנותרו בבית . 
סוכני המכירות , העוברים בחנויות , מדווחים על העדר עניין מצדן בסחורה 
חדשה . הקונים העוברים כיום בחנויות מעוניינים במוצרי מזון , לא בקוסמטיקה . 
הניסיון שצבר פישר במהלך תקופת ההמתנה שלפני מלחמת ששת הימים ובימי הגיוס 
הארוך לאחר מלחמת יום הכיפורים הביא אותו להכין תוכנית חירום : נשים רוקחות , 
העובדות בדרך כלל במעבדה , מתעדכנות באורח סדיר גם בתהליכי היצור כך שיוכלו 
להחליף גברים בתפקידי מפתח העשויים להיות מגויסים . מערך התובלה וההפצה 
לשעת חירום מבוסס על נשים שינהגו בטנדרים של המפעל , אשר עשויים לבוא במקום 
המשאיות המשמשות לצורך זה בימים רגילים . סוכן ירושלמי גדול , שגויס אתמול 
למילואים , ביקש לקבל את הסחורה למחסניו לפני שש וחצי בבוקר כדי שיוכל 
לקלטה בטרם יצא ליחידתו . לצורך זה נפתחו מחסני פישר בבני ברק כבר בחמש 
לפנות בוקר . פישר אומר כי בימי חירום מתבצעת עיקר ההספקה ממילא למשרד הביטחון 
ולמשרד הבריאות כך שבעיית ההפצה אינה חמורה ממילא . במפעלי פישר מתבצעת 
כיום עבודת בנייה והרחבה . אתמול יצקו שם גג חדש כאשר העבודה מתבצעת בידי 
פועלי בניין יהודים . בענף הבנייה בכלל נהנות חברות דוגמת בן יקר גת , 
המבססות את עבודתן זה זמן רב על כוח אדם יהודי , מעבודה רצופה יחסית . 
מי שמתבסס על פועלי השטחים נאלץ גם אתמול לצמצם ולהפסיק עבודה . תמונה 
בעייתית יותר מתגלה בתחום המזון ובתעשיית הטקסטיל ענפים הממבוססים באורח 
מסורתי על עבודת נשים . במפעלי סולוג בתל אביב ובבאר שבע מקווים לסיום 
מהיר ככל האפשר של המשבר במפרץ . כששים ממאתיים הפועלות בתל אביב , וחמישים 
ממאה הפועלות בבאר שבע , לא הגיעו אתמול לעבודה . רק עובדות ספורות שהן 
אמהות לילדים התייצבו בכל זאת ליד המכונות . ליאון מירון , מנהל הכספים 
של סולוג , מעריך כי ההפסד הנגרם למפעל ביום כזה הוא כחמישים אלף שקלים 
בתוצרת . למזלנו , הוא אומר , ביום ששי אין עובדים ממילא . אם יימשך 
המצב הנוכחי גם בשבוע הבא , תהיה הבעיה חמורה יותר . % 08 מתוצרת סולוג 
מיועדים ליצוא , ובאירופה לא מתעניינים במיוחד בסיבות שגרמו לעיכוב במשלוחים . 
בצד השני של הענף , חנויות ההלבשה , מורגש קיפאון מוחלט . מי שקיווה בקניון 
ברמת גן כי מכירות סוף העונה יעשו משהו לשיפור האווירה העגומה של החורף הקיצי 
העובר עלינו , עומד עתה מול קונים העושים דרכם בין השק"ם וההיפרכל , עמוסים 
קופסאות שימורים . ענף נוסף שבו מהוות נשים חלק מרכזי בכוח העבודה הוא מפעלי 
האלקטרוניקה . 05 עובדות מאיישות את קו היצור של מפעל ראדא בבית שאן . 
החברה , שחלק ניכר מפעילותה מתבצע בשביל חיל האוויר , מעסיקה אחוז ניכר 
של יוצאי החיל הזה . כך , דווקא בשעה שבה נמצא הציוד שלה בפעולה , והיא 
נדרשת לתת לו תמיכה בזמן אמיתי נאלצת החברה לתפקד כאשר 51 מ011 עובדיה בשרות 
מילואים . חיים ניסנזון , מנכ"ל ראדא , אומר כי בקרב העובדים הנותרים 
יש נכונות לחפות על חסרונם של המגויסים בעבודה נוספת , כך שבסופו של דבר 
הדברים מסתדרים . כדי לסייע לאמהות שבקרב העובדים , פתחה אתמול ראדא בית 
שאן גן לילדי העובדים , המתנהל בחדר האוכל של המפעל . גם באחדים מבתי החולים 
של קופת חולים נפתחו אתמול מעונות לילדי העובדים . מן הקופה נמסר , כי 
לא מורגשת פגיעה בעבודה השוטפת . בחדר המיון של בית החולים איכילוב אמר 
אחד הרופאים כי מה שמאפיין את היומיים האחרונים הוא ירידה בפניות הבלתי דחופות . 
אנשים אינם ממהרים להטריד את חדרי המיון בעניינים של מה בכך , כפי שמקובל 
בימים רגילים . ויש מי שהעסקים אצלו הומים , דווקא בימים האלה . 57 עובדי 
אולפני הבירה , בתל אביב ובירושלים , עובדים מסביב לשעון כדי לשרת את מבול 
הצוותים הזרים שהגיעו לכאן כדי לסקר את המלחמה . אל רשימת הלקוחות הרגילה 
נוספו בימים האחרונים צוותים מיפאן , מספרד , מאיטליה ומדנמרק . שמואל 
שילה , מנכ"ל האולפנים , אומר כי לפי שעה לא חש בתוצאות הגיוס או ביטול 
הלימודים . גם באר - טי - אס , בית תוכנה ירושלמי המעסיק כארבעים עובדים , 
מדווחים על עסקים כרגיל . הפאניקה , אומר המנכ"ל שמואל כהן , שייכת ללקוחות 
בחו"ל , החוששים כי האנשים כאן מטיילים בין טיל לטיל . השאלה , אומרים 
כמעט בכל מקום , היא כמה זמן יימשך המצב . אם מדובר בימים ספורים של גיוס 
מילואים מצד אחד וישיבה בבית של עובדים ולקוחות מצד שני לא יהיה הנזק מהותי . 
ככל שתתארך התקופה הזאת , עלולים עסקים להיקלע לקשיים . 
