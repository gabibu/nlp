מזכירות ההתאחדות לכדורגל דנה אתמול במצב שנוצר עקב מלחמת המפרץ . הוחלט , 
כי תאריך היעד לחידוש הפעילות , מחצית פברואר , הוא בגדר המלצה בלבד . 
ההחלטה אם ומתי לחדש את הפעילות תתקבל על סמך הנסיבות . ההתאחדות שיגרה 
חוזר לכל האגודות ובו הסבר על המצב . " האירועים במפרץ והשלכותיהם על מצב 
הביטחון במדינה כפו עלינו הפסקה זמנית של משחקי הליגה . ההתאחדות לכדורגל , 
יחד עם כל מוסדות הספורט , עומדים בקשר עם הגופים המוסמכים בצה"ל , במשרד 
הביטחון ובמשרד החינוך והתרבות כדי לקבוע את המועד לחידוש המשחקים . בישיבת 
כל מוסדות הספורט ( יום חמישי שעבר ) סוכם להנחות את כל הקבוצות לקיים 
מישטר אימונים מסודר בתקופה הקרובה , מאחר ונקבע כי ב - 61 בפברואר יחודשו 
משחקי הליגה . כל קבוצה תתאם את שעות האימונים ואת סידורי הביטחון במקום 
האימונים עם שלטונות הג"א " . 
