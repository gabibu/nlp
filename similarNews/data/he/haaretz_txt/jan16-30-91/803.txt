ניו - יורק ( מיוחד ל"הארץ " ) . שר החוץ הסובייטי , אלכסנדר בסמרטניק , 
ייפגש מחר בוואשינגטון עם עמיתו האמריקאי , גיימס בייקר , אולם לא ייוועד 
עם הנשיא , גורג בוש . כך הודיעה אתמול מחלקת המדינה האמריקאית . בהודעה 
נאמר כי הידיעות , שלפיהן יקבל בוש את שר החוץ הסובייטי החדש , הן " שגויות " . 
עם זאת נטען , כי אנשי מחלקת המדינה אמרו קודם לכן שלא לייחוס כי בוש אכן 
ייפגש עם בסמרטניק . מועצת הביטחון התכנסה אמש להתייעצויות בלתי רשמיות , 
כדי לדון בהצעות שונות שיביאו להפסקת אש במלחמה במפרץ . ההתייעצויות התקיימו 
לפי בקשת חמש מדינות צפון - אפריקאיות מרוקו , תוניס , מאוריטניה , אלגיר 
ולוב . עד כה לא הגישו נציגי חמש מדינות אלה הצעה בכתב בדבר הפסקת אש , 
אך משקיפים במרכז האו"ם אמרו אמש כי אין להוציא מכלל אפשרות כי בשעות הקרובות 
תגובש הצעה מפורטת בנושא . נציגים אמריקאים ובריטים במרכז האו"ם הבהירו בימים 
האחרונים , כי ידחו על הסף כל הצעה להפסקת אש בשלב זה . בעקבות לחץ מצד 
כתבים באו"ם , פירסם שלשום בלילה המזכיר הכללי , פרז דה - קואיאר , הודעה 
שבה אמר כי הוא " מוטרד עמוקות " מהתקפות הטילים על ישראל . בהודעה מציין 
המזכ"ל כי הוא מגנה התקפות אלה , כפי שהוא מגנה תמיד אלימות המכוונת נגד 
אזרחים חפים מפשע . 
