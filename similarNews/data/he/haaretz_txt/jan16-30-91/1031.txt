מאדריד ( ע"ר ) . המלך חוסיין אמר בראיון שפורסם אתמול כי לא יהיו מנצחים 
במלחמה המפרץ , וקרא לקואליציה המונהגת על - ידי ארה"ב להפוך לקואליציה 
של שלום . בראיון לעיתונאים ספרדים ברבת עמון אמר המלך : " איש לא ינצח 
במלחמה זו . כולנו נפסיד והתוצאות יורגשו זמן רב לאחר המלחמה , וישפיעו 
על כולנו . אנו עדיין מקווים שמדינות המערב ישתמשו בברית שלהן כקואליציה 
לשלום , קואליציה להצלת חיים , למניעת אסונות לבני - האדם ולמניעת אי - 
היציבות באזור כולו . וכמו - כן למניעת אסונות אקולוגיים , הרס מקורות 
האנרגיה ואסון כלכלי " , אמר חוסיין . " אנו נמשיך לבקש ללא הרף מאלה המשתמשים 
בכוח , להפסיק את הקרבות ולהגביר את מאמציהם למציאת פתרון של שלום " . לדבריו , 
" ילדים חפים מפשע נחשפו בכוח החלטה של האו"ם למחסור במזון ובתרופות . 
זוהי פשוט טראגדיה לא אנושית " . המלך קרא לפתרון כולל לבעיות המזרח התיכון , 
" הסכם לפתרון הבעיה הישראלית - פלשתינית , הבעיה הערבית - ישראלית הסכם 
שיביא שלום , שגשוג ועתיד טוב יותר לאזור . איננו נייטראלים בחיפוש אחר 
השלום , איננו נייטראלים במאמץ הכללי לפתור את כל הבעיות בדרכי שלום . 
מה שאין אנו רוצים , הוא לראות את שטחנו או את התחום האווירי שלנו הופכים 
לשדה - קרב " , אמר חוסיין . 
