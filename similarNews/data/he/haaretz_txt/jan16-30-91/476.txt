לישראל היתה אפשרות להצטייד בטילי הפטריוט כשבוע לפני התקפת הטילים הראשונה 
על ערי הארץ . היא סירבה לקבל את הטילים בנימוק שהממשלה דבקה במדיניות לפיה 
לא יגנו חיילים זרים על אזרחי ישראל . דובר משרד הביטחון ביקש אתמול להכחיש 
את הידיעה . דוברים אמריקאיים רשמיים צוטטו אתמול בעיתוני ארה"ב באומרם כי 
ארה"ב הביעה זה כבר נכונות להעמיד את הטילים , המסוגלים ליירט טילי סקאד , 
לרשות ישראל , ולא הוסבר מדוע המשלוח לא בוצע עד השבת האחרונה . נודע כי 
מערכת הביטחון העדיפה להמתין עד ראשית חודש פברואר , מועד שבו היה צה"ל 
ערוך לתפעל את הטילים בעצמו . בעקבות פגישתו של ראש הממשלה , יצחק שמיר , 
לפני כחודשיים עם מזכיר ההגנה האמריקאי , ריצרד צייני , פורסם בעיתונות 
הישראלית כי בשיחה דובר על כך שחיילים ישראלים כבר החלו להתאמן בארה"ב , 
בתפעול הפטריוט , שאספקתם קרובה . הסירוב לקבל את טילי הפטריוט לפני מועד 
תום האולטימטום לנסיגת עיראק מכוויית מועד שבו נצפתה סבירות גבוהה להתקפת 
טילים על ישראל עורר ביקורת בקרב שרים בכירים . לטענתם , לא היה מקום 
לשיקול שאין לו דבר וחצי דבר עם שיקולי ביטחון . גורמים מדיניים אמרו אתמול 
כי מכיוון שטילים מאותו דגם הפילו טילים עיראקיים שנורו לעבר סעודיה , אפשר 
שקבלתם במועד היתה מסכלת את התקפת הטילים על ישראל , או חלק ממנה . השבועון 
האמריקאי ניוזוויק מגלה כי ישראל סירבה באמצע שנות ה08 להצעת ארה"ב לרכוש 
טילי פטריוט , משום שהעדיפה להמשיך בפיתוח הטיל " חץ " . לפי העיתון , 
ישראל דבקה בתוכניותיה לפתח את החץ מכיוון שהוא מכסה שטח גדול יותר מאשר 
טילי הפטריוט . עד כה השקיעה ישראל בפיתוח החץ 051 מיליון דולר . הניסוי 
הראשון בטיל החץ שבוצע בקיץ לא היה מוצלח . הטיל הושמד במעופו לאחר ששינה 
כיוון ונראה כעומד לנחות על מתקן השיגור . רק לאחר פלישת עיראק לכוויית , 
החליטה ישראל כי אינה יכולה להרשות לעצמה להמתין יותר ובאוקטובר ביקשה שתי 
מערכות פטריוט . הניוזוויק מפרסם היום כתבת תחקיר ארוכה הסוקרת את התנהגות 
הממשל והפנטגון ותגובותיהם מאז הפלישה לכוויית . מהכתבה עולה כי הממשל וזרועות 
הביון והביטחון האמריקאיים הופתעו מהפלישה . כאשר פשטו ידיעות בדבר הכנות 
עיראק לפלישה , הן סוגו על - ידי מפקדים בכירים בצי האמריקאי כחסרות יסוד . 
חרף מידע על תזוזות של טנקים עיראקיים ותנועות של יחידות רגלים עיראקיות , 
ההערכה שרווחה בין מפקדי צבא בכירים וצמרת הפנטגון היתה כי לא צפויה פלישה . 
כאשר מבזק ברשת סי - אן - אן הודיע כי עיראק חדרה לכוויית , הגיב אדמירל 
אמריקאי בחדר מצב בפנטגון , " יש לפטר את העיתונאי שכתב את הידיעה הזאת " . 
הערכה על פלישה עירקית קרובה לכוויית באה מאיש ביון בדרג בינוני , אך זכתה 
ליחס של ביטול מצד הממונים עליו . 
