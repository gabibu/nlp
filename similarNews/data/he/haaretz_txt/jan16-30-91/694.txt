הסתערות הקונה הישראלי על החנויות ורכישת מצרכי מזון ומוצרי חירום בכמויות 
גדולות בהרבה מהדרושות לו הן תופעה צפויה ואפילו רציונלית , אומרים מומחים 
בתחומי הפסיכולוגיה והשיווק , שהתבקשו להגיב על התנהגות הצרכן הישראלי מאז 
פרוץ המלחמה במפרץ בשבוע שעבר . לא הישראלים הם שהמציאו את האגירה וצריכת 
היתר בתקופת מלחמה או ערב מלחמה . כל עם אחר באותו מצב היה נוהג כך , אומר 
ד"ר גיורא קינן מהחוג לפסיכולוגיה באוניברסיטת תל - אביב ומנהל המכון הישראלי 
לטיפול ומניעת לחצים . דעה דומה השמיע גם פרוף יעקב הורניק , מומחה לשיווק 
בפקולטה לניהול על - שם רקנאטי באוניברסיטת תל - אביב , שציין כי באופן 
כללי גם המשק היה ערוך לכך . גם פרוף דניאל ברטל , מומחה לפסיכולוגיה חברתית 
בבית - הספר לחינוך באוניברסיטת תל - אביב , הצטרף לדעה זו . דעתם של המומחים 
עשויה להפתיע . בדרך כלל נוטים להאשים את הצרכן הישראלי ביצירת פניקה מיותרת 
היוצרת מחסור ואף ספסרות . אבל המומחים המנתחים את התנהגותו של הצרכן מציירים 
תמונה אחרת . אחד המניעים העיקריים של הריצה לחנויות הוא מצב של חוסר - ודאות , 
אומרים הפסיכולוגים פרוף ברטל וד"ר קינן . זהו מצב שבו לא יודעים מה ילד 
יום , ויש חשש שחנויות ייסגרו או שלא יהיה אפשר להגיע אליהן . הפתרון המתבקש 
הוא למלא את המזווה במצרכי מזון ובכמות גדולה של מוצרי חירום . גם המחיר 
אינו גבוה : כמה בסך הכל עולים גלילים אחדים של סרט דביק , כמה כיכרות 
לחם וקופסאות שימורים ? פרוף הורניק , מומחה לשיווק , מרחיב את הרעיון . 
הוא אומר כי כאשר הצרכן קונה יותר מהדרוש לו , הוא מניח שיוכל להשתמש 
בחלק ניכר מהדברים גם בזמן רגיעה , ואפילו אם חלק ייזרק , זה עדיין שווה 
לו למען הרגשתו הטובה . מבחינה זאת יש כאן אולי בזבוז מסוים , אבל זה לא 
רק בזבוז מחושב , אלא גם הגיוני וסביר , אומר הורניק , המבקש להדגיש כי 
הנטייה לאגור משותפת לכל השכבות , הגילים והעדות . קפמאבינגם אפקט העדר 
מדרבן את הקניות , אומר ד"ר קינן . כשרואים ששכנים מימין ומשמאל רצים לקנות , 
זה ממש מושך . גם התקשורת מדרבנת . ידיעות על תורים גדולים בסופרמרקט 
לא מקטינות את התורים , אלא מגדילות אותם . פרוף ברטל מדבר על אותו גורם , 
אך קורא לו " קונטייגן " ( הידבקות ) , גורם של מעין מגיפה . גם אם 
אתה מנסה להיות שלו ולא להיגרר אחרי בהלת הקניות , אינך יכול לעמוד מנגד 
זמן רב . בסופו של דבר אתה אומר לעצמך , אם כולם רצים לקנות , יש בטח 
סיבה טובה לכך , אז גם אני אלך לקנות . גורם נוסף שעליו מצביעים המומחים 
הוא מה שמכונה " נבואה המגשימה עת עצמה " . לדברי ברטל והורניק , כיוון 
שקיים חשש שיהיה מחסור , אנשים רצים לקנות , ואז באמת נוצר מחסור . הקונים 
הבאים אחריהם רואים שבאמת חסרים דברים ( ראה סרטי האיטום , הסוללות והניילונים ) 
, ואומרים לעצמם שבפעם הבאה יקנו כמות כפולה כדי שלא יחסר . ד"ר קינן מתייחס 
גם לריאליזציה של האיום . אנשים שומעים ברדיו וקוראים בעיתון שלא כל החנויות 
פתוחות ורמזים נוספים מעין אלה , ואז , גם אם המזווה מלא על גדותיו , 
מתעורר דחף לקנות עוד ועוד . תראפיה בעיסוק היא היבט אחר של הקניות . פרוף 
ברטל מסביר כי אנשים שלא הלכו לעבודה , הדבר היחידי שנותר להם לעשות הוא 
קניות . בכך גם מצאו עיסוק כדי להעביר את הזמן הפנוי וגם שיפרו את הרגשתם 
כי עשו משהו ל"מאמץ המלחמתי " . קפמאלידעוד תופעה שמכתיבה את גלי הקניות 
היא מאורעות אובייקטיוויים מעוררים . מי שעקב אחרי הנעשה , במיוחד ברשתות 
השיווק , יכול היה להבחין בשלושה גלי קניות : זה התחיל כ01 ימים לפני 51 
בינואר , הלך והתגבר ככל שהתאריך קרב , והגיע לשיא ב51 בינואר . השיא 
השני היה למחרת פתיחת המלחמה , ב71 בינואר , והשיא השלישי מיד לאחר התקפות 
הטילים על ישראל . כל אירוע כזה מעורר מחדש את כל החששות והפחדים שאחד הביטויים 
שלהם הוא ריצה לחנויות . קפמאבינמבין המומחים שאתם דיברתי , רק אחד , ד"ר 
גיורא קינן , הזכיר גם את השואה . מלחמה מתקשרת עם רעב ומחסור , אמר , 
ואסור גם לשכוח שיש הרבה אנשים שהם יוצאי השואה או גדלו על סיפורי השואה . 
כן יש בינינו אנשים שטעמו את המחסור של מלחמת השחרור . ד"ר קינן היה גם 
היחיד שהצביע על הקשר בין מצבי לחץ ואכילת יתר . הוא סיפר כי הוא ועמיתו 
ד"ר אלי זומר עשו מחקר קטן באמצעות משאל טלפוני , שבו שאלו את הנחקרים מה 
עשו לאחר התקפת הטילים , בעודם יושבים בחדר האטום . חלק ניכר מהם השיבו 
כי אכלו . לא רק פיצוחים וממתקים , אלא דברים יותר ממשיים , כמו שימורים . 
ידוע , אומר ד"ר קינן , כי לפחות חלק מהאנשים אוכלים הרבה כשהם מצויים 
תחת לחץ . גם הישיבה בחברותא ובאפס מעשה מגבירה את האכילה . אף על - פי 
שאין ולא היה מחסור בשום מוצר או מצרך , בגלל הקניות המוגברות נוצרו מדי 
פעם מוקדי מחסור זמניים שהגבירו עוד יותר את בהלת הקניות . מה אפשר לעשות 
נגד זה ? הפתרון של פרוף דניאל ברטל : א . להרגיע את האנשים ולהודיע להם 
שלא חסר שום דבר ; ב . לדאוג שההודעות האלו יהיו נכונות , והחשוב יותר : 
להציף את השוק במידת האפשר עם סחורה . אפשרות נוספת לפתרון : קיצוב חלקי . 
כלומר , לא למכור לקונה אחד 01 כיכרות לחם ולאחר לא למכור כלום , אלא 
להשתדל למכור כמויות סבירות לכל קונה . הפתרון של המומחה לשיווק פרוף הורניק : 
עסקות חליפין בין שכנים או בני משפחה . לי יש עודף לחם ולך יש עודף של 
מים מינרליים ? בוא נעשה החלפות ולאף אחד לא יחסר דבר . 
