הנטייה הטבעית היא לראות עכשיו את המציאות דרך הזגוגיות הקהות של המסיכה 
שעל הפנים . הם ירו בשבת עוד מטח טילים לעברנו ? הדירו את רגלינו מן הרחובות ? 
הפסיקו את חיי העיר - בלי - הפסקה ? כלאו את פעוטינו בתיבת - ניילון כזאת , 
שמצליחה להפוך כמה מהם לקלאוסטרופובים ? אנחנו נראה להם . צה"ל ילמד אותם 
לקח . זה כל כך מרגיז מפני שזה כל כך צודק . סכסוך המפרץ לא פרץ בגלל ישראל , 
אבל היא נדרשת לשלם את מחירו במטבעות בין - לאומיים קשים . הצרפתים והגרמנים 
בנו את מכונת המלחמה העיראקית וכמעט אינם משתתפים בהריסתה , אבל יש להם 
חוצפת - על לתבוע מישראל לחשות . עד מתי ? בעיקר , שלרחשי - הלב מצטרף 
היגיון - לכאורה : שום אומה ריבונית אינה מוותרת על זכותה להתגונן , ושום 
מדינה לא תיאות לספוג שני מטחי טילים ללא מענה רק כדי להקל על בת - בריתה 
הקשורה בקואליציה עם אויבותיה . " הבלגה " היא מלה אסורה בלקסיקון של האבות - 
המייסדים בליכוד מאז שנות ה03 , ומשום כך אפשר עכשיו להציגה כמשגה ענייני . 
אם ישראל איימה ב"מכה נוראה " למקרה שתותקף , אך בפועל ישבה בחיבוק ידיים 
ייחשב לה הדבר על ידי עיראק ( עכשיו ) וסוריה ( בעתיד ) כגילוי של חולשה . 
פירושו של מצב כזה טוענים הנצים במוסדות השלטון ובחלק מהאופוזיציה הוא 
כרסום חמור בכושר ההרתעה הישראלי . לטענתם הכרסום כבר החל . מפני שהאיום 
צריך היה להרתיע את סדאם חוסיין מלשגר את טילי סוף השבוע , ולא עמד במבחן 
בשני הסיבובים הראשונים . זו תמונת - עולם לגיטימית , אבל צרת אופק וקצרת 
רוח . לא כרסום באמינותה של ההרתעה הישראלית דירבן את סדאם חוסיין לתקוף 
את תל אביב וחיפה . הוא עשה כן מפני שבתנאים שנוצרו בשמי המערכה לא יכול 
להתקיים איום - נגד ישראלי . בעוד האמריקאים משגרים את המשובחים בטילי השיוט 
לעבר בירתו ובסיסיו איזה איום הוא לומר שגם הישראלים יצטרפו ללהקה האווירית 
מחרישת האוזניים ? כשוואשינגטון מדווחת על ביצוע 000 , 2 גיחות ביום אין 
זה מעלה ומוריד אם חיל האוויר הישראלי יוסיף 63 , או 95 , או 401 . כל 
עוד אין ישראל מאיימת על עיראק בפוטנציאל גרעיני , וכל עוד ברור כי גם אם 
מצויה אופציה מעשית כזאת , היא לא תעז לעשות בה שימוש בסיבוב התגובה הראשון , 
איני רואה שינוי מהותי במצב . רק אם האמריקאים ינטשו את המערכה יקבל האיום 
הישראלי הישיר על עיראק , משמעות מחודשת . לאמריקאים ולישראלים יש מטרות 
זהות , אבל בסדרי עדיפות שונים . האמריקאים ובעלי בריתם מגבירים את מאמציהם 
לאתר את סוללות הטילים הניידות במערב עיראק , והישראלים צריכים להימנע מלעשות 
כן בעצמם . אין ליצחק שמיר מחלוקת עקרונית עם בוש על זכותה של ישראל להגנה 
עצמית . נשיא ארה"ב , שהרעיף עליו שבחים במסיבת העיתונאים שלשום , לא 
רק הכיר בזכות זו ; ולא רק היה מעדיף שצה"ל יממשה בשיגור טייסיו אלא תידרך 
גם את שותפי הקואליציה הערבים כי לא לעולם יוכל לבלום את הישראלים מתגובה . 
כל טיל עיראקי נוסף מצמצם את הריסון הישראלי . אך ממשלת ישראל יודעת , 
שהסתבכות צה"ל בלחימה היא יעדו של סדאם חוסיין . היא עילה טובה לסוריה לפרוש 
מן הקואליציה , בעיקר בשעות אלה בהן הניצחון האמריקאי על עיראק אינו נראה 
כה קרוב ומזהיר . היא גם אינה מבטיחה כי הצלחתו של אפ51 כחול - לבן באיתור 
משגרי טילים ניידים תהיה רבה מזו של אפ51 מעוטר בפסים וכוכבים . כל עוד גורג 
בוש שומר על רוח מנהיגות מן הסוג שהציג עד כה , יכול הציבור המופגז בגוש 
דן ובחיפה לחוש שהסבל הוא למען עתיד טוב יותר . שמיר ועמיתיו ניהלו עד כה 
בתבונה רבה את מדיניות ישראל במשבר המפרץ . הם לא החמיצו את גיוס העורף 
והכנת צה"ל ושמירת האופציה הצבאית והידוק שיתוף הפעולה עם ארצות הברית . 
הם גם יודעים , שרוב הציבור יקבל בהבנה את הכרעתם להוסיף להבליג . בשלב 
הנוכחי אין טעם בפעילות צבאית ישראלית . לכל היותר נזקקת הממשלה לתרגיל 
מנהיגות כמו מעבר סמלי של מושב הממשלה לכמה ימים לתל אביב . איזה הוא גיבור ? 
כנראה לא מי שסתם " כובש את יצרו " אלא מי שכובש את יצרו הצודק . נראה 
כי יצחק שמיר מבין זאת . 
