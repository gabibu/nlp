פאריס ( מיוחד ל"הארץ " ) . תת שר החוץ הצרפתי טיירי דה - בוסה , עומד 
לצאת בדחיפות לביקור בישראל , כשליח מטעם נשיא צרפת פרנסואה מיטראן , כדי 
להביע רגשות סימפטיה וסולידריות עם ישראל על רקע התקפות הטילים על עריה . 
ההחלטה על ביקור זה נפלה אתמול לאחר שבצמרת הממשל הצרפתי התקבל הרושם כי 
הביקורת הנמתחת בימים אלה על צרפת בישראל , הגיעה לממדים קשים במיוחד וכי 
יש לנקוט מחווה כלשהי בניסיון לעצור את הסחף השלילי בעמדת דעת הקהל הישראלית 
כלפי צרפת . במסגרת אירוע חברתי שהתקיים שלשום , בו השתתף שגריר ישראל בפאריס 
עובדיה סופר , הביעו הנשיא מיטראן ושר החוץ שלו רולאן דומא , את רוגזם 
על ההתבטאויות מצד אישים בישראל כנגד צרפת כאשר לדעתם המדובר בטענות שווא . 
סופר הציע להם לשלוח נציג מטעמם לישראל , כדי להבהיר את עמדותיהם באזניהם 
של ראשי הממשל בישראל . בעת האחרונה מושמעת ביקורת קשה מצד אישים ישראליים 
על מדיניותה של צרפת בסכסוך . אתמול למשל העניק השר אבנר שאקי ראיון לעיתון 
" לה - פיגארו " ובו אמר כי צרפת אינה משתתפת באופן רציני במלחמה והיא 
משחקת משחק כפול . התבטאויות קשות נגד צרפת נשמעו באמצעי התקשורת הצרפתיים 
גם מצד ח"ך מיכאל בר זוהר , אליהו בן אלישר והשר יובל נאמן . על פי הדיווחים 
המגיעים משגרירות צרפת בתל - אביב , הרושם המתקבל בקרב הצרפתים הוא כי אין 
המדובר רק בהתבטאויות של פוליטיקאים , אלא המדובר בתופעה רחבה יותר של תחושות 
אכזבה מצרפת בקרב חוגים רבים באוכלוסיה . נשיא צרפת פרנסואה מיטראן שיגר 
מברק הזדהות ותמיכה בישראל לנשיא המדינה חיים הרצוג . במברקו ביקש מיטראן 
להעביר את רגשי ההזדהות והסולידריות עם העם בישראל , ובמיוחד עם משפחות 
הנפגעים בהתקפות הטילים , מן העם הצרפתי אשר חייליו נלחמים באזור זה של 
העולם להגנה על הצדק . קפידביננשיא איטליה פרנצסקו קוסיגה , שלח גם הוא 
מברק , בו ביקש להביע את הזדהותו עם ישראל ואת הזעזוע שנגרם לו למראה תמונות 
הנפגעים מהפיגוע ברמת גן . נשיא המדינה קיבל אתמול גם משלחת של ראשי האיגודים 
היהודיים בצרפת , אשר הגיעה לישראל לביקור בזק בן יממה לאות סולידאריות . 
אל חברי המשלחת הצטרפו ידידי ישראל בפרלמנט הצרפתי , נציגי כל הסיעות , 
למעט הקומוניסטים ומפלגתו של לה - פן . הנשיא הרצוג אמר בתום הפגישה , 
כי הוא אופטימי באשר להצלחת המלחמה במפרץ . הוא הדגיש , כי ישראל מסוגלת 
להגיב , אולם היא צריכה לפעול על פי האינטרס שלה ושל הקואליציה . אשר להזדהות 
עם ישראל אמר הרצוג , כי מזמן לא זכינו באהדה בין - לאומית כמו בימים אלה . 
" אני לא יודע אם סדאם חוסיין יודע להעריך כמה הוא תרם לנו במעשיו " . רוגה 
פינטו נשיא ארגון " ציונה " בצרפת , גק אבו חצירא יו"ר ועדת הרווחה בפדרציה 
הספרדית בצרפת , וגון פרניטה הגיעו לישראל בראש משלחת כדי להביע את הזדהותה 
של יהדות צרפת עם מדינת ישראל , עמה וממשלתה . 
