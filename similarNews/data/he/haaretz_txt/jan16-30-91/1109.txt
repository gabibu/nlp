ניצחונה לא מכבר של נבחרת הכדורסל של בית הספר התיכון פורדסון על נבחרת בית 
הספר סאותגייט בהפרש של 75 : 49 בדירבורן , מישיגן , לא היה צריך להיות 
כרוך במתח רב , אך בכל זאת האווירה היתה מתוחה . כמחצית מ006 , 1 תלמידי 
פורדסון הם ערבים אמריקאים . תלמידי סאותגייט הם ברובם " לבנים " . לאחר 
פרוץ המלחמה במפרץ הפרסי שקלה ועידת הפרבר בדטרויט , שבו נמצאים שני בתי 
ספר אלה , לבטל את כל האירועים הספורטיוויים עד סוף שנת הלימודים , מחשש 
של אלימות . לבסוף היא החליטה להמשיך לקיים את האירועים . עם זאת , סאותגייט 
לא הביאה אתה את להקת המעודדות שלה למשחק , מכיוון שכמה הורים חששו . משטרת 
דירבורן הכפילה את מספר השוטרים העומדים בדרך כלל ליד דלתות אולם ההתעמלות . 
אמצעים אלה נראו מחפירים בעיני כמה מתלמידי פורדסון . " מה הם מצפים שנעשה , 
שניקח בני ערובה ? " שאל חאדר סעד , תלמיד בחטיבת הביניים של פורדסון 
בשעת המשחק שהסתיים ללא תקריות . אזור המטרופולין של דטרויט הוא בעל האוכלוסייה 
הערבית האמריקאית הגדולה ביותר במדינה . ריכוזים אחרים נמצאים בלוס אנגלס , 
בניו יורק ובשיקאגו . אך בעוד שדטרויט אולי סופגת את מרבית השנאה לערבים , 
ולמוסלמים בכלל , גזענות עכורה זו בוודאי אינה נחלתה בלבד . על פי השמועה , 
אושפז בוואשינגטון ערבי שהוכה בידי קבוצת צעירים כאשר עבר ליד הפגנה . 
בהארלם ש בניו יורק אמר בעל חנות , מוחמאד מורסל , כי לקוחות מאיימים 
עליו " אנחנו נגמור אותכם , נהרוג את כולכם " . קפמאבינמורסל , שבא לארה"ב 
מסומליה , מסביר להם שהוא בכלל ממזרח אפריקה , לא ערבי , " אבל לאיש 
לא אכפת " . עכשיו כל אימת שהוא רץ למכוניתו בעבר האחר של הרחוב , לאחר 
סגירת החנות , הוא נושא עמו את האקדח שנהג להשאיר בחנותו . " המלחמה היא 
אמתלה ללקוחות להראות כלפינו איבה " , אמר . מנהיגים ערבים אמריקאים אומרים 
שהמצב לא יצא מכלל שליטה , אך מוסיפים שהם מודאגים . " לא מדובר על כך 
שמכים כל ערבי " , אמר אלברט מוכבר , נשיא הוועד הערבי האמריקאי נגד אפליה 
בוואשינגטון , " אבל ברור שלא מדובר בפרי הדמיון שלנו " . הם גם מודאגים 
מניסיונות של האף - בי - איי לסכל פעולות טרור . " הציבור חושב שאם האף - 
בי - איי חוקר קבוצה נתונה צריכה להיות לכך סיבה " , אמר דון בוסטאני , 
נשיא סניף הוועד הערבי האמריקאי נגד אפליה בלוס אנגלס . " השוליים המטורפים 
עלולים להתייחס לכך כמתן היתר לאלימות נגד אנשים אלה " . במישיגן יש למדינה 
ולשלטונות המקומיים תגובות שונות למצב . לפני יותר משבוע ביקש ראש עיריית 
דטרויט , קולמן יאנג , מפקידי מדינה להזעיק את המשמר הלאומי כדי שמשטרת 
דטרויט תוכל לתגבר את סיוריה באזורים שבהם חיים ערבים רבים . אבל המושל 
גון אנגלר , שהופתע מהפנייה , אמר כי הוא רוצה ללמוד את הנושא , מכיוון 
שזימון מוקדם מדי עלול לזרוע בהלה בקרב אזרחים . בדטרויט ובפרבריה מתגוררים 
כ052 אלף אנשים ממוצא ערבי לבנונים , פלשתינאים , תימנים ואחרים , וכן 
06 אלף כאלדים ( נוצרים עיראקים ) . כלדיאה הוא שמו העתיק של אזור בעיראק 
שממנו באו אברהם אבי העם היהודי ונבוכנאצר שליט בבל העתיקה . אחד הכאלדים 
בני זמננו הוא סלאח אסמר , שבא לדטרויט מעיראק לפני 52 שנה בגל האחרון של 
הגירה כאלדית . בדומה לרבים מהכאלדים בדטרויט , הוא מנהל את אחת מחנויות 
המכולת והחנויות למשקאות חריפים הידועות שם בשם " חנויות של מסיבות " . 
לעתים קרובות ממלאים כאלדים אותה משבצת בעיראק , מכיוון שאמונתם הנוצרית 
מתירה להם למכור משקאות אלכוהוליים . שפת אמו של אסמר היא ניב ארמי , השפה 
שבה דיבר ישו , לא הערבית של סדאם חוסיין , ובדומה לרבים מהכאלדים בדטרויט 
הוא מתנגד לסדאם . אבל אסמר יודע שעמדתו נגד סדאם חוסיין לא תגן עליו מפני 
אנשים הנחושים בדעתם לפגוע בו או באחרים ממוצא מזרח - תיכוני . " אתה יכול 
למות כל רגע " , אמר . " אתה עומד על המשמר . זאת דרך מפחידה לחיות " . 
יש כאלדים האומרים שעוד הרבה לפני פרוץ מלחמת המפרץ הם חשו בטינה של תושבי 
פנים העיר , העניים , מכיוון שהם בעלי כה רבות מחנויות המכולת של דטרויט . 
אבל המלחמה החמירה בבירור את המצב . לפני כשבועיים ירו שני אנשים , לבושים 
מדי קרב , בבעל חנות כאלדי וצווחו " בנג בנג , אתה מת ערבי " . יומיים 
לאחר מכן נורו יריות לעבר כאלדי אחר כאשר עזב את חנותו . איש מהשניים לא 
נפגע . " ערב אמריקן ניוז " , היוצא לאור בדירבורן , פתח קו פתוח למעקב 
אחר אירועי הצקה והתאנת . בשבוע הראשון בלבד הגיעו 007 דיווחים , רובם 
על השלכת אבנים , חלונות מנופצים וכינויי גנאי . " המצב מתוח ביותר " , 
אמר אוסאמה סיבלאני , המוציא לאור של העיתון . " אנשים מוציאים את זעמם 
על ערבים אמריקאים " . המצב כאוב כפליים לאלה שיש להם קרובי משפחה בעיראק . 
" אני חושש להורי שם " , אמר אסמאר , " ואני חושש לעצמי כאן " . " במקום 
להציק לנו ולהפחיד אותנו , אחינו האזרחים היו צריכים לגלות אהדה " , אמר 
סעד מערוף , חבר במועצת בית ספר באוק פארק , מישיגן , ולשעבר יו"ר הפרדציה 
הכאלדית באמריקה . ערבים אמריקאים רבים מתנגדים להחלטת בוש לתקוף את עיראק . 
אחרים מסכימים עמה . אולם רבים מהם רואים את עצמם בראש ובראשונה כחותרים 
למימוש החלום האמריקאי , בדומה למהגרים בני אומות אחרות לפניהם . " לבנונים 
רבים באו לכאן כדי לברוח מהמלחמה ועכשיו עליהם לעמוד מול מלחמה אחרת " , 
אומר ריימונד אשקאר , לבנוני אמריקאי שנלחם בחטיבת שריון בצבא ארצות הברית 
במלחמת קוריאה ועובד כעת בפטרול בטיחות בדירבורן . " אין לנו קשר למלחמה 
הזאת , אבל אתה לא יכול לומר זאת לאנשים בורים " . בלב הגזענות והפחד ניתן 
למצוא פה ושם נקודות אור . כמה כאלדים בדטרויט אומרים ששכניהם וידידיהם 
הלא - ערבים עוזרים להם להתמודד . ריצרד סולאקה , סגן יו"ר ועדת התכנון 
בפרבר וארן , לא הצליח ליצור קשר עם קרוביו הכאלדים בבגדאד . הוא אמר שכולם , 
לרבות ידידיו הלא - ערבים , מראים " דאגה כנה כלפי משפחתו " . אבל ערבים 
אמריקאים רבים חשים מנותקים ומחוצים מבחינה רגשית . " אנחנו סובלים בתוך 
תוכנו בגלל הצער שלנו על ארצנו לשעבר והקרובים שלנו שם " , אמר הבישוף אברהים 
אברהים מהכנסייה הקתולית הכאלדית האמריקאית , בפרבר בדטרויט . " אבל איננו 
יכולים להביע זאת בפני אחרים , מכיוון שעלולה להיווצר אי - הבנה . כל מה 
שאנחנו יכולים לעשות זה לנסות לדבוק זה בזה ולעמוד זה לצד זה . כרגע איננו 
רוצים להראות פרופיל בולט " . לפעמים הדבר אינו אפשרי . לא מכבר פרץ ויכוח , 
לאחר תחרות היאבקות בבית הספר התיכון פורדסון , כאשר הורה של אחד ממשתתפי 
הנבחרת היריבה דרש לדעת מדוע השם חוסיין תפור בחליפת האימונים של אחד ממתאבקי 
פורדסון . פקידים צריכים היו להסביר שבחוסיין אין הכוונה לסדאם . זה שמו 
של המתאבק הצעיר . גם באירופה לכודים המוסלמים באש הצולבת הפוליטית והחברתית 
של המלחמה במפרץ הפרסי . למשל , הבעיה של שאר עזאם . עזאם , העומד בראש 
הקהילה המוסלמית המשגשגת בצפון לונדון , אינו רוחש כל אהבה לסדאם חוסיין . 
אך הוא גם מותח ביקורת על מלחמת המפרץ כניסיון התערבות מצד מעצמות - על 
מערביות היוצאות למערכה " פראית והרסנית " שקורבנותיה יהיו ברובם מוסלמים 
חפים מפשע . עזאם , אזרח בריטי , גם מודע לכך שדעה זו בוודאי אינה פופולרית 
בבריטניה , שבה תומכים במלחמה % 08 מהנשאלים במשאלי דעת קהל . ואכן , שעות 
ספורות בלבד לאחר ש052 מנהיגים מוסלמים בריטים נפגשו כדי לפרסם גינוי זהיר 
של מתקפת הקואליציה במפרץ , טרח משרד הפנים הבריטי למתוח ביקורת פומבית 
על צעד זה , שאותו הגדיר מוטעה . " אני חושב שמוסלמים חייבים להעריך את 
העובדה שהפעולה שאנו נוקטים במזרח התיכון נועדה לשחרר מדינה מוסלמית . . 
. מתוקפנות " , אמר שר הפנים קנת בייקר . ברחובות כאן וברחבי אירופה מיתרגמים 
פילוגים פוליטיים אלה למתחים מוחשיים . מעצרים מקיפים של מי שנחשדים שהם 
עלולים להשתתף בפעולות טרור בבריטניה , בצרפת ובאיטליה הביאו עד לשבוע שעבר 
לגירושם , או מעצרם , של יותר מ051 עיראקים . מאז פריצת מעשי האיבה 
היו שני מקרי הצתה של מסגדים בבריטניה והסלמה בהצקות . במקרים רבים הותקפו 
ילדים מוסלמים בבתי ספר בריטיים . אירועים דומים דווחו בצרפת , שם אפשר 
לראות כתובות גרפיטי רבות המתארות את סדאם חוסיין כ"ערבי צפון אפריקאי קטן " . 
התוצאה : מוסלמים באירופה מנסים להלך על חבל דק בין ביקורת על המלחמה לריסון 
מדיניות אנטי - מלחמתית חריפה . נאסר קטאן , המנהל תחנת רדיו המשדרת לקהילות 
המהגרים הצפון אפריקאיות הגדולות בפאריס ובמארסיי , אומר שעד כה נמנעו הערבים 
שם מלצאת להפגנות בעד סדאם , למרות מגמות מתחת לפני השטח של שנאה לאמריקאים . 
" אנחנו משמיעים ( ברדיו ) הודעות לאנשים להימנע מפרובוקציה ולעמוד על 
המשמר מפני כל ניצול של המלחמה " , אמר . " עלינו להישאר מאוחדים " . ובעוד 
052 האימאמים שהתכנסו בלונדון פירסמו גינוי למלחמה , איש - דת מוסלמי ידוע 
בבירת בריטניה הקפיד לקרוא למוסלמים החיים במדינה כשני מיליונים להתעלם 
מהקריאות של בגדאד לגיהאד . מנהיגים מוסלמים כאן פנו לשלטונות בריטניה 
כדי להביע בפניהם את רצון הקהילות המוסלמיות לקיים את החוק וגם לבקש הבטחות 
כי השלטונות יגיבו בחומרה על כל התקפה על מוסלמים . אבל נראה כי סלידתם 
של הערבים החיים באירופה מהמלחמה תישאר בעינה . " הקהילה המוסלמית אינה 
מתייחסת בסלחנות למה שנעשה בכוויית " , אמר עזאם . " אבל גם נכון שהאמריקאים 
והבריטים לא הותקפו . אנחנו מגנים את כל מי שמעורב בעניין , כולל הנשיא 
בוש " . 
