מנהלת מרכז ההשקעות אישרה אתמול שמונה תוכניות הקמה והרחבה של מפעלים באזורי 
הארץ השונים , בהשקעה כוללת של 01 מיליון דולר , בהם ארבעה פרויקטים במסגרת 
המסלול החדש של ערבות מדינה . אחד הפרויקטים שאושרו בערבות מדינה הוא הקמת 
מפעל בשם " קונספטלנד " לייצור מוצרים לתעשיות המחשבים והלוויינים , בהשקעה 
של מיליון דולר . המשקיע הוא ישראלי לשעבר , יורם עוזיאל , שחי בארה"ב , 
ושהעלה את הרעיון בראשונה בפגישה שקיים עם שר התעשייה והמסחר משה נסים , 
כאשר ביקר בארה"ב לפני כמה חודשים . כמו כן , דחתה המנהלה שלושה פרויקטים 
בתחומי הבנייה והטכנולוגיה המתקדמת , שלא עמדו בקריטריונים של מרכז ההשקעות . 
אלו היו הבקשות הראשונות לערבות מדינה שלא אושרו על ידי המנהלה . שמונה 
התוכניות שאושרו אתמול אמורות להביא עם השלמתן להיווצרות של 721 מקומות עבודה 
חדשים במשק . התוכניות הן בתחומי הטקסטיל וההלבשה , תוכנה , מוצרי הדמיה 
אלקטרונית וחוטים סינתטיים . 
