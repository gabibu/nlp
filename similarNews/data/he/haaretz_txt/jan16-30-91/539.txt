רק יו"ר הכנסת , דב שילנסקי , " הזכיר " אתמול לח"כים שאנו מצויים בימי 
חירום ושכל העיניים נשואות לבגדאד ולהתקפות חיל האוויר האמריקאי על עיראק . 
בפתיחת הישיבה אמר שילנסקי כי חברי הנשיאות התלבטו ארוכות אם לקיים ישיבת 
כנסת שגרתית בימים אלה . " כאשר העם חי תחת איומם של טילים ומסתובב עם 
ערכות מגן , קשה להמשיך בשגרת החיים הרגילה " . אבל הוא הוסיף : " אני 
יודע כי אין זה קל בימים כאלה ליטול חלק בישיבת ועדה שדנה בנושאים השוטפים 
או לנהל דיון בנושא חולין , אך שומה עלינו ציבור המחוקקים להמשיך בעבודה , 
כי החיים פה חזקים יותר מכל טירוף של עריץ חולני " . באולם המליאה היתה נוכחות 
גבוהה יחסית . ששה שרים ( אולמרט , מרידור , קצב , מודעי , מילוא ודרעי ) 
וכ03 ח"כים נכחו באולם , אולם ניכר היה שסדר היום שנקבע כלל איננו מעניין 
אותם . השרים באו להשיב על שאלתות , והח"כים ביכרו לשבת במזנון ולשוחח 
על המצב , לפרש את מהלכיו של סדאם חוסיין , לחוות דעה על משדרי הטלוויזיה 
והרדיו ולטפוח על שכמם של ח"כים ( דוגמת אלי בן - מנחם מהמערך ) , שהגיעו 
למשכן הכנסת הישר מן החזית ( קרי : תל - אביב ) . אפשר היה להבחין ביו"ר 
האופוזיציה שמעון פרס , בשר הביטחון לשעבר עזר וייצמן וברמטכ"ל לשעבר מרדכי 
גור כשהם ממתיקים סוד ומחליפים דעות על סכנת מעורבותנו במלחמה על כוס קפה 
עם עוגה . קפידבינמרבית הח"כים הגיעו למשכן כשהם מצוידים בערכות מגן . כל 
אחד מנבחרי העם מצא על שולחנו דפי תדרוך שהכין קצין הכנסת , איתן בן - אליהו , 
הכוללים " כללי התנהגות במשכן הכנסת בזמן התקפה " . ההוראות מפרטות כיצד 
על הח"כים ועובדי הכנסת לנהוג בהינתן התרעה נגד התקפה כימית . יש בהן גם 
פירוט מיקומם של החדרים האטומים במשכן והנחיות לגבי אופן השימוש במזרק אוטומטי 
ובאבקת טיהור . קפידבינבמה בכל זאת דנה המליאה ? שר הבריאות , אהוד אולמרט , 
השיב על שאלתות בענייני חולים גריאטריים ורופאים עולים . שר המשפטים , 
דן מרידור , השיב על שאלתות על עורכי הדין הפרטיים המקבלים את המספר הגדול 
ביותר של תיקי מדינה . שר המשטרה , רוני מילוא , נשאל אם קיימת בעיה של 
סוכנים משטרתיים סמויים , הנשלחים ללכוד סוחרי סמים ומתמכרים בעצמם לסם . 
על - פי בקשתו של שר האוצר , יצחק מודעי , הובאה לאישור הכנסת בקריאה שנייה 
ושלישית הצעת חוק ההסדרים במשק ( היטלים וארנונה ) והצעת חוק התקציב ( 
מס 3 ) לשנת הכספים 0991 . הח"כים מהאופוזיציה השמיעו נימוקים מלומדים 
שפירטו את הסתייגויותיהם מן החוקים , אבל למי שעקב מן הצד אחרי הדיון היתה 
תחושה שבית המחוקקים שלנו שרוי במעין בועה ומנותק לחלוטין מבעיות השעה . 
גם היום לא מתכוונת המליאה לדון בבעיות השעה , אלא אם כן תהיה התפתחות בלתי 
צפויה . לפי החלטת יו"ר הכנסת והסגנים תדון היום הכנסת בשאלתות , בהצעת 
חוק לפיצויים לנפגעי תאונות דרכים , בהצעת חוק לטיפול בחולי נפש ובנושאים 
אחרים המעידים על נתק בין נבחרי העם לבין הציבור . רק מחר תדון הכנסת בנושא 
" תוקפנותו של סדאם חוסיין והסכנה לשלום העולם " , בעקבות הצעות לסדר היום 
שהוגשו על - ידי מרבית סיעות הכנסת . אמש עדיין לא היה ברור מי ישיב על ההצעות 
לסדר בשם הממשלה . האם ראש הממשלה , יצחק שמיר , יואיל סוף סוף להיענות 
לפניותיו של שילנסקי ולדווח לכנסת על המצב המדיני - ביטחוני , או ששוב ישגר 
כבשבוע שעבר את שר המשטרה , רוני מילוא , להשיב על ההצעות בשם הממשלה . 
