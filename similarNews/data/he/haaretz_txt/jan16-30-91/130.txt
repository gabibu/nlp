ואשינגטון ( מיוחד ל"הארץ " ) . ארה"ב ממשיכה להתכונן למלחמה במפרץ הפרסי , 
שלפי רוב ההערכות של מומחים אמריקאים תפרוץ בימים הקרובים , ואולי אף בשעות 
הקרובות . ראשי הממשל בוואשינגטון עוסקים ביומיים האחרונים בהתייעצויות קדחתניות 
בדרגים בכירים , ושומרים על פרופיל תקשורתי נמוך . ארה"ב קידמה כשני תריסר 
מפציצים כבדים מסוג " בי25 " מהאוקיאנוס ההודי לזירת המפרץ הפרסי . יחידות 
של צבא ארה"ב החלו לשבש מערכות תקשורת צבאיות ואזרחיות בעיראק , כולל שידורי 
רדיו בגדאד . הבית הלבן קרא אתמול לכל האזרחים האמריקאים , השוהים עדיין 
בעיראק הכוונה בעיקר לעיתונאים לעזוב ללא שהיות את תחומי המדינה . אתמול 
נועד שוב נשיא ארה"ב , גורג בוש , עם " סגל התדרוך הביטחוני הלאומי " . 
בצוות זה חברים סגנו , דן קווייל , היועץ לביטחון לאומי , ברנט סקוקרופט , 
נציג הסי - איי - אי וראש מטה הבית הלבן , גון סונונו . בהתייעצויות השתתפו 
גם מזכיר ההגנה , ריצרד צייני , מזכיר המדינה , גיימס בייקר , וראש הסי - 
איי - אי , ויליאם ובסטר . דובר הבית הלבן , מרלין פיצווטר , אמר כי הנשיא 
עומד בקשר טלפוני רצוף עם ראשי המדינות , החברות בקואליציה האנטי - עיראקית . 
" אנו מתקרבים להחלטות הקשות , שיהיה צורך לקבל לגבי שימוש בכוח " , אמר . 
פיצווטר הדגיש , עם זאת , שקיימת עדיין אפשרות למנוע מלחמה " אם סדאם 
חוסיין יעקור מכוויית לאלתר , ובאופן מאסיווי " . לדבריו , בוש עדיין לא 
קיבל החלטה כלשהי לגבי עיתוי השימוש בכוח נגד עיראק . " הנשיא רגוע , 
אך בטוח בעצמו ונחוש בדעתו " . קפידבינהפרופיל התקשורתי הנמוך של הממשל מוסיף 
למתיחות ולאי - הוודאות בקרב הקהילייה הפוליטית בוואשינגטון לגבי מועד המתקפה 
הממשמשת ובאה . דוברי הממשל ממשיכים להשתמש בביטוי " במוקדם ולא במאוחר " , 
שטבע בוש . דוברי הצבא האמריקאי אמרו אתמול לעיתונאים כי על - פי המידע 
שבידיהם , ממשיכים כוחות הצבא העיראקי להתבצר ולהתחפר בתחומי כוויית ודרום - 
עיראק , ואין כל סימן לכך שבכוונתם לסגת . יתר - על - כן , עיראק מסוגלת 
לצאת ממגננה למתקפה תוך פרק זמן קצר ביותר . מחלקת ההגנה בוואשינגטון אישרה 
אתמול כי חיל האוויר האמריקאי העביר לזירת המפרץ כ42 מפציצים כבדים מסוג 
" בי - 25 " . המפציצים הועברו מהאי דייגו גארסייה באוקיאנוס ההודי לאחת 
ממדינות המפרץ הפרסי , מרחק של כ000 , 5 ק"ם . מטוס ה"בי25 " הוא המפציץ 
העיקרי של חיל האוויר לטווח רחוק . טווח הטיסה שלו ללא תדלוק הוא 21 אלף 
ק"ם , והוא מסוגל לשאת 03 טון פצצות , כולל חימוש גרעיני דוגמת טילי שיוט . 
כוחות צבא ארה"ב במפרץ החלו אתמול בתמרונים משולבים של תקיפה אווירית על 
מספר רב של מטרות בעת ובעונה אחת . בתמרונים השתתפו מטוסים של שלוש מארבע 
זרועות הצבא האמריקאי במפרץ , מסוקי תקיפה וכוחות ארטילריה . רשת אן - בי - 
סי דיווחה כי כוחות ארה"ב בסעודיה החלו בפעולות לשיבוש מערכות התקשורת העיראקיות . 
הרשת דיווחה כי הצבא האמריקאי פתח בפעולות לשיבוש מערכות הקשר והמכ"ם של 
צבא עיראק . קשבי רדיו דיווחו כי התדירויות בגלים קצרים , שבהן משדר רדיו 
בגדאד , נתונות להתערבות ולשיבושים קשים , בשל פעילות אלקטרונית של הצבא 
האמריקאי . קפידבינהמומחה האמריקאי לענייני צבא וביטחון במפרץ הפרסי , אנתוני 
קורדסמן , אמר כי ב42 השעות הראשונות למתקפה האווירית האמריקאית נגד מטרות 
עיראקיות יערכו מטוסי הקרב האמריקאיים בין 004 , 2 ל000 , 3 גיחות הפצצה , 
ועד 000 , 5 גיחות ב84 השעות הראשונות ללחימה . להערכתו , יוכלו מטוסי 
הקרב של ארה"ב להשמיד את רוב המטרות האסטרטגיות החשובות של עיראק תוך יומיים - 
שלושה . לדבריו , בשלב ראשון יפציצו מטוסי ארה"ב את אתרי השליטה והפיקוד 
המרכזיים של צבא עיראק בכוויית , את אתרי המכ"ם הראשיים ואת מערכות הפיקוד 
המרכזי של ההגנה האווירית העיראקית . אחר - כך ייעשה ניסיון להשמיד אתרי 
שיגור של טילי קרקע - קרקע וסוללות של טילים נגד - מטוסים , כדי ליצור פרוזדורים 
נקיים מאיום אנטי - אווירי של עיראק , שיאפשרו להפציץ את המטרות האסטרטגיות 
בעומק כוויית ובעומק עיראק . אחרי סלילת פרוזדורי הגישה יהיו המטרות העיקריות 
שדות תעופה ובסיסי חיל האוויר העיראקי ( כ04 בסיסים בסך - הכל ) ו007 אתרי 
טילים , הפזורים ברחבי עיראק וכוויית . לדברי קורדסמן , לאחר נטרול האיום 
האווירי ואיום טילי הקרקע - אוויר של עיראק יוכלו מטוסי האפ51 והאפ711 ( 
מטוסים חומקי מכ"ם ) של חיל האוויר האמריקאי בסיוע טילי " קרוז " , שישוגרו 
מהיבשה ומהים לפגוע בכל אתר אסטרטגי של עיראק באין מפריע . העיתונות האמריקאית 
ערוכה לקראת סיקור אינטנסיווי ביותר של העימות הצבאי , כאשר יפרוץ . עשרות 
עיתונאים אמריקאיים שוהים כעת בעיראק , ודובר הבית הלבן הבהיר : " הממשל 
אינו יכול לערוב לביטחונם , או לביטחונו של מישהו אחר שם " . כל רשתות הטלוויזיה 
האמריקאיות מחזיקות צוותי צילום ושידור בבגדאד . הכנות קדחתניות למלחמה נעשות 
גם במוסדות הממשל הראשיים בוואשינגטון . מחשש לפיגועי טרור , בוטלו כל 
הסיורים בבית הלבן , בפנטגון ובכמה ממשרדי הממשל הפדראליים האחרים . תוגברו 
אמצעי הביטחון במוסדות אלו , כמו גם בנציגויות ארה"ב ברחבי תבל . קפידבינפרשנים 
מדיניים בוואשינגטון סבורים שהממשל אינו מתכוון להעניק עוד ארכה כלשהי ליוזמות 
דיפלומטיות שונות , לאחר שנכשלו יוזמותיהם של מזכיר האו"ם ושל צרפת . דוברי 
הממשל אמרו אתמול כי ככל הידוע להם , אין כרגע אף יוזמה מדינית לתיווך . 
הן דובר הבית הלבן והן דוברת מחלקת המדינה הדגישו כי רק אם תחל נסיגה עיראקית 
גורפת מכוויית , יחולל הדבר שינוי מהותי במצב . ברחבי ארה"ב נמשכות פעולות 
מחאה של ארגונים ואזרחים , המתנגדים למלחמה במפרץ . הפגנות , כינוסים , 
עצרות ותהלוכות נערכו גם אתמול בערים שונות ברחבי ארה"ב . בכמה תחנות טלוויזיה 
משודרים תשדירים קצרים בתשלום של מתנגדי המלחמה , ותשדירי נגד של אזרחים , 
התומכים בשימוש בכוח נגד עיראק . קפידבין דוברים רשמיים בבגדאד , לרבות 
שר ההסברה עבד אל - לטיף גאסם , אמרו כי מניעת המלחמה נתונה בידי ארה"ב , 
החייבת לנקוט צעד ראשון של הסתלקות מהכרזת מלחמה . כתב רדיו מונטה - קארלו 
בסעודיה דיווח אתמול , בהסתמכו על מקורות צבאיים , כי מטוסים אמריקאיים 
חדישים ובכלל זה גם מטוסי ביון מדגם " אייוואקס " הגיעו לסעודיה . לדבריו , 
נשאו אחדים מן המטוסים טילים , המצוידים בראשי - חץ גרעיניים . לפי הדיווח , 
כוונו כבר טילים אלו למטרותיהם . לדברי הכתב , בסעודיה מצפים לפרוץ המלחמה 
תוך 84 שעות . לעומת זאת , פועלת קהיר להארכת מועד האולטימטום . לדברי 
מקורות ערביים , פנה נשיא מצרים , חוסני מובארק , לבוש ולראשי מדינות 
אירופה בבקשה לדחות את ההחלטה לפתוח במלחמה , כדי לאפשר את המשך המאמצים 
המדיניים . 
