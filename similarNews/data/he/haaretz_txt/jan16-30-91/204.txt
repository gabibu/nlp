ניו - יורק ( מיוחד ל"הארץ " ) . שלטונות ארה"ב נקטו אמצעי ביטחון לשמירה 
על רשת מקורות המים מפני ניסיונות של ארגוני טרור לחבל במתקנים , המספקים 
מי - שתייה לערים הגדולות . העיתון " ניוזדיי " דיווח אתמול כי האמצעים 
ננקטו לאחר שנודע שגורמים עיראקיים ביקשו מידע על מקורות המים והמתקנים , 
המספקים מי - שתייה . האף - בי - איי ביקש מעובדי מתקני המים בניו - יורק , 
שיקאגו ולוס - אנגלס לגלות ערנות מרבית . מנהל חברת ייעוץ בווירגיניה , 
קים פטרסון , לשעבר אחד מעוזריו לענייני ביטחון של הנרי קיסינגר , אמר 
כי גורמים עיראקיים פנו לחברתו , וביקשו פרטים על רשת המים הארצית . פטרסון 
דיווח על פניית העיראקים לאף - בי - איי . לדבריו , לפחות ארבע פעמים קיבל 
פניות מגורמים בעיראק , שביקשו את עצותיו כיצד להגן על מקורות מים בעיראק . 
" העיראקים התעניינו ברמה המקצועית שלנו בהגנה על מקורות מי - שתייה מפני 
חבלות . מאחר שלפי מיטב ידיעתנו , אין מקורות המים בעיראק נתונים לסכנת 
פיגועים , נראה כי התעניינותם באמצעי בטיחות היתה אמתלה לקבל מאתנו מידע 
על רשת מקורות מי השתיה בארה"ב " . קים פטרסון אמר כי הפניות התקבלו בכתב 
מגורמים בעיראק , שזיהו את עצמם כמהנדסים באוניברסיטאות . הוא לא נקב בשמות 
הפונים , אך הוסיף כי לפי כל הסימנים הם קשורים לממשלת עיראק . ניו - יורק 
רבתי מקבלת מי שתייה מ81 מאגרים עצומים , שרובם ממוקמים בצפון מדינת ניו - 
יורק . 
