קהיר ( ע"ר וע"ץ ) . משרד ההגנה המצרי דחה אתמול את דיווחיהם של כתבים 
מצרים שטענו כי ראו 05 טנקים עיראקיים נכנעים בכווית . הידיעה על הכניעה 
דווחה בראשונה בידי סוכנות הידיעות המזרח - תיכונית , שהסתמכה על שיחה שהתקיימה 
בין מפקד הכוחות המצריים בסעודיה , לייטננט גנראל סלאח חלבי , שהודיע לנשיא 
מצרים חוסני מובארק , כי הדיוויזיה המצרית תקלוט את הטנקים העיראקיים הנכנעים . 
זמן קצר אחר כך הוסיפה סוכנות הידיעות המזרח - תיכונית דיווחים של עדי ראייה , 
שטענו כי ראו את הכניעה שהתרחשה בשעה 03 . 21 . ידיעה זו דווחה גם על ידי 
כתב רשת הטלוויזיה בכבלים סי - אן - אן , בהסתמכו על מקור סעודי . שעות 
אחדות לאחר דיווח סוכנות הידיעות המזרח - תיכונית הועברה הכחשה רשמית לידיעה , 
בלי לנקוב בסיבות להכחשה . נאמר כי מקור מצרי הכחיש את הדברים שדווחו על 
ידי סוכנויות חדשות מסוימות , לפיהן חצו 05 טנקים עיראקים את הגבול הסעודי 
ונכנעו לכוחות המצריים . המקור אמר , כי הדיווח הזה הינו בלתי מדויק . 
שניים מעיתוני הממשלה במצרים , " אל - גומהורייה " ו"אל - אכבאר " , דיווחו 
אף הם במהדורת יום הששי כי כתביהם ראו את כניעת הטנקים העיראקים . קפידבינקשב 
עת"ים מסר כי שני מטוסי קרב עיראקיים ערקו אתמול בשעות הצהריים ונחתו בסעודיה , 
שם קיבלו מקלט מדיני . כך פירסמה סוכנות הידיעות האיראנית " איראנה " . 
סוכנות הידיעות האיראנית ראיינה פקיד עיראקי , באסלמבאד אקראם אל - דורי , 
שסיפר כי מטוסים בריטים ואמריקאים הפציצו תחנות שידור , מסילות ברזל ותחנות 
רכבות , וכן את תחנת הטלוויזיה והרדיו של עיראק . לדבריו , בהפצצה נגרמו 
נזקים כבדים . 
