בודפשט ( מיוחד ל"הארץ " ) . נשיא בריה"ם מיכאיל גורבצוב קרא למנהיגי ישראל 
לגלות איפוק ולהימנע מתגובה על התקפת הטילים העיראקית כך גילו אתמול מקורות 
סובייטיים במוסקווה . סגן שר החוץ הסובייטי אלכסנדר בלונוגוב הגדיר את ההתקפה 
העיראקית כ"הרחבת הסכסוך ללא כל התגרות " , מצד ישראל וקרא למנהיגי עיראק 
" לנהוג בתבונה " ולהימנע ממעשים דומים ומהרחבת הלוחמה . הוא ציין , 
כי ישראל היתה קרבן לפרובוקציה מגונה , אך עם זאת פנה לישראל וביקש ממנה 
לגלות איפוק ושיקול דעת . נודע , כי קריאה כזו הופנתה גם כלפי הקונסול 
הכללי של ישראל במוסקווה , אריה לוין , שהוזמן למשרד החוץ . בלונוגוב אמר 
עוד , כי בריה"ם תמשיך לפעול במלוא המרץ , למנוע את הרחבת הסכסוך ולהביא 
לסיום הקרבות . הוא ציין , כי הלקח שהפיקה בריה"ם מן ההתפתחויות במפרץ 
הוא , כי אסור לחמש מדינות כמו עיראק , שמנהיגיהם נוהגים בחוסר אחריות 
ובהרפתקנות . עיתוני בריה"ם דיווחו על האירועים המלחמתיים בתיאום עם העמדה 
הסובייטית הרשמית . סוכנות הידיעות טא"ס הגדירה את ההתקפה העיראקית על ישראל 
" מפנה מסוכן " . לפי הסוכנות , אף שלישראל זכות לגמול על ההתקפה נגדה , 
שלא קדמה לה התגרות , מוטב היה , ל מכת - הנגד הונחתה על עיראק על - ידי 
גורמים אחרים . פרשן טא"ס פקפק באמינות ההודעות העיראקיות , המוסרות על 
אבדות בעלות הברית נתונים גדולים פי - עשרה מהמציאות . ביטאון הצבא , הכוכב 
האדום , גינה את ההתקפה העיראקית על ישראל ושאל , על מה מבסס סדאם חוסיין 
את איומיו החוזרים " להטביע את המזרח התיכון בדם החיילים האמריקאים " . משרד 
החוץ הצכוסלובקי פרסם הודעה מיוחדת , שבה נאמר כי את ההתקפה של עיראק על 
ישראל , שבוצעה ללא כל פרובוקציה , אין להגדיר אלא כמעשה תוקפנות נוסף , 
כהפרה בוטה של המשפט הבין - לאומי וכהסלמה של הסכסוך , שפראג מגנה אותו 
ומוחה נגדו . משרד החוץ ההונגרי גינה את התקפת הטילים העיראקית על ישראל . 
" זו פרובוקציה , שפגעה אך ורק באוכלוסיה אזרחית שלווה ובוצעה נגד מדינה 
שנמנעה מלשתף עצמה בקרבות " . משרד החוץ הביע תקוה , שהסכסוך יישאר מוגבל , 
בשטח ובזמן . העיתונים , הרדיו והטלוויזיה בהונגריה , שיש להם עתה כתבים 
מיוחדים בישראל , מדווחים על המצב בעמודיהם הראשונים ובראש מהדורות החדשות . 
