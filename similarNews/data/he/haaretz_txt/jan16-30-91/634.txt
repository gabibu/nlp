, 7 הגיחות המבצעיות של חילות האוויר המשולבים , היא כי פעולות הריכוך 
האוויריות יימשכו ימים רבים יותר מכפי שסברו תחילה . אחת הסיבות לכך היא 
שהאמריקאים נאלצים להקדיש חלק גדול ביותר של פעילותם האווירית נגד סוללות 
טילי הקרקע - קרקע , בעיקר במערב עיראק , המכוונים נגד ישראל . בתחילת 
המלחמה הוערך כי צריך פחות משבוע ימים של פעילות אווירית אינטנסיווית כדי 
לסנוור את מערכת הבקרה , הפיקוד והשליטה העיראקיים ולהשיג עליונות אווירית 
מוחלטת באזור . עתה ברור כי הדבר יצריך ימים רבים יותר , אך לא ניתן לקבוע 
בדיוק כמה זמן . בין הסיבות להתפתחות זו : האמריקאים נאלצו להקציב , כבר 
בשלב הראשון , כמות עצומה של גיחות כדי לנסות ולהשמיד סוללות טילי קרקע - 
קרקע . זוהי מטרה אסטרטגית חשובה אמנם , אך היא אינה קשורה ישירות להשגת 
עליונות אווירית . במקרים רבים מעדיפים האמריקאים פעילות הפצצה מגובה רב , 
כדי לצמצם את אבדותיהם . למרות המכשור המעולה העומד לרשותם והמודיעין המוקדם , 
נראה כי תוצאות ההפצצות טובות פחות בשיטה זו . האמריקאים נזהרים שלא לגרום 
לאבדות כבדות בקרב האוכלוסייה האזרחית בעיראק , כדי שלא להסעיר את העולם 
הערבי . " הפצצות השטיח " כוונו בעיקר נגד משמר הרפובליקה וכוחות אחרים 
בכוויית , או נגד אתרי הטילים , ולא נגד מטרות באזורים מאוכלסים . העיראקים 
עשו הכנות מוקדמות רבות כדי להסתיר רבות מן המטרות , או להעניק להן מחסה 
טוב . לדוגמא , מטוסים נמצאים בדירי בטון , משגרי טילים ניידים נמצאים 
במחפורות עמוקות ומערכת התקשורת הקווית היא כפולה . כצפוי , מגלים העיראקים 
גם תושייה רבה בתיקון מהיר של מסלולי שדות התעופה שנפגעו , כולל ב3 . המסקנה 
היא שהמלחמה תארך , בשלב זה , יותר משחשבו תחילה , אך האמריקאים משוכנעים 
שהם נמצאים על הדרך הנכונה , וכי השחיקה המתמדת של העיראקים תגביר מיום 
ליום את הקשיים בעיראק . האמריקאים מוכנים ללמוד ולתקן ליקויים בתכנון ובביצוע , 
ולדבריהם יש להם אורך נשימה מעצמתי רב מאוד . מסקנה אחרת , המתייחסת לישראל , 
היא כי צפויות ודאי עוד הפגזות טילים . גנראל שוורצקופף ציין את ההישגים 
בפגיעה בסוללות ניידות , אך נותרו עוד סוללות כאלה , וכנראה שגם חלק מהסוללות 
הנייחות במערב עיראק לא הושמד . 
