טוקיו ( ע"ר ) . ראש ממשלת יפאן , טושיקי קאיפו , וחברי הקבינט אישרו 
שלשום תוכניות למשלוח מטוסים צבאיים למפרץ . דובר ממשלתי הבהיר " כי המטוסים 
ישמשו רק להעברת פליטי מלחמה ולא ישתתפו בקרבות " . לדבריו , החלטת הקבינט 
לא חייבת באישור הפרלמנט , אלא רק בחינה מחודשת של ההוראות הקיימות . לפני 
פרוץ המלחמה , דחו מפלגות האופוזיציה הצעת חוק לאישור משלוח כוח להגנה עצמית 
למפרץ שלא למטרות לוחמה . החוקה של יפאן אוסרת משלוח של כוחות צבאיים מחוץ 
למדינה . שרים אמרו כי ההחלטה לשלוח מטוסים צבאיים למזרח התיכון לא תפר 
את האיסור . שר ההגנה , יוקיהיקו איקידה , קיבל בברכה את צעדה של ממשלת 
קאיפו . " אני שמח שיפאן יכולה לספק עכשיו סיוע בכוח אדם , לא רק סיוע 
פינאנסי " , אמר . יפאן , התלויה במידה ניכרת בנפט של המפרץ הפרסי , וגרמניה , 
הן היחידות בקבוצת שבע המדינות המובילות בכלכלת העולם שלא התחייבו לשלוח 
כוחות למפרץ . מפלגות אופוזיציה הביעו זעם על החלטת קאיפו לשלוח מטוסים 
למפרץ ומסרו כי ידרשו הסברים בנושא . 
