נבחרת הנוער של ישראל קיימה אתמול , במגרש האימונים בבית - וגן בירושלים , 
את משחק האימון הראשון שלה מאז פרוץ המלחמה . הנבחרת גברה על בית"ר ירושלים 
21 ( 11 ) . כמה מאות צופים צמאים לכדורגל , התמקמו על הסלעים המקיפים 
את המגרש . כולם , כמובן , מצויידים בערכות המגן . סגן שר החינוך , 
ח"ך פנחס גולדשטיין , בא אף הוא למגרש . הוא כינס לפני המשחק את שחקני 
הנוער ואמר להם , כי החיים נמשכים כרגיל ועלינו לנקות את הראש ולמרות המצב 
יש להתרכז בכדורגל . דברים דומים השמיע סגן השר גם באוזני שחקני בית"ר . 
גולדשטיין התכבד בבעיטת הפתיחה של המשחק . משורות נבחרת הנוער , העושה 
במחנה אימון בירושלים , נעדרו הקשר אבי נימני המתאמן בנבחרת האולימפית והשוער 
שביט אלימלך שלא שוחרר מיחידתו הצבאית . סגל הנבחרת מנה 02 שחקנים , מרביתם 
זכו ל - 54 דקות משחק , כאשר למעשה הופיע בכל מחצית הרכב שונה לחלוטין . 
במחצית הראשונה צדו את העין המגן שמואל לוי והקשר אייל ברקוביץ . השוער 
יצחק קורנפיין הפגין ביטחון רב . במחצית השניה הוסיפו המחליפים שי הולצמן , 
יניב כהן ואלון מזרחי מחץ בהתקפה . מן העבר השני הופיע בית"ר ירושלים בהרכב 
צעיר . נעדרו השחקנים הזרים ולדימיר לאלוב השוהה בבולגריה ויורי טרסוב העשוי 
לעזוב השבוע את הארץ , וכן שלושת שחקני נבחרת הנוער עופר מזרחי , איתן 
מזרחי ושמואל לוי . כבר בדקה השניה רכשה נבחרת הנוער יתרון 10 משער עצמי 
של הירושלמי איתן גור . בדקה ה - 62 הוכשל סמי מלכה ברחבה ורונן שוייג הישווה 
מן הנקודה הלבנה , 11 . שער הניצחון הושג במחצית השניה ( 36 ) כאשר אלון 
מזרחי נגח מקרוב פנימה . המשחק היה רצוף עבירות ובדקה ה - 17 לא הבליג רונן 
שוייג לאחר עבירה שביצע עליו ארצי ששון וסטר לו . במגרש התפתחה מהומה קטנה 
שנסתיימה בהתערבותו של השופט ציון אילוז . בסיום אמר מאמן הנוער אמנון רז : 
" אני מרוצה שסוף סוף ניתנה לשחקנים הזדמנות לשחק . לא בדקתי מי טוב ומי 
לא ורק רציתי להעניק לשחקנים דקות משחק . העובדה שהליגה מושבתת פוגמת ביכולת 
של השחקנים ועלינו לחדש את הפעילות מדרגה נמוכה יותר . גם הנדידה למקומות 
שונים מפריעה לנו " . היום תקיים הנבחרת שני אימוני בוקר , ואחה"ץ ( 00 . 
41 ) תתמודד בימק"א נגד הפועל ירושלים . 
