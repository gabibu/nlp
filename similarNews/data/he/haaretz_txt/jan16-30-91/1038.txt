האגם הקטן בעורפה של גבעת הקפיטול היה מכוסה קליפה דקה של קרח ; ופארק ה"מול " 
המתוח לאורך שדרת פנסילווניה , בואך הבית הלבן , היה שומם כמעט לחלוטין . 
יום א השני של מלחמת סופת המדבר היה צונן במיוחד בוואשינגטון , וסימן החיים 
הכמעט - יחיד לרגלי כיפת השיש של בניין הסנאט בקע מקרן איל ארוכה . קצת 
אחרי 21 בצהריים , 72 בינואר 1991 , קירב הרב זלמן שכטר - שלומי שופר 
אל שפתיו , ותקע תקיעה , ותקע שברים , ותקע תרועה . מקץ שעה ארוכה , 
אחרי תקיעות אחדות , הודיע הרב זלמן , איש בעל זקן כסף ונוכחות מהפנטת , 
" בישיבה של מעלה ובישיבה של מטה אנחנו מכריזים על תענית ציבור בעשרים 
וששה לחודש שבט , 01 בפברואר " . כך נולד ביטוי ההתנגדות המאורגן הראשון 
של יהודים בארה"ב למלחמה במפרץ הפרסי , עטוף בטליתות צבעוניות , וספוג 
בסיגופי קדושה . בערך 021 בני אדם נאספו בעורף הקפיטול , להאזין לתקיעות 
השופר , ולהתפלל לשלום . חלק גדול מהם היו חילונים , ומשפתיהם החתומות 
היה ניכר שאין הם מזהים את הצלילים העבריים של " לא יישא גוי אל גוי חרב " , 
או " יעשה שלום " , או אפילו את תפילת הקדיש שחתמה את ההפגנה הקטנה . 
אחד מחתומי ההבעה היה גרום סיגל , איש סגל באוניברסיטת מרילנד , שזקף לזכות 
עצמו , בערך לפני שנתיים וחצי , את רעיון הכרזת העצמאות הפלשתינית . מאז , 
הוא הספיק לייסד " שדולת שלום יהודית " בוואשינגטון . אבל בין הרב שכטר - 
שלומי ובין חבורת המיסטיקנים שהצטופפה סביבו , נשמע הפאתוס הפוליטי של סיגל 
עוד יותר שולי ממה שהוא בדרך כלל . הרב שכטר - שלומי היה בשנים האחרונות 
מורה הלכה , שלא לומר גורו , לחוג יהודי , שלא לומר כת , בעיר פילדלפיה . 
תלמידיו נקראים " פני אור " ( לפנים " בני אור " , אבל הם החליטו להשמיט 
את הסיווג המיני הזכרי ) . הם שומרים שבת , אוכלים כשר , מקדישים מקום 
מרכזי בתלמודם לספרות המיסטית היהודית , ונאבקים לטובת סדר - יום פוליטי 
שמאלי רדיקלי ( בלשונם , " פרוגרסיווי " ) . חלקם הספיקו להשתתף לפני 
02 שנה ויותר בתנועה נגד מלחמת וייטנאם , הלכו לאיבוד בוואקום הרוחני שלה , 
ומצאו לבסוף עוגן ותימוכים לפילוסופיה הרדיקלית שלהם בתנ"ך ובכתובים יהודיים 
אחרים . אם שכטר - שלומי הוא הנביא , כי אז שר המלחמה הוא ארתור וואסקו 
, איש בעל זקן עצום , שכומתת ברט שחורה שמוטה לו תמיד על ראשו . הוא 
דמות מוכרת בקהילה הרדיקלית בארה"ב , ובייחוד באגף היהודי שלה , ועומד 
בראש " מרכז שלום " בפילדלפיה . נוכחותו מעוררת בדרך כלל אי - נוחות אצל 
השמאל היהודי החילוני , ואני זוכר שכמה אנשים כאלה נמלטו מן האולם , כאשר 
החליט וואסקו , בוועידה פוליטית ב8891 , לסיים נאום בשיר מזמור . ב3891 
פירסם וואסקו את מצעו הפוליטי והרוחני תחת השם " הניצוצות הקדושים האלה 
תחיית העם היהודי " . את הספר הוא הקדיש לאמיל גרינצווייג ולעיסאם סארטאווי , 
ובראשו העמיד את התפילה " עושה שלום במרומיו הוא יעשה שלום עלינוועל כל 
ישראל , ועל כל ישמעאל , ועל כל יושבי תבל " . המעמד בעורף הקפיטול לא היה 
איפוא הפגנה פוליטית במובן המקובל . לא נישאו בו כרזות , וכמעט שלא נשמעו 
בו הצהרות . שרו בו , " העולם הוא גשר צר מאד " , ואמרו תהילים : " אשא 
עיניי אל ההרים , מאין , מאין יבוא עזרי . עזרי מעם יה , עושה שמים וארץ " . 
בהזמנה להפגנה הודיעו המארגנים , כי בדעתם להכריז על תענית ציבור , כפי 
שנוהגת המסורת היהודית בזמנים של אסונות . " גליל התורה הקדוש נעטף אז 
בשק ובאפר , מושמעים מזמורי תהילים ודברי הנביאים , ותוקעים בשופר שבע 
פעמים " . בהפגנה עצמה חולק כרוז בחתימת " קואליציית החירום היהודית למען 
שלום " , שפתח במלים : " מלחמה היא אסון , יהיו קורבנותיה אשר יהיו . 
. . בשביל העם היהודי , מלחמת עיראק בישראל היא אסון נוסף , באשר היא 
מאיימת על משפחתנו האינטימית ביותר . . . " אנחנו קוראים ליהודים לצום 
מעלות החמה ועד שקיעתה ב01 בפברואר , ולהיאסף לימי עיון ולימוד על מלחמת 
המפרץ . באסיפות האלה אנחנו יכולים להתחלק בפחדינו , בתקוותינו , ברגשותינו 
וברעיונותינו כיצד לסיים את מלחמת המפרץ , באופן שייטיב להגן על ישראל מפני 
סכנה " . יום לפני הכרזת התענית הפגינו בחוצות ואשינגטון 000 , 57 בני אדם 
נגד המלחמה . הם דרשו את " החזרת החיילים הביתה " . ארתור וואסקו אומר , 
כי זו משאלה " פשטנית מדי " . אין הוא רוצה הפסקת אש חד - צדדית , והוא 
מתלבט " מה הדרך לסיים ( את המלחמה ) באופן בטוח " . התענית שהכריז נועדה 
" לחפש דרכי שלום " . קפמאפרקרדיקלים יהודים שוליים בארה"ב פחות ממה שהם 
שוליים בישראל . הבעיה בהערכת מספרם היא שבדרך כלל אין הם טורחים להזדהות 
כיהודים . מייקל לרנר , עורך כתב העת היהודי השמאלי " תיקון " , אומר , 
כי " בשביל יהודים , המזדהים עם פוליטיקה פרוגרסיווית , היהדות היא מספר 
עשר בסדר העדיפויות . בשביל אלה המזדהים עם כוחות שמרניים יותר , יהדות 
היא נושא שלישי או רביעי בסדר העדיפויות " . הארגון הארצי היחיד של רדיקלים 
יהודיים , שהחליטו להזדהות כיהודים במקום להצטרף אל ארגונים קיימים , הוא 
" ניו גואיש אגנדה " , שקם לפני 11 שנה , ולא הצליח להטביע יותר מחותם 
קלוש על חיי הקהילה . יש להניח , שבהפגנת 57 האלף היו הרבה יותר יהודים 
ממה שטרחו לבוא להכרזת התענית בעורף גבעת הקפיטול . אבל אפילו בין באי התענית 
לא היתה בהכרח תמימות דעים . מינדי ראייסר , חוקרת ואשינגטונית הפעילה 
זה שנים בארגונים יהודיים בעלי נופך רדיקלי , אמרה : " לא כל מי שבא להפגנה 
הזו מתנגד למלחמה . אחרי התקפת הטילים על ישראל , אפילו בעלי ההסתייגויות 
הגדולות ביותר נוטים לתמוך " . וואסקו אינו מסכים . הוא מזכיר , כי רוב 
הסנאטורים וצירי בית הנבחרים היהודיים הצביעו נגד המלחמה , בוויכוח ההיסטורי 
של תחילת ינואר . זה כמובן נכון , אבל כל סקרי דעת הקהל בארה"ב מראים התרחבות 
ניכרת של התמיכה בנשיא בוש מאז התחילה המלחמה , ואין סיבה להניח שההתרחבות 
הזו פסחה על יהודים . 
