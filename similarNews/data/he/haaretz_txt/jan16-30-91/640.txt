זה היה במלחמת ששת הימים , ביום הרביעי למלחמה . יצאנו בכמה מטוסי " מיראז " 
לתקוף את שדה התעופה העיראקי שמזכירים אותו כל - כך הרבה בימים אלה 3 . 
הותקפנו על - ידי מטוסי " האנטר " ירדניים ועיראקיים רבים , ובאותו זמן 
נורתה עלינו אש תופת מהקרקע . צנחתי בלב מדבר . עוד שני טייסים שנפגעו צנחו 
אף הם ונשבו יחד איתי . שניים אחרים נהרגו . דקות ספורות לאחר שנחתנו על 
הקרקע , הגיעו אלינו חיילי שריון עיראקים . הם דחפו אותנו לגיף ונלקחנו 
למפקדה בשדה התעופה . כאן ראינו מקרוב את תוצאות התקיפות שלנו מן האוויר . 
בערב נלקחנו לבגדאד . למזלנו , נשארנו בשבי רק שלושה שבועות . כשמטוסי 
הופל ב76 הרגשתי מעבר חד ופתאומי ממטוס בטוח וחזק לחוסר האונים במדבר . 
ברגעים אלה מחכים לגרוע מכל , אבל במקרה שלנו החיילים שהגיעו אלינו לא פגעו 
בנו . נראה היה שהם אפילו חששו קצת מאיתנו . הם מיד העבירו אותנו למפקדה . 
אם חששנו מפני אלימות , הרי שזה היה מהחיילים והסוהרים . מהקצינים זכינו 
ליחס אחראי יותר . כשעזבו הקצינים , בשעות הערב , את הכלא , נותרנו עם 
הסוהרים וראינו את השנאה ניבטת מהם . היה אפילו רגע שבו היינו בטוחים שהם 
נכנסים לתא שלנו לעשות בנו שפטים . זה היה כאשר השמיעו ברדיו דברי הסתה 
נגד ישראל ושירים שבהם חזרה על עצמה השורה " איטבח אל - יהוד " . החלטנו 
להתגונן ויהי מה , ולשם כך פרקנו את צנורות המים במקלחת ועמדנו נכונים להתגונן . 
למרבה המזל , הם לא העיזו להיכנס לתא והסתפקו רק בקריאות ובחבטות על הדלת . 
לא עונינו כלל . היו קצת דחיפות בחקירה , אבל לא היכו אותנו ולא עינו 
אותנו . היו לחצים פסיכולוגיים וחקירות , אבל הופתענו מהיחס . אולם , 
לדעתי יש שוני בין המציאות אז לבין המצב היום . לדעתי , מצבם של הטייסים 
האמריקאים שנשבו הרבה יותר קשה משלנו , ולא מן הנמנע שהם צפויים לעינויים , 
ואולי כבר עונו . צריך לזכור כי כשאנחנו תקפנו את עיראק , כמעט ולא הסבנו 
נזק לאוכלוסייה . גם המעורבות של עיראק במלחמה נגדנו היתה שולית בלבד הם 
רק עזרו למדינות ערב שנלחמו בנו ישירות , בעיקר לירדן . לכן לא היתה להם 
גם סיבה ללחוץ עלינו . הפעם זה לא כך . העיראקים נפגעו קשות מהפצצות בנות 
הברית , ויש בליבם שנאה לאמריקאים ומוטיווציה גבוהה יותר להתנקם . להם 
גם חשוב להוציא מידע מהטייסים , ולכן סביר שילחצו עליהם יותר . לאו דווקא . 
גם אני הייתי חבול , אבל לא כתוצאה מעינויים , אלא כתוצאה מהמכות שספגתי 
בעת שנפלתי מהמטוס . ייתכן שהחבלות על פניהם של הטייסים האמריקאים נגרמו 
בעטיין של הפגיעות במטוסים ובעת ההיחלצות מהם . זה דווקא נותן הרגשה נהדרת 
לטייס השבוי שמראים אותו בטלוויזיה . כך הוא מצליח להביא לידיעת משפחתו 
וארצו כי נשאר בחיים . עם כל ההשפלה הכרוכה במעמד זה , ההופעה הזו מעניקה 
הרגשה של הקלה , שכן זו העדות הטובה ביותר לכך שהם ניצלו . עכשיו השלטונות 
העיראקיים לא יוכלו לטעון כי נהרגו , הצלב האדום ייכנס לתמונה ומאוחר יותר 
ניתן יהיה לנהל מו"ם על שחרורם . אנחנו לא רצינו שבגללנו ישונו יעדי המלחמה , 
ואני גם חושב שזה לא צריך להוות שיקול גם אם העיראקים איימו להשתמש בשבויים 
כמגן אנושי מפני הפצצות . זה הכל עניין של מזל . תלוי בידי איזה קצינים 
נופלים . נכון שסדאם חוסיין יותר אכזרי מאל - באקר השליט העיראקי ששלט 
כאשר אנחנו נפלנו בשבי אבל העם הוא אותו עם והקצינים אותם קצינים . יש 
אכזריים , אבל יש גם אנושיים . שם המשחק הוא הישרדות . מה שמעסיק אותך 
הוא איך לעבור בשלום את היום , ואחר - כך עוד יום , וכך הלאה . אני בטוח 
שלטייסים האמריקאיים , שעברו הכשרה ואימונים כה קשים אותם ניתן לראות בביצועיהם , 
יש הכושר והאופי החזק לעמוד בכל הלחצים הללו . זה קשה אבל לא בלתי - אפשרי . 
כל אחד עם האישיות שלו . אסור להתכופף מבפנים , ואז מצליחים להתגבר . 
