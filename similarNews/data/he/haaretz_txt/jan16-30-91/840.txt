בעולם כולו . הידיעה על פיצוץ מתקני הנפט בכוויית גרמה עלייה חדה במחירי 
הנפט , דבר שהנחית מכה קשה על מדינות העולם השלישי . בסוף השבוע החלו 
מטוסי צרפת לתקוף בפעם הראשונה מטרות בעיראק עצמה , לאחר שבתחילת המלחמה 
פעלו היגוארים הצרפתיים בכוויית בלבד . צרפת היתה אחת המדינות ההססניות 
ביותר לגבי המעורבות במפרץ , ובפאריס נערכו כמה מן ההפגנות האנטי - אמריקאיות 
הגדולות . אולם נראה שהצרפתים תומכים בהשתתפות בקרבות . סקר דעת קהל שנערך 
בצרפת גילה כי יותר מ%07 מאזרחי צרפת תומכים במעורבות פעילה במפרץ ובהתקפות 
גם בשטח עיראק , ומביעים מורת רוח מ"הפגנות השלום " . אולם גם המעורבות הצרפתית 
הפעילה , נפילת השבויים , והוצאות המלחמה הגדולות , אינם מסיחים את הדעת 
מהעניינים החשובים באמת בצרפת תצוגות אופנה . היום יחלו בפאריס התצוגות 
של המעצבים החשובים לעונת האביב והקיץ , שיימשכו כל השבוע . המלחמה במפרץ 
זוכה עד כה לתמיכה ניכרת בציבור האמריקאי , אולי בזכות המדיניות האמריקאית 
לחסוך עד כמה שניתן בקורבנות . שבוע וחצי לאחר תחילת הקרבות לא הצליחה תנועת 
השלום לתפוס תאוצה , והממשל זוכה לתמיכה לא מבוטלת בסקרים . בעת כתיבת 
שורות אלה לא החלה עדיין מתקפת היבשה בכוויית מתקפה אשר נראית בלתי - נמנעת , 
למרות המהלומות האוויריות . סדאם חוסיין מבוצר היטב בבונקרים שתוכננו על - 
ידי חברות מערביות , ולדעת הפרשנים כולם יש הכרח בעימות על הקרקע כדי להביסו . 
מחרתיים יישא הנשיא בוש את הנאום המסורתי על " מצב האומה " ( ) , שיעסוק 
כמובן במפרץ . עד כה , מלבד כמה שבויים ותאונות אימונים , לא ספגו הכוחות 
האמריקאיים אבידות . ייתכן כי הנשיא ינצל את נאומו כדי להכשיר את דעת הקהל 
למצב שבו תיאלץ ארה"ב לספוג אבידות כבדות ביבשה . ההשלכות הכלכליות של 
מלחמת המפרץ הן אדירות בכל קנה מידה . הכלכלנים כבר עוסקים בניתוח ההשקעות 
שיידרשו לשיקום האזור , ומפעלי הנשק ברחבי תבל נערכים למלא את המאגרים מחדש . 
ממשלת כוויית כבר פנתה ליזמים שונים כדי לגבש תוכניות לשיקום האמירת החרבה , 
והמדובר על השקעות של מיליארדים רבים . עניינים אלה יעמדו במרכז הפגישה 
השנתית של הפורום הכלכלי העולמי , שייתכנס הפעם בדאבוס שבשווייץ . קפתמונה1 , 
21ף עמודי החדשות בעיתוני העולם החשובים של השבוע האחרון היו מוקדשים , 
מלבד המפרץ , לאירועים ברפובליקות הבאלטיות והזעזועים בצמרת הסובייטית . 
היו אף שטענו כי אירועים אלה , לטווח הארוך , חשובים יותר מהמאבק לשחרור 
כוויית . אתמול פג בבריה"ם המועד להחלפת שטרי הרובל בערכים של 05 ו001 
צעד שהביא לביטול מאות מיליארדי רובלים וגרם לכך שאזרחים איבדו את כל חסכונותיהם . 
הצו הנשיאותי בלוויית האירועים הקשים ברפובליקות הבאלטיות מהווה רקע למופע 
הראווה הגדול מכולם כינוס הפרלמנט של הפדראציה הרוסית בהנהגת בוריס ילצין 
מחר . ילצין ממשיך להדהים את הציבור הסובייטי בהתייצבותו החד - משמעית לימין 
שוחרי הרפורמות . במהלך הטבח בליטא קרא ילצין לחיילים הרוסים לסרב לפקודה 
לפתוח באש על אזרחים , וביוזמתו כרתה רוסיה ברית עם שלוש הרפובליקות הבאלטיות . 
בימים אלה , כשראשי הרפורמיסטים בבריה"ם , כגון יורי אפאנסייב וויטאלי 
קורוטיץ , טוענים כי גורבצוב אינו עוד הדמוקרט ואיש הרפורמה וכי תחת הנהגתו 
חוזרת ומשתלטת הדיקטטורה בולטת מאד מנהיגותו של ילצין . הוא הופך לדמות 
המרכזית שעשויה למנוע את ההידרדרות האנטי - דמוקרטית בבריה"ם בזכות הפופולריות 
העצומה שלו . ראש עיריית לנינגראד , אנטולי סובצאק , אחד ממבקריו החריפים 
של גורבצוב , טען כי נשיא בריה"ם חזר בעצם להיות המזכיר הכללי של המפלגה 
הקומוניסטית הסובייטית . ואכן בעוד בבריה"ם חל בחודשים האחרונים תהליך של 
התחזקות היסודות השמרניים במפלגה , ממשיך במדינות העולם התהליך של נסיגת 
המפלגות הקומוניסטיות והיעלמותן מהמפה הפוליטית , לאחר התמוטטות המשטרים 
במזרח - אירופה אשתקד . אחת ההתפתחויות החשובות ביותר בהקשר זה היא הנסיגה 
המשמעותית שחלה במעמדה של המפלגה הקומוניסטית האיטלקית המפלגה הקומוניסטית 
הגדולה ביותר במערב - אירופה . מחרתיים יתכנס ברימיני הקונגרס ה02 של המפלגה 
הקומוניסטית האיטלקית , כדי לאשר את שינוי שם המפלגה . דרישת כמה קבוצות 
במפלגה לבטל את סמל הפטיש והמגל ולגנוז את הדגל האדום כבר גרמה קרע במפלגה , 
וצפוי כי סוגיית השם תעורר מחלוקות גדולות אף יותר . האירועים בעולם הקומוניסטי 
באים לביטוי במושבת הכתר הבריטית של הונג - קונג . על - פי ההסכם האנגלו - 
סיני תעבור המושבה לידי סין העממית ב7991 . לאחר דיכוי האביב של פקין ביוני 
9891 , עבר גל של חרדה בהונג - קונג מן הצפוי בעוד שש שנים . במושבה מתחזקת 
התנועה המתנגדת לסיפוח לסין , נוכח הנסיגה החמורה במצב זכויות האדם שם . 
ביום ג יחל ביקורו במושבה של הלורד קאיטנס השר הבריטי הממונה על ענייני 
הונג - קונג ויעמדו בפניו שתי סוגיות קשות גורל הפליטים שמצאו מקלט בטריטוריה 
הבריטית , וגורלה של המושבה עצמה . סין אמנם הבטיחה " שתי שיטות במדינה 
אחת " , אולם פעילי זכויות האדם בהונג - קונג טוענים כי הרפורמות הכלכליות 
אינן נותנות מענה להמשך הדיכוי הפוליטי בסין . רק לפני שבועיים נודע על 
מאסרם של צעירים נוספים שהיו מעורבים בהפגנות בכיכר טיינאמן , והדבר לווה 
בהפגנות מחאה בהונג - קונג . 
