ועד ההורים המרכזי בירושלים גיבש תוכנית לפיה יחזרו ילדי הגנים וכן ילדי 
כיתות אג בכל הארץ למוסדות החינוך שלהם , כאשר בכל כיתה ( בגן או בבית 
הספר ) יסתייעו הגננות והמורים בהורים אחדים . ההצעה תוגש היום למטה החירום 
במשרד החינוך , על ידי יו"ר הוועד , שי לחמן , המשמש נציג ארגון ההורים 
הארצי במטה החירום . לחמן הציע לפני ימים אחדים למשרד החינוך , להפעיל 
את ילדי הגנים באמצעות גננות ואמהות , בבתים פרטיים . בירושלים כבר החלו 
מראשית השבוע לפעול כיתות גן אחדות בנוסח זה , כאשר הגננת שוהה בכל יום 
בבית אחר , ושאר הקבוצות מופעלות על ידי האמהות . התוכנית שבדעתו להגיש 
עתה למשרד החינוך , כוללת גם את ההצעה הקודמת וגם הצעה חלופית : לקיים 
את הלימודים במבנים הרגילים של הגנים , כאשר בכל גן יסייעו לגננת ולעוזרתה 
56 הורים ( בכיתה של כ03 ילד ) . זאת , כדי להבטיח שבמקרה של אזעקת אמת , 
יסייעו ההורים לגננות להלביש את ברדסי המגן לילדים ולהרגיעם . אם יתברר 
ששיטת הפעלה זו בגנים תעלה יפה , מציע לחמן להרחיבה גם על כיתות אג . לחמן 
מציין , כי גן ילדים ייפתח רק אחרי שכל ההורים יתחייבו להשתתף בתורנויות 
ורק אחרי שבידי הגננת תהיה רשימת תורנויות לחודש מראש . הגנים יאטמו וילדים 
שיגיע לגן בלי ברדס , יישלחו לבתיהם . יו"ר ועד ההורים המרכזי בירושלים 
מסר עוד , כי הסתדרות המורים הודיעה אתמול לארגון ההורים הארצי , כי לפי 
שעה היא תומכת בהצעה להפעיל את ילדי הגנים בבתים , באמצעות הגננות וההורים . 
הוא ציין כי יש לבחון סוגיות הנוגעות לביטוח במסגרת תקנות שעת חירום , 
של הורים שיסייעו לגננות ולמורות . עוד אמר , כי אם לא יקבל משרד החינוך 
את התוכנית , היא תופעל כנראה רק בירושלים . הסתדרות המורים הציעה אתמול 
לשר החינוך , להורות לגננות להפעיל כיתות רב - גיליות בבתי הספר עבור ילדי 
המורות , כדי לאפשר לכל צוותי ההוראה לחזור לעבודה תקינה . כן ביקש הארגון 
שמשרד החינוך יורה לגננות שהתנדבו , לנהל כיתות לילדי העובדות בבתי חולים , 
במפעלים ובמסגרות אחרות , להרחיב את הכיתות , כדי לאפשר לכל האמהות לשוב 
למעגל העבודה . 
