לעשות מצווה . כדי לחזק את דבריו הוא מראה לי כי שם האגודה על לוח השנה , 
או הכיפות המחולקות חינם , מודפס באותיות זעירות . " המסר הפוליטי אינו 
המטרה שלנו " , אומר קלוגמן , " ואיני מאמין כי העולים יהפכו את הקערה 
על פיה מבחינה פוליטית . זו יהדות כל כך חילונית . לכל היותר , יהיה אחוז 
קטן שיחזור בתשובה " . אך אין פירוש הדבר כי פרסומי האגודה נקיים מפוליטיקה . 
בירחון האגודה , " שיבה " , היוצא ברוסית , מנובמבר 0991 , נכתב במדור 
" חדשות אגודת ישראל " , כי " אחרי משא ומתן ארוך הצטרפה אגודת ישראל 
לקואליציה . . . הועלתה סברה שאגודת ישראל תוכל לעסוק בקליטה הרוחנית 
של העולים החדשים בצורה אפקטיווית יותר . . . מרכז הקליטה הרוחנית בערים 
השונות נהפך לבית שני למאות עולים חדשים . משרד הקליטה העניק תעודת כבוד 
מיוחדת למרכז לקליטה רוחנית תמורת הסיוע שהוא מושיט לעולים החדשים " . במאמר 
מערכת כותב אביגדור אסקין , העורך : " מובן שהחודשים הראשונים של הקליטה 
לא מאפשרים לשקוע לגמרי בנירוונה של התבוננות פילוסופית . אבל גם בזמן הקשה 
הזה ניתן למצוא ולו גם שעה אחת ביום למען הקליטה הרוחנית והאינטלקטואלית . 
הדרך להבנת ההווה עוברת דרך היסוד של קיום העם היהודי : ספר הספרים " . 
בראיון ב"שיבה " מסביר שר הקליטה הרב יצחק פרץ כי העולים מברית המועצות 
הם " אנשים משכילים אשר מבינים כי נשדדו רוחנית " . " לא על הלחם לבדו 
יחיה האדם " , אומר השר . " לאנשים אלה ישנם צרכים רוחניים ואינטלקטואליים . 
הם יודעים להעריך את הספר יותר מאנשים במערב . לכן מוטלת עלינו האחריות 
הקדושה להציע להם ההזדמנות להכיר את כל כרכי הקלאסיקה היהודית . אני מאחל 
להם ללמוד את התורה והתלמוד והפילוסופיה היהודית . רק בדרך זו יוכלו במלוא 
הכוח לחוש בקשר בין נפשם לארץ . אני לא מדבר על התהליך המיידי להפיכת העולים 
מרוסיה לאנשים דתיים . זה ענין של הבחירה האישית . רק יהיה לי חבל אם האנשים 
האלה לא ירכשו לעצמם את הידע הזה שיאפשר להם לעשות את הבחירה הזאת " . באותו 
גיליון מופיע גם קטע לזכרו של הרב כהנא : " בלי ספק אחד הלוחמים האמיצים 
למען העם היהודי " . ויקי קליין , עולה חדשה הנמצאת חצי שנה בארץ ועובדת 
במועצה הדתית בת - ים , אומרת כי מצאה ביהדות הדתית מענה לצרכיה . היא 
אם לילד מחונן בן 31 . על אף העובדה שהוא בנה היחיד , והפרידה ממנו קשה 
עליה , השתכנעה לשלוח אותו לפנימייה חרדית בירושלים . השילוב של עבודתה 
בקרב דתיים , והתחושה שהילד לא התקדם כראוי בלימודיו בבית - הספר המקומי 
( הדתי ) , הביאו אותה להחלטה לא - קלה זו . למועצה הדתית הגיעה קליין 
במסגרת טקס בר - המצווה שערכו לבנה יחד עם עוד ילדי עולים . קפמאבינעולים 
מרוסיה מגיעים גם לקיבוצים דתיים . לדברי מרים וילנס , עובדת סוציאלית 
של התנועה הקיבוצית , רוב העולים הרוצים חיי קיבוץ אינם נמשכים במיוחד לשילוב 
של קיבוץ ודת , אך ביקוש קטן קיים בכל זאת . עד היום קלטו 91 הקיבוצים 
הדתיים 33 משפחות עולים ו41 בודדים , ובסך הכל 321 איש . זה מעט מדי , 
אומרת עדנה פורת , מזכירת " בית ראשון במולדת " , מחלקה של התנועה הקיבוצית 
המטפלת במגזר הדתי . היא מספרת כי תנועת הקיבוץ הדתי , כמו חב"ד , שיגרה 
שליחים לרוסיה כדי להפיץ שם את בשורתה . אין ספק שהעולים החדשים מסתייעים 
בשמחה במגזר הדתי , הפועל בתחכום ובסבלנות . העולה החדש , העובר טראומה 
בהגיעו לארץ , מרגיש שלפחות יש לו מישהו שחושב עליו . העובדות בשטח מלמדות 
כי המשפחות החילוניות המאמצות משפחות עולים דואגות בעיקר לצרכים חומריים 
מיידיים , רהיטים ובגדים , ואינן דואגות למורשתם הרוחנית . הדתיים יודעים 
לשלב את השניים . העולים מאושרים מתשומת הלב , והם באים בהמוניהם להרצאות , 
שמחים לצאת מדירותיהם הצפופות ולשכוח מהאבטלה . כותב עולה חדש ב"שיבה " , 
על בילוי שבת בירושלים במסגרת הארגון של אגודת ישראל : " כשאתה מסתכל 
על הפנים המאושרות של ילדים , נערים ואנשים מבוגרים , אתה מתחיל להבין 
איזה אושר נפל בחלקך להיות בירושלים " . הכותב התפעם מדבריו של חבר - הכסת 
הרב מנחם פרוש , מביקור בבית - הכנסת ומסיפור על צה"ל , משיחות של נשים 
דתיות , ומשירים יהודיים " שמחממים את הנפש " . את זה הוא לעולם לא ישכח , 
הוא מבטיח . 
