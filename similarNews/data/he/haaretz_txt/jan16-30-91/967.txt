במכתב לשר הביטחון משה ארנס , ולרמטכ"ל דן שומרון , תובעת האגודה לזכויות 
האזרח לפתוח את תחנות החלוקה של ערכות המגן גם בשבת , על אף הוראתו של הרב 
הצבאי הראשי . האגודה הביעה את מחאתה על סגירת התחנות , צעד המסכן את בעלי 
הערכות הפגומות . בפנייתה טוענת עו"ד דנה בריסקין מן האגודה , ש"אין ספק 
כי אנשים הנאלצים להישאר במשך כל השבת עם ערכות פגומות עלולים למצוא עצמם 
בסכנה קשה במקרה של התקפה כימית . אנו סבורים כי אין הצדקה לסכן את חייהם 
של תושבי ישראל כדי לשמור על קדושת השבת . אנשים אשר אינם מעוניינים לפנות 
לתחנות החלוקה בשבת רשאים לנהוג כרצונם , אך אין לכפות נטילת סיכון זה על 
כלל האוכלוסייה " , טענה האגודה . שר הביטחון השיב אתמול בחיוב לדרישתו הנמרצת 
של השר לענייני דתות , פרוף אבנר שאקי , בישיבת הממשלה , לחלק מסכות לבעלי 
זקנים והן יחולקו כבר בימים הקרובים . השר שאקי הדגיש את סבלם של בעלי הזקנים 
בשעת התקפות הטילים ואת זכותם האזרחית לכך שהמדינה תספק להם את המסכות המתאימות 
לצרכיהם . 
