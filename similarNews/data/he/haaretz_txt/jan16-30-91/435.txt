יו"ר ועדת העבודה והרווחה של הכנסת , ח"ך אורה נמיר , שלחה ליו"ר הכנסת 
מכתב תשובה לתלונתו של ראש לשכת עורכי - הדין , עו"ד יעקב רובין , כפי 
שפורסמה בשבוע שעבר במדור זה , על שתיקתה הממושכת בעניין בקשתו של נציג 
הלשכה להיפגש אתה . ח"ך נמיר כותבת כי היתפשותו של עו"ד רובין לעניין האיחור 
היא אמתלה בלבד . לדעתה , עיקר קצפו של ראש הלשכה יצא על סירובה להסכים 
למינוי מקשר קבוע בין הלשכה לבין הוועדה . היא מזכירה לח"ך שילנסקי כי כבר 
הודיעה לו בסוף דצמבר כי יש לוועדת העבודה והרווחה יועץ משפטי משלה , ואין 
לה עניין במקשר קבוע עם לשכת עורכי - הדין שיישב דרך קבע בישיבות הוועדה . 
ח"ך נמיר מציינת כי גם הגופים שיש לוועדה קשר בלתי אמצעי אתם , ההסתדרות 
וארגוני המעסיקים , אינם מוזמנים אוטומטית לכל ישיבות הוועדה , אלא לפי 
הזמנה מראש ולנושאים ספציפיים . " נציגי לשכת עורכי - הדין יוזמנו אף הם 
לפי הצורך בנושאים שהוועדה תראה לנכון להזמינם , כפי שהיה נהוג בעבר " , 
כותבת נמיר . 
