ואשינגטון ( מיוחד ל"הארץ " ) . איומיו של סדאם חוסיין להשתמש בטייסים 
השבויים מן הכוח הרב - לאומי כבמגינים חיים באתרים אסטרטגיים של עיראק לא 
תשפיע על נחישות דעתם של כוחות הברית להמשיך בהפצצות על עיראק ; כך אמר 
אתמול נשיא ארה"ב גורג בוש , בשובו ממעון הנופש שלו בקמף - דיוויד , שם 
בילה את סוף השבוע . הנשיא הגדיר את יחס השלטונות העיראקיים לטייסים השבויים 
כ"הפרה בוטה של כל אמנה המגינה על שבויים " . הוא התייחס להקרנת תמונותיהם 
בטלוויזיה העיראקית ולאיומים להשתמש בהם כבמגינים חיים , ואמר כי " אמריקה 
כועסת על כך , ואני חושב שכך גם העולם כולו " . בתשובה לשאלה אם סדאם חוסיין 
ייחשב אחראי להפרת אמנת זנווה בהקשר זה , אמר הנשיא " אתם יכולים להיות 
בטוחים בכך " . אתמול הודיעה עיראק כי הוחלט לפזר את הטייסים שנשבו , שמספרם 
עולה על 02 , במטרות מדעיות וכלכליות ובמטרות מיוחדות אחרות . החלטה זו 
תיכנס לתוקף בלילה שבין 02 ל12 בינואר " , מסר דובר צבאי בבגדאד בהודעה שנקלטה 
על - ידי הבי - בי - סי . שגריר עיראק בצרפת הכחיש אתמול כי ארצו החליטה 
להשתמש בשבויי המלחמה כמגינים אנושיים מפני הפצצות של בעלות הברית . השגריר , 
עבד אל - ראזאק אל - האשמי , אמר כי " כל השבויים שבידינו , ואשר הצד 
שכנגד הודה כי נעדרו , יזכו ליחס בהתאם לאמנת זנווה " . לעומת זאת , הודיע 
אמש קשב הרדיו דוד בן - בסט כי קלט שידור רדיו של עיראק , שבו נטען כי כל 
הטייסים של בנות הברית שנפלו בשבי כבר הועברו למתקנים אסטרטגיים בבגדאד ובמקומות 
אחרים , הנמצאים תחת התקפה אווירית של בנות הברית . קפידבינרשת טלוויזיה 
אמריקאית הראתה אתמול סרט וידאו בו מצולמים , לטענת העיראקים , שבויי מלחמה 
אמריקאים . העיראקים אמרו כי אחד השבויים הוא לוטננט של הצי , גפרי זואן 
בן 82 . הוא נראה רועד , וחתכים ופצעים נראו על פניו . שבוי נוסף זוהה 
כטייס של חיל הנחתים , גאי האנטר . גם פניו נראו חבולים קשות . לאחר הקרנת 
הראיונות אמר מזכיר ההגנה האמריקאי , ריצארד צייני , כי מעשיה של הנהגת 
עיראק הם בבחינת " פשעי מלחמה " . דוברו של הנשיא , מרלין פיצווטר , אמר 
שהנשיא צפה בתצלומי השבויים , כששודרו שלשום בטלוויזיה העיראקית . מחלקת 
המדינה של ארה"ב פרסמה הודעת גינוי , המציינת כי מחאה רשמית נמסרה לידי 
האחראי על השגרירות עיראק בוואשינגטון . ארה"ב אמרה בהודעה כי הטיפול בשבויים 
מנוגד לאמנת זנווה השלישית משנת 9491 , וכי הפרה של האמנה היא בבחינת פשע 
מלחמה . עיראק נדרשה לאפשר לנציגי הצלב האדום הבין - לאומי לפגוש את השבויים . 
בהודעה נאמר כי השלטונות העיראקיים פגעו , לכאורה , בשבויים האמריקאים , 
הן נפשית והן פיסית . גם ממשלת צרפת הגישה אתמול מחאה רשמית לעיראק , בשל 
כוונתה להשתמש בשבויים כמגינים חיים . צרפת הזהירה את שלטונות עיראק כי 
יהיה עליהם לתת דין על מעשים כאלה . מזכיר האו"ם , פרז דה - קואיאר , הודיע 
גם הוא כי הוא מצפה שכל הצדדים " יכבדו בקפדנות את אמנות זנווה על שבויי 
מלחמה " . קפידבינהעובדה כי השבויים שרואיינו נראו פצועים גרמה למומחים אמריקאים 
שונים , ביניהם שבויי מלחמה לשעבר , שהתראיינו ברשתות הטלוויזיה הלאומיות , 
להעריך כמעט בוודאות שהשבויים עונו . גם העובדה שכמה מהשבויים דיברו בגנות 
מטרותיו של מבצע " סופת המדבר " עוררה סערה בארה"ב . כמה מומחים הסיקו 
מכך שהם היו נתונים לעינויים ולאיומים ואולצו לומר את הדברים . אנשי צבא 
אמריקאים בדימוס הזכירו שההנחיות לשבויי המלחמה הן למסור לשוביהם אך ורק 
את שמותיהם ואת המספר האישי שלהם , ולהתנגד כמיטב יכולתם למסירת פרטי מידע 
נוספים . השבויים האמריקאים , הבריטים והאיטלקי מסרו בשידור הטלוויזיה 
גם את פרטי היחידה הצבאית שלהם ואת המטרות שנשלחו להפציץ . הסנאטור האמריקאי 
גון מקיין , טייס קרב לשעבר שנפל בשבי הכוחות של צפון וייטנאם וחווה עינויים 
קשים , אמר שהוא משוכנע שהשבויים עונו פיסית . העיראקים " ידועים כמי 
שפיתחו שיטות להשתמש בסמים שונים ובעינויים פיסיים קשים " , אמר מקיין . 
לדבריו , הטכניקות הללו מאפשרות לעיראקים לשבור את רוחם של שבויי המלחמה 
שבידיהם בקלות ובמהירות יחסית . בהונג - קונג נמסר אתמול כי ברייטון ברוס 
ציסמן , כתב בריטי העובד עבור העיתון " איווינינג סטנדרד " של לונדון 
ועיתון בהונג - קונג והיה מוצב בבגדאד , נעדר מאז התחלת ההפצצות על עיראק . 
אביו הביע חשש לגורל בנו ואמר כי העיתונאי לא טלפן אליו מאז , למרות שהיה 
רגיל להתקשר פעמיים או שלוש פעמים ביום . ידוע כי צייסמן יצא מהמקלט של מלון 
" אל - רשיד " בבגדאד בשעות הבוקר המוקדמות של יום חמישי , והשאיר מאחוריו 
את דרכונו ואת חפציו . אחד מעמיתיו בבגדאד אמר כי לשכת העיתונות העיראקית 
טענה שציסמן עזב ביום חמישי לרבת - עמון . 
