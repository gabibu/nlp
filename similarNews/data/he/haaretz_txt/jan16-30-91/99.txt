מייקל מקאפרי האנגלי לא מתרגש מן המתח שבאוויר . כשהגיע לביים את " הכלה 
המכורה " באופרה הישראלית החדשה , הוא ידע לאן הוא מגיע . בינתיים לא 
קרה כאן שום דבר , אין לי ממה לחשוש " , הוא אומר . לא מזמן ביים אצלנו 
את " כך עושות כולן " של מוצרט , ובקרוב יעלה כאן את האופרה שוב , בבימוי 
חדש . אצלו העבודה לא מסתיימת בליל הבכורה . לאופרה הגיע מן התיאטרון ודי 
במקרה , על - אף שתמיד אהב אופרה . מקאפרי למד ספרות אנגלית באוניברסיטת 
קיימברידג , וב0891 הצטרף לצוות התיאטרון הלאומי האנגלי כעוזרו של פיטר 
הול . כשהול ביים בגליינבורן את " חלום ליל קיץ " של בריטן , שוב העסיק 
את מקאפרי כעוזרו , וכך גם בביירויט , כשנסע לשם לביים את ה"רינג " של 
וגנר . הול פרש מבימוי ה"רינג " לפני שהשלים אותו , ומקאפרי סיים את המלאכה . 
כנציג דור חדש של במאים , הרואים באמנות האופרה קודם - כל תיאטרון , מה 
שחשוב למקאפרי הוא יצירת איכות תיאטרונית . לכן העדיף להציג את " הכלה 
המכורה " קרוב יותר לגרסתה המוקדמת , כאוסף של קטעים מוסיקליים משובצים 
בדיאלוגים . המנצח דויד שלון לחץ לכיוון הגרסה הסופית דווקא , עם הרציטטיווים , 
והתוצאה היא פשרה : מעט רציטטיווים ומעט קטעי דיאלוג . מקאפרי לא שלם עם 
ההחלטה , שהתקבלה כאן במידה רבה למענו , להציג את האופרה באנגלית . קשה 
להציג את האופרה בשפת המקור הצכית , והנוסח המקובל בבתי - אופרה רבים הוא 
הגרמני . הטנור דייוויד אואן מן האופרה הוולשית , בתפקיד ואשק , הבן הלא - 
יוצלח של האיכר העשיר טוביאס מיכא , והבס רוגר ברייסון , בתפקיד השדכן 
קאצל , הובאו אמנם להפקה בהמלצת מקאפרי עצמו , ולכאורה קל להם לשיר ולדבר 
באנגלית . אבל לדעת מקאפרי , שפת המקור עדיפה על תרגום לא - מוצלח לאנגלית . 
קפמאפרקעל ביצוע האופרה בעברית הוא לא מדבר , והרעיון לשיר בשפת המקור ולתת 
רק את הדיאלוגים בעברית ( כפי שנעשה לאחרונה ב"חטיפה מן ההרמון " ) נראה 
לו רעיון עיוועים . הוא לא שלם עם הליהוק בהפקה הזאת , אבל מיטיב להכיר 
את המציאות האופראית בעולם כדי להבין שצריך להסתדר עם מה שיש . הוא מרוצה , 
כמובן , מגבי שדה ( בתפקיד יניק ) , וחושב שמרינה לויט , ששרה את הכלה 
מזנקה , היא כשרון גדול ובעלת קול מעולה . לדעתו היא לא זוכה להערכה הראויה 
באופרה הישראלית החדשה . בגישתו ל"הכלה המכורה " מחפש מקאפרי את הדרמה האנושית , 
ולא רק את החגיגה הכפרית . במשך שנים רבות מדי , לדבריו , נתפסה האופרה 
כ"כך רואים הבורגנים את האיכרים " , ואילו הוא רואה בה סיפור על האהבה ועיוותיה . 
יניק ומזנקה מאוהבים , אבל אביה של מזנקה נאלץ בגלל חוב כספי להשיא אותה 
לוואשק , בנו המגמגם והביישן של האיכר העשיר טוביאס מיכא . מזנקה מנסה 
לשכנע את ואשק שהיא לא הכלה המתאימה לו , ומצליחה . אולם יניק מוותר לכאורה 
על מזנקה תמורת בצע כסף , אחרי שמבטיחים לו כי תינשא לבנו של טוביאס מיכא . 
בסוף מתברר שיניק הוא בנו האובד של טוביאס מיכא , ואף ידע זאת כל הזמן . 
לא זו בלבד שלא ויתר על אהבתו תמורת כסף , אלא הצליח להערים על כולם . 
לדעת מקאפרי , למרות הסוף הטוב , בלבה של מזנקה נותרת בכל זאת חשדנות כלפי 
יניק הערמומי . עלילת " הכלה המכורה " מעניינת גם בהקשר גורלו של מחבר 
התמליל , המשורר הלאומי הצכי קארל סבינה , שהואשם על - ידי בני עמו בבגידה 
ואף התגייס למשטרה החשאית שרדפה אותו . ברומן " הכלה המכורה " , שכתב מקס 
ברוד על חייו של סבינה , טוען הגיבור כי התגייסותו למשטרה כמוה כמעשהו של 
יניק , שמכר כביכול את כלתו , אך נותר נאמן לה וידע שיזכה בה לבסוף . מקאפרי 
לא רצה להציג פולקלור כפרי במנגינות נעימות . גם בעיצוב הדריך את פול אדוארדס 
להעדיף חיתוכי - עץ עממיים על - פני גודש של צבעוניות כפרית . הוא עובד 
עם אדוארדס זמן רב , ומשבח את יכולתו לשמוע רעיון , ולעצב על - פיו דבר 
שונה לגמרי ממה שראה בעיני רוחו , אך מתאים להפליא לתפיסתו . מאחר שרצה 
לביים אופרה , שתדבר גם אל ישראלים בסוף המאה ה02 , שיתף בעבודתו את הכוריאוגרפים 
ליאת דרור וניר בן - גל . קפמאפרקמקאפרי ער לוויכוח בעולם האופרה היום , 
לגבי זכותם של במאים לכפות פרשנויות חדשות על אופרות מוכרות . לדעתו אין 
גרסה " נכונה " לאופרה , ותפקיד הבמאי הוא למצוא את ההיגיון שלה בתוכה . 
אם מאשימים במאי בכפיית תפיסתו על האופרה , נראה שמדובר בתפיסה שאינה נכונה 
דיה . הוא עצמו אינו הולך לאופרה או לתיאטרון , אלא רק כבמאי : " מי שעובד 
בחנות ממתקים לא קונה ממתקים בחנות " . בלונדון הוא מעדיף לבלות את שעות 
הפנאי עם חברים בפאב השכונתי או במשחק כדורגל . אפילו בארץ כבר מצא את הדרך 
לפאב , ובילה עד שעות הלילה הקטנות בוויכוח עם עוזרת - הבמאי שלו על סגולותיה 
המוסיקליות של הבכורה הבאה של האופרה הישראלית החדשה " צנרנטולה " של 
רוסיני . " שרנו בשני קולות עד שלוש לפנות בוקר " , הוא מחייך . לעולם 
אין די זמן לחזרות , כי מקאפרי אינו " מעמיד " אופרה , אלא מביים אותה . 
הוא עובד עם השחקנים לעומק וחותר להצגה בעלת משמעות , ולא רק למוסיקה טובה . 
ב"הכלה המכורה יש לו גם קרקס , כמתחייב מן העלילה . בהפקה זו , זהו תיאטרון 
מהרבא , שמקאפרי ראה אותם בפעולה בהצגת " גם הוא באצילים " בתיאטרון 
הקאמרי , שמצאה חן בעיניו . ביום פגישתנו מכניסים את התפאורה לאולם תיאטרון 
נגה , אחרי תקופת חזרות ארוכה בחדר שכור בבית הסופר בתל - אביב . בתום 
הפגישה , סמוך למקום מגוריו ברחוב נורדאו , יוצא מקאפרי ברגל , דרך חוף 
הים של תל - אביב , אל התיאטרון שבפאתי יפו . 
