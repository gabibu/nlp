בודפשט ( מיוחד ל"הארץ " ) . מתיחות גדולה השתררה ברפובליקות של סלובניה 
וקרואטיה על רקע החלטתה של הממשלה הפדראלית היוגוסלווית המחייבת את כל האזרחים 
ואת הארגונים השונים להסגיר לשלטונות את כלי הנשק שברשותם . ההוראה מנוסחת 
בלשון מעורפלת ואינה נוקבת בשמות הארגונים , החייבים למסור את נשקם . מנהיגי 
קרואטיה וסלובניה חוששים , שבלגראד מתכוונת גם למשמר האזרחי ולארגונים חצי - 
צבאיים שהוקמו ברפובליקות אלה . הארגונים הללו נחשבים בשתי הרפובליקות לגופים 
חוקיים , שאנשיהם מחזיקים בכלי נשק כחוק . המועד למסירת כלי הנשק עמד לפוג 
במוצאי שבת , אולם ברגע האחרון האריכה אותו הממשלה הפדראלית ב84 שעות . 
הממשלות הלא - קומוניסטיות , שקמו בסלובניה ובקרואטיה לאחר הבחירות הרב - 
מפלגתיות שנערכו בהן , הודיעו , כי הן דוחות את צווי הממשלה , אם הם יחולו 
גם על המשמר האזרחי . בקרואטיה אף הועמדה המשטרה במצב כוננות , כדי להתנגד 
לנסיונות הצבא היוגוסלווי לפרוק את נשקו של המשמר האזרחי . 
