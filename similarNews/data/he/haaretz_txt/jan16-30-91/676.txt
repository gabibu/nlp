קפתראותשמעתי אומרים שבמלחמה הזאת , כאן בארץ , הנשים נמצאות בחזית , 
שכן החזית היא בבית . המלחמה הזאת היא גם המלחמה הראשונה שלא מפרידים בה 
בין הורים לילדים . לגברים , שבמלחמות הרחוקות יותר בעבר הופרדו מהוריהם , 
ובמלחמות המאוחרות יותר נפרדו מילדיהם , זוהי אפשרות חדשה . מפגש בין - 
דורי מול המסך , בחדר האטם . ציורי מלחמה הם בעיקר ציורים של גברים . בציורי 
המלחמה הפנוראמיים של זאק לואי דויד ושל אנטואן גר אין נשים ואין ילדים . 
גויה ודלקרואה תיקנו את המעוות : בצד הקורבנות מופיעים אצלם נשים וילדים . 
פיקאסו ( מי אם לא הוא ? ) תפס את המתחים הבין - מיניים והבין - דוריים 
הצפונים בציורי מלחמה . ב3691 , בן שמונים ושתיים , צייר פיקאסו סדרת 
וריאציות על " אונס הסבינות " ( על פי סן , 5361 , ודויד , 9971 ) 
. האשה והתינוק מופיעים יחד . הגבר לבד . כאן בארץ , מלחמת המפרץ היא 
מלחמת איחוד משפחות . בציורים הקלאסיים , למלחמה יש מרכז . המרכז הוא דמות 
המצביא על סוסו , המרכז הוא במפגש החרבות , המרכז הוא ברגע המוות ( כמו 
בצילום המפורסם של רוברט קאה ) . אצל פיקאסו המרכז הוא באונס . אולם כשמתבוננים 
בציורים המאוחרים יותר של פיקאסו , משנותיו האחרונות , מתגלה היחס הכפול . 
הגבר , המכחול , המבט , מכוונים אל אבר המין הנשי , אך גם מוכיחים את 
המרחק ממנו . הציור חושף את הניתוק מהמרכז . במלחמת המפרץ , כפי שהיא מצטיירת 
בטלוויזיה , אין מרכז . בשבוע שעבר תיארתי בטור זה את בניית התפאורה בצבעים 
של כחול , צהוב ואפור מתכתי , כרקע להופעת הדם והאש , הצבע האדום אם 
כי גם האדום נסוג והופך לרקע לקראת הופעתו של מרכז חדש הגז , השקוף , 
הבלתי נראה . המרכז נודד מרגע לרגע , ממקום למקום , ממצביא לפרשן , מאש 
לאש . הטלוויזיה ירשה במידה מסוימת את דרכי הייצוג של הציור הריאליסטי . 
בציור המלחמה הקלאסי מופיעות הרבה מאוד דמויות . פסיפס הדמויות מצטרף ויוצר 
עולם - אשליה של רצף , אחדות ושלמות . המלחמה , על כל הנורא והנפלא שבה , 
ניתנת לראייה , לחשיבה , להבנה . הטלוויזיה נוקטת אסטרטגיה דומה ( אם 
כי בהבדל עקרוני בממד של זמן ) . הצופה מוצף בהמון פרטים , לוחמים ומצביאים , 
שדרים ושבויים , כלי נשק ומטרות הרוסות , האמורים להצטרף לתמונה ריאליסטית . 
הריאליזם משמעו בהקשר הנוכחי , שעדת הראייה מאפשרת לחשוב את העולם , ליצור 
תיאור רציף , אמין ומובן של המלחמה . בריאליזם , בתיאור רציף , אין חורים . 
כדי לבנות תמונה ריאליסטית , הטלוויזיה צריכה לסתום כל הזמן את החורים . 
החורים הופכים למרכז טורדני ונייד . יש גז או אין גז ? יש נשק סודי או 
לא ? ישראל תגיב ? מה יקרה עם השבויים ? מה יקרה כשיתחילו קרבות הקרקע , 
מה יקרה אם סדאם לא יותש ? מרכז תמונת המלחמה נע עם סימן השאלה . שפע התמונות 
הבאות מחוץ לגבולות עיראק אינו מצליח לחפות על מיעוט התמונות מעיראק עצמה . 
ביומיים הראשונים למלחמה , שלושת השדרים במלון אל - ראשיד בבגדד היו קצהו 
של הסיב האופטי שהוחדר בצינתור אל לב התמונה . רק קולם נשמע , והדבר העיקרי 
שאמרו היה שאינם יכולים לראות . הם סימנו את קצה גבול הראייה . למחרת הגיעה 
מבגדד התמונה המרהיבה של התקפה לילית , פצצות וירי נגד מטוסים . התמונה , 
שצולמה במכשיר לראיית לילה , היתה בגוונים של ירוק זרחני . האש היתה לבנה . 
התמונה המזכירה את סצינת הקרב הלילי בסרט " אפוקליפסה עכשיו " נראית כאילו 
באה מעולם אחר , מלב המאפליה . בלב הריאליזם שוכנת זרות נוראית , עין 
לא - אנושית המביטה במלחמת שמים וארץ . במסורת הגדולה של ציורי המלחמה בראשית 
המאה התשע - עשרה , דויד וגר , רוברט , זריק , גיה ודלקראה , יש תמיד 
מרכיב רומנטי , נשגב , המתבטא במקרים רבים בתאורה ובשמים דרמאטיים , במעברים 
קיצוניים בין חשיכה לאור בוהק . גם בשמים הירוקים של בגדד יש מרכיב נשגב . 
גם בפסלים המעופפים הנקראים מטוסים יש מונומנטליות ומוזרות מעוררות חרדה . 
המבט מחפש הבהקים בחשכת הלילה , המצלמה המחפשת אחר המוטיווים האנטי - ריאליסטיים 
של הנשגב הופכת את הצופה למשתתף בחיזיון נורא . מעבר לריאליזם , בציור 
ובטלוויזיה , מתגלה גבול הראייה . מעבר לגבולות המחשבה מתגלה אפס קצהו 
של מה שאינו ניתן למחשבה . בזמנים כאלה אף אחד לא רוצה להיות לבד . אפשר 
להיזכר רגע במלחמות קודמות שהפרידו גברים ונשים , הורים ובנים , ולהתנחם 
בכך שהפעם לפחות אנחנו כאן בארץ , ויכולים לשבת יחד . כל משפחה , כל העולם , 
הופכים לעין אחת . 
