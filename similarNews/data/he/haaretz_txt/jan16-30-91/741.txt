לא יהיה מוגזם לומר שהציבור שלנו מיטלטל בין פחדים אישיים ( הטילים ) לבין 
חששות לגבי היכולת הצבאית האמריקאית . לגבי נושא הפחדים האישיים , אכן 
זו הפעם הראשונה התחלפו היוצרות : החזית הפכה לעורף והעורף הפך לחזית , 
אם כי , סטטיסטית , חזית הרבה פחות קטלנית בהשוואה לחזית תאונות הדרכים . 
אך מבחינתנו זה חידוש שצריך זמן להסתגל אליו . אמנם עורכו הראשי של " דבר " 
הורה לקוראיו השבוע ש"העיקר הוא לא לפחד בכלל " , אך הוא שכח לצרף ערכה , 
או רצפט איך מפסיקים לפחד לאלתר כדרישתו . הבעיה שלנו היא שנוצר בראשינו 
מישמש מסוים בין הימצאות העורף בהתקפות טילים לבין האיטית , אם לא הכבדת , 
של מכונת המלחמה האמריקאית . והחששות מתמקדים בעצם בתחושה שלא מתחילים 
לראות אפילו את התחלת הסוף . ואנשים שואלים בדאגה : כמה זמן זה יימשך ? 
שבועות ? חודשים ? שנים ? התשובה המיידית שאפשר לומר כאן לפני שנפרט 
היא , שאין לאמריקה כל הזמן שב - עולם , והעניין ייגמר מהר יותר ממה שסוברים 
הפסימיסטים . הצרה שלנו שאנו מודדים את מתקפת " סופת המדבר " במונחים של 
התפיסה הישראלית לגבי מלחמות בזק . ביום הראשון היו רבים באופוריה , והשוו 
את המכה האווירית של האמריקאים למכת האוויר שלנו בששת הימים . הטעות היא 
לא בראש האמריקאי אלא בראש שלנו . הגנרל גודריין הנודע נהג לומר שכאשר ידיעות 
מן החזית טובות , הן טובות מדי ; כשהידיעות רעות , הן רעות מאוד . צריך 
אפוא להיזהר מלהיטלטל במצבי רוח , ולמדוד את מה שקורה בעיראק לפי ידיעות 
משם שעה שעה ויום יום . המכונה האמריקאית כבדה לטעמם של הישראלים , " אך 
עובדה שהם שמו אדם על הירח בעוד אצלנו האסטרונאוטים עדיין על הקרקע " , דברי 
גורם ביטחוני בכיר . הוא מוסיף ואומר , שאין לזלזל ביכולת הצבאית האמריקאית 
האדירה ; בדרכם שלהם הם יודעים לעבוד ובסוף גם משיגים את יעדם . מעקב אחרי 
השבוע הראשון של המלחמה מראה שהם פועלים לא יותר לאט ממה שהעריכו אצלנו , 
ואין סימנים שמפקדי המלחמה נסחפו לאופוריה של הלילה הראשון . האמריקאים 
יכלו להתחיל את המלחמה על - ידי שיתוק כל מערכות הרדיו , הבקרה , המכ"ם 
והקשר החוטי והאלחוטי כבר ביום הראשון באמצעות פיצוץ מתקן גרעיני בסטרטוספירה . 
זה פיצוץ שאין לו נשורת , והוא יכול היה לגרום ל"בלק - אאוט " מוחלט בעיראק . 
נראה כי משיקולים שלהם הם מעדיפים לעשות זאת בשלב החדירה היבשתית . הצבא 
האמריקאי פועל באופן שיטתי לפי הכלל האמריקאי הם קודם כל מכרסמים בחישוקים 
שמחזיקים את הצבא העיראקי . מחסלים את התשתיות הגרעיניות והכימיות . אחר 
כך עוברים לעבוד על הלוגיסטיקה מים , חשמל וקשר , ואחר כך הבקרה האווירית . 
הידיעות החוזרות והנשנות שחיל האוויר העיראקי נשאר שלם הן חסרות משמעות , 
לא רק מפני ששדות התעופה " נחרשים " יום יום מחדש , אלא משום שהטייסים 
העיראקים פועלים לפי הדוקטרינה הרוסית , והם כסומים בארובה בלי מערכת הבקרה 
מהקרקע . לאמריקאים כבר יש כיום שליטה אווירית מוחלטת . טילי הקרקע - אוויר 
לא מפריעים להם כרגע ; יטפלו בהם בבוא העת . ואילו טילי ההק מנוטרלים באמצעים 
אלקטרוניים . חשוב היה לאמריקאים להימנע מאבידות בימים הראשונים של המלחמה . 
אין להם מגבלות של תחמושת . מכאן שהשאלה החוזרת והנשנית כמה חיסלו וכמה 
פיספסו אינה רלוונטית . אם פגעו רק בשליש מהמטרות , הם שבים וחוזרים ומפציצים 
ושוב חוזרים ושוב מפציצים . היו מי שלעגו אצלנו שהם פגעו במשגרי דמה , 
אך לאמריקאים זה לא מזיז . איפה שיש דמה , הם אומרים , לא רחוק משם יש 
כלים אמיתיים ; אנחנו משמידים הכל . הכל מתמקד עתה בהרס הצבא והתשתית המלחמתית 
העיראקית , ולא פוגעים באוכלוסייה האזרחית . גם מפני שהם חושבים על " היום 
שאחרי " , וגם מפני שמלחמתם היא בסדאם ובמכונת המלחמה שלו , שהרי יעדם הוא 
להרוס את שניהם . שלא כמו במלחמותינו , שרוצים לגמור אותן מהר הן בגלל מגבלות 
חימוש והן מחשש שיעצרו אותנו לפני שנשיג את יעדינו , לארצות הברית , כמעצמה 
עולמית יחידה , יד חופשית ואורך נשימה . אך לא לזמן בלתי מוגבל . הם רואים 
את התסיסה בעולם הערבי , וברור להם שהתמהמהות יתרה תיצור הרגשה שסדאם מחזיק 
מעמד נגד הגדולה במעצמות . סדאם משער שאם יובס בנקודות ולא בנוק - אאוט , 
ייצא מנצח בעיני העולם הערבי . מצד שני , ככל שסדאם יהיה יותר על הפנים , 
לא רק תעמוד הקואליציה , אלא גם תתרחב . מכאן שאין לארצות הברית כל הזמן 
שבעולם . לא מדובר פה במלחמה של שנים או חודשים , אלא של שבועות . מומחה 
ביטחוני בכיר מעריך שאחרי שבועיים נוספים של פעולות אוויר שיגרמו נזקים בלתי 
הפיכים לתשתית הצבא העיראקי , יתחיל השלב האחרון של כיבוש כוויית בפעולת 
מלקחיים . הכל מוביל לכך שבדרכם שלהם יושגו היעדים שנקבעו מראש . ברור לאמריקאים 
שכל דבר שהוא פחות מחיסול התשתית הצבאית ומיטוט המשטר בעיראק , הוא ניצחון 
לסדאם ותבוסה לאמריקה . המסקנה , ויסלח לי הקורא אם אחזור על עצמי : קצת 
סבלנות , הם יגמרו אותו . 
