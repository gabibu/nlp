החרדה הגיעה גם לבירת צרפת . יותר ויותר פאריסאים מודים כי בימים אלה הם 
מעדיפים לא להסתובב מחוץ לבית , במיוחד במקומות סואנים כמו שדרות אליזה . 
הסיבה : הם חוששים מפני חידוש מעשי הטרור . השינוי ניכר ברחובות פאריס . 
זה ימים אחדים תוגברה נוכחות המשטרה . בעל חזות מזרחית עשוי , בסבירות 
גבוהה , לזכות בהזמנה לבדיקת מסמכי הזהות והשהייה שלו , לרבות בדיקה במסוף 
המחשב המשטרתי . בכניסה למוסדות ציבור מתבצעות בדיקות קפדניות . מוסדות 
של מדינות חוץ , כמו אלה של מדינות ערב המצויות בקואליציה האנטי - עיראקית , 
מצרים וסעודיה , וכן של בריטניה , ארה"ב וישראל , נמצאים תחת פיקוח מתהדק . 
באחרונה התקבלה הודעה בחנות הכל - בו הגדולה של מרקס אנד ספנסר , בבעלות 
יהודית , על הימצאות פצצה בחנות . כל קהל הקונים והעובדים פונה . לאחר 
חיפושים שנמשכו שעתיים התברר כי היתה זו אזעקת שווא . ואולם הרמז היה ברור . 
צרפת אינה מחוץ לתחום לטרוריסטים . אנשי המשטרה ושירותי הביטחון הצרפתיים 
לא נזקקו להתרעה זו כדי לדעת כי הם עשויים להיות מטרה מדרגה ראשונה של העיראקים 
והפלשתינאים בזמן מלחמה . זה שנים אחדות משקיעים הצרפתים מאמצים , במישור 
הדיפלומטי והביטחוני , כדי למנוע את חזרתם של פיגועי הטרור בפאריס של 6891 . 
בהתאם למדיניות זו שיחררה צרפת חמישה טרוריסטים איראנים בסוף חודש יולי 
השנה , שנשפטו למאסר עולם בגין ניסיון לרצוח את ראש ממשלת איראן לשעבר , 
שאפור בחטיאר . הם שוחררו בתום עשר שנים שבהן היו חבושים בכלא , והיתה 
זו הפעם הראשונה שפרנסואה מיטראן הפעיל את זכות החנינה שלו . ארגוני המחבלים 
יודעים שצרפת היא מדינה בטוחה למדי לביצוע משימות טרור . בארגונים גם יודעים , 
שאם חבריהם יבצעו פיגועים , במוקדם או במאוחר הם ישוחררו . יחסיה ההדוקים 
של צרפת עם מדינות ערב ועם הפלשתינאים נגזרים גם מהרצון לקנות שקט במדינה . 
אלא שהשלטונות הצרפתיים אינם תמימים . הם יודעים כי למרות כל התמרונים 
הפוליטיים , מרגע שצרפת פועלת בקואליציה הבין - לאומית נגד עיראק היא חושפת 
את עצמה מחדש למעשי טרור . והם אינם מסתכנים . השמירה הוגברה בכורים אטומיים , 
ביחידות של חברת החשמל ושל חברת הטלפונים , במתקנים לקליטת שידורי לוויינים , 
ברכבות וב"מטרו " , בשדות התעופה , בחברות התעופה , בחנויות הכל - בו , 
במפעלי הנשק ובמתקני דלק וגז . כך גם בגרנד ארש , השער המונומנטלי שנבנה 
בהשראתו של הנשיא מיטראן . כיום לא רק בישראל , אלא גם בצרפת , מבקשים 
מהנכנס למוסד כלשהו או לחנות כל - בו לפתוח את תיקן לשם בדיקה ביטחונית . 
בסך הכל נמצאים במצב הכן כ002 אלף שוטרים וזנדרמים . בימים האחרונים מדווחים 
אמצעי התקשורת בצרפת בהרחבה על היערכותה של המשטרה לקדם פני כל רעה , לרבות 
מטרות שאליהן מפנים המשטרה ושירותי הבטחון הצרפתיים תשומת לב מיוחדת . נראה 
כי זהו ניסיון להבהיר לגורמים העשויים לנקוט מעשי טרור , כי המשטרה והשירותים 
עומדים הכן . בימים האחרונים מתקיימים דיונים בין שירותי מודיעין של מדינות 
אירופיות כדי לתאם פעילות משותפת ומעקב אחר גורמים חשודים . המפגש האחרון 
התקיים במדריד . גם שירותי המודיעין בצרפת קיימו ומקיימים מפגשים כדי לתאם 
את הפעילות ביניהם . שר הפנים הצרפתי , פייר זוקס , שבישר באמצעי התקשורת 
על ההיערכות המתוגברת , לא שכח להוסיף כי הוא משוכנע בנאמנותה של האוכלוסייה 
המוסלמית המתגוררת בצרפת למדינה . ואולם מותר להתייחס בספק להצהרתו זו . 
הפיקוח על הקהילה המוסלמית , המונה כ5 . 3 מיליוני איש , הולך ומתהדק , 
במיוחד על כ005 , 1 הנתינים העיראקים החיים בצרפת . סטודנטים עיראקים 
הלומדים בצרפת אינם עוסקים רק בלימודים , חושדים שירותי הביטחון הצרפתיים . 
עם פרוץ המשבר חזרו חלק גדול מהסטודנטים הללו לבתיהם בעיראק , ואולם בינתיים 
הם שבו וברשותם סכומי כסף גדולים . מוקד אחר שאליו מפנים השירותים הצרפתיים 
תשומת לב הוא המסגדים והתנועות האיסלמיות הקיצוניות , העלולים לשמש מקור 
נוח לגיוס חברים לארגוני הטרור . מוסלמים רבים חשים מקופחים בצרפת . למרות 
הרווחה היחסית שהמדינה המערבית מציעה להם , הם הפועלים השחורים של החברה 
הצרפתית , וכאשר פאריס מצטרפת לקואליציה האנטי - עיראקית זו יכולה להיות 
הזדמנות לפרוק את המרירות המצטברת . השבועון " לה פואן " מדווח בגיליונו 
האחרון על הסתננות גורמים הקשורים לארגוני טרור לתוך שטח צרפת . כדי למנוע 
זאת הוגבר הפיקוח על הגבולות , אך אין אפשרות של אטימתם . העיתון מדווח 
על תשומת לב מרובה הניתנת לחזית לשחרור ערב , הנשלטת על - ידי עיראק באמצעות 
פלשתינאים שלהם בסיסים בצרפת ובמדינות אחרות באירופה . ארגון זה גייס חברים 
בקרב סטודנטים עיראקים וירדנים . אנשיו של אבו נידאל ניסו בעת האחרונה לחדור 
לתוך צרפת כדי ליצור קשר עם הקהילה האיסלמית , ו"לה פואן " מדווח כי שירות 
הריגול הנגדי הצרפתי גילה חברים של ארגון אנטי - איראני , הפועל בחסות עיראק , 
כשהם מבצעים תצפיות סביב מטרות בריטיות . גם חברים של הצבא האדום היפאני 
גויסו בעת האחרונה לשירות המודיעין העיראקי . החשש הוא כי בפעם הראשונה 
עשויים העיראקים וארגוני הטרור הפלשתיניים לעשות שימוש בנשק כימי וביולוגי . 
איומים ברוח זה הועברו לשגרירויות של מדינות מערביות על - ידי ארגונים 
איסלמיים , שהזהירו כי ישתמשו בנשק זה למחרת פלישת הקואליציה לעיראק . 
השירותים החשאיים האירופיים חושדים כי שגרירויות עיראק במדינות אירופה , 
שהפיקוח עליהן הודק , משמשות מחסן לחומרי נפץ ולכלי נשק . בשירותם של 
ארגוני הטרור יעבדו גם חברות מסחריות שהוקמו בעזרת קרנות עיראקיות . בד 
בבד הוטלו הגבלות על קיום הפגנות נגד המלחמה במפרץ , מחשש שהן ינוצלו על - 
ידי תומכיה של עיראק לצורכי פרובוקציה ומהומות . הפגנות שהיו בסוף השבוע 
שעבר בפאריס הסתיימו בהתנגשויות עם המשטרה וכמה מפגינים נעצרו . שלטונות 
הביטחון גם חוששים כי הפגנות מסוג זה יציתו מחדש את האלימות בקרב קבוצות 
מתפרעים מהפרברים . תלמידי תיכון , שלא מכבר בזזו רכוש ושרפו מכוניות , 
נרגעו לפי שעה אך הם מחכים להזדמנות לחזור ולהפגין את כוחם . צעירים אלה , 
רובם בני מהגרים שאינם מצליחים להיקלט בחברה האליטיסטית הצרפתית , עשויים 
בקלות להזדהות עם סדאם חוסיין . מצב שבו צרפת נלחמת על שחרור כוויית ובה 
בעת מתקיימות בביתה הפגנות אלימות של צעירים שמוצאם ממדינות מהעולם השלישי , 
מעורר אי - נוחות בצמרת הפוליטית של צרפת . 
