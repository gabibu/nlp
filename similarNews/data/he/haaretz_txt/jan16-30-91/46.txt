חוט השדרה של עבודת המשטרה הוא ניידות הסיור בשטח , אך פעמים רבות אזרחים 
הזקוקים להתערבות המשטרה מתלוננים שהניידת הגיעה באיחור . בלשון המשטרתית 
זה מכונה " זמן תגובה " . נכון שלאירועים חמורים במיוחד , כמו פיגועים , 
או חשד לפיגועים חבלניים , או במקרים של הפרות סדר אלימות , ניידות המשטרה 
מגיעות במהירות . אבל במקרים רבים אחרים עוברת לפעמים שעה ויותר עד שהניידת 
מגיעה , ובה שוטר אחד . מפקדי המשטרה מבקשים להגיע למצב שבו זמן התגובה 
יהיה קצר ככל האפשר . בשנה האחרונה נעשו במטה הארצי בדיקות לצורך ניצול 
טוב יותר של הניידות ופריסתן בשטח , על - פי מדדים ברורים . נקבעו תקנים 
חדשים להקצאת הניידות ושוטרי הסיור , ובחודשים האחרונים מיישמים את השינויים 
האלה . בדיונים שהיו באחרונה בסגל הפיקוד הבכיר של המשטרה נקבע " קו אדום " 
לנוכחות ניידות הסיור בשטח . הוחלט כי בכל משמרת יהיו לא פחות מ441 ניידות 
סיור בתפקיד פעיל ברחבי הארץ ( זו תוספת של 02 ניידות למה שהיה לפני ההחלטה 
הזאת ) . הן אמורות לסייר כל העת בשטח , לבצע פעילות יזומה למניעת פשעים , 
ולהיות נכונות להגעה מיידית להתרחשויות על - פי קריאות אזרחים למוקד . 
אל ניידות הסיור בכל משמרת יש להוסיף את ניידות הבילוש , התנועה והחבלה , 
הגיפים של משמר הגבול ומכוניות החוקרים הנמצאים במשמרת . במשמרות הערב 
והלילה מצטרפות אליהם גם ניידות המשמר האזרחי . בסך הכל , על הנייר , 
מדובר בכ003 כלי רכב משטרתיים מבצעיים . בפועל התמונה פחות מעודדת . תמיד 
חסרות ניידות להשלים את המכסה . יש ניידות הנמצאות בתיקונים בסדנאות בגלל 
קלקולים מכניים או תאונות ; ניידות מבצעיות עוסקות במשימות מנהליות ; חסרים 
שוטרים לאיוש הניידות , ופעמים רבות פועלות בשטח , גם בלילות , ניידות 
סיור שבהן שוטר אחד , אף שהנהלים ( מלבד באזורים מסוימים ובשעות מוגבלות ) 
מחייבים איוש ניידות סיור בשני שוטרים לפחות . מספר הניידות היוצאות לעבודה 
במשמרת הלילה קטן מאשר ביום ( על - פי החלוקה שנקבעה ) . לפני כארבע שנים 
ערך מבקר משרד המשטרה , אברהם אדן , ביקורת מקיפה בנושא הסיור המשטרתי 
וניידות הסיור . הוא גילה ליקויים רבים , אך חלק גדול מממצאי המבקר והמלצותיו 
לא התקבלו על דעת בכירי המשטרה . מאז הכנת הדו"ח הוא נדון פעמים אחדות 
בפיקוד המשטרה והוא תקף גם כיום , מאחר שהרבה לא השתנה בתחום זה במשטרה 
בשנים האחרונות . המבקר אדן מצא כי בממוצע כל ניידת סיור משקיעה 932 אחוז 
בלבד מזמנה במשמרת לתגובה על האירועים השונים . ב5709 אחוז מזמן המשמרת 
פנויה הניידת לביצוע פעולות יזומות . המבקר הגיע למסקנה כי ניידות הסיור 
של המשטרה אינן מנצלות ביעילות את הזמן הפנוי העומד לרשותן . לפי הנתונים 
הסטטיסטיים שבידי המבקר , צפויה בממוצע כל ניידת במשמרת לארבע קריאות בלבד 
מהמוקד . מסקנתו : יש לקבוע מחדש את המשימות , להפעיל יותר את הניידות 
בזמן הפנוי ( לדעת המבקר ) העומד לרשותן במשימות יזומות של מניעת פשיעה , 
ולשלב בין שאר המטלות פעילות רחבה יותר של ביצוע פקודות הוצאה לפועל ורישוי 
עסקים . בהתייחסויות שלו לדו"ח המבקר טען פיקוד המשטרה כי ממצאי המבקר אינם 
מתאימים למציאות . לדעת המשטרה , דו"ח המבקר מתבסס על דו"חות פעולה של 
אנשי הסיור שבהם לא תמיד מופיעים פרטי הפעילות וזמניה באופן מדויק . פעולות 
ומשימות סיור לא תמיד נרשמות . המבקר לא הביא בחשבון פעולות כמו שמירה 
של שוטרי סיור בזירת עבירה , אבטחת אזורים שבהם מתגלים חפצים חשודים , 
ליווי עצירים לבתי - חולים ושמירה עליהם שם , וכדומה . אחת ההמלצות המעניינות 
בדו"ח היתה החלפת חלק גדול מניידות הסיור בסיירים רכובים על קטנועים ומצוידים 
במכשירי קשר . לדעת המבקר , די בכך שרק חלק קטן מכוחות הסיור ינויד בכלי 
רכב גדולים , כמו למשל טנדר טרנזיט . העברת רוב מערך הסיור לקטנועים תאפשר 
פריסה רחבה של שוטרי סיור בשטח . מפקדי המשטרה בשטח ופיקוד המשטרה דחו את 
הרעיון על הסף . קציני המשטרה טענו כי לקטנועים חסרונות רבים . אין אפשרות 
לצייד ולזווד קטנוע בציוד הנדרש לניידת משטרה , העשויה להיות מופעלת ללא 
התראה לטיפול בסוגי אירועים שונים , כמו הצבת מחסומים , טיפול בפיגועים 
חבלניים , בתקיפות מחבלים , ובאירועים פליליים שבהם יש משתתפים רבים . 
שוטר יחיד על קטנוע אינו יעיל ואינו יכול , למשל , לבצע מעצר של חשודים 
או לערוך עליהם חיפוש . לקטנוע , לדעת קציני המשטרה , יש בעיות של עבירות 
בתנאי שטח ומזג אוויר קשים והוא גם כלי תחבורה בעל רמת סיכון גבוהה . אין 
לו נוכחות מרתיעה כמו לניידת על כל ציודה , גודלה , סימניה הבולטים ופנסיה 
הכחולים . ובכל זאת , במשך כמה חודשים בשנה האחרונה נערך בתחנות המשטרה 
בחולון ובחדרה ( הראשונה תחנה עירונית והשנייה במגזר היותר כפרי ) ניסוי 
הפעלת סיירים על קטנועים במקום ניידות משטרה . התוצאות היו מאכזבות . הקטנועים 
היו מעורבים בתאונות דרכים בשיעור רב מן הרגיל ונחשפו מגבלות כמו הפעלת נשק 
תוך כדי נסיעה ובעיות מבצעיות שונות . קפמאבינהמבקר אדן לא היה מרוצה מהתייחסות 
המשטרה לניסוי וטען כי מלכתחילה נדון הניסוי לכישלון משום שמפקדי המשטרה 
התנגדו לתפיסה שהיתה מונחת בבסיסו . התוצאה , שסוכמה ואושרה בדיוני פיקוד 
המשטרה לפני כמה שבועות , היתה שניידות המשטרה לא יוחלפו בקטנועים ולא ישונה 
היחס בין מספר הקטנועים למספר הניידות . עם זאת , הצעתו של המבקר הניעה 
את המשטרה לבחון את הנושא . בעקבות הדיון החוזר בפיקוד המשטרה בממצאי המבקר 
הורה המפכ"ל , יעקב טרנר , לערוך בדיקה מחודשת של מערך רכבי הסיור במשטרה 
כדי לקבוע אם כלי הרכב המשמשים לסיור הם מהסוגים המתאימים לדרישות ולמשימות 
הסיור , שקיבלו דגשים חדשים בשנים האחרונות , עם תוספת המטלות הקשורות 
לביטחון הפנים ולשמירה על הסדר הציבורי . כיום מורכב מערך הסיור ברובו מניידות 
מסוג " פורד אריקה " , הקטנות יותר , מעט מכוניות " פורד סיירה " , הגדולות 
יותר , ודי הרבה טנדרים גדולים מסוג " פורד טרנזיט " . האחרונים משמשים 
גם למשימות לוגיסטיות . חלק גדול מהטרנזיטים המסורבלים , שאחזקתם יקרה 
יחסית , משמשים למשימות סיור רגילות , ובכל אחד מהם נוסע לעתים שוטר יחיד . 
עכשיו בודקים במשטרה אם יש צורך להוסיף מכוניות מהירות וקלות יותר על חשבון 
הטרנזיטים . תפיסת הסיור המשטרתית גורסת כי מערך סיור צריך להיות בנוי גם 
על שוטרי סיור רגליים , מאחר שאין תחליף לשוטר הרגלי המגיע לכל פינה בקצב 
הליכה . אלא שבפועל אין כמעט שוטרי סיור רגליים בשטח . בתחילת העשור הקודם 
נעשה ניסוי להחזיר את שוטרי המקוף לרחובות , ואף הוקצו תקני שוטרים לכך . 
שוטרים לא רצו להתגייס לתפקיד הזה , שנראה להם קשה ופחות - ערך , ורעיון 
שוטרי המקוף מת מיתת נשיקה . התעוררה גם הבעיה של ביטחונו האישי של השוטר 
הרגלי היחיד , העלול ליפול קורבן לפעילות אלימה . כיום , מציבים פה ושם , 
לתקופות קצובות , שוטרים לסיורים רגליים ( בדרך כלל בזוגות ) , אך עיקר 
מערך הסיור בנוי על הסיורים הממונעים , בכלל זה מעט מאוד קטנועים . המחסור 
בכוח אדם , גם משום התגבור המתמשך של כוחות המשטרה בירושלים , מביא לכך 
שלעתים חונות ליד תחנות משטרה ניידות סיור פנויות שאינן יוצאות לשטח מכיוון 
שאין שוטרים לאיישן . במקרים רבים יוצאת לשטח , בניגוד לנהלים , גם בשעות 
הלילה , ניידת סיור ובה שוטר אחד בלבד . על - פי ההנחיות שהוצאו באחרונה , 
ניידות יוכלו לצאת לשטח עם שוטרים יחידים רק באישור של המפקד הבכיר האזורי , 
ובכל מקרה לא בשעות הלילה . כדי להתגבר על המחסור בשוטרים ניתן לצרף לשוטר 
היחיד בניידת מתנדב של המשמר האזרחי . בפועל גם זה לא מתקיים . עתה נערכים 
באגף המבצעים במטה הארצי לבדוק בשטח את קיום ההוראות . בניגוד לטענה שרווחה 
במשטרה בעבר על מחסור בכלי רכב ליחידות הסיור , גורסים כיום בכירים במשטרה 
כי כמעט לא חסרים כלי רכב . " אין מה להוסיף מכוניות אם אין אנשים " , 
אומר קצין בכיר במטה הארצי . על - פי נתוני המשטרה , זמן התגובה של ניידות 
הסיור הוא 501 דקות במגזר העירוני ועד 03 דקות במגזר הכפרי , שבו על הניידות 
לעבור מרחקים גדולים . זה לא המצב האופטימלי ביותר , אבל הוא בהחלט סביר 
בעיני מפקדי המשטרה , בהתחשב באילוצים . המצב אמור להשתפר מעט עם תוספת 
כמה מאות תקנים למשטרה , הצפויה בשנה הקרובה . כל התקנים אמורים לשמש את 
יחידות השטח . המפכ"ל טרנר : " כיום ההרגשה שלנו יותר טובה לגבי הנוכחות 
המשטרתית בשטח . היינו מעדיפים יותר נוכחות , אבל זה מה שיש לנו ובו אנחנו 
משתדלים לעשות את השימוש הטוב ביותר , תוך ניצול יעיל של המשאבים שלנו . 
היום בכל תחנת משטרה ( עירונית ) , כמו פתח - תקוה וראשון - לציון , 
למשל , יש ארבע - חמש ניידות בשעות הלילה במשימות השונות . יש מודעות 
לתגובה מהירה על כל קריאה " . 
