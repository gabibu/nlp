הכנר חגי שחם והפסנתרן ארנון ארז , חתני הפרס הראשון לנגינת דואו במינכן , 
הסתערו בתנופה ובמרץ על תוכנית תובענית . הסונטה לכינור ולפסנתר של דביסי 
דורשת מהמבצעים דיוק ריתמי מרבי ויכולת לעבור במהירות מסוג מגע אחד למשנהו . 
שחם ניגן את הפרקים הליריים בוויברטו ובעומק של צליל חם , ופרט את הפיציקטו 
בדיוק ובצליל תוקפני . ארז ליווה בקשיבות ובעושר הצללות מרשים . הפתיחה 
לפנטסיה בדו מזור ( אוף 951 ) מאת שוברט היתה מעורפלת . הניסיון של האמנים 
לרדת לפיאנו גרם הבלעת צלילים , ולכך היתוסף חוסר ניקיון בהרמוניות . עם 
כל זאת , ניגן הפסנתרן אפילו פסאזים " מתים " בשקיפות ובפשטות שירתית . 
שחם ביצע את הפנטסיה באותו מגע תקיף וסוער שבו ביצע את היצירה של דביסי . 
לפסגת העידון הלירי הגיע ארז בביצוע הסונטה לכינור ולפסנתר של יוסף טל . 
עומק הצליל שהצליח להפיק אפילו מהפסנתר של בית הקונפדרציה היה מרשים . 
הניגוד בין הלייטמוטיב הכרומטי המלודי על הפסנתר לבין הליטמוטיב הקצבי על 
הכינור , היה יפה . בסונטה ברה מינור ( מס 3 , אוף 801 ) מאת ברהמס , 
חשו המבצעים כבתוך שלהם . החיות והתנועה המתמדת שבנגינתו של ארז הזרימו 
תנופה לפרק הפותח . הכינור נענה בקשת רחבה . בניית המתח והדינמיקה ההדרגתית 
היתה יפה . במיטבו היה הצמד בביצוע המארש מתוך " אהבת שלושת התפוזים " 
של פרוקופייב ( בעיבוד חפץ ) . פה באו לידי ביטוי שליטה של שני כשרונות 
צעירים בכליהם , ותיאום מושלם . 
