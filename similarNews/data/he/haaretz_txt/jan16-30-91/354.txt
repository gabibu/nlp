כיום מוסיפים להגיע לישראל מומחים במקצועות נדירים , אך הם בטלים בשישים 
לעומת השאר . בתעשייה האווירית מועסקים מהנדסים זרים , אירים , אנגלים 
או אמריקאים . גם מומחי נפט אמריקאים ובריטים מוזמנים מעת לעת . לכמה בתי - 
מלון יש מנהלים שווייצים או גרמנים ושפים הונגרים , איטלקים או צרפתים . 
אולם שמחות באשדוד קיבל היתר להעסיק שלושה אמנים ממרוקו שהתמחו בעבודות 
של עיטור ורקיעת מתכת . שלושה אמנים מצרים קיבלו רשיון לעבוד בעבודות שחזור 
אמנותי בהקמת מסגד בכפר קרע . אבל המכנה המשותף לרוב העובדים הזרים , בהיתר 
ובלעדיו , הוא שהם מועסקים בכל אותן מלאכות קשות , שחורות ומלוכלכות שההכנסה 
בצדן נמוכה ושישראלים מסרבים לעסוק בהן . פועלים מטורקיה , רומניה , יוגוסלוויה 
ופולין עובדים ליד המכונות המזהמות ביותר במפעלים . אפריקאים מניגריה , 
גאנה וחוף השנהב עוסקים בעבודות הכפיים הקשות ביותר בשירותים . הם עובדים 
באזורי תעשייה בגוש דן ובמפרץ חיפה , אבל גם ביישובים יהודיים בשומרון . 
פועלים מפורטוגל עבדו בנקודות הקשות ביותר בקו הייצור של מפעל אורדן בנתניה , 
יצרן טנק המרכבה . תאילנדים הובאו ככוח עבודה זול לקטיפת ירקות במושבים , 
והם גם שוטפים כלים בבתי - מלון ובמסעדות . פולניות ופיליפיניות יובאו 
כעוזרות בית ומטפלות . הודים וקוריאנים מועסקים במסעדות בצפון תל - אביב , 
בבתי - מלון באילת וגם בשכונות יוקרה בפרוורי הערים הגדולות . חלקם באים 
בהזמנה ישירה של המעסיק ; רובם בתיווך של משרד לכוח - אדם . להלכה , מקבלים 
הפועלים הזרים , לפחות אלה שהמעסיק דאג להם לרשיון , תנאים דומים למועסק 
הישראלי . על - פי החוק , חייבים המעסיקים לשלם להם לפחות שכר מינימום , 
050 , 1 שקלים בחודש . " אבל ברור לי " , מציינת נמיר , כי זהו שקר " . 
התברר לה כי לרוב מונעים המעסיקים מהעובדים הזרים את ההטבות שלהן זכאי הפועל 
הישראלי . פועלים זרים מועסקים בממוצע עשר וגם 21 שעות ביממה , במקום שמונה 
כקבוע בחוק . אין להם הפסקות אוכל סדירות , אין הם נהנים מחופשות , אינם 
מקבלים תוספות ביגוד , וכמובן אינם רשאים להתארגן . תנאי העסקתם , ובמיוחד 
תנאי החיים הקודרים שלהם , מזכירים רומנים דיקנסיאניים או מסות תעודיות 
של תומס קרלייל על פועלי חרושת באנגליה הוויקטוריאנית בשיא המהפיכה התעשייתית . 
כל המעסיקים , כולל מפעלים גדולים כפולגת בקרית גת וארגמן ביבנה שלא לדבר 
על משרדי התיווך שאליהם פנינו כדי לראיין או לצלם את פועליהם , סירבו או 
התחמקו בתירוצים מתירוצים שונים . נראה שיש להם סיבות טובות להסתיר את פועליהם . 
גם הפועלים עצמם אינם ששים לשוחח עם עיתונאים . אחד הבודדים שהסכים להתראיין 
הוא רתך מפורטוגל שביקש להזדהות רק בראשי התיבות של שמו . מ"ג הגיע לישראל 
לפני כששה חודשים ומועסק במפעל מתכת במרכז הארץ . הוא בן 54 , נשוי ואב 
לשלושה , מהעיר פורטו שבצפון פורטוגל . במשך כשנתיים היה מובטל והתקשה 
לפרנס את משפחתו , עד שידיד סיפר לו על קרוב משפחה שעבד בישראל . באמצעות 
הידיד הוא הגיע למשרד תיווך בליסבון שקישר אותו למשרד תיווך בחולון . המשרד 
בחולון הביא אותו לארץ עם עוד שלושה אחרים . את כרטיס הטיסה הלוך ושוב , 
שעלה כ008 דולר , סיפק המשרד כהלוואה . דרכונו נמצא בידי המתווך . מ"ג 
סיפר כי טרם בואו לישראל , הבטיחו לו המתווכים 006 דולר לחודש , שמהם תנוכה 
לשיעורין ההלוואה לטיסה . כן הבטיחו לו מגורים נאותים . " הם שיקרו אותי " , 
מתלונן הפועל הפורטוגלי . " המשכורת שלי היא רק 005 דולר , והמגורים 
לא טובים " . הוא מעריך , אם כי אינו יודע בוודאות , כי המתווך מקבל בעבורו 
מהמעסיק משכורת גבוהה יותר , כנראה 008 דולר , וההפרש הולך לכיסו של המתווך . 
תמורת דמי שכירות של 05 דולר לחודש , הוא מתגורר בדירת שלושה חדרים , 
עם מטבחון מעופש ושירותים דולפים עם עוד שמונה פועלים . שלושה בחדר . אין 
לו כמעט כל קשר עם ישראלים . אף לא אחד מחבריו לעבודה טרח להזמינו לביתו . 
סדר - יומו קבוע . השכמה ב03 . 6 בבוקר . תחילת עבודה ב03 . 7 וסיום בשעות 
אחר הצהרים . לפעמים , בסופי - שבוע , הוא וכמה מחבריו מבקרים בכנסייה 
ביפו או מטיילים בעיר . הוא מתגעגע למשפחתו , אך אין לו ברירה . " למרות 
התנאים הגרועים , אני מצליח לחסוך כ053 דולר בחודש . בשבילי ובשביל משפחתי 
זה הרבה כסף , ולכן אני עדיין כאן " . בגמר החוזה , בעוד כשלושה חודשים , 
הוא מתכוון לשוב לפורטו . " שמעתי שהמצב שם משתפר ויש סיכויים שאמצא עבודה " . 
הוא לא יצטער לעזוב את ישראל . אין לו דעה טובה על מתווכיה , מעסיקיה 
ופועליה . פועל פולני שהועסק בלי רשיון במפעל תעשייה במרכז הארץ סיפר לי 
כי התגורר במחסן מעופש בחצר המפעל . לא היו שם מים זורמים ; הוא התרחץ 
במקלחת המפעל . הפועל עזב בינתיים את ישראל , לאחר שהתגלה כי עבד בלי 
היתר . במקרה אחר , התגאה קבלן בנייה מאשדוד באוזני ח"ך עמיר פרץ כי פועליו 
הזרים חיים " בתנאים מצוינים בווילה " . הקבלן התחמק מלאפשר ביקור באותה 
וילה , וכשעלה לבסוף בידי פרץ לעשות זאת בכוחות עצמו , הוא הבין גם מדוע . 
הוא גילה כי יותר מ02 פועלים , שהועסקו בלי רשיון , התגוררו בתנאים מחפירים 
ביותר בשלושה חדרים של בית משותף , בתנאים סניטריים קשים . כעבור ימים 
אחדים , כשהגיע לאתר צוות פיקוח של שירות התעסוקה , כבר לא היו הפועלים 
במקום . הם פשוט נעלמו . ישראל חתומה על אמנות בין - לאומיות המבטיחות תנאי 
העסקה סבירים לאדם עובד . מעט ההתייחסות לתנאי העסקתם של עובדים זרים , 
במיוחד בלי היתר , נובעת מהחשש להפרת האמנות בראש חוצות . לפני כשנה , 
למשל , בעקבות מאמר בעיתון בליסבון שתיאר את תנאי ההעסקה והמגורים המחפירים 
של פועלים פורטוגלים בישראל , הגיש שגריר פורטוגל בישראל תלונה לממשלה . 
שר העבודה משה קצב מיהר להבטיח לתקן את המצב . לכאורה , לשון החוק היתה 
צריכה להקשות , אם לא ממש למנוע , את פעולתם של משרדי תיווך וסרסור בכוח 
אדם , האחראים להבאתם של רוב הזרים לישראל . " נוסח החוק היה כזה " , 
מציין אלי פז , סמנכ"ל משרד העבודה , " שהיה כמעט בלתי - אפשרי להשיג 
רשיון להפעלת משרד ליבוא כוח - אדם " . אבל הדרישה בשנים האחרונות לכוח אדם 
זול הביאה לשגשוגם של משרדים , שמצאו דרך לעקוף את החוק או לנצל את פרצותיו . 
המשרדים האלה מגדירים עצמם בהגדרות שונות , כשהמשותף לכולם הוא שהם עוסקים 
בתיווך ליבוא או ביבוא ישיר של פועלים . לדוגמה , ביקורת של משרד העבודה 
גילתה משרד בירושלים שעסק , בניגוד לחוק , ביבוא פועלים מרומניה . במשרד 
נמצאו מסמכים שהעידו על כך בעליל . אך בעל המשרד היתמם וטען כי משרדו מעניק 
שירותי תרגום של מסמכי עבודה מרומנית לעברית . לא היו די ראיות לביסוס החשדות . 
משרד אחר טען להגנתו כי הוא מספק שירותי דואר לפועלים זרים המועסקים בארץ . 
בכל זאת , עלה בדי עמל בידי משרד העבודה להכין חומר מרשיע נגד חמישה משרדים , 
ואף הוכנו נגדם תביעות משפטיות . המוכר בהם הוא משרד או - אר - אס . ממשרד 
הפנים נמסר כי בכליו של פועל שבינתיים עזב את ישראל נמצאה תעודה מטעם או - 
אר - אס . בתעודה נכתב כי נושאה הוא " מומחה " שהגיע לישראל באישור משרד 
הפנים , וכי דרכונו מופקד במשרד עד שיעזוב את הארץ בתום חוזהו . משרד הפנים , 
שלא העניק רשיון לאותו פועל , התלונן במשטרה נגד המשרד . מהמשטרה נמסר 
כי החומר יועבר בקרוב לעיון הפרקליטות . בעליו של או - אר - אס , גבי סבג , 
לשעבר ראש עיריית דימונה ועובד כור , לא השיב לפניות אליו . אולם באחרונה , 
בגלל התוכנית הכלכלית החדשה , הורה יוסף חריש , היועץ המשפטי לממשלה , 
לעכב את ההליכים המשפטיים נגד חמשת המשרדים החשודים . חוק ההסדרים , הנמצא 
בימים אלה בשלבי הכנה וחקיקה , עומד לבטל את חובת הזיקה של מעסיק לשירות 
התעסוקה . בכך יופקע מהשירות המונופול על כוח - אדם , ומשרדים פרטיים 
יורשו לפעול . לדעתו של חריש , לא תוכל הממשלה להסביר בבית - המשפט מדוע 
היא מגישה תביעות בשם חוק , שהיא עצמה סבורה כי הוא מיותר ובכוונתה לבטלו . 
הוויכוח על עבודה זרה מורכב ומסובך יותר לגבי המועסקים במושבים . תנועת 
המושבים טוענת כי מדובר ב"מתנדבים " . משרדי הממשלה ורוב חברי ועדת הרווחה 
רואים בהם " עובדים זרים " לכל דבר . תחילת המעשה , על - פי ליאורה פיין , 
רכזת המתנדבים בתנועת המושבים , לפני כשלוש שנים . עוזי ורד , חבר מושב 
כפר ביל"ו ובעל משרד נסיעות בנס ציונה , יצר קשר עם הבנק לחקלאות בתאילנד . 
במימון הבנק הגיעו לישראל תשעה משתלמים , ששהו כשנה במושב נעמה בבקעת הירדן 
ובניר בנים . " השתלמותם עוררה הדים חיוביים ביותר בתאילנד " , הוסיפה 
ליאורה פיין , " ואז נשלחו אלינו עוד 001 תאילנדים , סטודנטים ואנשי צבא 
ללמוד בידיים את מלאכת החקלאות " . לפני כשנה התיר שר העבודה דאז , דוד מגן , 
לתנועת המושבים להביא לארץ אלף תאילנדים . הם מקבלים הלוואות מבנק החקלאות 
התאילנדי ומגיעים לישראל דרך מצרים או רומניה על חשבונם . עלות הטיסה , 
הביטוח והוצאות אחרות מסתכמת ב008 , 1 דולר . בישראל מטפל בהם משרד הנסיעות 
של עוזי ורד ובתו נירית . התאילנדים נשלחים למושבים הנזקקים לכוח - אדם , 
במיוחד ששת מושבי הערבה , מושבי הבקעה וגם מושבים במרכז הארץ , כמו כפר 
אחים . כל מושבניק המקבל תאילנדי ככוח עזר משלם ל"ורד נסיעות " 56 דולר 
דמי טיפול שנתיים , משכן את העובד במשקו ומשלם לו " דמי כיס " של 076 
שקלים לחודש . מסכום זה על התאילנדי לשלם את הוצאות כלכלתו , שעל - פי 
תחשיבי תנועת המושבים נאמדים ב004 שקלים בממוצע לחודש , להחזיר את הלוואתו 
לבנק ולחסוך כסף . התאילנדי עובד בכל עבודות המשק שעות ארוכות מהמקובל בשוק 
העבודה בארץ . " אני המומה מהתופעה " , טוענת נמיר . " התאילנדים אינם 
מתנדבים . הם עובדים זרים , המנוצלים ככוח - אדם זול " . 
