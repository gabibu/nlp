" אם הם כבר הגיעו , אז חשבנו שכדאי שנקיים אימון " , כך הסביר אמש המאמן 
הלאומי יעקב גרונדמן מדוע הסגל האולימפי התאמן אתמול בהרכב יוצא דופן שכלל 
תשעה שחקנים בלבד . השחקנים האחרים מהסגל האולימפי לא הגיעו בגלל המשבר 
במפרץ . " אפילו אם היו מגיעים חמישה , היינו מתאמנים " , אמר גרונדמן 
והוסיף : " לא ביקשנו לשחרר חיילים . במצב הנוכחי יש דברים יותר חשובים 
מהכדורגל ואת האימונים החסרים נוכל להשלים במועד מאוחר יותר , העיקר שהכל 
יבוא על מקומו בשלום " , דברי גרונדמן . התשעה שבאו לאימון הם דוד סטולפר , 
אורן מוחרר , ירון בן דב , מאיר מליקה , רן בן - שמעון , גיא גת , 
סתיו אלימלך , רפי כהן ושרון צופין . האימון כלל תרגילים קלים ומשחק פנימי 
על שערים קטנים . האימון שנועד להיום בוטל והסגל האולימפי אמור לחדש את אימוניו 
בעוד שבועיים . גם אמנון רז , מאמן נבחרת הנוער , ביטל את האימון שנועד 
להיום . אמר : " כרגע אי אפשר לתכנן שום דבר כי רוב השחקנים שלי בצבא , 
לכן ביטלתי את האימונים להשבוע " . 
