בית המשפט הגבוה לצדק ידון היום בעתירה לחייב את צה"ל לספק אמצעי מיגון נגד 
גזים ליותר מ000 , 01 עצורי האינתיפאדה . את העתירה הגישו אתמול ארבעה עצורים , 
באמצעות עו"ד לאה צמל , והיא תידון בפני השופט אהרון ברק . העותרים טוענים 
כי חלק גדול מהעצורים במתקני הכליאה מתגוררים באוהלים , וכולם חשופים להתקפת 
גזים . לדברי באת כוחם , נאמר בפרקליטות המדינה כי לא חשבו שם כלל על נושא 
זה . על - פי נתוני דובר צה"ל , רק כ005 מהעצורים מוחזקים במבני אבן שניתן 
לאטום אותם , בבתי הכלא בדהריה , טול - כרם ומגידו . ארגון " בצלם " 
פנה אתמול לפרקליטת המדינה דורית בייניש ותבע להורות לאחראים על מתקני הכליאה 
הצבאיים לנקוט מיד בצעדים , שיבטיחו לכלואים מיגון נגד התקפה בלתי - קונוונציונלית . 
בתשובתו לפנייה מסר דובר צה"ל כי במתקני הכליאה בשטחים יחולקו ערכות אב"ך 
בכפוף להחלטת בג"ץ . באשר למתקני הכליאה בתחום ישראל , שבהם כלואים עצירים 
פלשתינאים , מסר הדובר כי בכלא מגידו יחולקו מסכות בזמן הקרוב , ואילו 
בקציעות הן יחולקו בשלב ב . 
