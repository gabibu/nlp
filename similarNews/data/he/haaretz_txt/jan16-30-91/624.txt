ה שנפתח שלב חדש ביחסי ישראל - ארה"ב , ושלב זה צריך לכלול גם טיפול מחודש 
בשאלת הסיוע . עד אוגוסט 0991 היה עלינו למתן את הציפיות בתחום זה . הממשל 
האמריקאי התמודד בבעיות תקציביות חמורות , ובנסיבות אלה , שמירה על ההיקף 
הקיים של הסיוע הביטחוני והכלכלי היתה הישג כשלעצמו . כמו כן , חילוקי 
דעות מדיניים שהעיקו על היחסים בין שתי המדינות , לא יצרו אווירה נאותה 
לבקשות סיוע נוסף . לאחר שפרץ משבר המפרץ חל שינוי בנסיבות . מצד אחד גדל 
באחת הנטל הכלכלי המוטל על ישראל עקב הכוננות הביטחונית והשפעת הקרבות . 
קשה להעריך במדויק את ממדי הנטל , אבל נראה שכל מספר שבין מיליארד דולר 
לחמישה מיליארדים עשוי להתברר כנכון . נטל לא צפוי זה נוסף לנטל מיוחד אחר 
עלויות קליטת העלייה , שיגיעו למיליארדים רבים . שינוי נוסף שחל מאז אוגוסט 
09 הוא שמיטה נדיבה של חובות מצרים לארצות הברית , כשבעה מיליארדי דולרים . 
עד משבר המפרץ , קשה היה להעלות על הדעת מהלך כל כך מרחיק לכת . אמנם 
מצרים היתה נתונה בקשיים כלכליים גדולים , אבל קשיים אלה לא היו בחזקת סוד 
גם לפני כן . שמיטת החובות נולדה והתאפשרה אחרי משבר המפרץ , והיתה תגמול 
על נכונותה של מצרים להצטרף לברית נגד עיראק , מהלך שאגב הלם לחלוטין את 
האינטרסים המצריים . ישראל לא התבקשה להצטרף לברית , אבל תרמה עד כה את 
חלקה באופן המיטבי , תחילה במדיניות " הפרופיל הנמוך " שהקלה על שילוב 
מדינות ערביות בברית האנטי - עיראקית , ועתה במדיניות ההבלגה שהקלה על שמירתה . 
מעבר לכך , ארצות הברית יודעת כי ישראל היתה ונשארה הבסיס האיתן והאמין 
ביותר העומד לרשותה בשעת הדחק בחבל עולם זה . המצב שנוצר מקנה לישראל זכות 
מוסרית ועניינית לתבוע מארצות הברית הגדלה ניכרת של הסיוע החומרי בעין ובכסף . 
על חשבון זה נעשו דברים מסוימים קודם לפרוץ הקרבות , ומקצת פירותיהם מסייעים 
לנו כבר עכשיו . אבל התקופה הקשה ביותר מבחינה כלכלית , בתחום מימון הוצאות 
הביטחון ובתחום קליטת העלייה , עודנה לפנינו . קשה לראות כיצד נוכל להתמודד 
עם הקשיים ללא עזרה נרחבת מבחוץ . לאחר הפגישה בין שר האוצר , יצחק מודעי , 
לבין סגן מזכיר המדינה , לורנס איגלברגר , נודע שישראל עומדת לבקש מארצות 
הברית סיוע מיוחד בסך 01 מיליארד דולר לתקופה של חמש שנים . על ההיקף המדויק 
של הסיוע ואופן נתינתו צריך עוד לדון ; אבל טוב יהיה אם היסוד להבנה עקרונית 
בנושא זה יונח כבר בשבועות הקרובים . הסיכויים להשגת הבנה כזאת אינם רעים , 
והיא תבטא גם את הידוק הברית בין שתי המדינות . יחד עם כך צריך לצאת מהנחה , 
שהממשל יצפה שממשלת ישראל תמשיך לגלות הבנה לאינטרסים של ארצות הברית באזור , 
גם אחרי סיום מלחמת המפרץ . אינטרס מרכזי כזה יהיה ללא ספק מאמץ תכליתי 
מחודש לקידום תהליך השלום באזור , וממשלת ישראל תתבקש להראות מה בכוונתה 
לתרום בנידון זה . מכל הבחינות , הבחינה המדינית והבחינה הכלכלית כאחד , 
ראוי שהממשלה תהיה ערוכה לבירור זה ובידה הצעות משכנעות . 
