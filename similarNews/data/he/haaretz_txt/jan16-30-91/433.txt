אני לא חושב שהגולים ימלאו בו תפקיד מהותי . ביום שבו יפול קסטרו , בין 
אם יופל , יתפטר ( אפשרות שאינה סבירה ) או ימות , אני מקווה שתהליך 
דמוקרטי יתרחש בדרך הלגלית . בחירות חופשיות , חוקה חדשה , הכל בהסכמת 
העם הקובני , כמובן . הגלות הפכה אותנו לעם בעל דרך הרגשה שונה . יהיה 
קשה להנהיג עם שסבל יותר מ03 שנות דיקטטורה . תגובות מעליבות ביותר . התייחסו 
אלינו כאל " סוכני הסי - איי - אי , מטורפים , בני זונה " . הדבר מראה 
כי בקובה לא יכול להתחולל שינוי בדרכי שלום . פידל אינו יכול להשתנות , 
לא לוותר על השלטון ולא לארגן בחירות דמוקרטיות . כמובן , ידענו ועשינו 
הכל בחוש הומור רב . אני זוכר ששאלנו את עצמנו כיצד יגיב קסטרו , וחזינו 
שיאמר " בני זונה " . אבל ידענו שאם נשיג חתימות רבות הוא יתגלה במערומיו . 
תהיה אז הוכחה שהוא אינו מאמין במה שהוא אומר . יותר מכך . לא ציפינו לחתימות 
של סופרים , אמנים , אנשי קולנוע ואנשי מדע כה רבים , בהם כמה חתני פרס 
נובל . בעקבות זאת איבד פידל קסטרו כמעט את כל הכריזמה שלו , בעיקר בחוגים 
האינטלקטואליים שעד אז התייחסו אליו תמיד באהדה . הוא דחה את מה שפינושה 
עצמו ודניאל אורטגה היו מוכנים לקבל . הוא הוכיח כך את מגמות הקאודיליו 
שלו , של אדם הרואה עצמו כמלך ארצו , קו אופי אופייני של איכר שמזלו שפר 
עליו . קובה היא נחלתו והוא לבדו מחליט : מה יש לזרוע , אילו עצים לכרות 
ואילו חוות להקים . ממש אדון פיאודלי . כאשר נשאל במהלך ביקורו בברזיל 
מדוע אינו מעמיד עצמו לבחירה , כלום לא שאל בתורו , בנוכחות ראשי מדינה 
רבים , האם נבחרו מלך ספרד , מלכת אנגליה והאפיפיור ? היושר מחייב את 
הגולה שלא להשתתף בבחירות . הוא עזב את ארצו ואת המאבק . אני לא הייתי 
חוזר לקובה גם לו היה התהליך מתגלה כדמוקרטי אותנטי . הייתי חוזר כדי לבקר , 
לא כדי להצביע . ברגע שאתה עוזב . . . אבסורדי להעלות על הדעת שאפשר 
לחזור ולהשיג את מה שאינו קיים אלא בזיכרון . כן , נלחמים שם על משרות . 
מתחילים לחלק תיקי שרים , אפילו את הנשיאות . אדם ידוע מאוד קנה את זכויות 
כתב - העת " בוהמיה " מאלמנתו של קאוואדו , הבעלים לשעבר . אני מוצא 
שזה שפל . הדחיפות הראשונה במעלה היא לסייע לעם הקובני מבחינה חומרית ומוסרית . 
צבאית , לא . אני מתכוון לומר שצריך ללכת " באורח פיסי " לקובה , להסתנן , 
להיאבק כפי שתמיד עשו גולים . אבל הקובני הוא פחדן . הוא לא לוקח סיכונים . 
יש הבדל גדול בין הגולים כיום במיאמי , שהנטייה שלהם היא לעשות כסף , 
ובין אלה של המאה ה91 . חוזה מארטי ( גיבור העצמאות הקובנית במאה שעברה ) 
נלחם למען עצמאותה של קובה . לא , אף אחד . זה לא נכון . מה שקורה הוא 
שהאוכלוסייה אינה יכולה להתבטא . דיברתי עם קובנים מהאי . יש לי גם זיכרונות 
מהתקופה שבה הייתי בקובה : קיימת תרבות - נגד תת - קרקעית , תרבות האופוזיציה . 
אלו סיפורים שמושמעים ברחוב , דברי ביקורת ומחאות רצופות . ב0891 יצאו 
את המדינה דרך נמל מריאל 000 , 521 איש , רובם צעירים . גם בחוגים הרשמיים 
קיימת הביקורת , קיימת ההתנגדות . שאם לא כן , מדוע השליכו לכלא את שר 
הפנים , אברנטס , והוציאו להורג את הגנרל אוצואה ? כיוון שלא היו " נאמנים " 
לקסטרו במובן הקונוונציונלי ביותר של המלה . הדיסידנטיות אכן קיימת . היא 
קיימת בדרגים הבכירים : על כך מעידים הטיהורים הרצופים , ההדחות , אפילו 
חיסול סגני שרים ופקידים בכירים , שהקו שלהם שונה מזה של פידל קסטרו . 
קיים גם מרי עממי , מעין " שביתה כללית " : קיימת תופעה נרחבת של היעדרות 
מהעבודה , לא מייצרים דבר , האנשים כאילו עובדים . בקובה ה"קסטרויקה " 
פירושה רק נאמנות רבה יותר לקסטרו אישית , ומשום בחינה אין פה דמוקרטיזציה . 
נכון יותר לקרוא לכך אנטי - פרסטרויקה . אפשר במידה מסוימת להשוות זאת 
לרפורמציה ולאנטי רפורמציה . קסטרו מגלם את זו האחרונה . הוא בשום פנים 
אינו יכול להוציא לפועל פרסטרויקה . לא יותר מכפי שיכלו לעשות זאת סטאלין 
או מאו . הקו שלו הוא הריאקציוני ביותר . הוא אסר על מכירת ביטאוני הגלסנוסט 
בברית המועצות , " חדשות מוסקווה " ו"ספוטניק " . פידל קסטרו הוא אדם 
בעל עיוות וזדון פוליטיים מפליגים , החורגים בהרבה מהעדר תום הלב של כל 
הפוליטיקאים בעולם . היה למשל המקרה של הפעילה טניה דיאז קסטרו . הוא סופרת 
חשובה שהקימה קבוצה למען זכויות האדם בקובה . היא נעצרה והיתה במעצר מבודד . 
אבל יום בהיר אחד ביוני 0991 , ראו אותה בטלוויזיה הקובנית ; היא האשימה 
את עצמה כי היתה " בוגדת ועלובה " , ואמרה כי שיתפה פעולה עם הסי - איי - 
אי ועם השגרירויות המערביות בקובה . באילו שיטות עינו אותה כדי להוציא ממנו 
הכרזות כאלו ? דוגמה אפילה עוד יותר : כאשר אדם מוצא מקלט בשגרירות כפי 
שקרה בשגרירות ספרד יורים לעבר חלק גופו העליון , אחר כך קסטרו שולח לשטח 
השגרירות שוטרים לבושי אזרחית של המשטרה החשאית כדי לאלץ את הפליטים לצאת . 
יש לנו כאן עסק עם ממשלה שאינה מכבדת לא את שלטון החוק , לא את החוק הבין - 
לאומי ולא את זכויות האזרח . היא שרדה כיוון שהיא ניזונה מאסונות שמהם יש 
לנו בשפע . רוב רובם של הסופרים חיים מחוץ לקובה . די להזכיר את לידיה 
קבררה , חוזה טריאנה , אברטו פאדיה , סאווארו סרדוי , גיארמו קבררה אינפנטה . 
כן . בה במידה מעניין להזכיר שיש קבוצת סופרים גולים שרכשו לעצמם שם בארצות - 
הברית , ושמפאת הדיכוי או לפעמים בגלל גילם הצעיר אינם מכרים בארצם . הספרות 
בתוך קובה עומדת בסימן דלות רבה , לא בגלל העדר כשרונות אלא משום שהסופרים 
אינם יכולים להתבטא , הם חייבים לצנזר את עצמם . מאז המהפכה לא נכתבה אף 
יצירה ספרותית אחת האוהדת אותה , שכן בלתי אפשרי ליצור תחת לחץ הצנזורה 
והמעקב יצירה בעלת איכות , חופשית ומלאת דמיון . נראה לי שדבר כזה יהיה 
קשה . ראשית , משום שלרוע המזל אין לקובה בגרות פוליטית ושכנים " תרבותיים " 
כפי שיש למדינות מזרח - אירופה . שנית , משום שבמדינות אלו ההתפתחות היתה 
אטית וקדמו לה כמה שינויים , כפי שקרה בפולין . קובה , לעומת זאת , היא 
מדינה קשוחה , הנצמדת במידה גוברת והולכת לדיקטטורה צבאית ואישית . אם יקרה 
דבר מה הרי שזה יתחולל בתוך הצבא . זו לא תהיה מלחמת אזרחים אלא הפיכה צבאית , 
ומרחץ הדמים יהיה מצומצם יותר . בצבא , כפי שראינו במשפט ובהוצאות להורג 
של 9891 , קיימת התנגדות . הצבא תמך באוצואה , ובידיו הנשק , לא בידי 
העם . יהיה אז מרד שיחסל את קסטרו , תעלה כת צבאית שתפתח , הבה נקווה , 
בתהליך דמוקרטי . לומר את האמת , רק התקוממות צבאית מסוגלת להפיל את קסטרו . 
עלינו לשאוף לכך שתחסל במהרה את הדיקטטורה . ועלינו גם לשים את מבטחנו 
בדעת הקהל . בעקבות צמצום הסיוע מהעולם כולו , בעיקר מברית - המועצות , 
שרויה המדינה באסון כלכלי לא פחות מאשר פוליטי . היא מייצרת הוצאות בלבד . 
הבחירות לא יוכלו להיערך מיד . צריך יהיה קודם כל לקחת בידיים מדינה השרויה 
בעיצומו של תוהו ובוהו , לפני שיהיה אפשר לארגן את הבחירות . זו תהיה תחילתו 
של תהליך פוליטי ממושך . 
