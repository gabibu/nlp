יוהאנסבורג ( ע"ר ) . חוואים לבנים זועמים חסמו אתמול כבישים בפרטוריה 
במחאה על החלטת נשיא המדינה , פרדריק וילם דה - קלרק , לבטל את החוקים 
הגזעניים המקצים אדמות נפרדות לשחורים ולבנים . אלפי כלי רכב חקלאיים חסמו 
כמעט לחלוטין את פרטוריה לפני התחלת מצעד המחאה המתוכנן נגד דה - קלרק . 
" זה תוהו ובוהו של ממש . כל מרכז העיר חסום לחלוטין בידי כ000 , 01 חוואים . 
אנשים שרצו לבוא לעבודה נאלצו לחנות מחוץ לאזור העסקים וללכת ברגל " , אמר 
דובר מטעם העירייה . החוואים משתמשים בטרקטורים ובכלי רכב חקלאיים אחרים 
לחסום את הכבישים ולהקים מתרסים מאולתרים . הם אומרים כי צעדם נועד להביא 
למודעות הממשלה את התוצאות ההרסניות שיהיו לביטול חוק האדמות . לדבריהם , 
ביטול החוק יגרום להעלאת שערי הריבית ולהורדת מחירי היבולים . ל06 אלף החוואים 
הלבנים בדרום אפריקה יש לובי פוליטי חזק ביותר . 
