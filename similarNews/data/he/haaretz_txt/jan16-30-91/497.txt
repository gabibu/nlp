מזבלת סגולה בפתח תקווה , שאליה מפונה אשפת העיר , ממוקמת בשטח עירוני 
הסמוך לבתי - מגורים ויוצרת מטרד סביבתי הגורם סבל רב לתושבים . ח"ך עדנה 
סולודר פנתה לא מכבר לשר לאיכות הסביבה בשאלה מה מה נעשה למציאת פתרון לבעיה . 
סגן השר לאיכות הסביבה , יגאל ביבי , מציין בתשובתו כי לפתרון המיועד 
שני שלבים : ראשית , הקמת תחנת מעבר לאשפת פתח תקווה , שאליה תרוכז פסולת 
העיר טרם העברתה לאתר סילוק פסולת ( אס"ף ) . שנית , פינוי הפסולת המרוכזת 
לאס"ף מודיעין , שטרם ערוך לקליטתה . לדבריו , הדבר כרוך בתקציבים ובהליכים 
משפטיים שלמשרדו אין שליטה עליהם . המשרד פועל לאכיפת התקנות החדשות למניעת 
זיהום אוויר וריח בלתי סבירים מאתרים לסילוק פסולת , ואף שוקל הגשת תביעה 
פלילית נגד האחראי לתפקודה של מזבלת סגולה עיריית פתח תקווה . בראשית 98 
הוצא מכרז להקמת תחנת המעבר סמוך לכניסה לכפר הבפטיסטים . עם התחלת העבודות 
הביע הכפר התנגדות והוצא צו מניעה . עקב כך אותר שטח אחר בתוך שטח מזבלת 
סגולה , ובימים אלה פורסם המכרז החדש להקמת תחנת המעבר . באשר לאס"ף מודיעין , 
ביבי ציין כי איגוד ערים אילון לאיכות הסביבה , האחראי לאתר , עיכב את 
ביצוע השיפורים הנדרשים באתר לקראת קליטת הפסולת של פתח תקווה . בינואר 
אשתקד הפסיק האיגוד את עבודת הקבלן , כי לא עמד בתשלומים . לאחר התערבות 
משרדי הפנים והסביבה , העביר מנכ"ל האיגוד , במארס , דו"ח על עבודות ההשלמה 
הנדרשות . בתשובה לשאלותינו , אמרו במשרד לאיכות הסביבה , כי פתח תקווה 
היא היישוב היחיד , מבין היישובים שיקבלו שירות באס"ף מודיעין , שחתם על 
חוזה עם איגוד ערים אילון על הצטרפותו , וקיבל עליו את ההוצאה שנדרשה ממנו 
כחלקו בהכשרת האתר . עד כה השקיעה פתח תקווה כ5 . 2 מיליון שקל . אולם 
שינויים בתכנון ההנדסי שנעשו כדי לאפשר את ההצטרפות למשתמשים באס"ף מודיעין , 
מחייבים שההשקעה תגיע לכ4 מיליון שקל . המשרד לאיכות הסביבה טוען , שלנוכח 
המפגעים הנגרמים כתוצאה מהפעלת מזבלת סגולה ומזבלות כפר סבא והוד השרון , 
יש להעביר את פסולת הערים הללו כבר עתה לאתר מודיעין עוד בטרם יושלמו השיפורים 
הנדרשים באתר . באשר לאס"ף מודיעין , אומר המשרד , כי בדעתו לפעול לאכיפת 
החוק על איגוד ערים אילון , האחראי לאס"ף ועל המועצה האזורית מודיעין שבתחומה 
הוא ממוקם , כדי להביא להפעלתו המסודרת . 
