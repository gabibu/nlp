שבר של טיל סקאד , שניתק מגוף הטיל , פגע בליל שבת בקו מתח עליון באחת 
מערי גוש - דן . פגיעה זו בקו המתח העליון , יחד עם פגיעות אחרות ברשתות 
מתח נמוך בשלושה אזורים אחרים של גוש - דן שנפגעו מהטילים ושבריהם , גרמו 
להפסקות חשמל לפרקי זמן שונים במאות דירות באותם אזורים . עיקר הנזקים והפסקות 
החשמל נגרמו מהפגיעות במערכת המתח הנמוך . חברת החשמל הוציאה לעבודה צוותי 
חירום , שהחלו לפעול כבר בליל שבת , לאחר קבלת האישורים מכוחות הביטחון . 
בשבת לפני הצהרים הושלם שיקום רשתות המתח הנמוך , ועד לשעות הצהרים חודש 
הזרם . הפגיעה בקו המתח העליון גרמה להפסקת חשמל לזמן קצר יחסית בחלק מהאזורים 
שאותם מזינה תחנת המשנה אליה מוביל הקו . עוד לפני תיקון הקו חידשה חברת 
החשמל את אספקת הזרם באמצעות קווים חלופיים . תיקון הקו הושלם בשבת . קפידבינמחברת 
החשמל נמסר אמש כי לראשונה בחורף זה בלט במהלך ימי סוף השבוע מספר ניכר יחסית 
של תקלות בנתיכים ביתיים , כתוצאה מגל הקור והגשמים . נוצרו ביקושים ביתיים 
גבוהים , עד שחלק מהרשתות המקומיות לא עמדו בעומס , ולא הצליחו לספקם . 
עיקר הבעיות מסוג זה נרשמו בגוש - דן ובירושלים . הדבר מוסבר , בין השאר , 
בכך שהאוכלוסייה איננה יוצאת בשעות הערב מבתיה . גם לצורך תיקון התקלות 
במערכות הביתיות גייסה חברת החשמל צוותים מיוחדים . במקביל פנתה חברת חשמל 
לציבור , וביקשה להקפיד בתקופה זו , בעיקר בשעות הערב , על שימוש לסירוגין 
במכשירי החשמל הביתיים , כדי לא ליצור עומס שהרשת הביתית אינה יכולה לעמוד 
בו . 
