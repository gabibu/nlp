מה טבעי יותר למדינה שהיתה יותר ממאה ושלושים שנה תחת שלטון קולוניאלי , 
מאשר להחליט על קידום השפה הלאומית . כך זה נראה , על פני השטח , במקרה 
של אלגיריה . האסיפה הלאומית האלגירית , שבה מיוצגת מפלגה אחת ויחידה 
האף - אל - אן , החליטה בדיון מזורז שקיימה בסוף דצמבר האחרון , על חוק 
שאמור להפוך את הערבית לשפה היחידה המוכרת במינהל עד 5 ביולי 2991 ובאוניברסיטאות 
עד שנת 7991 . על - פי חוק זה , כל מסמך שינוסח אחרי המועדים האלה לא 
בשפה הערבית יהיה חסר תוקף , וכל מי שיפר את החוק יהיה צפוי לקנסות של עד 
000 , 001 דינארים ( כ000 , 01 דולר ) ובמקרים מסוימים אף לעונשי מאסר 
של עד 5 שנים . חוק הערביזציה , כלשון אמצעי - התקשורת , עורר באלגיריה 
ובקרב הקהילות האלגיריות בחו"ל , בעיקר בצרפת , פולמוס נוקב . הקבילים 
המהווים רבע מכלל האוכלוסייה באלגיריה , המונה יותר מעשרים ושניים מיליון 
נפש , שמרו למרות כל ניסיונות ההטמעה על תרבותם הרברית ועל כמה מניבי שפה 
זו . צירים קביליים באסיפה הלאומית , וכאלה שבאו מאזורים בהם חיים מיעוטים 
קביליים גדולים , הניחו בתגובה לחוק הערביזציה הצעת - חוק שתכיר בברברית 
כשפה לאומית , לא כמתחרה לזו הערבית , אלא כמשלימה אותה . הברברים כבר 
קיימו בעבר הפגנות ופעולות מחאה אחרות להגנת שפתם ותרבותם . מאה ושלושים 
שנות שלטון קולוניאלי צרפתי , והעובדה שבסיום שלטונה חיו בארץ זו יותר ממיליון 
מתיישבים צרפתים , הטביעו את חותמן הלינגוויסטי על כלל האוכלוסייה . השלטון 
הקולוניאלי הצרפתי דחק את הערבית ואת הברברית וכפה את שפתו . למחרת השגת 
העצמאות הפכה הערבית לשפה הרשמית הראשית , אך לידה התקיימו באין מפריע גם 
השפות הברברית והצרפתית . חלק גדול מספרי הלימוד , בעיקר במקצועות הריאליים , 
הם עדיין בשפה הצרפתית . הקאדרים הגבוהים של הממשל עצמו מרבים להשתמש בשפה 
הצרפתית . גם במפעלים הגדולים בסקטור הממלכתי והפרטי , הצרפתית היא שפה 
עיקרית . הממשל האלגירי עצמו פעל נמרצות כדי שקאדרים צרפתיים יחיו באלגיריה . 
במערכת הבחירות המוניציפליות שהתקיימה במארס אשתקד השתמשו המועמדים בשלוש 
השפות . המחזור הראשון של בוגרי החינוך העל - יסודי שלמדו רק בשפה הערבית 
סיים את חוק לימודיו ביוני 9891 . רוב בני 52 ומטה מתבטאים בעיקר בערבית . 
משנת 8891 אסרו השלטונות על - פי צו על האלגירים ללמוד במוסדות חינוך צרפתיים 
באלגיריה . מחנכים אלגירים התריעו בשנים האחרונות כי מלחמת השפות שבה פתחו 
השלטונות גרמה עד כה לכך שהתלמידים מדברים צרפתית עילגת ושפתם הערבית דלה . 
סקרים בקרב בוגרי בתי - ספר תיכוניים המתעתדים להמשיך את לימודיהם האקדמיים 
הצביעו על - כך , שרוב הבוגרים מבקשים להמשיך ללמוד גם בצרפתית , כדי ליהנות 
ממספר ספרי לימוד ועזרי לימוד צרפתיים , וגם כדי לא לקפח את סיכוייהם בתחרות 
על מקומות - עבודה התובעים ידיעת שפות . אחד ממתנגדי חוק הערביזציה בכפייה 
הזכיר למנהיגי מפלגת האף - אל - אן שהצביעו בעד החוק , שבדיוני הוועד המרכזי 
של מפלגתם עדיין רבים מן המשתתפים משתמשים באבזרי התרגום הסימולטני לצרפתית , 
משום חוסר שליטתם בשפה הערבית . משקיפים זרים באלגיריה מציינים כי רוב העם 
האלגירי מתקשה להבין את השפה הערבית הקלאסית הנהוגה בעיתונים , ברדיו ובטלוויזיה 
המקומיים , ולכן הם קוראים עיתונים צרפתיים , מקשיבים לתחנות רדיו דוברות 
צרפתית ומחזיקים באנטנות פרבוליות המעבירות תוכניות טלוויזיה בצרפתית . גם 
שר החינוך הגבוה בממשלת אלגיריה , מוצטפה שריף , שהתנגד למונופוליזציה 
של השפה הערבית , נאלץ להיכנע לרוב בהנהגת מפלגתו ולהבטיח כי החל מן השנה 
הקרובה , למרות המחסור באמצעים חומריים ואנושיים , יתחילו בערביזציה של 
כל ספרי הלימוד . חוק הערביזציה אושר על - ידי האסיפה הלאומית , אשר נבחרה 
בימים שבהם שלט באלגיריה עקרון החד - מפלגתיות , והאף - אל - אן היתה המפלגה 
החוקית היחידה . בחירות לגיסלטיוויות , שהובטח כי יתקיימו בתחילת השנה 
הזו , נדחו שוב למועד בלתי - ברור באמצע השנה . בעקבות ההתקוממות העממית 
שלשווא ניסה המשטר לדכא במרחץ - דמים באוקטובר 8891 ושזיעזעה את המשטר 
נאלצה הנהגת מפלגת השלטון להסכים , בקיץ 9891 , לחוקה שביטלה את משטר החד - 
מפלגתיות והנהיגה משטר רב - מפלגתי . כמו כן התירה המפלגה את הופעתם של 
עיתונים אופוזיציוניים , רובם בשפה הצרפתית . זה שנתיים פועלים באלגיריה 
יותר משלושים מפלגות וארגונים פוליטיים שונים . העיקריים שבהם : האף - 
אל - אן , שעדיין ממשיכה להחזיק לבד במוסרות השלטון ; חזית הכוחות הסוציאליסטיים 
בהנהגת חוסיין עאיט אחמד , מן המנהיגים ההיסטוריים של מלחמת השחרור האלגירית ; 
מפלגת האוונגרד הסוציאליסטית ( הקומוניסטית ) , שיש לה השפעה באיגודים 
המקצועיים והנהגתה ממשיכה לדגול בדוגמה של הצנטרליזם הדמוקרטי ; המפלגה 
הסוציאל - דמוקרטית הרואה עצמה כמפלגת מרכז ; הליכוד למען תרבות ודמוקרטיה , 
שמצעו קורא להנהגת משטר חילוני בו יובטח שוויון בין גברים לנשים , והדורש 
ביטוי חופשי לשפה ולתרבות הברבריים ; והחזית האיסלמית שיצאה מנצחת מן הבחירות 
המוניציפליות האחרונות שנערכו אשתקד . אולם המפלגות שפעילותן הותרה סובלות 
מהעדר אמצעים , מנגנון ומועדונים לניהול הסברתן , תעמולתן ופעילותן . 
בהעדר בתי - דפוס ואף נייר , נאלצות מפלגות האופוזיציה להדפיס את ביטאוניהן 
בבתי - הדפוס של האף - אל - אן בתמורה כספית מלאה . החזית האיסלמית האחים 
המוסלמים מנהלת את תעמולתה ואת פעילותה במסגדים , המתפקדים כמועדונים חינם 
אין - כסף . היא גם נהנית מתרומות נדיבות של ערב הסעודית , של נסיכויות - 
הנפט , של אינדונזיה ועוד . במסגרת הדמוקרטיזציה שנכפתה על המשטר חזרו מנהיגים 
אלגירים גולים , וביניהם חוסיין עאיט אחמד ובאחרונה גם המנהיג המודח אחמד 
בן - בלה המקווה לשוב לשלטון . אמנם כששב בן - בלה לפני חודשים אחדים מן 
הגלות לארצו , הוא זכה לקבלת - פנים של גיבור , אך רבים זוכרים לו את העובדה 
שבמשטר החד - מפלגתי שקם תחת הנהגתו צומצמו החירויות הדמוקרטיות ונשכחה תרומתן 
של הנשים האלגיריות במלחמת העצמאות . לבן - בלה ולמפלגתו , התנועה למען 
דמוקרטיה באלגיריה , קו הסברה ופעולה איסלמי - פופוליסטי דמגוגי . הם אינם 
מעזים לתקוף את האחים המוסלמים , וניסיונם לבלוע את שאר מפלגות האופוזיציה 
נכשל עד כה . מפלגת השלטון , שכאמור ממשיכה לשלוט באסיפה הלאומית , העבירה 
את חוק הערביזציה כדי לשפר את תדמיתה ולהעלות את מניותיה בציבור , לקראת 
בחירות אפשריות במשך השנה . היא מבקשת להסיח את דעת - הקהל מן הקשיים הכלכליים - 
חברתיים הגדולים שבפניהם ניצבת המדינה , ולעמוד בלחץ החוגים האיסלמיים , 
שמאיימים על מונופול שלטונה . בבחירות המוניציפליות במארס אשתקד ניצלה 
החזית האיסלמית את ההתנגדות הגדולה לשלטון , את הכוח הטמון בהטפה הדתית 
במסגדים וכן את יכולתה החומרית . הכוחות האיסלמיים גם ניצלו עד תום את החלטתן 
העקרה של כמה מפלגות אופוזיציה להחרים את הבחירות האלו . למפלגה יש אף נציגויות 
ושליחים בקרב הקהילות האלגיריות בנכר . לרשותה ביטאון יומי בעל תפוצה עממית 
רחבה , ושורה ארוכה של עיתונים וכתבי - עת אחרים . אנשי מפלגה זו מכוונים 
את עיקר תעמולתם נגד החילוניות , נגד הדמוקרטיה וחופש הביטוי ונגד הנשים . 
פעילי החזית האיסלמית פועלים נמרצות להשגת הפרדה בין גברים לנשים במוסדות 
החינוך ( שהושגה בחלק מהם ) , במנזות האוניברסיטאיות ובמקומות ציבוריים . 
אנשיה תוקפים פיסית נשים המסרבות לשאת את הרעלה , ה"חיגאב " . במקרים מסוימים 
הם הוציאו אל הפועל את איומיהם נגד בעלי אולמות שלא נכנעו לתביעותיהם , 
שלא להציג סרטים מערביים ומופעים " המנוגדים למוסר המוסלמי " . הם התקיפו 
מסעדות ובתי - קפה המציעים ללקוחותיהם משקאות אלכוהוליים . ואמנם יש הנכנעים 
לאיומי אנשי החזית האיסלמית . מנהיג החזית האיסלמית , עבסי מדאני , שאיננו 
מן המוסלמים הקיצונים ביותר , כבר הבהיר את דעתו כי הנבחרים החדשים לאסיפה 
הלאומית יצטרכו להיות נאמנים לאיסלם . הוא אמר : " לא נסכים שנציג נבחר 
יפעל בניגוד לאיסלם , לשריעה ולדוקטרינה " . פעילים איסלמים מאורגנים במיליציות 
המכונות " שומרי האל " . הללו לא רק מטילים את אימתן על האוכלוסייה כולה , 
הן גם מתעמתות עם נציגי המשטרה . חוגים חברתיים ופוליטיים באלגיריה חוששים 
כי החזית האיסלמית חותרת להנהיג בארץ אינקוויזיציה מוסלמית ; ואם יתפסו 
את השלטון ינהיגו משטר חד - מפלגתי מוסלמי נוסח איראן , ויחליפו את מונופול 
השלטון שעד עתה מצוי בידי האף - אל - אן . החזית האיסלמית האלגירית שאבה 
עידוד מניצחון החוגים האיסלמיים בבחירות לפרלמנט בירדן , עד כדי שיתופם 
בממשלה . היא רוכבת על גל ההתעוררות הלאומנית - דתית ערבית - מוסלמית שעורר 
סדאם חוסיין . מנהיגיה התייצבו לימין הרודן העיראקי בטענה ששליחי השטן והכופרים 
השתלטו על המקומות הקדושים לאיסלם בערב הסעודית . משקיפים ציינו כי המניע 
האנוכי למאמציו של נשיא אלגיריה , שאדלי בן - גדיד , למנוע עימות צבאי 
במפרץ הוא חששו שעימות צבאי ישמש עילה לחוגים המוסלמים הפונדמנטליסטיים להפילו 
ולהשתלט על השלטון באלגיריה . סמוך לאישור חוק הערביזציה , אישרה האסיפה 
הלאומית שורה של חוקים השוללים את חסינותם של עורכי - דין בעת הגנה על לקוחותיהם , 
והמאפשרים למשטרה לערוך חיפושים בלשכותיהם של עורכי - הדין . חוקים אלה 
פוגעים בפעילותו החופשית של הצדק ובזכויות ההגנה על נאשמים , ומנוגדים לתהליך 
הדמוקרטיזציה שנכפה על המשטר למחרת ההתקוממות העממית באוקטובר 8891 . גוברת 
התחושה שהאף - אל - אן מנהלת עתה קרב מאסף להבטחת המשך אחיזתה בשלטון . 
כדי להתגונן מפני הביקורת על חוק הערביזציה , כינו דוברי השלטון את מתנגדיה 
" שליחי צרפת וסוכניה " . " חוסר הנחת החברתי העובר כיום על אלגיריה חמור 
ועלול להתפוצץ כל רגע " , הזהיר חוסיין עאיט אחמד ממנהיגי האופוזיציה . 
באלגיריה מורגשת תסיסה חברתית חזקה . נרשמה עלייה תלולה באבטלה , בעיקר 
בקרב צעירים בוגרי בתי - ספר תיכוניים ומקצועיים ובוגרי אוניברסיטאות . 
הללו נקראים " חטיסטים " מן המלה הערבית " חט " ( קיר ) , הנשענים 
על הקיר בגלל אפס המעש הנכפה עליהם . מדברים על אבטלה הפוגעת ברבע מן האוכלוסייה 
האלגירית הפעילה . נרשמה גם עלייה במספר שביתות של פועלים , לרבות בסקטור 
הממלכתי וכן בשירותים הציבוריים ( דואר , בתי - חולים , חינוך וכדומה ) 
. שביתות נרשמו גם בסקטור הפרטי . בשנתיים האחרונות רבו ההפגנות במרכזי 
הערים ובקמפוסים האוניברסיטאיים , חלקן הידרדרו למהומות אלימות . מאות 
נעצרו . רבים מן העצורים התלוננו אחרי שיחרורם על מכות ועינויים בעת מעצרם . 
זאת למרות הבטחתו הפומבית של הנשיא שאדלי בן - גדיד , בנובמבר 8891 , 
כי נגד שוטרים וחיילים שיכו ויענו עצורים יינקטו צעדי ענישה . מגזר אחר המנצל 
את הפתיחות ואת הדמוקרטיזציה הוא הנשים . קמו ארגוני נשים שאינם קשורים 
עם מפלגת השלטון , וחברות בהם בעיקר משכילות ונשים מן המעמד הבינוני . 
כמה ארגונים אף חתמו על מצע משותף להבטחת תביעות הנשים לשוויון . צריך לזכור , 
שלמחרת השגת העצמאות באלגיריה דרשו מנהיגי הף - ל - ן מן הנשים לשוב למקומן 
ולתפקידיהן הטבעיים בהחזקת משק הבית ובגידול הילדים , ולהפסיק כל מעורבות 
חברתית ופוליטית . זה כלל גם נשים שנלחמו בשלטון הקולוניאלי עם נשק ביד , 
שנעצרו ועברו עינויי - תופת קשים לא פחות מאשר אלה שעברו הגברים . למרות 
הפתיחות המובטחת והרפורמות שהוכנסו , עדיין מצויים בבתי - הסוהר אסירים 
פוליטים אשר נשפטו לפני שלוש שנים , על - פי עדות ארגון אמנסטי אינטרנציונל , 
במשפטי - פארסה . האף - אל - אן דוחה את הבחירות למועד בלתי ידוע מחשש לתוצאות . 
עד עכשיו לא הודיע השלטון על - פי איזו שיטת בחירות , איך יחולקו אזורי 
הבחירה ומה יהיו תנאי רישומם של בעלי זכות הבחירה וזכותם להגיע לאמצעי התקשורת . 
המפלגות הישנות - חדשות והחדשות אינן יודעות אם תשותפנה בהכנת הבחירות , 
ועד כמה תהיה להן גישה אפקטיווית לאמצעי - התקשורת ההמוניים והממלכתיים 
בתעמולת הבחירות . 
