אנקרה ( ע"ר וע"ץ ) . מפציצים אמריקאיים המוצבים בטורקיה חזרו ותקפו אתמול 
את עיראק . הנשיא טורגוט אוזאל הכריז כי ישיב מלחמה אם עיראק תתקוף את טורקיה . 
הוא אמר את הדברים בעקבות אזהרה עיראקית מרומזת . " אני יכול לומר לכם 
מה שכבר אמרתי כל התקפה על טורקיה תוביל להתקפת תגמול " , אמר אוזאל לרשת 
הטלוויזיה הגרמנית א - ר - ד . " אם לא נותקף , לא נשיב מלחמה " . אוזאל 
גם מתח ביקורת על היסוסיה של גרמניה להשתתף בהגנה על טורקיה במקרה של התקפה 
עיראקית . שר החוץ העיראקי טארק עזיז , האשים שלשום את טורקיה בתוקפנות 
בלתי מוצדקת , ואת אוזאל בהשתעבדות לאמריקה . הוא הזהיר מפני התוצאות של 
התרת שימוש בבסיס האווירי שבאינגרליק למטוסי ארה"ב . באותה הזדמנות קראה 
עיראק לפגוע באינטרסים של ארה"ב ובעלות בריתה בכל העולם . מבריסל נמסר כי 
נאט"ו הגביר אתמול את אמצעי הביטחון במשרדיו בבריסל יום לאחר שעיראק האשימה 
את טורקיה , החברה בארגון , בהתקפה לא מוצדקת בכך שהיא מאפשרת למטוסי ארה"ב 
להמריא משטחה כדי לתקוף מטרות בשטח עיראק . קפידבינשומרים סביב הקומפלקס 
הענקי של נאט"ו , החלו לבדוק מספרי רישוי של מכוניות ולבקש מנהגים מסמכי 
זיהוי , בשעה שעובדי המקום החלו להגיע לעבודתם . ארגון נאט"ו , בו חברות 
61 מדינות , התחייב להגן על טורקיה במקרה של התקפה ושיגר 24 מטוסי קרב לדרום 
מזרח המדינה ככוח הרתעה אל מול מתקפה אפשרית . מספר מדינות שלחו לאזור 
גם טילי קרקע - אוויר פטריוט . טורקיה עצמה , ריכזה כוחות בגבולה עם עיראק 
והנשיא טורגוט אוזל אמר בשבוע שעבר כי 081 אלף חיילים המוצבים בדרום מזרח 
טורקיה עומדים מול שמונה דיוויזיות עיראקיות . עדי ראייה ידעו לספר כי טנקים 
וכוחות נוספים המשיכו להתפרש שם השבוע . נאט"ו מסר כי אינו מתכנן לתגבר את 
כוחותיו בטורקיה , וברצונו לשמור על פרופיל נמוך במלחמת המפרץ . יש לנו 
תוכניות חירום להגנה על טורקיה במקרה שתותקף על ידי עיראק , אך אין לנו 
תוכניות לחזק את כוחותינו שם " , מסר מקור צבאי . " איננו רוצים לעשות 
דבר שייחשב עכשיו לפרובוקציה . מלחמת המפרץ לא מתרחשת בשטח המבצעים שלנו 
ואיננו מעורבים בה . שר ההסברה העיראקי לטיף גאסם השמיע ברדיו עיראק אזהרה , 
כי ארצו תתקוף את איחוד האמירויות וכן מדינות נוספות במפרץ , שיאפשרו לבנות 
הברית להשתמש בשטחן כדי לתקוף את עיראק . ידיעה זו , ששודרה ברשת הטלוויזיה 
האנגלית " סקאי " , נקלטה על ידי קשב עתי"ם , דוד בן - בסט . בידיעה אחרת , 
מאיראן , מצוטטת סוכנות הידיעות של בחריין , הטוענת כי הותקפה על ידי 
טילי סקאד עיראקיים . מערכות הטילים של בחריין פעלו בתגובה , ולטענתה , 
הושמדו מספר טילי סקאד עיראקיים . 
