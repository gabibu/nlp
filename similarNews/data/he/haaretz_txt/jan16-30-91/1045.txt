ריאד ( ע"ר ) . שר הנפט של סעודיה , הישאם נאזר , אמר אתמול כי עיראק 
הזרימה יותר מ11 מיליון חביות נפט גולמי למימי המפרץ ; כך דיווחה סוכנות 
הידיעות הסעודית אס - פי - איי . בדיון בקבינט אמר נאזר כי נחוץ " פתרון 
רדיקאלי " , כדי להילחם בכתם הנפט , שלדברי מומחים לאיכות הסביבה הוא הגדול 
בהיסטוריה . " את זרימת הנפט למפרץ יש לעצור במקורה . נדמה כי הדבר כבר 
נעשה , אך התוצאות לא נבדקו עדיין די הצורך " , אמר . בדבריו האחרונים 
רמז לכך שכוחות הברית מסרו שלשום שהפציצו תחנות שאיבה של כוויית , שעיראק 
פתחה כדי ליצור את כתם הנפט . השר הבריטי לענייני הסביבה , מייקל הזלטיין , 
הודיע אתמול כי חברות הנפט החלו לפעול לסילוקו של כתם הנפט , ושלחו לצורך 
כך מבריטניה ציוד במשקל של 09 טון . " הציוד מוטס למפרץ הפרסי במטוסים 
בריטיים והוא יופעל בידי צוותי חברת הנפט הסעודית ערמקו " , אמר . הזלטיין 
מסר כי הציוד הועבר ממרכז השירות לעצירת כתמי נפט בים בבריטניה . מרכז זה 
מנוהל בידי חברות הנפט הבין - לאומיות , ומרוכז בו הציוד החדיש והרב ביותר 
לפעולה כזו . חברת בריטיש פטרוליום הודיעה כי " הובן שהציוד הזה ישמש בעיקר 
להגנה על מתקני התפלה , תחנות כוח ומתקנים רגישים אחרים " . בהודעת החברה 
נאמר כי הפעולה משותפת לכל תעשיית הנפט , תוך היענות לבקשת עזרה שהגיעה 
ממשלת סעודיה . לאחר החלטת חברות הנפט , החלה אתמול לפעול רכבת אווירית 
שהעבירה ציוד לסעודיה . עם זאת , מומחי אקולוגיה הביעו את חששם כי הנזק 
האקולוגי שנגרם כתוצאה המכתם איננו הפיך . התקווה , שניתן להגביל במידה 
כלשהי את הנזק לציפורים , לדולפינים ולדגים תלויה בהצלחה לחסום את מקור 
זרימת הנפט . קפידבינמנהיגים בארגון " גרין פיס " של שוחרי איכות הסביבה , 
התכנסו אתמול להתייעצויות חירום והצטרפו לקריאת ממשלת איראן למאמץ בין - 
לאומי להצלת המצב . " הקשיים שבמבצע זה הם גדולים ביותר בזמן שלום , לא 
כל שכן בזמן מלחמה " , אמר דובר הארגון , פול הורסמאן . ניקול קינג - וולסי , 
מומחית נפט של הקרן למען הטבע , מסרה כי מיליוני ציפורים נודדות נידונו 
למות . כמו כן נגזר דינם של מיני חסילונים , וענף שליית הפנינים ייפגע . 
" גם לאחר שהנפט ייעלם , כל המערכת האקולוגית השבירה תישאר פגועה ללא - 
תקנה " , אמרה . " חידוש המים במפרץ לוקח בדרך כלל כ002 שנה " . בטוקיו 
הודיע ראש ממשלת יפאן , טושיקי קאיפו , כי יפן מוכנה לשלוח ציוד ומומחים , 
כדי לסייע במאבק נגד כתם הנפט . בתשובה לשאלתות בפרלמנט אמר קאיפו כי ממשלתו 
מוכנה לשלוח מומחים וציוד , כדי להגן על מתקני ההתפלה הגדולים בחוף סעודיה , 
שהכתם נע לעברם . מתקני התפלה אלה מספקים את רוב מי השתייה לסעודיה ואת 
המים שצורכים צבאות בנות הברית המוצבים במדינה . שלשום נמסר כי מפלגות האופוזיציה 
ביפאן הביעו התנגדות להתחייבות הממשלה להעביר לקואליציה 9 מיליארד דולר נוספים . 
יו"ר המפלגה הסוציאליסטית , טקאקו דוי , טענה כי החלטת קאיפו לשלוח מטוסי 
תובלה צבאיים ולהטיס פליטים מרבת - עמון ודמשק פוגעת בחוקת השלום של יפאן . 
קאיפו דחה את הביקורת , ואמר כי התרומה הכספית לכוח הרב - לאומי באה במסגרת 
אחריותה הבין - לאומית של יפאן . " אל לנו לשכוח כי היתה זו עיראק שכבשה 
את כוויית . אנו חייבים לעזור לקהילייה הבין - לאומית , המנסה להוציא את 
עיראק משם " , אמר ראש הממשלה . באשר למטוסי התובלה , אמר כי זהו מבצע 
הומאני טהור , שאין הוא פוגע בחוקה היפאנית , האוסרת על מעורבות כלשהי 
בפעולות צבאיות מעבר לים . 
