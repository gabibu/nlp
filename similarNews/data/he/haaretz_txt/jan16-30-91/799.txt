תלמידי כיתות י עד י"ב יחזרו ללימודים בבתי - הספר החל מיום ראשון . החלטה 
על כך קיבל אתמול שר החינוך , זבולון המר , בהתייעצות עם ראש הממשלה , 
יצחק שמיר ובידיעת שר הביטחון , משה ארנס . ממשרד החינוך נמסר כי הלימודים 
יתחדשו גם בכיתות יי"ב בפנימיות וכן בכיתות י"גי"ד להנדסאים ולטכנאים . 
תלמידים חריגים בפנימיות שבפיקוח משרד הרווחה , ישובו ללימודים רק ביום 
שני בשבוע הבא . לפי הוראות הג"א , חייבים התלמידים לבוא לבית - הספר עם 
ערכות המגן שלהם , שעליהן יצויינו שמם ומספר הטלפון שלהם . הערכות יהיו 
צמודות אליהם , בשלב זה , גם בזמן ההפסקות . תלמיד שלא יבוא לבית הספר 
עם ערכת - מגן יישלח לביתו . אחדים מחברי מטה החירום במשרד החינוך , וביניהם 
נציג הסתדרות המורים , תבעו אתמול ממשרד החינוך כי אנשי הג"א יבדקו את האיטום 
והמיגון בכל בית - ספר ויחתמו על מסמך המאשר כי המוסד כשיר לשעת - חירום . 
נציגי משרד החינוך במטה החירום הבטיחו כי הדבר ייעשה . בית - ספר שיימצא 
לא כשיר בטיחותית על - ידי הג"א לא ייפתח , ולתלמידים יימצא מקום לימודים 
חילופי . אתמול אמר המר כי עדיין לא ברור מתי ישובו שאר התלמידים לבתי - 
הספר . הוא ציין כי בשלב השני , אם יאפשר המצב הביטחוני , ישובו ללימודים 
סדירים תלמידי כיתות זט . בד בבד נערך המשרד לקיים מערכת לימודים בשיטת 
האוניברסיטה הפתוחה . המר אמר כי אם יחמיר המצב , ותלמידי י - יב לא יוכלו 
להגיע לבתי - הספר , הם יסתייעו במוקדים להכנה לבחינות הבגרות . אתמול ושלשום 
פנו מורות רבות לקו הפתוח שקיימה הסתדרות המורים וטענו כי הן מתקשות לשוב 
לעבודה , בגין העובדה שיש להן ילדים קטנים . " עם ילד בממ"ט ועם ילד אחר 
בברדס , אינני יכולה לצאת לעבוד " , אמרה אחת מהן . מורים אחרים טענו כי 
המקלטים בבתי - הספר שלהם אינם תקינים וכי אין כמות מספקת של חדרים הניתנים 
לאיטום . חלק מהגננות העובדות ככח - עזר לילדים חריגים בגנים רגילים , שבו 
אתמול לעבודה . מדובר בגננות בפתח - תקוה , ברעננה , בכפר סבא וביישובים 
אחרים באזור השרון . הן החלו לערוך ביקורי - בית בבתי הילדים שבטיפולן . 
לעומת זאת , פנו גננות רבות להסתדרות המורים , בדרישה כי אם יוחלט לחדש 
הלימודים גם בגנים , יסייעו להן בעבודתן לפחות חמישה הורים ( בכל גן ) 
. 
