נייר - גרף ( תעשיות בע"ם ) היא חברה בהליכי פירוק . לחברת ביאלוסטוצקי 
בע"ם ולמשה גירש יש שעבוד קבוע וספציפי לטובתם על טובין של נייר - גרף , 
באיגרת חוב מאוגוסט 5891 . האיגרת נרשמה בספטמבר 58 אצל רשם החברות , 
לפי סעיף 871 ( א ) לפקודת החברות ( נוסח חדש ) התשמ"ג3891 . בדצמבר 
58 הגיש גירש , עם נושה אחר של נייר - גרף , בקשה לפירוקה . עקב הבקשה 
הוצא צו פירוק . גירש וחברת ביאלוסטוצקי ביקשו מהמפרק להרשות להם לממש את 
השעבוד , אך המפרק טען כי אין לשעבוד תוקף כלפיו , שכן הוא בטל מכוח סעיף 
89 לפקודת פשיטת הרגל ( נוסח חדש ) התש"מ0891 וסעיף 553 לפקודת החברות , 
הקולט את סעיף 89 מדיני פשיטת הרגל אל דיני פירוק החברות . לחלופין טען 
המפרק , כי הואיל ואיגרת החוב חלה על טובין שאינם ניתנים לזיהוי ( גלילי 
נייר ) , יש לראות בה שעבוד שוטף ולא ספציפי . הנושים פנו אל בית - המשפט 
המחוזי בתל - אביב , ונשיאו אליהו וינוגרד אישר את עמדת המפרק כי אין תוקף 
לשעבוד זה כלפי המפרק , מכוח סעיף 89 . סעיף זה , שכותרתו " ביטול העדפות " , 
מאפשר לראות כבטלות עסקאות ופעולות שונות , כגון שעבודים , שעשה פושט 
הרגל ( ומכוח סעיף 553 גם עסקאות ופעולות שעשתה חברה המצויה בהליכי פירוק ) 
, וזאת בשלושה תנאים מצטברים : ראשית , בזמן העסקה או הפעולה לא היתה 
לחברה יכולת לפרוע מכספיה את חובותיה בהגיע זמן פירעונם . שנית , הפעולה 
או העסקה נעשתה כדי לתת עדיפות לנושה פלוני , או למי שערב לחובו , או מתוך 
אילוץ ושידול שלא כדין מצד אותו נושה או מטעמו . שלישית , הפעולה או העסקה 
נעשתה בתוך שלושת החודשים שקדמו להגשת הבקשה לפירוק . השופט וינוגרד קבע , 
כי שלושת התנאים מתקיימים . גירש וחברת ביאלוסטוצקי עירערו על קביעה זו , 
באמצעות עו"ד שאול קרן גיל , לבית - המשפט העליון ( ע"א 98513 ביאלוסטוצקי 
בע"ם ואח נגד נייר גרף ( תעשיות ) בע"ם ( בפירוק ) ואח ) . נשיא בית - 
המשפט העליון , מאיר שמגר , והשופטים אליעזר גולדברג ויעקב מלץ , קיבלו 
את הערעור , והחזירו את התיק לבית - המשפט המחוזי להכריע בטענה החלופית 
של המפרק , שבה לא דן קודם לכן . העובדות היו , כי השעבוד נוצר יותר משלושה 
חודשים מיום שהוגשה בקשת הפירוק , אך הוא נרשם אצל רשם החברות בתוך תקופה 
זו . השאלה שעמדה על הפרק היתה מהו המועד הקובע להתקיימות התנאי השלישי 
בסעיף 89 , כאשר מדובר בשעבוד : האם תאריך יצירתו צריך ליפול בתוך שלושת 
החודשים שקדמו להגשת בקשת הפירוק , או תאריך רישומו ? לדעת השופט וינוגרד , 
התאריך הקובע הוא תאריך הרישום . הוא הסביר כי יש לדון בשאלה זו בשני 
מישורים . במישור היחסים שבין הנושה לבין החייב אין הרישום או תקפותו מעלים 
או מורידים , ואין ספק שהשעבוד נוצר עם חתימתו , ודינו כדין כל חוזה . 
במישור היחסים בין הנושה לבין המפרק או שאר הנושים , יש לרישום חשיבות 
משום שהוא נועד להודיע ברבים על קיום השעבוד . במישור זה המועד הקובע הוא 
אפוא המועד שבו נרשם השעבוד . ואולם השופט מלץ הדגיש , כי אין מדובר כאן 
בפשיטת רגל של אדם פרטי ובמשכון שנרשם לפי סעיף 4 ( 3 ) לחוק המשכון התשכ"ז7691 , 
אלא במשכון על נכסיה של חברה . כאשר המשכון נוצר על נכס של חברה , על 
החברה למסור , לפי סעיף 971 לפקודת החברות , את הפרטים והמסמכים הנוגעים 
למשכון לשם רישומו אצל רשם החברות בתוך 12 יום מרגע שנוצר השעבוד . לפי 
סעיף 681 לפקודה זו יכול גם אדם אחר המעוניין בכך למסור לרשם את הפרטים הטעונים 
רישום . ומשנמסרו הפרטים בתקופת 12 הימים , ונרשם השעבוד , תוקפו כלפי 
המפרק ונושים אחרים של החברה מתחיל מיום יצירתו , ולא מיום רישומו . כלומר , 
ניתן למשכון תוקף רטרואקטיווי מיום רישומו ליום יצירתו , ומכאן שלצורך 
סעיף 89 לפקודת פשיטת הרגל רק מועד אחד יכול לבוא בחשבון והוא מועד יצירת 
השעבוד . ( מלץ הדגיש כי מדובר בשעבוד קבוע של נכסי חברה , להבדיל משעבוד 
צף ) . לפיכך , יש לדחות את קביעת השופט וינוגרד כי התנאי השלישי מתקיים . 
ומכיוון ששלושת התנאים בסעיף 89 מצטברים , אי אפשר לראות בעסקה בטלה כלפי 
המפרק . בשולי פסק - הדין העיר מלץ , כי הפרשנות שהגיע אליה עלולה לפגוע 
בצד שלישי שדבר המשכון לא יהיה ידוע לו עד לרישומו , ומן הראוי שהדבר יתוקן 
בחקיקה , מתוך התאמה לחוק המשכון . 
