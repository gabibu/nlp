לאחר כישלון פסגת בייקר - עזיז בזנווה , עומד השבוע כולו בסימן האולטימטום 
של מועצת הביטחון לעיראק . כל האירועים כולם מחווירים על רקע התסריטים שעלולים 
להתרחש לאחר ה51 בינואר . עד כה שיגרו לא פחות מ03 מדינות יחידות שונות 
לכוח הרב - לאומי . בסעודיה נמצאים כיום כוחות מכל חמש היבשות , ודי להזכיר 
מדינות כגון הונדורס ניגר , בנגלדש וסנגל , ששיגרו כל אחת מאות חיילים 
למפרץ . אפילו גרמניה , בראשונה מאז מלחמת העולם השנייה , שיגרה בשבוע 
שעבר יחידות צבא לאזור הסכסוך , ומטוסי קרב גרמניים הגיעו לבסיס אוויר בדרום - 
מזרח טורקיה , במטרה להגיש סיוע לפעולה התקפית נגד עיראק . הכוח הרב - 
לאומי במדבר הסעודי מוכן , ואף להוט כפי שהכריז מזכיר המדינה בייקר לצאת 
לקרב . לאחר יותר מחמישה חודשי המתנה נראה כי המלחמה קרובה מאוד . בתי - 
החולים בבריטניה נכנסו למערך חירום . שוודיה שיגרה בי"ח שדה לסעודיה , 
שמטרתו לטפל בשבויים עיראקים פצועים . בשטח ניכרת היערכות לקליטת שבויים 
והוקמה אף יחידה מיוחדת , המורכבת מתושבים כווייתיים שעברו הכשרה בארה"ב , 
ושתפקידה להקל על יצירת הקשר עם השבויים העיראקיים . על רקע האולטימטום 
במפרץ , מוסחת תשומת הלב מאולטימטום אחר , בעל השלכות חשובות ביותר . 
היום יפוג מועד האולטימטום של הנשיא גורבצוב לרפובליקות הבלטיות למלא את 
מכסות הגיוס לצבא האדום . ההשתמטות ההמונית מגיוס היתה הסיבה הרשמית לפריסת 
כוחות צבא ברפובליקות הללו בשבוע שעבר . מנהיגי ליטא , לטוויה ואסטוניה 
האשימו כי זהו רק תירוץ לצורך הטלת משטר צבאי . החשש הוא כי מוסקווה תנצל 
את המאורעות במפרץ לחיסול העצמאות הבלטית . על רקע ההפגנות ההמוניות בווילנה 
הכחיש סגן ראש אגף מטכ"ל , הגנרל פרנץ מאקובסקי , כי הכוחות המזוינים מתכננים 
קשר צבאי ברפובליקות הבלטיות המרדניות או ברפובליקה כלשהי . " הפיקוד הצבאי 
מעולם לא תיכנן ואיננו מתכנן קשר צבאי באף אחת מן הטריטוריות של בריה"ם " , 
אמר הקצין הבכיר . דבריו אינם משכנעים את הנשיא לנדסברגיס , שקרא לאזרחי 
ליטא לעמוד על המשמר ולהגן על ההנהגה מפני " היד הצבאית העלולה לנחות על 
ראשינו בכל רגע " . על רקע ההתפתחויות המסעירות בבריה"ם , ראוי יהיה להאזין 
בתשומת לב לדברים שישמיע ביום ה הקרוב בציריך ניקולאי פורטוגאלוב , יועץ 
בכיר של גורבצוב למדיניות חוץ . פורטוגאלוב , הנחשב לאחד המדינאים הסובייטים 
דקי האבחנה , רמז שבאמתחתו כמה הפתעות . היום ייפול דבר בעולם הדובר פורטוגלית . 
מלבד הבחירות לנשיאות בפורטוגל עצמה , גם במושבות לשעבר יחול שינוי דרמטי . 
מושבות פורטוגל , שהיו האחרונות באפריקה שזכו בעצמאות , נמצאות דווקא 
במקום טוב באמצע מבחינת תהליך הדמוקרטיזציה הפוקד את היבשת השחורה . בכף - 
ורדה , קבוצת איים במערב - אפריקה , ייערכו היום בחירות פרלמנטריות . 
יהיו אלה הבחירות הרב - מפלגתיות הראשונות באחת מחמש מושבות פורטוגל לשעבר 
ביבשת , לאחר 51 שנה של שלטון חד - מפלגתי . בשתי המושבות הגדולות והחשובות 
אנגולה ומוזמביק היה הניתוק מהמטרופולין כה קשה עד כי מאז ועד היום מתחוללות 
במדינות אלה מלחמות אזרחים . בשתי המדינות הוכרז לאחרונה על שינוי פני המשטר 
ועל היתר לפעולת מפלגות נוספות . גם ביחסים עם תנועות המחתרת חל שיפור מרשים . 
במוזמביק צפויה ביום ו הודעה על חידוש שיחות השלום עם הגרילה השולטת בשליש 
משטח המדינה . במושבה השלישית גינאה ביסאו העניינים עדיין יגעים , אולם 
גם שם הוכרז לאחרונה על הינתקות מ"הסוציאליזם המדעי " כדגמה המרכזית בחיים 
המדיניים , וביום א הבא עתידה מפלגת השלטון המרקסיסטית לאשר רפורמות דמוקרטיות . 
הגל הדמוקרטי מגיע גם למושבה הנידחת מכולן סאן תומה ופרינסיפה , שני איים 
קטנים במפרץ גינאה שם ייערכו ביום א הבא בחירות לפרלמנט . מחר ייפתח בלוס - 
אנגלס אחד המשפטים הסנסציוניים ביותר בארה"ב בשנים האחרונות . כריסטיאן 
ברנדו , בנו של כוכב הקולנוע מרלון ברנדו , יעמוד לדין באשמת רציחתו של 
דאג דרולט , מאהבה של שיין אחותו למחצה של ברנדו הצעיר . פרטי הפרשה מספקים 
חומר " חם " לעיתונים בארה"ב ובאירופה , אולם גם סוכנויות הידיעות הרציניות 
הקדישו לפרשה מקום נכבד . לאחר 54 שנה עדיין ניכרים ביחסי יפאן ומדינות 
אסיה צלקות מימי הכיבוש האכזרי במלחמת העולם השנייה . לא ניתן להתעלם מן 
העובדה כי חלק מהסיוע היפאני הנדיב למדינות אלה מקורו ברגשות אשם של יפאן 
על הדיכוי הקשה שהיה מנת חלקם של מאות מיליוני בני אדם . ביום ד יוצא ראש - 
ממשלת יפאן , טושיקי קאיפו , לביקור של שלושה ימים בפיליפינים ובתאילנד . 
הבקשה העיקרית לקאיפו תהיה הגדלת הסיוע . יש לציין כי ביפאן עצמה אין 
זוועות הכיבוש היפאני מובאים לידיעת הציבור לא בבתי - הספר ולא באמצעי התקשורת , 
גם לאחר 54 שנה . כש8ף , 31ש על רקע שביתות אנטי ממשלתיות בכל רחבי רומניה , 
תתכנס ביום ו חזית ההצלה הלאומית לוועידה המוגדרת " גורלית " לעתיד התנועה . 
בסוף השבוע האחרון עבר מוקד התסיסה לטימישוארה " ערש המהפכה " . אלפי 
פועלים הפגינו בדרישה להתפטרות הממשלה . איגודים מקצועיים חופשיים של רוב 
התעשיות המקומיות פתחו בשביתה ב41 בדצמבר , במחאה על הקצב האיטי של הרפורמות 
ועל המצוקה הכלכלית . האיגודים אף איימו כי השביתה תורחב למחוז טימיש כולו 
ותימשך עד שייענו התביעות להעלאות השכר . פרשת גירושו של המלך הגולה מיכאל 
היתה , כמדומה , המסמר האחרון בארון המתים של חזית ההצלה . כיום כבר ברור 
כי אם ייערכו בקרוב בחירות תנחל המפלגה תבוסה קשה . גם מנהיגה , יון אילייסקו , 
זוכה לקיטונות בוז מצד כל חלקי האוכלוסייה . זו אולי הסיבה שוועידת המפלגה 
תיאלץ השבוע לבחור בהנהגה חדשה . 
