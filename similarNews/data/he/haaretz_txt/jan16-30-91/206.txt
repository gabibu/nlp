פאריס ( מיוחד ל"הארץ " ) . אנשים רבים ממוצא צפון - אפריקאי החלו לעזוב 
בעת האחרונה את האי קורסיקה , מחשש כי הם עלולים להיפגע מידי התנועות הלאומיות 
הפועלות באי , בין השאר על רקע המשבר במפרץ . זה זמן רב קיימת באי קורסיקה , 
הנשלט על ידי צרפת , מתיחות רבה בין התושבים המקומיים לבין יוצאי ארצות 
המאגרב , שהגיעו לאי לאחר מלחמת אלגיריה . אליהם הצטרפו במשך השנים אזרחים 
נוספים ממדינות צפון - אפריקאיות אשר באו לעבוד באי . חלק ניכר מהם עוסקים 
בעבודות זמניות , כמו למשל בתחום התיירות . התושבים המקומיים ראו בעין לא 
יפה את המתיישבים החדשים באי ואת עובדיהם . על פי גישתם , המתיישבים החדשים 
והעובדים האורחים מנצלים את האי לצרכים כלכליים על חשבונם . בקרב החוגים 
הלאומיים בקורסיקה קיימים פעילים התובעים את סילוקם של תושבים אלה , כחלק 
מהגישה המבקשת לשמור על אי נקי מזרים . בעת האחרונה החמירה האווירה בין תושבי 
האי לבין העובדים בו . בעיר קלווי למשל , הופיעו כתובות אנטי - ערביות 
על קירות הבתים ומוסדות הציבור . קפידבינהסכסוך במפרץ הפרסי החמיר את המתח 
השורר בין הקורסיקאים לבין המתיישבים החדשים . עד כה הסתפקו התנועות הלאומיות 
הקורסיקאיות בביצוע פיגועים בעסקים או ברכוש של אותם מתיישבים . אולם עתה , 
כאשר האווירה באי הולכת ומחריפה על רקע התביעות הלאומיות של התנועות הקורסיקאיות 
לעצמאות או לאוטונומיה , התושבים ממוצא צפון - אפריקאי מסרבים להסתכן . 
הם אורזים את מיטלטליהם ויוצאים מהאי . לטענתם , הם מבקשים להיות עם בני 
משפחתם בעת מלחמה . באחרונה תוגבר הכוח המשטרתי השוהה באי , במטרה להפסיק 
את מבצעי הקומנדו , פיצוצי המבנים והרציחות באי . אולם גם הצעדים האחרונים 
עליהם החליטה ממשלת צרפת , בשבועות האחרונים , אינם יוצרים אצל המתיישבים 
החדשים הצפון - אפריקאים את התחושה כי הם בטוחים מפני תושבי האי הקורסיקאים . 
