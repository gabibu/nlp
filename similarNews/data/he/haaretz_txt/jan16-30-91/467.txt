קודם כל כמה הערות אישיות מהחדר האטום : 1 ) כשהכל ייגמר , אני מוכן לקרוא 
תגר על כל מי שיצליח לשבור את השיא שלי באטימת הדלת עם הישמע צפירת האזעקה . 
2 ) נחמן שי הוא כזה " מאמי " וכזה משרה אמינות ורוגע , שמאוד לא חסר 
לי נאום יומי לאומה של ראש הממשלה . 3 ) בלי לזלזל באחרים בטלוויזיה , 
אהוד יערי השקול , הידען , קר הרוח , צח הדיבור , הלא - מקשקש , התגלה 
משכמו ומעלה . 4 ) בחלק הבידור בלילה , כשאנו בחדר האטום קהל לכוד חובשי 
מסכות , הקרינו חצי שעה את ריטה . קול גדול , אך כשרואים אותה עם איפורה 
ותנועותיה המפחידות , היא נראית כמו אשתו של מפיסטו . למה להפחיד את הילדים ? 
בחדר האטום יש גם זמן למחשבות . חשבתי למשל , מה היה כל - כך דחוף לנשיאת 
ויצ"ו רעיה יגלום לצאת לזנווה בדיוק יום לפני המלחמה ? אומרים שהיה חשוב 
שתשתתף בנשף ויצ"ו מסוים . אני מקווה שלא תתייצב בשמלת הנשף הארוכה שלה 
ותזיל דמעות תנין על מה שעובר עלינו פה . חשבתי גם שלכל ענן קודר יש פס 
כסף תראו איך פתאום ניצל ענף המלונאות בישראל . איך ירדו בלוד יותר עולים 
מאשר טילים ולא שמעת מהם " קרעכץ " אחד . מי יודע ? עם כל התנועה האווירית 
הזאת במרחב , אולי יזוזו לכאן גם ענני הגשם ? שתי ידיעות בחדר האטום עוררו 
אותי להרהורים . הדיווח שכאשר נפלו הטילים בישראל , עלו בכמה מקומות ערביי 
השטחים על הגגות ורקדו משמחה . חג חדש : אידל - פילטר . השאלה היא , 
האם רקדו עם מסכות הגז שישראל סיפקה להם ? ידיעה שנייה סיפרה שככל שישראל 
חטפה יותר טילים , כך גברה האהדה הבין - לאומית כלפיה . אותי זה לא מפתיע 
העולם אוהב יהודי נדפק ומסכן . יהודי מוכה זה יפה , אפשר לרחם עליו . 
הרהרתי שלמרות סימפאטיה זו מוטב שנשמור על זכותנו לפעול ולהגיב כשיהיה צורך . 
אולי זה לא יהיה פופולארי , אבל לא הקמנו מדינה כדי שירחמו עלינו . יש 
דברים , יא סדאם מהרהורי החדר האטום שלא אסלח לך . קלקלת לי את שחיית 
הבוקר . קלקלת לציץ את הרפורטים ואת הסנדול ; אומרים שכל המסנדלים בטיפול 
פסיכיאטרי . בייחוד לא אסלח לך את האימה שאתה מזרה על הנכדים שלי ועל הנכדים 
של סבא יוסי ועל כל ילדינו הקטנים שאינם מבינים מה עשו לך שאתה רוצה להרוג 
אותם . תזכור יא סדאם , את דבריו הבלתי - נשכחים של גדעון פת : " כל 
כאלב ביגי יומו " . 
