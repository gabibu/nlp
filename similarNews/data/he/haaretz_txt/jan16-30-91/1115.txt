טיל הסקאד - בי , מתוצרת בריה"ם , והגרסה המשופרת של עיראק , הוא צאצא 
של טיל וי2 שיוצר בגרמניה הנאצית מבחינת הטכנולוגיה והמטרות . הטילים העיראקיים 
אינם מדויקים ועצמתם אינה חזקה דיה לגרום לנזק צבאי משמעותי , אולם זהו 
איום על ערי סעודיה וישראל , והדבר ממקד את תשומת הלב העולמית . המשגרים 
הניידים קשים לאיתור , והחיפוש אחריהם מעסיק כוחות גדולים של הברית , שהיו 
יכולים לעסוק בהפצצת מטרות בעיראק . יתכן שלעיראק יש יכולת לחמש את הטילים 
בראשים כימיים , שיהפכו אותם למאיימים מאוד . עיראק שואפת לגרור את ישראל 
למלחמה הדבר יחליש את מעורבות מדינות ערב בקואליציה הבין - לאומית . הנחת 
מוקשים צפים בנתיבי ספנות צפופים במפרץ הוכחה כדרך זולה ויעילה להציק ולפגוע 
בספינות האויב במלחמת איראן - עיראק . עיראק מפזרת מוקשים לאורך חופיה , 
ומאיימת בכך על נושאות המטוסים וספינות התקיפה הרבות באזור , המתכוננות 
להתקפות על עיראק וכוויית . עיראק כבר קראה למוסלמים ברחבי העולם לתקוף מבנים 
ומסדות הקשורים בארה"ב ובבעלות בריתה . לסדאם חוסיין יש קשרים רבי שנים 
עם טרוריסטים , ועיראק שואפת שפעולת טרור ראוותנית תטיל אימה על דעת הקהל 
במערב , ותגרום להפסקת התמיכה במאמץ המלחמתי של בעלות הברית . התקפות טרור 
על מטרות סמליות , עשויות להיות מוצגות בתעמולה העיראקית כנצחונות נועזים 
ולחזק את רוחם של החיילים בחזית . חיילי עיראק לא גילו כל רתיעה משימוש בנפט 
הכווייתי כחלק מהארסנל שלהם . שוחות נגד טנקים מולאו בנפט , כדי להציב 
מכשול נוסף בפני בעלות הברית . הדליקות במתקני הנפט בכוויית נועדו ככל הנראה 
ליצור מסך עשן , כדי לחבל בפעולתם של כלי נשק " חכמים " . כתם הנפט הענק 
המתפשט ממסוף הנפט של כוויית הוא בגדר הגנה והתקפה כאחד נחיתה מהים תהיה 
קשה יותר , וזהו איום על הספקת המים של סעודיה וצבאות הקואליציה . במלחמת 
איראן - עיראק , לא הצליחה עיראק להחזיק בכיבושיה המוקדמים , ונאבקה לבלום 
את גלי הלוחמים של איראן . צבא עיראק למד כיצד להגן לחכות בסבלנות להתקפות 
האויב ואחר - כך לגרום למקסימום אבידות מתוך ביצורים מוכנים היטב . שלא 
כמו איראן , בעלות הברית עוברות מרחקים גדולים כדי למנוע אבידות . סדאם 
חוסיין שואף לזכות בהישגים בכך שישלול מאויביו ניצחון מהיר ויהפוך את מחיר 
הקורבנות שיידרשו להבסתו לגבוה מדי עבור בעלות הברית . לחיל האוויר העיראקי 
תקווה קלושה בלבד לעמוד מול התקפות מטוסי הברית . הטייסים העיראקים הבודדים 
שניסו להתמודד עם מטוסי הברית הופלו . במקום לאבד את חיל האוויר שלו , 
מנסה סדאם חוסיין לשמור כמה מטוסים שרק יוכל לצורך מכת פתע , בתקווה להפתעה 
מספקת כדי לגרום לנזק משמעותי לפני שמטוסיו יושמדו . יתכן שהוא סבור שהשימוש 
הטוב ביותר במטוסים הוא לשמור אותם מוסתרים בדירים תת - קרקעיים , והתשת 
בעלות הברית במשימה הארוכה והמתסכלת של איתור כל מקומות המחבוא והפצצתם . 
כוחות הקרקע של עיראק עושים שימוש בארטילריה וטילים לטווח קצר כדי למרוט 
את עצביהם של חיילי הברית שרק לבודדים מהם נסיון קרבי בהתקפות אקראיות 
ותקיפות " פגע וברח " . פעולות אלה מאלצות את חיילי הברית להישאר בחפירות 
ומדירות שינה מעיניהם . הדבר שוחק את המוראל והכושר של חיילי הברית עוד 
לפני מתקפת הקרקע הצפויה שלהם . קיים גם הסיכוי שהתותחים העיראקיים יפגעו 
במקרה במטרה חשובה . 
