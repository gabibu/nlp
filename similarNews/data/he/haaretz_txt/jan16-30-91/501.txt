הקואופרטיבים לתחבורה ציבורית יחזרו היום לעבודה סדירה כדי למנוע שיבושים 
במשק כך הודיע אתמול מנכ"ל משרד התחבורה , גקי אבן , לוועדת הפנים של 
הכנסת . לאחר הודעתו , פנה המפקח על התעבורה לראשי הקואופרטיבים והודיע 
להם כי עליהם לחזור להיקף פעילות מלא בכל רחבי הארץ , למעט הפסקת השירות 
בעשר בערב , במקום לאחר חצות , כנהוג בימים כתיקונם . עד להודעת מנכ"ל 
משרד התחבורה פעלה התחבורה הציבורית ב%57 מהיקפה הרגיל , כשקווים בין - 
עירוניים מהירים בוטלו , ותדירות הנסיעה בקווים העירוניים צומצמה . דובר 
אגד מסר כי הקואופרטיבים יעמדו בדרישה לחזור לפעילות סדירה , למרות הקושי 
הכרוך בכך מבחינת כוח האדם העומד לרשותם . בעיה ארגונית נוספת נובעת מכך 
שמטעמי ביטחון פונו האוטובוסים מהחניונים המרכזיים בגוש דן , ופוזרו בכל 
רחבי הארץ . 
