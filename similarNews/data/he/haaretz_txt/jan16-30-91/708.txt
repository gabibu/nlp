בודפשט ( מיוחד ל"הארץ " ) . ממשלת אלבניה אישרה את חוק השביתות החדש ומילאה 
אחר כמה תביעות של השובתים . אישור חוק השביתות סלל את הדרך לסיום השביתות , 
שהקיפו את מרבית המפעלים הגדולים וכמעט ששיתקו את החיים הכלכליים במדינה . 
על פי החוק החדש , שנכנס לתוקפו עם אישורו , חייבים העובדים להודיע 51 
ימים מראש על כוונתם לשבות ; בתום 51 ימים הם רשאים לקיים שביתת אזהרה של 
יום אחד , ולהמתין 51 יום נוספים עד לתחילת השביתה הממושכת . נציג העובדים 
הודיע בטלוויזיה כי עם הוויתורים מצד הממשלה תיפסק השביתה . נציגי מפלגות 
האופוזיציה הגיעו להסכם עם הממשלה , כי עד הבחירות הכלליות בסוף מארס , 
לא ייזמו פעולות מחאה כלשהן . הממשלה והאופוזיציה פירסמו קריאה משותפת 
לעובדים , לשים קץ לשביתתם . על פי הערכת השלטונות ביוון , מאז 03 בדצמבר 
נמלטו מאלבניה ליוון 11 אלף אלבנים , רובם בני הלאום היווני . ואילו סוכנות 
הידיעות האלבנית מסרה כי בימים האחרונים חזרו מיוון לאלבניה קרוב ל002 , 
1 פליטים . 
