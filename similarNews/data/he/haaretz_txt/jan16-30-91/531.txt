כבר ששים שנות פעילות תנועתית - רביזיוניסטית , בגולה ובארץ לאליעזר שוסטק , 
שהוא בן 87 . החל בתפקידו כפעיל בית"ר באוקראינה , ובארץ פעל שנים בתנועת 
" חרות " . כהגדרתו " הכל לאורו של הציוני הלוחם את מלחמת התחייה שלנו : 
זאב זבוטינסקי " . יליד וולאדימיריץ אוקראינה , כיום תושב רמת גן . 63 
שנים חבר הכנסת , שבע שנים חבר הממשלה ( בראשות בגין ) כשר הבריאות ותקופה 
ממושכת ( עד היום ) חבר המרכז וההנהלה של תנועת חרות . היה ממקימיה של 
הסתדרות העובדים הלאומית , ולאורך שנים שימש בה בתפקידים מגוונים . אליעזר 
שוסטק , איש נעים הליכות , יודע לקיים יחסים טובים גם עם יריבים פוליטיים 
ומפלגתיים . כתלמיד ישיבה בנעוריו , הוא נשאר גם היום איש מסורת . אחר 
עלייתו לארץ למד באוניברסיטה העברית לימודי תורת היהדות , לאחר פעילות 
חלוצית בשירות התנועה . איש - שיחה תוסס , הסוקר בצלילות את חייו ופועלו . 
כנציג הסתדרות העובדים הלאומית הוא מילא תפקיד בהקמת לשכת עבודה כללית , 
כדי שתיאבק במונופול של ההסתדרות . שוסטק נתקל אז בהתנגדות לצעד זה מצד 
מקצת חברי תנועתו , בנימוק שההסתדרות תוסיף לשלוט בכל מקרה כמייצגת הבלעדית 
של העובדים . שוסטק עמד על שלו והצליח . הוא גם התנגד בתוקף לכניסת ה"עובדים 
הרביזיוניסטיים " כחלק מההסתדרות הכללית " סיעת תכלת לבן " . התנגדותם 
של אליעזר שוסטק ואחרים לא עזרה . סיעת " תכלת - לבן " קמה , והיא פועלת 
בתוך ההסתדרות הכללית עד היום . מנחם בגין התייחס בדרך כלל באהדה ובקרבה 
לאליעזר שוסטק , ושיתף אותו בממשלה שבראשותו . כמו כן נתן יד לייצוגו 
בכנסת ובהנהלת התנועה . היחסים בין השניים הורעו , לאחר ששמואל תמיר הורחק 
ממוסדות התנועה , עקב ביקורת שהיפנה כלפי המנהיגות הבלתי מעורערת של התנועה . 
בגין ונאמניו ראו בכך פגיעה בכבודם . שוסטק התקומם נגד העונש , פרש 
אף הוא ממוסדות התנועה , ויחד עם תמיר ואחרים הקימו ארגון מפלגתי נפרד : 
" המרכז החפשי " . ימיה של תנועה זו היו קצרים . כשהוקם הליכוד , הצטרף 
אליו שוסטק , ואחר כך חזר לתנועת החרות . אליעזר שוסטק מעריך מאד את פועלו 
המפלגתי והממלכתי של ראש הממשלה , יצחק שמיר . הוא מאמין ששמיר " יצעיד 
את התנועה והמדינה קדימה , תוך הישגים , אל המטרה הנכספת " . עם זאת הוא 
אומר : " אין מנחם בגין שני במדינה , כשם שאין דוד בן - גוריון שני " . 
את אחת ממשימותיו העיקריות במדינה מייחס שוסטק לתפקידו כשר הבריאות . לדבריו , 
הוציא את שירותי הבריאות במדינה ממצב של דוחק ונחשלות . עם זאת הוא קובע , 
בנימה של אכזבה , שלא הצליח להגשים את שאיפתו להקמת שירות ביטוח בריאות 
ממלכתי כולל . הוא מזכיר כי ועדה ממלכתית מיוחדת בראשות השופטת נתניהו קבעה 
כבר קבעה בעבר כי יש להקים שירות כזה . הוא מקווה כי שר הבריאות הנוכחי , 
אהוד אולמרט , יעשה להקמתו . 
