בצמרת מפלגת העבודה חלוקות הדעות האם לתמוך בתגובה ישראלית בשל ירי הטילים 
על ישראל . בפורום הביטחוני של המערך , שהתכנס אתמול בלשכתו של שמעון 
פרס בתל - אביב , תמכו האלופים לשעבר מבין ראשי מפלגת העבודה בתגובה מידית , 
בעוד שאחרים קבעו כי יש להמתין , מחשש לפגיעה בקואליציה במפרץ . עמדתה 
של מפלגת העבודה , כפי שנתגבשה אתמול , קובעת כי לישראל זכות עקרונית להגיב 
על ההתקפה , אך התגובה חייבת להיות מתואמת עם האמריקאים ולנבוע מהנחה כי 
לישראל תשובה טובה יותר מהתשובה האמריקאית לגבי השאלה כיצד ניתן למנוע את 
ירי הטילים כלפי ישראל . ראשי הפורום החליטו לתבוע כינוס מידי של ועדת החוץ 
הביטחון של הכנסת , לצורך קבלת דיווח רשמי של ראשי מערכת הביטחון . מאז 
החלה המלחמה במפרץ , מתכנס מדי יום הפורום הביטחוני של מפלגת העבודה , 
הכולל את שרי מפלגת העבודה לשעבר , נציגי המערך בוועדת החוץ והביטחון , 
מזכ"ל המפלגה ויו"ר הסוכנות היהודית . בפגישות מדווחים שמעון פרס ויצחק 
רבין על ההתפתחויות האחרונות . פרס ורבין לא נועדו , אמנם , עם ראש הממשלה 
מאז שבוע שעבר , אך הם מקבלים בימים האחרונים דיווחים מאישי צבא שונים . 
קפידבינאתמול נשמעה מפי אחדים מראשי המערך , לראשונה מאז החלה המלחמה , 
עמדה ברורה כי לישראל אסור יותר להבליג על הירי לעבר תל - אביב לנוכח אי - 
ההצלחה האמריקאית במיגור הטילים . בעמדה כי ישראל חייבת להיכנס לפעולה 
כדי להגן על אזרחיה תומכים בעיקר קציני צבא בכירים , כגון חיים בר - לב , 
עזר ויצמן , יצחק רבין ובנימין בן - אליעזר . חלק מהמשתתפים , ביניהם 
שמעון פרס , לא השמיעו עמדה ברורה ואחרים , כגום ח"ך אברהם כץ - עוז , 
טענו כי יש להימנע לפי שעה מתגובה צבאית . בישיבת הפורום הביטחוני התייחסו 
ראשי מפלגת העבודה בעיקר לשלוש נקודות , הקשורות לאפשרות של תגובה ישראלית . 
הראשונה היא השיקול האם להגיב או להמתין רוב המשתתפים טענו כי עמדתה הקודמת 
של המפלגה , שלפיה היה על ישראל להבליג , היתה נכונה , אולם לנוכח ירי 
הטילים נמצאת עתה ישראל במערכה עצמה . סוגייה שנייה היתה לגבי האפשרות שהתערבות 
ישראל תגרום לפגיעה בקואליציה הרב - לאומית . בעניין זה הודגשה עמדתן של 
מצרים וסוריה . דוברים רשמיים במדינות אלה אמרו ביממה האחרונה כי יקבלו 
תגובה ישראלית מתונה . הסוגייה השלישית בדיון עסקה ברמת הציפיות מתגובה 
ישראלית אפשרית . נידונה השאלה האם ישראל תרוויח או תפסיד מתגובה כל שהיא . 
דובר על פגיעה בכושר ההרתעה של ישראל אם תימנע מתגובה , ומנגד הובע החשש 
לתגובת חריפה מצד מדינות ערב האחרות . קפידביניו"ר מפלגת העבודה , ח"ך שמעון 
פרס , אמר בפגישה כי לישראל הזכות להחליט האם להגיב , ומהו העיתוי המתאים 
לשם כך . פרס אמר כי עד היום לא קיבל דיווח נוסף מראש הממשלה , או נציג 
ממשלתי מוסמך אחר , על ההתפתחויות האחרונות , פרט לפגישה שהיתה בלשכת ראש 
הממשלה . פרס גם גילה כי ראש ממשלת צרפת טלפן אליו והביע הזדהות עם עמדתה 
האיתנה של ישראל . ח"ך עוזי ברעם , לשעבר מזכ"ל מפלגת העבודה , אמר אמש 
כי עם כל השותפות והתמיכה של מפלגת העבודה בפעילות הממשלה בימים אלו , אסור 
למפלגת העבודה לחזור על השגיאות שנעשו בזמן מלחמת לבנון . " עכשיו אנו 
נמצאים בשלב קריטי . הממשלה חייבת להתייעץ עם מפלגת העבודה , היא לא יכולה 
להניח שתקבל באופן אוטומטי את תמיכתנו בכל מהלך . חייבים להתייעץ אתנו , 
כי בשלבים הבאים הן מבחינה צבאית והן מדינית דרושה תמיכת כל העם למהלכי 
הממשלה , ואנו מייצגים חלק גדול מהעם " , אמר ברעם . הפורום הביטחוני 
של מפלגת העבודה עתיד להיפגש גם הבוקר , וימשיך לקיים התייעצויות במשך כל 
תקופת המשבר . 
