ביום שלישי הוחלט בתיאטרון ירושלים לחזור לשגרה , כי הרי זו היתה ההוראה 
והמגמה של השלטונות , וירושלים היא מחוץ לטווח הסכנה גם לדעת המחמירים . 
התקבלה החלטה לקיים ולשדר ב"קול המוסיקה " את קונצרט התזמורת הסימפונית 
רשות השידור , להציג את הצגת התיאטרון " רעולים " ולחדש את הקרנת הסרטים . 
ביום רביעי בבוקר התברר שבכל זאת אסור להקהיל קהל וההצגות הפומביות בוטלו . 
הקונצרט המשודר היה אמור להתקיים ללא קהל , אך הוחלט שאם יבוא קהל , לא 
ישלחו אותו הביתה . באו שני אנשים . בשמונה וחצי , סמוך להתחלת הקונצרט 
המשודר , נשמעה האזעקה והכל מיהרו לחדר האטום שבבניין התיאטרון . הוחלט 
אפוא להשבית את הפעילות בתיאטרון ירושלים לפחות עד סוף השבוע הבא . בתיאטראות 
התקבלה ההודעה שחוזרים לשגרה , והחלו מאמצים להביא את השחקנים המשתתפים 
בחזרות אל אולם התיאטרון , כדי לחדש את העבודה . זה לא היה קל , כי לא 
כולם מתגוררים בעיר שהם עובדים בה , ולא כולם נשארו במקומות מגוריהם . 
היה קל יותר לשגר שחקנים לפעילות קהילתית , או במסגרת צה"לית , כפי שעשו 
מנחם עיני , גדעון שירין ומיכאל כפיר מתיאטרון חיפה . אפילו בבאר שבע , 
המצויה מחוץ לטווח הטילים , אין מקיימים הצגות , כי אי אפשר לכנס קהל . 
אני מניח שתיאטרון שהיה מבטיח שההצגה שהוא מעלה לא תביא לאולם גם צופה אחד 
היה מקבל מהג"א היתר להציג . לכל זה יש מחיר . עלות ההצגות שאינן מוצגות 
כוללת את עלת ההפקה ושכר לאמנים . כל תאריך בלא הצגה הוא הפסד כפול ומכופל , 
כי הקופה נותרת בלא הכנסה . הצגות שנמכרו מראש יהיה צורך להציג בתאריך 
מאוחר יותר , שבו לא יוכלו להפיק הכנסה חדשה . בתיאטרון הקאמרי תיכננו הכנסה 
של 6 . 1 מיליון ש"ח לחודש ינואר . בתיאטרון חיפה מדברים על אובדן הכנסה 
ישירה של כ057 אלף ש"ח , עד עכשיו . בתיאטרון באר שבע הערכה זהירה של אובדן 
הכנסה היא כ002 אלף ש"ח , ובתיאטרון " הבימה " כ006 אלף ש"ח . בסך 
הכל , אם להוסיף את שאר המוסדות , מדובר במיליוני שקלים בכל שבוע שחולף . 
מעבר לאובדן הכנסה ועצירת הפעילות , אחרי שבוע של אי קיום חזרות יידרש לפחות 
שבוע , אם לא יותר , כדי שכל החזרות להצגות העתידיות ידביקו את הפיגור 
ויגיעו שוב לאותו מצב רוח המאפשר יצירה משותפת . אמנויות הבמה אינן יכולות 
להפעיל את פס הייצור במקום וברגע שהוא נפסק . תפוקתם של העושים במלאכה זו 
תלויה במצב רוחם ובנכונותם , המותנית גם במצב הלאומי . גם קהל הצרכנים הוא 
כזה . לא די להכריז שמשטר החירום הסתיים וכבר פוקדים את התיאטרון . יעבור 
עוד פרק זמן ניכר עד שאנשים ירצו לצאת מהבית לאולמות התיאטרון והקולנוע . 
אפשר לראות זאת בגרף המעניין של התפוסה באולם הגדול של תיאטרון " הבימה " 
בימים שלפני פרוץ המלחמה במפרץ . במוצאי שבת , 21 בינואר , היתה ההכנסה 
מן ההצגה כ13 אלף ש"ח . ביום המחרת 62 אלף . ביום שני , 41 בינואר , 
ירדה ההכנסה ל41 אלף . ב51 בחודש , כשפקע האולטימטום , היו באולם הגדול 
של " הבימה " , שבו 048 מקומות , 88 צופים שהכניסו לקופה כ000 , 3 ש"ח . 
סכום דומה נכנס לקופה למחרת , כשכבר פרצה המלחמה אך עדיין לא נגעה בנו 
במישרין . כשתתחדש הפעילות , יהיו מן הסתם עוד ימים רבים עם צופים ספורים 
באולם . התיאטרון הישראלי נוטה , בדרך כלל , להיות פחות אסקפיסטי מתיאטראות 
אחרים בעולם בנכונותו להעלות על הבמה נושאים אקטואליים . אבל בעיקרו של 
דבר , בעצם העיסוק בתרבות ובאמנות יש ממין האסקפיזם . הצרה היא שבינתיים 
אנשים פוחדים אפילו לברוח מן המציאות , אם פירוש הדבר לצאת מן הבית ולהתרחק 
מן הילדים ומהחדר האטום . 
