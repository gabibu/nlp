פאריס ( ע"ר ) . איטליה והולנד ישתתפו באופן ישיר במלחמה במפרץ נמסר אתמול 
בפגישה של שרי ההגנה של איחוד מערב אירופה . שר החוץ הספרדי פרנסיסקו פרננדז - 
אורדונז שמסר את הדברים אמר " יש שתי קבוצות במפרץ המקבלות הנחיות מאיחוד 
מערב אירופה . קבוצה אחת מעורבת ישירות במבצעים צבאיים והשניה מעניקה תמיכה 
כללית . החברות הבולטות בקבוצה הראשונה הן צרפת ובריטניה ומעתה גם הולנד 
ואיטליה " . איטליה והולנד שלחו כל אחת שתי אניות מלחמה למפרץ בעקבות החלטת 
הארגון , המונה תשע מדינות , להקים צי שיסייע לאכיפת האמברגו נגד עיראק . 
איטליה שיגרה למפרץ טייסת של 01 מטוסי טורנדו וההולנדים הודיעו על משלוח 
של שתי סוללות של טילי פאטריוט לטורקיה . אולם , לשתי המדינות אין כוחות 
יבשה בסעודיה בצד הכוח הרב - לאומי בראשו עומדת ארה"ב . הודעה על הצטרפות 
איטליה למלחמה נמסרה זמן קצר לאחר שהפרלמנט האיטלקי אישר את הצעת הממשלה 
בנושא . עד כה , השתתפו בתקיפות האוויריות מטוסים מחילות האוויר של ארה"ב , 
בריטניה , סעודיה וכוויית . סוכנות הידיעות המצרית מסרה כי חיילי האו"ם 
המוצבים בעיראק יפונו היום לטהראן . 
