שנה הסכימו המדינות להקים בית - דין בין - לאומי פלילי לטרור , למשל , 
אך דבר לא קרה . מאות החלטות של גופים בין - לאומיים לא יושמו בשל חוסר 
יכולתה של מערכת המשפט הבין - לאומית לכפות את החלטותיה . עד לאחרונה נבע 
המצב המתסכל הזה מהעימות הבין - גושי ומהיריבות המעצמתית . החשש היה כי 
אם מדינה תנסה לכפות בכוח יישומה של החלטת או"ם , יגרום הדבר למלחמה באותו 
אזור , ללא התייצבותן של שאר חברות האו"ם לצד המדינה שניסתה להביא ליישום 
ההחלטה . מדינה יכולה להפעיל סנקציות חד - צדדיות ולהחרים את המדינה הסוררת , 
אולם כמעט בלתי - אפשרי להביא לפעולה כלל - עולמית מתואמת נגד אותה מדינה 
ולאלצה לשנות את מדיניותה . ניסיון לפעול בדרך זו היה בעת משבר קוריאה . 
ברית המועצות לא הטילה וטו על ההצעה לשלוח כוח או"ם לקוריאה . הכוח אכן 
נשלח , אולם היה זה בעיקר כוח אמריקאי שלא הצליח להביא להגשמת המטרה האמריקאית . 
זאת בשל העימות הבין - מעצמתי שגרם לכך ששתי מעצמות - על בריה"ם וסין 
התייצבו לצדה של צפון - קוריאה . מלחמת כוויית היא כנראה המשבר הראשון בסדר - 
גודל עולמי שכזה שבו מצליחה קואליציה בין - לאומית לכפות החלטות בין - לאומיות , 
בתמיכתן של רוב מדינות העולם . הצלחתה של הפעולה הזו תלויה בראש ובראשונה 
בבין - לאומיות שלה , שבאה לביטוי בכך ששום מעצמה לא התנגדה לה . אפילו 
סין , שפסחה על הסעיפים , החליטה לבסוף להימנע בהחלטת מועצת הביטחון שאישרה 
את השימוש בכוח . בשום פנים ואופן אין לראות במלחמת כוויית פעולה אמריקאית . 
אין ספק כי הגורם הדוחף היתה ארה"ב . אולם התרומה של הקהילה הבין - לאומית 
היתה חשובה ביותר לגיבוש הכוח וביצוע המתקפה . חיילי בעלות הברית מהווים 
יותר מ%04 מחיילי הקואליציה הבין - לאומית במפרץ , ומטוסי הקרב של בעלות 
הברית מהווים % 53 מהכוח הרב - לאומי . בשני תחומים חשובים מהווים הכוחות 
של בעלות הברית רוב בקואליציה : % 26 מהטנקים של הכוח במפרץ הם טנקים של 
בעלות הברית , ו%45 מהאוניות בכוח הן אוניות של בעלות הברית . הכוחות המאסיוויים 
של בעלות הברית במפרץ נטלו חלק משמעותי בהתקפה ולא היו בגדר " תרומה סמלית " , 
כפי שהעריכו פרשנים שונים . בפעולה משתתפות מדינות מכל חמש היבשות : מדינות 
מפותחות ומתפתחות , מדינות נוצריות ומוסלמיות , מדינות מערביות , מדינות 
" בלתי - מזדהות " , ואף מדינות החברות בברית וארשה . גם בריה"ם שיגרה 
שתי אוניות . מעבר לסדרי הכוחות ולחלקן החשוב של המדינות , העניקה הסולידריות 
הבין - לאומית את הבסיס המשפטי - המוסרי הנחוץ כל - כך לפעולות מסוג זה . 
לכל אחת מהמדינות ששיגרו כוחות למפרץ יש אינטרסים רבים ומורכבים שהניעו 
אותן לשלוח כוחות . התרכובת של כל האינטרסים הללו העניקה לפעולה במפרץ בסיס 
יחיד במינו בהיסטוריה של העולם המודרני : העולם כולו מתגייס ליישום קפדני 
של החלטות האו"ם . אין ספק כי ארה"ב פעלה למען אבטחתה של אספקת הנפט , 
שסוריה פעלה משנאת עיראק , ושמצרים פעלה מתוך חשבונות פנימיים בעולם הערבי 
והבטחות למחיקת חובות ( שאכן התממשו ) . אולם אינטרסים כאלה קיימים כל 
העת , ובכל זאת העולם לא מתגייס כולו להשקיע משאבים אדירים למטרה כזו . 
הפעם היה זה ניצחון של המשפט הבין - לאומי . מדינות העולם ובראשן ארה"ב 
לוחמות על יישום ההחלטה המשולשת של מועצת הביטחון של האו"ם : נסיגת עיראק 
מכוויית , השבת המשטר הלגיטימי באמירת והשכנת שלום ויציבות במפרץ הפרסי . 
לא לחינם פעלו האמריקאים בדבקות להשגת כל האישורים הפורמליים של מוסדות האו"ם , 
שהעניקו את הלגיטימיות המשפטית לפעולה הזו ואיפשרו את הרכבת הקואליציה 
הבין - לאומית . יש לזכור כי את תאריך האולטימטום של 51 בינואר נתנה מועצת 
הביטחון , שאישרה שלב אחר שלב את ההיערכות . מאז פלשה עיראק לכוויית עברו 
חמישה וחצי חודשים של סחבת , כביכול , והמתנה מורטת עצבים . אולם במבט 
מקרוב מתברר כי בתקופת ההמתנה נבנתה המערכה בדינמיות מעוררת השתאות . פרק 
הזמן שעבר מאז פלישת עיראק לכוויית ב2 באוגוסט ועד הפעולה ב71 בינואר היה 
קצר ביותר בהתחשב בקשיים העצומים שעמדו בפני גיבוש הכוח , תכנון המתקפה , 
פעולות ההסברה , יישום הסנקציות , ההחלטות באו"ם וניסיונות התיווך הרבים 
מספור . כבר למחרת הפלישה לכוויית גינתה מועצת הביטחון את הכיבוש העיראקי 
ודרשה מבגדד לסגת . עד כאן זהו מהלך שגרתי של האו"ם , שמתרחש בסכסוכים 
רבים . יומיים לאחר הפלישה הכריזה ארה"ב על שיגור כוחות צי למפרץ . לאחר 
ארבעה ימים שוגרו גם חיילים ומטוסים אמריקאיים למפרץ . ארבעה ימים בלבד לאחר 
הפלישה כבר החליטה מועצת הביטחון על אמברגו סחר נגד עיראק , חוץ מתרופות 
ומזון לצרכים הומניטריים . כאן מתחיל השוני המפתיע בין סכסוך כוויית לבין 
סכסוכים דומים בעבר . סנקציות היו עד כה אחד האמצעים הדרסטיים ביותר של 
האו"ם נגד מדינה סוררת , ונדרשו דיונים רבים ובעיקר זמן רב כדי להחליט על 
צעד שכזה . הדוגמה הבולטת לכך היא דרום - אפריקה . הטלת הסנקציות המהירה 
כבר רמזה שהמדובר במשבר יוצא - דופן . כחודש אחרי הפלישה לכוויית הגיע התיאום 
הבין - מעצמתי לשיא , בפגישת הנשיאים גורג בוש ומיכאיל גורבצוב בהלסינקי . 
השניים קראו לעיראק לסגת מכוויית . משלב זה ואילך היה ברור שבמשבר זה עומדת 
עיראק מול העולם כולו , מלבד כמה בעלי - ברית חסרי - חשיבות , כגון תימן 
ואש"ף . הכרזת מוסקווה כי אין לפסול את האפשרות של שימוש בכוח ציינה את 
השלב הבא בתהליך . יישום הסנקציות הובטח כמעט במלואו , ובאופק כבר נראה 
השלב הבא : מערכה צבאית . זאת כחודש וחצי בלבד לאחר הפלישה לכוויית ובטרם 
התבטאה ההשפעה המלאה של הסנקציות הכלכליות . כל ניסיונות סדאם לשבור את הסולידריות 
הבין - לאומית , על - ידי שחרור בני ערובה ממדינות מסוימות בלבד , נחלו 
כישלון חרוץ וכך גם כל מאמציו לשבור את הנחישות הבין - לאומית על - ידי 
אירוח נפרד של אישים מערביים בולטים וראשי האופוזיציה במערב , וארגון הפגנות 
שלום ומצעדי אמנים . לניסיונותיו הבלתי - פוסקים ליצור לינקג בין משבר כוויית 
לבעיות מזרח - תיכוניות היתה הצלחה גדולה יותר , והדבר בא לביטוי בהצעות 
של מתווכים שונים , ממזכיר האו"ם ונשיא צרפת ועד דניאל אורטגה , נשיא 
ניקרגואה לשעבר . אך היסוד המרכזי בקואליציה , ארה"ב ובריטניה , התנגדו 
ללינקג , וגם שאר המדינות וראשי האו"ם הבהירו כי לינקג יכול להתבצע רק 
נסיגה מכוויית , ולכך העיראקים לא היו מוכנים . מועצת הביטחון עצמה דחתה 
את הצעת הפשרה הצרפתית , וכך לא ניתן פתח לטעון כי ארה"ב נוהגת " בפראות " 
ומתעלמת מהסיכוי להסדיר את המשבר בדרכי שלום . ב92 בנובמבר נעשה הצעד המכריע 
שסלל את הדרך למתקפה צבאית . מועצת הביטחון הצביעה ברוב של 21 מול 2 לאישור 
השימוש בכוח נגד עיראק , אם לא תיסוג מכוויית . בנוסף לכך קבעה מועצת הביטחון 
אולטימטום , ביודעה כי יש ממש מאחוריו ואין זה תאריך סתמי . התגובה העיראקית 
להחלטת מועצת הביטחון המחישה עד כמה שגתה עיראק בהערכתה את חוזקם של יסודות 
הקואליציה שקמה נגדה . עיראק הכריזה כי ואשינגטון שיחדה , לא פחות ולא 
יותר , את חברי מועצת הביטחון להצביע כפי שהצביעו . היה זה חוסר הבנה בסיסי 
של משמעות הקואליציה הבין - לאומית . עיראק ניסתה ליצור את הרושם , ונראה 
כי האמינה בכך גם בעצמה , כי זהו מאבק של ארה"ב בלבד . כדי להמחיש את האופי 
הכל - כך שונה של המערכה נגד עיראק , נמנע בוש מלנצל את ניצחונו הדיפלומטי 
באופן דורסני , אלא יצא ביוזמה מפתיעה והזמין את טארק עזיז לוואשינגטון 
לשיחות והציע לשלוח את בייקר לבגדד . ארה"ב לא היתה צריכה לעשות זאת , 
אולם כדי להמחיש שבבסיס הסכסוך נמצאת מהות עניינית ומטרה שזכתה לאישור האו"ם , 
עשתה ארה"ב כל מאמץ כדי להשיג את המטרה : נסיגה מכוויית . העובדה שארה"ב 
אכן פעלה כך ולא חדלה מהמאמצים הדיפלומטיים סייעה מאוד למדינות האחרות בכוח , 
שחשו אי - נוחות לקראת קץ האולטימטום . לא לחינם ציטט בוש בנאומו , עם 
פתיחת המלחמה , סמל בצבא שאמר : " אנחנו כאן לא רק למען מחירו של גלון 
דלק , אלא למען 001 השנים הבאות " . ציטוט זה חיזק את המסר המרכזי בנאום 
הנשיא : הזדמנות ליצור סדר עולמי חדש . הסדר החדש לא בא לביטוי בהריסת 
עיראק , או בניצחון ארה"ב , אלא בנכונות של מדינות רבות כל - כך להתגייס 
למען ביצועה של החלטת האו"ם , ובתוכן המעשי שקיבל לפתע משפט העמים . ההישג 
מול עיראק חיזק את מערכת הכוחות בעולם שהלכה והתגבשה כבר לפני המשבר . מכאן 
ולהבא , כפי שהכריז בוש , לא תוכל מדינה אחת לפעול נגד רצונו של העולם 
כולו . האו"ם הוכיח כי יש לו שיניים , ואת זאת כדאי לזכור גם כאן . 
