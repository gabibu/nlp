שר התעשייה והמסחר , משה נסים , פנה לפני ימים אחדים במכתב לשר האוצר , 
יצחק מודעי , וביקש לזמן פגישה כדי לדון בהנפקת מניות כימיקלים לישראל 
בבורסה . פניית נסים למודעי נעשית בהתאם לסיכום בין השניים מלפני חודשיים . 
אז הוחלט שהנהלת כי"ל תעריך את שווי החברה ותקבע סייגים למכירתה , ואז 
לשוב ולדון בעניין בתוך תקופה מסוימת . מודעי עדיין לא השיב לפניית נסים , 
ואפשר כי נוכח האירועים האחרונים לא תתקיים הפגישה בנידון בזמן הקרוב . 
עם זאת אפשר כי יעשה מאמץ לזמן את הפגישה עוד לפני סוף ינואר , מועד שבו 
זאב רפואה , מנכ"ל רשות החברות הממשלתיות , מסיים את תפקידו . נסים כתב 
למודעי כי לאחר שהמאמצים למכירת החברה עלו בתוהו , מן הראוי לבחון את החלופה 
של הנפקת מניות החברה בבורסה . שר התעשייה מתנגד להמשך המגעים למכירת החברה 
לקבוצת גנגר , בגלל התנגדותה הנחרצת של הנהלת כי"ל לכך , מחשש שיוברחו 
סודות מישראל . במהלך החודשים האחרונים ביצעה הנהלת כי"ל הערכת שווי של החברה , 
ואז נקבע כי החברה שווה 1 . 1 מיליארד דולר . קבוצת גנגר הציעה עבור כי"ל , 
עוד בטרם נכנסו איתה למשא ומתן , 006 מיליון דולר , אך לו היו מתחילים 
מגעים , אפשר שזו לא היתה הצעתה האחרונה . 
