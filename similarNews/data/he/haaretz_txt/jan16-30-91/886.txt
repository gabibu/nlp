ואשינגטון ( ע"ר ) . מחלקת ההגנה האמריקאית הודיעה שלשום כי היא אישרה 
שימוש מוגבל בגז מדמיע במלחמה במפרץ במקרים מסוימים , כגון במקרים של חילוץ 
טייסים שהופלו . " הגז המדמיע יופעל במקרים כגון מניעת התערבות של אזרחים 
במהלך פעולות חילוץ " , הודיע הפנטגון . " אנו מוטרדים בשל השימוש שעושים 
העיראקים במטוסים שהופלו , והשימוש בגז מדמיע עשוי לסייע בחילוץ מוצלח של 
הטייסים " . הפנטגון הודיע כי נתן אישור להשתמש בגז מדמיע גם כדי להשתלט על 
שבויי מלחמה עיראקיים . 
