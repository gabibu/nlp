ראש הממשלה יצחק שמיר ויו"ר הנהלת הסוכנות שמחה דיניץ סיכמו ביניהם שהטסת 
העולים מבריה"ם לישראל תימשך , למרות מצב החירום במדינה . בפגישה בלשכת 
ראש הממשלה , שהתקיימה שלשום , אמר דיניץ שהסוכנות נערכת להטסתם של העולים 
מתחנות המעבר בבודפשט , בוקרשט וארשה בכל מצב . הוא ציין שביום ששי הגיעו 
לישראל כ054 עולים מבריה"ם , ואמש הגיעו כ054 מבודפשט . דיניץ הדגיש שהסוכנות 
היהודית עושה כל מאמץ כדי שיהודים המגיעים לתחנות המעבר לא ישהו בהם יותר 
משעות ספורות , וכל אימת שמגיעים דיווחים על הגעתם של עולים מבריה"ם , 
יוצא מטוס של אל - על להביאם ארצה . גורמים בכירים בסוכנות אמרו אמש , 
שהם מעודדים מאוד מן העובדה שלמרות מצב החירום וירי הטילים מעיראק , ממשיכים 
היהודים להגיע לתחנות המעבר . לדבריהם , הדבר מוכיח שהיהודים המבקשים לצאת 
לישראל , אינם מודאגים מהמצב הביטחוני , סומכים על צה"ל ומודעים לכך שהמשך 
שהייתם בבריה"ם מסוכנת יותר . יו"ר הנהלת הסוכנות מחה אתמול בפני יו"ר הוועד 
המנהל של רשות השידור , אהרון הראל , ומנכ"ל הרשות , אריה מקל , על כך 
שאין מקפידים ברדיו ובטלוויזיה להעביר תדרוכים מספיקים על התקפות הטילים 
ועל ההיערכות בעורף ברוסית ובאמהרית . גורם בכיר בסוכנות אמר אמש שהעדר 
אינפורמציה גורם לבהלה , ולעתים אף לפאניקה , בקרב העולים החדשים . יו"ר 
הנהלת הסוכנות החליט לדחות את נסיעתו לבריה"ם . דיניץ עמד לצאת אמש למוסקווה 
על - מנת להשתתף בכינוס הוועד של הארגונים היהודיים בבריה"ם . 
