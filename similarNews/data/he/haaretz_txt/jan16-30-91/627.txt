ניו - יורק ( מיוחד ל"הארץ " ) . משטרת ניו - יורק הועמדה אתמול במצב הכן 
בעקבות מידע כי ערבים ניסו לרכוש מדים של שוטרי רשות התחבורה הציבורית בעיר . 
שוטרים אלה מפטרלים בקרונות הרכבת התחתית ומפקחים על הסדר בתחנות . מידע 
זה הגביר את חששות המשטרה והאף - ב - איי מן האפשרות שגורמים ערביים קיצוניים 
ינסו לבצע פיגועים ברשת הרכבות התחתיות . מפקד משטרת רשות התחבורה הורה 
אתמול לפיקודיו לשמור על עירנות מירבית ולדווח מיד על כל ניסיון לרכוש או 
לגנוב מהם מדים . מאז פרוץ המלחמה ננקטו באזור המטרופולין אמצעי בטיחות מיוחדים 
בשל האפשרות שיבוצעו פיגועים ברשת הרכבת התחתית . שוטרי חרש לבושים אזרחית 
הוצבו במרכזים סואנים ובצמתים . משטרת ניו - יורק מפעילה מוקד מיוחד לטיפול 
בחפצים חשודים ואיומי פצצות . נמסר כי עד כה טיפל המוקד בכ008 פניות של 
אזרחים המודיעים על מציאת חפצים חשודים וכן מאות איומים על הנחת פצצות , 
שנתגלו כאזעקות שווא . משרד האף - בי - איי בניו - יורק עקב אחרי גורמים 
קיצוניים החשודים בהשתייכות לארגוני טרור , שלפי מידע מוקדם נמצאים בעיר . 
