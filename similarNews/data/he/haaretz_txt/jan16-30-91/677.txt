לתעד באמצעים אמנותיים את הסכסוך הצפוי במפרץ הפרסי . זוהי מין מסורת בריטית 
עתיקת יומין , שלפיה ממנים רשמית את " אמן המלחמה " . יותר מ003 אמנים 
רשמיים כאלה נשלחו לתעד את מלחמת העולם השנייה , ולינדה קיטסון מונתה לתפקיד 
בימי מלחמת פוקלנד . הפעם הסתמן מיד סכסוך בין משרד ההגנה הבריטי ומוזיאון 
המלחמה הקיסרי שבלונדון . משרד ההגנה הסתייג אפילו מן התואר הרשמי " אמן 
המלחמה " , בתקופה שבה ניסו עדיין לסיים את המשבר במפרץ בדרכי שלום . משרד 
ההגנה התרכך רק כשהסכים המוזיאון לשנות את תוארו הרשמי של קין ל"מתעד רשמי " . 
בינתיים פרצה המלחמה , וקין עדיין בביתו שבהקני . הסיבה הרשמית עכשיו היא 
סירובו של משרד ההגנה לשלם את דמי ביטוח החיים של קין , בעוד המוזיאון עני 
מכדי לגייס את הסכום . כשנודע לקין כי פוליסה בסך 001 אלף ליש"ט תעלה כ005 , 
3 ליש"ט , הודיע על נכונותו לצאת לחזית בלי ביטוח . אז התברר שמשרד ההגנה , 
המפקח כעת על מתן האשרות וסידורי הטיסה לערב הסעודית , אינו ממהר להטיס 
אותו . המשרד גם כועס על שהמוזיאון הפעיל את השפעתו בחלונות הגבוהים ביותר 
כדי להחיש את יציאתו של קין לחזית . יש לו , לטענתו , דברים חשובים יותר 
בעיצומו של המבצע הלוגיסטי הגדול ביותר מאז מלחמת העולם השנייה , מאשר לארגן 
טיסה לאמן . משרד ההגנה גם הרשה לעצמו לתהות אם האומה תקבל תמורה הולמת מקין . 
התברר שמוזיאון המלחמה חתם עם קין על חוזה , שלפיו יקבל האמן 01 אלפים 
ליש"ט תמורת תמונה אחת וארבעה רישומים . משרד ההגנה סבור שקין צריך לספק 
יותר סחורה , מה גם שהטיסה והשהות מחוץ לגבולות ארצו ימומנו על ידי משלם 
המסים הבריטי . נציגת המוזיאון , אנגלה רייט , טענה בתשובה , שלא מדובר 
בכמות אלא באיכות , ומדובר באמן בעל שיעור קומה . המוזיאון לא מבין כיצד 
מתקשה משרד ההגנה לארגן ויזה לאמן אחד , בעוד פניותיהם של עשרות אם לא 
מאות עיתונאים נענו במהירות . אמנית מלחמת פוקלנד , לינדה קיטסון , התנדבה 
כבר לצאת לשטח על חשבונה . היא אמרה ל"סנדי טיימס " , המדווח על השתלשלות 
הסיפור : " זה טוב למוראל של החיילים , כשהם יודעים שמתעדים אותם למען 
הנצח . אמן הוא האדם היחיד שיכול לחזור הביתה עם התרשמות בלתי תלויה ובלי 
להיות מוטרד ממועד מסירת החומר לדפוס . חבל שזמן יקר מתבזבז " . פיטר וייקפילד 
מן הקרן הלאומית לאוספי אמנות העיר באותו עניין : " הזדמנות יקרה הולכת 
כאן לאיבוד . ארכיון אמנותי חשוב לאומה נמצא בסכנה " . 
