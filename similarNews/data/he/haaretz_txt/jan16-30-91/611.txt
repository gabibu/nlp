רוזה בת החמש מאוזבקיסטן מבקשת כל הזמן מאם שלא תצעק ושלא תגביר את עוצמת 
הרדיו , שמא לא תוכל לשמוע את צפירת האזעקה . אמה שהיתה בטיפול פסיכיאטרי 
לפני עלותה ארצה , מרבה להכות באחרונה אותה ואת אחיה הקטן . האם טוענת 
שרוזה עצבנית מאוד . שני הילדים , הוריהם , סבם וסבתם , נמנים עם קבוצת 
העולים מבריה"ם , רובם מאוזבקיסטן , שפונו לבית מלון , יחד עם ישראלים , 
תושבי השכונות הדרומיות בתל - אביב , אחרי שבתיהם נפגעו בעת הפגזת הטילים . 
המשפחה שוהה עתה במלון אמבסדור בתל - אביב . סופיה גורביץ , פסיכולוגית 
חינוכית שעלתה מליטא לפני ארבעה חודשים , גויסה על ידי עיריית תל - אביב 
לסייע לעולים , ילדים ומבוגרים , להתמודד עם המצוקה הנפשית . היא סיפרה , 
כי אמה של רוזה בכתה כששוחחה אתה . המתח במשפחה זו ובמשפחות נוספות גבר 
בגלל המגורים המשותפים מאז העלייה לארץ . היא עצמה עייפה מאוד , העידה 
גורביץ , בגלל המאמץ של הימים האחרונים והרעש באולם שבו שוהות משפחות העולים 
רוב הזמן . היא לא שיערה שתיקלע למצב שבו בנוסף לבעיות הקליטה שלה יהיה 
עליה לתת כתף לעולים שדירותיהם הופצצו . העצבנות של העולים מאוזבקיסטן , 
מבוגרים וילדים , הגיעה לשיאה ביומיים שאחרי ההפצצה . עכשיו חלה , לדברי 
גורביץ , רגיעה מסוימת . בעת השיחה ישב סמוך אלינו ילד בן שמונה , שקט 
במיוחד . גורביץ סיפרה כי הילד עצבני מאוד ומסרב לאכול , ובלילה שאחרי 
ההפצצה צעק בשנתו . סבו של הילד ואביו מרבים להכותו . הפסיכולוגית שוחחה 
עם סבתו והיא העידה שהסב והאב נוהגים בילד בשיטות החינוך הסטאליניסטיות , 
כהגדרתה , והמשפחה מודאגת מן העובדה שהילד כמעט שאינו אוכל . הפסיכולוגית 
שוחחה עם כל משפחות העולים . הקשיים העיקריים נצפים בילדים שהיו להם בעיות 
נפשיות עוד בבריה"ם . אחד מהם , בן 31 , סבל עוד באוזבקיסטן מסימפטומים 
של חרדה , לאחר מבול שפקד את המדינה . כבר שם היה מחוויר ונתקף כאבי בטן 
כל אימת שהחל לרדת גשם . בעת ההפצצה הופיעו אצלו אותם סימפטומים בצירוף 
רעד בגוף . קפמאבינאמבסדור הוא אחד משמונה בתי מלון בתל - אביב , שבהם שוכנו 
ישראלים ועולים חדשים שבתיהם נפגעו בהפצצות הטילים . מספר המפונים ביום 
ב היה 277 איש , מתוכם כ002 ילדים . האחראי על מערכת הסיוע למפונים , 
יאיר לוין , ראש מינהל החינוך בעיריית תל - אביב , אמר כי בכל בתי המלון 
מעסיקות גננות את הילדים . שלשום אחר הצהריים היו אמורות גם מורות להצטרף 
אליהן . בכל בתי המלון שקלטו מפונים מצויים גם נציגים של השירות הפסיכולוגי - 
ייעוצי בעיריית תל - אביב . משרד החינוך משתף פעולה בהפניית גננות ומורות 
לבתי המלון . ההמולה באולם שבו ישבו משפחות המפונים היתה רבה . העולים המבוגרים 
התרכזו במרפסת המחוממת , הסגורה בחלונות זכוכית , סביב שולחן גדול . הישראלים 
ישבו בפינות אחרות וחלקם צפו בטלוויזיה . באולם המרכזי שיחקו הילדים , 
ישראלים ועולים , כיירו בחימר וציירו . אחד העולים צייר את סדאם חוסיין 
ומסיכה נגד גזים תלויה על צווארו . בציור נראה שליט עיראק מרים ידיים וקורא : 
" ממה מיה " . פעוטה ישראלית ציירה כמה מסגרות . הגננת רשמה ליד הציור 
את ההסבר של הילדה : " אלה החלונות של הבית שלי שסדאם חוסיין בא עם פטיש 
ושבר אותם וקילל אותנו " . אחד הילדים צייר טנק ועליו מגן דוד , יורה אש 
לעבר טיל . ילדה אחרת ציירה בית ששברי קיר וזכוכית ניתכים על האנשים היושבים 
בתוכו . היא כתבה ליד הציור : " בית הרוס " . המפגש עם קבוצת העולים מאוזבקיסטן 
שפונו עקב ההפצצה היה יותר מצילום - מצב נוסף של חרדה בעורף הישראלי . זו 
היתה הזדמנות להכיר תת - קבוצה באוכלוסיית העולים וללמוד משהו על יחסי הגומלין 
בינה ובין תת - קבוצה באוכלוסייה הישראלית תושבי השכונות החלשות . העולים 
המבוגרים העדיפו להתכנס יחד , בעוד הישראלים שפונו מבתיהם התכנסו בפינה 
אחרת . למרות זאת בלט הדמיון בין הקבוצות . שתיהן מייצגות שכבה סוציו - 
אקונומית חלשה יחסית . לא במקרה שכרו העולים מאוזבקיבטן דירות בשכונות לא 
יוקרתיות בתל - אביב , לעומת עולים משכילים ומבוססים מערים כמוסקווה או 
לנינגרד שהעדיפו לשכור דירות במרכז תל - אביב ובצפונה . גורביץ אומרת שרבות 
ממשפחות המפונים מאוזבקיסטן הן מרובות ילדים . בבריה"ם הן סבלו מאנטישמיות 
קשה במיוחד , משום שבקרב האוזבקים יש רוב מכריע למוסלמים . על רקע המאבקים 
האתניים האלימים , הם חיו שם כמיעוט נרדף , בתנאים של אימת מוות מתמדת , 
בדומה לארמנים ולתורכים . לכן אפשר להבין מדוע אמרה לי אחת הילדות מאוזבקיסטן , 
הנמנות עם המפונים , כי למרות המלחמה , כאן היא מרגישה בטוחה יותר . 
שם לא רק אמרו ליהודים " תסתלקו מכאן " , טענה הילדה , אלא איימו עליהם 
ברצח . היא עדיין אינה מעלה על דעתה שגם כאן כבר מבחינים בינם לבין עולים 
אחרים מבריה"ם , בגין גון עורם הכהה . גם הם נחשבים ל"מזרחיים " , בדומה 
לישראלים המתגוררים בשכונות החלשות . גורביץ מציגה בפני שתי אחיות ואמן . 
משפחה זו , לדבריה , בולטת לטובה , באיפוק הרב שהיא נוהגת בהשוואה למשפחות 
המפונים האחרים מאוזבקיסטן . זנה ואנגלה ארונובה ואמן ורה מספרות שהמשפחה 
עלתה לישראל מאוזבקיסטן לפני שלושה שבועות והתגוררה בדרום תל - אביב בדירה 
בת שני חדרים . לזנה ולאנגלה אחות בת שש ואח בן שלוש . יחד אתם בדירה הצטופפו 
עוד קרובי משפחה , בסך הכל 21 נפשות , בהן ששה ילדים . ורה היתה אחות 
בסנטוריום באוזבקיסטן ובעלה סנדלר . אתמול סיפרה זנה בת ה11 , כי מאז ההפצצה 
היא נחרדת בכל פעם שנשמע משהו הדומה לצפירת אזעקה . כשהופצץ ביתם היא 
קמה במהירות מהמיטה , לקחה את המסיכה ורצתה לרוץ יחפה לדירת השכנים שלא 
ניזוקה . אחר כך התעשתה , והספיקה לנעול נעל אחת . בדירת השכנים הלכה 
לשירותים והמסיכה על פניה . מאז היא אחוזה חרדה מטילים ופצצות . " סדאם 
חוסיין הוא איש רע מאוד " , היא ממלמלת . עכשיו היא נזכרת שהמורים באוזבקיסטן 
שאלו אותה מדוע היא ומשפחתה רוצים לעזוב את בריה"ם , הרי זו המולדת שלהם , 
הרוסים שומרים עליהם ואילו בישראל יהיה להם רע , גם בגלל השפה וגם בגלל 
המלחמה . גם השכנים האוזבקים אמרו להם דברים דומים , אך גם לאחר שהתנסתה 
במתקפת הטילים אין לדברים אלה השפעה עליה . למרות רצונה לחזור הביתה ( 
לדירה שנפגעה ) , היא מרגישה בטוחה במלון , שיש בו הרבה אנשים ואין תחושת 
בדידות . גם אחותה אנגלה , בת 21 , אינה מצטערת שבאה לישראל . בבריה"ם 
פחדה יותר . גורביץ מעידה , שכל קבוצת העולים השוהה במלון אמבסדור פוחדת 
מאוד , שרויה במתח וממתינה לאזעקה . אבל באוזבקיסטן סבלו העולים מאנטישמיות 
ופה לפחות הם מרגישים יותר בטוחים . עקב שליטתה של הפסיכולוגית בשפה הרוסית , 
משמש הטלפון בדירתה שבגבעתיים אחד המוקדים לסיוע נפשי לעולים מבריה"ם . 
ילדים בכו בטלפון , חזרו ואמרו שהם לא יודעים מה לעשות , שהם פוחדים 
ומחכים כל הזמן לאזעקה . הדגש היה על חוסר אונים , על כך ש"לא יכולים לעשות 
כלום " . בין העולים המבוגרים שפנו אליה בטלפון היתה אם אחת , שהתאוננה 
שהיא סובלת מקלאוסטרופוביה ואינה מסוגלת לשבת בחדר אטום . " היא אמרה 
שהיא הולכת מפינה לפינה ורוצה לדפוק את הראש בקיר " . 
