" הם רוצים מספרה , עיתונים ולהמשיך את החיים בשקט . אין שום פאניקה , 
כולם מתורגלים . במקום גרים 59 דיירים , מהם 02 סיעודיים . אטמנו חלק 
מהחדרים ואת המחלקה הסיעודית . הם מגיבים טוב יותר מאתנו " , אמרה אתמול 
עובדת בבית - הורים פרטי של יוצאי הולנד בהרצליה , על שם המלכה יוליאנה . 
ברשת בתי האבות של ההסתדרות " משען " , שבמסגרתה גרים 005 , 4 קשישים , 
כולל בבית - חולים סיעודי בן 606 מיטות , שוב אווירה רגועה . רק מיעוטם 
של הדיירים בששת בתי האבות של הרשת בחרו לעזוב לבתי ילדיהם . בבית - אבות 
אפעל , למשל , מתוך 005 , 1 דיירים רק 91 יצאו לבתי בני משפחותיהם . בחולון , 
מתוך 009 דיירים יצאו בסך - הכל ששה . תחושת הביטחון מיוחסת לעבודת ההכנה 
שנמשכה שנתיים מסבירה אסתר יקוביץ , מנהלת האגף לבתי - אבות של " משען " . 
היערכות זו כללה תדרוך המנהלים , הקמת מטה - חירום בכל בית - אבות , תדרוך 
הדיירים , הצטיידות לשעת - חירום במזון , ציוד רפואי , ציוד כללי , מים , 
בתי - שימוש כימיים , ערכות החייאה . בכל בית - אבות סומנו חדרים שייאטמו 
בשעת הצורך . לקשישים סופקו ערכות מיגון בעוד מועד . במחלקות האשפוז לתשושים 
ולסיעודיים נאטמו בכל מחלקהשניים - שלושה חדרים שאליהם מרוכזים כל הקשישים 
בעת אזעקה . הצוות , הכולל עובדות סוציאליות העוסקות בהרגעת חרדות , עובד 
כיום במתכונת לשעת - חירום , 21 שעות למשמרת . מטה החירום שלכל בית - אבות 
ארגן את הסעות העובדים . לעובדות אמהות לילדים קטנים נעשו סידורים להבאתן , 
להעסקתן ביום ולהלנתן בלילה , כולל כלכלה . עובדי מרכז " משען " ועובדי 
פנימיות ילדים של המרכז תגברו את הצוותות . ארוחות הבוקר והערב מחולקות 
לחדרים כדי למנוע ריכוז אנשים בחדרי האוכל . את תחושות הקשישים הביע אחד 
הדיירים מבית האבות בגבעתיים , שכתב למנהלת הבית : " אני מרגיש דחף פנימי 
חזק ביותר להביע לך באופן אישי ולכל צוות עובדי ביתנו את רגשי ההוקרה וההודיה 
על השירות היוצא מן הכלל שאתם מגישים לנו בימים קשים אלה , ללא הגזמה , 
מעל ומעבר למה שיכולתי לדמיין לי . בטוח אני שכל דיירי הבית יסכימו עמי . 
כולנו רואים את המאמצים הבלתי - רגילים שלכם לספק את כל צרכינו , כולל 
את אלה של תושבי חדרי החולים , שהטיפול בהם קשה במיוחד " . אסתר יקוביץ היתה 
רוצה לראות יותר שיתוף - פעולה מצד בני המשפחה . " היינו שמחים אם בני 
המשפחה היו מגלים יותר רוח התנדבות לעזור לנו בתורנות לילה לפינוי הקשישים 
לחדרי האיטום " , היא אומרת . 
