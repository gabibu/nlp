במערכת הביטחון ישקלו היום אם לאפשר לתושבי השטחים לצאת לעבודה בישראל . 
השאלה תידון לנוכח לחץ של מעסיקים בישראל הסובלים מחסרונם של עובדי השטחים , 
בעיקר בענף הבנייה וקטיף ההדרים . אחת ההצעות הנשקלות היא לאפשר יציאת 
פועלים לשטח ישראל בקבוצות ובהסעות מאורגנות , ובתום העבודה להחזירם במאורגן 
למקום מגוריהם . גם אם תקבל החלטה חיובית , תתנהל היציאה לעבודה באורח 
סלקטיווי , על - פי החלטת המנהל האזרחי בגדה וברצועה . בשטחים נמשך העוצר 
הכללי זה היום ה11 ברציפות , כאשר צה"ל מסיר את העוצר למספר שעות במקומות 
מסוימים , לצורך הצטיידות במזון . ברצועה הוסר אתמול העוצר בכמה מחנות 
פליטים לשעות אחדות , לצורך הצטיידות במזון , ואז גם אירעו כמה מקרים של 
יידוי אבנים על כוחות צה"ל . לפי מקורות צבאיים , מאז תחילת העוצר ועד 
עתה נעצרו 051 תושבים שהפרו את העוצר ברצועת עזה , ויובאו לשיפוט מהיר בבית 
המשפט הצבאי בעזה . נראה כי בקרוב יוצאו ממחנות הפליטים ברצועה הנגמ"שים 
אשר הציב שם צה"ל לקראת ה51 בינואר , שלא היה בהם צורך . אתמול , לראשונה 
מאז הוטל העוצר הכללי , שקקה רמאללה חיים . העוצר מאזורים רבים בגדה הוסר 
בשעות היום , כדי לאפשר לתושבים להצטייד במצרכים חיוניים ולחלץ את עצמותיהם . 
צעירים , שבימים רגילים עסוקים במטווח אבנים על מכוניות ישראליות , גררו 
אתמול שקי קמח ואורז , סלסלות ביצים וארגזי ירקות . הנוכחות הצבאית הבולטת 
( מחסומים , תצפיות , סיורים ) הזכירה לאוכלוסייה כי כללי המשחק הפעם 
שונים . ואכן , הוועדות העממיות , בהוראת מפקדת אש"ף בתוניס , אסרו על 
כל מעשה אלים . במחסומים מרמאללה לכיוון יריחו נראו כמה כפריות מהסביבה , 
שניסו להגיע לרמאללה כדי לקנות תרופות אך נעצרו בדרך . בזמן ההפוגה ברמאללה , 
נמשך העוצר בכפרים שבסביבתה . בביתין , כפר שבו כשלושת אלפים תושבים , 
העזו כמה תושבים לצאת לתלות כביסה , אך לא יותר מזה . ההודעה של הצבא 
כי מפרי עוצר צפויים לעונש מקסימלי של חמש שנות מאסר ו03 אלף ( ! ) שקל 
קנס פעלה כאן את פעולתה ואיש לא יצא מהבית . בכפר יש משפחות רבות , בעיקר 
אלה המתפרנסות מעבודה יומית בישראל , שכספן אוזל והעוצר המתמשך מאיים להפוך 
אותן לנזקקות סעד . המנהל האזרחי , שקיבל השבוע מוועדת הכספים תוספת מיוחדת 
לתקציבו , מכין כעת בשבילן חבילות סיוע חירום . 
