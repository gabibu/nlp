לונדון ( מיוחד ל"הארץ " ) . ראש ממשלת בריטניה , גון מייגור , אמר אתמול 
לעיתונאים , שהתקפת הטילים על ישראל היתה " מעשה טרור מצער שלא יסולח " . 
מייגור הוזעק משנתו ביום חמישי אחרי חצות , כאשר הגיעו הידיעות על התקפת 
הטילים הראשונה . בשדר שהעביר לראש הממשלה , יצחק שמיר , ביקש שישראל תנהג 
בריסון . שר החוץ הבריטי , דאגלס הרד , שיבח את ישראל בבית הנבחרים ביום 
ששי , על שלא הגיבה , לפי שעה , על התקפת הטילים . הרד אמר שזכותה של 
ישראל להתגונן , כמו זכותה של כל מדינה . עם זאת , הביע תקווה שהדרך שבה 
תבחר לא תהפוך להשתתפותה במבצע הצבאי של בנות הברית . הרד גינה בבית הנבחרים 
את ה"התקפה הנבזית על האוכלוסייה האזרחית בישראל " . גם בקרב יהודי בריטניה 
רווחת הדעה היא שיש לנהוג בהתאפקות . רבים סברו כי אם ישראל מעוניינת להגיב , 
עליה לעשות זאת באופן יחסי למכה שנספגה . 
