כדורסלני מכבי תל אביב אורזים שוב . הערב ימריאו זה השבוע הרביעי ברציפות 
לאירופה , למשחק חוץ בבית הגמר לאלופות . היעד הפעם גרמניה . הקבוצה 
תטוס לפרנקפורט ומשם ללוורקוזן . מחרתיים ישחק האלוף הישראלי נגד באייר 
לוורקוזן , במחזור ה - 7 של בית הגמר שיסיים את הסיבוב הראשון . בניגוד 
לשבוע שעבר , תקיים הקבוצה מספר אימונים באולם בו יהיה המשחק . שני אימונים 
יהיו מחר ואחד בבוקר יום חמישי . האימונים שקיים השבוע מכבי תל אביב ביד 
אליהו , והניצחון על ספליט בשבוע שעבר , העלו את המוראל . מלבד דונאלד 
רויאל השוהה בגרמניה וממתין לחבריו , השתתפו יתר השחקנים באימונים . המאמן 
שרף ביקש לקיים משחק אימון נגד מכבי חיפה וכשזה לא התאפשר , ערך משחק אימון 
בין שתי חמישיות . אחת כללה את ליפין גמצי , דניאל , ברדיצב וכהן , 
והאחרת את גודס , סימס , הנפלד , הורטון ומרסר . החמישיה הראשונה ניצחה 
בכל המשחקים . המאמן שרף מסרב כמו תמיד לגלות את תכנוניו למשחק , אבל חשף 
כמה מרחשי לבו : " ראשית , חל שיפור בקבוצה , הן ברמת האימונים הן במשחקים 
עצמם . המצב העדין מקשה עלינו להתרכז בכדורסל , כפי שהיינו רוצים . שתי 
בעיות עיקריות צפויות לנו במשחק נגד לוורקוזן : ראשית , הקבוצה הזו מגלה 
רמה טכנית מעולה . אם נגיע ליכולת טובה בהגנה , כמו בשני המשחקים האחרונים , 
נוכל להתגבר על בעיה זו . הבעיה השניה : גורם הגובה . ללוורקוזן יתרון 
ברור בתחום זה . רמת ההקרבה ומשחק נכון מתחת לסלים יסייעו בידינו להתגבר 
גם על המכשול הזה " . " ודאי שאפשר . נכון שאט - אט מסתגלת הקבוצה למשחקי 
החוץ , אבל עדיין קשה לשוב ולנסות מדי שבוע לנצח במשחק שאינו נערך בבית . 
שיהיה ברור : ניצחון בגרמניה יהיה הישג גדול " . " הרכז קלינטון ווילר 
הוא שחקן מפתח , כמו קנארד גונסון , שחקן פנים חזק . שניהם שחקני חיזוק 
מעולים . אבל תמיד צץ מישהו אחר ומוביל את הקבוצה להישג . פעם זה היה המתאזרח 
גוני גונסון ופעם כריסטיאן וולף ששיחק באן . בי . איי . גם היום יקיים מכבי 
אימון בוקר לפני המראתו הערב . מכבי ישוב ביום שישי . 
