טהראן ( ע"ר ) . איראנים שסבלו ממטחי הטילים העיראקיים , בשלבי הסיום 
של מלחמת המפרץ , אומרים כי כלי הנשק שבהם עשויה עיראק להשתמש נגד הכוח 
הרב - לאומי במפרץ אינם מדויקים , אך מסוגלים ליצור בהלה . " זה היה נורא , 
אך היתה זו ההשפעה הפסיכולוגית שהכאיבה ; העובדה שלא יכולת לדעת אם אתה 
הבא בתור " , אמר אחד מתושבי טהראן . במהלך ההתקפות העיראקיות עזבו אלפי 
תושבים את טהראן הבירה ויצאו לערי מחוז . הטילים העיראקיים סקאד - בי לטווח 
בינוני הם הטילים העשויים להיות משוגרים במלחמה . בשלבים האחרונים של מלחמת 
עיראק - איראן נחתו כ01 טילים כאלה על טהראן מדי יום . לפי דיווחים רשמיים , 
לא פגע אף אחד מ331 הטילים שנחתו בטהראן בראשית 8891 ביעדים אסטראטגיים , 
ו01 מהם החטיאו לחלוטין את העיר . משקיפים צבאיים מערביים סבורים כי לעיראק 
יש כיום 005 טילים עם משגרים , " אולם ככל שהם משוגרים ליעדים מרוחקים 
יותר , הם זקוקים ליותר דלק והופכים לפחות מדויקים . למרחקים ארוכים הם 
גם אינם מסוגלים לשאת את מלוא כמות חומר הנפץ " , אמר דובר צבאי אמריקאי 
במפרץ . 
