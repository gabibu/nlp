טילי הפטריוט מהווים את ההפתעה האמיתית בכל האמור באמצעי הלחימה הנוטלים 
חלק במלחמה . בצה"ל , כמו גם בקרב בכירים רבים בצבא האמריקאי , התייחסו 
לטילי הפטריוט כאל נשק נגד מטוסים , מעולה , עם יכולת בלתי ידועה , אך 
קרוב לוודאי נמוכה יחסית ביירוט טילים בליסטיים . אולם , מתברר כי עד לשלב 
זה הוכיחו סוללות הפטריוט כי יכולת היירוט שלהן עולה על כל התחזיות , אפילו 
האופטימיות ביותר . אם כי הנתונים המדויקים לגבי היירוטים שבוצעו בשמי ערב 
הסעודית אינם מלאים , ניתן לקבוע כי לטילי הפטריוט היתה הצלחה של כ%09 בניסיונות 
היירוט . גם הסוללות הפרוסות בישראל צברו הצלחה מרשימה מאוד . גם במקרה 
זה הנתונים אינם סופיים ומדויקים , אך דומה כי כל טילי הסקאד שנורו לעבר 
ישראל מאז הוצבו כאן הסוללות , הושמדו או לפחות נפגעו על ידי טילי הפטריוט . 
במקרים בהם הושמד הראש הקרבי של הסקאד , ניתן להבחין בכך מן הקרקע , והמראה 
דומה לזיקוקין דינור . אך גם אז ממשיכים שברים של טיל ושל המנוע במהירות 
עצומה את דרכם אל הקרקע . מכאן שרצוי מאוד לא לצאת מן הבית ולנסות להתבונן 
ביירוטי הסקאד , גם אם הדבר מתרחש במרחק גדול יחסית מן הבית . שברים עלולים 
לפגוע , כאמור , גם במי שניצב הרחק ממקום היירוט . עד עתה הגיעו לישראל 
שש סוללות פטריוט . ככל שגדל מספר הסוללות , גדלים גם סיכויי יירוט טילי 
הסקאד . כך עולים סיכויי הפגיעה במידה משמעותית . מול כל טיל תוקף יכולה 
סוללה לשגר שני טילי פטריוט , כך שאם שתי סוללות מתייחסות לאותו טיל סקאד , 
הרי שניתן לשגר לעברו ארבעה טילים . במפעלי ריתיאון בארה"ב עובדים עתה מסביב 
לשעון על מנת לספק את הדרישה לפטריוט במזה"ת . 
