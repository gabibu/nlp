סגן שר העבודה והרווחה , מנחם פרוש , פנה אתמול אל שר הקליטה , יצחק פרץ , 
בהצעה להפסיק למשך שבועיים את הלימודים של העולים באולפן , במטרה לגייסם 
לעבודות הצלה בענף הקטיף , הדרים ופרחים . הרב פרוש טוען כי דרושים כיום 
באורח חיוני , לפחות 0005 עובדים בענף הקטיף כדי להציל את היצוא החקלאי 
בעונה זו . לדבריו , אם לא תעשה פעולה דרמאטית ייגרם למשק נזק בשיעור הנאמד 
בעשרות מיליוני דולרים , ומדובר בפרק זמן עונתי קצר שנועד לתת מענה למשבר 
שמתחולל בימים אלה בקטיף עקב המצב הביטחוני והעוצר הכללי בשטחים . ההסתדרות 
פועלת לגייס 000 , 01 עולים מברית המועצות הלומדים באולפנים , לעבודות קטיף 
בתיאום עם משרד החקלאות , על כך נמסר אתמול בישיבה היומית של מטה החירום 
בוועד הפועל . ראש אגף הארגון בוועד הפועל גדעון שגיא , נועד אתמול עם שר 
החקלאות רפאל איתן , והודיע לו שההסתדרות תפעל לגייס תלמידי אולפנים מבין 
עולי ברית המועצות לעבודות קטיף תמורת שכר . ההצעה נתקלה בסירוב מצד הממונה 
על האולפנים במשרד החינוך והתרבות . קיסר פנה לשר החינוך זבולון המר להסיר 
את התנגדות משרדו לגיוס , וכפי שנמסר מההסתדרות , הנושא אכן הוסדר . 
