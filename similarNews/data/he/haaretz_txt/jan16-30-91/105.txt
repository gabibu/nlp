" אנשי הגשם , כשמם כן הם " , אומר קילר לנטלי בסרט . " הם עשויים גשם , 
וכאשר הם בוכים הם נעלמים " . אישה אחת , שני גברים , מכונית ודמויות - 
משנה הם מרכיביו של סרט - מסע עצוב זה , שהוא מלא פגימות , ואף - על - 
פי - כן יפה , מרתק וראוי לצפייה שנים רבות לאחר הפקתו . קופולה , יליד 
9391 , החל לביים סרטי סקס בגיל 22 . את סרטו העלילתי הראשון ביים בגיל 
72 , ובנוסף כתב הרבה תסריטים מעולים . בדומה לאורסון ולס , קופולה הוא 
איש קולנוע מרתק גם בסרטיו החלשים . אינדיווידואליסט שאין לטעות בסגנונו , 
אולי הברוקי בבמאי הקולנוע האמריקאים , הוא כותב , מפיק ומביים סרטים 
סוחפים , גדולים מן החיים . המפורסמים ועטורי - הפרסים שבהם הם " אפוקליפסה 
עכשיו " ו"הסנדק " , שאת חלקו השלישי נראה בקרוב . ב9691 ביים את סרטו 
השלישי , " אנשי הגשם " , על - פי סיפור שכתב בעצמו בהיותו תלמיד קולג . 
זמן רב ראה בו את סרטו האישי והאהוב ביותר . " אנשי הגשם " הוא סיפורה 
של אישה צעירה , נטלי , המגלה שהיא בהריון , נוטשת בוקר אחד את בעלה ויוצאת 
למסע ברחבי ארצות - הברית . הבעל נראה רק בהבזקי הפלש - בק שלה , אך קולו 
נשמע בשיחות טלפון שהיא מנהלת עמו . היא רואה עצמה לכודה בהתחייבויות הנישואין , 
ומבקשת פסק - זמן עד שתמצא את עצמה . במסעה היא אוספת את קילר : בחור תמים 
וצייתן , שחקן פוטבול לשעבר ועתה נכה פגוע - מוח . היא גם מתוודעת לשוטר 
תנועה , דמות כמעט פלילית , המתגורר בקרונית עם בתו הקטנה והפרועה , ופוגשת 
את חברתו הראשונה של קילר , המשונה והדוחה . הסרט מסופר כולו דרך עיניה 
של נטלי . היא נוכחת בכל הסצנות , אך לכל אחת מן הדמויות יש הבזקי פלש - 
בק , שבהם נמסרים אירועים מעולמן הפרטי . עולמה של נטלי , המנסה להיחלץ 
ממסגרות ברגע של ייאוש , ועולם המפסידנים שבו היא מוקפת , מכתיבים את המבנה 
האטי והקרוע של הסרט , ההולם להפליא את דמויותיו השסועות . סופו הגרנדיוזי 
והלא - ממוקד משאירים בצופה טעם של אכזבה . שירלי נייט , גיימס קאן הצעיר 
ורוברט דובל הם שלישייה מעולה , וגם לנוף האמריקאי ולערי - השדה על שלל 
טיפוסיהן תפקיד חשוב בסרט . 
