גופתו של רוני לוי , נהג המונית הנעדר מפתח תקוה , נמצאה אתמול בפרדס על 
כביש פלמחים - יבנה , סמוך למושב נטעים . לוי , בן 42 , נורה בראשו . 
פועל ערבי גילה את הגופה אתמול בשעות הצהרים . הוא הודיע על כך לחבריו היהודים , 
העובדים בפרדס , ואלה הזעיקו את המשטרה . למקום הגיעו כוחות משטרה גדולים , 
בפיקודו של מפקד מחוז המרכז , ניצב אסף חפץ . בבדיקה זוהתה הגופה , שהיתה 
במצב ריקבון מתקדם , כגופתו של לוי . המשטרה טרם גיבשה עמדה באשר לנסיבות 
הרצח וכל כיווני החקירה נבדקים . רוני לוי יצא את ביתו ברחוב רוטשילד 44 
בפתח תקוה ב82 בדצמבר בדרכו לעבודה , ומאז לא שב . יומיים אחר כך התגלתה 
מוניתו הנטושה מסוג סובארו ובתוכה כתמי דם . המונית חנתה ברחוב הארבעה בתל 
אביב , סמוך לקריה . פקחי העירייה גילו אותה והזעיקו את המשטרה . כבר אז 
גרסו החוקרים כי הרצח לא בוצע במקום בו חנתה המונית . במהלך החקירה המשטרתית 
נעצרו מספר פועלים ערבים , המועסקים בשוק הסיטונאי בתל אביב . אולם לחוקרים 
לא היה שמץ של מידע על גורלו של הנהג , או באשר לקשר כלשהו בין העצורים 
לבין היעלמו של לוי . החקירה מתמקדת עתה במספר מישורים , ונבדק אף החשד 
שמדובר ברצח בידי מחבלים . 
