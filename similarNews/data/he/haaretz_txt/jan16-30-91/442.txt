. מצויות בה רשויות השלטון והתרבות המרכזיות של עיראק : ארמון המלכות 
( כיום ארמון הנשיאות ) , מושב הפרלמנט , תחנות הרדיו והטלוויזיה , 
האוניברסיטה הראשית ואוניברסיטאות אחרות ובהן פקולטות למשפטים , רפואה , 
הנדסה ועוד . בעיר מצוי המוזיאון המרכזי לעתיקות ומוסדות מחקר זרים שלהם 
בתי - ספר לארכיאולוגיה . עד לשנים האחרונות לא היתה בבגדד ספרייה לאומית 
חשובה , אך יש בה ספרייה דתית השייכת לוואקף . בספרייה כ000 , 5 כתבי - 
יד דתיים והיסטוריים חשובים . עד אמצע המאה הקודמת מנתה האוכלוסייה 51 אלף 
נפש בלבד , ומאז החלה לצמוח בקצב מסחרר . היה זה לאחר פתיחתה של תעלת סואץ , 
ועליית חשיבותה של עיראק ובגדד במפת הסחר הבין - לאומי של הימים ההם . 
ב0591 מנתה אוכלוסייתה כ008 אלף נפש . בימים אלה , מפקד התושבים האחרון 
מלמד על כמעט ארבעה מיליון תושבים . בחירתה של בגדד לבירת המדינה באה לה 
בעיקר בשל עברה העשיר והחשוב בקורות הערבים והאיסלם . בהרים הגשומים של מזרח 
אנטוליה מצויים מקורותיהם של שני נהרות הענק החוצים את עיראק לכל אורכה ונשפכים 
למפרץ הפרסי : הפרת והחידקל . שני הנהרות מתקרבים זה לזה עד כדי 04 ק"ם , 
ובמקום הזה הם פורצים מהאזור ההררי אל השפלה האדירה , מקור עושרה החקלאי 
של עיראק במשך כל הדורות . בשל היות האדמה בגובה פני המים , אפשר היה לחפור 
תעלות השקיה ולהשקות שטחי ענק . נתון זה של חקלאות פורחת , לצד קרבת הנהרות 
והאזור להרים הלא - נוחים למעבר , יצר צומת דרכים בין - לאומי חשוב באזור 
הזה . ואמנם , כאן קמו הבירות של כל המעצמות שצמחו באזור הזה לכל אורך 
ההיסטוריה , משך כ000 , 5 שנים . לא רחוק מבגדד מצויה העיר כיש , מהחשובות 
בערי השומרים ; בבל , בירת ממלכת בבל , שוכנת כ03 ק"ם מדרום לבגדד , 
ובימינו היא בין החשובים באתרי העתיקות במזרח הקדמון . שמה נגזר מהצירוף 
באב - אלי שנתקצר לבבל . באב - אלי פירושו שער האלים , וזכורה לנו מסורת 
המקרא המפרשת את מקור השם מבליל הלשונות שאירע בה בפרשת הקמת מגדל בבל . 
באזור הזה צמחה גם בירתה של ממלכת סלבקוס , מיורשיו של אלכסנדר מוקדון , 
שכינה אותה בשמו סלבקיה . לימים נבנתה בסמוך העיר קטיסיפון , ששימשה בירתם 
של הפרתים ולימים הפרסים . סמוך לקטיסיפון , בירת הפרסים , על גדתו המערבית 
של החידקל , צמח ועלה כפר קטן ופורח ושמו האירני בגדד , שפירושו " האל 
נתן " , או בעברית נתניה . השם נזכר גם בתלמוד הבבלי : גדת ( קידושין 
ע"א , ב ) . משם גם יצא אמורא מפורסם , ר חנא בגדתאה . את הכפר הזה 
בחר החליף העבאסי השני אלמנסור , בשנת 267 , כאשר החליט לקבוע בעיראק את 
בירת האימפריה , במקום דמשק קודמתה . חליפי בית - עבאס העבירו את מרכז 
השלטון מסוריה לעיראק , בין השאר מן הטעם שעיקר כוחם הושתת על צבא שרוב 
משרתיו ומפקדיו היו מיוצאי פרס . הבירה החדשה נועדה להיות מרכז לגדודי הצבא 
ומוקד לכל מוסדות החליפות . העיר תוכננה בתבנית מקורית ומבריקה . עיקרה 
בתבנית עיגול שקוטרו כ005 , 2 מטרים , והיא נודעה גם בשם העיר העגולה . 
מייסדה , החליף אלמנסור הסב את שמה הפרסי לשם ערבי בעל משמעות , דאר א - 
סלאם , לאמור " עיר השלום " , ואולם השם הערבי לא נקלט ונותר על כנו השם 
הפרסי , בגדד . מאז היווסדה קיבלה העיר תנופת פיתוח מואצת . פיתוח זה נעצר 
בשנת 218 , כאשר פרצה מלחמת אחים בין אלאמין ואלמאמן , שני בניו של החליף 
אלמהדי . 41 חודשים היתה העיר במצור , והיא נפגעה קשות . כשגבר אלמאמון 
על אחיו , הוא העביר את מושב השלטון לגדה המזרחית , ומאז התפתחה העיר על 
שתי גדותיו של החידקל . גידולה נעשה במהירות והיא נעשתה לאחד משני מרכזי 
עולם התרבות והפוליטיקה של הימים ההם . בגדד במזרח וקורדובה ( בספרד ) 
במערב היו לשני מוקדי עולם בימי הביניים , כפאריס , לונדון וניו יורק 
בימינו . במאה התשיעית העתיק אחד החליפים העבאסים את הבירה מבגדד לעיר חדשה 
סמרה שמצפון לה . אולם המעבר לא הצליח , ולאחר 55 שנים חזרה הבירה לבגדד . 
מאז ועד לחורבנה בידי המונגולים בראשות קיסרם הולאגו , בשנת 8521 , שימשה 
העיר בירה פוליטית ותרבותית מן הדרגה הראשונה , והיא הגיעה לממדי שיא . 
בעיר נבנו ארמונות מלכות , בתי - מסחר , 03 אוניברסיטאות דתיות ( מדרסות ) 
ועוד כהנה וכהנה . מעניינת עדותו של הנוסע היהודי בנימין מטודלה , במאה 
ה21 , המספר על ארמון החליף , שהוא " גדול מהלך שלושה מילין ובו יער גדול 
שבו מכל מיני אילני העולם " . ובהקשר לכך זכורים הגנים התלויים של נבודנצאר , 
מלך בבל , שהיה משבעת פלאי העולם העתיק . מאז חורבנה על - ידי המונגולים 
ידעה בגדד רק חורבנות והשפלה , ובמשך מאות שנים , עד למחצית המאה ה91 , 
היא קטנה בממדיה ובאוכלוסייתה , עד ייסודה של ממלכת עיראק המודרנית אחרי 
מלחמת העולם הראשונה . 
