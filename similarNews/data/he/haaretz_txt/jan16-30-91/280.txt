" אלמלא בוטלו המשחקים היה נגרם לטוטו נזק כספי כבד " , אמר אמש יו"ר מועצת 
ההימורים אריה זייף בראיון " ל"ספורט הארץ " . זייף הסביר , כי עד אתמול 
נשלחו טפסים בודדים בלבד . " לוא נערכו המשחקים היינו חייבים להעניק פרסים 
כספיים והיה נגרם נזק של כשבעה מיליון שקלים " , אמר . עם זאת הבהיר זייף , 
כי הוא עצמו צידד בקיום המשחקים . " המשך הפעילות הוא עניין לאומי , 
ואסור לנו לבטל משחקים בגלל כסף " , אמר זייף . הוא סיפר כי בשבוע שעבר 
נגרם לטוטו נזק של כמיליון שקלים . זייף אמר כי יציע להאריך את הליגה בשבוע , 
כדי שהטוטו לא יפסיד מחזור של משחקים . " במקרה כזה נידרש לוותר על מחזור 
אחד של הליגות האוסטרליות , והנזק יהיה הרע במיעוטו " , הוסיף זייף . כשמסרתי 
לו על כוונת ההתאחדות להמיר את המחזור הדחוי במחזור גביע , המתוכנן ל - 
32 בפברואר הגיב זייף : " חבל על שבת של משחקים ישראלים . אני מקווה שההתאחדות 
תסכים להאריך את העונה בשבת אחת " . זייף אמר גם , כי על ראשי הספורט לבקש 
פיצוי כספי מגורמים מלכתיים עם תום המשבר . להערכתו , נגרם לקבוצות נזק 
כספי של יותר ם - 051 אלף שקלים בשבת האחרונה עקב מיעוט הצופים . זייף הבהיר 
כי הטפסים המועטים שנשלחו השבוע תקפים לשבוע הבא . יותר מזה : מי שירצה 
בכך , יוכל לקבל את כספו בחזרה . 
