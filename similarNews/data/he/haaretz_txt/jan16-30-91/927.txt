על מסכי הטלוויזיה הדהימה , בשל צורתו המשונה . גיבוב של קטעי משולשים 
ומנסרות , מין ערימת גרוטאות שהוטלה בארעי , ולפתע היא אוספת כוח , מתרוממת 
לאוויר ועפה בשליטה מלאה , תוך מילוי משימות תעופתיות וצבאיות מורכבות , 
ואף מצליחה לחזור ולנחות מבלי שתתפרק לגורמיה . כשיצור ניאו - קוביסטי 
זה אוסף את קטעיו המשוברים לכדי מהות עיצובית חדשה מתגלה מראה סוריאליסטי 
מדהים . הרי כולנו יודעים כי מטוס הוא ציפור . ציפור פלדה , אך בכל זאת 
ציפור . הוא בעל מקור , כנפיים , גוף מעוגל ומאורך , זנב ורגליים דקיקות , 
הנאספות תחתיו . בכל חלומותיו של האדם לעוף , החל בדימויים המיתולוגיים 
של איקרוס , דרך הכנפיים המותנעות של ליאונרדו דה - וינצי ועד לקונקורד , 
שלט הדימוי העיצובי הזה . הוא נבע במידה רבה משיקולים אווירודינמיים פרקטיים , 
אך ניזון גם ממטען תרבותי ואידיאי , שניצוק ללקסיקון צורות מוגדר . המטוס 
החדש משוחרר מקווי מתאר אלה . עיצובו הוא תולדה של שיקולים פונקציונליים 
טהורים , הדוחים מוסכמות אסתטיות . התוכן העיצובי העיקרי שלו , במקביל 
למטלות התעופתיות ולהיותו פלטפורמה הנושאת מטעני ציוד וחימוש , הוא " מחיקתו " 
ממסכי המכ"ם . הוא מצופה לוחות של חומר הבולע את קרני המכ"ם , המונחים 
בזוויות שונות וגורמים לאי - החזרתה של קרן הרדאר . זה מה שמקנה לו את הצורה 
המוזרה , דמויית הפירמידה השבורה , ואת הגבנונים השונים . גופו נעלם בתוך 
הכנף הגדולה , המשוכה אחורנית . תא הטייס נדחק לקצהו הקדמי . מבחינה זאת 
הוא מזכיר במשהו את המצודות שנבנו באירופה לאחר תחילת השימוש בתותחים ובפגזים . 
הקירות האנכיים הוחלפו בקירות משופעים . המבנה העגול או הריבועי הומר במערכת 
קירות קהי - זווית , ליצירת משטחים שעליהם יחליקו הפגזים . לא מקרה הוא 
שבתחום הארכיטקטורה הצבאית אנו עדים ליתר פתיחות וליכולת רבה יותר לסטות 
מתקנים עיצוביים נורמטיביים . כאן המזמין הוא כורח המציאות , וההתנגדות 
לשמה רחוקה ומיותרת . לכן חדרה תחילה טכנולוגיית הבנייה החזקה בפלדה ובזכוכית , 
ולאחר מכן בבטון מזוין , למבנים פונקציונליים מובהקים כבתי - חרושת , 
תחנות רכבת וגשרים , שמטבעם צריכים לענות לאתגרי החיים , ופחות להקשרים 
התרבותיים ולקבעונות האסתטיים . היתה זאת שעתם היפה של המהנדסים במאה שעברה , 
שהתמודדו עם החומרים ועם האמצעים החדישים , שעה שהארכיטקטים היו שקועים 
עדיין עד צוואר בתלמודם האקדמי ובתורות היופי של העבר . רק בראשית המאה 
שלנו נמצאה האמירה הארכיטקטונית , וגובש הביטוי האידיאי והאסתטי לתפיסה 
חדשה בבנייה . אמירתו של גון רסקין , שהצורה נובעת מהפונקציה , היתה אחת 
מאבני היסוד הרעיוניות של התנועה המודרנית . עליונותה של החשיבה הסיבתית - 
תכליתית על החשיבה האסתטית לשמה נקבעה כדגל נישא וכסמל למרד באקדמיזם הישן , 
שפיתח את העיטור והקישוט כמושאו העיקרי בפסדות הפיקטיביות , שדבר לא היה 
להן עם הבניין שמאחוריהן , ובבדיות הנרטיביות של הניאו - קלסיקה , ניאו - 
גוטיקה וניאו - ברוק במאה ה91 . אמירתו של לה - קורבוסיה המוקדם , בדבר 
" הבניין כמכונת מגורים " , היתה ביטוי מהוקצע לרעיון גדול , שמעולם לא 
הוגשם בעבודתו ובמפעל של חבריו . הארכיטקטורה , גם בתקופותיה הפונקציונליסטיות 
ביותר , לא הצליחה , ואולי גם לא יכלה להשתחרר מהשיקול האסתטי לשמו . 
גם כאשר פיתח נרווי האיטלקי את עושר ההבעה בבטון כתולדת החישוב הסטטי , 
היתה בכך מידה לא מבוטלת של ראייה עיצובית - צורנית . בהיי - טק של שנות 
ה07 וה08 קיים יותר מקורטוב של התחפשות למכונה , והערצת ההיבט המכני כדגם 
אסתטי ועיטורי , דוגמת הפנטסיות הצבעוניות והמכניסטיות של מרכז פומפידו 
בפריז . בסופו של דבר , רק המכונה עצמה נותרה כמעשית פונקציונלית , שצורותיה 
נובעות באופן בלעדי מהשיקול המעשי ומהתכנים התפקודיים . אך ככל שהמכונה 
עומדת בתחרות וחייבת לרכוש לה קהל קונים , עיצובה מושפע משיקולים אסתטיים 
לשמם , המעוגנים עמוקות במוסכמות התפיסה הצורנית של טעם זה או אחר . רק 
אותן " מכונות " שאינן מבקשות למצוא חן בעיני הצרכן , והחייבות להוכיח 
עצמן במבחן המציאות , משוחררות מהשיקול העיצובי לשמו . בשנות ה05 וה06 ניצבו 
הארכיטקטים פעורי פה ומלאי התלהבות נוכח חלון של מכונית נוסעים או תא בית 
השימוש במטוס . הם העלו על נס את היעילות , את החיסכון בשטחים , הדיוק 
בפרטים , התחכום המכני , ואת עיקרון הייצור הסדרתי - תעשייתי , המשקיע 
הון - עתק במחקר , בניסוי , במבחני הפעלה ובעמידות . נטען אז , במידה 
רבה של צדק , שאם מערכת הבנייה היתה משקיעה גם היא בבדיקות מקדימות כאלה , 
היו הקדמה הטכנולוגית והפתרונות העיצוביים הנועזים משיגים איכויות בנייה 
ברמה אחרת . קראו אז להעמקת התיעוש בבנייה ; לפיתוח כלים , חומרים ומוצרי 
בנייה תעשייתיים , ליצירת יחידות מבנים שלמות בסרט נע של בתי - חרושת בדומה 
למכוניות , לפיתוח מבנים יצוקים מראש ולחשיפת מלאכת הבנייה לחומרים ולטכנולוגיות 
חדשות . אך כוח האדם הזול והמצוי הנציח את הפיגור הטכנולוגי היחסי , והשאיר 
את הארכיטקטורה שמשיקה יותר לתחום האמנות מאשר לתחומי העיצוב התעשייתי . 
פסגתה נחשבת עד היום בהתגלמותו של הבניין הבודד , יצירת הפאר , ה"מסטר - 
פיס " של הארכיטקט , המשוחרר מכל התחשבות בסדרות ייצור ובהשקעת הון באבות - 
טיפוס , בהדגשת ייחודיותו של הבניין החד - פעמי . ניתנה לו האפשרות , 
כלכל אמן אחר , לתכנן ולבנות יש מאין בהתאם לחזונו ולדמיונו , כאשר טכניקת 
הבנייה הידנית , עתירת כוח האדם , משרתת את שיגיונותיו ואת שיקוליו העיצוביים . 
האירוניה ההיסטורית מתגלית בעובדה המעציבה , כי רק כורח מציאות תוקפני וחסר 
פשרות כמלחמה , מסוגל לקעקע מוסכמות עיצוביות ונורמות אסתטיות . ייתכן 
שמטוס הפצצה מוזר וגרוטסקי זה יהווה בסופו של דבר פריצת דרך עיצובית , שאת 
הדיה נראה בבניינים ובמוצרים שיקיפו אותנו בעתיד . 
