מאז יום ששי בצהרים , אחרי התקפת הטילים הראשונה , הפכה ירושלים לעיר - 
מקלט לתושבי גוש דן והשפלה . ה"בום " הגדול והנהירה מהשפלה החלו אתמול 
בצהרים , לאחר לילה שני של התקפת טילים . מאז יום אתמול מאכלסים תושבי תל - 
אביב כמעט את כל החדרים במלונות בירושלים . הביקוש עולה בהרבה על ההיצע , 
וקליטת האורחים מהשפלה מוכתבת למעשה על - ידי יכולתו של המלון להכין מאגר 
של חדרים אטומים . מעריכים כי עשרת אלפים מתושבי השפלה שוהים כיום בירושלים , 
בבתי מלון ובבתי חברים . הנהירה לעיר צפויה להימשך גם היום . האורחים נחלקים 
לשניים : אלה גורסים כי מעמדה של ירושלים הופך אותה לחסינה יותר מפני התקפות 
טילים , ואלה שחוו כבר נפילת טיל בקרבת ביתם . כמה משפחות הגיעו מצוידות 
ברסיסי טיל שנפל בסמוך לביתם בגוש דן . מלון רמדה לבדו מאכלס היום כ048 אורחים 
מהשפלה , ומחזיק רשימת המתנה גדולה . בית ההארחה בקרית - ענבים , שהיה 
סגור בימים האחרונים מחוסר אורחים , נפתח אתמול בשל הדרישה , והוא משכן 
עתה 08 איש מאחד האזורים בגוש דן שבו נפל שלשום טיל . בתי המלון שעמדו ריקים 
תקופות ארוכות וצמצמו את כוח האדם מתקשים לעמוד עתה בפני הביקוש הגואה . 
המנוסה לירושלים מלווה , משום מה , בבושה מצד האורחים המסרבים להזדהות , 
ובסיפוק מופגן מצד הירושלמים , שהרגישו מבודדים בתקופת האינתיפאדה . ראש 
העיר , טדי קולק , שהסב ליד אחד השולחנות במלון המלך דוד , לא הסתיר את 
סיפוקו מנהירת האורחים לבירה , שאליה כה חששו לבוא עוד לפני שבוע בלבד . 
על אף ריבוי האורחים לא נראה הלובי המפואר של מלון המלך דוד כבימים רגילים . 
כ003 איש מהשפלה מתגוררים בכל חדרי המלון שנפתחו , רובם זוגות המלווים בילדים 
קטנים והורים קשישים . המחיר 072 שקל לחדר רגיל ו073 לחדר דה - לוקס אינו 
מרתיע . מנהלת המלון , נאוה ביבי , אמרה כי לאור הביקוש יעשה היום המלון 
מאמץ לפתוח קומות נוספות . פתיחתם של כ06 חדרים נוספים מותנית ביכולת להשיג 
נייר הדבקה לאטימתם . רוב האורחים מן השפלה בוחרים להסתגר בחדריהם . המעטים 
הסובבים באולם הכניסה צמודים אל ערכות המגן , עמן הם נסים לאחד מ51 החדרים 
האטומים למשמע האזעקה . חדרים אלה משרתים גם את העובדים הערבים , השרויים 
בחרדה יתרה . 
