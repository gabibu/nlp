ספליט ( מיוחד ל"ספורט הארץ " ) . כאילו לא חסר לנו מתח בלילות האחרונים , 
באה אמש הקבוצה של המדינה מכבי תל אביב , כדורסל וסיפקה לנו אותו במנות 
גדושות גם בספליט . אולם הפעם הסבו לנו הדקות הדראמטיות הללו נחת , ובסיומן 
אפשר היה לראות דבוקת שחקנים בכחול חוגגת את נצחון החוץ הראשון העונה , 
2707 , ועוד על אלופת אירופה פוף - 48 ספליט . המוראל הלאומי עלה לשעה קלה , 
כאשר בין אזעקת - השווא לבין הצפיה בטלויזיה עשה מכבי תל אביב את הלא - 
ייאמן : ללא אימונים סדירים , ללא שלושה משחקניו שנותרו באירופה והצטרפו 
רק יומיים לפני המשחק , תוך דאגה לגורל יקיריהם בישראל . כל זה העיק מאוד 
על מכבי , שבלאו הכי לא גילה העונה יכולת גבוהה במשחקי חוץ ונוצח בחמשת 
ביקוריו הקודמים באירופה . הפעם פעל הכל לטובת מכבי . גם העובדה שספליט , 
אלופת השנתיים האחרונות , אינה במיטבה . שחקניה נראו קפואים , חסרי רוח 
וברק , עד שלעיתים נשמטו להם אף כדורים פשוטים מהידיים . המשחק המהיר , 
שבדרך כלל ניהלה בביתה ואשר היה נשק חשוב בהישגיה , נעלם . במשחק עומד 
היו העניינים יגעים מבחינתה , כשטוני קוקוץ , תמיד האיש הכל - יכול שלה , 
אינו מגלה את הבטחון הדרוש כדי לסחוף אותה להצלחה נוספת . מפספבינאבל אין 
בכל אלה כדי להעיב על הישגו הגדול של מכבי . מאמני הקבוצה צבי שרף ויעקב 
אדלר , שלמדו את ספליט במשחקי אימון שקיימו , נגדה " לכדו " את שחקניה 
כמו בצבת ולא איפשרו לה לנהל משחק שוטף . השמירה של שני הרכזים , גיא גודס 
ובעיקר חן ליפין על קוקוץ , שינתה את פני המשחק לחלוטין . למרות שהוא גבוה 
מהם כמעט ב - 02 ס"ם , לא הצליח קוקוץ להקדימם בצעד הראשון , וכשנתקע מאחור 
בא תמיד לעזרת שומריו אחד הגבוהים של מכבי כדי לא לאפשר לו לקלוע בקלות . 
במחצית הראשונה קלע קוקוץ רק 7 נקודות ומכבי הוביל 7323 . גם האטת הקצב 
איפשרה למכבי להוציא את ספליט משיווי משקלה ולהרדימה . דורון גמצי הפגין 
שוב אחד ממשחקיו הטובים והיה הקלע הבולט עם 12 נקודות , בנוסף להגנה מצויינת 
שלו . לאוון מרסר , למרות העבירות הרבות שנזקפו לחובתו בתחילת המשחק , 
היה כוח משמעותי והצליח בקרב מול סאוויץ וטבק . הפעם , בניגוד למשחקים 
אחרים , קפצו שחקני מכבי לסל היריב כדי לקלוט כדורים חוזרים בהתקפה , וגם 
לאחר שהחטיאו הצליחו לממש סל בנסיון שני . משחק לחימה מצויין ושמירה מעולה , 
שהסתייעה בעזרה הדדית , היקנו למכבי שליטה בקצב ובתוצאה . כאשר עלה מכבי 
ליתרון אחרי שוויון 7272 והחל מוביל , לא הירפה עד לסיום המתוח . בדקה 
ה - 52 עלה ל - 6404 ובדקה ה - 03 ל - 7594 . השופטים , שהקפידו על כל 
נגיעה ושרקו עבירות למכבי , עצרו את תנופת הישראלים . ספליט הצליחה להקטין 
ל - 5575 ול - 9506 . מכבי הצליח להתעשת ונדב הנפלד קבע 7616 . ספליט צימצמה 
ל - 7686 ( 03 . 1 לסיום ) . נדב , שוב בכניסה עם קרש , העלה ל - 0776 
ומרסר קבע 5 הפרש 53 שניות לסיום . ספליט ביקשה פסק זמן ונגליץ קלע שלשה 
כדי להקטין ל - 2707 . ליפין קיבל עבירה אבל החטיא ל - 1 ועוד 1 . ספליט 
יצאה להתקפה וזריקה של קוקוץ ל - 3 יצאה מהחישוק לידיו של רויאל . הכדור 
נמסר לליפין , אבל השופטים קבעו שיצא . 8 . 2 שניות לסיום ניתנה לספליט 
אפשרות לזריקה נוספת . הכדור הגיע לפראסוביץ אבל הנפלד , בתפיסת מקום מרשימה , 
לא איפשר לפראסוביץ אפילו להתרומם ; והכדור האחרון נפל לידי שחקני מכבי 
העולזים . העבירות הרבות ששרקו השופטים ריצארדסון מאנגליה ולימאן משוייץ 
עזרו בסופו של דבר לקבוצה עם הספסל הרחב ובעל הנסיון . אי שיתופו של אד 
הורטון הפתיע , אבל לא הפריע למכבי להשיג ניצחון חשוב במאבק על כניסה לפיינל - 
פור . 
