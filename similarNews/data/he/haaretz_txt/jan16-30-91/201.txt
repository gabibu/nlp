" בני זוג צעיר , נוצרים אדוקים מבריה"ם , הנמנים עם כת בפטיסטית שאנשיה 
הצילו אותי בימי מלחמת העולם השנייה , לא קיבלו מסכות גז . לקחו מהם את 
תעודת העולה , בטענה שהם לא יהודים , ופקידה במרכז חלוקת המסכות סירבה 
לתת להם ערכות . איך אפשק לעזור להם ? " שאל נפתלי פריימן , בן 56 מחיפה . 
היתה זו אחת מהפניות היוצאות דופן שהגיעו אתמול למרכז הג"א בעיר . פריימן 
אמר כי הוא חש מחויבות מיוחדת כלפי בני הזוג . בימי מלחמת העולם השנייה 
הצילו בני הכת הבפטיסטית אותו ואת אחיו , וסיכנו בכך את נפשם . כאשר הגיע 
הזוג הצעיר טרפימוב ושני ילדיהם לבית עולים הסמוך לביתו , החליט פריימן 
לאמץ אותם . לפני שלושה חודשים נולדה לבני הזוג תינוקת . משסירבו לחלק 
להם את הערכות התלוננו בני הזוג בפני פריימן : " זהו מעין גזר דין מוות . 
אין מקום ליחס כזה מצד רשויות הפנים , גם אם איננו במעמד של עולים לגאליים " , 
טענו . אנשי מרכז הג"א פנו אתמול לסגן הממונה על מחוז חיפה במשרד הפנים , 
ד"ר חיים קופלמן , כדי שיעזור להשיג ערכות בשביל המשפחה . אזרחי חיפה וסביבתה 
הציפו אתמול החל מהשעה ארבע בבוקר את מוקד הג"א בפניות שונות : " אני לא 
יודע איך להעביר את הזמן , תגידו לי מה לעשות " , " שמעתי שכמה ערבים יצאו 
עם מסכות גז לרחובות . האם אין מקום לפגוע בהם , ולקחת מהם את המסכות ? 
" רבים מהפונים היו עולים מבוהלים . פסיכיאטר בכיר במוקד הג"א אמר כי ב%08 
מהפניות טלפנו אנשים , לא כדי לקבל מידע , אלא כדי לשמוע מלה מרגיעה . 
יהודית הרפז , מתנדבת במרכז המידע , סיפרה כי רבים התקשרו כדי לשאול מה 
לעשות כאשר פריטים שונים חסרים בערכה , או כאשר המסכה לא מתאימה . חלקם 
ערבים מאזור שפרעם . מוקד הג"א בעיר קשור במקרה הצורך עם עשרות מומחים מהטכניון , 
למקרה של הרעלת גזים . את המוקד מאיישים שלושה חיילים , שני קציני אב"ך , 
קצין אזרחי ומתנדבת . חלק מצוות שולט בשפות רוסית , יידיש וערבית . אתמול 
המשיכו לחלק ערכות מגן לבודדים שלא הספיקו להצטייד בהן . התנועה בעיר חיפה 
היתה דלילה . מעט חנויות נפתחו , בהן רשתות השיווק . ראש העיר , אריה 
גוראל , קיבל הודעה על פתיחת המלחמה בשעה שתים בלילה , לאחר מכן הוא ירד 
למוקד העירוני 601 כדי לבדוק אם הכל פועל כשורה . לא נודע על אירוע חריג 
בקרב האוכלוסייה הערבית בעיר . העיריה המשיכה אתמול לבצע עבודות . עם 
זאת , לא היתה קבלת קהל . ראש העיר העמיד לרשות משרד הפנים כוח אדם כדי 
לזרז את הנפקות תעודות הזהות לעולים חדשים . בנמל חיפה עבדו כרגיל . 702 
קרוואנים פורקו מאחת האניות , והועברו בחלקם לאזור משגב . 
