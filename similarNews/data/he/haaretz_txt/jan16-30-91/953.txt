קופנהאגן ( מיוחד ל"הארץ " ) . שר החוץ של פולין , כריסטופר שקוביצבסקי , 
אמר בראיון לעיתון " גזטה ויבורצה " , כי על בריה"ם לנהוג כבוד בריבונות 
פולין ולבקש אישור פולני להעברת רכבות עם חיילים וציוד צבאי ממזרח גרמניה 
דרך פולין . שר החוץ אמר כי אין לפולין עניין בעיכוב החזרת הצבא הסובייטי 
מגרמניה , אך היא תובעת שבריה"ם תתחייב לפנות את 000 , 05 החיילים הסובייטים 
החונים על אדמת פולין עד סוף שנת 1991 , בדומה להסכם שנחתם בין בריה"ם לצכוסלובקיה 
והונגריה . מפקד הצבא הסובייטי בפולין , הגנרל דובינין , אמר קודם לכן 
כי הצבא הסובייטי יישאר על אדמת פולין עד סוף שנת 4991 , מועד בו יסתיים 
פינוי הצבא הסובייטי מגרמניה . בשבועות האחרונים ניסתה פולין לעכב שיירות 
צבא וציוד שהוחזר ברכבות מגרמניה לבריה"ם . על רקע הסכסוך בין פולין לבריה"ם 
חלו התנגשויות אלימות בין נוער פולני לחיילי הצבא הסובייטי . שגרירות בריה"ם 
בווארשה הותקפה בבקבוקי תבערה . ברחבי פולין נהרסו אנדרטאות שהוקדשו לגבורת 
הצבא הסובייטי . פולין אף הביעה את תמיכתה במאבק העם הליטאי לעצמאות . נשיא 
פולין לך ואלנסה השמיע תחזית קודרת לפיה ייתכן שהצבא הסובייטי ידיח את גורבצוב 
וינסה להחזיר את גלגל ההיסטוריה אחורה , כינונה מחדש של האימפריה הסובייטית . 
