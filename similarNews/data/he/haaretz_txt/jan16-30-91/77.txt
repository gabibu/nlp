גורמים הצבאיים בישראל העריכו אתמול כי קיימת אפשרות שעיראק תחליט על מכה 
מקדימה עוד לפני תום האולטימטום שהציב לה האו"ם , שיסתיים מחר ב00 : 7 בבוקר 
לפי שעון ישראל . להערכתם , תתבטא המכה המקדימה בניסיון לפגוע בכמה מטרות 
בישראל ובסעודיה , והיא תתבסס על התקפה אווירית או על שיגור טילי קרקע - 
קרקע , שייתכן שישאו ראשי חץ כימיים . הנחת העבודה לפיה פועל צה"ל מבוססת 
על הערכה זו . נמסר , אמנם , כי אין פירושו של דבר כי ידוע על כוונות 
עיראקיות ברורות לתקוף מטרות בישראל , אך נעשות כל ההכנות להיערך למקרה 
כזה . כמו כן צויין כי שמועות על כוונה עיראקית לפגוע בישראל במכה מקדימה 
מגיעות כל העת . גורמים צבאיים מסרו כי לנוכח הערכה זו , תוגבר מערך הן . 
ם . חיל האוויר נמצא בכוננות גבוהה , והשלים את הכנותיו לביצוע כל סוגי 
המשימות להן יידרש . בתקופה האחרונה ביצעו טייסי חיל האוויר טיסות רבות , 
שעלותן נאמדת בעשרות מיליוני שקל . החיל גם קלט מערכות לחימה חדישות ומתקדמות , 
המשפרות את יכולתו לביצוע משימות שונות . אתמול נשקלה האפשרות להכריז על 
מצב חירום , אך הוחלט כי לעת עתה תידחה ההכרזה , ואושר רק להודיע על אטימת 
חדרים . ההחלטה על הכרזת מצב חירום בעתיד תיקבע על - פי ההתפתחויות . 
