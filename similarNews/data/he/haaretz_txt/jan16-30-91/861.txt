השירות המטאורולוגי הבריטי , הנעזר במחשבי העל של מרכז החיזוי האירופי ברדינג 
ובמודלים של האקלים העולמי , מנסה להעריך את ההשפעה האקולוגית האפשרית של 
הצתת בארות נפט בכוויית ובסעודיה . הניסיונות להעריך את התוצאות האפשריות 
החלו בתחילת חודש ינואר , כשבועיים לפני תחילת מבצע " סופת המדבר " , ומטרתם 
להעריך אם הצתת בארות הנפט בכווויית , כפי שאיים סדאם חוסיין , עלולה לגרום 
אסון אקולוגי . אולם עתה נראה כי מרבית המומחים סבורים שלהצתה כזו תהיה 
רק השפעה אזורית מוגבלת שתפגע בעיקר בעיראק ואולי גם בדרום איראן . החשש 
הראשון הועלה בכינוס מדעי שהתקיים בלונדון בתחילת החודש , שם הוצג מחקר 
שלפיו ענני העשן השחור שייתמרו מהצתת בארות הנפט של כוויית יחסמו את קרני 
השמש ויגרמו תופעה הדומה לתופעה החזויה של " החורף הגרעיני " . תיאוריה , 
שעל פיה עלולים לחול שינויים באקלים כדור הארץ בעקבות פליטת אבק ופיח מן 
הפיצוצים הגרעיניים לאטמוספרה , שתביא לירידת מידות החום בעולם בחמש עד 
01 מעלות . עם העלאת התיאוריה החל ויכוח נוקב בקרב קהילת המדענים באירופה , 
שכן גם תיאוריית " החורף הגרעיני " כבר זכתה לביקורות נוקבות , ואפילו 
המדענים שתמכו בה בשנות ה08 נסוגו ממנה , ועתה היא מוצגת כתיאוריית ה"סתיו 
הגרעיני " . גון הוגטון , מנהל השירות המטאורולוגי הבריטי , אמר לשבועון 
המדע " נייצר " , " איננו חושבים שקיימת בעיית אקלים רצינית , אך עם זאת 
עלינו לבחון את הנושא " . כוויית הפיקה , עד לפלישת עיראק באוגוסט , יותר 
משני מיליון חביות נפט ביום מ563 בארות פעילות . 343 מבארות אלו פעלו בלחץ 
הנפט ולא הצריכו שאיבה פעילה , אלא להיפך ריסון לחצים . במקרה של פגיעה 
בבארות אלו הן ימשיכו לבעור , שכן הנפט ימשיך להזין את האש כשהוא עולה ממעמקי 
הבאר בלחץ גבוה . לנתון זה מיתוספת העובדה שבכל העולם מצויים רק קומץ מומחים 
לכיבוי דליקות בבארות נפט , ועל פי ההערכות , עלולה הצתה המונית של בארות 
הנפט של כוויית להימשך בין ששה ל21 חודשים לפני שאפשר יהיה לכבות את כולן . 
בעירה כזו של שניים עד שלושה מיליון חביות נפט גולמי ביום לאורך חודשים , 
היא לעת עתה התסריט הגרוע ביותר שחוזים המומחים שיש לו בסיס עובדתי . תחזית 
שחורה עוד יותר הציג בכינוס היועץ המדעי של חוסיין מלך ירדן , עבדאללה טוקאן , 
שטען כי אם יציתו העיראקים גם בארות שאינן מפיקות כיום , מדובר בבעירה 
של 01 מיליון חביות ליום . תחזית זו היא ככל הנראה חלק ממערכת התעמולה 
העולמית שמנהלת רבת - עמון בשירות בגדד . יש לציין כי הראשון שהזהיר מפני 
אסון אקולוגי בשל שריפות נפט במפרץ במקרה של מלחמה , היה חוסיין מלך ירדן 
בנאום שנשא בנובמבר בוועידה הבין - לאומית לאקלים בזנווה . עד כה לא פירסמו 
הבריטים תוצאות של הרצת מודלים ממוחשבים של השפעת בעירה מתמשכת של כמויות 
נפט שונות , ובינתיים מבוססות התחזיות על מה שראשי השירות המטאורולוגי הבריטי 
מכנים " הערכה של קומון סנס " . ההערכות של מנהל המחקר , קייט בראונינג , 
מבוססות על בעירת שני מיליון חביות נפט גולמי ביום במקרה של התגשמות התחזית 
הגרועה ביותר של הצתת כל בארות הנפט בכוויית . טום וויגלי מאוניברסיטת מזרח 
אנגליה , טוען כי הצתת הבארות תביא לכל היות ל"פעימה " קצרצרה בכל הקשור 
להשפעתה על ריכוז דו - תחמוצת הפחמן בה . אחד מאבות התיאוריה של החורף הגרעיני , 
פאול קרוצן ממכון מאקס פלאנק במיינץ , העדיף להסתמך על ההשערה הירדנית 
של בעירת 01 מיליון חביות ביום , אם כי הוא מדגיש שאין באפשרותו לאמת את 
ההערכה של טוקאן . חישוביו של קרוצן מזכירים את החישובים שהציג על " החורף 
הגרעיני " . לפי חישובים אלה , יכסה ענן של פיח את כל חצי הכדור הצפוני 
בתוך 001 יום מהצתת הבארות . תחזיתו של קרוצן , המדברת גם על ירידה של חמש 
עד 01 מעלות בטמפרטורת האוויר בעקבות הסתרת השמש , זוכה לביקורות נוקבות , 
בעיקר בשל הנחה מקדימה של המודל שבחן , שלפיה חייבים חלקיקי הפיח הנוצרים 
בשריפה להגיע אל הסטרטוספירה , כלומר לגובה של כ03 ק"ם . מומחי אקלים ופיסיקאים 
מפקפקים מאוד אם קצב הבעירה של בארות נפט מסוגל ליצור זרמי קונווקציה ( 
זרמי אוויר חם עולה ) שיהיו חזקים דיים כדי לשאת את הפיח לגובה כזה . ללא 
" העלאת " חלקיקי פיח לסטרטוספירה , מתברר כי אפילו ההנחה של הבערת נפט 
בכמות הגדולה פי ארבעה מן הכמות שהופקה בכוויית , תותיר את ההשפעה של בעירת 
הנפט בתחום אזור המפרץ הפרסי . בעיית החיזוי והניסיון לבחון את התנהגות חלקיקי 
הפיח העולים משריפת באר נפט מתעצמת בשל העדר כמעט מוחלט של נתונים על מערכות 
זרמי האוויר מעל אזורים שבהם התחוללו שריפות גדולות . לדברי מומחים ממרכז 
החיזוי האירופי לטווח בינוני , המתמחים בזרמי קונווקציה טבעיים , נעשו 
רק מעט מחקרים על זרמי האוויר העולים מעל אזורים בוערים , כשהמחקר הבולט 
ביניהם מתייחס לדליקות יער . מה גם שכדי לחזות את התפשטות ענן הפיח העולה 
מבאר נפט בוערת , יש צורך לבחון את ההרכב הכימי של הנפט ולהעריך את גודלם 
של חלקיקי הפיח הנפלטים , נתון שהוא שונה מבאר נפט אחת לשנייה בשל השינויים 
בהרכב הנפט . למרות הכיסוי הנרחב שלו זכו התחזיות השחורות ( תרתי משמע ) 
של קרוצן , בעיקר בעיתונות הבריטית , נראה שהנתונים מעוררי האימה האלה 
לא אומצו על ידי מרבית קהילת החוקרים , ושר האנרגיה הבריטי כינה אותם " מטעים " . 
מטאורולוגים בריטים טוענים עתה כי במקרה של הצתת בארות הנפט של כוויית , 
תהיה דווקא עיראק הנפגעת העיקרית , אם כי ענן העשן השחור עלול לפגוע במבצעים 
הצבאיים האוויריים נגדה . העידכון האחרון , והמרגיע , באשר לסכנות האקולוגיות 
של הצתת שדות הנפט , בא בסוף השבוע , כאשר דווח כי בשל הצתת הבארות המוגבלת 
בכוויית סבלו תושבי איזור הגבול איראן - עיראק מגשם שחור . גשם ששטף את 
האוויר מן הפיח . פירוש הדבר הוא שהפיח לא עלה אל הסטרטוספירה ( כהנחותו 
של קרוצן ) , אלא נמצא מתחת לרום העננים ופיזורו מוגבל מאוד . 
