נבחרות הייצוג של ישראל בכדורגל עומדות לחדש השבוע את פעילותן , לאחר הפוגה 
ממושכת עקב המלחמה במפרץ . המאמנים הלאומיים יצחק שניאור ויעקב גרונדמן 
קבעו לסגל האולימפי אימון ביום ג אחר הצהריים באיצטדיון רמת גן . סגל נוער 
א עשוי לצאת לדרום ( היעדים הם באר שבע או אשקלון ) , כדי לקיים מחנה 
אימון מרוכז של כמה ימים . הסגל האולימפי מתכונן למשחק השני בטורניר הקדם 
אולימפי נגד קפריסין בישראל ב - 02 במארס . משחק זה יהיה הראשון של ישראל 
בבית בטורניר זה . כזכור , במשחק הראשון בנובמבר 0991 , השיגה ישראל נקודת 
חוץ חשובה ביוון ( 22 בקסנטי ) . נוער א מתכונן לטורניר הקדם עולמי בבית 
האוקיאני , שמועדו סוף פברואר או תחילת מארס . לישראל לא הגיע בינתיים 
מידע סופי היכן יהיה טורניר הנוער . המאמן הלאומי יעקב גרונדמן הסביר אמש 
את חידוש הפעילות : " הכוונה שלנו היא לחזור לשיגרה ולמתכונת אימונים שיגרתית . 
אני מקווה שיבואו הרבה שחקנים וישוחררו החיילים שביניהם . קבענו את האימון 
ברמת גן , מפני שיש שם חדר אטום המסוגל להכיל כמה עשרות אנשים . בשבוע 
הבא אני מקווה שיתאפשר לנו לקיים מחנה אימונים רגיל . קבענו את יום ג , 
כי זה היום הרגיל שלנו בשבוע , ואנחנו לא רוצים לפגוע באימוני הקבוצות . 
נתאמן עם כל מספר שחקנים שיגיע . אם המצב ישתפר עד שבוע הבא נוכל להתגבר 
על הפיגורים בהכנות " . לסגל האולימפי הוחזר שוער בית"ר ירושלים גולן מלול . 
גם אבי נמני מנבחרת הנוער יתאמן עם האולימפית , אך לעומתו אייל ברקוביץ 
יתאמן עם הנוער . לגבי משחקי אימון אמר המאמן גרונדמן , כי אינו מאמין 
שהפולנים אכן יגיעו בתחילת פברואר ( " גם אם יגיעו מי יתן לנו לשחק במצב 
הנוכחי ? " ) , אך לדבריו יש סיכוי שהרומנים יבואו באמצע פברואר ואם המצב 
יירגע אפשר שנתמודד עימם יותר מפעם אחת . מאמן נבחרת הנוער , אמנון רז , 
יציע היום בישיבת ועדת הנוער לצאת למחנה אימונים בדרום הארץ . " הסיבה 
אינה רק בטחונית " , הבהיר רז . " באשקלון או בבאר שבע נוכל לקיים מחנה 
אימונים עם קבוצות מהסביבה , וכמובן שנהנה גם מן העובדה שיותר שקט באיזורים 
הללו " , אמר רז . היום יוחלט אם מחנה האימונים יחל כבר מחר , או שידחה 
לסוף השבוע . רז אינו מתכנן שינויים אישיים בסגל . " עלינו להריץ עתה 
את הצוות לטורניר הקדם עולמי , כי לא נותר זמן רב . חבל שבמצב הנוכחי לא 
יהיו לנו משחקי אימון בין לאומיים " , אמר רז . לדבריו פיפ"א עדיין לא קבעה 
היכן יהיה הטורניר הקדם עולמי , מפני שהמזכ"ל יוזף בלאטר נמצא בחופשה . 
כזכור עמדה ישראל לארח את הטורניר הקדם עולמי בו היא תתמודד עם הנציגות 
הבכירות של אוקיאניה , אוסטרליה וניו זילנד . כאשר החלה ההידרדרות במפרץ , 
לפני כמה חודשים , הפקיעה פיפ"א את זכות האירוח מישראל ועמדה להחליט סופית 
ב - 51 בינואר , בהתאם למצב . פיפ"א כבר הודיעה בעבר , כי אם ישראל לא 
תארח את הטורניר והוא יהיה באוסטרליה . במקרה כזה תתמודד ישראל רק עם נערי 
אוסטרליה שזכו באליפות אוקיאניה בטורניר איזורי . 
