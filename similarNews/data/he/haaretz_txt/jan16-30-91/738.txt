בעלות הברית ניצחו בשלב הראשון של המלחמה באמצעות כוח אווירי , והן דנות 
כעת בשאלה כיצד לנצח במלחמת הקרקע כנגד חצי מיליון מחיילי עיראק המוצבים 
בכוויית . למרבה המזל הן לא העמידו הפעם בפני עצמן אולטימטום לפתוח את השלב 
השני במועד מוגדר , אבל פקידים אכן מדברים על מלחמת המדבר כאילו היתה בלתי 
נמנעת . הדבר מזכיר לי סיפור שנהג לספר תת - שר החוץ לשעבר , גורג בול , 
בתשובה על השאלה כיצד נכנסה ארצות הברית לתסבוכת וייטנאם : אדם לקח את 
בנו הקטן לגן חיות , הצביע על יצור ארך רגליים ואמר : " זו גירפה " , 
והילד שאל : " למה ? " זה , אמר בול , הסביר מדוע נחפזנו לדהור למלחמה . 
" פשוט לא שאלנו את שאלת הגירפה : למה , למה , למה ? הנשיא בוש אכן 
שאל " למה ? " והשיב שארצות הברית התערבה במפרץ כדי להגן על עקרונות האו"ם 
והחלטותיו . הוא התחייב , בתמיכת הקונגרס , להוציא את עיראק מכוויית ולהחזיר 
את ממשלת כוויית על כנה . אבל החלטות האו"ם לא אמרו לו שעליו לנהל מלחמה 
ביבשה . הן הסמיכו אותו להשתמש בכל כוח שימצא לנחוץ , ואיפשרו לשאר חברות 
האו"ם לנהוג באורח דומה . מאז הדגיש בוש שזו אינה מלחמה בין ארצות הברית 
לבין עיראק , אלא פעולה משותפת של האו"ם , הכרוכה באובדן המינימלי האפשרי 
של חיי אדם . הוא הזהיר מפני ביטחון - יתר , והרחיב את סמכותו לגייס עוד 
כוחות מילואים כגיבוי ל000 , 064 האמריקאים המתכוננים לקרב המכריע . סדאם 
חוסיין מלגלג על מתקפות האוויר מעל בגדאד , שכמעט אינן נתקלות בהתנגדות 
כלשהי , אך הוציא את אישתו מהעיר , גירש את נציגי כל רשתות הטלוויזיה האמריקאיות , 
להוציא סי - אן - אן , כדי להגביל צילומי הרס , וככל הנראה מצפה בבטחה 
להתנגשותם של למעלה ממיליון איש במדבר . ודבר זה מעלה את שאלת הגירפה . 
איש , למיטב ידיעתי , לא הסביר מדוע עלינו ללכת לקראתו ולעשות כרצונו , 
לצאת למלחמה בשדה הקרב שבו הוא בחר , בתנאים המכרים לכוחותיו ולא מוכרים 
לשלנו . הממשל גם לא הסביר מדוע הוא מסרב לטווח את " הפצצות החכמות " 
שלו לעבר חוסיין עצמו , בעוד גנרלים ותיקים ועיתונאים לוחמים ממליצים על 
קרבות קרקע שבהם יילחמו צעירים . נראה לי שהתשובה היא שכלי נשק יכולים להרוס 
מעבדות גרעיניות ובתי חרושת כימיים וביולוגיים , אך אינם יכולים להיות כה 
יעילים נגד הצבאות התת - קרקעיים של עיראק . הם יכולים " לרכך אותם " 
מהאוויר , כך אומרים , אבל הצבא והנחתים יכולים " לעקור אותם מהשורש " . 
נכון , אין ספק שצבאותיו של חוסיין מוסתרים היטב , אבל עליהם לאכול ולקבל 
אספקה נוספת במשאיות שאינן בלתי - נראות למפציצים , אפילו בלילה . כמו 
כן כמה מהמפקדים שלנו משוכנעים כי המשך ההפצצות בעוצמה הנוכחית יכול להרוס 
את מערכת הקשר של חוסיין ולנטרל אותו מכלל שליטה , אולי לא תוך כמה ימים 
אך תוך כמה שבועות . לפחות כמה משקיפים כאן שואלים מדוע להזדרז לצאת למלחמה 
על הקרקע , לפני שניתן למפציצים את הזמן לנתק כוחות אלו מהאספקות החיוניות 
שלהם . אם חיל האוויר והצי יכולים להשליך פצצות לתוך ארובות , עליהם גם 
להיות מסוגלים לפגוע במשאיות אספקה עד הכריך האחרון . כוחות הקרקע והנחתים 
אינם אוהבים את " האומץ שבסבלנות " , שעליו דיבר דווייט אייזנהאואר , שכן 
הם רוצים להוכיח שהם יעילים לא פחות מחיל האוויר והצי . אבל לבוש יש בעיות 
אחרות . היו לו שתי מלחמות בשנתיים הראשונות לתפקידו , והפופולריות שלו 
גבוהה בעיקר מפני שמספר הנפגעים היה כה נמוך . מלחמה יבשתית עקובה מדם לא 
תחזק אל נכון את מעמדו במשאלים או תקדם את הסדר העולמי החדש שלו , שסיכוייו 
תלויים במתרחש בברית המועצות יותר מאשר במה שקורה בעיראק ובכוויית . הסיכוי 
הטוב ביותר שלו לצמצם את סמכותו של סדאם חוסיין בעולם הערבי אינו לטבוח בצבאותיו 
בקרב , אלא לאלץ אותם להיכנע . אין זה אינטרס של אמריקה ליצור שממה צבאית 
בעיראק ולהפקיר אותה לחסדיהן של איראן וסוריה . כך שלפחות מאמץ ממושך להרס 
קווי הקשר של חוסיין ולהרעבת צבאותיו עד לכניעה הוא הכרחי לפני תחילתו של 
מאבק כלשהו על הקרקע . בינתיים החדשות הרעות חייבות להגיע לחיילים עיראקים 
במדבר . שכן אם לא יהיה להם מה לאכול אלא עלונים מוצנחים , עשויים כמה 
מהם להעדיף לצאת מכוויית וללכת הביתה , לפני שלא יהיה להם בית ללכת אליו . 
