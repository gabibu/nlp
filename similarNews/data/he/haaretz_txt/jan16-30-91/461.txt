חברי הכנסת הערבים עומדים להיפגש היום בכנסת עם השר דוד מגן , הממונה מטעם 
ראש הממשלה לטיפול בתיק האוכלוסייה הערבית , ועם יועץ ראש הממשלה לענייני 
ערבים ד"ר אלכס בליי . ח"ך עבד אל - ואהב דראושה ( המפלגה הדמוקרטית - 
ערבית ) אמר ל"הארץ " כי ביקש להעלות בסדר יום הפגישה , בין השאר , את 
הצהרות שר המשטרה רוני מילוא נגד האזרחים הערבים , שכללו הטלת דופי בנאמנותם 
למדינה ואיומים כי המשטרה תפעל נגדם ביד קשה . אתמול פנתה קבוצת צעירים ערבים 
מעכו בבקשה לשלבם בפעילות למען קהילת הקשישים בעיר . נציגי הקבוצה אמרו 
לראש עיריית עכו כי הם מוכנים לקבל על עצמם , בהתנדבות , לבקר קשישים גלמודים 
ולספק להם כל שירות שיידרש . הוועד הפועל של המפלגה הדמוקרטית - ערבית פרסם 
אתמול גילוי - דעת ובו גינוי לתוקפנות נגד העם העיראקי , וקריאה להפסקת - 
אש ולשמירה על חיי האזרחים בישראל ובעיראק . גילוי הדעת קורא לאו"ם , למועצת 
הביטחון ולמדינות הנייטראליות הודו וסין במיוחד וכן לבריה"ם לפעול לפתרון 
כל הבעיות במזרח התיכון , " כי אין שלום בדרך המלחמה ושפיכות הדמים " . 
ח"ך דראושה בירך על יוזמת ראשי הרשויות הערביות ואזרחיהן המביעים נכונות 
פומבית לשכן בבתיהם אזרחים יהודים שבתיהם נפגעו מטילים עיראקיים . " אני 
רואה ביוזמה זאת מעשה הומאני וטבעי מצד אזרחים כלפי שכניהם ואזרחי מדינתם " . 
