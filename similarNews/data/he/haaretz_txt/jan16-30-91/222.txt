וילנה ( ע"ר ) . מנהיגי שלוש הרפובליקות הבאלטיות , המבקשות לפרוש מבריה"ם 
חוששים כי הקרמלין ינסה , תחת כסות המלחמה במפרץ , למחוץ את הממשלות העצמאיות 
שלהן , על אף דברי הפיוס שהשמיע אתמול גורבצוב . פעולות ההתבצרות סביב הפרלמנט 
הליטאי , שם עדיין מרוכזים אנשי ההנהגה הליטאית , נמשכות . גושים גדולים 
של בטון הונחו סביב כל הכניסות ומכשולי טנקים הוקמו בנקודות אסטרטגיות . 
בלאטביה החליטה הממשלה להשאיר מאות מתרסים סביב הפרלמנט ובנייני ממשלה חשובים 
אחרים , מחשש של התקפה מצד הצבא הסובייטי . באסטוניה שרר שקט . מתברר שיש 
תמיכה מעטה מאוד לשביתת הרעב של שני רוסים אתניים , צירי הפרלמנט , הדורשים 
את התפטרות הממשלה הנבחרת . 
