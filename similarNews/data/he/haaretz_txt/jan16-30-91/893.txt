משטרת מרחב הגליל עצרה בסוף השבוע שני אימאמים מכפרי הגליל המערבי החשודים 
בהסתה נגד המדינה ובתמיכה בסדאם חוסיין . מדובר באימאמים של הכפרים גדידה 
ונאחף . במשטרה חושדים כי בדרשותיהם במסגדים ביום ו אמרו כי " המוסלמים 
ינצחו את היהודים באמצעות המלחמה " . השניים הכריזו בין השאר סדאם חוסיין 
ינצח את הכופרים האמריקאים והיהודים , תוך שהם משבחים את המלחמה ההירואית 
של העיראקים במפרץ . מפקד משטרת מרחב הגליל , רמי רהב , מסר כי המשטרה 
לא תאפשר לאנשי דת קיצוניים לנצל את המסגדים כדי להשמיע בהם דברי הסתה . 
קפידבינהמופתי של ירושלים , השייח סעד א - דין אל - עלמי קרא בסוף השבוע 
למלחמת קודש נגד ארה"ב , שאותה הגדיר כאויב הראשי של האסלאם והמוסלמים . 
כן קרא השייח להחרים סחורות אמריקאיות . ראש עיריית ירושלים , טדי קולק , 
פרסם בסוף השבוע הודעה , שבה הזהיר כי פסק ההלכה של המופתי עלול להביא 
לנזקים עד כדי אבדן חיי אדם לציבור המוסלמי , אם אכן יצייתו להנחיה . קולק 
גינה בחריפות רבה את הכרזת המופתי . " הכרזותיו של המופתי מתמיהות מאוד " , 
אומר קולק . " הן אינן עולות בקנה אחד עם דברים ששמעתי ממנו בעבר . מן 
הסתם שימש המופתי כחותמת גומי לדעות של אחרים " . קפידבינבתפילת יום הששי 
בהר הבית התייחס הדרשן למלחמה , והשמיע דברי עידוד לנשיא עיראק . ואולם , 
לא היתה התייחסות ישירה לישראל . השר יובל נאמן , יתבע היום בישיבת הממשלה 
לגרש מן הארץ את סגן המופתי , השייח אל - גמאל , בעקבות " דברי הנאצה 
וההסתה שהשמיע ביום ו בהר הבית וששודרו בכל אמצעי התקשורת " . נאמן אמר שאל - 
גמאל מנצל את מעמדו להתקפות מתמידות נגד מדינת ישראל . לא ייתכן , הוסיף 
נאמן , שגם בשעת מלחמה תמשיך מדינת ישראל להתעלם מדברי ההסתה הללו ולא תנקוט 
באמצעים חמורים המתחייבים במקרים מסוג הזה בעיקר בתקופה זו . מזכ"ל תנועת 
צומת , עו"ד אליעזר זנדברג , תובע מממשלת ישראל לגרש את פייסל אל - חוסייני 
ומנהיגים ערבים אחרים , שהביעו תמיכה בסדאם חוסיין ובהתקפות הטילים על ישראל . 
