אחת השאלות המרכזיות והעקרוניות ביותר המצויות על סדר - היום הלאומי . 
היא נוגעת במישרין ליכולתה של המדינה ליצור מקומות עבודה לעלייה החדשה , 
ולמידת ההצלחה או הכישלון בקליטתה של עלייה זו . היא גם נוגעת במידה לא 
מבוטלת לביטחון הפנים של המדינה ולאופי החברה בישראל . אם תיכשל קליטתם של 
מאתיים אלף העולים שעלו ב0991 , אנו מסכנים את המשך זרימת העולים מברית - 
המועצות לישראל בקצב ובהיקף כפי שהיינו רוצים . צפויה גם סכנה שאם יעמיקו 
רגשות האכזבה והתסכול בקרב העולים , ייתכן שלא נצליח אפילו לשמור על היקף 
העלייה של השנה הקודמת . ההצלחה בקליטת העלייה מותנית ביצירת תעסוקה . 
פרט לענף הבנייה , אין כיום ענף כלכלי בארץ המסוגל להציע מקומות עבודה בהיקף 
נרחב בשנתיים הבאות . כאן טמון הסיכוי היחיד להציע עשרות - אלפי מקומות 
עבודה , ומהר . בענף זה מועסקים יותר מ001 אלף עובדים . 56 אלף מהם ערבים 
תושבי יש"ע . חלקם הגדול של אותם ערבים עובדים בישראל בניגוד לחוק ובלא 
הפניה מתאימה מלשכות התעסוקה . הענף מסוגל לעבור , במבנהו הנוכחי , לקליטה 
של לא פחות מ05 אלף ישראלים ועולים חדשים . עם התרחבות הענף בשנתיים הבאות , 
אפשרות התעסוקה תתרחב , על - פי הערכות , לקליטת עוד כ03 אלף עובדים . 
נכון , לא כל העולים מוכנים לעבוד בענף הבנייה , אפילו הם מחוסרי עבודה . 
חלקם גם רואים בכך מקום עבודה לתקופה זמנית . אולם תקופת מעבר זו תכריע 
ביו עבודה , התערות במדינה והיערכות לבאות לבין אפס עבודה , תסכול , 
מחסור ומרירות . אם ישונו פניו של ענף הבנייה , ייעשה גם שינוי מבני לטווח 
ארוך בתהליכי הבנייה ובמבנה כוח - האדם המועסק בענף זה . תלותנו בכוח - 
עבודה זר תצטמצם מאוד וההשפעות החיוביות יהיו ארוכות - טווח . בהיערכות חירום 
נאותה אפשר להכשיר במהירות יחסית את כל בעלי המקצוע לענף הבנייה . זה לא 
עניין לשנים אלא לחודשים בלבד . אם נתיר הבאת עובדים זרים , נקבע דינמיקה 
של אי - התמודדות עם הבעיה האמיתית . אחרי הבאת הגל הראשון של עובדים זרים 
ייווצרו לחצים להבאת גל שני . מציאת הפתרונות בדרך קשה יותר , אך חיונית 
מבחינה לאומית , תידחה . מה שצריך להיעשות היום זה תהליך בכיוון ההפוך . 
לא הבאת עובדים זרים לענף הבנייה אלא הוצאתם מהענף , לרבות הפסקת עבודתם 
של ערביי יש"ע , העובדים בניגוד לחוק . הצורך של ענף הבנייה להיערך לגידול 
בהיקף העבודות והידיעה כי לא יוכלו להישען , כבעבר , על כוח - העבודה הזול 
מיש"ע , אינם נתונים חדשים בהערכת המצב . הבעיה היא בחוסר נכונות לפעול 
כדי לשנות את מבנה כוח - האדם בענף הבנייה ולא בחוסר יכולת . אם לא יכפו 
על ענף הבנייה כללי משחק חדשים , הוא לא ימלא את ייעודו בקליטת העלייה ובשחרור 
המשק מהתלות המופרזת בעובדים מיש"ע . שיעור האבטלה בישראל כבר הגיע ל%01 . 
לסוף שנת 29 צופים כי היקף האבטלה ימריא ל%51 . המחיר הגבוה יוגש למדינה 
לפירעון בעתיד הקרוב . 
