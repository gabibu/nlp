לונדון ( מיוחד ל"הארץ " ) . מטוסי ישראל עשויים לעקוף את חצי האי ערב 
ולהגיע משם להפצצת עיראק . כך טוען היום " דיילי טלגראף " מפי מומחה צבאי . 
זוהי רק גרסה אחת מני רבות שמשמיעים כאן פרשנים צבאיים , בסוגיית תגובתה 
האפשרית של ישראל . " דיילי טלגראף " כותב שמבצע כזה יהיה כרוך בטיסה של 
000 , 6 קילומטרים , שתבוא בחשבון רק אם האמריקאים יספקו תדלוק אווירי למטוסים 
הישראליים . " על כך יש עתה משא ומתן בין שתי המדינות " , טוען העיתון . 
הברירה האחרת של ישראל היא לשגר טיל יריחו , אך ראש הנפץ שעליו יהיה קטן 
ולכן הוא לא יסב נזק רב . הטיל עולה ביוקר , וחבל יהיה לבזבז אותו על משימה 
שכמותה עושות בנות הברית כבר זמן רב . ה"טיימס " שב ומעלה את השאלה , אם 
לסדאם חוסיין יש טילים בעלי ראש נפץ כימי . לדעתו אין , וזאת משתי סיבות : 
ראשית , ראש הטיל מגיע במעופו לטמפרטורה של 003 מעלות צלסיוס , ואין חומר 
כימי רעיל המסוגל לעמוד בחום כזה . שנית , האיזון של ראש הטיל כבר שונה 
פעם כדי להגדיל את הטווח שלו , ויהיה צורך להתאים את כל הפרמטרים לראש נפץ 
כימי ולאזן אותו מחדש בשלישית . " דבר זה ידרוש כמות עבודה וידע הקרובים 
לאלה המושקעים בפיתוחו של טיל חדש . ספק אם עיראק כבר השקיעה את המשאבים 
האלה בטילים שלה " , טוען העיתון . 
