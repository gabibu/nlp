קיסרויות שהוקמו ועוצבו בחרב זקוקות לגיבורים הרשמיים שלהן . טאריק איבן - 
זיאד , מצביא במאה השמינית , היה זה שהביא את דת הנביא לאירופה הנוצרית . 
בשנת 117 הפליג טאריק מצפון אפריקה לגיברלטר . הוא העלה את ספינותיו באש 
וצעק לאנשיו : " הים הוא מאחוריכם והאויב לפניכם . בשם אלוהים , אין 
לכם דרך להיחלץ אלא על - ידי אומץ ונחישות " . בעיני גורג בוש , סדאם חוסיין 
הוא היטלר חדש ; בעיני עצמו , סדאם הוא התגלמותו של נבוכדנצר מלך בבל . 
אך טאריק איבן - זיאד הוא אולי דימוי טוב יותר . כמוהו נראה סדאם מוכן 
לנתק את קווי הנסיגה שלו , ולהמר על חייו ועל חייהם של בני עמו . סדאם נולד 
ב7391 למשפחת איכרים אנאלפביתית בכפר עני סמוך לעיר תיקרית בצפון עיראק , 
והתנסה במחסור מאז ילדותו . מאב חורג שהיכה אותו למד לטפח טינות , ומדוד 
בעל עבר פרו - נאצי שהעריץ למד לשנוא את השלטון הקולוניאלי הבריטי . כתלמיד 
תיכון בשנות החמישים , מבוגר משאר חבריו ללימודים , נמשך סדאם לגל הלאומיות 
הערבית שסחף את האזור . בגיל 02 הצטרף למפלגת הבעת החילונית , שנשאה סיסמאות 
סוציאליסטיות מעורפלות . שנתיים לאחר מכן השתתף בניסיון - נפל להתנקש בחייו 
של האיש החזק במדינה , עבדול כארים קאסם , שבעצמו עלה לשלטון בהפיכה 51 
חודשים קודם . הגרסה הרשמית כיום טוענת שסדאם נפצע ברגלו , אך שלף באולר 
את הכדור וברח ברכיבה על חמור דרך המדבר . אך עדי - ראייה אומרים שחבריו 
ירו בו בשגגה . כבר אז הסתמן סגנונו הבסיסי של סדאם . הוא לקח סיכונים והיה 
חסר - רחם . ב8591 רצח , על - פי השמועה , תומך של קאסם , שהיה גיסו 
שלו עצמו . האינסטינקטים הפוליטיים שלו שירתו אותו היטב . ב3791 , לאחר 
גלות בקהיר , החלה עלייתו במפלגה . כאשר תפסה מפלגת הבעת את השלטון בהפיכה 
ב8691 , מונה סדאם לסגן יו"ר מועצת הפיקוד המהפכני תחת הנשיא אחמד חסאן 
אל - באקר . מלכתחילה היה הרושם כי הוא השליט האמיתי , והדבר זכה לאישור 
רשמי ב9791 , כאשר אל - באקר העביר לידיו את הנשיאות , בהיותו בן 24 . 
הוא יצא למסע טיהורים אכזרי . ב"הודאה " פומבית שצולמה בווידיאו ושוגרה 
לשליטי מדינות ערביות אחרות , האשים חבר במועצת הפיקוד המהפכני את עצמו 
וארבעה מעמיתיו בקשירת קשר נגד הצמרת . סדאם הורה לשומרים לגרור את הנאשמים 
החוצה , בעוד דמעות תיאטרליות זולגות מעיניו . אז אמר לאנשי צמרת שלטונו 
כי עליהם להשתתף בעצמם בכיתות ההוצאה להורג . בסך הכל , כפי שנאמר בספר 
" רפובליקת הפחד " מאת סמיר אל - חליל ( שם בדוי ) , שיצא ב9891 , 
הוצאו להורג אולי 005 פונקציונרים מפלגתיים בכירים בקיץ 97 . יתכן שכמה 
סיפורים עליו , כמו זה שרצח באופן אישי שר בריאות שחלק על ניהולו את מלחמת 
איראן - עיראק , הם בדיה , אך אין ספק שיש להם שימוש משלהם , ונראה כי 
סדאם אינו מתנגד כלל להפצתם . " לאומה שלנו יש מסר " , הכריז פעם סדאם , 
הרואה את שאיפותיו כחורגות מהאדרת עצמו בלבד . " משום כך , היא לא תוכל 
אף פעם להיות אומה ממוצעת . במהלך ההיסטוריה היא המריאה לשחקים או נפלה 
לשפל תחתיות בגלל הקנאה , המזימות והאיבה של אחרים " . הכנסות הנפט של עיראק 
איפשרו לסדאם לבנות את המכונה הצבאית הגדולה ביותר בעולם הערבי , ובו בזמן 
להוציא לפועל מידה מפתיעה של מודרניזציה . רמת הדיור השתפרה פלאים . למדינה 
יש מערכת כבישים חדשה . צריכת הקלוריות היומית לגולגולת עלתה ב%95 בין 5691 
ל5891 . שיעור האנאלפבתיות ירד ל%11 מיותר מ%05 , לפחות על - פי האומדנים 
הרשמיים . על אף אכזריותו בתחום הפוליטי , ריכך סדאם כמה מההגבלות והתקנות 
הקיימות במדינות מוסלמיות שמרניות . בגלריות ממלכתיות תלויות תמונות עירום 
של אמנים עיראקים , ובניגוד לערב הסעודית , מובטח לנשים עיראקיות שכר שווה 
תמורת עבודה שווה , והן יוצאות לחופשת לידה בתשלום . קיים חופש דת מוגבל . 
יש אפילו גם עיראקים הרואים את מלחמת הדמים בת שמונה השנים עם איראן כהצלחה , 
כי היא בלמה את כוחותיו של חומייני ואת הפונדמנטליזם האיסלמי . " בלעדינו , 
המזרח התיכון כולו היה עטוף צאדור " , אומרת אמנית הקרמיקה נוהה אל - ראדי 
בבגדד . " אני נגד הדיכוי " , היא הוסיפה , " אבל לא היינו מצליחים להתקדם 
ללא מנהיג חזק ונוקשה " . בעיני סדאם , מנהיגות חזקה פירושה מילוי צו הגורל 
שמכתיבה ההיסטוריה . כגילומה המודרני של ארם נהרים העתיקה , ערש הציוויליזציה , 
עיראק היא " באורח טבעי " הכוח השליט באזור המשתרע מהים התיכון לים הערבי . 
האינטרסים המערביים באזור היו כה חיוניים , עד כי מאז מלחמת העולם הראשונה 
פעלה המדיניות המערבית בהתמדה למנוע ממדינה כלשהי לרכוש לעצמה אחיזת חנק . 
פירוש הדבר היה יצירת איזון בין שתי המעצמות האזוריות , איראן ועיראק . 
קפמאבינב0891 החליט סדאם לזעזע את האיזון , ותקף את איראן . מבחינה צבאית 
צרופה היה זה הימור גרוע . האבידות היו מבעיתות . על - פי דיווחים מסוימים , 
נהרגו 021 אלף חיילים עיראקים ו003 אלף נפצעו . אבל מבחינה פוליטית , 
לסדאם חוסיין היתה המלחמה מכרה זהב , בור שומן ללא תחתית . להסכים להפסקת 
אש , אמר חומייני , היה לו קשה יותר מלשתות רעל . המלחמה שיתקה את איראן , 
וחיל האוויר העיראקי חולל שמות במיתקני הנפט האיראניים . צבא איראן עדיין 
לא התאושש כליל , ובינתיים היתה עיראק לכוח הצבאי הגדול ביותר והמנוסה ביותר 
באזור . בעקבות זאת , עורר סדאם כבוד , אם כי לא אהבה , ברחבי העולם 
הערבי . כאשר אמר באביב " בשם אלוהים , האש תאכל את מחצית ישראל אם תנסה 
לעשות דבר - מה נגד עיראק " , עוררו דבריו נחשול של אהדה . " הנימה המלחמתית 
שלו " , כתב העיתון הירדני הפרו - ממשלתי " אל - דוסטור " , עוררה בכל ערבי 
את הכמיהה להשיב לאויבי האומה בשפה שזה מכבר לא השתמשו בה " . הפלישה לכוויית 
אמנם הפיגה חלק מרגשות ההערצה , בעיקר לאחר שפליטים הגיעו לבירות ערביות 
אחרות עם סיפורים על רצח וביזה , אבל לעמדתו כלפי האיום החדש מהמערב יש 
כוח משיכה . " מאז קמף דייוויד היו לנו יותר מדי חוכמה , יותר מדי צעדים 
מחושבים ויותר מדי פחדנות " , אמר הסופר הירדני מונאס רזאז . " גיבור תמיד 
מציג שתי אפשרויות : לנצח או להפסיד " . על כל פנים , אם תפרוץ מלחמה , 
היא תטלטל את העולם הערבי כולו , וסדאם ללא ספק מהמר על כך . נושא מרכזי 
בנאומיו מאז הפלישה הוא ההתנגדות העיקשת למערב . בנאום שבו תקף את מדינות 
המפרץ על השתתפותן בחלוקת עושר הנפט בפיקוח המערב , אמר : " כדי להבטיח 
את האינטרסים של הנפט שלהם הקימו הקולוניאליסטים את אותן מדינות נפט מעוותות . 
כך הם שמרו על העושר הרחק מהמוני האומה הערבית " . היתה זו קריאה גלויה 
למרי . " אם אמריקה תהרוס את סדאם רק כדי לקבל את כוויית חזרה , ועל 
זה בעצם מדובר " , אמר לופטי חולי מהעיתון " אל - אהרם " בקהיר , " הוא 
ייהפך לקדוש , חזק יותר במותו מאשר בחייו " . מומחים ותיקים רבים לענייני 
האזור סבורים שתהיה אשר תהיה התוצאה , הנוף השתנה לצמיתות . " המשחק הישן 
נגמר . 07 שנות היסטוריה ערבית מחוסלות " , אמר הנס - היינו קופיץ , מומחה 
לענייני המזרח התיכון בלונדון . " סדאם פתח קופסת תולעים מאסיווית שאיש 
אינו יכול להשתלט עליה " , אמר בוטרוס ראלי , מזכיר המדינה במשרד החוץ המצרי . 
" הבעיה האמיתית של המזרח התיכון היא לא משבר המפרץ לכשעצמו , אלא הבעיות 
שנעמוד מולן לאחר שייפתר המשבר הזה " . לטווח הקצר אולי הפריז סדאם בהיקף 
התמיכה הערבית שיכול היה לגייס . אבל הסיכוי לטווח הארוך הוא ערעור היציבות 
של אזור הידוע היטב באי - יציבותו . סדאם נהנה עכשיו מתמיכה בקרב המאוכזבים 
והמנושלים בעולם הערבי : רבים מהפלשתינאים , עניי הערים והפונדמנטליסטים . 
איך יגיבו הם אם יספוג תבוסה נחרצת ומשפילה ? בשנים שלאחר מלחמת ששת הימים 
הטראומטית , הובילה מורת - רוח עממית לשינויי שלטון דרסטיים לא רק בעיראק 
אלא גם בסוריה ובלוב . הסחרור בירדן הביא אותה למלחמת אזרחים קצרה ועקובה 
מדם . במשבר הנוכחי , אומר חוקר מדעי המדינה סעד א - דין איברהים מהאוניברסיטה 
האמריקאית בקהיר , " שני הסוגים של משטר ערבי מסורתי השמרנים , כערב 
הסעודית , והעריצים המודרניים , כמו סדאם וחאפז אסד יוחלשו . . . חלל 
פוליטי ריק נוצר " . הסכנה הגדולה ביותר נשקפת למלך חוסיין . אפילו לפני 
שהחלו הפליטים לחזור מכוויית , הוא ניצב מול אוכלוסיה אשר % 06 ממנה הם פלשתינאים . 
רבים שם חדורים בפטאליזם המזין יאוש ונכונות ללכת עם הראש בקיר , כפי שמעידה 
התמיכה העממית במדיניות העימות של סדאם עם המערב . " זה דומה לאיש חולה 
שרוצה לקבל תשובה מהרופא " , אמר הסופר רזאז ברבת - עמון . " הידיעה שאין 
לו שום סיכוי קלה יותר מאי - הידיעה " . הכלכלה של ירדן מתמוטטת בגלל העיצומים 
ובגלל הפסקת הסיוע הסעודי כאחד . כמה סעודים אפילו מדברים באורח פרטי על 
מכירת חוסיין לתוכנית היקרה זה מכבר ללב הימין בישראל : מדינה פלשתינית 
בגדה המזרחית בירדן . " זה יהיה קל בהרבה " , אומר פקיד סעודי בריאד , 
" לשאת ולתת על שינוי גבולות בגדה המערבית בין ישראל לבין מי שישב בשלטון 
ברבת - עמון , מאשר לשאת ולתת על הקמתה של מדינה חדשה לגמרי בשם פלשתין " . 
דיבורים כאלה לא נשמעו לפני המשבר . עתידן של שאר המונרכיות במפרץ נראה 
בטוח יותר . אבל בעיקר הסעודים יצטרכו אולי לסבול מידה מסוימת של מודרניזציה 
בחברה השמרנית שלהם . במידה מסוימת , מגמה זו כבר בעיצומה . מאז הפלישה 
ריככו השלטונות הגבלות על העיתונות , והוויכוח הפוליטי , לפחות באורח 
פרטי , נמרץ וער . " עלינו לשמוע ברור יותר את העם " , אמר הנסיך נאוואף 
איבן - עבדול עזיז , אחיו של המלך פאהד . השיטה החדשה , הוסיף , " בהחלט 
לא תהיה אדם אחד קול אחד . בערב הסעודית אנחנו לא רוצים לבחור אנשים שרק 
רוצים לשמוע את עצמם מדברים " . במלים אחרות , לכל דבר יש גבול . 
