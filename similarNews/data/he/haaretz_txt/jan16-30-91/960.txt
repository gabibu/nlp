שנה . לכל הדעות , זוהי תקופה מספיקה כדי להיערך להיבטים השונים של סכנת 
מלחמה . אם היה מפעם לפעם חשש שתשתרר פה שאננות , התרחשו אירועים שהזכירו 
לנו כי הסכנות עדיין אורבות , פעם מדרום , אחר כך מצפון , ומאז תום מלחמת 
עיראק - אירן לפני כשלוש שנים בעיקר ממזרח . ואם התרגלנו גם לסכנה ממזרח , 
באה הפלישה לכוויית ונתנה לנו התרעה חדה שנמשכה חמישה חודשים תמימים . ערב 
פרוץ מלחמת המפרץ , המלה השכיחה ביותר בתקשורת הכתובה והמשודרת נגזרה מהשורש 
ע . ר . ך : כל הגורמים " נערכו " , כולם הצהירו בחגיגיות שהם " ערוכים " 
לכל מצב . האומנם ? מתברר כי לא 34 שנות מצב חירום מתמשך , וגם לא חמישה 
חודשי התרעה על סכנה מיידית האורבת לפתח , הספיקו כדי שהגורמים האחראים 
ברמות השונות יתכוננו כראוי למצב החירום . אפשר היה להביא דוגמאות שונות , 
נסתפק בארבע , החל ברמה הלאומית וכלה ברמה המקומית : לא גובשה החלטה חד - 
משמעית באשר להתנהגות העורף כאשר יתרחש מה שכולם חששו מפניו מאז אוגוסט 09 
התקפת טילים עם הסתברות להתקפה כימית . האם להכריז על משטר הג"א מלא , 
או לתת לחיים הכלכליים להימשך כסדרם ? הפתרון שנמצא היה מורכב חלקו מבשר 
וחלקו מחלב מהול במים : צווי חירום ל002 אלף העובדים במפעלים חיוניים ו"המלצה 
לא מחייבת " לכל שאר העובדים להישאר בבית . לא ברור אם פתרון גאוני זה 
תוכנן בעוד מועד , או תוחבל ברגע האחרון מכוח כושר האלתור הישראלי הידוע . 
כך או כך , הבעיות התעוררו מיד ובאופן בלתי נמנע : פותחים את העסק או 
לא פותחים ? עובדים או לא עובדים ? משלמים שכר או לא משלמים ? המהומה 
עלתה לשמים , והמבוכה עודנה נמשכת . פוליטיקאים , ראשי ההסתדרות ומעסיקים 
יטפלו עוד חודשים בהתרת הסבך שהוליד אי הבהירות , בעיקר בכל הנוגע לתשלומי 
השכר . איש לא נתן את דעתו ואם נתן , לא עשה מאומה בנדון למצב האבסורדי 
הנובע מכך שלפי חוק מס רכוש מוגבל הפיצוי האוטומטי בגין נזקי מלחמה על אובדן 
תכולת דירה לכ000 , 04 שקל ( משפחה בת ארבע נפשות ) , בעוד הערך הריאלי 
של תכולת דירה ממוצעת בישראל גדול פי שניים עד שלושה מהסכום הנ"ל . החברות 
המסחריות אינן מבטחות כידוע נזקי מלחמה , והביטוח הנוסף היחיד האפשרי , 
באמצעות מס רכוש נשאר בגדר סוד לגבי מרבית האוכלוסייה . מה חשבו הרשויות 
המוסמכות , יהיה גורלן של משפחות שרכושן הביתי יושמד בהתקפת הטילים שהכל 
נערכו לקראתה או שמא לא העלו אפשרות כזאת על הדעת ? במסגרת ה"היערכות " 
למצבי אב"ך ייעדו לגדנ"עים תפקיד חשוב מאוד בפתח בתי החולים : עליהם הוטל 
לקבל את הנפגעים ולעזור בטיהורם ליד המקלחות ומתקנים אחרים . למתכננים נאמר 
( ואם לא נאמר , יכלו להעלות בעצמם על הדעת ) , שבשעת חירום בכלל , 
ובמצבי אב"ך במיוחד , לא ירשו הורים מודאגים לילדיהם לצאת מביתם בכלל ולמשימה 
כזאת בפרט . המתכננים בחרו להתעלם מהאפשרות הלא נוחה , אך זו בדיוק התממשה 
במציאות : התייצבות הגדנ"עים היתה כה נמוכה , עד שהיה צורך לאלתר ברגע 
האחרון פתרון אחר ( הצבת יחידות הג"א במקום הגדנ"עים ) . איזה מזל שבדיעבד 
היה זה בסך הכל תרגיל אמנם קצת יותר רטוב מקודמיו . קפמאבינלבסוף דוגמה 
מקומית . ביישוב במרכז הארץ ( מועצה מקומית , 007 משפחות במצב טוב בהחלט ) 
אין צופר אזעקה . לפי ידיעה שפורסמה בשבוע שעבר , התושבים אינם מצליחים 
לשמוע את הצופרים מהיישובים הסמוכים . בהיותם אחוזי חרדה , הם מקיימים 
תורנויות האזנה לרדיו יומם ולילה , כדי לקלוט אותות אזעקה משודרים . לטענתם 
פנו למפקדה הארצית של הג"א " אחרי התקפת הטילים הראשונה " ושם נאמר להם 
כי " הנושא בטיפול " . יש משהו מעודד בעובדה שאחרי 83 שנות קיומו של היישוב , 
ארבע מלחמות והתקפת טילים אחת בלבד החלו לטפל בבעיית הצופר המקומי . לא 
נותר אלא לקוות , שבמאמץ מרוכז של המועצה המקומית , מפקדת הג"א והתושבים 
החרדים תסתיים גם פה ההיערכות , והיישוב יצורף למפת היישובים בעלי הצופר 
בישראל . אף פעם לא נטען שההיערכות היא כליל השלמות , וגם קשה מאוד להשיג 
שלמות בתחום הכרוך במצבים לא ודאיים . אך דומה שהפרטאציות המשתקפת בדוגמאות 
האלה עוברת את הנסבל במדינה שמעולם לא חדלה להיות במצב חירום . 
