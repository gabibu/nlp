" יורים ובוכים " , דיווחו עיתונים , עברה למקום מבטחים ומרגישה בטוב , 
תודה . כשיהיה בטוח לשוב לתל - אביב רבתי אולי נשמע שיר מחאה חדש : " בורחים 
וצוחקים " . צוחקים כמובן על הנשארים בתל - אביב . רבים ממיטב האמנים ששמותיהם 
לא נעדרים משום טורי רכילות , יושבים להם במקומות מבטחים . תסמכו עליהם : 
כשהסכנה תחלוף , יהיו להם מערכונים נהדרים . איך סיפר אותו איש מקרית 
שמונה בטלוויזיה ? " בימי הקטיושות רבים ברחו , אך הם עשו זאת באישון 
לילה מרוב בושה " . אין זו בושה לפחד ואפילו לחפש מקום מבטחים בעיר אחרת , 
אבל זה גם לא כבוד גדול . אנשים העוזבים את בתיהם ושכניהם הופכים פליטים 
מרצון בארצם עושים זאת בלי בושה . ודקה אחרי ההפצצה יש להם עזת המצח לטלפן 
מאי - שם באילת או בירושלים , לבדוק אצל הפרייר שנשאר , אם זגוגיות בתיהם 
לא נפגעו . מדהים יותר מכל הוא החלק של התקשורת בתיאורים עסיסיים של החיים 
הטובים באילת . כששמעתי שגדעון לוי , הידוע בתיאוריו נוגעי הלב על מר גורלם 
של ערביי השטחים , עומד לכתוב במוסף " הארץ " , ממש התרגשתי . בעטו הנפלא , 
אמרתי לעצמי , יתאר מן הסתם את סבלות קורבנות הטילים , הפצועים וחסרי 
הבית . והנה מה מצאתי ? כתבה בת שני עמודים תחת הכותרת : " ברחתי לאילת " . 
הוא מספר בה על הנוף הקסום של אילת ושעל שפת הבריכה שרו למישהו הפי בירתדיי 
טו יו " . יצא לי לקרוא את הרשימה כשישבתי נרגש בחדר האטום , מחזיק את ידה 
של אישתי כשהיא מחזיקה בידה השנייה את הטלפון ומנסה לברר מבעד למסיכה מה 
מצב הבנים והנכדים . שיהיה בריא לוי , רק שלא יכתוב עלי הספד . במקומון 
" תל - אביב " של כותב אחד , רענן שקד , במין התגרות בנשארים : " אני 
קופץ לאילת ושכולם יתפוצצו " . הוא מונה את שמות האמנים וכל המי ומי שנמצאים 
באילת . הוא מספר איך לילה לילה מבלים בלובי כשבתל - אביב משקשקים " עם 
גיטריסט , קלידן ומערכת תופים " . הוא מספר איך דודו טופז מבלה שלוש שעות 
באמבטיה . כל התיאור הזה היה עובר לי מעל לראש , אלמלא הוסיף שכתל - אביבי 
אמיתי הוא לא יכול לראות בתבוסתה , הוא לא יכול לראות בורות גדולים באדמה . 
השקד הזה עשה מכל אלה שנשארו כאן פשוט פריירים . עורך " העיר " , גל אוחובסקי , 
הוא לא סתם אחד רענן שקד הוא העורך הראשי של העיתון התל - אביבי בשני ה"א 
הידיעה . במעין מאמר מערכת שכותרתו " אני לא ישן כאן " , השורה התחתונה 
היא , שהוא מייעץ לתושבי תל - אביב : " אם יש לכם אפשרות אל תישארו לישון 
כאן . תהיו גיבורים במקום אחר " . ( אז מה ? אם אין לנו אפשרות ואין לנו 
כסף או קרובים , אז נדונונו למות כאן ? ) אני תמה איך אדם כזה יכול להוסיף 
להישאר שעה אחת נוספת עורך מקומון תל - אביבי ? האין מקומון באילת שאפשר 
להפקיד אותו בידיו ? גם לו מגיע לשמוע את הגיטריסט בלובי של נפטון . כל 
זה לא בא לומר חלילה שאני גיבור וכולם פחדנים . אני רחוק מלהיות גיבור . 
אני מחכה לאזעקה בחרדה . אני יושב בחדר האטום כשבטני מכווצת מפחד שיקירי 
ואני ניפגע . אני יכול להבין פחד ואנשים המחפשים מקום מחוץ לטווח הטילים . 
במקרה כזה הסטטיסטיקה על המספר נמוך של נפגעים אינה עוזרת . ומי שרוצה 
להוציא מהעיר ילדים , נשים וזקנים זכותו לעשות זאת . מה שמצער אותי הוא 
ש"הביחד " של ימי החירום התפרק ויש אווירה של כל אדם לנפשו . זה עצוב שכל 
אלה מאסכולת " נכניס להם " הרימו רגליים . לעומת זה אני פוגש במלון הילטון 
את גקי מייסון שרעד מפחד במסיכה , אך בא לכאן ; את זובין מהטה , שהוא 
מרים המוראל של המלון ; את הובר , ואת אוסונה ואת בורא , שבאו מפאריס 
כשהחלו לעוף הטילים . הנרי בורא סיפר שבשדה התעופה נשאל אם זה בדיוק הזמן 
לבוא לישראל , והוא השיב לו : " נשאתי בצרפת את הטלאי הצהוב , ומקומי 
עכשיו ב - תל - אביב " . כשסיפר לי , זלגו לי דמעות . כולם מדברים על הבליץ 
בלונדון ועל הפינוי שהיה שם . אבל שם הופצצה העיר יומם ולילה חמש שנים . 
אבות רבים היו בחזית ואמהות עבדו במפעלים חיוניים . אבל לפחות עורכים ועיתונאים 
לא ברחו מלונדון . אני לא בטוח שאני יכול לקבוע קביעה כזאת על התקשורת שלנו . 
וזהו ההבדל : אזרח מהשורה שלא עומד בלחץ יכול לברוח חייו הם שלו . אך 
זה לא חל על מעצבי דעת קהל , על אמנים , על אנשי ציבור , על פוליטיקאים 
ועל מטיפי מוסר דנדיים ששואפים להיות במרכז הבמה הלאומית , ואיך שהוא עקבותיהם 
נעלמו . הם רוח העם , והמוראל הלאומי . אם הם יברחו , למה שלא יברחו 
הרופאים , האחיות , הכבאים , וספקי המזון ? זו לא שעתו היפה של העורף . 
גם לא שעתה היפה של תל - אביב , שתמיד חגגה גם כשמאות ואלפים מבניה נלחמו 
בחזית במלחמותינו השונות . כשהכל ייגמר , אני מציע לשלמה להט להעניק לכל 
אלה שנשארו כאן את " אות הפריירים " . אם אהיה בין השורדים אשא אותו בגאון . 
