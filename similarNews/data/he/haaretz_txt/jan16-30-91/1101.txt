מכבי תל אביב יעדיף את בריסל או את לונדון כמארחות משחקיו הביתיים בגביע 
אירופה . עד עתה ניסו במכבי שלא לדבר על הנושא , אבל פיב"א החלה לאחרונה 
ללחוץ על מכבי , כדי שיקבע את המקום שבו יאלץ לארח את יריביו פזארו , 
ברצלונה , אריס , ספליט ולוורקוזן . ראשי הקבוצה נתבקשו למצוא את המקום 
לא יאוחד מתחילת השבוע הבא . פיב"א החליטה שכל המשחקים הללו יהיו באולם 
נייטראלי אחד . בינתיים חושבים במכבי על בריסל או על עיר בלגית אחרת . לצורך 
כך יפעילו את ידיד המחלקה , חבר פיב"א היהודי ליאון ונדל . השיקול העיקרי 
בהעדפת בלגיה הוא ריבוי היהודים והישראלים העשויים לבוא למשחקים . גם בלונדון 
יש ישראלים רבים ולמכבי יש גם שם קשרים מצויינים . הבעיה העיקרית היא אישור 
מגורמים ביטחוניים לקיום המשחקים ולא בכל מקום מסכימים לעלות פרויקט שכזה . 
לפני היציאה לגרמניה קיימו כדורסלני מכבי אימון בוקר ביד אליהו , כדי שלא 
להפסיד אימון ברצף ההכנות לקראת המשחק מחר נגד אלופת גרמניה . 
