באנגליה יוצא , זה כמעט שנה , כתב עת חדש שעניינו הקלטות מוסיקה קלאסית . 
שמו " קלאסיק סי - די " , והוא נכנס לשוק שבו היתה שליטה מוחלטת לכתב העת 
" גרמופון " . הדגל שאותו מניף הירחון החדש הוא יכולתם של מבקריו לכתוב 
על מוסיקה קלאסית בלשון שמובנת לבני אדם , ולא רק למוסיקולוגים . מטרת 
העורכים היתה ליצור כתב עת מגוון ככל האפשר . בכל גליון מוקדש מאמר לכלי 
מסוים ולטובי נגניו , השוואות של ביצועים ליצירות מפורסמות , דיווחים על 
הקלטות חדשות , מדורים אישיים , מכתבי קוראים וגם מדור ביקורת רחב של הקלטות 
חדשות , עם דירוגי כוכבים לאיכות ההקלטה . ה"גימיק " המיוחד של כתב - העת 
החדש הוא דיסק המצורף לכל גליון וכולל כ21 קטעים שהם מבחר מן הדיסקים הנסקרים 
באותו גליון : פרק מתוך קונצרטו של מוצרט בהקלטה חדשה , פרק מתוך סימפוניה 
של בטהובן בהקלטה " אותנטית " . יותר מ07 דקות של מוסיקה בביצועים טובים , 
כשכל קטע הוא באורך שש דקות ויותר . כתב - עת אנגלי אחר , " אופרה עכשיו " , 
כבר הלך בעקבות " קלאסיק סי - די " וצירף לגליון נובמבר דיסק ובו הקלטות 
טנורים ידועים , לפי בחירתו של פאווארוטי . בחודש נובמבר הוציא כתב העת 
גליון מיוחד עם מלאת 002 שנה למות מוצרט . מאמרים שנכתבו במיוחד , המוכיחים 
בין השאר כי מוצרט כלל לא היה עני כפי שנהוג לחשוב , תוקפים את המהימנות 
ההיסטורית של הסרט " אמדיאוס " , מוצאים גם חיוב בדמות האב ליאופולד ומנתחים 
את תרומתו המוסיקלית של מוצרט לגווניה השונים . לגליון המיוחד מצורף דיסק 
של קטעי יצירות מוצרט , וגם פוסטר . הגליון הזה הוצע למכירה רק בדוכני העיתונים 
באנגליה . כמנוי , כתבתי למערכת , ושאלתי כיצד אפשר לרכוש את הגליון המיוחד , 
וכמה זה יעלה לי . תוך שבועיים קיבלתי לביתי את הגליון , כולל הדיסק , 
עם הערה בכתב יד ממנהל מחלקת המנויים : " אנא קבל את הגליון ללא תמורה , 
והפץ את המלה הטובה על קלאסיק סי - די " . הם יודעים להוציא עיתון מעניין , 
וגם לדאוג ללקוחות מרוצים . קלאסי . 
