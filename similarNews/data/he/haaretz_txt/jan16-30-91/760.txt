לפי הערכת מצב שנעשתה בצה"ל ובמערכת הביטחון הוחלט שלא לשנות את ההוראות 
בדבר שהייה בחדר אטום בשעת אזעקת אמת , בשל הסברה שבידי עיראק ראשי נפץ 
כימיים . שר הביטחון , משה ארנס , אמר אתמול כי במערכת הביטחון עשו הערכות 
מצב על בסיס יומי . נידונה האפשרות להורות על ירידה למקלטים , אך מאחר 
שקיימת אפשרות למתקפה כימית , תנאי ההתגוננות הטובים ביותר הם בחדר אטום . 
ארנס ציין , עם זאת , כי אם יש חדר אטום בתוך מקלט , אפשר לרדת אל המקלט . 
עוד אמר ארנס , כי במערכת הביטחון נבדקו את כל האפשרויות . " בבניין של 
01 קומות , למשל , אנשים ייתפסו במעליות באזעקת אמת ולא יספיקו לרדת למקלט . 
ההתראה היא קצרה ביותר , ולכן אני מניח שבמספר רב של קומות לא יצליחו להגיע 
למקלט , כך שמדובר בעניין מורכב . לאחר שמומחים בדקו את כל האפשרויות , 
הגענו למסקנה שבמצב הנוכחי , עם כל הסיכונים הקשורים בכך , זהו המצב הנכון " . 
