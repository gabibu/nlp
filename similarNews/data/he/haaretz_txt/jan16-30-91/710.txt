סופיה ( ע"ץ ) . המחסור בנפט גרם לקשיים בחיי היום יום בבולגריה , החסרה 
עתה 003 אלף טונות נפט איראני מחמת המלחמה במפרץ מסרה אתמול ממשלת בולגריה . 
השר לסחר פנים אמר כי אין מנוס מהפסקת הפעילות במפעלים רבים , עקב מחסור 
בנפט ובדלק . סגן ראש הממשלה , אלכסנדר טומוב , אמר אתמול במסיבת עיתונאים 
כי " מצב עתודות הנפט בבולגריה הוא דרמאטי " . הוא ציין כי משלוחי הנפט הסובייטי 
מספיקים בקושי להפעלת התשלובת הפטרו - כימית בבורגאס , לחוף הים השחור . 
יתר על כן , בריה"ם עלולה להפסיק משלוחים אלה בכל רגע , אם בולגריה לא 
תכבד את התחייבויותיה כלפי בריה"ם ותחדל מלספק לה את מוצרי התעשייה ומצרכי 
המזון שהתחייבה לספק . 
