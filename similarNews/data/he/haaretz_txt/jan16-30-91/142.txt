המשל העיראקי העממי האומר " לא הותיר ול פינה לסולחה " , תואם את התנהגותו 
של סדאם חוסיין בימים האחרונים שקדמו לפקיעת האולטימטום של מועצת הביטחון , 
אור ליום אתמול . היו גורמים ערביים בכירים שהאמינו , כי סדאם עשוי להיענות 
למזכיר האו"ם , ד"ר פרז דה - קוויאר , לאחר שדחה את פנייתו של מזכיר המדינה 
האמריקאי , גיימס בייקר . גם כשיצא מזכיר האו"ם את בגדד בידיים ריקות , 
ציפו אותם גורמים כי סדאם לא ישיב את " פני האחים הערבים ריקם " . הם נטו 
להאמין כי הוא לא ידחה מטריית כבוד ערבית , שתאפשר לו לשנות , ולו גם חלקית , 
את עמדותיו . על רקע זה החלו , ערב היום האחרון לפקיעת האולטימטום , ניסיונות 
של מנהיגים ערביים , ובכללם הנשיא האלגירי , אל - שאדלי בן - גדיד , לגבש 
מוצא של הרגע האחרון שיאפשר לסדאם להודיע על נכונותו העקרונית לנסיגה ( 
ולו חלקית ) מכוויית , ובו - בזמן לשמור על כבודו . מפגשו גלוי הלב של 
סדאם חוסיין עם עורכי העיתונים , משוררים ואנשי הסברה , ששודר במלואו 
ביום שני בלילה , שפך לראשונה אור על עמדתו האמיתית . דבריו המחישו , 
מעל לכל ספק , כי האיש " לא הותיר ולו פינה לסולחה " . סדאם לא התכוון 
להיענות , לא לבייקר ולא לדה - קוויאר , וגם לא לאף " אח " ערבי , ויהיה 
המקורב אליו ביותר . לדידו , מאז 27 שעות לאחר הפלישה לכוויית , ב2 באוגוסט 
אשתקד , קיים מצב המלחמה עם ארה"ב . כך קבעה המפקדה העיראקית , שהביאה 
בחשבון את פרק הזמן שיחלוף עד שארה"ב ובני - בריתה יעכלו את המהלך ויגיבו 
בהתקפה את עיראק . . כדי להדגיש ביתר שאת את " ההערכות ההגיוניות " 
של המפקדה העיראקית , גילה סדאם כי התוכניות לפינוי הערים הגדולות הוכנו 
עוד לפני הפלישה . ראוי לציון אופן ראייתו של סדאם את מאזן הכוחות במפרץ . 
. הוא מוכן להודות רק בעליונות האלקטרונית של הגייסות האמריקאיים בסעודיה . 
אולם , לדעתו , כוחה של עליונות זו יפה רק ל"הברקות רמייה " , כמו הניסיון 
להשמיע חיקוי של קולו של סדאם הפוקד על צבאו לסגת מכוויית . אך סדאם 
אינו רואה כל סיבה לדאגה , שכן הוא מצפה כמעט בוודאות כי אמצעים אלה " לא 
יבואו לביטוי בשדה הקרב בשל סערות החול " במדבר הסעודי . זאת ועוד . ההתמודדות 
בשדה הקרב מתבססת בראש ובראשונה על כמות ועל איכות . ובשני המרכיבים האלה , 
לדעתו של סדאם , " ידה של עיראק הינה על העליונה " . הכרזתו על סדאם על 
" גיהאד " והוראתו לקבוע את קריאת " אללהו אכבר " על דגל הלאום העיראקי , 
מעידות שהערכותיו הצבאיות של נשיא עיראק את מאזן הכוחות מתבססות על הקוראן . 
הספר הקדוש קבע חד - משמעית כי ערך כוחו של חייל הגיהאד המוסלמי שווה לערך 
כוחם של 01 חיילי " הכופרים " הניצבים מנגד . לפיכך אין ספק כי במישור 
הכמותי נשמר היתרון העיראקי , גם אם מפחיתים כ%01 ממהמספרים שקבע הקוראן , 
" כדי להיות בטוחים ב%001 " . המישור האיכותי אינו שונה , בעיני סדאם , 
מהמישור הכמותי . בעניין זה אין זקוקים להנחיות הקוראן , משום שהדבר 
" גלוי לעיני כל " . לגייסות העיראקיים יש ניסיון קרבי משמונה שנות המלחמה 
באיראן . לא זו בלבד שהחיילים העיראקיים חשו על בשרם את שדה הקרב " והריחו 
את אבק השריפה " , אלא שהם בני המקום הנלחמים במגרשם . לעומת זאת , אין 
לגייסות האמריקאיים ניסיון קרבי כלשהו . ולא זו בלבד שהם זרים המבצעים " תוקפנות , 
אלא שהם חשו את שדה הקרב באמצעות צפייה בסרטי ראמבו " , אומר סדאם . ייתכן 
שהדברים נשמעים מגוחכים , אך מי שעקב מקרוב אחר סגנונו של סדאם , לרבות 
ביטוייו בערבית עיראקית מדוברת , ואחרי תנועות ידיו והעוויות פניו , נוטה 
להניח כמעט בוודאות כי האיש האמין והתכוון ברצינות לדבריו . הוא גם אימת 
את ההערכה כי לא האמין שהנשיא האמריקאי , גורג בוש , אכן " יתגבר על היסוסיו " 
ויקבל החלטה על מימוש האופציה הצבאית . לדידו , לא נזקק בוש לאישור הקונגרס 
כדי לפתוח במלחמה , אך הוא לא עשה זאת משום שהצבא והעם העיראקי נמצאים בדרגת 
כוננות עליונה ואינם חוששים מהקרב . " כאשר הם יבחינו בחולשה עיראקית הם 
יבצעו את פשע המלחמה " , אמר סדאם בסגנונו השקט , הקריר והאיטי , ללמדך 
כי ההכנות הצבאיות בחפר אל - באטן הסעודית , מול החזית הכוויתיית , אינן 
מערערות את ביטחונו העצמי . 
