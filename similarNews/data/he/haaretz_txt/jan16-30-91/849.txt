קנייה באמצעות הדואר על סמך פרסומים מקובלת מאוד בחו"ל . הצרכן מקבל חוברת 
צבעונית ובה צילום המוצר , המחיר ושאר פרטים , שולח המחאה ודמי משלוח , 
וכעבור זמן קצר המוצר אצלו . אבל הניסיון הישראלי של אלי כהן מחיפה לא 
עלה יפה . בהסתמכו על חוברת הפרסום של ויזה , הזמין אצל חברת אימפקס ביוני 
09 מכשיר אוורור סולרי למכונית . מחיר המאוורר היה 98 ש"ח בשני תשלומים 
באמצעות ויזה . לסכום זה הוסיף עוד 8 ש"ח דמי משלוח , סך הכל 79 ש"ח . 
כעבור שבועיים קיבל את המכשיר והתקין אותו במכונית . התברר שהמכשיר אמנם 
פועל אך אינו מאוורר . הלקוח התקשר טלפונית ממקום מגוריו בחיפה לחברת אימפקס 
בתל - אביב . לאחר בירור של כמה ימים הודיעו לו כי המכשיר יוחלף . כהן 
שלח את המכשיר בחזרה בדואר ( על חשבונו ) וקיבל מכשיר אחר . גם המכשיר 
השני לא היה תקין : כנפי המאוורר הסתובבו , אך לא איווררו . אחרי פניות 
טלפוניות שלא עזרו , שלח את המכשיר לחברה וביקש שיחזירו לו את כספו . 
זה היה ב41 באוגוסט 09 . במשך כחודשיים לא קיבל תשובה , ואז פנה אלינו . 
ב02 באוקטובר העברנו את תלונתו של הקורא לחברת אימפקס וכן לחברת ויזה . 
ב71 בדצמבר שלחנו תזכורת לשני הגופים . ב1 בינואר נשלח אלינו העתק מכתב 
ששלחה חברת אימפקס למתלונן . הנה מה שהיה כתוב בו : " א . ן . , בזה 
מצורף צק ע"ס 98 ש"ח מס . . . לכיסוי החזרת ונטה סולרית לרכב , ובזה 
אנו מחסלים את פרשת ההתכתבויות " . כיוון שהמפיץ לא התייחס לעצם התלונה , 
אין זה ברור אם הוא מקבל או לא מקבל את טענת המתלונן כי המוצר לקוי . אפשר 
היה להסתפק בכך שהוא מחזיר את הכסף מעצם הסיבה שהלקוח אינו מרוצה . אבל 
העובדה שהיה עליו לחכות כל - כך הרבה זמן לתגובה , וגם זאת רק לאחר התערבותנו , 
וכן להפסיד פעמיים דמי משלוח והוצאות על שיחות חוץ , מעוררת את החשד שכל 
מה שהחברה באמת רצתה הוא " לחסל את הפרשה " בלי לבדוק את התלונה לגופה . 
חבל . מחברת ויזה , המתנערת אמנם מאחריות למוצרים שמתפרסמים בחוברת שלה , 
אפשר היה לצפות שבמקרה כזה תיכנס בעובי הקורה ותבדוק אם המוצר ראוי או לא 
ראוי להיות משווק ללקוחותיה . חברת ויזה לא הגיבה לאף אחד מהמכתבים . 
