פייסל אל - חוסייני הכחיש אתמול בשיחה עם " הארץ " את הדברים שצוטטו מפיו 
ב"ידיעות אחרונות " ביום ששי , לפיהם הביע לכאורה תמיכה בירי הטילים על 
תל - אביב . בתגובה לדברים שפורסמו בשמו אמר אל - חוסייני : " עוד לפני 
המלחמה היתה עמדתי ברורה לחלוטין בעד פתרון של שלום ונגד כל פתרון צבאי . 
" אני מודע לכך שמלחמות לא מועילות ומכוערות מטבען . כאשר הופגזה בגדאד 
התנגדתי לכך והתנגדתי גם להפגזת תל - אביב . בהיותי נגד מלחמות , עמדתי 
יכולה להיות רק אחת , שלילת פגיעה באזרחים באשר הם אם זה בתל - אביב , 
בבגדאד או בכל מקום אחר " , הדגיש אל - חוסייני . בהתייחסו לציטוט שפרסם 
" ידיעות אחרונות " מהראיון שנתן לעיתון האיטלקי " אל מניפסטו " , אמר 
חוסייני כי בראיון נשאל מדוע הפלשתינאים מביעים רגשות של שמחה לאחר הפגזת 
תל - אביב . הוא השיב על כך כמשקיף על הרחוב הפלשתיני . " בסך הכל ניסיתי 
להסביר את הרגשות הללו ולא היתה בדברים הבעת עמדה " . ל"הארץ " הגיע הנוסח 
המלא של הראיון שנתן אל - חוסייני ל " מניפסטו " האיטלקי וממנו עולה כי 
הדברים שצוטטו בישראל מפי חוסייני היו רק משפט אחד מתוך קונטקסט רחב יותר . 
בראיון הסביר אל - חוסייני את תחושות הפלשתינאים בשטחים : " הישראלים 
הורגים את ילדינו , תופשים את אדמותינו , הורסים את בתינו ושמים אותנו 
בבתי - סוהר ללא משפט . " אם פלשתינאי משליך אבן הוא עלול להישפט לשנים 
רבות בכלא , בעוד שישראלי המואשם ברצח משוחרר אחרי כמה חודשים ונחשב בעיני 
חלק מעמו לגיבור . כשפרצה המלחמה היו בידי כל הישראלים מסכות גז , בעוד 
שלפלשתינאים בשטחים גם לאחר פסק הדין של בג"ץ אין מסכות , או שהן מחולקות 
לבני 51 ומעלה והילדים נותרים ללא הגנה . " התנהגות זו של הישראלים מביאה 
את הפלשתינאי למצב שבו הוא שבע רצון מכל אירוע שעשוי לעזור לו על - פי שיפוטו : 
הפצצת תל - אביב יכולה להועיל לקייס שלו ? ברוך יהיה שיגור הטילים על תל - 
אביב . נדמה לי שזה יחס צפוי מצדו של מי שנחשב וזוכה ליחס של יצור אנושי 
נחות " , הסביר אל - חוסייני בראיון . כתב העיתון האיטלקי שראיין את אל - 
חוסייני אמר אתמול כי בכוונת עיתונו לתבוע את " ידיעות אחרונות " . גם אל - 
חוסייני מסר אתמול שהוא שוקל לתבוע את העיתון . ח"ך שולמית אלוני ( רץ ) 
, שוחחה אתמול עם אל - חוסייני בטלפון . היא אמרה ל"הארץ " כי היא שמחה 
שהכחיש את הדברים . 
