בסוף השבוע הוסיפו מדינות אירופה ובהן צרפת , ספקית הנשק הקונוונציונאלי 
והכימי של עיראק , להביע אהדתן לישראל . ראש ממשלת צרפת מישל רוקאר טלפן 
אתמול לראש הממשלה ואמר כי הוא חש חובה לומר שממשלת צרפת והעם הצרפתי מתייצבים 
לימין ישראל בשעה זו ורוחשים לה אהדה וידידות . הוא אמר כי ייתכן שתהיה 
לו הזדמנות לומר לו זאת פנים אל פנים . לסגן שר החוץ הצרפתי פייר דבוסה שבא 
בשליחותו של הנשיא פרנסואה מיטראן להביע סולידריות עם ישראל , אמר שמיר 
" טוב שאיננו לבד ושיש לנו ידידים שרוצים להיות ולהתחלק אתנו . סדאם הבטיח 
לתומכיו באש"ף שעימות זה הוא הזדמנות לחסל את החשבון עם ישראל ולהרוס אותה . 
ברור שהוא לא יצליח בסופו של דבר והקואליציה תנצח אותו " . ראש הממשלה אמר 
כי למרות שיש לישראל לעתים חילוקי דעות עם צרפת , כמו בנושא הוועידה הבינ"ל , 
הרי שהישראלים רוחשים אהדה רבה לצרפת ויש בין שתי המדינות קשרים אמיצים . 
ראש הממשלה הוסיף כי " היינו רוצים שאחרי המלחמה ולאור לקחיה תעשה צרפת 
יותר כדי לתת ביטוי לאהדה כלפי ישראל המופגנת עתה עם ביקור סגן השר " . סגן 
שר החוץ הצרפתי ציין שצרפת היא נדבך חשוב בקואליציה נגד סדאם . בשיחה עם 
האורח הצרפתי אמר שר החוץ דוד לוי כי לצרפת אין סיבה להתרעם על תגובתו הביקורתית 
של הציבור הישראלי לצעדיה . לוי הטיף לסגן השר מוסר בהזכירו כי בשעה ששר 
החוץ רולן דימא אמר שסדאם עומד לתקוף את ישראל , ראתה צרפת לנכון לשלוח 
שליח מיוחד לבגדאד להיפגש עם יאסר ערפאת . לוי ציין כי גם רעיון הוועידה 
הבין - לאומית הועלה בהקשר ובזמן הלא נכון והחליש את עמידת בנות הברית . 
הדברים נאמרו במענה לדברי הצער של האורח על הביקורת שנשמעה בישראל על התנהגותה 
של צרפת . קפידבין ( ע ) . ראש עיריית פראג , יארוסלאב קורזאן , העביר 
איגרת אישית לראשי הערים ירושלים , תל אביב ורמת - גן , ליו"ר אגודת הידידות 
ישראל - צכוסלובקיה , ולכל אזרחי מדינת ישראל ובה הביע את מלוא הערצתם של 
אזרחי פראג מגבורתם של אזרחי מדינת ישראל והבלגתם האמיצה . באיגרתו קורא 
ראש עיריית פראג לאיחוד כל הכוחות נגד התוקפנות העיראקית ומסיים בקריאת עידוד 
לאזרחי מדינת ישראל " חיזקו ואימצו , אנו אתכם " . הסנאטור אלפונסו דמאטו , 
רפובליקאי מניו - יורק , הגיע לישראל ביום ו מארה"ב ועמו מנכ"ל ועידת הנשיאים , 
מלקולם הונליין , כדי להביע את תמיכתם בישראל . השניים יצאו הישר מנמל 
התעופה בן - גוריון לירושלים , שם נועדה להם פגישה עם ראש הממשלה . במטוס 
אל - על , שהביא את השניים , הגיעו יותר מ053 נוסעים , רבים מהם צעירים 
יהודים וישראלים חוזרים . שני מטוסי עולים באו ביום ו מבריה"ם ועוד שלושה 
יביאו עולים במוצאי שבת , כולם דרך בודפשט . בסוף השבוע הפעילה אל - על 
שלושה מטוסי מטען בשני הכיוונים ועשרה מטוסי נוסעים לאירופה ולצפון אמריקה 
5 בכל כיוון . קפידבין " יש לישראל כיום אהדת העולם כולו שימרו עליה " , 
אמר שגריר מצרים בישראל , מוחמד בסיוני שביקר ביום ו בלשכת ראש עיריית 
רמת - גן צבי בר כדי להביע את רגשותיו בעקבות פיצוץ הטיל בשבוע שעבר . סופר 
" הארץ " מציין כי דברי השגריר נאמרו כ01 שעות לפני נפילת הטיל בליל שבת . 
בסיוני אמר כי השלום באזור לא הושג עד כה משום שכל אחד מהצדדים לא מצא לנכון 
להיכנס לראשו של הצד השני ולהתחשב במינימום הדרישות של הצד השני כדי לשקול 
מה מרוויחים ומה מפסידים . בסיוני אמר עוד כי אינו מתייחס לצד זה או אחר 
וכי יש לפתור את הבעיות כדי להשיג שלום צודק ומתמשך . 
