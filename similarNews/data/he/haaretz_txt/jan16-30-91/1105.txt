זה לא ישנה דבר . זה יצור קצת בלבול בתוך המפלגה הסוציאליסטית . ההתפטרות 
הזו היתה צפויה , ואני לא חושב שמישהו הופתע ממנה . צריך לזכור שהאיש הזה 
גילה יחס חיובי לסדאם חוסיין ולעיראק בכל תקופת כהונתו כשר ההגנה . הוא 
התנגד למעורבות צבאית צרפתית במלחמה נגד עיראק , והאבסורד היה שהוא המשיך 
בתפקידו כשר ההגנה כאשר הוא עצמו לא היה שלם עם המהלכים שנקטה הממשלה בסכסוך . 
התפטרותו התבקשה כאשר צרפת החליטה להצטרף למלחמה . היום כל הממשל הצרפתי 
הוא פרו - ישראלי וגם דעת הקהל היא כזו , ולכן אין בהתפטרות כדי לחולל שינויים 
מרחיקי - לכת . ההתפטרות בהחלט תחליש עוד יותר קבוצה קטנה בתוך המפלגה הסוציאליסטית , 
שמתנגדת למלחמה . הייתי אומר שעכשיו יתהדק הקונסנסוס הלאומי בעניין חיוב 
המעורבות הצרפתית במלחמה . לא נכון . מחינו לא אחת בפני ממשלת צרפת על מכירת 
נשק לעיראק . אני רוצה להזכיר בעניין זה במיוחד את הפנייה שהיתה בשעתו מצד 
ארגון הגג של הקהילות היהודיות בצרפת לנשיא הרפובליקה , שלא לסייע לעיראק 
בהקמת הכור הגרעיני אוסיראק . אבל צריך להבדיל בין כמה תקופות . בזמן מלחמת 
איראן - עיראק נימק הממשל את הסיוע לעיראק ברצון לסייע לעצור את הגל החומייניסטי , 
שאיים להתפשט על כל האזור . היו יהודים רבים שראו בכך ברכה גם לישראל . 
חמור יותר שממשלת צרפת המשיכה למכור נשק לעיראק גם לאחר תום מלחמת איראן - 
עיראק , ושר ההגנה שהתפטר היה בין הדוחפים העיקריים לכך . לא זו בלבד שסחורה 
מסוכנת סופקה לעיראק , אלא שצרפת גם לא קיבלה עד היום את התמורה , כך שמשלם 
המסים הצרפתי יצא אף הוא נפגע . עמדה זו של ישראלים רבים היתה מוצדקת עד 
שהצטרפה צרפת למלחמה . ברגע שכוחות צרפתיים לוחמים במדבר אני לא חושב שזה 
הזמן למתוח ביקורת על הממשלה הצרפתית , על אף שאני חושב שהיא ראויה לביקורת . 
את גמר החשבונות יש להשאיר לאחרי המלחמה ; ויש לנו , לקהילה היהודית בצרפת , 
כמו גם לכלל הציבור בצרפת , כמה נושאים כואבים לברר עם הממשל , כמו למשל 
כיצד התאפשר לשלוש חברות צרפתיות לפחות לסייע לעיראקים בשכלול טיל הסקאד 
כדי לאפשר לו להגיע לטווחים ארוכים יותר . על - פי מה שפורסם בעיתון צרפתי , 
המשיכו החברות הללו לספק את הסחורה לעיראק גם לאחר 2 באוגוסט מועד כניסתו 
לתוקף של האמברגו על עיראק בהחלטת האו"ם . . שניהם קשים לי באותה מידה . 
הייתי מעדיף שזה וגם זה לא יקרו . אבל אין ברירה , צריכים לחיות עם זה . 
נקווה שזה יארך זמן קצר בלבד . כמובן שקשה לי מפה , מפאריס , לחוש את 
מה שאתם חשים בתל - אביב , או מה שחש החייל או הטייס הצרפתי הנלחם במפרץ . 
יש לי בני משפחה וידידים בארץ , כמו גם למרבית היהודים בצרפת , וכמובן 
שאנחנו מודאגים . בין בני המשפחה והקרובים שלי יש בעלי משפחות עם ילדים קטנים , 
שעברו לירושלים . אני עברתי מלחמות ויודע את התחושות האלה , ולכן אני 
לא חושב שאנשים בעלי משפחות , העוזבים כדי להבטיח את ילדיהם הקטנים , ראויים 
לגינוי . צריך להתייחס לזה כאל הכרח בל - יגונה . אבל כמובן שמפאריס אני 
לא יכול להטיף לכם מוסר . הייתי בארץ עד ימים ספורים לפני המלחמה . אילו 
הייתי חושב שאני יכול לתרום משהו בהיותי בארץ , הייתי בא מיד . הכל יקבלו 
בהבנה אם ישראל תגיב בחכמה , בעיתוי הנכון ובדרך הנכונה , מבלי שתשבש את 
מהלכי המלחמה ומבלי שתיצור בקיעים בקואליציה הנלחמת בסדאם חוסיין . מה שגרם 
לפופולאריות הרבה של ישראל הם לא רק טילי הסקאד שנחתו עליה , כי בדרך כלל 
האהדה ניתנת למוכה ולא למכה , אלא גם העובדה שזו אולי הפעם הראשונה שהשיקול 
המדיני גבר אצל ממשלת ישראל על השיקול הכוחני - צבאי . מן הראוי שגישה זו 
להעדיף את הדרך המדינית על הדרך הצבאית תנחה את ממשלת ישראל גם להבא בבואה 
לפתור את בעיית הפלשתינים . ברור לכל , ובוודאי גם לממשלת ישראל , שבתום 
המלחמה במפרץ יצטרכו לגשת במרץ לפתרון בעיות אחרות באזור , כמו בעיית לבנון 
והבעיה הפלשתינית , וכבר עכשיו על הממשלה לחשוב על פתרון מדיני לבעיה זו . 
מוטב שישראל תהיה יוזמת ולא מובלת בעניין זה . אני מאמין שאומץ הלב וקור 
הרוח שמפגינה כיום ישראל מול התקפות הטילים עליה ישכנעו גם את הפלשתינאים , 
שאת ישראל לא ניתן להכחיד ויש להשלים עם קיומה . ליהודי התפוצות , כמו 
גם לתושבי ישראל , ירווח ויקל אם סוף סוף לא יצטרכו לחיות על חרבם , והוסר 
האיום על קיומה של ישראל . יישוב הסכסוך הישראלי - פלשתינאי יכול לממש , 
ואפילו במהרה בימינו , את מה שנראה לרבים כחזון אחרית הימים . 
