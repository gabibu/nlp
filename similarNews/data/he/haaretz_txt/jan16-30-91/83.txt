סלוניקי ( מיוחד ל"ספורט הארץ " ) . מאז בואה לסלוניקי מצויה משלחת מכבי 
תל אביב תחת משמר כבד . הערב החל ב - 51 . 12 יהיה על שחקני מכבי להשתחרר 
לא רק מן " המצור " הבטחוני והלחץ של הקהל הקנאי המקומי , אלא גם מבעיה 
פסיכולוגית רצינית : כיצד לשחק כדורסל בדרג הגבוה ביותר מול אריס סלוניקי , 
בלי שאירועי המפרץ והמצב המתוח בישראל ישפיעו עליהם . עצם קיום המשחק בסלוניקי 
ולא בתל אביב , כפי שלוח המשחקים זימן זאת לפני פתיחת בית הגמר האירופי 
לאלופות , משנה את התמונה . מה עוד שהתותחים והמטוסים משני צידי העימות 
עלולים להיכנס לפעולה , כשבפלאיס דס ספורט , יזרק הגאמף הראשון . סלוניקי 
היא יריבה קשה ותיקה ומבחינתה זו הזדמנות לנצח את מכבי בגדול . בשנתיים 
האחרונות ניצח מכבי את אריס 4 מתוך 5 פעמים , כולל בחצי הגמר במינכן . 
המשחק הערב הוא חלק מהמאבק על כרטיס הכניסה לפיינל - פור . הפעם , בניגוד 
למשחקים אחרים , חייבים כדורסלני מכבי לחשוב גם על ההפרש . הפסד בהפרש 
של פחות ם - 01 נקודות אפשר לחסל ביד אליהו . לעתים לא טוב לחשוב על הפסד 
מינימלי , ומכבי בשנים האחרונות יוצא באופן תמידי לנצח . העונה התקשה לעשות 
זאת בחוץ . עד כה נוצח בכל משחקי החוץ בגביע אירופה ( בלוזאן , בשטוקהולם , 
בפזארו ובברצלונה ) . המאמן צבי שרף שחזה בקלטת המשחק שבו ניצחה אריס בשבוע 
שעבר את ספליט ( 2917 ) , התרשם מהעובדה שהיוונים קופצים לריבאונד התקפה 
עם כל הכלים . לכן לריבאונד ההגנה של מכבי יהיה משמעות חשובה . העובדה שניקוס 
גאליס מרכז העונה את אריס עשויה להיות מנוצלת בידי מכבי להתקפות מתפרצות , 
כי גאליס לא אוהב לחזור מהר להגנה . מצד שני צריך להצר את צעדיו . אפשר , 
שגיא גודס בהופעת בכורה בסלוניקי , יקבל את המשימה הקשה . גם חן ליפין 
שעשה זאת מצוין בניצחון האחרון של מכבי בסלוניקי לפני שנתיים ( 20109 ) 
, יקבל עליו משימה קשה זו . שרף מתלבט מאוד עם מי לפתוח : עם חמישיה 
לוחמת או חמישיה שהריץ לאחרונה . עד סמוך למועד המשחק לא יפרסמה . אריס 
פותחת בדרך כלל עם שני הזרים , היוגוסלווי גוראן סובין והאמריקאי ברד סלרס 
והבין לאומיים גאליס , יאנאקיס וליפירידיס . ישפטו וינסנטה סאנציס מספרד 
ודאנקו ראדיץ מיוגוסלוויה . המשקיף : לוצאנו בורטולוטו ( איטליה ) . 
במשחקים נוספים שיהיו הערב במחזור ה - 5 בבית הגמר : פוף 48 ספליט באייר 
לוורקוזן , קינגסטון סקאווליני פזארו . 
