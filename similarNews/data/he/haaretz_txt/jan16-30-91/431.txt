בינואר 28 נכרת בין יצרנית המשקאות הקלים תבורי לבין סוכני השיווק מעיינות 
הגליל המערבי ודוד הורוביץ חוזה להפצת משקאות באזור נהריה . בחוזה נכללו 
תנאים המחייבים את מעיינות הגליל שלא לשווק תוצרת מתחרה באותו אזור . לימים 
הפרו מעיינות הגליל והורוביץ תנאים אלה , ותבורי ביטלה את החוזה . ההפרה 
נקבעה בפסק דין חלקי שניתן בספטמבר 58 . ערעור שהגישו המשווקים לבית המשפט 
העליון נדחה . תבורי הגישה תביעת פיצויים לבית המשפט המחוזי בחיפה על אובדן 
רווחים בגלל ההפרה . כמו כן טענה תבורי כי יש לה יתרת זכות בהתחשבנות עם 
הנתבעים . בכתב הגנה שהגישו הנתבעים טענו כי תבורי חייבת להם כספים ויש 
לקזזם . רואה - חשבון שמינה בית המשפט , בהסכמת הצדדים , קבע כי לנתבעים 
יתרת זכות של 8 . 3 מיליון שקלים ישנים . לעניין אובדן הרווחים , ציין 
המומחה כי אין בידיו מידע על חלק ניכר מהגורמים שיש להביאם בחשבון , וכי 
אינו יכול לחוות את דעתו גם משום שלא הוגש לו מחקר שווקים . השופט מלכיאל 
סלוצקי קבע כי נטל הוכחת הנתונים בשאלת אובדן הרווחים מוטל על תבורי , והיה 
עליה לספקם למומחה . השופט ציין כי אמנם סמנכ"ל תבורי העיד כי מכירת המשקאות 
מתוצרת החברה ירדה באופן משמעותי ב4891 לעומת השנה הקודמת , אך אין די בכך 
כדי להוכיח שאובדן הרווח נבע מהפרת החוזה . השופט הסביר כי את הירידה במכירות 
אפשר להסביר ביבוא מתחרה , ובעובדה שבקיץ שקדם לביטול החוזה כבר הפסיקה 
תבורי לספק את המשקאות למעיינות הגליל . בתקופה זו אף המשיכה מעיינות הגליל 
לרכוש את תוצרת תבורי מסוכנים אחרים שלה , ובסופו של דבר לא פחתו רווחי 
תבורי . השופט אף ציין כי כלל המכירות של תבורי ב4891 לא פחת , ואף עלה 
מעט , ועובדה זו " גורעת ממשקל טענת מניעת הרווח " . לפיכך , החליט השופט 
לדחות את התביעה , וחייב את התובעת לשלם לנתבעים את חלקם בשכר הטרחה של 
המומחה ואת הוצאות המשפט . תבורי עירערה על כך , באמצעות עו"ד ירון סהר , 
לבית המשפט העליון ( ע"א 88506 תבורי בית חרושת למשקאות קלים ואח נגד 
מעיינות הגליל המערבי סוכנויות 9791 ואח ) . השופטים אהרן ברק , דב לוין 
ויעקב מלץ קיבלו את הערעור בחלקו . נקבע כי המשיבים ישלמו למערערת 06 מיליון 
שקלים ישנים על אובדן רווחים והפרת החוזה , בניכוי יתרת הזכות שיש למשיבים 
אצל המערערת . השופט לוין , שכתב את פסק הדין , בחן תחילה את טענת המערערת 
בדבר הפרת החוזה . לפי הפסיקה , " נפגע התובע פיצויים לפי סעיף 01 לחוק 
החוזים ( תרופות בשל הפרת חוזה ) . . . חייב להוכיח במידת ודאות סבירה 
הן את נזקו והן את שיעור הפיצויים שיהיה בו כדי לפצותו על נזקו ( ע"א 08553 ) 
. מכאן ש"מוטל על הנפגע , המבקש לקבל פיצויים במסגרת סעיף 01 לחוק התרופות , 
הנטל ליצור תשתית עובדתית , שתאפשר לבית המשפט להעריך את מידת הנזק מזה 
ואת שיעור הפיצויים מזה " . ואולם לדעת השופט לוין , טעה השופט סלוצקי במשקל 
שייחס לחוות דעתו של המומחה בשאלת אובדן הרווחים , ועקב כך גם במסקנותיו 
בשאלה אם עמדה המערערת בנטל ההוכחה . " שעה שקיימת חוות דעת כה מסויגת 
וכה לוקה בחסר , כגון זו שהוגשה בכל הקשור לשאלת אובדן הרווחים , הרי 
יש מקום לבחון שאלה זו לאור כלל מסכת הראיות שנפרסה בתיק זה " , כתב לוין . 
לדעתו , עמדו המערערות בנטל ההוכחה , מכמה טעמים . ראשית , ספרי החשבונות 
של המשיבים יש בהם כדי לגלות על הרווחים שהיו צפויים למערערת , אלמלא הפרו 
את החוזה . העובדה שנמנעו מלחשוף חומר זה , על אף צווי בית המשפט שחייבו 
אותם לעשות כן , מדברת לחובתם , ובוודאי לא תוכל לסייע להם בטענה שהמערערת 
שנזקקה לחומר זה לא עמדה בנטל הראיה . שנית , מעדות הסמנכ"ל ומעדויות אחרות 
דווקא עולה כי היקף המכירות ירד בתקופה הנדונה ב"אזור המריבה " , כלומר בנהריה . 
עובדה זו תומכת בטענה כי הפרת ההסכם גרמה לאובדן רווחים . לגבי הטענה כי 
יש לתלות את הירידה ברווחים ביבוא מתחרה , ציין לוין כי התברר מהעדויות 
כי המשיבים עצמם הם היבואנים . מסקנתו של לוין מכל אלה היתה שעלה בידי המערערת 
לעמוד בדרישות שעוצבו בע"א 08553 . למערערת היתה עוד טענה , והיא כי בית 
המשפט המחוזי לא דן כלל בתביעתה להשבת רווחים שהפיקו המשיבים מהפצת התוצרת 
המתחרה , תוך הפרת חובת הנאמנות כלפיה . השופט לוין ציטט בעניין זה מדברי 
השופטת נתניהו , כי " ההשבה אינה נגזרת מההפסד או האובדן לצד הנפגע , 
אלא מטובת ההנאה שהפיק הצד המתעשר שלא כדין " ( ע"א 58224 ) . מכאן שהמערערת 
זכאית , באופן עקרוני , לרווחים שהפיקו המשיבים מרכישת תוצרת מתחרה ומכירתה . 
עם זאת , כאשר ניגש השופט לוין לחישוב אובדן הרווחים והפקת הרווחים שלא 
כדין , קבע כי הסכום שתבעה המערערת , כ031 מיליון שקלים ישנים , מופרז 
מאוד . קפמאבינלוין הסביר כי סכום זה היה יכול להיות נכון רק אילו התגשמו 
במלואן כל התחזיות והתקוות של המערערת . " אך ניסיון החיים מלמד כי לא 
כל תוכנית , ודאי שלא כל שאיפה ומשאלה לגבי רווחים צפויים , סופן להתגשם " . 
לפיכך , " בבואנו לערוך את חישוב אובדן הרווחים , אין לנו ליטול את הנתונים 
כפי שהיו אילו הכל התנהל למישרין , בלא הפרעות ובתנאים אופטימליים , אלא 
עלינו להתחשב גם באפשרות שחלקים מן התוכניות לא היו מגיעים לכלל מימוש " . 
כמו כן הסתמך לוין על חוות דעתו של רואה החשבון שלפיה סיפקה המערערת נתונים 
מספריים מופרזים . 
