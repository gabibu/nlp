לנוכח תקופת החירום המתמשכת , שבה סגורים מפעלים רבים ורוב העובדים במשק 
נעדרים מעבודתם בגלל הוראות הג"א , מתעוררת השאלה האם יש לעובדים זכות משפטית 
לשכר עבודתם , גם בימי ההעדרות מחמת מצב החירום ? התשובה המשפטית היא שאין 
שכר ללא עבודה ואין זכות לשכר לעובד שנעדר , ולו גם בגלל סיבה כה מוצדקת 
כמו מלחמה . המלחמה היא כוח עליון , הגורס לסיכול חוזה העבודה . המעביד 
אינו מסוגל לספק עבודה והעובד אינו יכול לעבוד . שני הצדדים אינם אשמים 
במצב החירום , שנוצר מסיבות שאינן תלויות בהם . מבחינה זו , ההיעדרות מהעבודה 
מוצדקת כמובן . בדרך כלל היעדרות מעבודה היא עבירת משמעת . לא כן אם ההיעדרות 
היא מחמת כוח עליון , כמו מלחמה . מצד שני , אם אין הוראות מיוחדות ומפורשות 
שנקבעו בחוק , בהסכם קיבוצי או אישי , או הנובעות מנוהג , המחייבות מעביד 
לשלם שכר עבודה לעובד שנעדר מחמת כוח עליון , מצב חירום וכד , אין לעובדים 
זכות משפטית לשכר עבודה , גם אם היעדרותם מוצדקת . ואכן , אין בישראל 
חוק כללי או הסכם קיבוצי כללי , המסדיר את נושא הזכות לשכר של כלל העובדים 
במשק בתקופת חירום . רק בהסכמים הקיבוציים הענפיים , במגזר התעשייה המאורגנת , 
קיימת הוראה מיוחדת הקובעת , שבמקרה של הפסקת עבודה זמנית מחמת כוח עליון , 
ידונו הצדדים על פתרון מוסכם . כלומר , גם בתעשייה אין פתרון מוסכם מראש 
לבעיית שכר העובדים הנעדרים בגלל כוח עליון , אלא רק חובה לקיים מו"ם למציאת 
פתרון בכל מקרה ומקרה . למיטב ידיעתי , הפתרונות שנמצאו עד כה היו בדרך - 
כלל בזקיפת ימי ההיעדרות על חשבון החופשה השנתית של העובד , או פשרה כלשהי 
על חלוקת ההפסד . כיוון שהפתרונות המוסכמים נוגעים רק למגזר מצומצם , ואין 
להם תחולה כללית , מן הראוי שהממשלה , במסגרת סמכותה להתקין תקנות שעת 
חירום לפי פקודת סדרי השלטון והמשפט , תתקין תקנות אשר יתנו מענה לבעיית 
שכרם של כלל העובדים במשק . יש לכך גם תקדים מסוים . ב4791 התקינה הממשלה 
תקנות שעת חירום , שאושרו אחר - כך כחוק בכנסת , בעניין אבטחת מוסדות חינוך 
על - ידי הורים , מורים ועובדים . בתקנות אלו הוטלה חובה מפורשת על כל 
מעביד במשק לשלם שכר עבודה לעובדים שנעדרו למטרת האבטחה , והעובד חויב להחזיר 
למעביד את זמן ההיעדרות על - ידי עבודה בשעות עבודה חילופיות . 
