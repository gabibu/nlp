בין אם הוא חש שחלה הקלה כלשהי בלחץ הלאומני ברפובליקות ובין אם החליט שהטיפול 
באינפלציה לא יכול עוד לחכות , הפנה גורבצוב את אגרוף השלטון נגד היוזמה 
הפרטית . ההוצאה מהמחזור של שטרות 05 ו001 רובל והגבלת משיכות מחסכונות , 
אינם צעדים מוניטאריים בלבד ; הם מלווים בהחמרת היחס כלפי בעלי עסקים ועצמאיים . 
נראה שגורבצוב חיבר את הכורח הפינאנסי עם היענות למשאלת השמרנים ועם חיזוק 
ידו של הק - ג - ב . האצת האינפלציה נובעת , לא במעט , מדחיית הצעות הרדיקאלים 
אשתקד לספוג את עודפי הכספים שבידי הציבור ע"י מכירת רכוש ממשלתי לאזרחים , 
וע"י הנהגת מדיניות מוניטארית מרסנת ( כלכלנים רוסים מעריכים שבשלוש השנים 
האחרונות הוכפל בבריה"ם סכום הכספים במחזור ) . בהעדר צעדים אלה הפכה החרמת 
מזומנים ופיקדונות לצעד כמעט בלתי נמנע בטיפול באינפלציה . על - פי התקנות 
ניתנו לאזרחים שלושה ימים ( ששה ימים לגמלאים ) להחליף את השטרות שבידיהם , 
והסכום הבסיסי שמותר להחליף נקבע בגובה של שכר חודשי . בבריה"ם יש שערי 
חליפין שונים : 001 רובל שווים ל061 דולר בשער הגבוה ביותר ( למוסדות ממשלתיים ) 
, ולחמישה דולרים בלבד בשוק השחור . השכר הממוצע של עובד סובייטי הוא 
כ052 רובל . יוצאי בריה"ם , המתמצאים בכלכלה , מסבירים שבתנאים אלה ולמרות 
ההתנפלות על הבנקים , לא יספיקו כולם להחליף את הסכומים המותרים , ובידי 
האזרחים יישארו הרבה מאוד שטרות ישנים . בנוסף למטרה האנטי - אינפלציונית , 
יש כנראה להחלטת גורבצוב גם שני יעדים פוליטיים . ראשית , בהציגו את ההחלפהההחמרה 
כמלחמה בשוק השחור וה"ספקולנטים " , הוא מקווה לזכות באהדת המוני העם שרואים 
בקנאה ובאיבה את התעשרותה של קבוצה קטנה של בעלי יוזמה פרטית ( שלא מעטים 
מהם אכן אינם דבקים בטוהר האתיקה המסחרית ) ; בהחמרת התקנות לגבי " עסקים 
פרטיים " , הוא מיישר גם קו עם השמרנים במפלגה ובמנגנון הממשלתי . לאותה 
מגמה שייכת הרחבת הסמכויות של מוסדות ביטחון הפנים בביצוע התקנות הכלכליות . 
לנציגי השלטון ניתנה זכות להיכנס לעסקים פרטיים , לתפוס קופות ופנקסים , 
ליטול מהבנקים חשבונות אזרחיים , ולדרוש מבעלי סכומים גדולים הוכחות " שהרוויחו 
אותם בדרך חוקית " . על כל המבצע מנצח הק - ג - ב , " כדי להגן על החברה " 
מפני העבריינים הכלכליים . היתה זאת , כנראה , הזדמנות עבור גורבצוב לגמול 
טובה לק - ג - ב , שבתמיכתו עלה לשלטון ושממשיך להיות , כנראה , משענתו 
העיקרית בשלטון . 
