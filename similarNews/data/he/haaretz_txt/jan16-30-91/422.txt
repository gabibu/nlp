המשחק בגביע אירופה למחזיקות גביע בין הפועל גליל עליון לקאי סראגוסה , 
שנועד למחר בערב בספרד , נידחה לאחר שאתמול בבוקר הוסדר העניין עם ראשי 
פיב"א . עדיין לא נקבע מועד חדש למשחק . מ"ם יו"ר האיגוד הישראלי , שמעון 
מזרחי , טיפל בדחיית המשחק בשיחות עם מזכ"ל פיב"א בורה סטאנקוביץ . בינתיים 
מנסים להבטיח את קיום משחקו של הגליל בשבוע הבא נגד פאוק סלוניקי . אנשי 
הגליל נשמו לרווחה , כאשר נודע להם שלא יהיה עליהם לצאת לספרד . בקבוצה 
נותרו רק חמישה שחקנים : שניים מהם בארץ ( עדי גורדון וניר מטלון ) ושלושה 
באירופה ( וויין קמבל , טרי מרטין וברד ליף ) . השחקן הרביעי ששהה באירופה , 
דייזי בורומור , חזר לארצות הברית במפתיע . בעקבות ההודעה על דחיית המשחק 
קיבלו קמבל ומרטין , שני הזרים של הקבוצה , היתר להמריא לארצות הברית תוך 
ידיעה , שיהיה עליהם לשוב לאירופה בשבוע הבא . " במצב כזה , כאשר ישראל 
מותקפת בטילים , אין לספורט כל משמעות " , אמר אתמול מאמן הגליל מולי קצורין . 
" אפילו בספרד הביעו פליאה , מדוע אנחנו עדיין נוטלים חלק במשחקים " . 
קפספבינהפועל תל אביב יוצא הערב לאיטליה , למשחקו נגד פונולה קאזרטה בגביע 
קוראץ . לאיטליה אמורים להגיע מחר שני המתאזרחים של הקבוצה , גיימס טרי 
וקית בנט והזר דייויד הנדרסון . הפועל תל אביב יישאר בקאזרטה למחנה אימונים 
לאחר המשחק , אולי עד יום ראשון הבא . 
