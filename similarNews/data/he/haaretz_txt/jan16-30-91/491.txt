בעבר נהגו להשליך את הפסולת אל מחוץ ליישוב ולשורפה . אחר כך נהגו להעבירה 
למזבלות קרובות , ושם קברו אותה או שרפו אותה . על - פי מצב העניינים , 
נראה כי בתוך שנים אחדות לא יהיה לרוב הרשויות המקומיות לאן לסלק את הפסולת . 
מה עושים במיליוני טונות של אשפה ? אפשר לשורפה ולהפיק ממנה אנרגיה , 
אך בשל נוכחותם של חומרים מסרטנים בגזי הפליטה , ומכיוון שזו טכנולוגיה 
יקרה , נראה כי זו תהיה שימושית רק בלית ברירה . אפשרות אחרת היא מיחזור . 
קיים כיום בארץ מפעל אחד , של אמניר בעפולה , המטפל ב052 טונות ביום של 
אשפה ביתית , שכמחצית ממנה הוא ממחזר על - ידי הפרדה לנייר , קרטון , 
זכוכית , פלסטיק ומתכת , ומייצר קומפוסט . בשיפור של המערכת , על - ידי 
יצירת אנרגיה בחלק מהחומרים בעלי הערך הקלורי הגבוה , אפשר למחזר עד שלושה - 
רבעים מהפסולת , בעלות כוללת של כ03 שקלים לטונה לרשויות המקומיות . הדרך 
היעילה ביותר לסילוק חלקים מהפסולת היא בהפרדה במקור של הפסולת לסוגיה . 
הדבר נעשה במקומות שונים בעולם שבהם מוצבים מכלים במרכזי קניות ובמוקדים 
אחרים , שבהם משליכים פסולת מסוגים שונים , כמו זכוכית , נייר , קרטון , 
פלסטיק ובדים , למכלים נפרדים . שיטה אחרת היא הצבת מכלים נפרדים בכל 
בית , כנהוג ברשויות מקומיות בגרמניה , דנמרק הולנד וערים בארה"ב . 
ההפרדה במקור חוסכת לרשויות המקומיות את הצורך בסילוק כמויות כגדולות של 
פסולת לאתרי אשפה , ומאפשרת לשווק חומרים ממוחזרים ברמת ניקיון גבוהה יותר . 
הבעיה העיקרית במיחזור האשפה בארץ היא כלכלית . פועלים רק שלושה מפעלים 
המשתמשים בחומר גלם ממוחזר : מפעלי הנייר בחדרה , מפעלי הזכוכית בירוחם 
ומפעלי הפלדה בעכו . מפעלים אלה מכתיבים את מחיריהם של חומרי הגלם הממוחזרים , 
עד שלעתים נעשים ההפרדה והאיסוף לבלתי - משתלמים . שילוב של חקיקה , מחירים 
וחינוך הציבור יכולים להביא להגדלת הכמות של החומרים הממוחזרים ולהפחתת הבזבוז 
והצורך הבלתי - פוסק במציאת אתרי פסולת . כיום ממחזרים בארץ רק כ%32 מפסולת 
הנייר . אפשר להגיע די מהר לכ%05 . מה עוד שעד היום ממשיכים מפעלי נייר 
חדרה לייבא אלפי טונות של נייר וקרטון ממוחזר מארה"ב , לטענתם , במחירים 
זולים בהרבה מעלות האיסוף בארץ . על המשרד לאיכות הסביבה לאמץ את נושא המיחזור 
ולהתחיל בניסוח חקיקה שתאפשר לו להורות לגופים גדולים כמו סופרמרקטים , 
בתי - דפוס , אולמי שמחות וכל מקום שיש בו כמות מסחרית של אריזות , להעמיד 
מתקנים לאיסוף פסולת לסוגיה . על הרשויות המקומיות לחייב יצרנים גדולים 
של פסולת לשלם הרבה יותר תמורת סילוק פסולתם כדי להמריצם למצוא חלופות 
אחרות לסילוקה . על רשתות השיווק הגדולות להציב ליד חניותיהם מכלים מיוחדים 
לאיסוף אריזות ונייר . עם הצבתם של מיכלים כאלה , יש לפתוח בפעולה לחינוך 
הציבור , כדי שיביא את האריזות למכלי האיסוף , דבר שיפחית במידה ניכרת 
את עלויות הסילוק ויחסוך מטבע זר למדינה . בקרית טבעון הקטנה , שבה מתגוררים 
31 אלף תושבים , יש ששה מרכזים ציבוריים ובהם עגלות שונות לאיסוף פסולת 
למיניה . מחישובים שעשתה הרשות המקומית מתברר כי בשנה האחרונה חסכה % 11 
בעלויות סילוק הפסולת . אם מביאים בחשבון שעלות האיסוף של טונת פסולת היא 
כ06 שקלים , יש בכך חיסכון רב לרשות המקומית . 
