חברים מן השמאל , מן האינטרנציונאל , המקופחים ובעלי המונופול על הצדק 
העולמי . חברים יקרים , לא ראיתיכם מפגינים כאשר אילי הקונצרנים של ארצותיכם 
מכרו חומר וידע גרעיני , כימי ובקטריולוגי לאויבי הקדמה . הוריכם זרעו 
פתיתי ציקלון - במקלחות ההמוניות ( כך קראו לזה . הרי יהודים מטונפים צריך 
לרחוץ ) , והטובים שבהם רק הלשינו , או פתאום לא הכירו את שכניהם מאתמול ; 
ולא משנה אם היו אלה גרמנים , צרפתים , פולנים או אחרים . אני יודע שהצדיקים 
שבכם עדיין לא סלחו לנו על שצלבנו את ישו . לעומת זאת , לא פעם הלכנו יד 
ביד עם הפחות צדיקים להפגין נגד העוולה , הדיכוי והקיפוח . אחים היינו , 
קמראדים . אמנם את לנין או מאו לא נתנו לכם , אך את מארקס ואנגלס , ואת 
רוזה וטרוצקי כן נתנו . זה לא הספיק לכם , אני למד ; זה לא יספיק , אני 
יודע . האופנה להפגין נגד התוקפן הישראלי עומדת מעבר לכל פרופורציה והיגיון . 
לא מלה אחת על איסלם פונדמנטליסטי וטרור בין - לאומי . לא הוקעת תליות 
פומביות בכיכרות בגדאד , לא רצח של כורדים ואיראנים בגזים בידי סדאם חוסיין ; 
או הרצח המתמשך של האחים המוסלמים בידי אסד הקצב הסורי , ואפילו לא מלה 
אחת בזכות ההבעה וחופש הפרט של הסופר סלמן רושדי . תרבות המערב עברה דרך 
קשה ומרדנית , מימי אגוסטינוס הקדוש ועד לסטיבן הוקינג , עד שהגיעה המהפכה 
התעשייתית לטכנולוגיה ולמדע . העמים התרבותיים אותם בני ירושלים ואתונה 
החושבים , שסמלם הוא הינשוף גדול - העיניים , הסקרן , המרדן , המוציא 
ישן מפני חדש , העומד מול רוח המדבר הפונדמנטליסטית שסמלה הוא העז השחורה 
המכלה הכל , שסיסמתה היא הגיהאד , ומוסרה קיצוץ איברים . דעו לכם כי 
שונה בן המדבר מבן היישוב החושב . איש המדבר הוא פרזיט בהגדרתו : הוא הולך 
עם העדר מירוק אל ירוק עד שיכלה , ואם יראה סימן של תרבות או ימצא חורבה 
לא ישאל לפשרם ולא יחקור מאין ולאן . הוא רק יעקור משם אבן או שתיים לשפות 
קפה , ואחר כך ישליכן וימשיך בדרכו עם עזיו השחורות , סובב כרוח המדבר . 
והנה באה המאה העשרים על המצאותיה המופלאות , על מכת ההתמחות , על תאוות 
השיווק , על הליברליזם ההפכפך שצמוד לאופנות החולפות והרעב הבלתי נדלה לאנרגיה , 
מבלי שתיתן את הדעת על עתיד האנושות . רצה הגורל באותם ירכתי תבל , שם 
ישבו ראשי שבטים על אוצר הזהב השחור , ומבלי לעמול או לשנות את אורח חייהם , 
מבלי להוסיף בינה , דעת או פתיחות , הם התעשרו והוסיפו על הקנאות והשחיתות 
גם כלי - משחית נוראיים . העולם הקרוי " נאור " מכר לקוף אקדח ; וזה 
מכוון אותו עתה אל רקתו של העולם . הישגי הקדמה נמכרו בנזיד עדשים . סוף 
המאה העשרים והעולם מפונק , שטחי ומובס , טובע בשפע ובמותרות , בעודף 
אינפורמציה ובפרסומת נלוזה . דמוקרטיה שבה חלקה הצעיר והמתקדם כביכול מפגין 
ומפריח סיסמאות שלום ונוסחאות על " לא דם בעבור נפט " וכיוצא באלה . השמאל 
חדל להבין שהמאבק בטרור האיסלמי הוא על עצם קיומה של תרבות המערב מול הרוח 
הפאן - איסלמית , החפצה בטכנולוגיה מערבית ללא ערכיה ההומניסטיים . ישראל , 
על כל מגרעותיה ההולכות וגדלות , היא עדיין משל על אי דמוקרטי בים פונדמנטליסטי . 
נפילתה של ישראל תהיה אות וסימן לנפילת המערב . אני יכול להבין את המיאוס 
של צעירי עולם - המחר מסביבתם העכשווית . אינני יכול להבין את מוגבלות מחשבתם , 
את געגועיהם לתחליף פונדמנטליסטי . נראה לי שהם נושאים , כאבותיהם , 
את הגן האנטי - יהודי הפעיל , המעדיף בצד המחשב את הפטה - מורגנה שחורת - 
עז וירוקת - דגל . ברצוני לחיות כפרט חופשי בעם חופשי , דווקא בארץ ציון 
ירושלים . מידת בינתי האלמנטרית בזה לכל הצביעות הזאת ומצעדי השלום המזויפים , 
המוכנים לצלוב אותי בכל דור ובכל אתר . תשובתי היא אפוא : שמאל צעיר , 
קפוץ לי ! 
