הפלשתינאים היו אולי האחרונים שרצו מלחמה במפרץ . עוד בתחילת השבוע שעבר , 
כאשר נכשלו מאמצי הפשרה של מזכיר האו"ם פרז דה - קואיאר , שהה באותה שעה 
בבגדד יאסר ערפאת . לעומת דוברים מכל העולם שהשמיעו הערכות פסימיות בדבר 
מלחמה מתקרבת , התראיין ערפאת ברשתות טלוויזיה אחדות ואמר שוב ושוב : לא 
תהיה מלחמה , אין אפשרות למלחמה . היה זה יותר ביטוי למשאלות לבם של הפלשתינאים 
מאשר קריאה נכונה של המציאות . מאז אוגוסט גייסו ערפאת ואש"ף את כל כוחם 
לניסיונות תיווך ושכנוע בין - ערביים שעיקרם למנוע מלחמה . גם בגדה המערבית 
ובעזה התנבאו רבים שלא תפרוץ מלחמה . שוב , מפני שלא רצו להאמין שהגרוע 
מכל , מבחינתם , יכול לקרות . לפיכך , התגובה בסוף השבוע במזרח - ירושלים 
היתה של זעזוע ודיכאון . במשך שבועות ארוכים היתה העיתונות הפלשתינית בשטחים 
ובחו"ל מלאה בבדיחות לעג לאמריקאים , בקריקטורות משפילות של הנשיא בוש , 
המלך פהד ומנהיגי מצרים וסוריה , ובשירי תהילה לגבורתו של סדאם חוסיין . 
בסוף השבוע היתה דממה . דממה של תדהמה , שעם מעט הגזמה אפשר להשוותה לזו 
שהיתה בשטחים בתום המלחמה ב7691 . הסיבה לכך ברורה : תבוסה עיראקית מלאה 
היא מכה איומה בשבילם . היא מאיימת אפילו למוטט את תנועתם הלאומית ( אש"ף ) 
, שתישאר כמעט ללא שום תמיכה בעולם הערבי וברוב מדינות העולם , במערב 
ובמזרח , שהוקיעו את המשטר בעיראק ואת אלה שהיו לבעלי - בריתו הנלהבים ביותר : 
הפלשתינאים . עכשיו יתוספו להם פחדים חדשים . למשל , פחד מנקם שהבטיחו 
בני משפחת אל - סבאח , שישובו לשלטון בכוויית ויכולים לגרש משם את 052 אלף 
הפלשתינאים שכוויית היתה להם לבית . ואולי עוד נקמות של סעודיה ונסיכויות 
המפרץ . ביומיים האחרונים אף שמעתי פלשתינאים שאמרו שהאסון שעלול להתרגש 
עליהם בגלות מהמפרץ יכול כמעט להשתוות לאסון גלותם מהארץ ב8491 . אמירה 
מוגזמת , אבל יש בה כדי להעיד על עומק החרדות . על הדיכאון הפלשתיני אפשר 
אולי ללמוד במזרח - ירושלים מהסירוב להכיר שכל זה אכן קורה . " אני לא 
יכול לעכל עדיין שעיראק חוסלה " , שמעתי מפיו של חנא סניורה , עורך " אל - 
פגר " , שהיה מועמד לייצג את הגדה המערבית במשלחת פלשתינית למשא ומתן עם 
ישראל . הוא ואחרים מתנחמים בינתיים בכך שהלחימה נמשכת . איש מהם לא חשב 
שאם תפרוץ מלחמה , תוכל עיראק להביס את ארצות - הברית ומדינות הקואליציה . 
הם אומרים שלעיראקים יש כושר ספיגה גדול , שסדאם חוסיין הסתיר לפי שעה 
את המטוסים שלא יושמדו כמו אלה של הסורים בתחילת המלחמה בלבנון ב2891 שהוא 
לא נשבר ולא התפטר כמו נאצר במלחמת ששת הימים . שמעתי תקוות שבקרבות הקרקע 
יוכלו העיראקים להחזיק מעמד זמן ממושך , לנהל מלחמת גרילה ומיני רעיונות 
דומים . תקוות שווא , מן הסתם , של פלשתינאים שקיוו כי סדאם חוסיין יכה 
בישראל . מה שיוצא בינתיים מכל זה הוא כמו שאומר סניורה : אתם הישראלים 
יושבים בשקט , מרוצים שהאמריקאים ואחרים עושים לכם את המלאכה . 
