צי הסוחר הישראלי עומד באחרונה בפני בעיה של עזיבת ימאים זרים . האניה " כימיקל 
לוטיציה " של חברת " גדות " התעכבה בקפריסין בשל התנגדות קצינים וימאים 
זרים להמשיך להפלגה לישראל . ארבע אניות פולניות חכורות הנושאות ברזל לבנייה 
לא הגיעו לארץ כמתוכנן . מזכיר איגוד קציני הים , שלמה אלימור , אמר כי 
באחרונה נדרש האיגוד להנפיק רשיונות עבודה חדשים של מלחים ישראלים במקום 
הצוותים הזרים . " הזהרנו מפני התופעה של בריחת זרים בעת צרה שתיצור בעיות 
למדינת ישראל . אמרו לנו שלא צריך לדאוג , שאנו מייצגים אינטרס סקטוריאלי " , 
אמר אלימור . לדבריו התופעה נמצאת בראשיתה , אך עלולה להחריף לנוכח התקפות 
טילים נוספים . סגן מנהל חברת " גדות ים " , ישעיהו רביץ , אישר קיומה 
של בעיית צוותים זרים בעיתות מלחמה . לדבריו , חלק מצוות האנייה " כמיקל 
לוטיציה " , שחכרה החברה , סירבו לבוא לישראל . החברה ארגנה עובדים אחרים , 
והאנייה הפליגה לישראל ויצאה ממנה לדרכה . חברת " גדות ים " מפעילה 41 
אניות , חלקן חכורות ומובילה כימיקלים , מטען כללי וחפצי עולים . " כאשר 
החלו ליפול הטילים , התארגנו עם צוות חלופי למקרה שימאים זרים לא ירצו לבוא 
לארץ . כך הם הנהלים במצב מלחמה , בהתאם לחוזה החכירה " , אמר רביץ . קפידבינדובר 
חברת צים , אליהו שרגאי , אמר כי כל 08 אניות החברה פועלות על פי לוח הזמנים . 
לדבריו , ידוע לו על אניות זרות שלא נכנסו לנמלי הארץ , אך התופעה אינה 
קיימת בחברת צים . " לא הצטרכנו להחליף צוות , כיוון שבחברה עובדים רק 
% 3 עובדים זרים " , אמר . מנהל חברת " בי - סי - אל " , דוד בריש , אמר 
כי חברתו מושפעת מסירובם של אנשי צוות זרים להגיע לישראל . לדבריו , במקרה 
אחד שבו סירבו אנשי צוות זרים להפליג לישראל , הם הוחלפו בצוות אחר . אניית 
בשר ארגנטינאית הנושאת 005 , 4 טון בשר עבור משרד התעשייה והמסחר מתעכבת 
מחוץ לנמלי הארץ . שתי אניות , שנחכרו על ידי הסוכנות היהודית , הגיעו 
אתמול לנמל חיפה לאחר ויכוחים עם אנשי הצוות הזר . מנהל הספנות במשרד התחבורה 
סירב להגיב בנושא . 
