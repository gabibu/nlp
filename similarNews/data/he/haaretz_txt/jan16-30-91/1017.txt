בימים אלה מונחת על שולחנה של פרקליטת המדינה , עו"ד דורית בייניש , בקשה 
מיוחדת המקפלת בתוכה סיפור קפקאי : מדובר בבקשתו של שמעון איבגי ( 43 ) 
מראשון - לציון , שזוכה מעבירת רצח . סיפורו של איבגי מחולק לשני חלקים 
המשלימים זה את זה : לפני כחמש שנים זוכה מאשמת רצח ויקטור בן - דוד ז"ל 
ולפני חודשים אחדים הורשע נאשם אחר ברצח זה . הואיל ומדובר בעבירת רצח , 
היה איבגי עצור על לא עוול בכפו במשך שמונה חודשים . הנאשם שהורשע באחרונה 
ברצח בן - דוד הוא מצליח כחלון . התפתחות אחרונה זו היא שהביאה את איבגי 
לפנות לפרקליטת המדינה ולבקש פיצויים . פרקליטו , עו"ד עוזי בכר , אינו 
נוקב בגובה הפיצויים אלא מבקש מהפרקליטות היענות עקרונית לבקשת הפיצויים . 
איבגי ממתין היום לתשובת הפרקליטות , ואם זו לא תיענה בחיוב הוא מתכוון 
להגיש תביעת נזיקין נגד המדינה . קריעת חלון למשפטו של איבגי , ובמיוחד 
להכרעת - הדין המזכה , מלמדת עד כמה הרחיקה הפרקליטות לכת בעצם הגשת כתב 
האישום . הצצה לראיות התביעה מעלה כי מלכתחילה כתב האישום נשען על קרעי - 
ראיות . קורבן הרצח , בן דוד ז"ל , היה בעל חנות בשוק הפשפשים . המניע 
לרצח שביקשה התביעה להוכיח במשפטו של איבגי היה מניע כספי . איבגי , 
כך מתברר , ניהל ביחד עם אחיו חנות בשוק הפשפשים . הרצח בוצע במארס 4891 
בין השעה 03 . 8 ל03 . 9 בלילה . המנוח נורה מטווח קצר למדי ליד חנותו . 
קפמאבינחיזוק להנחה כי כתב האישום שהוכן על - ידי עו"ד אברהם טל מפרקליטות 
מחוז תל - אביב לא היה ראוי לבוא כלל לעולם בא לידי ביטוי בראיות התביעה 
שהתבססו על עדות יחידה : המדובר בחברתו של המנוח , יולנדה גאוי מבת - ים . 
בעדותה סיפרה גאוי , כי בעודה עומדת סמוך למנוח שעה שנעל את חנותו , 
הגיח הנאשם , שחבש כובע גרב לראשו , ובין השניים התנהל ויכוח על כסף שבסופו 
שמעה ירייה . בעדותה אמרה כי זיהתה את הנאשם , שהיה בעל חנות סמוכה בשוק 
הפשפשים , למרות העובדה שחבש כובע גרב על ראשו . במיוחד , העידה גאוי , 
זיהתה את קולו של איבגי . שעות אחדות לאחר ליל הרצח התקשרה גאוי למשטרה 
ומסרה הודעה אנונימית . בהודעה זו לא נקבה בשמו של איבגי אלא רק בשלב מאוחר 
יותר של החקירה . בית - המשפט המחוזי לא אימץ ב5891 את עדותה של גאוי ומצא 
בה פגמים למכביר . בין היתר כתבו השופטים יעקב מלץ , יוסף גולדברג ושרה 
סירוטה : " אין זה בטוח , להשקפתנו , לבסס הרשעה על סמך עדותה היחידה 
של העדה וזאת בשל התמיהות שמעוררת עדותה . בהודעתה האנונימית יכולה היתה 
להצביע על זהות הרוצח והיא לא עשתה כן . לא הצלחנו לרדת לסוף דעתה . על 
אף שניסינו לרדת לנבכי נשמתה בליל הרצח לא יכולנו להבין כיצד זה לא הזעיקה 
עזרה מיד לאחר הירייה . המנוח היה , לדבריה , ששון חייה , אהוב לבה . 
הוא מתבוסס בדמו והיא שוקלת שיקולים של כבוד שמא יראוה ויתגלו צפונותיה . 
באותו שלב היא שמעה אותו גונח ולפי הלוך הרוח שתיארה , סברה שהוא עדיין 
בחיים . איזה שיקול יכול לעמוד כנגד הצלת אדם ? ועוד אדם קרוב אליה ? 
לעניין הטלפון : היה טלפון בחנות . תחנת המשטרה ( הכוונה ל"תחנת השעון " 
ביפו צ"ה ) קרובה מאוד , כ051 מטר ממקום הרצח . העדה נסעה לביתה ומשם , 
כשבני ביתה סמוכים אליה , ניסתה להתקשר למשטרה , וזאת לפי דבריה באיחור 
של שעה " . התובע טען שיש בשקרי הנאשם כדי לחזק את המהימנות של עדת התביעה . 
לטענתו של הנאשם , היה בשעה 03 . 9 בלילה באזור רמת - אליהו , בתחנת 
טוטו . התביעה לא חלקה על כך שבשעה זו היה הנאשם ברמת - אליהו . " הואיל 
ושעת ביצוע הרצח לא הוכחה בוודאות " כתבו השופטים " וכפי שאמרנו קרוב 
לוודאי היתה מאוחרת מדי , די בנתון זה בגרסת האליבי כדי לסייע לנאשם " . 
כאמור , זיכויו של איבגי ב5891 הוא רק החלק האחד של סיפורו הקפקאי . המשטרה 
עלתה על עקבותיהם של שני הרוצחים האמיתים בדרך מקרה : עבריין ששמו מעיין 
בובליל , שהרחיב את פעילותו הפלילית , נעצר בתחילת שנת 9891 בידי המשטרה 
בחשד לשורה של עבירות פליליות באילת . כמו - כן הסתבך עם חבורת פושעים שביקשה 
את נפשו , ואז החליט לגלות למשטרה , לאחר שקיבל מעמד של עד מדינה , ובלבד 
שהשזו תגן עליו . בפברואר 9891 התוודה בפני החוקרים ומסר בחקירתו כי ברצח 
בן - דוד מעורבים שני חבריו , בשנות העשרים לחייהם , אותם הוא מכיר משכונת 
מגוריהם בנווה שרת : מצליח כחלון וישראל יפרח . לטענתו , יפרח ישב ברכב 
שהגיע לזירת הרצח , ואילו הוא ליווה את כחלון שלחץ על ההדק . לפי גרסתו 
של בובליל ( עד המדינה ) , פנה אליו כחלון והציע לו לבצע את הרצח באדם 
שבוגד באישתו . בובליל התוודה כי הסכים לבצע את הרצח מבלי שידע את מי עומדים 
לרצוח ובלי שהכיר כלל את הקורבן ( בן - דוד ז"ל ) . בנימוקים להרשעת כחלון 
ברצח , כתב השופט דוד בר - אופיר , שלקביעותיו הצטרפו השופטים חיים שטיינברג 
( אב"ד ) ואדמונד לוי : " התביעה הניחה תשתית רחבה של ראיות להוכחת אשמתו 
של כחלון . אני נותן אמון בעדותו של מעיין בובליל , שהיא העדות המרכזית 
הקושרת את חלפון באופן ישיר ובלתי אמצעי לביצוע העבירה " . סיוע לעדותו של 
עד המדינה ניתן , בין - היתר , על - ידי ישראל יפרח , ששימש נהג לשני 
המבצעים . יפרח לא הועמד לדין ( " בגלל בעיות משפטיות " ) ונקבע לגביו 
כי רק יומיים לאחר האירוע ידע ששמדובר ברצח . כדי לסגור מעגל סיפורי זה ראוי 
להביא מעדותה של חברתו של המנוח , יולנדה גאוי , שמטבע הדברים העידה גם 
במשפט זה . עדותה נדרשה על - ידי התביעה מפני שהיא היתה סמוך למנוח בעת 
שנקטל . באשר לעדותה , קבעו השופטים , כי " היא לא זיהתה את הרוצח מכיוון 
שפניו היו רעולות . לטענתה , ראתה רק אדם אחד מתקרב אליהם , ולא שניים . 
הדבר מובן ומסתבר היטב מכיוון שבובליל ( עד המדינה ) מעיד שרץ אחרי כחלון 
( הנאשם ) בדרכם לעבר הקורבן , וייתכן שהוסתר על - ידי כחלון מעיניה של 
יולנדה " , לשון השופטים . 
