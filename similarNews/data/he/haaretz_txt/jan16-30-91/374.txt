שיגרה טילים על ישראל . בהודעה צבאית ששודרה ברדיו בגדאד נאמר כי " כוחות 
הטילים שלנו הלמו במטרות פוליטיות וכלכליות בתל - אביב , בחיפה ובמקומות 
אחרים במדינה היהודית . מניקוסיה נמסר , שרדיו בגדאד הודיע אתמול כי התקפות 
הטילים על ישראל גרמו לבעיה המדינית והצבאית הגדולה ביותר , עמה התמודד 
הנשיא האמריקאי גורג בוש מעודו . במאמר פרשנות , שפורסם ברדיו העיראקי , 
נאמר כי הטילים העיראקיים יפוררו את הקואליציה העומדת מול בגדאד . באלגיר 
אמר הנספח העיראקי כי בגדאד שיגרה 91 טילים לישראל , וכי ההתקפות יימשכו . 
הוא טען כי אחד הטילים פגע בבניין משרד הביטחון בתל - אביב . ברדיו בגדאד 
נאמר : " בטוח כי בוש כבר הודה בפני עצמו כי תוקפנותו נגד עיראק נכשלה 
לחלוטין " . קודם לכן טען רדיו עיראק , כי מכשירי הן . ם . העיראקיים הפילו 
עד כה 101 מטוסים מאז תחילת ההתקפות . במאמר שפורסם ביום ששי בעיתון " אל - 
קדיסיה " נאמר כי הפעולה הצבאית העיראקית ( הכוונה להתקפה על ישראל ) , 
" תרתיע כל מי שיש בלבו כוונות נפשעות כנגד האומה . אתמול היה יום של 
אלוהים ושל ההיסטוריה שעה שהטיל העיראקי הלם במרכז הפשע והטרור ובמקור כל 
הרשע בדורנו " . 
