בית המשפט הגבוה לצדק דן אתמול בשלוש עתירות לחייב את שר הביטחון לחלק לאלתר 
ערכות מגן ל000 , 01 האסירים הפלשתינים במתקני הכליאה של צה"ל , ואם אין 
אפשרות לחלקן לשחרר אסירים אלה . נשיא בית המשפט העליון , מאיר שמגר , 
המשנה לנשיא מנחם אלון והשופט יעקב מלץ דחו את המשך הדיון למועד אחר . באת 
כוח המדינה , עו"ד נילי ארד , הודיעה לבית המשפט כי ערכות מגן מצויות כבר 
בכל מתקני הכליאה הנתונים בסכנה קרובה . כך , למשל , חולקו ערכות למתקן 
מגידו , מתקן עופר שליד רמאללה , ומתקני ההשהיה בכל הנפות . " אין זה 
משנה אם הערכות חולקו למתקנים או לעצירים , ולא העותרים יגידו למי ומתי " , 
אמרה עו"ד ארד . המתקנים שלפי הערכת גורמי הביטחון אינם נתונים בסכנה , 
כמו המתקנים ברצועת עזה ובקציעות , לא קיבלו ערכות . " הערכות אלה התבררו 
בדיעבד כנכונות , והתקפות הטילים שאירעו לא היו מיועדות לאזורים אלה " , 
אמרה ארד . " אם יחול שינוי תהיה הערכה מחודשת " . באת כוח המדינה ציינה 
כי הערכות שחולקו לכלואים נמסרו להם בלי המסננים , וכשתהיה הסכנה קרובה 
הם יקבלו את המסננים . קפידבינעו"ד לאה צמל , המייצגת ארבעה אסירים ביטחוניים , 
אמרה בדיון אתמול כי העתירה הוגשה רק כעת משום שהעותרים היו משוכנעים כי 
מדינת ישראל וצה"ל עושים את כל הנחוץ להגן עליהם מפני התקפת גזים , כמתחייב 
מהמשפט הבין - לאומי והאנושיות האלמנטרית . רק לאחר שהתברר מפסק הדין של 
בג"ץ בשבוע שעבר בעניין חלוקת ערכות המגן לתושבי השטחים , כי לא נעשה דבר , 
ביקשו מפרקליטות המדינה להשיב מה נעשה למען האסירים , שאינם מסוגלים לנקוט 
בעצמם צעדים כמו הכנת מקלט או יריעת פלסטיק , ומה נעשה לגבי אלפי האסירים 
המוחזקים באוהלים , וחשופים להתקפת גזים . עו"ד צמל ציינה כי בגלל התנהגות 
המדינה , נהפך בית המשפט למפקדת הג"א עליונה " . על תשובת המדינה כי לא 
יחולקו ערכות במתקני הכליאה בקציעות וברצועת עזה , העירה כי באילת , שגם 
היא מצויה מחוץ לאיום העיראקי , חילקו ערכות . טענה אחרת שהועלתה בתשובת 
המדינה היתה כי גם לחיילי צה"ל המוצבים במתקני הכליאה לא הוכנו מקלטים וחדרים 
אטומים , וכי גם הם מתגוררים באוהלים . באת כוח העותרים אמרה בעניין זה 
כי אין שום חייל צה"ל שלא הוכן למענו חדר ממוגן . לחיילים יש ערכות מגן 
צמודות , ואימנו כל אחד מהם להפוך את המעיל שלו ל"חדר אטום " בעת הצורך . 
אך גם אם יתברר שאין זה נכון , החייל מסוגל יותר מהאסיר לדאוג לביטחונו 
האישי . לטענת המדינה , על פי תצהיר של קצין משטרה צבאית ראשי , כי שתי 
התקפות הטילים על ישראל חיזקו את דעת שלטונות הביטחון כי אין השטחים מהווים 
יעד לטילים העיראקיים , השיבה באת כוח העותרים כי אין לסמוך על דיוק הטילים , 
וכי צה"ל נערך גם בשטחים להתגונן מפני התקפה כזאת . כמו כן הזכירה כי בבתי 
הסוהר בישראל הוצאו אסירים לחופשות , ואף שוחררו , בגלל המצב . עו"ד לינדה 
ברייר , שאף היא עתרה לבג"ץ בעניין זה , אמרה כי תשובת המדינה היא " בושה 
וחרפה " . היא הצביעה על הסתירה בין הודעת המדינה לבג"ץ בעתירה שהתקבלה בשבוע 
שעבר , כי בידי מערכת הביטחון יש פחות מ%02 מהערכות הדרושות לכלל האוכלוסיה 
בשטחים , לבין הודעת המדינה כעת כי לאחר שתסתיים חלוקת הערכות הללו , יחולקו 
הערכות העודפות לאסירים . " היכן יש עודף ? " שאלה , והוסיפה : " צריך 
להיות אטום כדי לטעון זאת " . עו"ד ברייר הזכירה שהשופט אהרן ברק קבע בפסק 
הדין מהשבוע שעבר כי המפקד הצבאי חייב לנהוג שוויון בשטח הכבוש . ואם יש 
שוויון בשטח כבוש , קל וחומר שהוא חייב להיות בתחומי מדינת ישראל ; והרי 
מתקן קציעות מצוי בתחום ישראל . קפידבינבא כוח קבוצה נוספת שהצטרפה לעותרים 
טען כי יש לישראל אמצעים לספק את הערכות לאסירים , וכי היא יכולה לייבאן . 
" כבר ראינו שתוך 84 שעות הביאו מארה"ב טילי פטריוט , לרבות חיילים להפעלתם , 
והתקינו אותם תוך זמן קצר " , אמר . " בית משפט זה יכול לצוות להביא מייד , 
גם במטוסי גלקסי , את כל האמצעים הדרושים להגנה יעילה , ולא לשחרר את 
כל האנשים המוחזקים בלא הגנה " . עוד טען כי האסירים שמדובר בהם אינם מהווים 
סכנה בטחונית גדולה . רובם עצירים מינהליים או עצירים לפני משפט , שהם 
בבחינת חפים מפשע עד שיועמדו לדין , או שהעבירה המיוחסת להם קטנה יחסית . 
באת כוח המדינה , עו"ד ארד , השיבה כי אנו נמצאים בעיצומה של מלחמה . 
היא טענה כי אין העותרים זכאים לומר למערכת הביטחון איך לנהל את ענייני הביטחון , 
וגם בית המשפט אינו מוסמך לומר כיצד לנהל את המלחמה . " שמענו ייעוץ איך 
להביא ערכות במטוסי גלקסי . לא לעותרים לקבוע זאת " , אמרה , והוסיפה כי 
" יש לקבוע גבול לעתירות המוגשות לבג"ץ " . עו"ד ארד אמרה כי מדינת ישראל 
לא כפרה בחובתה להגן , אך ההערכה אלו אזרחים נתונים לסכנה מוגברת או פחותה 
צריכה להישאר בידי שלטונות הצבא , שזו מומחיותם וזה תפקידם . לטענת העותרים 
כי חיילי צה"ל במתקני הכליאה ממוגנים , בניגוד לאסירים , השיבה עו"ד ארד 
כי אין העותרים רשאים להכתיב לצה"ל איך למגן את חייליו . חיילים אלה אמורים 
גם להילחם , והם מצויידים לצורך מלחמה . " עוד מעט ידרשו שהאסירים גם 
יישאו רובים " , אמרה . לאחר שעו"ד צמל ניסתה להפריך את טענות המדינה בעניין 
זה , קטע אותה השופט אלון בקוצר רוח : " למה את מצפה ? הערכות מצויות 
בכלא . האם את מצפה שנורה כי הן יחולקו ואיך לחלקן ? " . השופט לא התיר 
את המשך הוויכוח , והודיע כי הדיון הסתיים . 
