שטרת סאן פרנסיסקו עצרה ביום חמישי 199 מתושבי העיר בשיאה של הפגנת מחאה 
קולנית נגד המלחמה במפרץ הפרסי . בהפגנה חסם ההמון את שני גשרי הענק המובילים 
לעיר , ה"גולדן גייט " וה"סאן פרנסיסקו ביי " , הרס משרדי גיוס , זרק 
בקבוקים , העלה באש מכונית משטרה , ניפץ חלונות והפריע למהלך העבודה התקין 
בבניין הממשלה הפדראלית . הפגנות הענק והמאסרים הנרחבים יותר מבכל יום אחר 
במהלך מלחמת וייטנאם ביססו את סאן פרנסיסקו כעיר המחאה הראשית של ארה"ב . 
עובדה זו מיוחסת למסורת המחאה הממושכת של צפון קליפורניה , ולכך שרבים 
מהפעילים הפוליטיים באזור משוכנעים כי מלחמת המפרץ תבלע את כל המשאבים הכספיים 
שאותם נלחמו לקבל . ראש עיריית סאן פרנסיסקו , ארט אגנוס , הבטיח לתושבי 
העיר כי הוא שולט במצב וכי לא יסבול גילויי אלימות כלפי שוטרים או אזרחים . 
הפגנות נגד המלחמה במפרץ נמשכו אתמול ברחבי העולם . 51 אלף מפגינים צעדו 
אתמול בשטוטגארט , בדרום גרמניה , שם יש ריכוז גדול של בסיסים אמריקאיים . 
בברלין גלגלו 052 מפגינים חביות צבע אדום מהנציגות העיראקית , בחלק המזרחי 
של העיר , אל מפקדת הצבא האמריקאי . הצבע נשפך וצייר שובל אדום ברחובות 
העיר . שני מיליון איש צעדו שלשום בהפגנות נגד המלחמה . אתמול התפרסמה 
בעיתון " אל פאיס " עצומה עליה חתמו אלפי סופרים , שחקני קולנוע ואזרחים , 
שקראו לכל התומכים בסיום המלחמה ובהשבת שתי אוניות מלחמה ספרדיות מהמפרץ , 
לתלות דגלים לבנים בחלונות בתיהם . 005 מפגינים חסמו שלשום צומת מרכזי 
באמסטרדם ופוזרו בידי שוטרים רכובים על סוסים . 01 אלפים מפגינים שנשאו 
שלטים בסגנון " לא דם למען נפט " ו"השיבו את הפריגטות הביתה " צעדו אל 
הקונסוליות של ישראל וארה"ב . 
