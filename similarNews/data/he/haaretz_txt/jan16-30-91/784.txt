ואשינגטון ( מיוחד ל"הארץ " ) . ישראל לא הגישה לארה"ב בקשה רשמית לסיוע 
כספי בהיקף 31 מיליארד דולר . כך הבהירו אתמול דוברים רשמיים של הממשל האמריקאי 
ושל ישראל בוואשינגטון . שגריר ישראל זלמן שובל הבהיר כי הסכומים היחידים 
שננקבו עד כה היו הערכות של הנזק שנגרם לישראל עקב המשבר במפרץ . לדבריו , 
תת - מזכיר המדינה של ארה"ב לורנס איגלברגר ביקש מעמיתיו בישראל להכין לו 
דו"ח על נזקי המלחמה בישראל , והסכום נאמד בכ2 . 3 מיליארד דולר . " ישראל 
לא ביקשה סיוע , כפי שמדינות אחרות עשו ( ירדן , למשל ) " , אמר שובל 
בהרצאה לחברי " מועדון העיתונות הלאומי " של ואשינגטון . גם דוברת מחלקת 
המדינה , מרגרט טאטוויילר , אמרה אתמול בוואשינגטון כי עד כה לא התקבלה 
אף בקשת סיוע רשמית מישראל . 
