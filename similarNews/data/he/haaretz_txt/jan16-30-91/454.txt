הבעיה הפלשתינית מנוצלת על - ידי עיראק זה שנים רבות כמנוף להשגת יעדים מדיניים 
שונים . שיאה של מדיניות זו ניכר כיום בעת הצגת המאבק למען פלשתין כהתגלמות 
מאוויי העולם הערבי והמוסלמי כולו , ותכליתה להעניק לעיראק לגיטימציה לפעולותיה 
בתחומים אחרים . כתוצאה מכך , נוצרו במשך השנים קשרים הדוקים בין עיראק 
לבין ארגונים פלשתיניים שונים . למעשה , בעשרות השנים האחרונות דבקו שני 
השליטים העיראקים האחרונים , אחמד חסן אל - בכר וסדאם חוסיין , הלכה למעשה , 
בארבעה עקרונות : יש להשמיד את מדינת ישראל ; לסכסוך היהודי - ערבי אין 
פתרון מדיני , ורק המאבק המזוין יפתור אותו ; הפעילות החבלנית ראויה למלוא 
ההערכה , " מכיוון שהצליחה למחוק את הכלימה של שואת יוני 7691 " ; המהפכה 
הפלשתינית היא לב - לבה של המהפכה הערבית . בעקבות הסכם השלום בין ישראל 
למצרים נוסף למדיניות העיראקית מימד חדש , כאשר עיראק החלה לפעול לגיוסה 
של סוריה למערכה משותפת נגד נשיא מצרים . ניסיון זה , שנכשל , הוביל לחיסולם 
של אישים סוריים מבני משפחתו של חאפז אל - אסד במטרה להעניש את סוריה . עיראק 
והארגונים הפלשתיניים ספגו זעזוע מהסכם השלום בין ישראל למצרים : המשענת 
המצרית נשמטה תחת רגליהם , ונוצר מבחינתם צורך דחוף למצוא בסיס חלופי , 
שיספק להם מסגרת , משאבים ותמיכה פוליטית . הקרע בעולם הערבי , שהלך 
והתרחב , היה אפוא למורת רוחם של הארגונים , שייאושם התגבר . קפמאביננוכח 
מעורבותה של סוריה במלחמת לבנון , שהוכיחה לראשי אש"ף שתמיכת סוריה אינה 
אלא חרב פפיות הפוגעת בהם לא פחות משהיא מסייעת בידם , אירע הבלתי נמנע , 
ואש"ף נדחף לזרועותיהם של שליטי עיראק . סלאח חלף , הלא הוא אבו - איאד 
שנורה ונהרג בשבוע שעבר בתוניס , עורר את חמתו של אסד בעקבות ניסיונו להדק 
את הקשרים עם אחיו הגולה רפעת , ופיזור הצהרות לפיהן " הזמן פועל לטובת 
הפלשתינים " , כרמז לארעיותו של חאפז אל - אסד בשלטון . נוכח בידודו הגובר 
של אש"ף בזירה הערבית באמצע שנות השמונים , ובייחוד לאחר סילוקו מתוניס 
בעקבות התקפת צה"ל שם ב5891 , החל ערפאת להסתופף דרך קבע , יחד עם אנשיו 
ובני משפחותיהם , בחצרו של סדאם חוסיין . בהדרגה היתה עיראק לתומכת העקבית 
ביותר של אש"ף במישור הפוליטי והצבאי כאחד , ובמקביל לא החלישה את תמיכתה 
בארגון הטרור " הפרטי " שלה , בהנהגת אבו אל - עבאס . עיראק לא שינתה 
את עמדתה העוינת , הרצופה ביטויים בוטים כלפי ישראל , גם כאשר מנהיגים 
ישראלים שונים העבירו בגלוי את תמיכתם מאיראן לעיראק , בעקבות הערכה מחודשת 
בעניין זה שנתקבלה בוושינגטון , במהלך 7891 , ואשר זירזה את סיום המלחמה . 
במשך כל שנות המלחמה הקשה והמתמשכת עם איראן , לא חדלה עיראק להעניק לאש"ף 
את מלוא התמיכה הפוליטית והמשאבים הכלכליים להמשך פעולותיו . נוכח יוקרתו 
האישית של יאסר ערפאת במישור הבין - ערבי , ויכולתו לגשר בין עיראק לבין 
מרבית מנהיגי ערב , נחשב אש"ף בעיני סדאם חוסיין לנכס . שאיפת עיראק להגמוניה 
כלל - ערבית עוררה אמנם חרדות רבות במדינות ערב , עם סיום מלחמת שמונה השנים 
בניצחון עיראק , אולם סדאם חוסיין הזדרז להרגיען באומרו , שבין ידידים 
אין צורך לספור כמה טנקים יש בצד השני , כפי שנהוג בין זרים . לפני כשלוש 
שנים אף הזהיר , שחשש הערבים מפני עוצמתה של עיראק " עלול להביא את הזרים " 
ומיד עבר להענשת אויביו הסורים על ידי תגבור הכוחות הפרו - עיראקיים בלבנון , 
ולתגמול תומכיו במלחמה , כמו על - ידי הענקת 061 טנקים מן השלל האיראני 
לירדן . הניצחון על איראן הוגדר על - ידי העיראקים כניצחון שהשיב לאומה הערבית 
כולה את כבודה , והכשיר את הקרקע להגשמת מטרתה המרכזית : השמדת ישראל . 
על רקע מדיניותו הכוללת של סדאם חוסיין צריך אפוא כיבוש כוויית להיתפס כשלב 
נוסף בדרך להגשמת יעד זה , במסגרת תוכניתו להשגת הגמוניה כלל - ערבית , 
ולאו דווקא כמטרה בפני עצמה . כיום , הן הארגונים הקטנים כמו זה של אבו 
אל - עבאס , והן אש"ף , יכולים לסמוך על תמיכתו העקבית של השליט העיראקי 
בהם , ובכוונתו המפורשת " לפרוש אוהל גדול על כל האוהלים הקטנים " . 
