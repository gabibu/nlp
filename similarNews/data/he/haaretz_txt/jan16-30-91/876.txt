מחזור נייר , טכניקה שכבר היתה ידועה לפני מאה שנה , חזרה כיום לשימוש 
עם העלאת המודעות לנושאי איכות הסביבה . מוצרים רבים , מאותו סוג ובאותה 
רמת ייצור , הנמצאים על מדפי החנויות , גורמים לכך שהמלחמה על תשומת לבו 
של הצרכן אינה בין מוצר למוצר אלא בין אריזה לאריזה . משום כך משקיעים יצרנים 
סכומי כסף נכבדים בעיצוב אריזות צבעוניות ומושכות עין . לאחר שהצרכן רכש 
את המוצר והשתמש בו , מסיימת האריזה את תפקידה ומושלכת לפח . כמויות האשפה 
הנאספות מדי יום הן אדירות . בארצות הברית נחקקו חוקים המחייבים צרכני נייר 
גדולים , כגון מפעלים תעשייתיים , הוצאות לאור של עיתונים רבי תפוצה וגופים 
ממשלתיים , להשתמש בנייר ממוחזר . קנסות כספיים מוטלים על אי שימוש בנייר 
כזה . אבל קיימת בעיה של בטיחות בשימוש בנייר ממוחזר . רוב העוסקים בתחום 
אריזות מזון בארץ מודעים למגבלות השימוש בו . כאשר משתמשים , למשל , בקרטון 
מנייר ממוחזר לאריזת מזון , יש להשתמש בעטיפה נוספת אשר תחצוץ בין המזון 
לאריזה . רוב אריזות הקורנפלקס בנויות בצורה כזאת . הקופסה היא מקרטון 
ממוחזר , והקורנפלקס נתון בתוך שקית פלסטיק . קפמאבינהדרישה להשתמש באריזה 
פנימית נוספת נובעת מכך שפסולת נייר עלולה להכיל חומרים מזהמים כמו פלסטיק , 
חוטי בד , חתיכות עץ וכיו"ב , מזהמים כבדים כמו אבנים , גושי עפר , 
שברי זכוכית וחתיכות מתכת , חומרים כמו פראפין , שמקורו באריזות שצופו 
בשעווה האמורה לשמור על תכולתו , כמו באריזות גלידה ; זפת , שמקורה בשקים 
רב שכבתיים , בהם מודבקות השכבות בזפת כדי להפכם עמידים בפני כניסת אוויר 
ולחות וכן צבעי דפוס , שהם המזהמים הקשים ביותר לטיפול היות והם משאירים 
על הסיבים נקודות צבע . בעת תהליך המחזור הפסולת עוברת ניפויים ושטיפות , 
אך למרות זאת אין מצליחים לנקות את הקרטון לחלוטין . חלקיקי חומרים כמו 
זפת , פראפין וצבעי דפוס מתגבשים לגושים , ומותירים כתמים על המוצר הסופי . 
התקן הישראלי מכיר בנוכחותם של חומרים מסוימים גם לאחר תום תהליכי המחזור , 
אך מגביל את גודלם . התקן קובע שמותרים חמישה כתמים או סימנים של חומר 
זר בשטח שגודלו 000 , 7 סמ"ר , בתנאי שהשטח הכולל של סימנים אלה ושל הכתמים 
אינו גדול מ52 סמ"ר . דוד פגץ , המדען הראשי בקבוצת מפעלי נייר אמריקאיים 
לישראל בע"ם , אומר , שבאריזות קרטון דופלקס עם גב אפור הבעיה היא אסתטית 
מעיקרה . לדבריו , היות שבתהליכי המחזור עבר הקרטון תהליך ניקוי וחשיפה 
לחום גבוה בייבוש ( 061081 מעלות צלסיוס ) , הרי למעשה עבר הנייר תהליכי 
סטריליזציה ואין עליו חומרים המסכנים את הבריאות . לעומתו טוען פרופסור יוסף 
מילץ , ראש המעבדה לאריזה בטכניון בחיפה , שהבעיה אינה אסתטית בלבד . 
נייר משוחזר , מכל סוג ועובי , מכיל כימיקלים שונים , שאין יודעים מה 
מקורם , ואסור לו להיות במגע עם מזון . קפמאבינמאחר שהתקן הקיים לאריזות 
נייר ממוחזר לא מתייחס במפורש לאריזות מזון , הדבר נתון להחלטתם או לרמת 
המודעות של יצרני המוצרים , שאינה גבוהה . כך למשל משווקת תנובה תאנים 
מיובשות באריזת קרטון ממוחזרת , והתאנים נמצאות במגע ישיר עם הקרטון . 
איתמר ענבי , מנהל מדור פירות יבשים בתנובה , אומר שהתאנים נארזות בטורקיה , 
בנייר זול , והוא כלל לא ידע שהוא ממוחזר . " אנו עובדים על פי התקן 
ואם יתברר שיש בעיה עם הקרטון הממוחזר נהיה הראשונים להחליפו " , הוא אומר . 
למרות שלדבריו הבעיה אסתטית מעיקרה , חושב דוד פגץ כי יש צורך בתקנות 
שינחו את היצרנים , המשווקים והצרכנים , שצריכים להיות מודעים לכך . " ברמת 
המודעות לבעיות " , אומר פגץ , " רצון טוב של היצרן אינו מספיק " . בימים 
אלה מונח על שולחנה של ועדת התקינה לענייני אריזות , במכון התקנים , תקן 
ת"י 616 קרטון עשוי פסולת נייר , שנערך בספטמבר 0891 . הדיון בתקן נעשה 
על מנת לעדכנו ( רוויזיה ) ולהתאימו להתפתחות המדע , הטכניקה והתעשייה . 
התקן מלפני עשר שנים אינו מכיל שום אזכור לגבי השימושים האפשריים של תוצרי 
המחזור . גם הצעת הטיוטה הנוכחית שכתב אינג דוד דוד , לא מכילה סעיף כזה . 
לדברי דוד , רכז תקינה ראשי בענף תקנים ומפרטים באגף התקינה במכון התקנים , 
סעיפים מגבילים בנוגע לשימושי הנייר הממוחזר אמורים להופיע בתקנים ספציפיים 
למזון . במדינת ישראל יש כ002 תקנים למזון , כ03 תקנות בריאותיות ועשרה 
צווים . אינג דניאל רייכמן , מנהל שירות המזון במשרד הבריאות , אינו מכיר 
הגבלות לגבי נייר ממוחזר בתקנים . " אין לי נתונים על כך שקרטון משוחזר 
יכול לגרום בעיות , ואין חוק שקרטון ממוחזר אסור לאריזת מזון . מבחינה 
אסתטית , צריך שתהיה אריזה נוספת בין הקרטון למזון . בכל תקן נכתב כי האריזה 
צריכה להיות כזו ששומרת על איכות המוצר " , אומר רייכמן . " המוצר צריך 
להיות ארוז בצורה שתמנע חדירת אוויר , לחות וחרקים , שתעמוד בדרישות משרד 
הבריאות , ובהעדר דרישות כאלו בדרישות של מינהל המזון של ארצות הברית . 
אסור שאריזת מוצר תכיל חומרים המסכנים את הבריאות . אסור שיהיה שיתוף פעולה 
בין האריזה לבין תכולתה , כלומר שחומרים מן האריזה יחדרו אל המזון ודרכו 
אל גוף האדם " . קפמאביננייר ממוחזר הבא במגע עם מזון נמצא למשל בדוכנים 
למכירת מזון מהיר , בדוכני פיצות המניחים פרוסות פיצה על קרטון שלפעמים 
הוא ממוחזר . קופסאות פוף - קורן , הנמכרות בכניסה לאולם הקולנוע , עשויות 
על פי רוב מקרטון ממוחזר . למזון המוגש באריזת קרטון ממוחזר יש לעתים טעם 
לוואי . סיבים ממוחזרים רגישים ללחות , והשומן והלחות המופרשים מן המזון 
ובאים במגע עם הסיבים גורמים את התנפחותם ומעבירים חומרים מן הקרטון אל המזון . 
פיצה או פוף - קורן אינם מוצרים תעשיתיים ארוזים מראש , ולכן אינם בתחום 
אחריות שירות המזון . על פי החוק , הרשות המוניציפלית היא המפקחת על בתי 
אוכל , מסעדות ומזנונים . דובר העירייה אומר בתשובה לשאלה , כי הפקחים 
העירוניים , העושים את בדיקות הניקיון והתברואה , מקבלים את הנחיותיהם 
ממשרד הבריאות . כל עוד אין הנחיות בנושא , לפקחים אין סמכות לעשות דבר . 
גם צרכן שאינו מתמצא בנושא יכול לזהות את תוצרי פסולת הנייר . להבדיל מקרטון 
רגיל , שצבעו לבן , הצבע הפנימי של הקרטון הממוחזר הוא אפור . 
