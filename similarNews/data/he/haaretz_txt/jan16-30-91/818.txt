המתקפה האווירית האמריקאית מתנהלת , לפי דברי האמריקאים , על - פי תוכנית 
קבועה ויסודית ; אבל בשלושה מרכיבים חשובים הם רחוקים עדיין מהישגים רציניים 
בפגיעותיהם : במערכות הפיקוד והשליטה של המטכ"ל העיראקי , במטוסי חיל האוויר 
ובמערך טילי הקרקע - קרקע . לעומת זאת , רשמו האמריקאים לעצמם עד כה הישגים 
בפגיעה במטרות אסטרטגיות כמו מפעלים גרעיניים וכימיים , תחנת כוח מרכזית 
ומערכת התקשורת הכללית של עיראק . המסקנה המבצעית היא , שהכתישה מהאוויר 
תימשך ודאי עוד כשבועיים עד שיתחיל המבצע היבשתי בכוויית . הפיקוד האמריקאי 
משוכנע כי הזמן משחק לטובתו , וכי את מה שלא השיג היום יוכל להרוס מחר . 
ההערכות שנמסרו בשמו של גנראל שווארצקופף נראות מוגזמות בכמה נושאים . 
כך באשר להצהרתו הקודמת על מספר המשגרים הניידים , שנשארו כביכול במערב 
עיראק ; וכך באשר להודעתו הנחרצת שבידי העיראקים אין ראשים כימיים לטיליהם . 
הדבר נוגד את מה שאמר ראש הסי - איי - איי , השופט ובסטר , וגם את הנחת 
העבודה של צה"ל . על - סמך הנחה זו , עומד המטכ"ל על כך שבעת אזעקה יישארו 
כולם בחדרים אטומים וישאו עמם תמיד מסכות גז . ייתכן שלעיראקים יש בעיות 
טכניות בהתאמת הראש הכימי על הטיל אל - חוסיין , אך ניתן להתגבר על קושי 
זה . לאמריקאים ולבני בריתם נשאר עוד הרבה מה לעשות במתקפה האווירית . עד 
כה הם לא הצליחו לגרום נזק ממשי למערכת הפיקוד והשליטה העיראקית על הצבא . 
לעומת זאת , נפגעה התקשורת האזרחית . מערך טילי הקרקע - קרקע עודו מבצעי . 
לא ברור כמה טילים נמצאים ברשותם , ומה גודל הראש הקרבי שלהם . העליונות 
האווירית הושגה עד כה בעקבות פגיעה במסלולי המראה , ומשום שהעיראקים משמרים 
את מטוסיהם . רק כ%5 מהמטוסים העיראקיים חוסלו , חלקם בקרבות אוויר . 
ההישג כאן הוא בהפלת עשרה מטוסי יירוט מתקדמים מדגם מיג92 , מתוך צי של 
כ04 מטוסים כאלה . על האמריקאים יהיה לפגוע לבסוף בכל אחד מדירי הבטון , 
שבהם הוסתרו המטוסים הרבים . לכוחות היבשה העיראקיים בכוויית לא נגרם עדיין 
נזק ממשי . במסגרת ההישגים : פגיעה במערכת החשמל ( תחנת הכוח של העיר ) 
והמים של בגדאד , דבר המשפיע ודאי על התושבים . הצלחה נרשמה גם בפגיעה 
במטרות אסטרטגיות , כמו מפעלים לייצור נשק כימי וביולוגי וגם מתקנים גרעיניים . 
עם זאת , יש להניח שבחודשים האחרונים פוזרו אמצעי לחימה כימית ברחבי עיראק . 
נפגע כור מחקר ומעבדות גרעיניות , אך ההערכה היא כי לא במקומות אלה נעשה 
הניסיון לייצר נשק גרעיני , אלא במתקנים תת - קרקעיים שבהם הופעלו הצנטרופוגות 
בתהליך ההפרדה . 
