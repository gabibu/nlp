אליפות הגלישה הבין לאומית ה - 6 של אס"א שנועדה למחר בבוקר באילת תתחיל 
כמתוכנן , אלא אם כן תהיה היום התפתחות אחרת , או שתהיה פרישה המונית של 
מתחרים . להערב נועד טקס הפתיחה החגיגי של האליפות במלון המלך שלמה . לתחרות 
נרשמו יותר ם - 07 גולשים , אבל השאלה היא , כמה מהם יגיעו היום עד השעה 
03 . 4 אחר הצהריים ויבצעו רישום לתחרות . בינתיים כבר נמצאים באילת ומתאמנים 
בה ראשוני הגולשים שישתתפו בתחרות . אנשי הוועדה המארגנת , בראשות מנהל 
התחרות אבי אפרתי , כבר התמקמו במלון המלך שלמה השייך לרשת ישרוטל שבחסותה 
נערכת האליפות ומצפים לבואם של המתחרים . אחרי שלא נרשמו לתחרות גולשים מחו"ל , 
התעודדו אנשי אס"א , המארגנת את האליפות , מכך שלתחרות יהיה למרות הכל 
גוון בין לאומי , בדמותם של שני הגולשים האולימפיים של ברית המועצות ולנטין 
מוגילביץ ופדור ריטוב . השניים באו לארץ , בקבוצת שייטים רוסית גדולה המתאמנת 
עם נבחרת ישראל בשדות ים , ונרשמו לתחרות באילת . אתמול התעורר ספק אם יירדו 
לתחרות באילת , לאחר שראשי המשלחת הרוסית הביעו התנגדות ליציאת השניים דרומה . 
במשלחת הרוסית טענו , כי אם יהיה צורך בפינוי מיידי של כל המשלחת הרוסית 
מישראל , ראוי שכל אנשיה יהיו בכפיפה אחת , כדי שיוכלו להתפנות מישראל 
בלי בעיה . אנשי הוועדה המארגנת ניסו גם אתמול לשכנע את הרוסים לבוא לאילת , 
אך בואם יתברר רק היום , כאשר יסתיים רישום המשתתפים . 
