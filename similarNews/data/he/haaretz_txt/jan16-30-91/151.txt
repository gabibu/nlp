צה"ל והמנהל האזרחי התחילו אתמול בחלוקת מסכות גז לאוכלוסייה הפלשתינית בשטחים . 
החלוקה התחילה בבית - לחם וברמאללה , והראשונים המקבלים את המסכות הקיימות 
במחסנים ( כ071 אלף מסכות , לדברי צה"ל ) הם צוותי חירום , אחיות ורופאים . 
תושבים בשטחים הביעו אתמול סיפוק על ההחלטה לחלק בשטחים מסכות הגנה למתקפה 
כימית , אך הביעו ספק בכוונת השלטונות לספק את הציוד לכל האוכלוסייה , 
כפי שהורה בג"ץ . שני חיילי צה"ל המשרתים בחטיבת ההגנה המרחבית בגדה , המורכבת 
מתושבי היישובים היהודיים באזור , הודיעו אתמול כי הם מסרבים לחלק מסכות 
גז לפלשתינאים בשטחים , כיוון שמדובר , לדבריהם , בסיוע לאויב . הודעה 
זו גרמה לתגובות חריפות בשמאל . ח"ך רן כהן ( רץ ) פנה אתמול לשר הביטחון , 
ותבע להעמיד לדין צבאי את שני החיילים ולהדיחם מיד מיחידותיהם . לדבריו , 
לבד מהפגיעה במשמעת צה"ל בשעת חירום וגילוי היחס הגזעני בעליל כלפי שכניהם 
הערבים , פגעו החיילים גם בהוראת בג"ץ . " חיילים אלה אינם כשרים לשרת 
ביחידות ההגנה המרחבית , שייעודן למלא פקודות צה"ל בתחום מגוריהם " . בבית 
החולים ברמאללה התקיים אתמול תרגיל בהגנה מפני התקפה כימית . קיבוץ עין - 
גדי רכש לאחרונה בתקציבו מסכות גז במחיר של כ002 דולר ליחידה , עבור 31 
פועלים ערביים העובדים במקום . 
