פאריס ( מיוחד ל"הארץ " ) . צרפת הטילה הגבלות על מעורבותה במלחמה במפרץ 
הפרסי . על - פי החלטתו של מיטראן לא יפעלו הכוחות הצבאיים הצרפתיים בשטחה 
של עיראק , אלא אך ורק בשטחה של כוויית ונגד מטרות צבאיות בלבד . לאור 
החלטה זו , היקף פעולתו של הכוח הצבאי הצרפתי השוהה באזור , המונה כ21 
אלף חיילים , יכול להיות מוגבל בלבד . ארה"ב היתה מודעת זה מכבר לקשיים 
אותם מציבים הצרפתים . לפיכך , לא נלקח הכוח הצבאי הצרפתי בחשבון בכל הקשור 
למכת הפתיחה . ההחלטה הצרפתית המעשית על הצטרפות לקואליציה האנטי - עיראקית 
נפלה בפאריס רק שלשום , לאחר שהאספה הלאומית אישרה את בקשת הנשיא . בהתחשב 
בכוח הצבאי הקטן יחסית של צרפת באזור , ניתן היה להסתדר בלא הסיוע הצרפתי . 
צרפת אף יצרה קשיים בכל הקשור לשליטה על הכוח שלה . היא סירבה כי השליטה 
על כוחותיה תהיה בידי האמריקאים . אולם , במשך הזמן היה ברור כי היא לא 
תוכל לעשות ככל העולה על דעתה , בהתחשב בכוחה המצומצם בקואליציה . לפיכך , 
נאלצה פאריס להסתפק בשליטה כללית על הקצאת כוחותיה , אולם הפיקוד על הפעולות 
בפועל יהיה אמריקאי . סיכום ברוח זה התקבל שלשום בשעות הליל . בשיחות שבין 
אנשי הצבא האמריקאי לבין ראשי הצבא הצרפתי , סוכם כי הכוח הצרפתי הראשון 
שייטול חלק במלחמה יהיה טייסת של 21 מטוסי יגואר . המשימה שהוטלה עליהם 
היתה להשמיד , בשיתוף עם מטוסי אפ61 אמריקאיים , בסיס אווירי בכוויית , 
שבו היה גם נשק נגד מטוסים . אולם , כששבו המטוסים לבסיסיהם התברר כי 
ארבעה מטוסים נפגעו , אם כי כולם הצליחו לנחות בשלום . טייס אחד נפצע מאש 
ן . ם . לאחר שעות אחדות של עבודה מאומצת , הצליחו הטכנאים הצרפתים להחזיר 
לשימוש את המטוסים . 
