שר האוצר , יצחק מודעי , נתן הנחיה אתמול לנציב מס הכנסה לשלם פיצויים 
לנפגעי התקפת הטילים גם עבור דברים שאינם מכוסים במסגרת החוק לנזקי טבע . 
שינוי התקנה יובא היום לאישור ועדת הכספים . נציב מס הכנסה , משה גביש , 
הכפיל אתמול את מצבת כוח האדם לטיפול בפיצויים ל06 איש . קרוב לאלף תביעות 
כבר התקבלו במשרדו , על מגוון רחב של נזקים , החל משבירת שמשות מכוניות 
ועד לקריסת בניינים שלמים . ועדת הכספים של הכנסת אישרה שלשום הקצאת 02 מיליון 
שקלים לתשלום הפיצויים . משרד האוצר מסר שחלק מהכסף יועבר כבר בימים הקרובים 
לחשבונות הבנקים של הנפגעים . מודעי ביקש מנציב מס הכנסה לעשות כל מאמץ כדי 
לקצר את ההליכים הביורוקרטיים הקשורים בהעברת הכסף . 
