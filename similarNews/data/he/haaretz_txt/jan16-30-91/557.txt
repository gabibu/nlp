מוסקווה ( ע"ר ) . מטוס נוסעים סובייטי , שנחטף אתמול במהלך טיסה בין 
טשקנט לאודסה , נחת בבולגריה לאחר שטורקיה סירבה לאפשר לו לנחות באיסטנבול . 
כוחות ביטחון בולגריים השתלטו על החוטף ושיחררו את 151 הנוסעים . הפעולה 
התבצעה באתר הנופש הבולגרי בורגאס שלחוף הים השחור , מסר דובר של נמל התעופה . 
מינקו מינצב , סגן מנהל נמל התעופה של בורגאס , מסר טלפונית כי כל הנוסעים 
ושמונת אנשי הצוות עזבו את המטוס . סוכנות הידיעות הבולגרית מסרה כי החוטף 
הוא רוסי בעל עבר פלילי . היא הוסיפה כי האיש איים לפוצץ את המטוס מדגם 
" טופולב - 451 " של חברת התעופה הסובייטית " אירופלוט " . החוטף זוהה 
כגנאדי יורביץ גאנמץ , וסוכנות הידיעות מסרה כי הוא פושע ששוחרר לא מכבר 
מהכלא . עוד מסרה כי בידו היתה חבילה שתוכנה הועבר לבדיקה . 
