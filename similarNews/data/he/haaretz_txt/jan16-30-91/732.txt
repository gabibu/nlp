שוב מדובר בנסיך ונסיכה שלא הצליחו למצוא זה את זו . אבל העובדה שבכל זאת 
התאחדו לבסוף במיטה , במטבח ובכל השאר הפכה למקור האומללות הגדול ביותר 
שניתן היה להעלות על הדעת לשניהם . אלא שבגרמניה לפחות התגלגלה אומללות 
זו לאגדת נצח על זוג האוהבים הרומנטי הגדול , קלרה ויק ורוברט שומאן . 
ככל שאגדה זו חסרת כל יסוד , היא מתעקשת לחזיק מעמד . גם הבונדסבנק הגרמני 
פיאר את שטר 001 המארקים החדש שלו בדיוקן מיופייף של קלרה , כדי להשליך 
סוף סוף גם לצרכניות עצם בדמות אישה יוצרת שעמה אפשר להזדהות . היום , כאשר 
פטר גראף מאמן לעיני כל את בתו , שטפי , ומוביל אותה לניצחון , קל יותר 
להבין את הרקע לשקר חסוד זה . קלרה ויק היתה השטפי גראף של הרומנטיקה הגרמנית , 
פנסתרנית בעלת ברק אבל שאר - רוח מועט ; דוגמה מחרידה לניצחון הרצון של 
אב רודה . קלרה ויק , שומאן לאחר נישואיה ( 91816981 ) , היתה הכוכבת 
של המאה ה91 , פלא שממנו התפעלה אירופה כולה . מופת לדייקנות נגינה , 
לצניעות ולטוהר . שכן קלרה הקדושה ליד הפסנתר הקדישה ללא תנאי , כראוי 
לגיבורה של טרגדיה גרמנית , את כל חייה למוסיקה . אבל הרומן הקיטשי הגדול 
בן 051 השנים עמד , לדברי ביוגרפית חדשה של קלרה שומאן , על התקשרות חוזית 
מבעיתה שפגעה בשני הצדדים . המוסיקולוגית אווה ווייסוויילר , מביאה בספרה 
עובדות על קלרה , שבהחלט היו מקלקלות לאוהבי מוסיקה כמה מהנאותיהם . קלרה 
מופיעה בספר כבתו המחונכת והצייתנית של אדם קפדן וצר אופקים , תוצר מלאכותי 
כמו הבובות המכניות המופיעות בסיפורי הרומנטיקה הגרמנית . במשך כל חייה 
העגומים נשארה קלרה בובה מוסיקלית המבצעת את היצירות המוסיקליות באורח מכני , 
ומשוללת כל הבנה אמנותית אמיתית . המוסיקאי הכושל פרידריך ויק שאף נואשות 
לבת משום שבנות " צייתניות " יותר . האם עזבה את הבית , וויק חייב היה 
לחפש לעצמו אישה חדשה . אבל האישה העיקרית בחייו הוסיפה להיות בתו . הוא 
ציווה עליה להתאמן בנגינת קדנצות במשך אלפי שעות . וכאשר שגתה , קרע בזעם 
את התווים . לציבור הבידרמייאר הזעיר - בורגני שזקוק היה לתפאורה ובימוי 
אלה , הציע ויק בתולה עטוית לבן ללא חלק גוף תחתון , יציר כפיים המותאם 
לתדמיותיהם . אפילו את היומן שלה הוא כתב בשמה , ושיבח בו את עצמו על שיטת 
ההכשרה הקפדנית שלו . על פי ביוגרפיה מבריקה זו היו נישואיו של זוג החלומות 
אסון כמו נישואים רבים אחרים באותה תקופה , שבוודאי לא הוכרעו בשמים . 
בהבדל אחד השניים היו אמנים והתקוטטו לא רק על ניקיון וחינוך הילדים , 
אלא גם קינאו זה בהצלחתו של זו . קלרה היתה , כפי שציין כבר מבקר בן התקופה , 
" יצור נטול נשמה " שבלטה ב"חוסר השכלה ובהעדר רגשות " , שמסרה את ילדיה 
לפנסיון ולא רצתה לראותם אפילו בחג המולד , ושהצליחה בדרך כלל להימנע מביצוע 
יצירותיו של בעלה . הכסף שימש לקלרה תחליף לכל דבר , בראש וראשונה לאהבה . 
בעיניה רגשות הבנה וחמלה לחולי רוח ( כמו למשל בעלה ומאוחר יותר בנה לודוויג ) 
היו חילול קודש . לאחר מותו של רוברט לא התאבלה ארוכות , ואת פרץ הרגשות 
היחיד שלה שמרה למות אביה , שלו צייתה גם אחרי מותו . גם דמותו הטראגית 
של רוברט שומאן אינה יוצאת ללא פגע . הוצאותיו של המלחין היו תמיד מעל ליכולתו 
האמיתית . כדי לייצב את חייו היה זקוק לאישה חרוצה זו , אך הוא היה זקוק 
גם לכספה , למוניטין שלה . אירוניה לא רומנטית היא העובדה שנישואים אלו , 
הכרוכים באילוצים כה רבים , השקיעו אותו רק יותר בדיכאונותיו . בנישואיו 
מילא רוברט את תפקיד הפדאנט , רשם בפנקס החשבונות הוצאות והכנסות , אירועים 
קטנים וגדולים כמו למשל את מהפכת מארס 8481 : " יחסי מין , המהפכה , 
טיול עם קלרה , המתים " . ברבעי טון זערוריים רשם בקפדנות כל אימת שדרש 
מאישתו יחסי מין . תוכנית חובה זו הטילה עליו , לדעת ווייסוויילר , מעמסה 
קשה ביותר , כפי שניתן היה להסיק מהתכיפות הרבה של יחסי המין ביניהם , 
שכן היא טוענת ששומאן היה הומוסקסואל חבוי . כבר כסטודנט העדיף להתרועע 
עם " בני חבורת דוד " או " נערי השמש " שלו , חלם על " לילות חושניים " 
מלאי גברים ובעלי נופך " יווני " מוזר . דירתו שכנה " מימין לבית המשוגעים 
ומשמאל לכנסייה " , כך ששאל בהלצה האם עליו ליהפך ל"מטורף או לקתולי " . 
לכלתו הוא חזר והבטיח להשתחרר מתשוקתו המסוכנת , אך בהזדמנות הראשונה שוב 
התרועע עם נערים . מפנקס רשימותיו קירצף את השמות המסגירים של חבריו בסכין 
גילוח . ווייסוויילר אפילו מייחסת לו יחסים ממושכים עם נכדו של גתה , וולטר . 
על אף האהבה הרשמית הנצחית לקלרה הוא נמשך אליה והתרחק ממנה לסירוגין . 
בשנים שבהן חיזר אחריה , שומאן לא מצא כל פגם באירוסין עם אחת בשם " ארנסטין " , 
ולבטל במהירות רבה את האירוסים משום שהתברר לו שבניגוד לתקוותיו היא לא 
היתה יורשת . שומאן כתב את המכתבים הלוהטים ביותר מווינה לפאריס , שם התגוררה 
קלרה לבדה לראשונה וניסתה להחזיק מעמד ללא אביה העריץ . ואי - אפשר להשתחרר 
מהחשד שהוא שמר על מרחק שלו היה זקוק בעבודתו מהאהובה הנצחית והרחוקה . 
אבל הבת ידעה עם זאת במה דברים אמורים . כמעט שלוש שנים לפני הנישואים , 
שאושרו לבסוף בבית הדין לערעורים של לייפציג , היא כתבה לרוברט : " האהבה 
היא יפה מאוד , אבל , אבל . . . " . האבל הזה היה עבור נערה זו , שזה 
עתה מלאו לה 81 שנים , תנאי מוקדם שעמד על שיקולי כדאיות : " דבר אחד 
אני צריכה לומר לך בכל זאת . שלא אוכל להיות שלך לפני שישתנה המצב . אני 
לא רוצה סוסים ולא יהלומים , אהיה מאושרת אם תהיה שלי , אבל אני רוצה לחיות 
חיים נטולי דאגה " . לאחר ששקלה את העניין ברחה מאהבת אביה לעבדות חדשה , 
לאושר הנישואים והילדים . ב61 שנות נישואיהם לא החמיץ ה"רכרוכי האצילי " , 
כפי שכינה אותו בזעם ניטשה , שום הזדמנות לשבח בלהט כל פסנתרנית צעירה 
שהופיעה בגרמניה כדי לעורר את קנאתה של קלרה . לא הפריע לו לשיר באוזניה 
את שבחי אהבתו האחרונה , יוהנס בראהמס הצעיר , שפנה לאישתו של שומאן כאשר 
ישב זה בבית החולים לחולי רוח . קלרה ילדה לא פחות מ8 ילדים . " איך היתה 
יכולה אפוא היא , שכל הזמן היתה בהריון , לפתח שפה צלילית ? " שואלת 
ווייסוויילר , ומצביעה בכל זאת על שתי אופרות שהצליחה לכתוב על אף הלחץ 
התמידי של אביה , מסעות הקונצרטים הממושכים שלה , הלידות הנצחיות והתחרות 
עד לטירוף מצד בעלה היוצר . רוברט שומאן לא רצה אישה מוסיקאית אלא עקרת 
בית . הוא כינה אותה קלר כדי להעניק לה תדמית אימהית . ילדים הם ברכה , 
כתב לה ( ולמען האמת היו הילדים חשובים לו יותר מאשר לה ) . היא אמנם 
היתה רשאית לחבר מוסיקה יחד אתו , אבל מעיני הציבור היה עליה להיעלם . 
מקומה של אישה הוא בתוך הבית . " נשים גאוניות הן עקרות בית גרועות " , 
אמר שומאן . אך גם אם נשים אינן תורמות דבר לאמנות , נשארת להן ולו הנחמה 
שהאישה היא בבחינת " מוסיקה מתמדת , קופאת על מקומה " . אבל הגורל האיר 
פנים לסוליסטית הידועה ביותר באירופה , והפך אותה למפרנסת המשפחה . ללא 
מסעותיה , הופעותיה הרבות לאין - ספור במחצית אירופה , אי - אפשר היה לגדל 
את להקת הילדים שהלכה והתרבתה , ורוברט לא יכול היה לחבר את " סימפוניית 
האביב " . במשך תקופה מסוימת אפילו סייעה לו לממן את " כתב העת החדש למוסיקה " 
שלו , שבו לא נאמרה כמעט מעולם מלה אוהדת על הקונצרטים שלה . ואילו היא 
לא הבינה כלל את המוסיקה שלו , גם לא הצליחה להבין קונטרפונקט , ועד הסוף 
דבקה ברפרטואר הבטוח שלה שהיה מורכב מקטעים וירטואוזיים של מלחינים בינוניים . 
בפחדה פן תמות מקדחת לידה , ומכיוון שקצה באימהות המתמדת שלא הביאה לה אושר , 
השתמשה במעין טבעת רחם , נוהג שנחשב באותה תקופה כחשוד ביותר מבחינה מוסרית , 
וביצעה לפחות הפלה מלאכותית אחת באמבטיה . אבל בחריצות מכנית חזר ועט עליה 
בעלה שלעתים קרובות השתכר למטרה זו לאחר כל לידה , הכניס אותה להריון 
מחדש , ומיהר לציין את הישגו בצופן התווים שלו . היא השתחררה מכך רק כאשר 
נתקף בעלה ב"מחלת המוח " שלו . ב4581 הוא השליך עצמו מגשר הריין בדיסלדורף . 
הוא הועבר לאתר המרפא אנדניך ליד בון , שם חי את השנתיים האחרונות של חיי 
המרורים שלו . יש להניח שעגבת שלא טיפל בה במועד היא ששיתקה אותו . תוצאותיה 
המאוחרות דחקו אותו אט אט למותו . סיבה נוספת למחלת הרוח שלו עלולה להיות 
לדעת ווייסוויילר ההתנגדות העזה להומוסקסואליות והאיסורים הנחרצים עליה שהיו 
נחלת התקופה . אז עדיין טיפלו ב"מטורפים " בכספית , שכירסמה ואיכלה את 
עור הראש והגולגולת של הסובל בדרך זו ביקשו לספק למוח אוויר צח יותר . 
רוברט שומאן טופל גם במקלחות קרות , שבהשוואה לכספית לא היו מזיקות , ולקראת 
הסוף הוזן בכוח ביין ובתמצית בשר . קלרה ביקרה אותו בחודשים האחרונים רק 
פעם אחת . כאשר מת ישבו היא ובראהמס לארוחה בורגנית טובה . האלמנה זייפה 
את המובאות האחרונות בפנקס הרשימות של בעלה כדי להעניק נופך ספרותי להתפרצות 
המחלה . העולם כולו השתתף בצערה של האישה האבלה , והיא שילשלה לכיסה תמלוגים 
יקרים על יצירותיו שביצעו אחרים , ושיחקה את האמא דולורוזה של תרבות המוסיקה 
הגרמנית . הכלה הבתולית הפכה למקוננת מקצועית . לבושה כולה שחורים שיחקה 
את אלמנת בעלה , ובכל זאת ניגנה לעתים רחוקות את יצירותיו ( הן היו בעיניה 
" רציניות " מדי ) . כגיבורה יש לקלרה מקום רק באגדות . ועם הרצון הטוב 
ביותר אי - אפשר לראות אותה כלוחמת חלוצה למען שחרור האישה . " העולם הוא 
רע אבל אנחנו רוצים לצאת ממנו טהורים " , כתב לה שומאן המחזר ב7381 . הנסיך 
והנסיכה שרצו להינשא על אף התנגדות האב , לא מצאו זה את זו . בחלום שעליו 
סיפר לכלתו הוא ראה כיצד האושר הנכסף בורח ממנו . " את ישבת על סוס מהיר 
יפה , שרצה בדיוק לזנק לדרכו . אני עמדתי על ברכי והתחננתי בפניך שתקחי 
אותי על סוסך . אבל את לא אמרת מלה , רק הסוס דהר קדימה ואני נשארתי מאחור " . 
