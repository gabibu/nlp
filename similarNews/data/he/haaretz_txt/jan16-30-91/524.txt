בני - זוג שמסרו את ילדם לאימוץ , והתחרטו על כך כעבור ימים אחדים , איבדו 
את זכותם עליו . מאבקם המשפטי להחזיר את הילד לידיהם הסתיים בכישלון , 
לאחר שבית - המשפט העליון דחה את ערעורם בעניין זה . שלושת השופטים , משה 
בייסקי , גבריאל בך ותיאודור אור , היו תמימי דעים כי יש להשאיר את הילד 
בידי הוריו המאמצים , אף כי הגיעו להחלטתם זו משיקולים שונים , ואפילו 
מנוגדים , ולאחר התלבטות קשה . מפסק - הדין מתברר כי האם הרתה לפני נישואיה , 
כשהיתה בת 61 . רק כשהיתה בחודש השמיני להיריונה נבדקה אצל רופא , וזה 
הבהיר לה ולאב כי אי - אפשר לבצע הפלה בחודש כה מתקדם . הרופא הציע להם 
לשקול נישואין או למסור את התינוק לאימוץ לאחר שייוולד . השניים פנו , 
באמצעות עובדת סוציאלית בבית - החולים , אל פקידת סעד בשירות למען הילד . 
בפגישה עם העובדת , סיפרה לה האם כי היא והאב החליטו למסור את התינוק לאימוץ , 
וכי החליטו שלא לשתף את בני משפחתם בעניין . למחרת נשלחה האם למעון " אמירים " , 
שבו שוהות נשים שהרו מחוץ לנישואיהן , ומקץ ארבעה ימים ילדה את התינוק . 
כעבור כשבוע חתמו האם והאב על כתב הסכמה למסירת הילד לאימוץ . הילד שוחרר 
מבית - החולים כשבוע וחצי לאחר מכן , וכעבור יומיים נמסר לבני - זוג שהודיעו 
על כוונתם לאמצו . מאז הוא שוהה בביתם . קפמאבינכאשר עדיין היה התינוק 
בבית - החולים נפגשה האם עם פקידת הסעד וביטאה באוזניה את כאבה על שנאלצה 
למסור את ילדה לאימוץ , אך לא הביעה חרטה על כך . היא סיפרה כי משפחתה 
ומשפחת האב אינן יודעות דבר על ההיריון ועל הלידה . השתיים קבעו מועד לפגישה 
נוספת כעבור שבוע . ימים אחדים לפני הפגישה הצפויה , הודיע אחיה של האם 
בטלפון לשירות למען הילד כי המשפחה גילתה את דבר ההיריון , וכי האב והאם 
עומדים להינשא . לפגישה הגיעו , אפוא , גם אחיה של האם ואמו של האב . 
בפגישה זו , שהתקיימה חמישה ימים לאחר שנמסר התינוק לאימוץ , הביעו האב 
והאם רצון לקבלו בחזרה . בתוך יומיים הגישו לבית - המשפט המחוזי בתל - אביב 
בקשה לחזור בהם מהסכמתם למסירתו . אבל הדיון בבקשה התנהל לאט . העתק הבקשה 
לא הועבר בהקדם לשירות למען הילד , ועל דבר הבקשה נודע לפקידת הסעד רק עקב 
בדיקה במזכירות בית המשפט . העתק הבקשה התקבל בשירות למען הילד יותר מחודשיים 
לאחר שהוגשה , וחלפו עוד שבועיים וחצי עד שהחל הטיפול בה , משום שפקידת 
הסעד שהתה בחו"ל . יותר מחודש עבר עד שהוגש התסקיר של פקידת הסעד לבית - 
המשפט . הדיון בתיק החל כאשר כבר היה התינוק בן ארבעה חודשים וחצי . לאחר 
שהוגשו לבית - המשפט תצהירים של שני הצדדים , הוסכם ביניהם למנות את הפסיכולוג 
רמי בר - גיורא לחוות את דעתו בשאלות השנויות במחלוקת ביניהם , ולהמליץ 
אם ראוי להחזיר את הילד להוריו הטבעיים או להשאירו בבית המשפחה המאמצת . 
בר - גיורא הגיש את חוות הדעת כעבור כחודשיים וחצי , כלומר כשמלאו לתינוק 
שבעה חודשים . ההורים הטבעיים הסתמכו בבקשתם על סעיף 01 לחוק אימוץ ילדים 
תשמ"א1891 . וזו לשון החוק : " לפי בקשת הורה , רשאי בית - המשפט לפסול 
הסכמתו שניתנה לפני לידת המאומץ או שהושגה באמצעים פסולים , ורשאי הוא 
מטעמים מיוחדים שיירשמו להרשות להורה לחזור בו מהסכמתו כל עוד לא ניתן צו 
אימוץ " . במקרה שלפנינו ניתנה הסכמת ההורים למסירת הילד לאימוץ לאחר לידתו , 
ולכן ביססו ההורים את בקשתם על שתי החלופות של הסעיף , כלומר הסכמתם " הושגה 
באמצעים פסולים " , וקיימים טעמים מיוחדים להרשות להם לחזור בהם מהסכמתם . 
בית - המשפט החליט לדחות את הבקשה , על שתי חלופותיה . הטענה בדבר קיום 
" אמצעים פסולים " התבססה על דברי האם כי היתה בלחץ נפשי כבד כשהתברר לה 
שהיא בהיריון , בשל פחדה מפני משפחתה , ובעיקר מאחיה . האם ציינה כי 
עבר זמן קצר בלבד מרגע שנודע לה שהיא בהיריון עד שנתנה את הסכמתה לאימוץ 
הילד . בגלל כל אלה , כך טענה , היתה נטולת רצון חופשי ופעלה כ"אוטומט " 
בעת שחתמה על ההסכמה . במצב זה ניצלו , לדבריה , רשויות הרווחה את מצוקתה 
וחולשתה כדי להחתימה על ההסכמה , בשעה שלא היתה לה אפשרות לברר את רצונותיה 
האמיתיים . ואולם בית - המשפט לא קיבל את ההסבר בדבר הפחד והחששות מבני המשפחה . 
שכן , השניים חיו כזוג נשוי ממש בחדר נפרד בביתה של הנערה . בית - המשפט 
קבע כי מה שאירע בפועל הוא שהשניים לא רצו באותו שלב להינשא משום שסברו כי 
הם עדיין צעירים מדי , ולכן חששו כי אם ייוודע עניין ההיריון לבני המשפחה 
יופעל עליהם לחץ להינשא בעל כורחם . מכאן שהם שקלו בין האפשרות להינשא ולהחזיק 
בילד לבין ויתור על הנישואין ועל הילד . באשר להתנהגות הרשויות , התברר 
כי פקידת הסעד הציעה לשניים לשקול שוב אם ברצונם לוותר על הילד ואף עיכבה 
לצורך זה את החתימה על טופס ההסכמה . היא אף הציעה להם לספר להוריהם על 
דבר הלידה ולהתייעץ אתם בנושא . אבל החלטת השניים היתה נחרצת , והם חזרו 
ואמרו לה כי החלטתם סופית , ואף כעסו על דחיית החתמתם . קפמאלידכאמור , 
הסתמכו ההורים הטבעיים גם על " טעמים מיוחדים " שבגינם ראוי להרשות להם 
לחזור בהם מהסכמתם . הם הסבירו כי הלידה נודעה כעבור זמן לא רב לבני המשפחה , 
והשניים החליטו להינשא . הם מתגוררים בנפרד מהוריהם , וכל עתידם לפניהם . 
רצונם לגדל את הילד עז , ומשפחותיהם תומכות בהם . נסיבות אלו שונות מהמצב 
שהיה שעה שחתמו על הסכמתם . קפמאבינבפסק - דין משנת 38 פירש בית - המשפט 
העליון את המונח " טעמים מיוחדים " . וכך כתב השופט אהרן ברק : " כדי 
שיתקיים טעם מיוחד , צריך שיחול שינוי במערכת העובדתית מאז ניתנה ההסכמה . 
שינוי זה יכול שיתבטא , למשל , בנישואי ההורים הטבעיים , אם בעת הלידה 
האם היתה פנויה , או בשינוי התשתית הכלכלית של ההורים הטבעיים , או בשינוי 
עמדה של הורים ותומכים . דומה , כי שינוי זה , כדי שיהווה טעם מיוחד 
צריך שיהא שינוי שאינו של מה בכך , ונדרש ששינוי זה יהיה רציני ומשמעותי . 
עם זאת , יש להימנע מקביעת אמות מידה נוקשות , שהרי המציאות עשירה מכל 
דמיון , ויש להשאיר תחום זה , ככל האפשר , להכרעה על פי נסיבות החיים 
המשתנות " . על דברים אלה הוסיף השופט מאיר שמגר : " בהקשר זה מקובלים 
עלי דברי חברי המכובד , השופט ברק , שנתן משקל רב למערכת הנסיבות הנפשית 
והרגשית שנוצרה בינתיים אצל הקטין , ולעבותות החיבה והאהבה , שעמם נקשר 
בינתיים לקן המשפחתי המיועד " . על סמך פסיקה זו , דן בית - המשפט המחוזי 
בטענת ה"טעמים המיוחדים " , תוך בחינת המערכת הרחבה של השיקולים . מצד אחד , 
ניצבה ההנחה כי בדרך כלל עדיף לילד לגדול ולהתחנך בבית הוריו הטבעיים . 
מצד שני , ניצבה העובדה כי ההורים המאמצים היו ההורים היחידים שהכיר הילד 
מאז לידתו והוא היה קשור אליהם רגשית ופסיכולוגית . בנוסף על כך , הביא 
בית - המשפט בחשבון כי יש אינטרס לציבור לעודד את מוסד האימוץ כפתרון לילדים 
שאין הוריהם מעוניינים בהם או אינם מסוגלים לגדלם . מתן אפשרות קלה להורים 
הטבעיים לחזור בהם מהסכמתם לאימוץ , עלול לחתור תחת אינטרס זה . מעל לכל 
אלה , עומד השיקול של טובת הילד . כל עוד לא הסכימו הוריו הטבעיים לוותר 
עליו , וכל עוד לא הוכרז בר - אימוץ מהנימוקים המוזכרים בחוק האימוץ , 
אין בודקים את טובת הילד , וההורים הטבעיים זכאים לחנכו בביתם . אבל אם 
הסכימו ההורים לוותר עליו , ולאחר מכן הם מבקשים לחזור בהם , טובת הילד 
נעשית שיקול מכריע בדיון אם להחזירו להוריו או להשאירו בידי מאמציו . ואלה 
השיקולים שעליהם השתית בית - המשפט את החלטתו שלא להתיר להורים הטבעיים 
לחזור בהם מהסכמתם לוותר על ילדם : היוזמה של השניים לחזור בהם מהסכמתם לא 
היתה שלהם , אלא בלחץ בני המשפחה . מיד לאחר הלידה לא רצתה האם לראות את 
הילד , ומאז לא היה שום קשר ביניהם . חוות דעתו של המומחה בר - גיורא היתה 
כי ההורים המאמצים , שהם מבוגרים יותר מההורים הטבעיים , " נהנים מחיי 
זוג יציבים שעברו בהצלחה את מבחן אכזבת העקרות והתהליכים המייגעים לקראת 
אימוץ . אושרם ומסירותם לתינוק רבים והוא גדל בחיקם באופן הטוב ביותר " . 
דעתו של המומחה היתה חיובית גם על ההורים הטבעיים , אך הוא הדגיש כי חסר 
להם תהליך ההכנה להורות , המתקיים בחודשי ההריון . היעדר תהליך זה , והעדר 
הקשר עם הילד לאחר היוולדו , עתיד לפגום בקשר ההורי של השניים . הילד לוקה 
בברונכיט ספאסטית ובאלרגיות של דרכי הנשימה , ונזקק לעתים קרובות לאשפוז . 
לדעת המומחה , מצב זה מקשה ליצור את " הקשר ההורי " הדרוש , ואף קיים 
סיכון פסיכולוגי ובריאותי בעצם העברתו ממי שהוא רואה בהם את הוריו אל הוריו 
הטבעיים . כל משבר פסיכולוגי והמעבר אל ההורים הטבעיים כרוך במשבר כזה 
יגרום הרעה במחלה , הטומנת בחובה יסודות נפשיים . כלומר , מדובר בסיכון 
ממשי לבריאותו אם יוחזר להם . ביום מתן פסק - הדין כבר היה הילד בחזקת 
ההורים המאמצים יותר משנה . גם בלי קשר למחלה , נוצר קשר נפשי ביניהם 
שכל ניתוק שלו עלול לגרום נזק קשה לילד . אין לשכוח את האפשרות כי ייגרמו 
קשיים לילד , כשיתברר לו עם התבגרותו כי הוא מאומץ , אך לדעת המומחה בר - 
גיורא , הנזק המיידי והפוטנציאלי הברור שבעצם הניתוק של הילד מהוריו המאמצים 
גדול ומשמעותי הרבה יותר . מה גם שבגלל חוליו המעבר כרוך בנזק בריאותי 
כמעט ודאי . 
