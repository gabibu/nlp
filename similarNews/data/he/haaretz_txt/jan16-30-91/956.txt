לא חסר הרבה כדי שבקרוב יתחילו להסתובב ברחובות תל - אביב המשמרות המהפכניים . 
הם יתלו על גזעי העצים רשימות של עוזבים ( הפלג הקיצוני יקרא להם עריקים ) 
, ואחר - כך אולי יתלו שם גם את הנאשמים עצמם . למשמרות שבדרך יש כבר 
מנהיג . עד לפני זמן מה , מלבד עשיית עיר נהדרת , הוא סינדל את נתיניו . 
עכשיו שלמה להט מוקיע אותם . מי שעוזב את תל - אביב , הוא הכריז , כמוהו 
כעריק , כמוהו כמי שעזב לחו"ל . ציץ מוסר לנו עכשיו גרסה מתוקנת של מאיר 
ויזלטיר . המשורר המאוד תל - אביבי אמר פעם שאין לו שום עניין לצאת מהעיר 
מעבר לגבולות הירקון . ציץ קובע את הנחל כגבולות המדינה . רגע אחד , האם 
מי שלוקח את הילדים שלו להרצליה הוא כבר יורד , או שזה מתחיל בנתניה ? 
שמע נא , ציץ , בבקשה : העיר הזאת , שאותה פיתחת יפה מאוד , תודה רבה , 
איננה מכלאה ולא מוסד סגור . האם התכוונת גם לאותה אם שלקחה את ילדיה החוצה ? 
קשה לו כמו לכולם . והפעם , למען טובת עירו , לא פרחה אצלו פליטת פה , 
כפי שקורה לו ולכולנו מדי פעם . ומפני שהתכוון באמת , עליו להסביר מי 
נתן לו את הזכות לתבוע מהאם ההיא לחזור . באיזו קלפי הוא מצא את פתק ההרשאה 
לצוות לתושבי העיר איפה לישון עם ילדיהם בלילה . את לונדון , הסמל המצוטט 
כל הזמן לגדולת נפש במלחמה , עזבו מתחילת הבליץ מיליון וחצי תושבים ( רבע 
מיליון , אגב , לא חזרו ) , וראש העירייה שם לא הסתפק בשפיכת מטח של 
לוקאל - פטריוטיות מקומונית , אלא הוא וממשלת בריטניה סייעו בפינוי משפחות 
וילדים . גם כאן , במקום לנזוף , זה לא היה רעיון גרוע כל - כך לברר אפשרות 
פינוי של חולים , ילדים וקשישים בודדים המעוניינים בכך ( עם ההורים של 
ב . מיכאל , אני מבין מ"הארץ " אתמול , זה לא יילך , כמו עם רבים אחרים ) 
. הוא התרגש קצת , ציץ , כמו כולנו , אבל ימים כאלה מזמינים איפוק וכיבוש 
היצר קודם כל אצל אישי ציבור . הדבר שלהט והממשלה צריכים לעשות בעניין 
הזה של מי - עושה - ונמצא - איפה הוא לא למד מוסר . עליהם לדאוג שהכול יהיה 
פתוח . השאר יסתדר , פחות או יותר , מאליו . רק נדמה לרגע שיש סתירה קטנה 
בין פתיחת העיר והמדינה לבין העזיבה . המשאלים האחדים שנעשו מראים אחוז 
גבוה מאוד של ישראלים , בסביבות 09 אחוז , התומכים בחזרה מלאה לעבודה . 
החשדנות שפושטת עכשיו , באופן די טבעי , תעורר את השאלה אם כל התומכים 
גם חוזרים . אבל סדר העניינים הנכון הוא אחר . תחילה צריכים ציץ ושאר הקודקודים 
לגרום לכך שכל העסק הגדול הזה שלנו ייפתח , הכל לא רק מוסדות חיוניים ובתי 
ספר . אחר כך מותר יהיה ( אם מרגישים צורך בבטן ) לחפש , לנזוף ומי שמוכרח 
יוכל גם לתלות בהזיותיו את מי שלא יתייצב במקומו . לשם כך אין הכרח לטפח 
מה שהעיתונאי סבר פלוצקר כינה , מתוך תחושתו וניסיונו האישי , חשש מפני 
חזרה לגלות . בעיניו עזיבת העיר היא מצב של פליטת , והדבר הזה מחריד אותו . 
אין כאן שום גולה ושום פליטים , ברוך השם : את הציד על בני אדם שלפתע 
אינם נראים בשטח אפשר לעשות ( אם מוכרחים ) לא מתוך איזו נהמת בטן , אלא 
באופן המעשי והיבש ביותר בתוך עיר שאכן ביטלה את ההפסקה . מקרים עוקרי עיניים 
כאלה יש כנראה בגוניה שצמחה באילת , למשל , ואשר בה מסתובבים לפי העיתונים 
אנשים די רבים שמקומם הנכון עכשיו הוא במשרדיהם . רק באופן כזה אפשר להכניס 
אל תוך מצב רגיש מאוד את המידה הנחוצה של שכל ישר . במקום זה פורצת אליו 
אווירת עליהום בנוסח כיתת יורים . במקום זה מתחילים כאן דיבורים שאפשר יפה 
מאוד להבין את מקורותיהם , אבל ששום מצב חירום אסור לו שיצדיק אותם . את 
הטקסטים האלה שישאירו לבריגדות האדומות . 
