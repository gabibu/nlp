סתוונית קצרת עלים ממין נדיר ביותר נמצאה בסוף השבוע שעבר בגולן סמוך לקו 
הגבול עם סוריה , באזור שבו לא היתה ידועה כלל . הפעם האחרונה שדווח על 
מציאותה של הסתוונית בגולן , באתרים אחרים , היתה לפני כעשרים שנה . 
בעשור האחרון היתה פריחה של הסתוונית קצרת העלים רק במקום בודד בגליל . סתוונית 
קצרת עלים היא פרח קטן בגובה של כשלושה ס"ם , המופיעה בגוש של כחמישה עשר 
פרחים היוצאים מפקעת אחת בצבע ורוד עז . את הגוש הוורוד מנקדים אבקנים בצבע 
כהה . הצמח הנדיר התגלה סמוך לגבול הסורי במהלך סיור של אנשי רת"ם מרכז 
המידע על צמחי ישראל המשותף לחברה להגנת הטבע ולאוניברסיטה העברית . מיני 
הסתווניות של ישראל נחקרו מאז 0391 בידי פרוף נעמי פיינברון - דותן , שנבחרה 
להיות כלת פרס ישראל השנה . פרוף פיינברון כתבה כי סתוונית זו ידועה בעולם 
כמופיעה רק בשלוש ארצות : בישראל , בלבנון ובסוריה . בארץ היא מופיעה 
בארבעה אתרים בלבד . מנהל רת"ם , עפר כהן , מציין כי מבין שמונה מיני 
הסתוונית המצויים בארץ , קצרת העלים היא הנדירה ביותר . המקומות החדשים 
שבהם נמצא מין נדיר זה הם בתחומי שמורת טבע , כך שהצמחים הנדירים יהיו מוגנים 
שם מהכחדה . 
