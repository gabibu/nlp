ווייתפלשתין " , זעקה הכרזה שנשא אחד ממפגיני התנועה נגד המלחמה מול שגרירות 
עיראק בוואשינגטון בסוף השבוע שעבר . " האם באמת איננו מתכוונים לחסוך 
הקזת דם של מאות או אלפי בחורים צעירים , רק משום שבוש נבהל מן המושג לינקג ? 
! " , שאלה אחת המאזינות בתוכנית של תחנת הרדיו הציבורית אן - פי - אר , 
שעות אחדות לפני שפקע האולטימטום של האו"ם לעיראק . עד לרגע האחרון ממש 
עדיין ניסתה צרפת למצוא נוסחה גואלת ממלחמה , שתפיס את דעתו של סדאם חוסיין 
באמצעות הלינקג , ונכשלה . אבל הלינקג שלא היה , עלול לרדוף את ממשל בוש 
בעתיד משום שהוא כבר קיים בתודעה הציבורית האמריקאית . סקר של " ואשינגטון 
פוסט " מן ה9 בחודש מעלה , כי שני שלישים מאזרחי ארה"ב מסכימים שיש לכנס 
ועידה בין - לאומית ליישוב הסכסוך הישראלי - ערבי , אם בתוקף כך תסכים עיראק 
לסגת מכוויית . כלומר , שניים מכל שלושה אמריקאים תומכים למעשה בלינקג , 
אם הוא ימנע שפיכות דמים . אגב , בסקר שעשה " ניוזוויק " בגיליונו האחרון 
נשאלה השאלה , אם הבעיה הפלשתינית צריכה לבוא על פתרונה בקשר לבעיית המפרץ 
או כסוגיה נפרדת . % 87 מהנשאלים אמרו כי הדבר צריך להיעשות בנפרד , אלא 
שהשאלה הזאת לא קישרה את הלינקג לאפשרות של מניעת מלחמה . קשה להשתחרר מהרושם 
כי בקרב רבים מאוד בציבור האמריקאי הולכת ומתגבשת ההכרה , שבגלל איזו עיקשות 
סמאנטית מוזרה , בגלל עמידה של הממשל על קוצו של יוד , בגלל אי - נכונות 
של ממשל בוש לקשר בין שני עניינים שיש ביניהם קשר מסוים לפחות גיאוגראפי 
החמיץ הממשל הזדמנות למנוע שפיכות דמים נוראה במדבריות ערב . שלשום , שש 
שעות לפני חצות של ה51 בינואר , הקשבתי לשיחה בין שני גברים אמריקאים מרירים 
בסופרמרקט המקומי , בפרבר ואשינגטוני של המעמד הבינוני . " שני המנהיגים 
עשו מיקח טעות " , אמר אחד מהם , " סדאם חוסיין חשב שבוש לא ילך למלחמה , 
ובוש חשב שסדאם חוסיין לא יאחוז בכוויית אם יאיימו עליו בכוח " . אכן , 
שני הצדדים טעו , הסכים חברו , והוסיף , " עכשיו שוב נסתבך במלחמה 
ארורה שאינה שלנו . הרי אפשר היה להסכים ללינקג המחורבן הזה , ולהרוג 
שתי ציפורים במכה אחת " . האמירה הזו ביטאה לא רק את דעתם של רבים מאוד 
באמריקה , שאינם מבינים עד תום מה משמעותו של הלינקג , אלא גם את דעתם 
של אירופאים רבים , בהם כמה וכמה מנהיגי מדינות , המבקשים לקדם את רעיון 
הזיקה בין פתרון המשבר במפרץ לבין פתרון הבעיה הפלשתינית דווקא משום חרדתם 
לעניין הפלשתיני . לנוכח הביקורת בענין הלינקג , הן מבית והן מחוץ , אין 
ספק שהממשל האמריקאי נטל סיכון גדול , כשלא נכנע ללחץ האירופי והערבי לפייס 
את נשיא עיראק באמצעות ועידה בין - לאומית לפתרון הבעיה הפלשתינית . כך 
היה עשוי לקנות לו הילה של גיבור בעולם הערבי , של משכין השלום שהפלשתינאים 
בפרט , וההמונים הערביים בכלל , חבים לו תודה . ספקנים רבים צפו שברגע 
המבחן יתכופף הממשל ויוותר , אך לא כך היה : בוש הבטיח שלא יהיה " לינקג " 
בשום פנים ואופן , וקיים . ראשי הממשל אמרו כמה פעמים בעבר , ולא חזרו 
בהם גם בשבועות האחרונים , כי אינם מתנגדים לכינוס ועידה בין - לאומית 
ליישוב הסכסוך הישראלי - ערבי , במועד המתאים ובהרכב המתאים . מדוע אפוא 
מתעקש הממשל שלא לכנס ועידה כזו בזיקה סיבתית או בזיקה של השתלשלות לסוגיית 
הכיבוש העיראקי של כוויית ? התשובה לשאלה הזו אינה גלומה דווקא באיזו מחויבות 
צרה של ואשינגטון לישראל , או באיזה פלפול טאקטי של עיתוי מדיני ; היא 
מצויה בבסיסה של מדיניות ארה"ב במזרח התיכון . מדיניות זו מבוססת על כמה 
עקרונות יסוד , שלהערכת מומחי מנגנון החוץ של הממשל ינותצו לחלוטין אם 
סדאם חוסיין ייצא מחוזק מן המשבר הנוכחי . מדיניות הממשל גורסת כי פתרון 
ממשי וישים לסכסוך חייב להיעשות בשיתוף ובעידוד של ישראל , ואם אפשר אף 
במסגרת יוזמה ישראלית , וכי יש לעודד את מדינות ערב ללכת בעקבותיה של מצרים , 
להכיר בישראל , לשאת ולתת עמה לשלום , ולשמש גורמים מעודדי התמתנות בעולם 
הערבי . ארה " ב ביקשה בכל מאודה לגרור את הפלשתינים לקוטב המצרי של העולם 
הערבי , ולא לקוטב הקיצוני של סוריה , לוב ועיראק . אם מנהיג כמו סדאם 
חוסיין ימשיך להיות אביר הלאומיות הפלשתינית ואף ישיג הישגים מדיניים ככזה , 
תיכשל לחלוטין מדיניות ארה"ב במזרח התיכון , במיוחד בתחום תהליך השלום . 
פקיד בכיר במשלחתו של מזכיר המדינה גיימס בייקר , שסייר באחרונה במדינות 
המזרח התיכון , ציין באוזני העיתונאים שנלוו אליו , כי איש מהמנהיגים הערבים 
שעמם נפגש בייקר אפילו לא הנשיא אסד לא תמך בהסדר פיוס עם סדאם חוסיין 
לפי הנוסחה של ועידה בין - לאומית תמורת נסיגה עיראקית מכוויית . " כל 
השותפים הערבים שלנו מזדהים אתנו בעניין הזה " , אמר הפקיד . ודאי , הממשלים 
הערביים חוששים מסדאם חוסיין חשש פוליטי , לא רק צבאי . אשר לבעיה הפלשתינית , 
לדעת הממשל ניתן להגיע לפתרון משביע רצון שלה אך ורק אם עיראק תובס . 
רק אם יוכח שהכוחות הרדיקליים במזרח התיכון עתידם ליפול , יהיה אפשר להטות 
את המטוטלת הפלשתינית רחבת הקשת אל הקוטב המתון הרצוי , ולא אל הקוטב הקיצוני 
של עיראק ועמיתותיה . במידה מסוימת של אירוניה אומרים פקידי ממשל , שייתכן 
כי דווקא באקלים מדיני שאחרי תבוסה עיראקית , במצב שבו בעלות - בריתה הפרגמטיות 
של ארה"ב מכתיבות את האווירה הפוליטית , ייווצרו התנאים הנאותים לכינוס 
ועידה בין - לאומית . דווקא אז תוכל ארה"ב לתת את הטון , להתגבר על אבני - 
נגף מדיניות מיליטנטיות , ולהשיג פריצת דרך לקראת הסדר בחזית הישראלית - 
ערבית ובחזית הישראלית - פלשתינית בעת ובעונה אחת . יהיה זה מעין לינקג 
במהופך : יישוב משבר המפרץ לפי תנאיו של ממשל בוש עשוי להוליך ליישוב הבעיה 
הפלשתינית לפי תנאיו המוצהרים של ממשל סדאם . אלא שאז ייתכן שממשל סדאם 
כבר לא יתקיים . 
