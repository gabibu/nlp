פירנצה ( מיוחד ל"הארץ " ) . משרד התחבורה האיטלקי החליט אתמול על צמצום 
הצריכה בדלק למכוניות בשיעור של % 7 , להפחית את התאורה ברחובות ועל סגירה 
מוקדמת של החנויות במקרה של מלחמה . מחשש לפעילות טרור תוגברה בעזרת הצבא 
השמירה בנמלי תעופה , בתחנות רכבת גדולות ועל מבנים בעלי חשיבות מיוחדת . 
אתמול נערכה בכל רחבי איטליה שביתה כללית סמלית של חמש דקות למען השלום . 
השביתה כללה גם הפסקת שידורים באמצעי התקשורת הממלכתיים . ההפגנות נגד 
המלחמה מאורגנות על ידי המפלגה הקומוניסטית וחוגי שמאל קאתוליים יחד עם קבוצות 
של פציפיסטים ונערכות בכל יום מאז יום שישי . הבוקר מתכנסת ממשלת איטליה 
כדי לדון בהתפתחויות לאחר תום מועד האולטימטום . בימים האחרונים ניכרת תופעה 
של אגירת מזון וזאת למרות הכרזות מרגיעות של ארגוני הסוחרים שמלאי המזון 
באיטליה מספיק כיום למינימום של שלושה חודשים . 
