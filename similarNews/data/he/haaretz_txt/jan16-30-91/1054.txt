דווקא בימים אלה מתבלט חיוורונם של ראשי מערכת החינוך והתרבות בישראל . 
הלפיד שצריך היה להאיר , בוער בלהבת אש קרה ואפורה , חסרת מקוריות , הן 
מבחינת המסר והן מבחינת אפשרויות ההפעלה של ציבור התלמידים בישראל . המסר 
שהועבר לילדי ישראל בימים קשים אלה הוא כי יש לחדול מכל עשייה יצרנית ולהתבטל 
בישיבה פסיווית ומנוונת מול מסכי הטלוויזיה . חוסר המקוריות מתגלה באי - 
יכולתו של משרד החינוך להסתגל במהירות להוראה שאינה פרונטלית . כל אמצעי 
התקשורת עומדים לרשותו , המורים מושבתים מכל עשייה , ומשרד החינוך אינו 
מוצא לנכון להפעיל את התלמידים באמצעות עבודות בית . יתרה מכך : החקלאות 
זועקת לידיים עובדות , הפרי נרקב על העצים , והשביעיסטים והשמיניסטים יושבים 
בבית . נכון כי אין זה מאחריותו של שר החינוך לדאוג לחקלאות או ליצוא או 
למטבע זר , אך נכון גם , כי זהו ההבדל בין ראש גדול לראש קטן . וחמורה 
מכל אלה היא ההחלטה לחדש את הלימודים בכיתות התיכון במתכונת הרגילה , שמשמעותה 
היא התקהלות צפופה בקטעי זמן מוגדרים . החלטה זו שגויה מאחר שקיימת עדיין 
אי - ודאות בנוגע למועד נחיתת הטילים , ומאחר שמה שאוסרים על מבוגרים ( 
התקהלות ) , הולכים ומותירים לתלמידים . ההוראה לאטום את כיתות הלימוד 
ניתנה כדי לצאת ידי חובה , והייתי מציע שקודם ליישום ההחלטה יתכנסו ראשי 
משרד החינוך ליום עבודה בכיתה אטומה וצפופה , על מנת ללמוד על בשרם את המשמעויות 
השונות שלה . עדיף היה לחלק את התלמידים לקבוצות , להביאם לבתי - הספר 
לסירוגין ולפרקי זמן קצרים של שעה - שעתיים בכל היום , ולבסס את הלימודים 
על עבודות בית . עדיין לא מאוחר מדי , על משרד החינוך להתארגן במהירות בעקבות 
המצב החדש . רעננהקפמאביגבצבא מחנכים אותך להסתער על האויב האנונימי , 
מתוך הנחה שאם תשכים להורגו , סיכויך לשרוד גבוהים יותר . אני חושב שבחלקו 
מושתת הרצון להגיב על הצורך הבסיסי שלנו לוודא את השמדת האויב , להתקרב 
לדמותו הגוססת , להצמיד את קנה הרובה לראשו ולצפות בו בידיעה שזהו , הוא 
מת . פעמים רבות אפשר היה להמתין עד שהכתישה מן האוויר ומצוקת המצור יעשו 
את שלהן , אבל הרצון לעשות זאת " עכשיו , ביסודיות ובמהירות " הוליד 
אלבומי זיכרון , שירים יפים ופרות קדושות לאין - ספור . במציאות הסרקסטית 
של ארצנו למדנו לחיות עם הסטטיסטיקות של זוועות המלחמה . למדנו להדחיק את 
העובדה שמאחורי כל אחוז זניח של נפגעים מסתתרים אבלים , ימי זיכרון ומכוניות 
גדולות עם הגה כוח . לפעמים אתה אומר לעצמך : " זה מוצדק . האיום הוא 
על עצם קיומנו , ואם לא ננקוט את האמצעים המתאימים , אף אחד אחר לא יעשה 
זאת במקומנו " . אבל הפעם כל העולם רק מבקש שניתן לו לעשות בשבילנו את העבודה . 
הביטחוניסט המוצהר עשוי לומר שאם לא נגיב , תאבד יכולת ההרתעה שלנו באזור . 
לדעתי , אין מרתיע יותר מאותו דב פצוע , זה שאין לו מה להפסיד , אבל 
לנו יש עדיין מה להפסיד . כל חידוש בדרכי הלחימה ובאמצעיה שנחשוף לעיני 
העולם , לא יהיה שימושי במלחמת הקיום הבאה , לאחר שהאויב , שכעת הוא שותף 
לצרה , יכיר אותו . אם יש לצה"ל " רעיונות מקוריים " לטיפול בעיראקים , 
די בכך שנקבל תמלוגים על זכויות היוצרים . אם אנחנו באמת טובים ויצירתיים 
כל - כך , האמריקאים ישמחו ודאי ללמוד את רעיונותינו בדיסקרטיות וליישם 
אותם , ובלבד שלא ייאלצו להתמודד עם התפוררות משטריהם של חברי הקואליציה 
ולחוש מושפלים עקב הצלחתנו . הבה ניתן להם להמשיך ולעשות את העבודה . אני 
מוכן להמשיך ולדחוק את עצמי לתוך הממ"ט , שקיבלתי בטעות במקום מסכה , בכל 
פעם שמשודרת אזעקה בשידור חוזר ב - ; מוכן לפזר את שעות השינה שלי בין 
הודעותיו של נחמן שי ; מוכן לדחות את סיום התואר , ואפילו מוכן להלנת שכר 
" בגלל המצב " , ובלבד שאיש לא יקדש לי במותו את החיים בשם האגו הלאומי . 
רחובותקפמאביגבמאמרו של נחמיה שטרסלר , " דיבור לחוד , מעשה לחוד " 
( " הארץ " 1 . 8 ) , נאמר כי " לאחר לחצים ממושכים על מינהל מקרקעי 
ישראל , נאלץ המנכ"ל , גדעון ויתקון , להיכנע ולהכריז . . . על ביטול 
שיטת מחיר המינימום " . לדעתי , אף על פי שנאלץ לבסוף לבטל את שיטת מחיר 
המינימום , צדק גדעון ויתקון בגישתו , שכן בשיטה זו שמר מינהל מקרקעי ישראל 
על נכסי המדינה . לא ייתכן שקרקע יקרה תימכר במחיר לא ריאלי , ואילו החברה 
הקונה תצא נשכרת , תכפיל את רווחיה או תשלש אותם . אם אכן היתה הוזלת הקרקע 
מוזילה את מחירי הדירות ניחא , אך אין זה קורה בפועל . במאמר נאמר עוד 
ש"אין זה מתפקידו של מר ויתקון להביא את רווחי המינהל למקסימום " . אלא שאין 
לשכוח כי אלה רווחים שהמדינה זקוקה להם , ובייחוד בימים קשים אלו . לפיכך 
ברצוני לחזק את ידיו של פקיד בכיר בשירות המדינה , שנוקט עמדה שלא רבים 
מן הפקידים הבכירים נוקטים , ומוכן להגן על עצמו גם באולם בית - המשפט . 
לעניות דעתי , יש לקבוע מחירי מינימום גם במכרזים המוצעים . במקומות שאין 
בהם ביקוש לקרקעות ייתכן שהמדינה צריכה לעודד יזמים וקבלנים בלי לקבוע מחיר 
מינימום לקרקע , אך במקומות שבהם יש דרישה לקרקעות יש לקבוע אותו , וכך 
קבלנים לא יוכלו לתאם ביניהם את מחיר הקרקע , והמדינה לא תצא נפסדת . מעלה 
אדומימקפמאביגעל - פי ידיעה מאת גדעון אלון , תחת הכותרת " אחדים מראשי 
הסוכנות נמנעו מלבוא ארצה לישיבת ההנהלה " ( " הארץ " 1 . 71 ) , לא 
הגיעו ראשי הסוכנות בשל שעת החירום בארץ . בין האישים שנבצר מהם לבוא , 
נאמר בידיעה , היה פיל גרנובסקי מקנדה , המכהן כיו"ר מועצת הנגידים של 
קרן היסוד . ברצוני להבהיר כי מר גרנובסקי הודיע כבר בחודש אוקטובר שייבצר 
ממנו להגיע ארצה לישיבות בינואר ובפברואר בשל ניתוח שעליו לעבור , וכי פרסום 
זה פגע בו עמוקות . מר גרנובסקי הינו אחד מתורמיה ומפעיליה הוותיקים של קרן 
היסוד , והוא עמד תמיד לימינה של מדינת ישראל , גם בשעותיה הקשות . בימים 
אלה חשוב לעודד אדם מסוגו לפעול למען ישראל , גם אם מצבו הבריאותי קשה , 
ולא להשמיצו . 
