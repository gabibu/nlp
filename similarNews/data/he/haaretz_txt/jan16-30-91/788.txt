הפגיעות שהפצצות האוויר של בעלות הברית גורמות למפעלים המייצרים נשק כימי 
וביולוגי בעיראק , עלולות לשחרר חומרים רעילים וליצור ענני זיהום . לעובדה 
זו יהיו השלכות חמורות ומתמשכות בתחום התברואה הציבורית בעיראק , ואולי 
אף במדינות שכנות , כך אמרו מדענים וחוקרים בניו יורק . חוקר מאוניברסיטת 
רוקפלר בניו יורק , נורטון זינדר , אמר לעיתון " ניוזדיי " , כי השתחררות 
כמות גדולה של גז עצבים או גז חרדל , כתוצאה מפגיעות במפעלים הכימיים , 
עלולה ליצור ענן רעיל שינוע למרחקים . " הסכנה לבני אדם בלתי מוגנים היא 
מוחשית " , אמר . עם זאת , לדברי החוקרים עדיין לא ברור באיזו מידה הפגיעות 
שעליהן מדווח הפיקוד האמריקאי , אכן שחררו לאוויר כמויות מסוכנות של גזים 
רעילים . לדבריו , מתקנים ללוחמה ביולוגית או מתקני גרעין , עלולים לשחרר 
חומר מזהם שיישאר באטמוספירה שנים רבות . המומחים האמריקאים הביעו ספק ביכולת 
הפצצות ישירות על הכורים הגרעיניים בעיראק לפגוע בלב גרעין האורניום , שגודלו 
כפח אשפה . שני כורים קטנים פועלים במרחק של 02 מיל מבגדאד , וחוקר מטעם 
מכון גרעין בפילדלפיה מעריך כי שני הכורים נפגעו בהפצצות . להערכתו , הופצץ 
ונפגע גם מתקן גרעיני נוסף בעיראק המייצר מרכיב ביצור נשק גרעיני . ה"ניוזדיי " 
כותב כי מומחים תמימי דעים שאין יסוד לחששות מפני שואה אקולוגית כדוגמת צרנוביל . 
פרופסור לפיסיקה באוניברסיטת הארווארד , ריצארד וילסון , אמר לעיתון כי 
הכור שהקימו הצרפתים ליד בגדאד , שהופצץ על ידי מטוסי חיל האוויר הישראלי , 
לא הופעל מאז . 
