תוך התעלמות מוחלטת מלוח השנה , המורה על ט"ו בשבט , התחפש שלשום קובי 
שפירא בן החמש לקאובוי , והגיע לגן - לשעת - חירום שנפתח בבית פרטי בשכונת 
מגוריו , רחביה שבירושלים , חגור בחגורת - אקדח . מצויד בלבוש הקרב שלו , 
בערכת המגן ובתיק - האוכל , הצטרף קובי לארבעת הילדים שמהווים בימים אלה 
את אוכלוסיית הגן - זוטא . בעלת הבית , טלילה לחמן , אם של אחת מבנות 
הקבוצה , מסייעת לגננת , מירה ליליאן , בעבודתה , וזו מצידה מביאה את 
ילדתה בת תשעת החודשים . בימים כתיקונם עובדת ליליאן בגן " בית הילד " 
שבשכונת רחביה , עם גילי טרום - חובה וחובה . החל משלשום מחולקים ילדי 
הגן לחמש קבוצות של חמישה ילדים , בהתאם לאזורי המגורים ( במרחק עשר דקות 
הליכה לכל היותר ) , ולומדים בבתים פרטיים . האמהות - המארחות משמשות 
גננות , וליליאן שוהה בכל יום בבית אחר . הפתרון , כך נראה , עוזר לכל 
הצדדים . " הילדים התחילו להשתגע " , מסבירה ליליאן . " הם הרגישו כלואים 
בבית . זהו פתרון טוב גם לכל ההורים , ועבורי זה פתרון נהדר , כי גם אני 
כבר התחלתי לטפס על הקירות . היה לי קשה להיות בבית עם הילדה , ועכשיו 
אני מרגישה שאני תורמת משהו " . ולדברי טלילה לחמן , מנהלת ייצור במפעל 
הטקסטיל המשפחתי " תחרה ורקמה " , המייצר בעיקר ליצוא , ההתפצלות לבתים 
פרטיים מאפשרת לה לעבוד בשאר ימי השבוע . יוזמה זו של גן " בית הילד " 
היא דוגמה אופיינית לשיתוף הפעולה בין הורים קפמאלידלאנשי חינוך שמתחיל לקרום 
עור וגידים במקומות שונים בארץ , ואשר מקדים את הנחיות משרד החינוך ואת 
החלטותיו . שכן בעוד משרד החינוך נערך מהבוקר לחידוש הלימודים בבתי - הספר 
היסודיים ובחטיבות הביניים במתכונת של אוניברסיטה פתוחה שפעולתה כפופה להכרעות 
מקומיות של כל בית - ספר טרם נמצא פתרון ממסדי לגיל הרך . קפמאבינבירושלים 
עצמה נפתח עד כה במסגרת שיתוף פעולה זה גן דומה ברובע היהודי , ולפחות עוד 
גן אחד עומד להיפתח בה בתחילת השבוע הבא . מנתונים שנמסרו למחלקה לגננות 
בהסתדרות המורים עולה , כי גם בנצרת עלית פועלים גנים אחדים במתכונת דומה , 
ובערים אחדות באזור השרון עובדות גננות בשיטה יחידנית עם ילדים חריגים הלומדים 
בגנים רגילים . בקיבוצים רבים , בחלק מן המושבים וביישובים יהודיים בגדה , 
כך דיווח האחראי על " חדר המצב " במשרד החינוך , מוטי שפר , ישנה פעילות 
ממוסדת יותר בקרב ילדי הגן ובתי - הספר היסודיים . בגן ברחביה עבדה שלשום 
הקבוצה בחדרה של ירדן לחמן , סביב שולחן ילדים נמוך שלידו ניצבים דרך קבע 
חמישה כיסאות קטנים . הילדים עסקו בעיקר בציור ובהדבקת גזרי נייר . הגננת 
הציעה להם לצייר את מה שעבר עליהם בזמן האחרון , אולם הם ציירו ציורים 
שגרתיים : פרחים , חנוכיות ובתים . תום הלברטל בן הארבע , שנמנה עם הקבוצה , 
אמר כי השהייה בבית חברתו נעימה לו יותר מהשהייה בגן , ובלי שהתבקש עבר 
מיד לנושא אחר . " מה שלוחץ במסכת הגז " , אמר , " זה המסנן . לא אוהב 
את המסנן " . הוא הדגיש כי אינו פוחד כל - כך מהאזעקה , " רק קצת " , בייחוד 
מכך " שיפוצצו את הדירה " . חדרה הקטן של ירדן לחמן נאטם כהלכה . גם חדר 
אחותה אטום , וברדסי הילדים הונחו בו בהגיעם למקום . הם הביאו איתם מהבית 
כריכים ופירות בתיקי האוכל , לפי הנחיית הגננת , שביקשה להעניק להם תחושה 
של חזרה למסגרת רגילה , כביכול . בין ההורים מתקיים קשר טלפוני רצוף , 
וכך גם בינם ובין הגננת , ואתמול סיפרו לה על חוויות העת האחרונה . גם 
עם כל הילדים קיימה ליליאן קשר טלפוני , עוד לפני שהחל הגן לפעול . אחד 
מהם , בן חמש , סיפר לה השבוע שתיכנן איך להרוג את סדאם חוסיין . לפי 
תוכניתו , יטוסו מטוסים ישראליים לעיראק בחשאי , חיילים שיוצנחו מהמטוסים 
יחפרו בורות סביב הבונקר שלו ( הוא ראה את תרשים הבונקר בטלוויזיה ) , 
יטמינו בו פצצות ויברחו . לאחר שתיהרס הקומה הראשונה יחזרו החיילים ויפוצצו 
את הקומה השנייה , וכך הלאה , עד שיגיעו לסדאם חוסיין ויהרגו אותו . מדי 
שנה , בט"ו בשבט , נוהגת ליליאן לצאת עם ילדי הגן לנטיעות ביערות ירושלים . 
לעתים היא מכינה איתם עציצים ובהם הם שותלים שתילים . אתמול הסתפקה הגננת 
בעבודת גזירה , הדבקה וצביעה של דגמי עציצים ופרחים מנייר עיתון , וסיפרה 
לילדים סיפור לחג . ליליאן מקווה כי העבודה בבתים תשתכלל עם חלוף הימים , 
ואפשר כי היא תדריך את האמהות כיצד לעבוד עם הילדים בעזרת דפי עבודה . גם 
ילדי הגן ברובע היהודי בירושלים החלו לעבוד בקבוצות , בבתים פרטיים . אלא 
שכאן הסתפקה הגננת בביקורים מקריים וקצרים , ואילו האמהות תיפקדו כגננות . 
בתחילת השבוע קיבלו שתי קבוצות הגן סיוע מהמתנ"ס המקומי , באמצעות תלמידות 
מהכיתות ח ו - ט שהיו מושבתות מלימודים . אחת האמהות , דלית שילוני , 
שאירגנה את הפעלת הילדים בקבוצות , היא מורה בתיכון רנה קאסן בירושלים . 
לדבריה , חרף העובדה שבבית - הספר שבו היא עובדת נפתחה שמרטפייה רב - גילית 
לילדי המורות , הילדים הצעירים ביותר בכיתה זו היו בני שבע , בעוד בנה 
הוא בגן חובה . קפמאבינדלית שילוני פנתה למשרד החינוך ולעיריית ירושלים 
כדי שיחייבו את הגננת לבוא לעבודה סדירה בבתים , אבל הפנייה לא הוכתרה בתוצאות . 
היא מציינת כי מדובר בגננת " טובה , רווקה וללא ילדים , והתנהגותה בתקופת 
החירום גרמה אכזבה להורים רבים " . לדברי שילוני , נאמר לה שעבודת הגננות 
בימים אלה מוגדרת כהתנדבות ולא כחובה . לעומת זאת אמר לה בכיר במשרד החינוך , 
שאם תמציא למשרד אישור מהג"א , לפיו הבתים שבהם פועלות שתי קבוצות הגן 
אטומים ומוגנים כהלכה , אפשר יהיה לחייב את הגננת לעבוד עם הילדים . בעוד 
הפעלת גן הילדים ברובע היהודי נתקלת בבעיות , החלו השבוע לפעול כיתות בית - 
הספר היסודי ברובע , בקבוצות קטנות , בבתים פרטיים , בהדרכת המורות . 
" אפילו מורות בבתי - הספר היסודיים כבר עובדות , מכינות חומר ונמצאות 
בקשר עם התלמידים . חוזרים לאיזושהי שגרה " , טוענת שילוני . " מדוע , 
אם כך , אין משרד החינוך מחייב את הגננות לעבוד בבתים שבהם התארגנו ההורים 
ושהג"א מאשר כי סידורי הביטחון בהם נאותים ? " שילוני פנתה לנציג הג"א 
ברובע היהודי , ועתה ממתינים הורי הגן לתשובתו . על תלונת ההורים מהרובע 
היהודי בירושלים מגיבה מנהלת המחלקה לגננות בהסתדרות המורים , דיקלה צדוק : 
" רק משרד החינוך יכול לקרוא לגננות לחזור לעבודה , והן מוכנות לעבוד " . 
לדבריה , פנו אליה גננות רבות והביעו חרדה נוכח העובדה שמורות המלמדות 
בכיתות א נקראו לחזור לעבודה , ואילו אליהן לא פנה איש . " הן חששו שמשמעות 
הדבר היא שלא יקבלו משכורת " . היא מוסיפה כי גננות רבות התנדבו לעבוד בכיתות 
לילדי עובדים שנפתחו בבתי - החולים השרון בפתח - תקוה , הדסה בירושלים , 
איכילוב והדסה בתל - אביב ובמרכז קופת - חולים , והן מפעילות כיתות רב - 
גיליות במפעלים , בהם " טבע " בפ"ת . מצב החירום חשף אפליה ישנה : בהיעדר 
מסגרות לימוד לגיל הרך , נמנעת לרוב השיבה למעגל העבודה מן האמהות ולא מן 
האבות : האמהות הן אלו שנשארות בבית . התופעה בלטה , בין השאר , בפניות 
הרבות של מורות וגננות , אמהות לילדים קטנים , ל"חדר המצב " של משרד החינוך 
ולהסתדרות המורים . הטענה השכיחה באה לידי ביטוי בדברי אחת מהן : " עם 
תינוק בממ"ט ועם ילד בברדס שנשארים בבית , אני לא יכולה לחזור לעבודה " . 
כאמור , לפי שעה לא פתר משרד החינוך את סוגיית המסגרת לגיל הרך , והרעיונות 
לחידוש הלימודים לגיל הזה הם פרי יוזמה מקומית . הבולטת בהם היא יוזמתו 
של ועד ההורים המרכזי בירושלים , שהגיש אתמול למטה החירום במשרד החינוך 
הצעה מפורטת להפעלת ילדי הגנים בכל הארץ . התוכנית כוללת שתי אפשרויות . 
האחת , שכבר החלו ליישמה , היא שילדי הגן יחולקו לקבוצות , בבתים פרטיים , 
והגננת תשהה מדי יום בבית אחר ותיעזר באחד ההורים . השנייה היא להחזיר 
את הלימודים בגנים למסלולם , בגנים עצמם , ולהקפיד על נוכחות גבוהה של 
הורים . הכוונה היא שחמישה - ששה הורים ישהו מדי יום בכל כיתת - גן ויסייעו 
לגננת ולעוזרת , על - פי תורנות שתיקבע מראש לכל החודש . כך תימנע מלכתחילה 
האפשרות שצמד גננות אובדות עצות יהיו אחראיות לחבישת ברדסי המגן לשלושים 
ילדים ולהרגעתם בעת אזעקת אמת . ועד ההורים המרכזי בירושלים טוען , כי 
אם תעלנה יפה הפעילות בגנים הרגילים , אפשר יהיה להרחיבה גם לכיתות א - 
ג . 
