משכן הכנסת היה אחד ממקומות העבודה היחידים במדינה שלא הושבת מאז פרוץ המלחמה , 
אפילו לא ליום אחד . ישיבות המליאה והוועדות התקיימו כמתוכנן . מזנון 
הח"כים המה ורחש ככוורת . סגני שרים , ח"כים , עוזרים פרלמנטריים ועיתונאים 
כולם היו לפרשנים . הם היו מוכנים להשיא לממשלה ולצה"ל עצות איך ומתי 
לתקוף את הטילים והמשגרים המוצבים במערב עיראק , לציין כמה זמן הממשלה חייבת 
לגלות איפוק , וגם לתת הסברים מלומדים למה הציבור בעורף לחוץ ולשער כמה 
זמן תימשך המלחמה . הח"כים מתל - אביב לא הסתירו את דאגתם לבני משפחותיהם 
שנשארו " בחזית " ( למעט אלה שעלו לבירה עם נשותיהם ) וניצלו כל דקה 
פנויה כדי לטלפן לביתם ולוודא שהכל בסדר . הח"כים שלהם עבר צבאי מפואר ( 
שרי הביטחון לשעבר יצחק רבין ושמעון פרס , הרמטכ"ל לשעבר מרדכי גור , מפקד 
חיל האוויר לשעבר עזר וייצמן , ואפילו מפקד אזור יו"ש לשעבר בנימין בן אליעזר ) 
היו הדמויות המבוקשות ביותר במזנון . הכל הטו אוזן למוצא פיהם , אבל דווקא 
הם מיעטו להשמיע הערכות ודברי פרשנות . הם באו למשכן וערכות המגן בידיהם . 
רובם השאירו אותן בחדריהם , שכן בניין הכנסת מוגן וערוך כראוי למצב חירום . 
קצין הכנסת איתן בן - אליהו חילק לכל אחד מהח"כים , העובדים והעיתונאים 
המסקרים את דיוני הכנסת דפי תדרוך מפורטים של כללי ההתנהגות בבניין בעת התקפת 
טילים . " בהישמע אזעקה ברחבי משכן הכנסת הנך מתבקש להישמע להוראות השומרים 
והסדרנים ולנקוט את הפעולות הבאות " , נאמר שם , " קח עמך את מסכת האב"ך 
האישית שברשותך . התפנה למקלט או לחדר האטום הקרוב ביותר אליך , בהתאם 
להכוונת הסדרנים , השומרים או השילוט " . במשכן הוכשרו ( למקרה של ירי טילים 
קונוונציונליים ) שלושה מקלטים . כמו כן הוכשרו חדרים אטומים למקרה של 
התקפת אב"ך . באמצע השבוע שעבר הפיץ קצין הכנסת עוד דפי תדרוך , על " התנהגות 
בזמן התקפה " , הכוללים הנחיות מפורטות כיצד על הח"כים ועובדי המשכן להתנהג 
בהינתן התרעה על התקפה כימית . ההנחיות לוו באיורים המתארים את אופן השימוש 
במזרק אוטומטי ובאבקת טיהור . " בסך הכל הכנסת ערוכה היטב , ועבודתה השוטפת 
לא נפגעה בשל מצב החירום " , אומר קצין הכנסת . " הח"כים לקחו את הנושא 
ברצינות ונשמעו להוראות שנתנו להם " . לדבריו , יחידת משמר - הכנסת מיועדת 
לשמש יחידת הג"א של הכנסת בעת חירום ולספק שירותי הג"א לבאי המשכן בנושא 
הכוונה , עזרה ראשונה , כיבוי אש , פינוי וחילוץ . הוא ציין , שסדרני 
הכנסת תודרכו לסייע ליחידת משמר - הכנסת בהכוונת הח"כים והעובדים למקלטים 
או לחדרים האטומים . בימים הראשונים של התקפות הטילים על ישראל נעדרו מן 
המשכן נשים רבות ( בעיקר אמהות לילדים קטנים ) מקרב 052 עובדי הכנסת . 
אבל בתחילת השבוע הן שבו לעבודתן , מקצתן בלוויית ילדיהן הקטנים . דוברת 
הכנסת , שרה יצחקי , אמרה , שאם גם השבוע לא יחודשו הלימודים בבתי - הספר , 
יארגנו במשכן גן - ילדים מאולתר לילדי העובדים . דיונים לא התקיימו וגם 
לא היתה שום פעילות במשכן בעת שנשמעו האזעקות . המקלטים והחדרים האטומים 
נותרו מיותמים , וכמה עשרות ח"כים שהו אז בחדריהם בבתי - המלון בירושלים . 
" הם התנהגו למופת " , אמר אחד מעובדי הכנסת ששהה אף הוא במלון בבירה , 
" כולם חבשו את המסכות והסתגרו בחדרים האטומים " . בשבוע הראשון של המלחמה 
חלה ירידה ניכרת במספר המבקרים בכנסת . לשאלה אם לא שקלו לבטל את הביקורים 
כדי להבטיח שבעת התקפת גזים יוכל הציבור לתפקד כחדר אטום , השיב קצין הכנסת , 
שלא היה צורך בכך מפני ששיעור המבקרים היה זעום ביותר . ליו"ר הכנסת , 
דב שילנסקי , לא היו ספקות שעל הכנסת להמשיך בדיוניה הרגילים גם בימים אלה . 
בישיבת נשיאות הכנסת בתחילת השבוע שעבר התקיימה התייעצות אם לדון בנושאים 
הרגילים שעל סדר היום , או לעסוק רק באירועי המפרץ והשלכותיהם , במטחי 
הטילים העיראקיים ובנזקים שנגרמו לנפש ולרכוש . בסופו של דבר הוחלט להמשיך 
בשגרה . " אני יודע " , אמר שילנסקי בפתיחת שבוע הדיונים בשבוע שעבר , 
" כי אין זה קל בימים אלה ליטול חלק בישיבת ועדה הדנה בנושאים השוטפים 
או לנהל דיון בנושא חולין , אך שומה עלינו , ציבור המחוקקים , להמשיך 
בעבודה , כי החיים במדינה הזאת חזקים יותר מכל טירוף של עריץ חולני " . קצת 
מוזר היה לראות איך הח"כים מצליחים להינתק מהאירועים האקטואליים ולקיים במליאה 
דיונים בנושאים שאין להם שום קשר למלחמת המפרץ . ביום שני ושלישי לא היתה 
שום התייחסות לפגיעת טילי הסקאד בגוש דן . הח"כים דיברו על בעיותיהם של 
רופאים עולים ועל חוק ההסדרים במשק , על חולים גריאטרים וילדים אוטיסטים . 
רק ביום רביעי התפנתה המליאה לדון בהצעות לסדר היום בנושא " תוקפנותו של 
סדאם חוסיין והסכנה לשלום העולם " . אבל גם מדיון סיעתי זה , שנמשך כארבע 
שעות , נעדרו נציגי הממשלה . סביב שולחן הממשלה לא ישב בכל מהלך הדיון 
אף לא אחד מן השרים . רק לקראת סיומו הגיע שר המשטרה , רוני מילוא , והצהיר 
ש"הממשלה תעשה את המוטל עליה בנחישות , בשיקול דעת , בעוצמה ובתבונה " . 
אבל כמה ועדות ( בעיקר ועדת החוץ והביטחון ) קיבלו דווחים שוטפים משר הביטחון , 
משה ארנס , משר החוץ , דוד לוי , ומהרמטכ"ל , רב - אלוף דן שומרון . 
הוועדה התכנסה לראשונה כבר במוצאי שבת שעברה , בלשכת שר הביטחון בתל - 
אביב . מאז מדי יום ביומו דנו בקשיים העומדים בפני הממשלה וצה"ל בסיכול 
המשך התקפות הטילים על העורף החשוף ובסיכויי טילי הפטריוט לבלום את טילי 
הסקאד בעודם באוויר . בסוף השבוע גם יצאו כ04 ח"כים , חברי ועדות הכספים , 
החינוך , הפנים והעבודה והרווחה לתל - אביב ולרמת - גן כדי לעמוד מקרוב 
על הנזקים שנגרמו מנחיתת הטילים , לקבל דיווחים מראש עיריית תל - אביב , 
שלמה להט , וממפקדי הג"א ולהתעדכן בהליכי הפיצויים הטעונים שיפור . גם 
השבוע תמשיך הכנסת בפעילות רגילה ( אם כי יוקדשו יותר דיונים במליאה למשבר 
המפרץ ) , למעט דחיית טקס הנטיעות במסגרת חגיגות יום ההולדת של הכנסת , 
שעמד להתקיים בט"ו בשבט . 
