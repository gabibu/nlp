לצערי אינני יכול לטפל בכל העניינים שקוראי טור זה מעלים במכתביהם , וגם 
לא להשיב לכולם . מתוך תיק המכתבים שהצטברו אצלי שלפתי אחדים , שעשוי להיות 
בהם עניין גם לקוראים אחרים . מן המבחר הזה אפשר ללמוד , שלעתים קרובות 
דווקא הדברים ה"קטנים " הם הממררים את חיינו ומוציאים אותנו מן הכלים . 
קפמאפרקהפרופסור ציפורה אלחנן פתחה לפני שנים תוכניות חיסכון לילדיה בבנק 
לאומי , ולפי דרישת הבנק פתחה במקביל חשבון עו"ש צמוד לכל תוכנית . בחשבונות 
העו"ש לא נעשו פעולות רבות , ובשנה האחרונה לא היו החשבונות פעילים כלל . 
בדצמבר 0991 קיבלה אלחנן שתי הודעות ממוחשבות מהבנק , שמהם למדה כי היתרות 
בשני החשבונות שקלים אחדים נמחקו , והיתרות הועמדו על אפס . בשולי ההודעה 
נאמר : " לקוח נכבד , הרינו להודיעך כי חשבונך זה נסגר על ידינו " . ( 
נדפסה שם הודעה נוספת : " הצטרף ללאומיפון וללאומיפקס ותוכל גם בבית או 
במשרד לקבל פרטים על חשבונותיך " . יפה , אך מאוחר מדי ) . הלקוחה תהתה 
לאן נעלמו יתרות הזכות . בסניף הבנק הוסבר לה כי היתרות הועברו לחשבון 9999 , 
שאליו מועברות יתרות זכות וחובה בחשבונות לא פעילים . לפי דרישתה הוחזרו 
לה היתרות , אבל נשארה בעינה תהייתה , אם לקוחות אחרים במצב דומה מודעים 
לעובדה שכספם נבלע בחשבון 9999 המסתורי ושאפשר לקבלו בחזרה . בבירור בבנק 
נמסר לי כי יתרות של חשבונות לא פעילים מועברים לחשבון מיוחד , בין השאר 
כדי למנוע ניצול לרעה ( תוספת שלי : מצד עובד בנק העלול לסרוח ) , וכי 
זכותם של הלקוחות לכספם אינה נפגעת . אבל במקרה זה , החשבון נסגר אחרי 
שהיתרה הועברה ! דובר הבנק הודה , כי היה על הבנק להודיע ללקוחה מראש על 
הכוונה לסגור את החשבון , והצהיר כי הבנק יפעל לתיקון הנושא ברוח זו . מניסיון 
אישי אוסיף שלא רק בנק לאומי , אלא גם בנקים אחרים נוהגים " להחרים " 
יתרות בחשבונות לא פעילים . היו לי חשבונות לא פעילים בשני בנקים . מעולם 
לא זכיתי לקבל הודעה על גורל היתרות שהוחרמו מהם . אמנם היה מדובר בסכומים 
קטנים , והבנק יכול תמיד לטעון שהן שימשו לכיסוי דמי ניהול חשבון . קפמאפרקראובן 
סדנאי נזקק לטלפון ביום 09 . 6 . 31 באולם היוצאים של נמל התעופה בן גוריון . 
שני טלפונים ציבוריים ( מספריהם צוינו ) לא פעלו . לאחר שביזבז עליהם 
כחמישה אסימונים , והתייאש מטלפון ציבורי תקין בגלל תור הממתינים הארוך , 
המריא לחו"ל בלי לבצע את השיחה . תלונה ששלח בעניין זה בתחילת ספטמבר 0991 
למנכ"ל חברת בזק , לא נענתה , נכון לאמצע נובמבר . מהסברי דובר חברת בזק 
למדתי , שבאולם הנוסעים היוצאים מותקנים לא פחות מ71 טלפונים ציבוריים . 
טכנאי החברה פוקדים אותם פעמיים ביום כדי להבטיח תיפקוד נאות , אך מה זה 
מועיל כשיש עיצומים ? לרוע המזל , ה31 ( וגם ה41 ) ביוני היו ימי עיצומים 
של טכנאי בזק , ועיצומים הם כידוע כוח עליון שמתיר הכל ומסביר הכל . קפמאפרקאחת 
מתושבות רמת גן ניהלה ויכוח שנמשך כשנתיים עם מחלקת הגבייה של העירייה בקשר 
לחוב עירוני שנתבע ממנה . התושבת טענה כי אינה מצליחה לקבל מהמחלקה הסבר 
ענייני על מהות החוב ; המחלקה טענה כי מהות החוב הוסברה לתושבת יותר מפעם 
אחת וכי נמסרו לה כל הפרטים המבוקשים . כאשר הכינה המחלקה לפי בקשתי חשבון 
מפורט של החיובים והזיכויים בתקופה שלגביה נתבע החוב , נחה דעתה של התושבת 
( היא הודיעה לי כי תמסור את החשבון לבדיקת מומחה ) . המדובר במסמך , 
שמחשב העירייה מסוגל להנפיקו תוך דקות אחדות בלחיצה על מקשי מקלדת . אינני 
רוצה לשפוט אם היה כאן מקרה של כשל הקומוניקציה או אטימות הבירוקרטיה ; 
אך דומני , שמנה יותר נדיבה של רצון טוב מצד העירייה היתה מונעת הרבה מרירות 
אצל התושבת סביב עניין שהיה במקורו של מה בכך . קפמאפרקליאור שנדל ואמנון 
הלפרין הזמינו בקיץ שעבר שתי מכוניות אצל חברת באדגט גרמניה באמצעות חברה 
בארץ בשם ( שאינה פועלת באמצעות סוכנות באדגט בארץ ) . לאחר שנחתו במינכן 
הוסעו לדבריהם יחד עם כמה עשרות ישראלים אחרים , על כבודתם , למשרד באדגט 
בעיר , המתינו מחוץ למשרד בשמש לוהטת במשך כשלוש שעות , קיבלו לבסוף את 
המכוניות , שאחת מהן " חזרה זה עתה מנסיעה . . . מטונפת וללא בדיקה 
מינימאלית " . איש חברת הגיב : ההעברה מנמל התעופה למשרד באדגט במינכן נגרמה 
בגלל לחץ המזמינים בשיא העונה , דווקא כדי להקל על הלקוחות , וההמתנה במשרד 
נמשכה במקרה הנדון פחות משעתיים . איש לא התייחס למצב המכונית שהושכרה , 
אבל טען שאחד המזמינים קיבל מכונית בדרגה גבוהה מזו שהוזמנה ( דבר זה מוכחש 
על ידי המזמין ) . מניסיון אישי ( בסתיו האחרון ) אני מאשר שהעברת הלקוחות 
מנמל התעופה מינכן למשרד באדגט בעיר כרוכה באי נוחות רבה , ובעונת השיא 
גם בהמתנה ממושכת למדי . היחס של עובדי החברה במשרד זה הוא בסיסי בקושי 
( " בסיסי " מקביל לציון " מספיק " ) . מה לעשות , העסקה שמציעה באדגט 
בגרמניה כדאית מאוד , אך מה שחוסכים במרקים משלמים לפעמים ברמת השירות . 
