האם המתח הספוג באוויר עושה אותנו רגישים יותר ? בעוד חושי השמיעה והראייה 
מרוכזים בעניינים גורליים במלוא מובן המלה , התודעה קולטת גם פרטים שבימים 
כתיקונם לא היינו אולי שמים לב אליהם , או שוכחים אותם מיד . עכשיו הכל 
נקלט וחורך את קצות העצבים המתוחים . מי מתרגש עדיין , בימים כתיקונם , 
מהצהרותיו הנפוחות של שר החוץ דוד לוי ? בשבוע שלפני פרוץ המלחמה נאם , 
הרצה , שוחח , תידרך , רואיין כמעט יום יום ואמר כל דבר שאפשר להעלות 
על הדעת . מי שם לב ? לאחר שהעיראקים החלו לשגר הנה טילים , הפריח לחלל 
איוולת קולוסאלית אפילו במונחי דוד לוי ( שעלינו לדאוג לענייננו משום שארה"ב 
עלולה להפנות את מאמציה לכיוונים שאינם מעניינים אותנו במלחמה נגד עיראק ! 
) . גם על זה פסחנו . אמר ? אמר . אז למה אני מתעצבן עכשיו ? הרי 
בסך הכל הוא השמיע כמה ביטויי התגרות בסוריה באופן שמתפרש כניסיון לתקוע 
טריזים בקואליציה ולסכסך בין סוריה לארה"ב . כנראה שהעצבים מתוחים . ומדוע 
נחרת בזיכרון וממאן להימחק משפט של סגן שר החוץ , בנימין נתניהו , בהספד 
לקורבן ליל הטילים בערב שבת , שאמר כי איתן גרונדלנד הוא הקורבן הראשון , 
אך לא האחרון במלחמה זו ? מניין לו ? ומדוע ממהר משה עמירב אל פייסל אל 
חוסייני , כמעשה חסיד אצל הרבי , כדי לגאול מפיו הבהרה , או החזרה להקשר 
הנכון , של הצהרות שיוחסו לנ"ל ? מה חדש כאן ? הרי עמירב איננו סתם חסיד , 
עמירב הוא חסיד שוטה שחזר בתשובה . ובכל זאת העין משוטטת בעצבנות בין השורות 
של דברי חוסייני ומחפשת גינוי חד - משמעי , מעבר לאמירות כלליות מתחסדות , 
לשילוח הטילים העיראקיים לשכונות מגורים שלוות , ללא כל פרובוקציה . לשווא . 
לא בעברית , בוודאי לא בערבית . ואיך נצליח להשכיח את הכותרת השמנה , 
המרוחה באותיות ענק לבנות על רקע שחור , לכל רוחב העמוד ב"ידיעות אחרונות " 
לאמור : " מלאי הפטריוטים אוזל " ? האם יספיק המלאי עדיין בלילה זה ? 
נקווה ! מגוף הידיעה לומדים שהמצב עדיין לא לאחר יאוש , כי נותרו 003 חתיכות 
במלאי והיצרן מסוגל לייצר 002003 בחודש . אבל מהכותרת אפשר היה להסיק , 
שמצב מלאי הטילים דומה למצב מלאי טפסי ביטוח הרכוש השבוע אצל פקידי מס הכנסה : 
יש מתחיל לאזול אוזל הוף אזל ! ולמה קופצים פתאום כאשר שומעים פעמיים 
בערב אחד , מפי קריין וקריינית , דיווח על המפעל הכימי של עיראק בסמרה , 
מה שמוכיח כי לא קראו או שמעו את הסיפור על המפגש בסאמארה אגב , חומר 
קריאה מאוד לא - מומלץ לנוטשי תל אביב מאימת הטילים ; ואיך מפעל טיסן , 
טבטוני במלעיל , נהפך בפי קריינית לטיסן עברי , כשר למהדרין , במלרע ? 
אפילו מפעל נודע לשמצה זכאי לשמו . ומה פתאום מתעצבנים לנוכח גילוי ישן - 
נושן שהאנציקלופדיה העברית מתעתעת לעתים קרובות במעיין עד כדי תסכול עמוק ? 
לפי כללי האנציקלופדיה , עיראק נכתבת " עראק " ( בדיוק כמו המשקה " עראק " ) 
, אבל למי בימים טרופים אלה יש סבלנות ללמוד מחדש את כללי התעתיק מערבית 
והכתיב החסר שאימצה מערכת האנציקלופדיה לפני עשרות שנים ? ומה צרת העין 
הזאת פתאום , שדוחקת לברר אם החלטת הממשלה שאין לפטר עובדים שנעדרו מהעבודה 
בתקופת החירום כוללת גם את נוטשי העיר מפחד הטילים ? איך פתאום שמים לב אפילו 
לקטנות שכאלה שהבנקים המודיעים לנו ברוב טובם ש"בימים . . . . יהיו 
סניפי הבנק בגוש דן פתוחים לשירות הציבור ברציפות משעה 03 : 8 עד 00 : 31 " , 
ולוקח כמה שניות להבין כי זהו ניסוח דיפלומטי מתוחכם שבא במקום הודעה פשוטה : 
הסניפים ימשיכו להיות סגורים אחרי הצהריים ? תגידו את האמת ההייתם שמים 
לב לדברים של מה בכך שכאלה בימים כתיקונם ? אין זאת כי עצבינו מתוחים מאוד . 
