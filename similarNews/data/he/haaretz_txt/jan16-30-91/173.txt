יתכן מאוד שהסיפור הזה לא יאריך ימים : יש לי קטלוג שלם של סיפורים טובים 
שגוועו בטרם - עת מפני שנולדו סמוך מדי למלחמה זו או אחרת . אבל כשיתפזרו 
ענני המלחמה , יתברר כי בניגוד לאשליה המתוקה שתפסה השבוע את מרבית הישראלים , 
הבעיה האמיתית אינה מצויה במרחק של אלף קילומטרים מהארץ , ולא חוסלה כשחוסל 
האיום העיראקי ; הבעיה האמיתית נשארה בשטחים . על כן גם עוד יהיה פעם עניין 
בניסיון המגומגם והמביש להסביר לבית המשפט הגבוה לצדק מדוע אין מחלקים לתושבי 
השטחים מסכות גז , ומן הראוי יהיה לחזור ולקרוא גם את הנזיפה מעוררת הכבוד 
שספגו השלטונות מפי אהרן ברק , תיאודור אור ושושנה נתניהו : שלושת שופטי 
בית המשפט העליון כפו השבוע על המדינה לשמר , לפחות למראית עין , מידה 
כלשהי של הגינות , ולספק מסכות גם לכ071 אלף מתושבי הגדה . לפחות אחת משתי 
הנשים שעמדו במרכזה של הדרמה הזאת נמצאת רק בראשית דרכה התקשורתית ; עורכת 
הדין לינדה ברייר עוד תרבה להציק לשלטונות הכיבוש בשטחים . חשיפתה הראשונה , 
בשורות אלה , כורכת מידה של העזה , אני חושב . בג"ץ 19861 , מילאדי מורקוס 
נגד שר הביטחון , חשף את מדינת ישראל לרגע של אמת . קודם כל התברר שבניגוד 
למה שאמרו בחודשים האחרונים , המדינה לא הכינה מסכות גז לכל התושבים שעל 
ביטחונם היא מופקדת ; הגנתם של תושבי השטחים נשארה בעיקרה " תוכנית מגירה " . 
העובדה שלא התכוונו לחלק לתושבי השטחים מסכות מלמדת שהשלטונות רואים בהם 
אויב , לא בני אדם שחייהם ראויים להגנה . יש בזה משהו כמעט דרוויניסטי . 
בית המשפט העליון קבע לעומת זאת : " מצויים אנו בתקופה קשה . כאשר התותחים 
יורים המוזות שותקות . אך גם כאשר התותחים יורים חייב המפקד הצבאי לשמור 
על החוק . כוחה של החברה לעמוד כנגד אויביה מבוסס על הכרתה כי היא נלחמת 
עבור ערכים הראויים להגנה . שלטון החוק הוא אחד מערכים אלה . חובתו של 
המפקד לנהוג שוויון בין כל תושבי האזור אינה פגה כשהמתח הביטחוני עולה " . 
במידה מסוימת היתה זו התמודדות על פיקציית " הכיבוש הנאור " . השלטונות 
רצו לנהוג על פי חוקי הגונגל ; בית המשפט כפה עליהם חוקי ספארי . הרבה 
ישראלים הגונים יכלו לנשום לרווחה : בית המשפט העליון הציל את דימוים העצמי . 
מבחינה זו לפלשתינאים אין סיבה לשביעות רצון . מלכיאל בלס , אשר ייצג את 
המדינה , העיר בהפסקה שיש מידה של אירוניה בעובדה שהפלשתינאים דורשים מישראל 
להגן עליהם מפני הטילים של סדאם . בלס , איש צעיר ונעים - סבר , ניסה 
בין השאר להסביר לבית המשפט מדוע מחלקים מסכות למתנחלים ואין מחלקים אותן 
לערבים . המתנחלים , טען הפרקליט , " הם תושבים בעלי זיקה חזקה יותר 
למדינת ישראל בהיבטים שונים של חיי היום - יום , כגון לימודים , קשרי משפחה 
ועבודה " . עבודה ? הרימה השופטת נתניהו את גבות עיניה . קצת הצטערתי בשביל 
בלס . הביזיון הזה היה גדול על מידותיו , התרשמתי . דורית בייניש לא היתה 
שם . הפרקליטות הצבאית שלחה לבלס שניים - שלושה קצינים זוטרים להתלחש אתם . 
היה שם גם תת - אלוף פרדי זך , סגן מתאם הפעולות בשטחים . הוא סיפר לבאי 
בית המשפט שנולד בעיראק ; דיברו על הקהילה היהודית המפוארת שהיתה שם . 
גם היו בדיחות זוועה : למה הם צריכים מסכות גז , שיבקשו פשוט לאטום להם 
את הבתים . דברים כאלה . למחרת שאלתי את מילאדי מורקוס על הדילמה של הפנייה 
אל שלטונות ישראל . היא אמרה שזה קשקוש . קודם כל אין הפלשתינאים תומכים 
בסדאם חוסיין מפני שהוא מבקש להרוס את ישראל . הם תומכים בו מפני שהוא בעדם . 
לבד מזאת , הלוא מדובר בסכנת חיים . ואל מי יפנו , אם לא אל שלטונות 
ישראל ? במקרה שלה מדובר בין היתר בחייו של עיסא , בנה הבכור של אחותה . 
הוא בן שמונה חודשים , ומילאדי מורקוס אוהבת אותו מאוד . היא בת 62 , 
ילידת בית לחם , בוגרת האוניברסיטה המקומית . למדה אנגלית וחינוך . חמש 
שנים לימדה בבית הספר סט . גוזף , שנתיים שהתה בלבנון . היא חשבה להיות 
לנזירה , אך אחר - כך שינתה את דעתה וחזרה הביתה . מיום שפרץ המשבר במפרץ , 
ככל שישראל התכוננה להתקפת הטילים של סדאם חוסיין וככל שהתברר שערבי השטחים 
לא יקבלו ערכות מגן פשתה ביניהם דאגה . אחותה , סיפרה לי מילאדי מורקוס , 
סבלה התקפי חרדה של ממש בגלל עיסא הקטן . עיסא בערבית הוא ישו . ישבנו 
בקפטריה של מנזר נוטר - דאם , מלון שבימים אלה שוקק אורחים . הכל מבקשים 
מפלט מפני המלחמה ; משום מה נדמה להם שהם בטוחים יותר בין חומות האבן הענקיות , 
בחסות הוותיקן . על הקירות יש תצלומי דיוקן של ראשי הכנסייה . גם יש תצוגה 
קטנה של אי - אלה כלי חרס ארכיאולוגיים . היו שם בני משפחות של דיפלומטים , 
חיילי או"ם , כוהני דת . חלק מבאי הקפטריה נשאו אתם ערכות אב"ך . קופסאות 
הקרטון שקיבלו מצוידות ברצועות שחורות שמאפשרות לתלות אותן על הכתף כעין 
תיק צד . היה בזה משהו סוריאליסטי : מרכז ירושלים וכמו לא ישראל . באחד 
מאגפי הבניין שוכן גם משרדה של עורכת הדין לינדה ברייר . היא ומילאדי מורקוס 
מכירות מזמן . לינדה ברייר היא דמות חדשה יחסית בזירת המאבק על זכויות האדם . 
היא בת 54 , ילידת דרום - אפריקה , 52 שנה בארץ , בוגרת הפקולטה למשפטים 
של האוניברסיטה העברית . תחום התמחותה הוא משפט מנהלי . מוצא המשפחה מרוסיה . 
הם עלו לארץ ישראל בשנות השמונים של המאה הקודמת . סבא סוטיצקי , קרוב 
רחוק של משפחת הרמטכ"ל הבא , אהוד ברק , היה כנראה ה"גזלן " הראשון בתולדות 
הארץ : היה לו קיוסק ליד מחנה צריפין . הוא נהרס בשנות העשרים בידי פורעים 
ערבים , ואז היגרה המשפחה לדרום - אפריקה . ברייר היא אם לשתי בנות ובן . 
גם בעלה עורך דין . דעותיה נחרצות , לשונה חריפה , דמה תוסס , קופצני . 
יכולתה לעבור פתאום ממחויכות חילונית לרצינות מעמיקה , פילוסופית , נותנת 
לה יתרון על בני שיחה . עם השנים הרבתה לייצג אזרחים זרים שמשרד הפנים סירב 
להאריך את אשרות השהייה שלהם בישראל , רובם נוצרים . אך מעורבותה בהפרות 
זכויות האדם התעוררה בעקבות רצח שני המחבלים שחטפו את האוטובוס בקו 003 לאשקלון 
ופרשת השב"ך . אחר - כך באו אירועי האינתיפאדה . ברייר קראה את ספרו של 
מירון בנבנישתי , " הקלע והאלה " . הספר גרם לה זעזוע עמוק . תחילה סירבה 
להאמין , סיפרה לי . לכן הלכה אל בנבנישתי עצמו , והלה שיכנע אותה שכל 
הכתוב בספרו אמת . ברייר החליטה שיש לעשות משהו , והציעה את עזרתה המקצועית 
ל"בצלם " , מרכז המידע לזכויות האדם בשטחים . בערך באותה תקופה הבשיל בתוכה 
תהליך רוחני ששורשיו , אם הבנתי אותה נכון , בימי נעוריה , והמשכו בקריאת 
מאות ספרים : היא החלה להאמין בישו . לימים הוטבלה לנצרות , וכיום היא 
שייכת לקהילה קטנה של יהודים קתולים בירושלים . הנצרות משכה אותה בשל אהבת 
האלוהים , היא אהבת האדם שמצאה בה . ברייר מאמינה שהנצרות היא היהדות האמיתית . 
לפני כחצי שנה נסעה ברייר לדרום - אפריקה כדי ללמוד את דרכי הפעולה של הארגונים 
להגנה על זכויות האדם . בשובה הקימה את ה"סט . איב סוסייטי " , ארגון אשר 
אם יעמוד בתוכנית העבודה שלו ירבה להופיע בבית המשפט העליון ובתקשורת . איב 
היה פרקליט וכומר צרפתי . הוא חי במחצית הראשונה של המאה ה41 , והכל היללו 
את יושרו ואת עזרתו לעניים . הכנסייה הקתולית אימצה אותו בין קדושיה . 
סט . איב הוא פטרונם של המשפטנים . נייר המכתבים של ה"סט . איב סוסייטי " 
נושא את המלים " שומר אחי אנוכי " . הארגון פועל בחסותו של הפטריארך הלטיני 
בירושלים . עיקר פעילותו יתבטא בפניות אל בית המשפט הגבוה לצדק . כן יוציא 
פרסומים , ויעמוד בקשר עם ארגונים אחרים להגנה על זכויות האדם ועם התקשורת . 
המימון לפעולותיו אמור לבוא מתרומות , בין היתר באמצעות שגרירויות זרות , 
נציגות הקהילה האירופית , קרנות פרטיות וכן בעזרת הכנסייה הקתולית . בין 
שפעת הארגונים להגנה על זכויות האדם שכבר פועלים בישראל ובשטחים תנסה ה"סט . 
איב סוסייטי " לקדם רפורמה משפטית . הרעיון הוא לכפות על שיטת המשפט הפוזיטיווי 
הנוהגת בישראל אמות מוסר וצדק . המשפט הפוזיטיווי , סיפרה לי ברייר , 
הרגיז אותה עוד בהיותה סטודנטית . בבסיסה של השיטה מונח העיקרון שחוק הוא 
חוק , בין אם הוא צודק ובין אם אינו צודק , בין אם הוא מוסרי ובין אם הוא 
אינו מוסרי . ה"סט . איב סוסייטי " תנסה לשנות זאת . הם יתמקדו במקרים 
ובנושאים שיש להם השלכה על החברה כולה : הריסת בתים ואטימתם , תכנון רשת 
כבישים האמורה לפצל את הגדה ולספח לישראל את אזורי ההתיישבות היהודיים ; 
חלוקת המים . הנמקותיהם משלבות טיעונים משפטיים וטיעונים של צדק ומוסר . 
כשטענו השלטונות כי הריסת ביתו של חשוד במעשה חבלה מיועדת להרתיע אחרים 
מביצוע מעשים דומים , השיבה ה"סט . איב סוסייטי " כי המלה האנגלית , 
הרתעה , נגזרה מאותו שורש כמו טרור , וכי המדובר למעשה בטרור ממלכתי נגד 
אנשים חפים מפשע . ברייר ציטטה בתוך כך בין היתר את חנה ארנדט . כשנימקה 
את העתירה נגד שר הביטחון בעניין חלוקת מסכות הגז השמיעה ברייר גם את הטיעון 
הזה : יותר מעשרים שנה טוענת מדינת ישראל כי השטחים נחוצים לה כחגורת ביטחון , 
להגנה על השטחים שבתוך הקו הירוק . כשאומרים שתושבי השטחים אינם זקוקים 
למסכות כי הטילים של סדאם יגיעו לישראל מבלי לפגוע בגדה , אומרים למעשה 
שמבחינה ביטחונית אין כל צורך בשטחים . השופטים לא הפסיקו אותה . הם התירו 
לה גם לשאול כיצד יש בדעת השלטונות לעצור את ענני הגז במעופם מתוך הקו הירוק 
אל תחום הגדה . מה תעשו , קראה ברייר , נרגשת מאוד : תקימו מחסומים ? 
על " תוכנית המגירה " לאספקת המסכות , אי - פעם בעתיד , אמרה ברייר 
כי אין לה שחר , שהרי לא מדובר במלחמת העולם הרביעית . פסיקת בג"ץ , אמרה 
לי השבוע , תיטיב לשמש אותה בתוכניתה לקעקע את הבסיס החוקי והמוסרי של תקנות 
וצווים לאין - ספור שהוציא הממשל הצבאי עם השנים . שעות אחדות לפני שחוסל 
האיום העיראקי שבה ברייר ועתרה לבג"ץ . הפעם ביקשה לחלק מסכות גם לאסירי 
מחנה קציעות . לרגע חשבתי שהיא ממלאת את החלל שהותירה אחריה עורכת הדין 
פליציה לנגר , אשר סגרה לא מכבר את משרדה . אבל ברייר תיקנה אותי : ה"סט . 
איב סוסייטי " תוכל לטפל רק בענייינים עקרוניים , ברוח הפילוסופיה המשפטית 
שהיא מבקשת לקדם . עלה בדעתי שמשהו בכל זאת יש להן מן המשותף לשתיים האלה , 
האחת נאמנה לתורתו של מרקס , האחרת לתורתו של ישו . וזה בעצם די עצוב . 
המאבק על זכויות האדם לא מושך אנשים אפורים . מפזרכותאחד הימים הראשונים 
של השבוע , דיפלומטים מכל ארץ עוד ניסו למנוע את המלחמה , הלכתי לשאול 
את נורמן פודהורץ מה הם בעצם רוצים שם , האמריקאים במפרץ הפרסי . חדרו 
במלון המלך דוד נשקף אל נופה המרהיב של העיר העתיקה . הנהלת המלון שלחה 
לו תות שדה בסוכר . אני תומך במלחמה בכל לבי , אמר פודהורץ , ולרגע נשמע 
באוזני כאסטרטג - כורסה מהמאה ה91 . זה לא אומר כמובן שאינו צודק , אבל 
משהו בנימת קולו גרם לי לחשוב לרגע שאנחנו מדברים על מלחמת קרים . ב"מיכאל 
סטרוגוב " של זול ורן יש כמדומני סצינה כזאת . פודהורץ , איש גוץ ומהיר - 
מענה בן 06 , עורך זה שנים רבות את כתב העת האמריקאי " קומנטרי " . הוא 
נמנה עם הדוברים הבולטים של השמרנות האמריקאית . יואב קרני כתב עליו פעם 
ב"הארץ " שאין איש שהתקיף יותר או הותקף יותר מנורמן פודהורץ , אין מי 
ששנא יותר או ספג שנאה רבה ממנו . בימים אלה הוא יכול להיות מרוצה : האימפריה 
הסובייטית התמוטטה , וזה קרה בראש ובראשונה מפני ששיטת הממשל הקומוניסטית 
אינה יכולה לפעול . לא לעתים קרובות יכול אדם לומר ליריביו " אמרתי לכם " 
כל כך חד - משמעי . בחודשים האחרונים שוב היה פודהורץ מטרה להתקפות רבות . 
בין היתר היו שטענו נגדו כי תמיכתו במלחמה משקפת את דאגתו לאינטרס של ישראל . 
פודהורץ השיב כי חיסולה של מכונת - המלחמה העיראקית עונה על האינטרס של 
ארצות הברית . שוחחנו על הניסיון הלא מזהיר שרכש לו הצבא האמריקאי מאז 
מלחמת העולם השנייה . באורח בלתי נמנע הגענו לווייטנאם . פודהורץ אמר שגם 
בעניין זה צדק : הוא חשב שהמעורבות האמריקאית בווייטנאם צודקת , מבחינה 
מוסרית , אבל לא תצלח מבחינה מעשית . אשר על כן היתה משגה , כפי שהוא , 
פודהורץ , אמר גם אז . הוא חושב שיש הצדקה מוסרית להתערבות אמריקאית בליטא , 
אבל מבחינה מעשית לא תצלח . על כן אין הוא ממליץ על כך . לעומת זאת הוא 
מותח ביקורת על שארצות הברית אינה מעניקה לליטאים תמיכה מוסרית חד - משמעית 
יותר . המלחמה במפרץ הפרסי מוצדקת מבחינה מוסרית , ואפשרית . על כן הוא 
בעדה . שלוש סיבות מניעות אותו לתמוך במלחמה הזו , אמר פודהורץ . ראשית , 
אין להפקיר את הפיקוח על מקורות הדלק בידי דיקטטור מטורף כסדאם חוסיין . 
דלק זה כוח . השליטה על מקורות האנרגיה היתה מאז ומתמיד סיבה לגיטימית 
למלחמה . שנית , מינכן . כשהיטלר פלש לחבל הריין ב6391 היה חלש יותר 
מסדאם חוסיין היום . אילו בלמו אותו אז היו מונעים את מלחמת העולם ואת השואה . 
המלחמה במפרץ היא אפוא מלחמה לבלימתו של רודן מטורף , אשר מי יודע לאן 
עוד תוליך אותו דרכו . בעצם יודעים : הוא שואף להשיג פצצה גרעינית והוא 
שואף להשליך אותה על ישראל . אין סיבה שלא להאמין למה שהוא אומר . אם לא 
ייבלם עכשיו יהיה צורך להילחם בו בעוד זמן , בתנאים קשים יותר . בדיוק 
כמו שקרה באירופה . שלישית , מעצמות גדולות נושאות באחריות . בסדר העולמי 
החדש המתגבש כעת , בעקבות סיום המלחמה הקרה , ארצות הברית נשארת המעצמה 
היחידה . זה מטיל עליה אחריות . לא , לא השוטר של העולם , כי אין לה 
חובה להתערב בכל סכסוך הפורץ באיזה אי נידח . אבל במקרה הזה כן , כי אם 
לא תראה לסדאם את נחת זרועה יצוצו בכל פינה בעולם דיקטטורים קטנים וגדולים , 
ויעשו ככל העולה על רוחם , ומי יהיה אז על הסדר העולמי החדש . אבל אנשים 
ייהרגו , אמרתי . פודהורץ אמר שלפי הערכתו לא רבים ייהרגו וזהו המחיר שיש 
לשלם . אולי כדאי להטיל על בגדד פצצה גרעינית , הצעתי לו , אבל פודהורץ 
לא היה בעד : זה לא נחוץ , אמר . וגם לא מוסרי . שמתי לב שפודהורץ לא 
מנה בין ההצדקות למלחמה את החזרת המשטר החוקי בכווית על כנו . פודהורץ אמר 
שלבו אינו נתון למשטר הפיאודלי של שליט כווית המודח , אבל גם זו סיבה , 
בהחלט , אין להתיר למדינה אחת לפלוש אל תחומי שכנתה , לחסל כך סתם את 
משטרה ולהשליט במקומו משטר כיבוש . זה אכן עיקרון נכון , לדעתי . על כן 
שאלתי את פודהורץ לדעתו על הסכסוך הישראלי - פלשתינאי . הוא העריך , יגע 
משהו , שדעתו שונה בוודאי מדעתי , והתברר שצדק . דעתי היא שחיסול האיום 
העיראקי מנעים לנו את החיים , אבל אם לא יבוא בעקבותיו הסדר שיביא לנו גם 
נסיגה מהשטחים , תהיה לנו סיבה לאכזבה . פודהורץ בא להיות עם בתו וארבעת 
נכדיו הישראלים . כמי שקרא בחודשים האחרונים למלחמה , חשב שעליו להיות 
בשטח . המלחמה תהיה קצרה , העריך . את החדר בקינג דייוויד הזמין רק עד 
סוף השבוע . מפזרכותיה השבוע משהו של ערב חג באוויר . אולי מפני שתמיד יש 
משהו מעיק ברחובות השוממים שלפני החגים , ואולי מפני שהיה במועקה משהו חגיגי . 
ההכנות למלחמה הזו באו בטעם של פעם . היה היו ימים רחוקים כשהטובים היו 
טובים והרעים רעים . לא היה קשה לדעת מיהו מי : אנחנו והם . כשאמרו " הערבים " 
התכוונו למדינות ערב ; הן רצו " להשמיד " אותנו . זה ביטוי מוזר . לא 
אמרו שהערבים זוממים לכבוש את ישראל , לא אמרו שהם רוצים להרוס את עריה . 
תמיד אמרו " להשמיד את ישראל " . השואה עוד היתה בימים ההם חלק מהביוגרפיה 
של ישראלים רבים . קפמאפרקובאה מלחמת לבנון ובאה האינתיפאדה : מלחמות מלוכלכות , 
מפחידות , אין בהן צדק מול רשע , אין בהן ניצחון . הודות לסדאם חוסיין , 
הוא " הרודן מבגדד " כפי שמישהו אמר השבוע , שוב היינו הטובים . הוא 
חילץ מתוכנו פרץ אדיר של יחד פטריוטי אשר לא זכרנו שעודו חבוי בנו . עם 
חיל הפרשנים של שלונסקי הרגשתי שלושים שנה צעיר יותר . פחות עיראקי אחד יכול 
השבוע להודות לאלוהיו . זהו מוסטפא בן עבד חלאק אלדמי . הוא נמצא בישראל . 
לפני כשלושה חודשים , המשבר במפרץ כבר היה אז עובדה , הסתנן האיש אל תוך 
המדינה , ונתפס . הוא הועמד לדין והורשע על כניסה בלתי חוקית לישראל . 
השלטונות החליטו לגרש אותו אל המקום שממנו בא ירדן . הירדנים , מותר 
להניח , היו מגרשים את האיש לעיראק . העיראקים , לא קשה לנחש , היו מוציאים 
אותו להורג . קפמאפרקאיכשהו הגיע שמעו של האיש אל מחלקת המחקר של אמנסטי 
אינטרנשיונל , והארגון מיהר לפנות אל ראש הממשלה . " ידוע לנו על הוצאות 
להורג רבות על רקע דומה בעיראק " , כתב לשמיר . זה עזר . משרד המשפטים 
הודיע לאמנסטי כי האיש לא יגורש לירדן . עכשיו מחפשים לו מדינה . 
