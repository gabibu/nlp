ניו - יורק ( מיוחד ל"הארץ " ) . ארה"ב הכינה תוכניות לחיסולו הפיסי של 
סדאם חוסיין ולאחרונה אף נעשו שני ניסיונות , שלא עלו יפה , לפגוע בו ; 
כך דיווח אתמול " ניוזדיי " בידיעה בלעדית מריאד . חרף הכרזות חוזרות 
ונשנות של הנשיא בוש וצמרת מערכת הביטחון האמריקאית , כי סדאם חוסיין איננו 
יעד לחיסול , אומר העיתון כי מתכננים צבאיים בסעודיה הגיעו זה מכבר למסקנה 
כי הדרך הבטוחה ביותר לשים קץ למלחמה לאלתר ולחסוך באבדות , היא חיסולו 
הפיסי של סדאם חוסיין . לדברי העיתון , שבוע לאחר הפלישה העיראקית לכוויית 
כבר אומנו צלפים שאמורים היו להתנקש בחייו של סדאם . מאז , מטעים " ניוזדיי " , 
בוצעו שני ניסיונות לפגוע בו : בשעות הראשונות של המתקפה האווירית , תקפו 
מטוסי הפצצה את בונקר הפיקוד של נשיא עיראק במבואות בגדאד , באמצעות טילי 
שיוט מדגם טומהוק . בבוקר ה71 בינואר שיגר מטוס אף - 711 , המכונה ה"חמקן " , 
שתי פצצות מונחות בקרני לייזר לבניין , שידוע כי סדאם חוסיין מתגורר בו 
לעתים . למחרת , עקב דיווח ברשת סי - אן - אן כי סדאם חוסיין מתכונן לשדר 
נאום לאומה , שוגר טיל שיוט על בניין משרד התקשורת . מקורות בצבא האמריקאי 
בריאד אישרו את שני הניסיונות הראשונים , אך הכחישו את הפצצת בניין משרד 
התקשורת . בשעות הראשונות של הפצצת האוויר המאסיווית , רווחה בפנטגון תקווה 
כי סדאם חוסיין נפגע . " ניוזדיי " מזכיר כי אחת הסיבות לכך שמפקד חיל 
האוויר האמריקאי , מייקל דוגן , פוטר בזמנו , היא התבטאותו שטייסים אמריקאים 
מתכוננים להפציץ מקומות מסתור , שבהם משתמש סדאם חוסיין . להערכת העיתון , 
הנשיא בוש טוען בכל הזדמנות שסדאם אינו יעד לחיסול , כיוון שהוא לא מעוניין 
להיראות כמי שעוקף את ההחלטה , שאושרה בקונגרס , שלא להתנקש בחיי מנהיגים . 
נוסף לכך , הוא מבקש למנוע מראש ביקורת על כישלונות התוכניות לחיסולו של 
סדאם . העיתון מצטט מפקד בריטי בכיר בסעודיה , שקבל על כך שסוכנות הביון 
המרכזית והאף - בי - איי אינם עושים די לחיסולו של שליט עיראק . בין ראשי 
סוכנות הביון המרכזית רווחת זה מכבר הדעה כי סדאם חוסיין החדיר לשרי ממשלתו 
את שאיפותיו המגלומניות , ולכן המשטר בעיראק יתמוטט ברגע שהוא יחוסל . 
גם ראש המטות המשולבים לשעבר , גנראל ויליאם קראו , טען כי חיסול סדאם 
יהווה את הפתרון הטוב ביותר לסכסוך הצבאי . לאחר הפלישה לכוויית ולפני פרוץ 
המלחמה , התנהלו בקהיליית המודיעין האמריקאית דיונים בדבר התנקשות בחיי 
סדאם חוסיין , ואף הועלתה הצעה לפנות לנשיא סוריה ולבקשו לבצע את ההתנקשות . 
" ניוזדיי " כותב כי דיפלומטים מערביים הביעו את דעתם שסוכנים ישראלים 
הפועלים בבגדאד הם הסיכוי הטוב ביותר להפסקת שפיכות הדמים במלחמה . " לישראלים 
ההישגים הטובים ביותר בחיסולים " , אמר דיפלומט בריטי . 
