ם של איש יחסי ציבור : כתבה המשודרת ברגע שבו מובטח שכל עם ישראל צופה בטלוויזיה . 
הכתבה , על הפקת " הכלה המכורה " של האופרה הישראלית החדשה , שודרה 
במסגרת " מבט " בפרק הזמן שבין אזעקת אמת לצפירת הארגעה . תהיה זו תמימות 
להניח שערכה האמנותי של ההפקה , או עצם עובדת קיומה בימי מתח , גרם לשידור 
כתבה עליה ב"מבט " . הזווית שהכשירה כתבה אמנותית במהדורת החדשות , ועוד 
ברגע כזה , היתה העובדה שהזמרים רוגר ברייסון ודייויד אואן , הבמאי מייקל 
מקאפרי , התפאורן פאול אדוארדס ומנהלת ההצגה ביאגר בלקוול כולם אנגלים 
הגיעו לארץ בימי המתח ולא עזבו עם הטילים . הם גם הביעו בפני המצלמה את 
הזדהותם עם ישראל . החזרה הגנרלית היתה אמורה להתקיים ביום ו שעבר ( 1 . 
81 ) בבוקר , וההצגה הראשונה במוצאי שבת , 1 . 91 . אלה בוטלו מחמת הטילים , 
כמובן . כל השבוע עמל מנכ"ל האופרה , אורי עופר , להשיג אישורים ולשכנע 
את האנשים להמשיך לעבוד ולקיים לפחות את החזרות . במקרה של אופרה זה מסובך 
בהרבה מאשר במקרה של הצגה רגילה . מדובר בכ002 איש , כולל תזמורת ראשון 
לציון ( שעליה מנצח בהפקה זו דוד שלון ) , מקהלת האופרה הישראלית ( בהדרכת 
מלכה סברדלוב ) , צוות זמרים גדול וצוות טכני גדול מאוד . כולם אנשים 
עם פחדים נורמליים , שבימים כאלה מעדיפים להיות בבית עם משפחותיהם וכלל 
אינם משוכנעים שההצגה חייבת להימשך . לגבי קיום הופעות , קיימות הנחיות 
של משרד החינוך והתרבות בעקבות ישיבת מטה החירום בדבר חידוש לימודים במערכת 
החינוך : " הסמכות להורות על ביטול מופעים בערבים היא של ראש הג"א . כל 
מוסדות התרבות יהיו סגורים בשעות הערב , בשלב זה , בלא הבחנה בין אזורים 
שונים . בשעות היום אין מניעה , למרות שההעדפה היא שלא לקיים מופעים ואירועים . 
הנושא ייבחן מדי יום בהתאם להערכת המצב " . מבחינת הצכים , " הכלה המכורה " 
היא אופרה לאומית , המביעה את הרוח הצכית . המערב מוצא בה בדרך כלל מוסיקה 
יפה וסיפור חביב . גם אם נקבל את פרשנותו של הבמאי שיש בה יותר מזה , על 
מהות האהבה וחייהם של איכרים , " הכלה המכורה " היא בשום פנים ואופן לא 
אמירה אמנותית חיונית . אבל עצם קיום ההופעה , יש בו משום אמירה חצי - 
לאומית , שלמרות הכל , החיים נמשכים כרגיל . הבעיה היא בכל זאת קיום המופעים . 
הניסוח של משרד החינוך והתרבות בכל הנוגע למופעים בשעות היום מטיל את האחריות 
על כתפיו של מנהל המוסד האמנותי : אין מניעה , אבל עדיף שלא . ביום רביעי 
בבוקר נערכה חזרה מלאה . ביום ששי בבוקר , באיחור של שבוע , היתה אמורה 
להתקיים חזרה גנרלית , שנערכת בדרך כלל עם קהל הכל תלוי בהיתרים . ההצגה 
הראשונה , אם תתיר זאת הערכת המצב שנערכת מדי יום , אמורה להיערך היום 
אחרי הצהריים , עם כל הקהל שירצה ויוכל לבוא . אפשר לקבל את הנחיות הג"א 
כתורה מסיני , ואפשר להתווכח אתן ולנסות לשכנע , אם אתה מאמין שחשוב שהצגה 
כלשהי תימשך . עופר מאמין שצריך להתווכח , לשכנע ולשוב לנורמה , במידת 
האפשר , גם אם הקהל לא ימהר לבוא . אם ההצגה תימשך , יימצא לה גם קהל . 
העיקר להאמין . 
