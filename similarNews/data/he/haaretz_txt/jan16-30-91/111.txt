שלושה תהליכים הביאו את הצנחנים הסובייטים לפתוח באש על ההמונים בווילנה , 
ורק אחד מהם היה קשור במישרין עם המצב בארצות הבלטיות . ההידרדרות המתמדת 
במצב האספקה בברית המועצות , שנמשכה גם כאשר הנושא ירד מהכותרות במערב , 
יצרה בציבור הרחב אווירה נוחה להתערבות צבאית . יותר ויותר אנשים אמרו 
בגלוי שמזון וסדר קודמים לדמוקרטיה . עם שקיעת הפרסטרויקה הכלכלית , הצטמצמה 
התמיכה בגלסנוסט . במקביל גברה מורת הרוח בקרב הגנרלים מההחלטות הביטחוניות - 
פוליטיות ומהצעדים הנוגעים למצבו החומרי והחברתי של הצבא . אך בראש וראשונה 
היה זה תהליך התפוררותה של בריה"ם , שהאצתו הציבה בחזית אחת את גורבצוב , 
ראשי הצבא , השמרנים במפלגה הקומוניסטית ורוב הביורוקרטיה הממשלתית . 
כל אלה בחרו בעימות חזיתי עם תנועת העצמאות הליטאית , שהפכה סמל לתנועות 
הלאומניות הבדלניות . אל התהליכים הרחבים נוספו גורמים ספציפיים , שהשפיעו 
על המיקום והעיתוי של הנחתת האגרוף של הקרמלין . הוויכוח שמנהלות הרפובליקות 
עם השלטון המרכזי על השתתפותן בתקציב המרכזי שלא היה כדוגמתו בעבר הפך 
לעימות רחב יותר . בין גורבצוב לבין בוריס ילצין היתה לא רק התמודדות על 
כספים ומסים , אלא ואולי בעיקר על חלוקת הסמכויות בין ממשלת בריה"ם לבין 
הממשלות של 51 הרפובליקות . לבסוף הושגו פשרות בשיעורים יותר נוחים לשלטון 
המרכזי משהוא חשש תחילה אך בוויכוח הסתמנה מגמה מסוכנת : התברר שכל ויתור 
נוסף ל"מקומיים " יעשה אותם לשומרי הקופה המרכזית , וכך עשוי להינתן בידם 
וטו על השימוש בתקציב של בריה"ם , כולל תקציב הביטחון . העיקרון של " אין 
מסים בלי ייצוג " אינו מוכר במוסקווה , והוא נשמע שם ממש מהפכני . במקביל 
יש קיפאון כמעט מוחלט בתהליך הבירור והאישור של הצעת החוקה הסובייטית החדשה , 
שגורבצוב הציג בסוף דצמבר לפרלמנט הסובייטי . ושוב , המדינות הבלטיות 
לא רק ששללו את הנוסח ( שבעצם אינו שונה בהרבה מהחוקה הקיימת ) , אלא 
סירבו בכלל להשתתף בדיונים בטענה שעצם קיומה של בריה"ם הוא בלתי - חוקי . 
היה מובן לכל הצדדים שהארצות הבלטיות בכלל , וליטא בפרט , יהיו מקום המבחן 
הראשון : מה שיתרחש כאן ישפיע , אולי במידה מכרעת , על מה שיקרה ברפובליקות 
האחרות . סיבות רבות לכך שליטא הפכה למוקד העימות : באוכלוסייה יש רגשות 
לאומניים חזקים במיוחד , והמנהיגות , בראשותו של הנשיא לנדסברגיס , לא 
התברכה בגמישות ובפיקחות פוליטית מהסוג שמנע עד כה התנגשויות דמים קשות בלטוויה 
ובאסטוניה . המיעוט הרוסי ( והפולני ) בליטא חושש שזרם הלאומנות יפגע 
בזכויותיו , והוא גם משמש בסיס דרומי נוח לפעולות הנגד של נאמני מוסקווה . 
המפלגה הקומוניסטית התפלגה , כשהמיעוט הפרו - מוסקוואי טוען לירושת הנכסים 
החומריים והפוליטיים של המפלגה . " חזית ההצלה הלאומית " דורשת לגרש את 
אנשי הרוב ממבנים השייכים למפלגה , ולצבא זאת עילה להפעיל כוח . כמעט כל 
הרפובליקות הכריזו על " עצמאות " או על " ריבונות " ; אך בעוד שבכל שאר 
ההכרזות נכלל נוסח המדבר על תקופת מעבר ועל תיאום התהליך עם מוסקווה , מהנוסח 
הליטאי משתמע שעם מוסקווה מדברים רק על פרטי המימוש . קיימת עוינות ניכרת 
בין הרוסים והליטאים , שנובעת מן הזיכרונות על שיתוף הפעולה של הליטאים 
עם הגרמנים במלחמת עולם השנייה , מן החיכוכים בין הרוב למיעוט ( שכולל 
את משפחות אנשי הצבא הרוסי ) , ומן הרושם השלילי שקיבלו תיירים רוסים שביקרו 
במשך השנים בליטא ( לרוב כדי לרכוש מצרכים שקשה להשיג בבית ) , הטוענים 
שהליטאים התייחסו אליהם בגסות . נמסר שבמשאלים ברחובות מוסקווה השיבו רבים 
כי הם חוששים מפני חזרה לדיקטטורה , אך הוסיפו שלליטאים " מגיע מה שקורה 
להם " . ליטא היא מקום רגיש במיוחד לצבא הסובייטי : יש שם בסיס ימי גדול 
והרבה קצינים הפעילים בתנועה הלאומית הרוסית השמרנית " סויוז " . אך הנקודה 
הרגישה ביותר , מבחינת הצבא , היתה העובדה שליטא מובילה בסרבנות להתגייס 
לצבא הסובייטי . במולדוויה גייסו השנה % 95 מיוצאי צבא , בארמניה % 82 , 
בלטוויה ובאסטוניה הסמוכות % 52 ובליטא רק כ%21 . זה יכול לערער את מורל 
ההתייצבות לשירות ברפובליקות . הליטאים היו גם מהתומכים הנלהבים בגיוס חלופי 
למיליציות ; אלה יכולות להתפתח לכוח מזוין נגד השלטונות המרכזיים , או 
לפחות לתקדים של שירות צבאי בתוך הרפובליקות במקום בצבא הסובייטי הגדול , 
שבו מעורבים הלאומים , ולכן הוא מהווה , לדעת הגנרלים , בלם חשוב בפני 
ההתפוררות הלאומנית . אין לשכוח שראשי הצבא הסובייטי , כמו בצבאות אחרים , 
רואים את האירועים ממבט אסטרטגי . אחרי שגורבצוב ובעיקר שוורדנדזה " איבדו " 
את הגרורות במזרח - אירופה , גדלה עוד יותר חשיבות הארצות הבלטיות כמגן 
על צפון - מערבה של בריה"ם . " משחקי עצמאות " בלטיים נתפסים במטכ"ל הסובייטי 
כסכנה ביטחונית שיש לטפל בה ביד תקיפה . נראה שלעיתוי הפעלתו של הצבא בליטא 
תרמו הרבה החששות המקננים בצבא מפני השתמטות רחבה מגיוס בקרב שנתון 1991 , 
אם לא יכפו את השירות ביד חזקה . הדינמיקה של רכישת ביטחון עצמי בקרב הברית 
בין השמרנים וראשי הצבא אילצה את גורבצוב לנוע ימינה ; הוא גם יכול לחשוב 
שארה"ב העסוקה במפרץ לא תרשה לעצמה תגובות קשות מדי נגד בריה"ם . 
