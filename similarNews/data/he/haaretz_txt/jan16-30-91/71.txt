שר הביטחון , משה ארנס , ביקר אתמול בבסיס חיל אוויר בצפון ואמר כי חיל 
האוויר נמצא בכוננות גבוהה . " אין אנו מעוניינים להתערב בסכסוך במפרץ 
ואנו מקווים שגם לא נהיה מעורבים . אבל אם ייגעו בנו נגיב " , אמר . כאשר 
נשאל אם ישראל תיענה לבקשה אמריקאית שלא להגיב על התקפות עיראקיות , השיב : 
" אין אנו עונים על שאלות היפותטיות . אם ישראל תותקף , נשתמש בזכות 
הלגיטימית של כל מדינה מותקפת להגיב על התקפה " . גורם ביטחון ישראלי שנכח 
בארוע אמר לכתב רויטר : " אם מטוסים ישראלים יצטרכו להגיב , יהיה צפוף 
מאוד בשמים . אין תיאום מבצעי עם ארה"ב " . במהלך ביקורו שוחח שר הביטחון 
עם קצינים בכירים , צפה בתחרות חימוש של מטוס אף - 61 ועמד מקרוב על היערכות 
החיל למצב של כוננות עליונה . ארנס אמר כי החיל מוכן : " אם נצטרך חיל 
האוויר יעשה מה שצריך לעשות " . 
