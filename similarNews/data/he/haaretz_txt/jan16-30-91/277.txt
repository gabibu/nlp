מלבורן ( אי - פי ורויטר ) . העסקים היו גם אתמול כמעט כרגיל , באליפות 
הטניס הפתוחה של אוסטרליה , על אף המלחמה שפרצה במפרץ . " אין לנו ברירה , 
אלא להמשיך על פי התכנית " , אמר אתמול מנהל התחרויות , קולין סטאבס , 
והוסיף : " החיים נמשכים " . בזה חשו היטב גם שני נציגי ישראל , עמוס 
מנסדורף וגלעד בלום , שהודחו בסיבוב השני של טורניר היחידים . שחקנים שלא 
היו פעילים על המגרש הקיפו את אקרני הטלויזיה במועדון ובמסעדה , תוך ציפיה 
דרוכה להתפתחויות . אבל לא הכל היו מודעים למתרחש . לשוודי מאגנוס גוסטאפסון 
נודע כי פרצה מלחמה רק לאחר שניצח את האוסטרלי וואלי מאסור . לאיוואן לנדל , 
מנצח אשתקד , נודע על פרוץ המלחמה רק 51 דקות לפני שעלה להתמודדות עם האמריקאי 
סקוט דייויס . " הידיעה העיקה , אבל כאשר הנך עולה למגרש אתה מרוכז רק 
בטניס " , הודה לנדל , שניצח את יריבו 76 , 63 , 62 ועלה לסיבוב השלישי . 
ביום הולדתו ה - 52 ניצח סטפאן אדברג את הבלגי אדוארדו מאסו 61 , 62 , 
63 . לטניסאי השוודי , המדורג 1 בעולם , יצפה בשבת בסיבוב השלישי האוסטרלי 
פאט קאש שניצח אתמול את הדרום אפריקאי כריסטו ואן רנסבורג 76 , 64 , 64 . 
המיפגש ביניהם יהיה שיחזור הגמר של 7891 בווימבלדון . קאש נסוג מאז למקום 
ה - 48 בעולם . השוודי מאטס וילאנדר , שלוש פעמים אלוף אוסטרליה , התקשה 
להדיח את כריסטיאן סאצאנו מגרמניה 76 , 64 , 36 , 46 , 64 . מאטס ייפגש 
בשלב הבא עם בראד גילברט מארה"ב ( 7 ) , שהדיח את האוסטרלי ריצארד פרומברג 
46 , 64 , 64 , 46 , 60 . המדורג 5 , גוראן איוואניסוויץ מיוגוסלוויה , 
נחלץ בקושי מעימות בן חמש מערכות עם ההודי ראמש קרישנאן . הוא ניצח 64 , 
36 , 46 , 61 , 62 וישחק נגד בן ארצו גוראן פרפיץ . זה האחרון הביע 
אתמול זעם גלוי על הקטטה שפרצה בין קרואטים לצופים יוגוסלווים ממוצא אחר , 
שבה נפצע אחד הצופים , במהלך משחקו במגרש 01 נגד לואיס מאטאר מבראזיל . 
פרפיץ ניצח 63 , 61 , 61 . בטורניר הנשים מוסיפה המדורגת 2 , מוניקה 
סלש מיוגוסלוויה , להפגין כושר מוחץ . היא ניצחה בנקל את האיטלקיה קאתי 
קאברזאסיו 61 , 60 . אבל המדורגת 7 , מנואלה מאלייווה מבולגריה , הסובלת 
מפגיעה באצבעה , הודחה 64 , 64 בידי אנקה הובר בת ה - 61 מאוסטריה . 
