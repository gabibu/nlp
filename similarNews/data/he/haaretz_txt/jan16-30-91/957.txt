מסקר שנערך באחרונה , עולה כי סוגי התוכניות המבוקשות בטלוויזיה בתקופת 
חירום זו , מלבד חדשות , הן תוכניות ילדים , בידור וסרטים עלילתיים . 
אין רוצים בספורט , תוכניות מתח וקומדיות . בתשובה לשאלה האם לא היה מקום 
להפסיק את שידור הסדרה " מלחמה וזיכרון " , אמר מנהל הטלוויזיה , יוסף 
בראל , כי זו סדרה מעולה ולדעת מומחים הציבור רוצה לצפות בשעת מלחמה בסרטי 
מלחמה . בראל הודה כי תוכניות הלילה אינן דווקא מן השורה הראשונה , אך טען 
שאי אפשר להביא תוכניות של צפיית - שיא בשלוש לפנות בוקר . ציוד הווידאו 
שהוכנס לפעולה בימים האחרונים מזרז את הבאת הצילומים מן השטח , ועתה הטלוויזיה 
מתחרה במהירות התגובה עם רשת הסי - אן - אן . לדברי מנכ"ל רשות השידור , 
אריה מקל , הוצבו צוותים בגוש דן ויש צוותים בכוננות יציאה לסיקור . ערוץ 
2 ישדר , ממחר , את תוכנית האקטואליה " הערב במפרץ " , במקומה של תוכנית 
הבוקר " הבוקר במפרץ " , ששודרה מאז תחילת המשבר . נסים משעל , מנהל שידורי 
ערוץ 2 , אמר כי ההחלטה להעביר את התוכנית לשעות הערב התקבלה בעקבות פניות 
של צופים רבים , וכן בשל העובדה שהמשק בישראל והלימודים בבתי הספר העל - 
יסודיים חוזרים למסלולם . את תוכנית הערב תגיש אורלי יניב , ולידה יביא 
פרשנות רון בן ישי . כן יתארחו פרשנים נוספים . מן הסקר אותו פרסמה רשות 
השידור לפני ימים אחדים , עלה כי רק % 2%3 צופים בתוכנית הבוקר של ערוץ 2 , 
והשאר במהדורת החדשות של הטלוויזיה הכללית . " נייט ליין " של טד קופל , 
תשודר אף היא בימים שני עד ששי , הימים בהם היא משודרת בארה"ב . משעל 
אמר כי שידור שתי התוכניות החדשות נועד לספק לצופים מגוון רחב ומבט מעמיק 
על האירועים במפרץ . 
