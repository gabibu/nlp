י להתאמץ , לפרש את דברי שר הביטחון בראיון טלוויזיוני אמריקאי שנערך עמו 
ביום א , כהבעת משאלה למעורבות ישראלית אקטיווית במלחמה נגד עיראק . בעצם , 
רק באמריקאים ובנכונותם לערוך עם צה"ל את התיאומים האופרטיוויים הנחוצים 
תלויה כך השתמע הסרת הרסן מעל מי שיוטל עליהם לגמול לעיראקים מכה אפיים , 
כפי שהובטח בהצהרות מיניסטריאליות לפני המלחמה . אם והרי אפשריים פירושים 
אחרים קולע הפירוש שלעיל , הרי יש לייעץ למי שכך חושבים , שיעצרו ויחשבו 
שנית . ידוע כי ארה"ב , כפי שנאמר שוב ושוב על - ידי מי שמוסמך לכך , 
תתייחס בהבנה למצב שבו תפקע סבלנותה של ישראל והיא תחדל להבליג על הפגיעות 
בה . נניח גם אף כי כאן אנו מהלכים על קרקע בטוחה הרבה פחות שגם שותפי 
הקואליציה הערבים יבלעו מעורבות ישראלית מדודה במשורה . אך נתעלם לרגע משיקולים 
אלה , הנוגעים לאינטרסים של ארצות אחרות , ונבחן את שאלת פעולההבלגה לגופה 
הישראלי : נבחן ונמצא כי הם צמד המורכב מיסודות שאינם שקולים זה כנגד זה . 
ברור לגמרי כי כל פעולת גמול ישראלית ועל אחת כמה וכמה מערכה של מעשי גמול 
תהיה כרוכה באבידות , בדם ובחומר . אילו מותר היה לנו לחשוב , כי תמורת 
אבידות אלו נזכה בשיפור משמעותי של ביטחון העורף , יכולנו להצטרף לששים 
אלי קרב . אך אין מי שיסכים להבטיח שלא לדבר על מתן ערובה כי צה"ל יצליח 
לנקות את השטח , ולהחזיקו מנוקה , מטילי סקאד . לאמריקאים ולבריטים , 
שניסו והצליחו רק בעירבון מוגבל מאוד , יש כוחות אוויר ויבשה בסביבה , 
לוחמים עזים ובעלי תושייה לא פחות מלוחמי צה"ל . על יסוד מה מותר לנו אפוא 
לחשוב כי ניטיב לעשות את המלאכה ? נודה כי הפעם שפר חלקנו : לא ישראל לבדה , 
ואפילו לא בעיקרה , נדרשת לשאת על גבה את העומס הכבד מנשוא של מלחמה עם 
אויב מן המסוכנים . בנסיבות אלה , כל איש מדינה היודע את נפשו יברך על 
הגומל , ולא יידחק להיות שותף לשפיכות הדם ולהשחתת הרכוש שבהן כרוכה הלחימה . 
אילו לפחות התבקשנו על - ידי בעל ברית שזכותו לבקש , שנבוא לעזרתו , אפשר 
היה לתרץ בכך את הדחף למעורבות פעילה ויהי מה ; והרי ההיפך מזה קורה במקרה 
זה . גם אין לנו מחויבות מן הסוג " האצילות מחייבת " ; הזמנים של התמודדויות 
אבירים רכובים על סוסים חלפו , והתחלפו בקטל המוני ובירי של טילים על אוכלוסיות 
שלוות . מכל אלה ניתן להסיק רק מסקנה אחת : כל עוד אין לישראל הערכה ודאית 
שהיא מסוגלת לשנות באופן משמעותי את המצב בשטח על - ידי הפעלת צה"ל , עליה 
להימנע ממעורבות פעילה במלחמה : מה עוד שאחרים עושים את המלאכה , שהיא 
גם מלאכתם , ועושים אותה לגמרי לא רע . דיבורים על קווים אדומים ומלל פשטני 
מסוג זה , מקומם לא יכירנו כאן : ככלות הכל , אנו עוסקים בדיני נפשות . 
למלחמה יוצאים כאשר כלו כל הקצים וכאשר יש בתוצאות המצופות פיצוי על האבידות : 
לא זה ולא זה חל לגבי העניין הנידון . 
