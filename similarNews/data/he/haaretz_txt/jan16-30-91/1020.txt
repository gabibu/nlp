הוויכוח סביב הרפורמה ( או השינוי המבני ) במשק הדלק נטוש , בעוצמות שונות , 
זה יותר מארבע שנים . השלב הראשון ברפורמה הופעל , לאחר ויכוחים , עתירות 
לבג"ץ ופשרות , באוגוסט 8891 . אחד מהישגיה הבולטים היה הסרת המחסום לכניסתן 
של חברות חדשות למשק הדלק . התוצאה הישירה והמיידית היתה התפתחותה של תחרות 
במקטע השיווק . מרבית מוצרי הנפט נמכרים כיום במחירים נמוכים מאלה הנקובים 
כמחירים מרביים . הנהנים העיקריים הם הצרכנים בתעשייה , בחקלאות , חברת 
החשמל , וכן צרכנים של סולר , מזוט וגז , הרוכשים את מוצריהם בצובר . 
בעדותו בפני הוועדה לביקורת המדינה של הכנסת ב09 . 21 . 01 מסר מנכ"ל חברת 
" דור אנרגיה " , שמואל דנקנר , שערך החיסכון לצרכנים מן התחרות במשק הדלק , 
נאמד בשמונים עד מאה מיליון שקלים לשנה . מחירי הבנזין בתחנות הדלק עדיין 
צמודים למחירים המרביים , אולם זו רק שאלה של זמן , וגם במגזר זה תתפתח 
תחרות . ניצניה כבר נראים . לא פחות חשוב , שהרפורמה חייבה את חברות הדלק 
הוותיקות ( פז , דלק , סונול ) ואת בתי הזיקוק , לפתח יכולת סחר בשוק 
הנפט העולמי בלקיחת סיכון עסקי עצמי , ולא בחסותה של הממשלה . בתי הזיקוק 
פעלו כהלכה בתחום ההיתר המוגבל שניתן להם לסחור בשוק הנפט העולמי ויצרו קשרים 
מסחריים עם מקורות נפט שבעבר היו אדישים לקשרי סחר עם ישראל . הרפורמה איפשרה 
לבתי הזיקוק לחדש את תנופת הפיתוח , בהיקף של כ053 מיליון דולר במשך חמש 
שנים , להוספת מתקנים שיגבירו את מיצוי התזקיקים מחבית הנפט , יאפשרו אספקה 
של בנזין נטול עופרת ויקטינו את ההשפעות הסביבתיות של בתי הזיקוק . הוויכוח 
על המשך דרכה של הרפורמה מתמקד בהתקפה מצדן של חברות הדלק הוותיקות על בתי 
הזיקוק ומעמדם המונופוליסטי . אם לא יחסמו ומיד את בתי הזיקוק , נטען , 
נמצא את עצמנו עם מונופול השולט על כל הפעילויות במשק הדלק , יבוא , זיקוק 
ושיווק . בתי הזיקוק הם אכן מונופול , אבל לא טבעי . נפחים גדולים של מוצרי 
נפט נסחרים בים התיכון , ולולא יכולתם של בתי הזיקוק לעמוד בתחרות , היה 
מתבצע יבוא נרחב של מוצרים לארץ . ואכן , חברת החשמל מייבאת כמויות מסוימות 
של מזוט לתדלוק תחנותיה , בתחרות ישירה מול חברות הדלק ובתי הזיקוק . מרבית 
בתי הזיקוק בעולם מתחרים מול יבוא מוצרים שמקורם בבתי זיקוק אחרים . אין 
סיבה שמצב זה לא ישרור גם בארץ , אם מחירי המוצרים שבתי הזיקוק מייצרים 
לא יעמדו בתחרות . הפרחת סיסמאות , כמו : הרפורמה היטיבה עם בתי הזיקוק 
והגבירה את עוצמתם כמונופול ממשלתי , חסרה כל בסיס עובדתי ומטרתה היחידה 
היא לגלגל את הרפורמה בחזרה ולהשיב את המצב לקדמותו , כאשר בתי הזיקוק פעלו 
כקבלן זיקוק בעיבוד נפט גולמי שייבאו חברות הדלק . בד בבד מעלים חברות הדלק 
הוותיקות וגורמים אחרים הצעה לפצל בין שני המפעלים של בתי הזיקוק ולמכור 
אותם לשני גופים נפרדים . פיצול זה יאפשר , כך נטען , כינונן של שתי חברות 
דלק " אנכיות " , שיתחרו ביניהן . התפעול היום - יומי של בתי הזיקוק מחייב 
הזרמה שוטפת של מוצרי ביניים בין שני המפעלים . אם לא כן , הגמישות והאופטימיזציה 
התפעולית לשם השגת איכות - מוצרים נדרשת , בעלות מינימלית , ייפגעו . 
ההכרח לספק כמויות גדולות של בנזין נטול עופרת הוא דוגמה אחת . התשומה השנתית 
של חומרי גלם בשני המפעלים של בתי הזיקוק , כ061 אלף חביות ליום ( כ8 מיליוני 
טונה בשנה ) , מדרגת אותם כמפעל בגודל בינוני , בר - תחרות בשוק העולמי . 
פיצול מלאכותי בין שני המפעלים יותיר שני בתי זיקוק קטנים , עם הרבה מגבלות . 
כדי לספק את דרישות השוק בכמויות ובאיכויות , ולשרוד בתחרות מול שוק הנפט 
הבין - לאומי , שני בתי הזיקוק הקטנים והמופרדים יאלצו לתאם פעולה ביניהם . 
וככל שמדובר בהישרדות , מי ימנע זאת מהם ? מאז ומתמיד טענו חברות הדלק 
הוותיקות שרכישות של חומרי גלם בשוק הבין - לאומי צריכות להיעשות במשותף . 
אם כך , ואם גם פעילויות הזיקוק ייעשו במתואם , היכן התחרות שתאפשר לממשלה 
להסיר את הפיקוח מעל המחירים לצרכן ולהסתלק ממעורבות ? הסיבה הבלעדית מאחורי 
ההצעה לפצל בין שני מפעלי בתי הזיקוק מכוונת לחסום את משק הדלק בפני מתחרים 
פוטנציאליים , כמו " דור אנרגיה " ו"גל " , שייוותרו מחוץ למבנה האנכי . 
אותה סיבה עומדת מאחורי ההצעה להחזיר את בית הזיקוק למעמד של קבלן זיקוק . 
הצעות אלה ישפיעו בוודאי על התעשייה הפטרוכימית . זה זמן רב נטען שהסיכוי 
היחיד לשיקומה , ואולי אף להישרדותה , של התעשייה הפטרוכימית יבוא מכינונה 
של מערכת משולבת של זיקוק ופטרוכימיה . זו המגמה בכל העולם . הגבלת בתי 
הזיקוק לקבלנות זיקוק , או פיצול בין שני מפעלי הזיקוק , יסכלו את התוכניות 
לכינונה של תשלובת זו . מה , אם כן , צריך להיות השלב הבא ברפורמה ? 
ההחלטה היא , כמובן , בידי משרד האנרגיה . אנו מציעים שבתי הזיקוק לא 
יוגבלו ברכישות של נפט גולמי וששני מפעלי הזיקוק לא יופרדו . לבתי הזיקוק 
אין כל עניין להיכנס למקטע השיווק . מחירי המוצרים המוגמרים בשער היציאה 
בהם ייקבעו על פי תנאי שוק החשוף ליבוא מתחרה . שוק מוצרי הנפט בארץ גדול 
דיו לאפשר תחרות אמיתית על נתחי שוק בין חברות השיווק . עם התפתחותה של 
תחרות זו , שכאמור כבר פועלת ברוב המוצרים , יהיה אפשר להסיר את הפיקוח 
הממשלתי מעל המחירים לצרכן . יש לאפשר לבתי הזיקוק לפעול בתחומים שבהם יש 
להם יתרון יחסי רכישות של נפט גולמי , זיקוק , סחר במוצרי נפט בשוק העולמי 
ואספקת חומרי גלם לתעשייה הפטרוכימית . חברות השיווק יפעלו , בתנאי תחרות , 
באספקת מוצרי נפט בשוק המקומי . מבנה זה יוביל למשק דלק חופשי , תחרותי 
ויעיל , עם מעורבות מזערית של הממשלה . 
