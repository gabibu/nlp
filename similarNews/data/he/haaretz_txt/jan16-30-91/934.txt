הדיכוי הברוטלי של הקמרלין במדינות הבלטיות , וחודשי הרטוריקה והצווים השמרניים 
שקדמו לו , העלו שתי שאלות מכריעות : מי מחזיק ברסן בברית - המועצות ? 
ולאן הוא מוביל את המדינה ? התשובה לשאלה הראשונה ברורה : מיכאיל גורבצוב 
הוא המחזיק ברסן . בהכרזות הפומביות המעטות שלו על המשבר , הצדיק נשיא 
ברית - המועצות את המדיניות שננקטה בארצות הבלטיות , ובד בבד כפר בכל אחריות 
לאלימות או אפילו בכך שידע עליה מראש . הוא לא עשה דבר כדי לסייג עצמו מהנוכחות 
הצבאית הנמשכת במדינות הבלטיות , לא גינה את הירי , לא השמיע מלת תנחומים 
אחת , אבל אי - אפשר לדעת אם אכן רצה בכל צעד שננקט במהלך המשבר , והתנהגותו 
בעבר מעניקה אמינות לסברה כי לא חתר במתכוון לשפיכות דמים . עם זאת , השימוש 
בכוח בליטא ובלטוויה הוא המשך הגיוני של שרשרת פעולות שנקט גורבצוב במטרה 
להכשיל את פעילות תנועות העצמאות ברפובליקות הסובייטיות . למעשה , הפנים 
שגורבצוב מציג במדינות הבלטיות אינן חדשות . אף על פי שהטקטיקות שלו נעו 
זה כבר בין המקל לגזר , לא השתנתה מטרתו מעולם שמירה על ליכוד ברית - המועצות 
ועל " בחירה סוציאליסטית " . אפילו בתחום הכלכלי , שבו הוא חוזר ועומד 
על מחויבותו ל"שוק " , מפרש גורבצוב את הרעיון כדרך חדשה ללגיטימציה של המהפכה 
הבולשוויקית , כפי שהוא רואה אותה , ולא כסיום שליטת המדינה במשק . סביר 
אפוא שדרכו העתידה של הנשיא תהיה צמודה לאותן קדימויות , והתוצאות יהיו 
מרחיקות לכת . ראשית יותרו חירויות דמוקרטיות חדשות , אך רק אם לא יתנגשו 
ביעדים ראשוניים אלה ; אין ספק שהמתחים ביחסים עם שאר הרפובליקות יימשכו , 
וסביר להניח שיוחרפו . ואכן , הנכונות להשתמש באלימות ברפובליקות הבלטיות 
כבר מקטבת את המצב יותר מתמיד ; גלישה חזרה לקיפאון המלחמה הקרה עם המערב 
אינה מתקבלת על הדעת , כיוון שגורבצוב מעוניין בקשרים עימו כדי להבטיח התאוששות 
כלכלית . אבל המשטר יוותר על רפורמות כלכליות מפליגות ויותיר לכלכלה בארצו 
להידרדר עוד , ובכך ירחיב את הפער עם המערב ; והגלסנוסט או הפתיחות , 
אחד ההישגים הליברליים הבולטים של גורבצוב , ייבלם כל אימת שיכרסם בקו המפלגה . 
" השאלה אם גורבצוב חזק או חלש היא שאלה לחובבנים " , אמר יורי בולדראב , 
חבר פרלמנט דמוקרטי מלנינגרד . ומוסיף איגור צובייס , מנהיג דמוקרטי במוסקווה , 
" גורבצוב הוא בעל - ברית של הצבא . הוא אתם " . קפמאבינהקורבן הפוליטי 
הראשון של מדיניות הקו הנוקשה במדינות הבלטיות יהיה חלומו של גורבצוב להגיע 
ללא חיכוכים להסכם חדש על הברית בין הרפובליקות השונות . " אסור לשגות 
ולחשוב שגישתו היא סלקטיווית והיא תופעל רק נגד הרפובליקות הסוררות ביותר 
והניתנות לשליטה פחות מכל " , אמר בוריס ילצין לפרלמנט הרוסי . " זו גישה 
כוללת , שבכוונתה להחיות את המדינה הטוטליטרית " . כדי שיתגשם חזונו של גורבצוב 
בדבר תחייה לאומית , הוא חייב להגיע להסכם על מסגרת ברית חדשה . ברית זו 
היתה מגדירה מבנה לאומי בשליטת המרכז , אף על פי שזכות ההחלטה של הרפובליקות 
היתה מתרחבת . תוצאות הדיון על ברית כזו יקבעו האם תישאר המדינה מאוחדת 
או תתפלג לחלקים מסוכסכים , שלכל אחד מהם שיטה כלכלית ופוליטית משלו . 
בינתיים החזון הזה רחוק . " הרפובליקה שלנו כבר סירבה לחתום ( על כל הסכם 
של איחוד ) , ועכשיו סביר יותר להניח שרבים אחרים יסרבו " , אמר רומיאו 
ניזראדזה , פעיל גרוזיני המתגורר במוסקווה . ואכן , גרוזיה ושלוש הרפובליקות 
הבלטיות , ליטא , לטוויה ואסטוניה , אמרו כי לא יחתמו על הסכם איחוד וכי 
הן רוצות עצמאות , וגם אזורים אחרים , שבחרו באחרונה ממשלות חדשות , מסרבים 
לחתום על הגירסה הנוכחית של הסכם כזה . " במקום איחוד מדינות כלכלי , 
וקרוב לוודאי פוליטי - צבאי , שהיה מקבל את הסכמת הרפובליקה , מנסה המרכז 
לכפות הסכם איחוד על בסיס הרעיון של מדינה פדרלית אחת " , כתב באחרונה בעיתון 
בלתי תלוי חדש אנדרניק מיגרניאן , חוקר ידוע במדעי המדינה . " המרכז עצמו 
מודע לכך שלא יוכל להוציא לפועל את רצונו ללא שימוש באלימות " . עם חציית 
הקו ונקיטת אלימות ברפובליקות הבלטיות , קוממה נגדה מוסקווה את הרפובליקות 
עוד יותר , וסיפקה תחמושת חדשה למסעו של ילצין , אשר קרא ללכד רפובליקות 
בהסכם שישמש גרעין להסכם איחוד חדש , שימנע את שליטת המרכז . ימים ספורים 
לאחר המתקפה בליטא , שבה נהרגו 41 איש , הודיע ילצין כי רוסיה מוכנה לחתום 
על הסכם מרחיק לכת עם שלוש רפובליקות גדולות אחרות ביילורוסיה , אוקראינה 
וקזחסטאן . יחד מייצרות הארבע 58 אחוז מהייצור במדינה , אמר . מדיניות 
הקו הנוקשה של המרכז גם הפכה את ילצין כהרף עין לנושא דגל שלטון הרפובליקות . 
" במצב הקריטי הנוכחי יהיה זה לא נכון להיתקף בהלה , ואל לנו להפחית מהשפעתנו 
שלנו " , אמר בעת שקרא לאחדות בין הדמוקרטים לרפובליקות השוחרות לעצמאות . 
" יש לנו סיכוי גדול להשפיע על המצב " . אבל אפילו כמה מבעלי - בריתו הקרובים 
ביותר מפקפקים ביכולת העמידה של ההתנגדות אם יבחר המרכז לצאת למסע דיכוי 
כולל . " כל מה שילצין עושה ובונה עכשיו , נועד להגן על רוסיה " , אומר 
פקיד ממשלה בכיר ברוסיה . " אבל בידי המרכז נמצאים הצבא והק - ג - ב , 
ואין לנו תקווה אמיתית כנגדם " . נכונות המשטר להשתמש באלימות נגד רפובליקות 
סוררות , אין פירושה שיבה בלתי נמנעת לקיפאון של עידן ברזנייב או תחיית 
המלחמה הקרה . סיוע , השקעות וטכנולוגיה מהמערב מוסיפים להיות חיוניים 
לכלכלה הסובייטית . ואם תבוא עזרה כזו ללא הצבת תנאים , היא תתיישב עם 
מטרותיו של גורבצוב לשמור על אחדות המדינה ולהחיות מחדש את כלכלת הצווים . 
ואכן , בשנותיה הראשונות של הפרסטרויקה הגדירה אותה השפה הרשמית כ"החייאת 
הסוציאליזם והכלכלה " , באמצעות העלאת פריון העבודה , צמצום הבזבוז ואכיפת 
החוק והסדר . כלכלנים סובייטים ומערביים רבים מכנים את ההגדרה חלום שאי - 
אפשר להגשימו , אבל אפילו השקפה רפורמית שמרנית זו היתה כרוכה בצימוק הצבא 
ובהיפתחות למערב . כשמינה את שגרירו לשעבר בארה"ב , אלכסנדר בסמרטניך , 
לשר החוץ החדש שלו ( במקום אדוארד שוורדנדזה , שהזהיר מפני שיבה לדיקטטורה ) 
, אותת גורבצוב שבכוונתו להמשיך במדיניות החוץ שנקט בנחישות . אף על פי 
שאנשי הקו הנוקשה החלו למתוח ביקורת על תמיכתו הרשמית של הקרמלין בבעלות - 
הברית במלחמת המפרץ , עמדת המשטר נשארה בעינה . גורבצוב אף גינה את התקפות 
הטילים על ישראל ושיבח את האיפוק הישראלי . הקרמלין גם רוצה בהמשך השיחות 
לפיקוח נשק , והודיע כי פגישת הפסגה בין גורבצוב לגורג בוש תיערך כמתוכנן 
באמצע פברואר . גורבצוב גם המשיך לתמוך ביוזמות שגילו פתיחות כלכלית בשנה 
שעברה , כולל מפעלים משותפים והשקעות זרות . אבל לטווח הארוך תלוי ערכה 
של שותפות מערבית בשאלה מה תעשה בריה"ם למען עצמה . אם ירחיב גורבצוב את 
זכות ההכרעה של אנשי הקו הנוקשה , הוא עלול להחריף עוד יותר את המשבר הכלכלי 
שהמדינה מצויה בו . אולג בוגומולוב , אחד התיאורטיקנים הבכירים של הפרסטרויקה , 
שנמנע בדרך - כלל מלהשתתף באסיפות פוליטיות של האופוזיציה , טען בשבוע 
שעבר בהפגנה שנערכה במוסקווה , כי גם עם כוח פוליטי גדול יותר לא יוכל הצבא 
לפתור בעיות כלכליות . כאשר חשף גורבצוב באוקטובר האחרון תוכנית פשרה של 
רפורמה כלכלית , הוא דיבר בנימה בוטחת בזכות החשיבות הבסיסית שבמתן חופש 
פעולה לעסקים הקטנים . אך בהמשך הנאום , לאחר שהעמיד דברים כהווייתם , 
היה ברור כי השלטון המרכזי יוסיף להצר את צעדיהם של עסקים גדולים וקטנים . 
אנשי עסקים מעטים מאמינים כיום שיוכלו להשיג הישגים כלשהם . " אפילו אין 
טעם לנסות להרוויח מטבע קשה " , אמר איש עסקים בקייב . " כל רווחינו נלקחים 
מאתנו עוד לפני שאנחנו מתחילים לפעול " . קפמאבינייתכן אפוא שבמעמקי לבו אין 
גורבצוב מסוגל להשלים עם תפיסת הרכוש הפרטי כמפתח לרפורמה רצינית . במחצית 
השנייה של השנה שעברה התקדמה המדינה בעצבנות לקראת השמעת המלה " הפרטה " , 
במקום " מלים נקיות " אחרות למיניהן . אבל גורבצוב , עם כמה מנהיגי 
ממשלה ליברליים יחסית , אינו מסוגל לתפוס באמת את המשמעות של המושג בעלות 
פרטית , הכרוך בזכות למכור ולקנות בחופשיות . " המעבר הנוכחי לכלכלת שוק 
הוא במהותו התאבדות " , אמר הכלכלן סטניסלב שטאלין בראיון ל"קומסומולסקאיה 
פרוודה " . " זוהי אונייה ללא מפרשים . כדי לשרוד בים דרוש לה צוות חדש , 
פיקח ובעל רצון חזק , אבל השלטון הנוכחי לא יפתור את הבעיה הזאת " . לפני 
חמישה חודשים בלבד רכבו אנשי רפורמה כמו שטאלין על גל אופוריה . נראה היה 
שגורבצוב קרוב לכריתת ברית עם ילצין , ופירושה של ברית כזו היהקפמאלידהתחלקות 
בשלטון . אך באוקטובר הוא חזר בו בפתאומיות ונטש את תוכנית הרפורמה הכלכלית 
ל005 ימים , שעליה דנו יחד , ובמקומה בחר בתוכנית פשרה מרוככת שאינה משביעה 
את רצונו של איש . מומחים פוליטיים אומרים כי נסיגה זו מוכיחה כי גורבצוב 
קשור בעבותות של חוב לביורוקרטים צבאיים ותעשייתיים וגם למפלגה שדרכה עלה 
לשלטון . כך אפוא , כשבוועידת המפלגה האחרונה ביולי החזירו אלפי חברים 
ברחבי המדינה את פנקסיהם , ואנשי רפורמה נחושים ביקשו את תמיכתו , בחר 
גורבצוב שלא להגיב . אנשי הרפורמה קיבלו אז את החלטתו להמשיך בתפקידו הכפול , 
כמנהיג המפלגתי וכנשיא , בנימוק שבתקופת מעבר חשוב לאפשר לאדם אחד להחזיק 
בשתי המשרות . כעת הם תוהים אם לא איפשרו לו לרכוש לעצמו סמכויות רחבות 
יותר . לאחר שהחליט שלא להתחלק בשלטון עם ילצין , החל גורבצוב לקרוא לנשיאות 
חזקה יותר , החלופה הטובה ביותר שלו לאכיפת המדיניות שלו עצמו . הדבר אילץ 
אותו לבקש את תמיכת הצבא , מנגנוני הביטחון וארגוני המפלגה החזקים , כמשקל 
נגד לפופוליזם של ילצין . אך ככל שגורבצוב נשען יותר ויותר על הקו הנוקשה , 
כך הוא מתנתק מהלך הרוחות בארצו . ניתוק זה בא לידי ביטוי בשיחת הטלפון 
הדחופה שקיים אתו ילצין לפני כשבועיים . לדברי ילצין , הוא טלפן לגורבצוב 
כדי לשאול אותו מדוע הוא פונה לימין . " אני פונה לימין כיוון שזה הכיוון 
שהאנשים עצמם הולכים בו " , ענה לו , לדבריו , גורבצוב . על כך השיב ילצין 
כי הוא טועה . ייתכן אמנם שילצין קישט את סיפורו כדי לשרת את שאיפותיו שלו , 
אבל עם זאת ממחיש הסיפור כיצד יכול שליט מבודד להיות מנותק מהמציאות הפוליטית . 
ומצב זה עלול להחמיר . הדיכוי במדינות הבלטיות , התחייה המטרידה של הצנזורה 
בעיתונות והכחשתו של גורבצוב בנוגע לאחריותו למתרחש כל אלה הותירו אנשי 
רפורמה חשובים , שהיו בעבר בעלי - בריתו , מאוכזבים ומפוכחים . הפן הכאוב 
ביותר של אכזבה זו הוא , אולי , הנסיגה הפתאומית של הגלסנוסט . הדיווחים 
הרשמיים על המשבר הבלטי , שזכו לתפוצה רחבה , הטילו את כל האשמה על הלחצים 
המקומיים , ואין כל דמיון בינם ובין הדיווחים שלא צונזרו . אולם עד כה הגיע 
המידע הלא מצונזר באמצעות עיתוני הרפובליקות ובאמצעות הפקסימילות שמשגרים 
תושבי המדינות הבלטיות לעמיתיהם בערים גדולות שברחבי המדינה . ייתכן אפוא , 
שיתגלה כי הגלסנוסט הוא הרפורמה הדמוקרטית הקשה ביותר לדיכוי . אך ככל שיגבר 
בידודו של גורבצוב , יהיה עליו להישען יותר ויותר על יועצים שמרניים . 
אנשי הרפורמה הפונים אליו עורף שייכים לאגף הליברלי של הפרסטרויקה . תקופה 
ארוכה שימשו גורם מאזן כנגד כל הכוחות הפוליטיים האחרים , שהיוו בזמנם את 
האגף השמרני של צוות הפרסטרויקה אך נטו עם הזמן ימינה . לדברי סוכנות הידיעות 
הבלתי תלויה אינטרפקס , לא יכלול צוות הקבינט החדש של גורבצוב אף לא אחד 
מן הליברלים שהיו בעלי בריתו הקרובים במועצת הנשיאות . במכתב שפורסם בשבועון 
הליברלי " חדשות מוסקווה " , הוקיעו 03 יועצים של גורבצוב ודמוקרטים , 
בהם אישים ידועים כמו שטאלין וראש עיריית מוסקווה פופוב , את גורבצוב כמי 
שתומך בדיכוי שמבצעת המפלגה . " הרפורמה הכלכלית חסומה , הצנזורה על העיתונות 
ועל הטלוויזיה קמה לתחייה , והפרזיולוגיה הדמגוגית המחפירה מציפה כל דבר " , 
כתבו . " האם לאחר אותו יום ראשון עקוב מדם בווילניוס נשאר זכר למה שהנשיא 
כינה לעתים קרובות סוציאליזם אנושי , חשיבה חדשה ובית אירופי משותף ? 
כמעט דבר לא נותר " . 
