דהראן ( ע"ר ) . מפקדי הצבאות של בעלות הברית במפרץ דיווחו על מוראל נמוך 
בקרב החיילים העיראקיים שנשבו , ומסיקים מכך שייתכן שמלחמת הקרקע לא תהיה 
עקובה מדם . עד כה נשבו כ041 חיילים עיראקיים . קצינים אמריקאיים מסרו שגופם 
של רבים מהם היה מכוסה בכינים ובפצעים פתוחים . הם לא כיבסו את בגדיהם במשך 
שבועות , והתקיימו על ארוחה אחת ליום . קבוצה של 32 חיילים של צבא עיראק , 
שנתפשה לפני שבוע בתחנת שאיבה במפרץ הפרסי , התקיימה אך ורק על דגים , 
שניצודו בהטלת רימוני יד לתוך הים . כך סיפרו קצינים אמריקאיים . " איני 
חושב שהם יודעים להילחם , הם שמחו מאוד שחילצנו אותם ממצבם הקשה " , אמר 
מפקד הפריגאטה האמריקאית שאספה את השבויים מתחנת השאיבה . ארה"ב מסרה כי 
היא מעניקה לשבויי המלחמה יחס טוב מכפי שנקבע באמנות זנווה . האמריקאים 
מקווים כי בכך יסייעו לעריקתם של חיילים נוספים מהצבא העיראקי . פקידים 
בפנטגון טענו כי מספר העיראקים שנשבו עד כה קטן מכדי שיהיה אפשר להסיק לגבי 
המוראל בצבא עיראק כולו . מפקד הכוחות האמריקאיים באזור המפרץ , הגנראל 
שווארצקופף , הביע דעתו כי מספר גדול של חיילים עיראקיים היה עורק , אלמלא 
שדות המוקשים הרחבים שעליהם לחצות , ואלמלא הוצבו כוחות העלית של " המשמר 
הרפובליקאי " של עיראק מאחוריהם . קצינים סעודיים מסרו שכ005 חיילים עיראקיים 
הסגירו עצמם בתקופה שבין הפלישה העיראקית לכוויית ב2 באוגוסט , לבין פרוץ 
המלחמה . לדברי הסעודים , דיווחו העיראקים על מוראל נמוך ועל מחסור במצרכי 
מזון . צבא ארה"ב ויחידות הנחתים מקימים בסעודיה מחנות שבויים , שבהם יהיה 
אפשר להחזיק רבבות בני - אדם . 
