טוקיו ( ע"ר ) . בלשים חובבים עסקו אתמול בטוקיו בניסיונות לעלות על עקבותיהם 
של מיליארד דולר , סכום שנראה לאחרונה על שולחנו של ראש ממשלת יפאן . לאחר 
שיחות פוליטיות מייגעות בימים האחרונים , חשב ראש ממשלת יפאן , טושיקי 
קאיפו , כי סוף - סוף גיבש עסקת חבילה פינאנסית שתשביע את רצונה של ארה"ב , 
בדבר תרומה גדולה יותר להוצאות המלחמה במפרץ . קאיפו אמר כי יקיים בשעות 
הערב המאוחרות מסיבת עיתונאים כדי לדווח על העסקה . עיתונים ורשתות טלוויזיה 
מסרו כעובדה כי יפאן תקצה למלחמה במפרץ 01 מיליארד דולר , כולל מיליארד 
דולר כסיוע נוסף למדינות שנפגעו בצורה קשה במזרח - התיכון . פחות משעה לפני 
המועד שנקבע , בוטלה מסיבת העיתונאים ללא הסבר . כשנועד דובר הממשלה באיחור 
עם עיתונאים אתמול בבוקר , נתגלה כי התרומה שעליה הסכימו הממשלה וראשי המפלגות 
מסתכמת ב9 מיליארד דולר , כשהסכום כולו נועד לממן את ההוצאות של בעלות הברית . 
לא נאמר דבר על מיליארד הדולר שאמורים היו לחזק את כלכלות שכנותיה של עיראק , 
שנפגעו קשה מחמת האמבארגו של האו"ם או בשל נהירת פליטים אליהן . כסף זה 
פשוט נעלם מן השולחן . " בלשים " , שניסו לגלות את מיליארד הדולרים החסרים , 
סבורים כי נפלו קרבן לסכסוך אישי בין פוליטיקאים ממשלתיים בכירים . מקור 
פרלמנטארי אמר כי " היה זה קרב בין שני אישים בלשכת ראש הממשלה , ביום 
רביעי מאוחר בלילה " . לדברי המקור , החל הסכסוך השבוע בניו - יורק , כאשר 
שר האוצר , ריוטארו האשימוטו , מסר לשלטונות ארה"ב , בלי להתייעץ עם מטה 
המפלגה הליבראלית השלטת בטוקיו , כי יפאן תקציב 8 עד 9 מיליארד דולר כסיוע 
נוסף . דבר זה עורר את רוגזו של מוצוקי קאטו , ראש מועצת המחקר המדיני 
גוף רב - השפעה של מפלגת השלטון . האשימוטו וקאטו מייצגים את אותו אזור 
בחירות במערב יפאן , ושוררת ביניהם יריבות פוליטית קשה . בניסיון לצבור 
נקודות על פני השר , הציע קאטו להעניק מיליארד דולר נוספים לשכנותיה של 
עיראק , טען המקור בפרלמנט . לדבריו , " זה הצית מאבק סוער . גרוע מזה , 
ראש הממשלה קאיפו לא הצליח להשתלט על שני היריבים , ולא הושג הסכם באותו 
ערב " , הוסיף . דוברו של ראש הממשלה הודיע אתמול בסופו של דבר על סיוע של 
9 מיליארד דולר , אך לא הסביר כיצד יש להשתמש בכסף , או מהיכן תגייסו הממשלה . 
