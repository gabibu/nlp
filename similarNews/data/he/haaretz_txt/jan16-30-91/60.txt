בואנוס איירס ( ע"ץ וע"ר ) . ממשלת ארגנטינה התפטרה אמש כדי לאפשר לנשיא , 
קארלוס מנם , לבצע חילופי גברי . מנם הזדרז להודיע כי מספר שרים יישארו 
בתפקידיהם . ביניהם ציין את שר הכלכלה , ארמאן גונזאלס , שר החוץ , דומינגו 
קאוואליו , שר החינוך , אנטוניו סאלוניה , ושר הפנים , חוליו מרה פיגרואה . 
תוך 84 שעות ימנה הנשיא שרים נוספים לממשלה . חילופי הגברי בממשלת ארגנטינה 
נערכים על רקע של אי - יציבות כלכלית ובעקבות מערכה נגד השחיתות במימשל . 
בשבוע שעבר זועזעה ממשלת ארגנטינה על - ידי שערוריית שחיתות . עיתון מקומי 
פירסם מכתב מאת השגריר האמריקאי בבואנוס איירס , טרנס טודמן , אל הנשיא 
מנם , בו נאמר כי אדם הקשור בממשלה דרש סכום משמעותי כדי להשיג רשיון יבוא 
לחברה בבעלות אמריקאית . מנם הורה לחקור את האשמות . עיתונים מקומיים מסרו 
כי האדם שבו מדובר הוא אמיר יומה , איש עסקים ואח של רעיית הנשיא , זולימה 
יומה , שנפרדה ממנו לאחרונה . יומה עצמו התפטר שלשום מתפקידו כיועץ הנשיא . 
