" מה שאנו רואים כואב ומזעזע , אם כי נזק ברכוש טוב מפגיעה באנשים , וזה 
הישג גדול . טוב שבחיפה אין נפגעים " , אמרה אתמול ח"ך שושנה ארבלי אלמוזלינו , 
בעת סיור ועדת הכלכלה של הכנסת באתרים שנפגעו עקב התקפות הטילים בחיפה . 
ארבלי - אלמוזלינו הוסיפה " החיים צריכים לחזור לשגרה " . אשר לתושבי תל - 
אביב שנפגעו , טענה ארבלי - אלמוזלינו , " דגל ישראל מתנוסס מעל ההריסות 
וזו התשובה שאנו נותנים לסדאם חוסיין " . " ההתרשמות היא כבדה " , אמר ח"ך 
מיכה גולדמן למראה שברי קירות תלויים על חוטי ברזל ומסגרות מתכת מעוותות , 
נזקים שנגרמו למרכז מסחרי חדש במפרץ חיפה מאחת מהתקפות הטילים . שני חברי 
הכנסת יצגו את ועדת הכלכלה של הכנסת , בסיור באתרים שונים בצפון . חברי 
ועדה אחרים פרשו מן הסיור בטרם הגיעם לחיפה ( אחדים מהם בשל התחייבויות 
קודמות ) . יזם המרכז המסחרי , הקבלן אורי דורי , סיפר לחברי הכנסת כי 
מאז נפילת הטיל עסקו מהנדסים מומחים בהערכת שווי הנזק הנאמד במיליון ומאה 
אלף ש"ח , ויש נזקים נוספים . למרות הפגיעה תסתיים בניית האתר בחודש מאי 
( במקום בפברואר ) . 004 פועלים עובדים עתה בשתים או שלוש משמרות , כדי 
להשלים את המבנה . במקום עומדות להיפתח 08 חנויות , שבעה בתי קולנוע , 
ועסקים נוספים . " כבר ראינו לנגד עינינו את פתיחת החנויות " , סיפר מנהל 
המרכז החדש , דודו שגיא . הח"כים הבטיחו לפעול לשינוי החקיקה כך שאלו שניזוקו 
בהתקפות הטילים אכן יפוצו . ח"ך גולדמן יכול היה לבשר לתושבי חיפה , שעקב 
שיחתו עם תת אלוף אורי מנוס , ראש הג"א , החל מהיום יוכלו חיפאים הזקוקים 
למסכות גז מיוחדות , כגון חולי אסתמה , להשיגן בחיפה במקום שיופנו למרכז 
הג"א בתל - אביב . 
