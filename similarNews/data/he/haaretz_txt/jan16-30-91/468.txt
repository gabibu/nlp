ניקוסיה ( ע"ר וע"ץ ) . בהודעה צבאית ששודרה אתמול ברדיו בגדאד נאמר כי 
טיל פגע בעיר טאכריט , מקום הולדתו של סדאם חוסיין , בלילה שבין שבת ליום 
ראשון . לא נמסרו פרטים על מידת הנזק ואם היו נפגעים . השליט העיראקי נודע 
תחילה בשם סדאם חוסיין אל - טאכריטי , אולם הוא ויתר לאחר מכן על השם שקשר 
אותו , ומנהיגים בכירים אחרים , לעיר זו , צפונית לבגדאד . שלשום טענה 
עיראק כי מטוסי בעלות הברית הפציצו את שתי הערים המקודשות ביותר לעדה השיעית , 
נגאף וכארבלה שבמרכז עיראק , וכי בהפצצות אלה נהרגו מספר אנשים . עיראקים 
רבים נמלטו מבגדאד וערים אחרות לנגאף ולכארבלה בהאמינם כי שני האתרים הקדושים 
הללו לא יותקפו . ב9 בינואר הזהיר העיתון האיראני " טהראן טיימס " את 
המערב מפני פגיעה במקומות הקדושים לשיעים במקרה של מלחמה . " שום מוסלמי 
לא יסבול התקפה על המקומות הקדושים ביותר לאסלאם אחרי מכה ומדינה ( המקודשות 
בעיקר לסונים ) . איראן האסלאמית לא תישאר אדישה להרס כזה " , כתב העיתון . 
קפידבינסוכנות הידיעות העיראקית טענה אתמול כי הפצצות מטוסי הקואליציה גרמו 
נזקים חמורים לכנסיית סנט - תומאס שבנינווה . הסוכנות טענה כי הטלוויזיה 
העיראקית הציגה במהלך הערב את מידת הנזק החמור שנגרם לכנסייה כתוצאה " מהתוקפנות 
האמריקאית - אטלאנטית , שאינה מתחשבת בערכים אנושיים ודתיים " . 
