אנקרה ( ע"ר וע"ץ ) . הפרלמנט הטורקי אישר אתמול את בקשת הממשלה , לאפשר 
לכוחות טורקיים ולכוחות זרים הנמצאים בתחומה , להילחם נגד עיראק . כך דיווחה 
סוכנות הידיעות של אנאטוליה . הפרלמנט גם העניק לארה"ב אישור להשתמש בבסיס 
חיל האוויר באינצירליק שבדרום המדינה , לצורך התקפות נגד עיראק . מנהיגי 
האופוזיציה טענו , כי הצעד יגרור את טורקיה לתוך המלחמה , בעוד שהיא טענה 
כי תפעל נגד שכנתה רק במקרה שתותקף . " שכנתנו הינה פורעת - חוק ותוקפנית . 
היא יכולה לאיים עלינו ועל כל האזור . אנו לא נשלים עם זאת " , אמר ראש 
הממשלה אילדירים אקבולוט לפרלמנט בנאום שהציג את בקשת הממשלה , בה נאמר 
כי היא שומרת לעצמה את הסמכות להחליט על אופן הפעולה נגד עיראק . בבסיס חיל 
האוויר באינצירליק חונים כעת כ84 מטוסי - קרב אמריקאיים , והממשלה הטורקית 
ביקשה מוואשינגטון לשלוח 84 מטוסים נוספים לבסיס זה . מדינות הברית המערבית 
נאט"ו , הבטיחו אתמול להגן על טורקיה , חברת הברית היחידה שיש לה גבול 
עם עיראק , לכשפרצה המלחמה במפרץ . ההחלטה התקבלה בישיבת חירום במטה נאט"ו 
בבריסל . בפגישה שיושב הראש שלה היה מזכיר נאט"ו , מנפרד ורנר , נשמעו 
סקירות של נציגי ארה"ב ובריטניה על הפעולה הצבאית שננקטו עד כה נגד עיראק . 
אשר לטורקיה , קבעו בנות הברית כי יעמדו במתחייב מסעיף חמש של מאמנת היסוד 
המבטיח כי כל התקפה על אחת מבנות הברית תיחשב להתקפה על כולן . 
