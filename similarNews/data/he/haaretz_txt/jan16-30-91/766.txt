זיגן , גרמניה ( ע"ר ) . הנאצי ארנסט אוגוסט קניג , לשעבר מפקד באס - 
אס , נדון אתמול למאסר עולם בעוון רצח צוענים במחנה ההשמדה אושוויץ בעת 
מלחמת העולם השנייה . קניג בן ה17 , שכינה את עצמו " המלאך מאושוויץ " , 
הורשע בבית - משפט מחוזי בעיר זיגן שממזרח לקלן ברציחתם של שלושה אסירים 
צוענים . במשפט , שנמשך קרוב לארבע שנים , סיפרו עדים כיצד היכה הנאשם 
למוות שתי נשים וכיצד הלקה אשה נוספת במקל עד צאת נשמתה . בית המשפט הודיע 
כי לא הרשיע את קניג בחמישה סעיפים נוספים של מעשי רצח , בשל סתירות בעדויות . 
הנאשם גם זוכה מאשמת מתן סיוע להוצאתם להורג של יותר מאלף צוענים בתאי הגזים 
של אושוויץ - בירקנאו . בשנת 7891 , עת נפתח המשפט המרתוני , אמר קניג 
על עצמו כי הוא המלאך מאושוויץ , משום שלא הזיק לאיש . 
