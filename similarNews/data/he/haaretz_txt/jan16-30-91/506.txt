תשובה : לא רק לגורבצוב , אלא לעצמי , לכל אזרח . ברגע זה , כאשר שמרנות 
בריאה אינה יכולה למצוא דרך להתאחד עם כוחות רדיקליים , קיים פער בין חירות 
למחצה ועבדות למחצה . לתוך פער זה קופצים מיד כוחות ריאקציוניים , חיידקים 
של לאומנות תוקפנית . אני חושב שאסור לחברה שלנו להיות כפוית - טובה לגורבצוב 
הוא שינה את העולם אבל הכרת תודה יכולה להתבטא בצורת אזהרה , אם אתה ידיד 
אמת . כאשר ביקש גורבצוב סמכויות נשיאותיות נוספות , חשבתי בעצב : מהי 
הסמכות הנוספת הטובה ביותר ? האם לא ידידים ובעלי - ברית טובים ואמון העם ? 
כל פעם שעליך להשתמש בכוח צבאי , זה סימן לחולשה . הייתי רוצה להציל את 
ברית המועצות מהתפרקות , אך לא בכוח . עדיף שיהיו לך שכנים ידידותיים מאשר 
רפובליקות לא - ידידותיות במסגרת הברית . אם אינכם יכולים לחיות יחד , 
אני בעד גירושים תרבותיים , בעיקר אם יש לכם ילדים משותפים , ולנו יש רבים . 
אם מגדל בבל מתמוטט , אני לא מודאג כל כך מהמגדל עצמו . אבל אני חושש 
לאנשים בקומות השונות של המבנה , ואני חושש לילדים המשחקים בצל הבניין הזה . 
בריה"ם מנסה להיות חלק מהבית האירופי המשותף , אבל רוסיה היא תערובת מוזרה 
של אסיה ואירופה . עלינו למצוא שפה משותפת עם האנשים שרוצים לפרוס את המדינה 
לנסיכויות בין - עמיות . אם כל הרפובליקות שלנו יקימו גדרות תיל בגבולות 
ויציבו שומרים הם כבר הקימו מחסומי מכס הדבר גוזל זמן . הוא יקר להחריד . 
מדוע כמה רפובליקות רוצות לעזוב את בריה"ם ? כיוון שהן חושבות שיחיו אז 
הרבה יותר טוב . לדעתי אני שוב חוזר לאמצעים למחצה יש לנו רק חירות למחצה 
בכלכלה . לוא היינו יכולים למצוא תנאים כלכליים טובים , שאלת הבדלנות היתה 
נפתרת . אנו זקוקים לא לצדקה אלא לרעיונות , מפעלים משותפים . אני מביע 
הכרת תודה עמוקה מאוד , אבל צדקה מתמדת משחיתה . ארצנו עשירה באורח בל - 
יאומן . היא כרגע הקבצנית העשירה ביותר בעולם . ראשית , עלינו להפוך את 
הרובל למטבע סחיר , לא רק כיוון שאפשרויות סחר החליפין מוגבלות מאוד , 
אלא למען הפסיכולוגיה של העם הרוסי . אנשים חשים מושפלים אם אינם יכולים 
להחליף את כספם , שאותו הרוויחו בעמל , אפילו תמורת כוס בירה באנגליה . 
לא . ביקשתי קודם רשות לשהות אז בארה"ב , שם אני משלים את העבודה על אנתולוגיה 
גדולה של שירה רוסית . אבל אני יכול לומר לך את דעתי על שוורדנדזה . הכרתי 
אותו מאז 6591 . כאשר דקלומי שירה פומביים שלי נאסרו במוסקווה , הוא עזר 
לי תמיד בטביליסי . שוורדנדזה היה אחד מבוני הפרסטרויקה אפילו לפני שנולדה 
הפרסטרויקה , כיוון שנלחם נגד שחיתות ( כמזכיר הראשון של המפלגה בגרוזיה ) 
. התפטרותו היתה אבידה קשה . אנשי הימין הקיצוני שלנו מאשימים את הגלסנוסט 
בגרימת אסון כלכלי . זה אווילי עד לטירוף . זה כאילו היית מאשים את אבחנת 
הרופא בגרימת המחלה . אבל אנחנו מאוד צעירים בדמוקרטיה . אנחנו טועמים 
את הלגימות הראשונות , וכמה אנשים משתכרים באורח לא - אחראי . אנשים אחרים 
חושבים שזה רעל . זה אושר גדול למשוררים בני - דורי שהפכנו לקולות החירות 
הראשונים אחרי מות סטאלין . לפני סחרוב או סולזניצין . הבימה הפוליטית 
היתה ריקה למעשה כאשר נכנסנו לזירה , ודרשנו חירות ופתיחת גבולות . גורבצוב 
היה אחד הסטודנטים שקראו את השירה שלנו וספגו את רעיונותינו . כמובן , 
את מקשרת את הפרסטרויקה לשמו של גורבצוב . תפקיד הספרות במערב אינו כה חשוב 
כמו ברוסיה . לספרות בארצנו תמיד היתה עוצמה רבה יותר . " ונה בסנטיאגו " 
( 8791 ) , שהיא פואמה נגד התאבדות . המסר שלה הוא שאפילו במצבים הנראים 
כמבוי סתום , יש מוצא כלשהו . כאשר פורסם השיר , קיבלתי כ003 מכתבים מצעירים 
בארצות שונות : אנגליה , איטליה , רוסיה , ארה"ב . כמה בני - נוער אמרו 
שהצלתי אותם מהתאבדות . אין כל דרך להוכיח אם פואמה היא גדולה . אבל אני 
יודע שבפואמה הזאת הצלתי חיים . כמה אנשים החליטו שהיא פוליטית , כיוון 
שאני מזכיר את צילה . אבל הם לא קוראים , הם לא חודרים לדברים . אני לא 
פוליטיקאי אני פואטיקאי . אני חושב שפואמה זו רלוונטית לבריה"ם כיום . 
יש הרואים את המצב כיום כמבוי סתום . אני לא חושב כך . אנחנו פשוט לא 
מצאנו את דלת הקסמים . 
