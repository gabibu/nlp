אלונה אברמוביץ , תלמידת כיתה ג המתגוררת ברובע היהודי בירושלים , לומדת 
זה היום השלישי בבית ספר יוצא דופן במקצת . בית הספר הוא בית הוריה , וילדי 
כיתתה מפוזרים בסלון , בחדר האוכל ואפילו במטבח . המורה רחל גרינפלד מרשה 
לילדים לעבוד בקבוצות , בזוגות או ביחידות , לבחור בחומר הלימוד הנראה 
להם . היא עוברת ביניהם ומגישה סיוע . עד המלחמה למדו 11 ילדי כיתה ג , 
ובתוכם אלונה , בבית הספר הממלכתי - דתי ברובע היהודי . החל מיום ראשון 
החלו הכיתות בבית הספר לפעול בבתים פרטיים . בכל בית כיתה , מורה ואם - 
מארחת . הפעילות החלה עוד בטרם קרא משרד החינוך למורים ביסודיים ובחטיבות 
הביניים לחזור לבתי הספר ( היום ) ולהיערך לקראת יצירת מגע עם קבוצות של 
תלמידים ( ממחר ) . אתמול ושלשום ביקשה רחל גרינפלד מילדי כיתתה להרבות 
בתפילה . הם התפללו לא רק תפילת שחרית , אלא גם תפילת שמונה - עשרה , 
ואחר כך קראה המורה פרק תהילים . אלונה טוענת שהרגישה קצת מצחיק עקב ריבוי 
התפילות , אבל הסבירה שהצטרפה " כי המורה אמרה שחשוב להתפלל " . היא אמרה 
גם שהקראת תהילים " יכולה לעזור במשהו לכולנו , שלא יקרה כלום , שלא ייפצע 
אף אחד " . היא העדיפה להתעמק בשיעור בדינים ואפילו למדה שלושה דפים , בעוד 
חבריה למדו תורה או הנדסה . חוץ מזה שהתלמידים היו מפוזרים בבית ואחיה הקטנים 
של אלונה הפריעו להם לפעמים , היו אלה ימי לימוד רגילים . אלונה מודה שלא 
היה כל - כך חשק ללמוד , ומנמקת זאת בכך שהעברת בית הספר הביתה היתה חדשה 
לה ולחבריה ביום הראשון , ושהם אינם רגילים ללמוד בקבוצות . בכיתה הם יושבים 
בזוגות והמורה רושמת על הלוח ומדברת עם כולם . " עכשיו אני לא יודעת מה 
החברה שלי שואלת את המורה " , אמרה . אתמול הם כבר התרגלו קצת לסדרים החדשים . 
האם - המארחת , הדי אברמוביץ , סיפרה כי הכיתה למדה בביתה יומיים , בכל 
יום מ00 : 9 עד 00 : 21 , לרבות הפסקה ופסק - זמן לארוחה קלה , שהילדים 
הביאו עמם מהבית . בבקרים מגיעים הילדים עמוסים בילקוטים , בתיקי אוכל 
ובערכות מגן , שאותן הם מניחים ליד גרם המדרגות . המורה ובעלת הבית הנחו 
אותם כי בעת אזעקה עליהם לקחת את הערכות ולעלות לחדר האטום שבקומה השנייה . 
קפידבינמנהל בית הספר הממלכתי - דתי ברובע היהודי , יואל חדד , אמר אתמול 
כי בבית ספרו לומדים בכיתות אח רק מאה תלמידים ( כ21 בממוצע בכל כיתה ) 
. הוא טען כי ממשרד החינוך נמסר לו שאסור ללמד בבתים קבוצה גדולה של תלמידים , 
אבל לא ברור מה גודל הקבוצה שניתן ללמד אם בכלל . ממשרד החינוך נמסר בתגובה 
כי כל החלטה בעניין נתונה לשיפוטם של גורמי הביטחון . בנוגע להנחיות משרד 
החינוך , לפיהן חלק מהמגע עם הילדים ייווצר כאשר הם יגיעו לבית הספר ויקבלו 
הנחיות לעבודות הבית מהמורים , שישהו שם חלק מהזמן , אומר חדד כי " זה 
אינו משתווה לעבודה ולמגע ישיר מורה - כיתה במשך כמה שעות ביום " . הממונה 
על חדר המצב במשרד החינוך , מוטי שפר , אמר כי הוראה בקבוצות קטנות בבתים 
פרטיים באמצעות מורים מתבצעת זה ימים אחדים במקומות נוספים בארץ , על בסיס 
התנדבותי . לדבריו , התופעה בולטת בקיבוצים , ופחות במושבים וביישובי 
הגדה . אתמול הגיעה למשרד החינוך בקשה מאורגנת מקיבוצים וממושבים בבקעת הירדן , 
להפעיל את בתי הספר והגנים באזור במבנים הרגילים . שפר אמר כי בקשה זו 
תידחה ככל הנראה . עוד ציין כי חדר המצב מוצף בשאלות , בעיקר לגבי המקום 
בו צריכים המורים לשהות בעת הפעלת בתי הספר כמרכזי למידה . 
