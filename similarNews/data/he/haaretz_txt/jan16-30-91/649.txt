יום בלבד לפני פלישת עיראק לכוויית , לא עלתה כלל אספקתם של טילי פטריוט 
לישראל . בתדרוך שמסר ארנס לכתבים ישראלים בוואשינגטון ב02 ביולי 09 , לאחר 
פגישתו עם צייני , הוא נשאל אם דובר על רכש טילי פטריוט . " לא , בכלל 
לא " השיב שר הביטחון . כשהתבקש להסביר מדוע , הבהיר ארנס : " הפטריוט 
אינו עושה שבריר של מה שעושה החץ , ואנחנו צופים שטיל החץ יוכל , כשיסתיים 
פיתוחו , להיות תשובה לאיום המופנה נגדנו . החץ מהווה מהפכה בקנה מידה 
בין - לאומי , כיוון שאין לאף אחד היום תשובה לאיום של טילים באליסטיים " . 
לפני כשנה הוחלט בחיל האוויר להגיש בקשה לרכש שתי סוללות טילי פטריוט . 
הבקשה אושרה על - ידי הרמטכ"ל והועברה לשר הביטחון . עם כניסתו של ארנס 
למשרד הביטחון , הוצגה הבקשה בפניו . בדיון שנערך ב51 ביולי 09 הציגו אנשי 
חיל האוויר לשר את נתוני הפטריוט וביצועיו . ארנס הפסיק את הדיון ונזף באנשי 
החיל , שלטענתו לא הכינו את הדיון כנדרש ואינם בקיאים דיים בחומר . הוא 
הורה להם לשוב וללמוד את החומר , ולחזור אליו לדיון נוסף רק לאחר שיוכלו 
להציג את הנתונים בצורה משכנעת ומקצועית . גורמים ממשלתיים בכירים אישרו 
אתמול כי במערכת הביטחון חוששים שאספקת סוללות הפטריוט תביא לביטול פרויקט 
החץ . אם יתברר כי הטילים יעילים , יפחתו מאוד הסיכויים להשיג הסכמה אמריקאית 
להמשיך בפיתוח החץ , וארה"ב תציע לישראל להצטייד בסוללות פטריוט נוספות . 
עד לפני פרוץ המלחמה גם לא ייחסו במערכת הביטחון משקל רב ליכולת יירוט הטילים 
של הפטריוט , ולא ראו בו תשובה הולמת לאיום הטילים הבאליסטיים . למרות הערכות 
אלו , סיכם לפני כמה חדשים שר החוץ דוד לוי עם מזכיר המדינה , גיימס בייקר , 
על אספקת טילי פטריוט . בעקבות זאת נשלחו מתלמדים ישראלים לארה"ב , והם 
היו אמורים לסיים את ההשתלמות ולשוב ארצה עם הטילים . הדרג המדיני הבכיר 
בישראל דחה באחרונה הצעה להקדים את אספקת הטילים , בנימוק שאין לחרוג מהעיקרון 
שחיילים זרים לא יגנו על המדינה . ארבעה שרים אישרו אתמול כי דווח להם שההצעה 
נדחתה , מאחר שמערכת הביטחון צפתה שתוך זמן קצר יסיימו המתלמדים הישראלים 
את הכשרתם בהפעלת טילי הפטריוט . מלשכת שר הביטחון נמסר כי אמנם הוצע להקדים 
את המשלוח , אולם בכל מקרה לא היו הסוללות הראשונות מגיעות לישראל לפני 
סוף השבוע . שר בכיר העיר כי לאחר שישראל נאותה לקבל את הטילים , לא נדרשו 
לארה"ב יותר מ42 שעות להטסתם ארצה . אתמול מסר יועץ שר הביטחון לתקשורת , 
דני נוה , כי שתי סוללות נוספות של טילי פטריוט יגיעו בקרוב לישראל , 
וייכנסו לשירות מבצעי בחיל האוויר . הוא הוסיף כי ארנס הורה להאיץ את הדרכת 
הצוותים הישראליים בתפעול הסוללות , כדי שיוכלו לתפעלן לבדם מהר ככל האפשר , 
ולא יזדקקו עוד לעזרת הצוותים האמריקאיים . ראש הממשלה , יצחק שמיר , 
הכחיש אתמול כי יש הסכם כלשהו בין ישראל לארה"ב בדבר הבלגה של ישראל תמורת 
קבלת טילי הפטריוט . 
