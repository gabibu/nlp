בצד האיומים ב"הפתעות " קרובות במהלך המלחמה הכוללת " נגד הכופרים " , 
אפשר היה להבחין אתמול שוב בנימה של דאגה באמצעי התקשורת העיראקיים . נראה 
כי השיבושים בציפיות העיראקיות ממהלך המלחמה , ובעיקר בנוגע לגרירת ישראל 
לתוכה , לביצוע פיגועים , להידרדרות בעולם הערבי ועוד , מחייבים כיום 
את בגדאד להערכת מצב מחודשת , על כל המשתמע מכך . לפיכך אין להוציא מכלל 
אפשרות שגם האיומים הם פועל יוצא של הערכת המצב , שתקבע את מהות המהלכים 
העיראקיים בהמשך הקרוב של המלחמה . מקורות ערביים , המצטטים נוסעים שיצאו 
מעיראק , אומרים כי לפחות בשקי אל - שורגה הגדולה במרכז בגדאד הפסיקו להאמין 
בהבטחות על ניצחון . סדאם קבע את הסיסמא " מה יפה הניצחון בסיוע אללה " , 
שהפכה למטבע לשון עממית ולדברי המקורות , מטבע זו כבר אינה עוברת לסוחר 
ביומיים האחרונים . חנוונים הסכימו לדחות את חובות לקוחותיהם , שהבטיחו 
להם כי ישלמו לאחר " הניצחון בסיוע אללה " . בימים האחרונים הפסיקו , כנראה , 
בעלי העסקים להאמין בניצחון הקרוב ולכן אינם מסתפקים בהצהרה ודורשים תשלום 
מידי של החובות . כלי התקשורת העיראקיים נזקקו אתמול להצהרות עידוד פרו - 
עיראקיות גם מפי אזרחי חוץ , שסיפקה להם מערכת החדשות של רדיו עמאן . ירדן 
אף הצטרפה אתמול למערכת ההסתה העיראקית נגד מדינות ערב החברות בכוחות הברית . 
קריאת האחים המוסלמים בירדן אתמול לעם המצרי לפגוע באינטרסים אמריקאיים , 
ממחישה את העמקת שיתוף הפעולה המודיעיני בין עמאן לבגדאד . על אותו בסיס 
של שיתוף פעולה שווקה אתמול בבגדאד ובעמאן הידיעה על " נחיתת 05 מטוסים 
ציוניים בסעודיה " . שיתוף הפעולה הנמשך של עיראק עם אש"ף לא מומש עדיין במלואו . 
איומי נציגו האישי של יאסר ערפאת בלבנון , זיד והבה , אתמול מזכירים שוב 
כי אש"ף יכול עדיין לממש את תוכנית הפיגוע עליה הסכימו סדאם וערפאת . והבה 
איים אתמול ממפקדתו במחנה אש"ף עין אל - חילווה באזור צידון , בביצוע פעולות 
פיגוע והפגזות גם בעומק ישראל מלבנון . הידיעות בביירות על ההתקפות המדומות 
של מטוסי חיל האוויר הישראלי אתמול בשמי לבנון ועל הסיורים הימיים לאורך 
חוף דרום לבנון , ממחישים שוב ערנות ישראלית נוכח איומי אש"ף . 
