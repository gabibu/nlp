טום סלק מבקש , מאז הופעתו בלהיט הטלוויזיוני " מגנום " , להפוך לכוכב 
קולנוע שרמנטי בסגנון הישן , עם שפמפם וקורטוב של אירוניה עצמית . כפי 
שברט ריינולדס היה נדמה לעתים ליורשו של קלרק גייבל , כך סלק נדמה כיורשו 
של ריינולדס . הולך ופוחת הדור , ואם אמנם ייעשה יום אחד סרט המשך ל"חלף 
עם הרוח " , ודאי יהיה סלק הבחירה הטבעית לתפקיד שמילא פעם גייבל , וריינולדס 
היה אמור לגלם , לו הצליחה הוליווד להחליט מה קרה לסקרלט ורט . מאז שירד 
" מגנום " , מנסה סלק לעשות הסבה למסך הגדול , ולא תמיד בהצלחה . רוב 
סרטיו נכשלו , מלבד " שלושה רווקים ותינוקת " , שבו התגלה כקומיקאי סימפטי . 
סרט ההמשך של להיט זה כבר מוקרן בארה"ב , וזה אומר שהקריירה הקולנועית 
שלו עדיין בחיים . הסרט הוא מעין מערבון . סלק בו מגלם אקדוחן העוזב את 
ארצות הברית , עובד באוסטרליה בחווה מרוחקת ומסתבך עם אשה מסתורית , המגולמת 
על - ידי לאורה סאן גקומו ( האחות מ"סקס , שקרים ווידאו טייף " ) . יש 
בסלק משהו , אך אין בו מספיק כדי לבצר את מעמדו ככוכב קולנוע . אפילו ריינולדס 
לא החזיק מעמד זמן רב מדי . גייבל , כפי שמוכיח בימים אלה " זה קרה לילה 
אחד " , היה רק אחד . שם , חיוך ומבט אירוני אינם תמיד מספיקים . 
