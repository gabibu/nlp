התקפת הטילים אחר חצות על כמה מהאזורים המאוכלסים באזור החוף בישראל מעידה 
כי ההפצצות האמריקאיות הראשונות לא הצליחו לפגוע במרבית המשגרים הניידים 
של טילי הקרקע - קרקע , וכי לעיראקים יש עדיין כושר לשגר מתחי טילים . 
כושר ההתראה בפני הטילים הוא קצר ביותר , ולכל היותר בן כמה דקות . עד 
שלא יחוסלו טילים אלו , צפויות התקפות נוספות על ישראל . בפני ממשלת ישראל 
תעמוד עתה הברירה האם למהר ולהגיב על התקפה זו , ולהרחיב בכך את הסכסוך 
כפי שרוצה סדאם חוסיין , או להבליג לפי שעה ולהשאיר את המשך המלאכה לכוחות 
האמריקאיים , כפי שמציעה ואשינגטון . ההחלטה תלויה במידה רבה בהמשך ההתקפות 
ותוצאותיהן . על אף ההישג שרשמו האמריקאים בהתקפת הפתיחה , ברור שהמשגרים 
הניידים של טילי הקרקע - קרקע העיראקים לא נפגעו . גם חיל האוויר העיראקי 
נפגע בשלב זה רק בחלקו וכך גם הקשר בין המטכ"ל העיראקי ליחידותיו . לעומת 
זאת , נפגעו המפעלים לייצור נשק כימי . המסקנה היא שהאמריקאים ייאלצו להגביר 
בימים הקרובים את התקפות האוויר שלהם , כולל על מטרות שכבר הופצצו . ייתכן 
גם , שהם ייאלצו לבצע " הפצצות - שטיח " , שנועדו להרוס באורח שיטתי מטרות 
בשטחים מוגדרים . מאמץ מיוחד הקדישו האמריקאים להרס תשתית הטילים בבסיסי 
2 ו3 . טילים אלה מכוונים לעבר ישראל , וואשינגטון הבטיחה לישראל ערב המלחמה 
כי תעשה כל מאמץ לחסלם . באזורים אלה נרשמו השגים רבים ויתר כי שדה התעופה 
3 נפגע , ועמו גם גם משגרים נייחים המוצבים בבסיסים אלה . במשך כל יום האתמול 
החזיקו האמריקאים תצפיות אוויר קבועות מעל לאזור , כדי לאתר כל ניסיון לחמש 
את הטילים . המטוסים התוקפים באו בעיקר מבסיס טאבוק שבסעודיה ומנושאת מטוסים 
בים האדום . לפי שעה אין סימנים לשבירה מוראלית בצבא עיראק , בפיקוד הצבאי 
או באוכלסייה . סדאם חוסיין היה מוכן ככל הנראה למהלומה , אך ההפתעה הטקטית 
שספג צמצמה למינימום את תגובותיו של הצבא העיראקי , ובמיוחד של חיל האוויר . 
מרבית המטוסים נשארו חבויים בדירי בטון ( האנגרים ) . חלק מהמטוסים העיראקיים 
המריאו , אך לא לקרב אלא למקומות מסתור בצפון עיראק . מטוסים אזרחיים של 
עיראק הוברחו עוד לפני המלחמה לאלגיר . העיראקים גם עשו מאמץ להסתיר במהירות 
את משגרי הטילים הניידים . שאלת מפתח היא מה יקרה בימים הקרובים , אם וכאשר 
יבקשו העיראקים להוציא את מטוסיהם מהדירים ואת המשגרים הניידים ממחבואם . 
על - אף ההצלחות הללו , ברור כי יהיה צורך בעוד אלפי גיחות הפצצה . לא 
די בעליונות אווירית , יש גם צורך בהרס שיטתי של תשתית צבאית , כמו מערכות 
קשר , שליטה ופיקוד , מערכות בקרה ומכ"ם . זאת , בנוסף למטרות אסטרטגיות 
כמו מפעלים בהם מייצרים נשק כימי , ביולוגי וגרעיני . על - מנת להחליש את 
המערך הקרקעי של הצבא העיראקי בכוויית , יש צורך מעל לכל להרוס את מערכת 
אספקת המים לכוחות הרבים החונים בשטח מדברי זה . 
