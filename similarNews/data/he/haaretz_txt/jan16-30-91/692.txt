הבוקר יתחדשו הלימודים בסמינרים ובמכללות להכשרת מורים , במכינות הקדם - 
אקדמיות , במכללות האזוריות ובאולפנים למבוגרים . על כך החליט אתמול שר 
החינוך , זבולון המר , בהתייעצות עם ראש הממשלה , יצחק שמיר , ובידיעת 
שר הביטחון , משה ארנס . המר הודיע אתמול על כוונת משרדו לחדש בהדרגה את 
הלימודים בשבוע הבא בכל מערכת החינוך , למעט גני הילדים . אם המצב הביטחוני 
יהיה כפי שהוא היום , ואם גורמי הביטחון יאשרו את המלצת משרד החינוך , 
יחודשו הלימודים בבתי הספר לתלמידי כיתות י - י"ב . שאר חטיבות הגיל ( כיתות 
א עד ט ) יופעלו בשיטת האוניברסיטה הפתוחה או במתכונת בית - ספר נייד . 
עובדי ההוראה יכינו דפי עבודה ומערכי שיעור , ויעברו בין קבוצות קטנות 
של תלמידים הגרים בשכנות . הכוונה היא ליצור קבוצות קטנות של תלמידים , 
שילמדו בביתו של אחד מהם , במתנ"ס או במבנה ציבור שכונתי אחר . צוותי 
ההוראה יסייעו לתלמידים , שיגיעו לבית הספר לקבלת הדרכה נוספת . אם המצב 
הביטחוני לא יאפשר לימודים בבתי הספר לתלמידי החטיבה העליונה בבתי הספר התיכוניים , 
ילמדו גם הם בשיטת האוניברסיטה הפתוחה . הטלוויזיה החינוכית תשדר מערכי 
שיעור , בעיקר לעומדים לפני בחינות הבגרות . צוות מיוחד במשרד החינוך ייערך 
מהיום להכנת תוכניות לימודים , שיתבססו על שיטת האוניברסיטה הפתוחה . עקרונות 
הפעלת התלמידים גובשו אתמול בידי שר החינוך , מנכ"ל משרדו זבולון אורלב 
ובכירים נוספים , בהסכמת ארגוני המורים . הנחיות מפורטות ליישום עקרונות 
אלה יגובשו היום . ממשרד החינוך נמסר אתמול כי הלימודים בכיתות י"ג - י"ד 
בבתי הספר לטכנאים ולהנדסאים אינם מתחדשים הבוקר . מנהלי המוסדות שבהם מתחדשים 
הלימודים היום הונחו אתמול כיצד להיערך מבחינה ביטחונית . תלמידי מוסדות 
אלה נדרשים לשאת עמם ערכות מגן ולציין את שמם על - גבי האריזה . שליש מהחדרים 
במוסדות אלה ייאטמו . מטה מיוחד במשרד החינוך ידריך מהבוקר בטלפון את מנהלי 
המוסדות , שבהם מתחדשים הלימודים . מספרי הטלפון הם 709829220 . 
