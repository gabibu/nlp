ואשינגטון ( ע"ר וע"ץ ) . הנשיא בוש אמר אתמול כי הוא שבע רצון מן התוצאות 
הראשונות של המתקפה שנפתחה על ידי כוחות הצבא של ארה"ב ובנות בריתה לסילוק 
צבא עיראק מכוויית . הוא הביע תפילה כי האבדות במבצע יהיו קטנות ככל האפשר . 
" אנו נחושים בדעתנו לסיים את הדבר שהתחלנו לעשותו " , אמר הנשיא לכתבים 
לפני פגישתו עם מנהיגי הקונגרס . לדבריו , מבצע " סופת המדבר " מתנהל 
ומתקדם בהצלחה גדולה . בוש , המשמש אף כמפקד העליון של הכוחות המזוינים 
האמריקאיים , הזהיר עם זאת , כי " אין ספק שיהיו כמה מורדות בסכסוך המזוין 
ואין הצדקה לאופטימיות חסרת בסיס " . קפידבינדובר הפנטגון , פיט ויליאמס , 
דיווח כי מטוס אמריקאי אחד אבד ב01 השעות הראשונות של המבצע . בנוסף , 
ידוע על אובדן מטוס בריטי מסוג טורנדו . לא ידוע מה עלה בגורל הטייסים . 
הנשיא נפגש עם יועציו המדיניים והצבאיים כדי לסקור את מהלך המלחמה , ואחר 
כך תדרך את מנהיגי המפלגות הרפובליקאית והדמוקרטית . בנאומו לאומה , שעתיים 
לאחר תחילת מבצע " סופת המדבר " , הכריז בוש אתמול לפנות בוקר , כי כוחות 
בעלות הברית ישמידו את המשאבים הכימיים והגרעיניים של עיראק . הנשיא הוסיף 
כי ההתקפות האוויריות נגד עיראק נמשכות , אך לפי שעה לא הופעלו כוחות יבשה . 
בוש תיאר את הניסיונות של מזכיר המדינה , גיימס בייקר , ומזכ"ל האו"ם , 
פרז דה - קואיאר , להוציא את העיראקים מכוויית . " הקואליציה שלנו ניסתה 
למצות את כל האפשרויות , אך לא הצליחה בכך " , אמר . הנשיא בוש אמר עוד , 
כי הוא נחוש בהחלטתו להחזיר את 024 אלף החיילים הנלחמים במפרץ לביתם בהקדם 
האפשרי . לדברי משקיפים , התקפות האוויר יימשכו כשבוע , או אף יותר . 
