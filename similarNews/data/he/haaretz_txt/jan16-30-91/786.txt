( ע ) . חלק מטיל הסקאד העיראקי , שיורט בשמי חיפה והגליל המערבי שלשום 
בשעות הלילה , באמצעות טילי פטריוט , נתגלה ונאסף בידי כוחות הביטחון במקום 
נפילתו . צלם רשת הטלוויזיה אי - בי - סי , יוסי גבאי , סיפר כי ראה מביתו 
בנהרייה כדורי אש שנעו במהירות אדירה . לדבריו , חדרו טילי הפטריוט מבעד 
לענן בשמים ואז נשמע פיצוץ אדיר בתוך הענן . מפרץ חיפה הואר באור בוהק וחזק , 
ולהבה אדומה נראתה בשמים . ההבזק שליווה את פיצוץ הטיל וקול הנפץ שודרו 
בכתבה בלעדית של רשת אי - בי - סי . קפידבינאתמול בשעות הבוקר המוקדמות הגיעו 
שמאי ופקידי מס רכוש להעריך את הנזקים בעשרות דירות באזור חיפה , שמעוצמת 
הדף האוויר שליווה את יירוט הטיל , התנפצו בהן זכוכיות ונעקרו תריסים . 
עוד בשעות הלילה חילקה עיריית חיפה יריעות פלסטיק וחומרי איטום לדיירים ובבוקר 
הגיעו זגגים ומתקני תריסים לתקן את הנזקים . עד לשעות הערב נרשמו 051 טפסי 
תביעה . נציב מס ההכנסה , משה גביש , הודיע כי נזקי תביעות עד לסכום של 
000 , 1 שקל אפשר לתקן מיידית , וכי יש להגיש את הקבלות לביצוע התיקונים 
למס רכוש , שיפעל במהירות לפצות את בעלי הדירות . ראש עיריית שפרעם ויו"ר 
ועד ראשי הרשויות המקומיות הערביות , איברהים נימר חוסיין , אמר אתמול 
כי ירי הטיל ממחיש שיהודים וערבים נתונים בספינה אחת , וכי כל אחד עלול 
להיפגע ואין זה חשוב אם הוא יהודי , מוסלמי , דרוזי או נוצרי . הלקח מהלחימה 
הוא שאין שום גבול בטוח , ורק שלום המושג באמצעות משא - ומתן יכול להביא 
לשקט ושלווה לכל עמי האזור . מדריכי הנוער של הנוער העובד בחיפה התגייסו 
לעזרתם של 053 הקשישים המתגוררים בבית אבות של משען בחיפה , לאחר שיירוט 
הטיל גרם לניפוץ זגוגיות בבית האבות ונוצרה בהלה בקרב הקשישים . המדריכים 
ישהו בתורנות לילה בבית האבות ויסייעו לקשישים בשעת אזעקה . הנהלת בית האבות 
פנתה לבני משפחות הקשישים וביקשה שגם הם ישתתפו בתורנות זו בשעות אחר הצהרים 
והלילה . בבתי הכנסת בחיפה נאמרו , לפי הנחיות הרב הראשי בעיר , שאר ישוב 
כהן , ברכת הגומל על יירוט טיל הסקאד העיראקי וכן נאמרו מזמורי תהילים והפסוק 
" ארוממך השם כי דליתני ולא שימחת אויבי לי " . השבת , שבת " שירה " , 
תיערך בבית הכנסת המרכזי בהדר הכרמל תפילת הודיה . 
