בון ( ע"ר וע"ץ ) . קאנצלר מערב - גרמניה , הלמוט קוהל , בן 06 , נבחר 
אתמול בבוקר לשמש קדנציה נוספת בתפקיד הקאנצלר . הפרלמנט הנבחר של גרמניה 
המאוחדת בחר בו , יותר מששה שבועות מאז ניצחונו בבחירות הכלליות ב2 בדצמבר . 
קוהל , נשיא מפלגת האיחוד הנוצרי - דמוקרטי , זכה בקולותיהם של 873 צירים 
מבין 446 הצירים שהשתתפו בהצבעה . הוא נתמך על - ידי קואליציה , המורכבת 
ממפלגתו , מהאיחוד הנוצרי - סוציאלי , מהסניף הבווארי של האיחוד הנוצרי - 
דמוקרטי ומהמפלגה הליברלית , שהיא הגדולה ביותר בבונדסטאג ( הבית התחתון 
של הפרלמנט ) . קוהל מכהן כקאנצלר מאז אוקטובר 2891 . אתמול לאחר השבעתו 
בפרלמנט , הוא הביע את תמיכתו ותמיכת ממשלתו בכוחות האמריקאים , הבריטים 
והצרפתים הנלחמים בעיראק . " אל לנו לשכוח לרגע כי בני בריתנו האמריקאים , 
הבריטים והצרפתים נושאים בנטל העיקרי של הגנת החוק והחירות בסכסוך זה . 
יש להם זכות לסולידריות שלנו , ואנו מתייצבים לצדם " , אמר . עם זאת , 
הוא הדגיש כי " חיילים גרמנים לא יישלחו לפעולה במפרץ " . קוהל הביע אכזבה 
עמוקה מפרוץ המלחמה , אולם הוסיף כי האחריות היחידה מוטלת על עיראק בגלל 
סירובה לפנות את כוויית . " השלום הופר ב2 באוגוסט , כאשר עיראק תקפה 
מדינה שכנה קטנה וחסרת הגנה . עיראק לא נתנה אפילו סימן קטן של רצון טוב , 
והיא נושאת באחריות המלאה לתחילתם של מעשי האיבה " , אמר . הוא הוסיף כי 
" יש לעשות כל מאמץ אפשרי כדי לסיים מלחמה זו מהר ככל האפשר . לסדאם חוסיין 
יש עדיין הזדמנות למנוע הרס ונזק נוסף לעם העיראקי בפינוי מיידי של כוויית " . 
מנהיג האופוזיציה הסוציאל - דמוקרטית , הנס יוכן פוגל , יצא בהתקפה קשה 
ביותר על יצרני הנשק הגרמנים . הוא האשים אותם באספקת אמצעים לעיראק לייצור 
גזים רעילים , ואמר כי הדבר חמור במיוחד בשל העובדה כי עיראק איימה להשתמש 
בהם נגד ישראל . " העובדה שגרמנים שיתפו פעולה בייצור נשק כזה , למרות 
שהם ידעו כי הוא מכוון נגד העם הישראלי , ממלאת אותי בושה עמוקה . הגיע 
הזמן שנטפל בצורה הראויה ביצואני מוות אלה , בהתאם לאשמה הגדולה המוטלת 
עליהם . עלינו לראות בהם פושעים גדולים ביותר " , אמר פוגל . 
