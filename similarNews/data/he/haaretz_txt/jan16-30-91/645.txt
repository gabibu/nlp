צבא עיראק שיגר אמש סמוך לשעה 03 : 9 ( שעון ישראל ) טיל סקאד נוסף לעבר 
סעודיה . לדברי משרד ההגנה האמריקאי , הטיל נפל למימי המפרץ הפרסי מצפון 
לדהראן , ליד העיירה גובייל , שבקרבתה יש מסופי נפט חשובים . ישראל וארה"ב 
מעריכות כי בידי עיראק נותרו משגרי טילים נייחים וניידים , וכי טילי קרקע - 
קרקע נוספים ישוגרו מעיראק אל ישראל . דובר צה"ל , נחמן שי , אמר כי צה"ל 
מעריך שרוב משגרי הטילים במערב עיראק , המכוונים נגד ישראל , נמצאים עדיין 
בכשירות מבצעית . שי אמר בתדרוך לכתבים זרים כי " המוטיווציה של עיראק לתקוף 
את ישראל נשארה גבוהה . הם מסוגלים לתקוף בטילים ובמטוסים , ולהפעיל גם 
נשק כימי " . לדבריו , אין לישראל מידע ודאי חדש על קיומם של ראשי נפץ כימיים 
לטילים העיראקיים . " אנו בטוחים שארה"ב תנצח " , אמר שי . " עניינה של 
ישראל הוא שבסוף המלחמה תאבד עיראק כל יכולת לתקוף אותה אי פעם " . מדבריהם 
של ראשי מערכת הביטחון בארה"ב בימים האחרונים עולה כי קשיים באיסוף מודיעין 
במהלך הלחימה על מידת הפגיעה במשגרי הטילים , והעדר מידע מוקדם על כמות 
המשגרים שבידי עיראק , גרמה לטעות חמורה בהערכת היכולת העיראקית לשיגור 
טילי קרקע - קרקע . מזכיר ההגנה של ארה"ב , ריצרד צייני , אמר אתמול כי 
יש סבירות רבה שעוד יהיו כמה שיגורים של טילי סקאד מתחום עיראק , וכי בהתחשב 
בפשטותה של מערכת השיגור , " קל יחסית לשלוח משגר ולשגר טיל על סעודיה 
או על ישראל " . צייני אמר כי אנשיו מעריכים עתה , בניגוד להערכות בוואשינגטון 
בסוף השבוע שעבר , כי בידי עיראק עדיין מצויים כמה משגרי סקאד נייחים , 
וכמה עשרות אולי 0304 משגרים ניידים . על פי ההערכה מצויים במחסני צבא 
עיראק מאות טילי סקאד . המודיעין האמריקאי לא ידע , כנראה , שעיראק ייצרה 
מספר רב של משגרי סקאד ניידים , בנוסף לאלה שרכשה מבריה"ם . רק שלשום אמר 
מפקד כוחות הקואליציה במפרץ , גנראל נורמן שווארצקופף , בראיון טלוויזיוני 
כי הוא סבור שבידי עיראק נותרו רק כמה משגרים ניידים , אחרי שרובם הושמדו . 
שווארצקופף העריך כי הירידה במספר שיגורי הסקאד עד לקיום הראיון , היא 
תוצאה של השמדה הדרגתית של משגרי הסקאד הניידים . שעות אחדות לאחר ששווארצקופף 
התראיין בריאד , שוגרו כעשרה טילי סקאד , בשלושה מטחים , על ריאד ועל 
דהראן בסעודיה . בעקבות זאת מסר אתמול צייני , בראיונות לכל רשתות הטלוויזיה 
בארה"ב , את ההערכה שלעיראקים עשרות משגרים ומאות טילי סקאד . לדברי צייני , 
כוחות הברית השיגו התקדמות ממשית בהתמודדות עם התשתית המסייעת למשגרי הסקאד , 
כמו מחסני הטילים , אך " עדיין יש בפנינו כברת דרך מסוימת " . מזכיר ההגנה 
אמר כי העיראקים משגרים את טיליהם בשעות החשכה . כשהטיל משוגר , הוא יוצר 
חתימת מיקום במערכות האיתור של ארה"ב : לוויינים , מערכות מכ"ם ומטוסי 
ביון . על פי המידע הזה , מוזנקים מטוסים להפצצת אתר השיגור , אלא שהמשגרים 
מצליחים בדרך כלל לחמוק מהמקום . 
