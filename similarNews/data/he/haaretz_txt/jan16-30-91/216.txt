הרב של צפון תל אביב , יונה מצגר , פסק אתמול בתשובה לפניות אליו , כי 
אם מצב החירום יימשך , מותר יהיה לדתיים לפתוח מקלט רדיו בביתם בשבת , 
מקלט הפועל על סוללות בלבד , ולא על חשמל . היתר זה לא חל על צפיה בטלוויזיה 
בערב שבת . הרב מצגר פסק זאת לאחר התייעצות שקיים עם הרב הראשי , הראשון 
לציון מרדכי אליהו . על פי פסיקתו של הרב מצגר , את הטרנזיסטור יש להדליק 
לפני כניסת השבת בחדר האטום בדירה , ולהשאיר אותו פתוח בעוצמה נמוכה כל 
השבת . בעת צפירה אפשר להעלות את עוצמת המכשיר , תוך שימוש בפרק היד בלבד . 
הרבנות הראשית לישראל קבעה כי אם יימשך מצב החירום הקיים כעת , הרי שכל 
מי שגר בקרבת בית הכנסת יתפלל בבית הכנסת , אך מי שמתגורר בריחוק מבית הכנסת , 
יהיה עליו להתפלל בביתו ביחידות בשבת הקרובה , כל עוד יימשך מצב החירום . 
שר הדתות , אבנר שאקי , הוציא הנחיות חירום לכל בתי הכנסת , לאחר שהתייעץ 
עם הרבנות הראשית . הרבנים הראשיים לישראל פסקו כי בעת התקפה כימית מותר 
לגלח את הזקן בגלל פיקוח הנפש . 
