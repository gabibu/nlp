לכות הניתוק על התנהגותו והתפתחותו בהווה ובעתיד , לא באה כלל לידי ביטוי 
בפגישותינו עם בני הזוג " . הפסיכולוג בר - גיורא , שהתסקיר המשלים הובא 
לידיעתו , נשאר איתן בדעתו כי טובת הילד היא שיישאר אצל ההורים המאמצים . 
" עצם פעולת הגשת הערעור מעידה ללא ספק על אי - השלמה של ההורים הביולוגיים 
עם רוע הגזירה . ואולם מנקודת המבט של טובת הילד אין בזה הבדל . בנוסף 
לכך , גורם הזמן פועל לטובת הקיים ולא לטובת שינויו " , כתב . בית - המשפט 
העליון דחה , כאמור , את הערעור . כל אחד מהשופטים פירט את נימוקיו 
להחלטה . השופט תיאודור אור ציין שני נימוקים : תקופת הזמן שעברה מאז 
נמסר הילד לאימוץ , והפגיעה הצפויה בבריאותו אם ינותק הקשר בינו לבין הוריו 
המאמצים . לדעתו , אמנם אין לזלזל בבעיית הזהות שעמה יצטרך הילד להתמודד 
כשיתברר לו שהוא מאומץ , אך בהנחה שיזכה להדרכה בעניין , הקשיים לא שקולים 
נגד הסיכון לבריאותו ולהתפתחותו אם ינותק מהוריו המאמצים . הוא מתח ביקורת 
על הטיפול האטי של השירות למען הילד ושל בית - המשפט בפרשה . " בית - 
משפט זה התריע לא אחת על הצורך בדיון מזורז בכגון דא , ועל האפשרות של שינוי 
במערך העובדתי , שעל יסודו על בית - המשפט להחליט , בשל שינוי הנסיבות 
עם חלוף הזמן " , כתב . עם זאת , הדגיש השופט אור , כי הגיע למסקנה כי 
אין בעובדה זו כדי לשנות את תוצאות הדיון . " כשבא בית - המשפט להכריע 
אם ראוי להחזיר את הילד להוריו הטבעיים אם לאו , עליו לדון ולהכריע על 
פי הראיות והמצב שלפניו , ואם מנימוקים של טובת הצדדים המעורבים בדיון , 
ובעיקר טובתו הברורה של הילד , עליו להכריע שאין לבטל את ההסכמה , אל 
לו לשנות את הכרעתו רק משום כך שבשל גורמים חיצוניים , שאינם תלויים במי 
מהצדדים המעורבים , התארך הדיון " . על פי הערכתו , לא היתה התוצאה שונה 
גם אילו פסק בית - המשפט חודשים אחדים בלבד לאחר הגשת הבקשה . בנקודה אחרונה 
זו , היתה דעתו של השופט משה בייסקי שונה . " תחושתי הברורה היא כי במקרה 
דנן עשויה היתה להתחייב תוצאה שונה מזו שאליה הגיעה הערכאה הראשונה ובעקבותיה 
גם חברי המכובד השופט אור , אילו רק בא העניין לדיון משפטי והכרעה סמוך 
למועד שבו חזרו בהם ההורים הטבעיים מההסכמה לאימוץ ועל - פי הנתונים והנסיבות 
כפי שהיו אז " , כתב . בייסקי הזכיר כי חלפו 31 חודשים עד שהכריעה הערכאה 
הראשונה , ועוד שנה ויותר עד שהחל הדיון בערעור . " איתרע מזלם של המערערים , 
ושלא כמקובל בבית - משפט זה לגבי ערעורי אימוץ , לא נסתיימה שמיעת ערעורם 
במהירות המתחייבת , ובינתיים הילד כבר בן שנתיים ומעלה אצל ההורים המאמצים , 
וזה ממילא איפשר לשירות למען הילד להניח לפנינו תסקירים משלימים , שבין 
היתר מצביעים על כך שבכל הנסיבות ובהתחשב בזמן הרב שעבר אין לצוות על החזרת 
הילד למערערים " , כתב בייסקי . בניגוד לדעת הערכאה הקודמת ולדעת עמיתו 
השופט אור , השופט בייסקי סבור כי בנסיבות שהשתנו מייד לאחר שנתנו ההורים 
הטבעיים את הסכמתם לאימוץ ילדם , אפשר לראות " טעם מיוחד " להחלטתם לחזור 
בהם מהסכמתם . שכן , בניגוד למצופה תמכו בני המשפחה במערערים לאחר שנודע 
להם דבר הלידה , והשניים אף נישאו . כמו - כן , שני ההורים עובדים ויצאו 
לעצמאות . בעניין זה , תמוהה בעיני השופט העמדה שנקטה הרשות למען הילד 
מן הרגע הראשון . על אף לחציהם של ההורים והמשפחה להחזיר להם את הילד , 
החליטה מנהלת הרשות , כשלושה חודשים לאחר הלידה , כי " לא נמליץ על החזרת 
התינוק " . בייסקי סבור כי אילו בשלב זה , ומיד , הובאו לפני בית - המשפט 
כל הנתונים שהיו אז , יש יסוד להניח שאלמלא ההתנגדות הנמרצת של השירות 
למען הילד , היה בית - המשפט רואה " טעמים מיוחדים " להיעתר להורים הטבעיים . 
" האם לא היה מקום בשלב זה לעצור , להוציא הילד זמנית מהמשפחה המאמצת , 
להמתין להכרעת בית - המשפט , אגב זירוז ההליך לבל ישתהה ? " , שאל השופט . 
" יוצא שהסירוב להיעתר למערערים נעוץ לאו דווקא מחמת החלטתם השגויה והפזיזה 
או חטא הנעורים שלהם , אלא בעיקר או גם מחמת עמדת וצורת הטיפול בעניין 
על - ידי השירות למען הילד והשתהות הדיון בבתי - המשפט , שרק אז ובעקבותיהם 
נוצרו נסיבות חדשות בקשר לזמן הרב שעבר , היווצרות קשרים אמיצים עם המשפחה 
המאמצת , התגלות המחלה והחשש מפני הסתבכויות אם בשלב המאוחר ינותק הקשר 
עמה . והשאלה היא אם אמנם על המערערים לשאת במלוא התוצאות של החלטתם השגויה , 
אף שהם לא תרמו להתהוות הנסיבות שלאחר מכן , ולא היתה להם שליטה עליהן " , 
כתב בייסקי . החלטתו של בייסקי לדחות את הערעור הסתמכה , אפוא , על המצב 
שנוצר בגלל האיחור הרב , ובעיקר על התקשרותו של הילד להוריו המאמצים והחשש 
לסיבוכים נפשיים ובריאותיים . קפמאלידהשופט גבריאל בך דחה אף הוא את הערעור , 
אך גישתו לפרשה שונה לחלוטין . לדעתו , היה ראוי לייחס משקל רב ומרכזי , 
יותר משניתן , להנחה כי טובתו של הילד היא לגדול ולהתחנך אצל הוריו הביולוגיים . 
" ואם זהו המצב אף לגבי הורים לא - אידיאליים , הרי קל וחומר יש להתחשב 
בשיקול זה ביחס למערערים , שזכו להערכה חיובית אף מצד המומחה , מר בר - 
גיורא , אשר ציין כי המערערת יכולה להיות אם טובה , וקבע ביחס לשני המערערים 
כי . . . בנוף האנושי שבו בדרך כלל מבקשים ממני חוות דעת בעניני אימוץ , 
הם יוצאי דופן לטובה " . לאחר שסקר את השיקולים הפסיכולוגיים כתב בך : 
" בנסיבות המקרה שבפנינו אין השיקולים הנ"ל לבדם עומדים בפרופורציה ליתרון 
שיש לגידול הילד בבית הוריו האמיתיים . אחרי הכל , הילד בכל זאת רק בן 
שנתיים וחצי , וניסיון החיים מלמד כי על טראומת ההינתקות מאנשים המוכרים 
לילד כזה כהוריו , בין שהם משפחה אומנת ובין שהיו הוריו המיועדים לאימוץ , 
מתגבר הילד המצוי במשך הזמן " . לדעת בך , אם משווים את הקשיים של הינתקות 
הילד מהוריו המאמצים לסבל הנפשי הצפוי לו בהתבגרותו , כשייוודע לו שהוא 
מאומץ , יהיה סבל זה חמור כפל כפליים אם יתברר לילד כי האימוץ לא נבע מאסון , 
כגון פטירת ההורים או מחלתם , אלא מוויתורם עליו בעת היריונה של האם . 
ואם ייוודע לו על ניסיונם העקר של הוריו הטבעיים למנוע את האימוץ , הסבל 
הנפשי עלול להתגבר שבעתיים . " חרף העובדה שעברו כשנתיים וחצי מאז הוגשה 
בקשת המערערים להחזרת הילד אליהם ( ובעניין השהיה מצערת זו שותף אני לכל 
הערותיהם של חברי הנכבדים , השופטים אור ובייסקי ) וחרף האהדה הנתונה 
להורים המאמצים , אשר טיפלו בילד כל אותה תקופה , הייתי נוטה לקבל את 
בקשת המערערים " , כתב . בך ציין כי הגורם היחיד שיש בו כדי להטות את הכף 
לדחיית הבקשה , הוא מצב בריאותו הלקוי של הילד . " חוששני כי אסור לנו 
להעמיד את הילד , שכאמור את טובתו המרבית אנו מחפשים , בסיכונים אלה . 
הסכנות להחמרת מצבו הבריאותי של הילד ולעיכוב התפתחותו גוברות על יתר השיקולים 
שפורטו לעיל , ובגללן מצטרף אני בלב כבד למסקנת חברי , כי דין הערעור 
להידחות " , הוסיף . 
