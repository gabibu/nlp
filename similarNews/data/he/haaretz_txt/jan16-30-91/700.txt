רשת טלוויזיה בארה"ב סקר דעת קהל , שמשתתפיו נשאלו רק שאלה אחת : האם צריכה 
ארה"ב להתחיל שיחות עם עיראק על סיום המלחמה ? % 65 אמרו לא , % 24 אמרו 
כן . על פניו , הסקר הזה הוא בחזקת " לא - מאורע " . סדאם חוסיין וגורג 
בוש נמצאים עכשיו איש בבונקרו , ואת הקריאה הפציפיסטית הגדולה " תן סיכוי 
לשלום " החליפה הקריאה הסרקאסטית " תן סיכוי למלחמה " . אך אולי בכל זאת 
הסקר הזה הוא יותר מ"לא - מאורע " . בעוד שכל סקרי הימים הקודמים בארה"ב 
שיקפו תמיכה עצומה בנשיא , בהחלטתו לצאת למלחמה , במהלכי המלחמה , ואפילו 
בהרחבת יעדיה ( % 56 באחד הסקרים הציעו לא לעצור , עד הפלתו של סדאם ) , 
הסקר הזה הוא הראשון זה זמן מה , שבו משתקף , באחוזים ניכרים , שיעור 
חוסר ההתלהבות בקרב אמריקאים ממסע הצלב של ממשלתם נגד העריץ המרושע מן המזרח . 
העובדה ש%57 עד % 09 מן הנשאלים בסקרים , מיום ה שעבר ואילך , תמכו בנשיא , 
אינה צריכה להטעות . לאמריקאים יש נטייה אינסטינקטיווית לעבור לדום כאשר 
נשמעות חצוצרות המלחמה . בן - לילה התרוקנו המדפים בחנויות המוכרות את דגל 
ארה"ב , והצופים במשחקי אליפות הפוטבול שרו את ההמנון הלאומי בהדגשה יתרה . 
פטריוטיזם , בניגוד למה שאמר סמיואל גונסון , אינו תמיד מקלטו של הנבל . 
הרבה אנשים ישרים ורציניים באמריקה עומדים עכשיו באגף הפטריוטי . אבל הם 
עומדים , בין השאר , מפני שהם כמו ישראלים רבים מאמינים בנצחיותו של 
הכלל " שקט , יורים " . הם עומדים שם , מפני שהם מקווים למלחמה קצרה וחסכונית . 
הם עומדים שם , מפני שלפי שעה מצליח הנשיא גורג בוש לגבש את סדר היום הלאומי , 
ולהשרות את הטון הראוי על כלי התקשורת . אמריקה תמכה כמעט כאיש אחד במלחמה 
בווייטנאם . הנשיא לינדון גונסון , שנה אחת אחרי ניצחונו הסוחף בבחירות 
של 4691 , לא התקשה לקבל אישור מוחץ מן הקונגרס לצאת למלחמה . התמיכה בגונסון 
הוסיפה להיות גבוהה שנתיים אחרי תקרית מפרץ טונקין המפורסמת . ואז , במשך 
חורף אחד , ב8691 , השתכנעו האמריקאים שאין להם סיכוי לנצח , והפכו את 
הקערה על גונסון . אני מזכיר את וייטנאם לא מפני שיש דמיון צבאי , או פוליטי , 
או טופוגרפי בינה לבין עיראק , אלא מפני שיש דמיון בין הפכפכותה של דעת 
הקהל האמריקאית אז לבין פוטנציאל ההפכפכות שלה היום . כאשר % 09 מן האמריקאים 
אומרים " הן " לנשיאם , ובאותו הזמן % 24 לוחשים על אוזנו , " אולי בכל 
זאת תדבר עם המשוגע " , פירושו של דבר שאמריקה נושפת בעורפו של גורג בוש . 
תנועת ההתנגדות למלחמה היא לפי שעה רוח רפאים , בבואה פאתטית ונלעגת של 
שנות ה06 . ההפגנה בשבת שעברה בשערי הבית הלבן היתה קרקס של נערים קלי - 
דעת , של רדיקלים שוליים שוטים גמורים . הכרזות , הסגנון , התוכן , 
הלבוש , הנואמים , המאזינים , התפאורה הכול העיד עד כמה ההפגנה לא - 
חשובה . אבל בשבת שעברה עדיין לא היתה אמריקה בטוחה שמלחמה לפניה . אפשר 
רק לנחש איזו השפעה פוליטית פנימית תהיה להעמדת שבויי המלחמה האמריקאים לפני 
מצלמות הטלוויזיה בבגדד : האם האמריקאים , כפי שהכריז מיד בוש , יכעסו , 
יקמצו אגרוף , ויתחזקו בנחישותם לחסל את האיש מבגדד ? או שלבם ייפול , 
כפי שקיוו התועמלנים העיראקים , והם ייצאו לרחובות כדי להבטיח שילדיהם 
לא יזכו לאותו טיפול ? כך או כך , בדבר אחד אין ספק : שבויי המלחמה החבולים , 
אולי המעונים , בוודאי המושפלים שתמונותיהם הוקרנו ללא הרף בטלוויזיה 
ב84 השעות האחרונות הבהירו לאמריקה כי היא נמצאת במלחמה . הן הזכירו , 
בטרגיות מיוחדת , כי המלחמה הזאת לא תוגבל לסרטי וידאו אנונימיים , שבהם 
נראות פצצות לייזר חכמות משמידות מבני בטון מאיימים . מיום ב יש למלחמה 
הזו שמות פרטיים ושמות משפחה ; דיוקנאות של מה שמכנים " נערים כל - אמריקאים " , 
עם הגייה דרומית רכה , או הגייה מערב - תיכונית מחוספסת . הוויכוח המר 
בקונגרס , לפני שבוע וחצי , שבסופו הוסמך הנשיא להפעיל כוח נגד עיראק , 
גילה את עומק ההתנגדות התרבותית באמריקה למלחמה מעבר להרי החושך . ההתנגדות 
הזאת לא התפוגגה רק מפני שתומכי הנשיא אספו רוב דחוק בסנאט ורוב קטן בבית 
הנבחרים . כללי המשחק מחייבים את המתנגדים לשתוק , אבל רוב השותקים אינם 
מצליחים גם עכשיו להגיד מלה אחת טובה על מעשי הנשיא . הם לא ידרשו ממנו 
להפסיק , ולא ינסו להתערב בניהול הקרב , אבל בנקודה קרובה מאוד הם עשויים 
לתבוע ממנו הגדרת יעדי המלחמה מחדש . כלי התקשורת כבר מבקרים , בזהירות , 
בלחישה , לפעמים רק ברמז דק , את הפצצות העומק המאסיוויות בעיראק . אחדים 
אפילו נתלו בהזהרת מחלקת המדינה , שמפירי זכויותיהם של שבויי המלחמה עשויים 
לעמוד לדין על פשעי מלחמה . הם הציגו את השאלה המתחכמת הבאה : העמדת פושעי 
מלחמה לדין מחייבת את כיבוש עיראק . האומנם זו המטרה ? האם לא יצאנו למלחמה 
רק כדי לשחרר את כוויית ? גורג בוש נראה כמי שנמנה וגמר לנהל את המלחמה הזו 
על - פי צורכי הקרב , ולא מתוך האזנה בלתי - פוסקת לרחשי דעת הקהל . הוא 
גם גמר אומר לנצח בה . אבל הוא אינו נשיא בוואקום , וחסרונותיו כנואם וכמנסח 
הם מכשלה ניכרת בימים שבהם צריכים אמריקאים לשמוע מדי יום מדוע הם נמצאים 
בפאתי מזרח , מה הם עושים שם , ועד מתי . 
