סופיה ( ע"ר ) . אזרחי בולגריה , הסובלים ממחסור כרוני במזון ובדלק , 
התכוננו אמש לגל חדש של עליות מחירים תלולות . הממשלה הלא - קומוניסטית 
הראשונה של המדינה זה 04 שנה הודיעה אמש , כי תשחרר ב1 בפברואר את המחירים 
החדשים של שורת מוצרים , כצעד מעשי ראשון לקראת כינון כלכלת שוק . סוכנות 
הידיעות הבולגרית מסרה כי מחירי החשמל , הסקה מרכזית , פחם וגז יועלו פי 
46 . דמי הנסיעה בתחבורה הציבורית יועלו פי 21 . מחיריהם של 61 מצרכי יסוד , 
בהם לחם , חמאה , בשר ומוצרי חלב , יהיו גם להבא בפיקוח ממשלתי , אך 
גם הם עשויים לעלות עד פי 7 . הסכם בין הממשלה לבין האיגודים המקצועיים בראשית 
החודש יביא להעלאת השכר החודשי ב09 דולר , ושכר המינימום הועלה ל541 דולר 
לחודש . גמלאים יקבלו 06 דולר נוספים לחודש . בולגרים שעמדו אתמול בתור 
לפני חנויות שבהן היה רק מלאי דליל של מוצרים , אמרו כי זועזעו מהידיעות 
בדבר עליות המחירים הצפויות , אולם נראה כי רבים השלימו עם המצוקה הנוספת 
הצפויה להם . " עלינו לשרוד , אם כי אינני מבינה איך " , אמרה האחות גאלינה 
קירובה , בת 93 . ביטול הפיקוח על המחירים ישפיע גם על שער החליפין של המטבע 
המקומי הלב . הדולר , השווה כיום פחות מ3 לב , ייסחר בסוף החודש בשער 
של 01 לב . עיתון אופוזיציה מסר כי השער החדש של הדולר יוביל לחיסול החנויות 
הבולגריות שבהן משלמים במטבע קשה . 
