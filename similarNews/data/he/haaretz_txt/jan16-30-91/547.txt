הפרלמנט של לאטוויה החליט אתמול להקים משמר אזרחי , שתפקידו יהיה להגן על 
האוכלוסייה האזרחית . בהודעת הפרלמנט נאמר כי הכוחות " יגנו על חייהם , 
זכויותיהם וחירותם של תושבי הרפובליקה הלאטווית , על החברה והממשלה שלה 
מפני איומים בלתי חוקיים " . בריגה , בירת לאטוויה , נותרו במקומם המתרסים 
שנועדו לחסום את דרכם של הטנקים אל בניין הטלוויזיה והפרלמנט . שומרי הפרלמנט 
קיבלו נשק , מחשש שייעשה נסיון לכבוש את הבניין , לאחר פעולת הדמים שאירעה 
אור לאתמול בריגה . בהתקפת " הכומתות השחורות " , הכפופות למשרד הפנים 
הסובייטי , על משרד הפנים הלאטווי נהרגו חמישה אנשים ונפצעו עשרה . הכוחות 
הסובייטים עזבו את המקום לאחר משא ומתן בין ראש ממשלת לאטוויה , איבארס 
גודמאניס , לשר הפנים הסובייטי , בוריס פוגו . " בבריה"ם החל מיפנה ראקציוני , 
הכריז אתמול נשיא הפדרציה הרוסית , בוריס ילצין , בפתיחת מושב האביב של 
הפרלמנט הרוסי , בתגובה לאירועים בלאטוויה . נשיא לאטוויה , אלפרד גרובונוס , 
גינה בשידור טלוויזיה את פעולת חיילי משרד הפנים , ודרש לסלקם משטח הרפובליקה . 
יו"ר הפרלמנט הלאטווי , גורבונובס , דחה בתוקף את יומרתה של " ועדת ההצלה 
החברתית " , שכדוגמת ארגון דומה בליטא הכריזה כי " נטלה לידיה את השלטון " 
בלאטוויה . שר החוץ הלאטווי , יאנוס יורקאניס , המבקר בשטוקהולם אמר כי 
קיימת מזימה להדחת ממשלתה החוקית של לאטוויה וכינון ממשלת בובות , שתהיה 
כפופה לפלג השמרני במפלגה הקומוניסטית הלאטווית . קפידבינמקורות צבאיים סובייטיים 
טענו כי " הכומתות השחורות " נפלו למלכודת , ורק משנורתה עליהם אש מבניין 
משרד הפנים , הם פתחו ביריות . סוכנות " טאס " טענה כי " הכומתות " 
הגיעו לבניין לאחר שאשת קצין סובייטי נחטפה ונאנסה יום קודם , וביקשו לחפש 
אחריה בבניין משרד הפנים . מקורות לאטווים מסרו כי בבניין נמצאו באותה עת 
ששה שומרים בלבד , שלא היו חמושים בנשק חם . " פראוודה " כתב כי נשיא 
בריה"ם , מיכאיל גורבצוב , לא ידע מראש על הפעולה בריגה וכי ברצונו לתת 
תוקף להוראתו להימנע משימוש בכוחות צבאיים , " אולם מתברר , שיש מי שמבקש 
לסכל את הוראתו של הנשיא " , כתב העיתון . גורבצוב נועד אתמול במוסקווה 
עם יו"ר הפרלמנט האסטוני , רוטל , שאמר לאחר מכן כי קיבל מהנשיא " הבטחות 
מחייבות " , שבאסטוניה לא תיעשה פעולה צבאית כמו בליטא ובלאטוויה . היום 
עומד גורבצוב להיפגש עם יו"ר הפרלמנט הלאטווי , גורבונובס . שלשום נערכה 
הפגנת ענק ליד הקרמלין בגנות פעולת הצבא בליטא והפנייה שעשה גורצבוב לימין . 
קפידבינרבם הראשי של יהודי דנמרק , הרב בנימין מלכיור , שב ביום ראשון 
מביקור בריגה ומסר כי הקהילה היהודית בעיר מאוחדת ומלוכדת בתמיכתה במאבק 
הלאטווי לעצמאות . בריגה מתגוררים קרוב ל02 אלף יהודים . 
