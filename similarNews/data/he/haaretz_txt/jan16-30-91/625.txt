יותר מ04 שנה הכינה עצמה משטרת ישראל לפעולה ולתפקוד בעתות מלחמה וחירום . 
תוכניות למצבים כאלה העלו אבק במגירותיהם של קציני אג"ם המשטרתיים . אמנם 
במלחמות ישראל הקודמות , כאשר הוכרז מצב חירום בעורף , התפרסה המשטרה על 
כל אזורי המדינה ופעלה , לכאורה , על פי תוכניות העבודה האופייניות למצבים 
כאלה , אלא שבאף אחת מן המלחמות הקודמות לא נחשף כל שטח המדינה להתקפות 
טילים ולסכנת פגיעה ממשית , כבסוף השבוע שעבר , והמשטרה לא נאלצה לממש 
הלכה למעשה את התוכניות לפעולה לשעת חירום אמיתית בעורף . אף פעם גם לא 
נאלצה לפעול בשטחים צפופי אוכלוסין , המותקפים בחומרי לחימה כימיים . תוכניות 
עבודה משטרתיות , פקודות והוראות ביצוע , שהיו עד עתה מלים כתובות במסמכים 
משטרתיים , הפכו באחת לפקודות מבצעיות שמממשים אותן ופועלים בדקדקנות לפיהן , 
כי מדובר בחיי אדם וגם בחיי השוטרים עצמם . הניסיון הוכיח , כי כניסת יחידות 
המשטרה למציאות הקשה והבלתי מוכרת של השבוע האחרון היתה סבירה . המשטרה 
היתה ערוכה , מצוידת ומתורגלת לקראת כל אפשרות , והיא הספיקה להתכונן 
ולהיערך למצב . כבר לפני כשלושה שבועות קיים סגל הפיקוד הבכיר של המשטרה , 
בראשות המפכ"ל יעקב טרנר , דיון מקיף על היערכות במצב חירום , מתוך הנחה 
שהמשטרה היא הכתובת העיקרית לפניית האזרח . היה ברור , כי במצב חירום תצטרך 
המשטרה לפעול גם בתחומים שאינם שייכים לה באופן טבעי . כתוצאה מכך היא נכנסה 
למערכת מאומצת של הצטיידות , תדרוכים , התארגנות וביצוע תרגולות , רועננו 
הנהלים והפקודות , הוגברו התיאומים עם צה"ל ועם שאר הרשויות ונקבעו עקרונות 
פעולה ברורים ליחידות המשטרה . נערכו אימונים יום - יומיים בשימוש בערכות 
המיוחדות ללוחמה כימית וכ002 קציני משטרה מרמות השטח עברו השתלמות מרוכזת 
בנושאי אב"ך בצה"ל . במסגרת ההיערכות נקבעו חוליות פיקוד קדמיות וחלופיות 
למקרה שמפקדות ייפגעו . בשלבים הראשונים , בעת נפילת הטילים , היו אי הבנות 
קלות בתיאום בין יחידות המשטרה ובין יחידות צה"ל שפעלו בשטח , בעיקר על 
רקע חלוקת וקביעת תחומי האחריות והסמכויות , וכן היו גם בעיות בעת הטיפול 
המשטרתי הראשוני בגורמים האזרחיים בזירות האירוע . אבל חילוקי הדעות יושבו 
בתוך זמן קצר . במשטרה מדגישים שכצפוי יחידות הסיור והחבלה המשטרתיות היו 
הראשונות שהגיעו לזירות האירוע ופעלו באתרי התפוצצות הטילים , בשל נוכחותה 
ופריסתה הקבועה והרחבה של המשטרה בשטח וההיכרות הקרובה של כל אתר ע"י שוטרי 
הסיור . קפמאבינמשימת השוטרים שהגיעו ראשונים למקומות נחיתת טילי הסקאד 
בתל - אביב ובאזור המרכז היתה מורכבת ומסוכנת . הוטל עליהם לגלות ולזהות 
מיד אם הטיל הכיל חומר נפץ רגיל שהתפוצץ , או חומר כימי . הם הצטיידו לשם 
כך בערכות גילוי וזיהוי חומרי לחימה כימיים , שסופקו למשטרה ע"י צה"ל מבעוד 
מועד , ביחד עם ציוד רב אחר וחליפות מלאות להגנה מפני חומרים כימיים . 
פיקוד המשטרה אמנם אסר על שוטרים וקצינים להתראיין על עבודתם ופעילותם בכל 
הקשור למצב החירום , אבל משיחות פרטיות עם שוטרים וקצינים עולה , כי המתח 
והשחיקה גדולים בגלל עומס העבודה והיערכות מוגברת ( כמעט פי שניים ) של 
משמרות הפעילות בשטח . למתח הוסיף גם ההכרח לנסוע חשופים בניידות או לפעול 
בשטח בעת שצופרי האזעקה מופעלים ואף מיד אחרי נחיתת הטילים . אחרי שהטילים 
נוחתים ומתפוצצים , מגיעים השוטרים לשטח ומזהים את החומר זיהוי ראשוני . 
העבודה העיקרית היא השלטת סדר באנדרלמוסיה שבמקום , הרגעת התושבים , טיפול 
בנפגעים ותיאום פעולות ההצלה יחד עם כוחות צה"ל , וכמו כן גם הסדרת התנועה , 
חסימת האזור והרחקת סקרנים . מתח העבודה ועומס המשימות נותנים אותותיהם 
בשוטרים ובקצינים . רבים מהם , בעיקר הבכירים , לנים במפקדות שלהם בתחנות 
המשטרה מאז ה51 בינואר . רובם עזבו את המפקדות לא יותר מפעם ופעמיים בלבד 
למשך כמה שעות בכל התקופה הזאת . " האחריות גדולה מדי " , אמר לי השבוע 
בנימת השלמה קצין משטרה בכיר , " בכל רגע יכול לקרות משהו לא צפוי . 
אנחנו מוכרחים להיות מוכנים להגיע לשטח מיד בהתחלת ההתרחשויות . במצב הנוכחי , 
כאשר הכל כל כך רגיש והמצב לא ברור , אי אפשר לקחת סיכונים . אני ממש 
חושש לעזוב את המפקדה אפילו לשעה אחת . את האישה והילדים הקטנים שלי אין 
לי זמן לראות . הם צריכים , לצערי , להסתדר לבד בתקופה הקשה הזאת וזה 
קצת מפריע לי , אבל אין ברירה " . בימים האחרונים היו מוקדי המשטרה עמוסים 
בפניות טלפוניות ובבקשות לעזרה של אזרחים בעיקר בנושאים הקשורים להתגוננות 
אזרחית ולהגנה מפני התקפות אב"ך . בלילה שבו נפל מטח הטילים הראשון על אזור 
תל - אביב והמרכז הוצפו מוקדי המשטרה ב005 , 3 פניות אזרחים שסתמו את המוקדים , 
עד שהמשטרה נאלצה לצאת בקריאה לציבור שלא לפנות למוקדי המשטרה בעניינים 
שאינם משטרתיים , כדי לא להפריע לפעילות המבצעית של המשטרה . הסיבה לפניות 
המרובות ברורה : 001 הוא מספר הטלפון המוכר והזמין ביותר לציבור ובעת מצוקה 
מחייג אותו האזרח המבוהל באופן אוטומטי . פיקוד המשטרה , המודע לבעיה 
ולמצוקת הציבור בימים האלה , הנחה את היומנאים , תורני המוקד והשוטרים 
בכלל , להיות סבלנים ולהשיב בנימוס על כל פנייה , ובמקרה הצורך להפנות 
את האזרח לגורמים המתאימים . מבעוד מועד הוכנו בתחנות ובמתקני המשטרה חדרים 
אטומים , כדי לאפשר לשוטרים לתפקד בתנאי קסרקטין 42 שעות ביממה , וכדי 
לשמש מחסה לאזרחים הנקלעים למקום . חדרי הישיבות והחקירות , שהוסבו לאולמות 
שינה , הביאו אמנם לגיבוש ביחידות המשטרה ויצרו הווי משטרתי חדש , אבל 
רבים מהשוטרים והשוטרות הרתוקים ליחידותיהם כבר יותר משבוע מאבדים את הסבלנות . 
ההערכה היא , כי אם יימשך מצב החירום עוד זמן רב , תצטרך המשטרה לחזור 
לנורמליזציה בסדרי העבודה ובשחרור השוטרים והקצינים להפוגות יותר גדולות . 
סגל הפיקוד המשטרתי הבכיר מתכנס בימים אלה כמעט אחת ליומיים לדיונים ולהערכת 
מצב עדכנית . במטה הארצי פועלת מפקדה ארצית , שבראשה המפכ"ל יעקב טרנר , 
וכן פועלות בו גם מפקדות מקצועיות בתחומי המבצעים , המודיעין והלוגיסטיקה , 
המטפלות בכל בעיה שנוצרת בשטח . במשטרה אומרים , כי התיאום ושיתוף הפעולה 
המבצעי והלוגיסטי בצה"ל שופרו בעקבות לקחים שהופקו בימים האחרונים . המשטרה 
קיבלה מהצבא ציוד משופר נוסף , המאפשר לשוטרים לפעול טוב יותר בשטח בכל 
מצב . לפי הערכה זעירה מצויים כל העת בשטח כ052 כלי רכב משטרתיים במשימות 
שוטפות ומיוחדות ניידות סיור , חבלה , תנועה , חקירות ומשמר הגבול . 
המשטרה פועלת בסדר כוחות מצומצם , מכיוון שחלק מן השוטרים גויסו למילואים 
וכ000 , 2 שוטרות , שהן אמהות לילדים שגילם פחות מ41 , נותרו בבתיהן ונגרעו 
ממצבת הכוחות המשטרתית בתקופת החירום . לכן במגזרים מסוימים שאינם חיוניים , 
כמו מנהלה , רישום ושירותים , המשטרה פועלת בהיקף נמוך בהרבה מהרגיל . 
המחסור בשוטרים מתמלא על - ידי גימלאי משטרה שהתנדבו לסייע בתקופת החירום 
ובניצול רב יותר של מתנדבי המשמר האזרחי , שעליהם מוטלות משימות רבות . 
יותר ם - 08 תחנות ונקודות משטרה עומדות לשירות הציבור בימי החירום . התחנות 
עובו בשוטרים ומתנדבים . אחדות מהן נפתחו באתרים מאולתרים רק לצורך התפקוד 
בזמן חירום , כדי להגביר את הנוכחות , להרחיב את הפריסה המשטרתית ולהקטין 
את זמן התגובה ומוטת השליטה . לנוכח מצב החירום מוטלות על יחידות הסיור של 
המשטרה משימות חדשות : הניידות מוזעקות לא אחת לדירות נעולות , שבהן מתגוררים 
אנשים בודדים שבני משפחתם פונים למשטרה בבקשה לברר מה עלה בגורלם , משום 
שאין תשובה טלפונית מביתם . השוטרים , בסיוע מכבי - האש , פורצים את 
הדלתות ובודקים את הדירות . יש גם טיפול מוגבר בפעמוני אזעקה שמצלצלים בדירות 
ובבתי עסק נטושים ; יש ריבוי פניות של אזרחים למוקד בעניין חפצים ואנשים 
חשודים , וגם דיווחים על התפוצצויות שלעתים מקורם בבומים על - קוליים 
של מטוסים . קפמאבינבשבוע האחרון נרשמה ירידה ניכרת בתחומי הפשיעה הפלילית 
הרגילה , בעיקר בעבירות הרכוש , אך למרות הכל יש פעילות של עבריינים , 
פורצים וגנבים , והמשטרה ממשיכה להילחם גם במטרדים אלה . בששי ושבת האחרונים , 
למשל , כאשר המתח בת"א היה בשיאו בעקבות שני מטחי הטילים , נרשמו במחוז 
ת"א של המשטרה 91 התפרצויות , בעיקר לבתי עסק , 9 גניבות רכב ו02 גניבות 
מרכב . אחת מהדאגות העיקריות של המשטרה בזמן החירום היא שמירת הסדר ביישובים 
הערבים ובמזרח ירושלים , שם היא אחראית על ביטחון הפנים . היה חשש , 
כי התושבים הערבים ינצלו את המצב להפרות סדר . המשטרה הקצתה כוחות גדולים , 
גם של משמר הגבול , לשמירת הסדר באזורים אלה . על כמה שכונות ערביות במזרח 
ירושלים אף הוטל עוצר , לאחר שנעשו בהן ניסיונות להפר את הסדר . בדרך כלל , 
אומרים במשטרה , נשמר הסדר . 
