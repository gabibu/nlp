המשטר הקומוניסטי לשעבר של מזרח גרמניה , סייע ככל הנראה לעיראק בשיפור 
טילי הסקאד . כך דיווח השבועון " דר שפיגל " ביום שבת . בידיעה נאמר 
כי חוקרים שבדקו חברות מערב גרמניות החשודות כי סייעו לעיראק בפיתוח גרסתם 
המשופרת לטילי הסקאד , גילו מסמכים של הצבא המזרח גרמני , המעידים על מעורבות 
של מזרח גרמניה בפיתוח . השבועון כותב כי טכנאים של הצבא המזרח גרמני עבדו 
בעיראק על הגדלת טווח הטילים , וכי ייתכן שחלק מטילי הסקאד העיראקיים נבנו 
בעצם במזרח גרמניה . " דר שפיגל " פרסם בשבת את שמותיהן של שלוש חברות 
גרמניות החשודות כי סייעו לעיראק בשיפוץ הטילים . בין החברות מופיעה חברת 
בת של קונצרן טיסן , החשודה כי סיפקה משאבות מיוחדות לטילי הסקאד ; חברת 
פלאת מהמבורג , המתמחה בייצור אמצעי ניווט , חשודה אף היא כי סיפקה ציוד 
לטילי הסקאד . התביעה הגרמנית כבר פתחה בחקירה על מעורבתן של שתי החברות 
הללו . חברה נוספת שהשתתפה בפיתוח הטילים , הנה חברת הייעוץ " האוורט " , 
שבה מצאו החוקרים מסמכים רבים המעידים על שיתוף פעולה עם עיראק לפיתוח הטילים . 
השבועון כותב עוד כי בעת מתקפת היבשה תוכל עיראק להשתמש בפצצות כימיות ובטילים 
לטווח קצר המצוידים בראש כימי של גז עצבים , שנוצרו במפעל לנשק כימי בעיר 
סמארה , מפעל שנבנה בעזרתן של חברות גרמניות . עם זאת , מומחים המצוטטים 
בעיתון אומרים כי קשה להניח שעיראק תוכל לתקוף את ישראל בטילי סקאד מצוידים 
בראשי חץ כימיים , מכיוון שהמפעל בסמארה אינו מסוגל לצייד את טילי הסקאד 
בראשי חץ כאלה . גם חברות מצרפת , גרמניה וארה"ב היו מעורבות בסיוע לעיראקים 
לשפר את טילי הסקאד שברשותם . כך מפרסם " מדניוז " כתב עת מהימן בפאריס , 
המתמחה בחדשות בענייני ביטחון והגנה בנושאי המזרח התיכון . בגיליון מיוחד 
הנוגע לסכסוך במפרץ הפרסי , מציין כתב העת כי הטילים העיראקיים משוגרים 
ממשגרים ניידים שנבנו בעיראק בעזרת החברה השוודית סאאב - סקניה . חברות 
מערביות רבות סייעו לעיראקים בתוכניות הדלק הנוזלי של הטיל , בהן ם . ב . 
ב . מגרמניה , סאגם מצרפת וטקטרוניקס מארה"ב . הרמטכ"ל הצרפתי מוריס שמיט 
ציין סוף השבוע כי אין הוכחה שהעיראקים מסוגלים לצייד את טילי הסקאד שלהם 
בנשק כימי , אולם הם יכולים להשתמש בנשק זה באמצעות מטוסים וארטילריה . 
קפידבינמהנדס יהודי מבריה"ם בשם ד"ר ויקטור פייארמרק , היה בין מפתחי האב - 
טיפוס של טילי סקאד , והוא נמצא עתה בבריסל . כך מוסר העיתון " סטאר " . 
המהנדס אמר כי לא חשב כי אי - פעם ישתמשו בהמצאתו נגד בני עמו . מה שעושים 
העיראקים עתה הוא פשע חמור , אילו היה יודע על כך מראש לא היה מסכים להשתתף 
בפיתוח הטילים האלה , אמר פייארמרק . המהנדס בן ה46 עובד עתה במפעל בלגי , 
ונשוי לאשה אמריקאית צעירה . 
