ניו - יורק ( מיוחד ל"הארץ " ) . צבא עיראק תגבר ועיבה בימים האחרונים 
את עמדות ההגנה שלו בכוויית , וחיל האוויר העיראקי הגביר את טיסות האימונים . 
הביון האמריקאי זיהה עבודות הכשרת קרקע , שנועדו להצבת משגרים לטילי ה"סקאד " , 
שבידי עיראק . כך דיווח אתמול " ניו - יורק טיימס " . לפי העיתון , פירשו 
ראשי הממשל בוואשינגטון את ההכנות אחרונות של צבא עיראק , שאותרו בידי הביון 
האמריקאי , כהוכחה הסופית לכך שפניו של סדאם חוסיין למלחמה . פקידי ממשל 
בכירים אמרו כי במקום בהכנות לנסיגה , כפי שתובעת ארצות - הברית , עוסק 
צבא עיראק בהכנות אחרונות למלחמה . ההערכה , הרווחת בממשל , היא כי סדאם 
חוסיין מאמין שביכולתו לגבות מארה"ב ובעלות בריתה מחיר כבד של קרבנות בקרבות 
קרקע , לעורר במדינות הקואליציה נגדו סימני שאלה לגבי כדאיות המלחמה ולהבטיח 
הסדר לגבי עתידה של כוויית , שיהיה מקובל עליו . אחדים מהפקידים הבכירים 
בממשל האמריקאי סבורים עדיין כי ההכנות האחרונות של הצבא העיראקי אינן אלא 
ניסיון הונאה , אך מרבית צמרת הממשל גורסת כי נשיא עיראק משוכנע שהוא יכול 
לצבור הישגים במלחמה . ההערכה , המקובלת על מומחים אמריקאים , היא ששליט 
עיראק מחזיק בדעה , שהוא מסוגל לספוג אבדות כבדות בשיעור של אלפי הרוגים 
מה שאין חיל המשלוח הרב - לאומי יכול להרשות לעצמו . קפידבינפקידי ממשל , 
שעיינו בדו"חות ביון , אמרו ל"ניו - יורק טיימס " כי 045 אלף חיילים עיראקים 
פרוסים במבנה הגנתי בצורת " , וכי יחידות חיל - רגלים ממוקמות בעמדות מבוצרות 
לאורך גבול כוויית - סעודיה וחוף הים הכווייתי . בה - בעת , הוסגה מהקו 
הראשון עתודה ממונעת של שמונה דיוויזיות מחיל המשמר הרפובליקאי , ומוקמה 
מאחור . במסגרת ההכנות האחרונות הסיגה עיראק בסוף השבוע שעבר יחידות משתי 
דיוויזיות רגלים בקרן הדרום - מזרחית של כוויית , ופרסה אותן מחדש מאחורי 
קו צינור הנפט בווארפה . גורמי ביון אמריקאיים סבורים כי מטרת הפריסה החדשה 
היא לקצר את קו ההגנה , שעליו מופקדות יחידות אלה . דיווחי ביון מצביעים 
על כך שבימים האחרונים גדל באופן משמעותי מספר טיסות האימונים של חיל האוויר 
העיראקי . פקיד ממשל בכיר העריך כי עד כה התמקד חיל האוויר בעבודות תחזוקה , 
אך באחרונה מנסים הטייסים העיראקים להשלים תוכניות אימונים . מטרתם היא 
לשפר את יכולתם בקרבות אוויר ליליים ובהפצצות מגובה נמוך . קפידביניחידות 
צבא עיראקיות מטמינות מוקשים לאורך חופי כוויית , כהגנה מפני מבצע נחיתה 
אפשרי של כוחות ארה"ב . גורמים בפנטגון אמרו כי מאז 12 בדצמבר התגלו 71 
מוקשים במימי המפרץ הפרסי . ככל הנראה , הונחו מוקשים אלו בידי צבא עיראק , 
ונסחפו לים . כהכנה להפצצות מאסיוויות של מטוסים אמריקאיים על קווי האספקה 
שלו , הכין הצבא העיראקי מאגרי ציוד ואספקה מאחורי קו ההגנה הראשון , אם 
כי מרבית הציוד והאספקה עדיין רחוקים מרחק רב מן החזית . " ניו - יורק טיימס " 
הדגיש כי בה - בעת , שעיראק שקועה בהכנות אחרונות , עוסקות יחידות של חיל 
המשלוח בסעודיה בשיפור עמדותיהן , ומחישות לאזור אמצעי לחימה נוספים ותגבורות . 
פקידים בפנטגון אמרו כי יחידות משוריינות בריטיות הוזזו מקווים משותפים ליחידות 
נחתים אמריקאיות , והתפרסו בקווים קדומניים יותר . תזוזת הכוחות הבריטיים 
גרמה למורת - רוח ביחידות הנחתים , שסמכו על כוח האש המשמעותי של יחידות 
השריון הבריטיות . פקידים בפנטגון אמרו , לעומת זאת , כי הפריסה החדשה 
של היחידות הבריטיות נועדה לסייע לפריצת הקווים העיראקיים לאחר הפצצה אווירית 
מאסיווית . לפי ההערכה , הרוחת בפנטגון , יסבול חיל האוויר האמריקאי במפרץ 
אבדות בשיעור של כעשרה מטוסים ביום . 
