" בקשת הסיוע של ישראל הוצגה בצורה שהיכתה בהלם את חברי הקונגרס " . ביקורת 
נוקבת על העיתוי והדרך שבה ביקשה ישראל סיוע בסך 31 מיליארד דולר מארה"ב , 
השמיע הסנאטור הרפובליקאי מניו יורק , אלפונסו דמאטו . דמאטו , שהגיע 
לירושלים על מנת להביע תמיכה והזדהות עם הממשלה והעם , הוא הסנאטור הראשון 
המגיע לארץ מאז פרוץ המלחמה , ונחשב לידיד מובהק של ישראל . בשיחות שקיים 
בירושלים אמר דמאטו כי כידיד ישראל הוא רואה בכך משגה חמור . ראש הממשלה , 
יצחק שמיר , ציין בפגישתו עם דמאטו כי היה הסנאטור הראשון שאמר ב1891 כי 
ישראל צדקה בהפצצת הכור האטומי בעיראק . לדברי שמיר , היה זה צעד חשוב , 
כיוון שממשלת ארה"ב גינתה מעשה זה . " מה היה קורה היום באזורנו ובעולם 
כולו , אילולא השמידה ישראל את הכור ? " , שאל שמיר . גם שר החוץ , דוד 
לוי , שנועד עם דמאטו העלה על נס את תמיכתו בהפצצת הכור . 
