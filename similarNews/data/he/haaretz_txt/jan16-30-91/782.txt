שר החוץ הגרמני , האנס דיטריך גנשר , השוהה בישראל , ביקר אתמול באתר 
פיצוץ טיל הסקאד ברמת גן . את השר ליווה בסיורו שר החוץ הישראלי , דוד לוי . 
ראש עיריית רמת גן , צבי בר , הסביר לשר החוץ הגרמני כי המקום שנפגע מאוכלס 
בעיקר ביוצאי עיראק . גנשר אמר כי הוא מביע את רגשותיהם של ממשלת גרמניה 
ותושביה והודיע גם על מענק כספי לעיריות רמת גן ותל אביב לשיקום ההריסות . 
כמו - כן אמר כי התרשם עמוקות ממה שראה באתר ההריסות והזמין תושבים שנפגעו 
ליהנות מהבראה בגרמניה עם שחרורם מבית החולים . בר דחה את ההצעה , באומרו 
כי " בישראל יש מספיק שמש והתושבים מעדיפים להישאר כאן ולבנות את ביתם מחדש " . 
היום אמור לבקר באתר הפגיעה שגריר מצרים בישראל מוחמד בסיוני . לפני ביקורו 
של גנשר נשאל ראש עיריית רמת גן , צבי בר , כיצד לדעתו לקבל את פני האורח 
עקב מעורבותם של גרמנים בהספקת סיוע כימי לעיראק . בר אמר כי הוא מקבל את 
גנשר כראש עיר המקבל נציג מדינה שלה יחסים דיפלומטיים עם ישראל . " אני 
לא מדינאי אני ראש עיר " , אמר . בר הוסיף כי אינו מבין איך יכלו גרמנים 
במשך 51 שנה לחמש את עיראק בחומרים ביולוגיים . " מה קרה לנו ? איך הרשינו 
לעצמנו להגיע למצב שיש ליהודים שוב מורא בנושא גז ? לדבריו , הגרמנים כנראה 
הבינו שהגדישו את הסאה ו"אז הם באים " . קפידבינאת ביקורו של גנשר באתר ליוותה 
הפגנת יחיד של אדם שפרץ לעברו בצעקות " גרמניה עזרה " , " היטלר חדש " 
ו"שאנדה " ( בושה בגרמנית ) . " זו בושה שגרמניה עזרה ליצור את היטלר 
של ימינו . תתביישו , זו בושה ש05 שנה אחרי השואה יושבים יהודים עם מסכות 
גז שגרמניה עזרה לעיראק לייצר " זעק אתמול הרב אבי וייס , ראש המכון היהודי 
בריברדייל ניו - יורק , לעבר שר החוץ הגרמני בעת ביקורו ברמת - גן . הרב 
וייס , שלחם בזמנו על הוצאת הכנסייה הפולנית הקאתולית משטח מחנה ההשמדה 
באושוויץ , הורחק מהמקום בידי המשטרה . לכתבים הסביר וייס , כי אינו יכול 
להישאר שלו נוכח העובדה שחברות גרמניות סיפקו ידע וחומרים כימיים לעיראק 
בידיעת ממשלתו של גנשר , ו05 שנה לאחר השואה יושבים תושבי ישראל בחדרים 
אטומים ומסכות גז על פניהם . הרב וייס מסר אתמול המחאה על סך 000 , 01 דולרים 
לראש עיריית רמת - גן והבטיח להזרים כספים נוספים לחשבון הבנק של העירייה 
מתרומות קהיליות בארה"ב . גנשר אמר כי לפני בואו לביקור בישראל , כי אין 
מקום לדיפלומטיה במשבר במפרץ . הוא אמר כי אין ליוזמת שלום ערבית מצד מדינות 
צפון אפריקה כל סיכוי להצלחה בשלב זה , משום שסדאם חוסיין איננו מעוניין 
בסיום המלחמה . ביום רביעי דרשו חמש מדינות מצפון אפריקה לכנס בדחיפות את 
מועצת הביטחון כדי לדון במלחמה . גנשר תמך בזמנו במאמצים שעשתה צרפת ברגע 
האחרון כדי למנוע מלחמה , לאחר שנכשלה שליחות מזכיר האו"ם . 
