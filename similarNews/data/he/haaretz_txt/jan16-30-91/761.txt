יו"ר אגף הארגון ומועצות הפועלים בהסתדרות , גדעון שגיא , פנה אתמול אל 
כל מזכירי מועצות הפועלים ברחבי הארץ והודיע להם כי בתקופת החירום מותר להם 
לבטל את הפסקות הצהרים בין אחת לארבע , הנהוגות כיום , ולהמשיך את העבודה 
עד לשעה ארבע בלבד במקום עד שבע בערב בתקופות רגילות . ההנחיה באה כדי שמועצות 
הפועלים יוכלו לשרת את הקהל הפונה אליהן עוד לפני רדת החשכה . עם זאת , 
מחויב הדרג הבכיר במועצות הפועלים שבהן יוותרו העובדים על הפסקת הצהרים 
לקיים תורנות עד שבע בערב . כמו - כן , יוטל על מועצות פועלים אלה לפרסם 
את דבר השינוי בסדרי קבלת הקהל בכלי התקשורת ובחוצות היישוב . שגיא הבהיר 
כי העבודה במועצות הפועלים תתקיים כסדרה , תוך שימת דגש על שמירת זכויות 
העובדים ובני משפחותיהם . כפי שמתברר , גדל בשעת חירום זו מספרם של העובדים 
הפונים באופן אישי למועצות הפועלים בעניין זכויותיהם . 
