מספר המפונים מבתיהם בדרום תל - אביב עקב הפצצת הטילים העיראקיים עלול להגיע 
ל008 איש . המפונים אוכסנו בשבעה בתי - מלון בעיר בדרגת תיירות של עד שלושה 
כוכבים . במהלך שיכון המפונים התגלו מספר אנשים שזכו לחדר במלון למרות שבתיהם 
לא נפגעו . בין המפונים נשמעו טענות על רמת חלק מהמלונות והם דרשו לעבור 
לבתי מלון ברמה סבירה יותר . העירייה נענתה חלקית לדרישתם ושיריינה מלאי 
נוסף של חדרים במלונות אם יווצר צורך לפנות עוד תושבים מדירותיהם . צוותים 
משותפים למס רכוש ולמחלקות מהנדס העיר והרווחה , החלו אתמול לעבור בבתי 
השכונות שנפגעו כדי לעמוד על היקף הנזקים . הם יקבעו את גובה הפיצויים שישולמו , 
אילו בתים ראויים למגורים לאחר שיפוץ , וכמה בתים ייהרסו . לפי אומדן 
ראשוני נפגעו כל הבתים שהיו ברדיוס של 002 מטר ממקום נפילת הטילים . ההערכה 
היא שניזוקו 005 בתים ויהיה צורך להרוס 03 . בהוראת מנכ"ל העירייה , אלי 
עשת , יוגדל היום מספר הצוותים העורכים את סקר הנזקים ויגיע ל02 כדי לסיים 
את הבדיקה תוך שלושה ימים . במקביל הוחל בפעולות ראשונות לשקם את הדירות 
ולנקות את השטח משרידי ההפצצה . בבית - ספר באחת השכונות , שגם נפגע , 
נפתח אתמול מטה חירום אזורי לטיפול בפניות התושבים . אנשי העירייה במקום 
חילקו במקום אלפי מטרים של ניילונים וטונות של דיקטים כדי שיאטמו באורח זמני 
את חלונות ודלתות דירותיהם . הביקוש לאמצעים אלה היה עצום והתברר כי אנשים 
לקחו כמויות גדולות בהרבה מעבר לדרוש להם וניסו לסחור בהם . מנכ"ל העירייה 
הורה שלא לדקדק בחלוקת האמצעים ולמוסרם לכל דורש . כמו - כן הורה לגלות גמישות 
ולהשתדל להיענות לכל בקשה של תושבים שבתיהם נפגעו בהפגזות , להתפנות לבתי 
מלון בעיר . " זה עוזר לשחרר לחץ וגם אם זה יעלה עוד כמה מאות אלפי שקלים 
יש לעשות זאת " , הנחה עשת את ראשי מחלקות העירייה בדיון שנערך אתמול בצהריים 
במטה החירום האזורי . ארגונים , מוסדות ויחידים הציעו את עזרתם לשכונות . 
אתמול הגיעו לשכונות 08 חניכי קורס קציני שיריון שישהו בשכונות מספר ימים 
ויעזרו לתושבים לשקם את בתיהם . עדיין אין קביעה סופית של ההיקף הכספי של 
נזק ההפצצות . חבר הנהלת העירייה , דוד אדמון , המשמש כיו"ר מועצת המנהלים 
של החברה העירונית " עזרא וביצרון " אמר כי תשעה מוסדות ציבור ניזוקו , 
בהם בתי ספר , גני - ילדים ומוסדות תרבות וספורט . לפי אומדן ראשוני נגרם 
למוסדות אלה נזק של יותר מ5 . 1 מיליון ש " ח . הנהלת קרן תל - אביב לפיתוח 
כבר פנתה לתורמים בארץ ובחו"ל שסייעו להקים את מרכז התרבות והספורט שנפגע 
והעבירו להם צילומים ודיווח מפורט על הפגיעות . חלק מהתורמים כבר הודיעו 
כי יעבירו תרומות , בנוסף לכספים שיגיעו מקרן הפיצוי על נזקי מלחמה . 
