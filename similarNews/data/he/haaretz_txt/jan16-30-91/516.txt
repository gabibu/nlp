סכנת הטילים על ישראל העוברים , אגב , מעל שטחה האווירי של ירדן , כדאי 
שנרשום זאת לפנינו לא חלפה . וזאת מהסיבה הפשוטה שהידיעות על מיגור המשגרים 
במערב - עיראק היו מוקדמות . לא אומר שזה קל , אך כדאי לחשוב על האלטרנטיווה : 
אלמלא אמריקה היתה נכנסת עתה למלחמה , הרי בתוך שנה - שנתיים היתה עיראק 
מנסה להשמיד את חצי מדינת ישראל בטילים גרעיניים וביולוגיים . כרגע אנו 
הולכים לילה - לילה לישון כשעצבינו מרוטים , אוזנינו כרויה לאזעקות ולפיצוצים 
אך על זה לא נותר לי אלא לחזור על מה שכתבתי בעברית לא - תקנית בשבוע שעבר : 
סבלנות רבותי במוקדם או במאוחר יקרעו לו את הצורה לסדאם . המתקפה האמריקאית 
אינה דומה למלחמת ששת הימים . ואם היה מי שחשב באופוריה של היום הראשון 
על מלחמת זבנג וגמרנו , הישלה את עצמו . זו לא מלחמת ציק - צק . האמריקאים 
מנהלים מלחמה מסודרת , ממוחשבת , שיטתית ואטית ודאי אטית מדי לטעמנו 
כשהם כבולים לכללי התנהגות המשרתת את סדאם . העיראקים , כמו מתאגרף במשקל 
כבד , טובים מאוד בספיגה ובמלחמה פסיכולוגית . הארכת המלחמה , מאמין סדאם , 
תתיש את בנות - הברית . וזהו ההבדל העיקרי בין שתי תרבויות : סדאם מצדו 
מוכן להקריב חצי מעמו כדי שיישרד , בעוד שהאמריקאים נזהרים שלא לפגוע באוכלוסייה 
האזרחית . יותר מדי הפצצות כירורגיות ופחות מדי הרס במרכזי האוכלוסייה . 
כתוצאה מכך עוד לא הגיעו עדיין להרס מוראלי של העם העיראקי . לדעת מומחים 
זהו פיספוס . אך אפשר שתגיע " נקודת קריזה " אצל האמריקאים לרתיחה ויתחילו 
לתת להבין גם לאוכלוסייה האזרחית לאיזה מצב הביא אותם סדאם . לטעמה של ישראל 
כוחות הברית פועלים לאט מדי . אך צריך לזכור שהם יכלו להתמקד רק בשחרור 
כוויית ותו לא . תחת זאת צריך להעריך את העובדה שהמאמץ רוכז גם להשמדת כל 
התשתית הלא - קונוונציונלית בעיראק וליצור מצב שעיראק שאחרי סדאם תהיה בממדים 
שלא יהוו עוד איום לא לנו ולא לאזור . מבחינתנו האיום העיקרי היא הפגיעה 
בעורף . סכנת הטילים , אולי אפילו שימוש אפשרי בנשק כימי , לא יכול להשאיר 
אותנו אדישים . דוד בן - גוריון לא נתן ב65 את האו - קיי למלחמת קדש עד 
שהגיעו לכאן שתי טייסות קרב צרפתיות להגן על העורף . חובתה של הממשלה להגן 
על העורף ולשתק את מקורות הירי במערב עיראק באופן סופי ויסודי . פעולה אפשרית 
זו היא שהביאה זאת הפעם השנייה את איגלברגר לארץ וגם שורה של טלפונים מצד 
הנשיא בוש . האמריקאים מבינים ששיתוק המשק גורם לנו נזק יומי של 003 מיליון 
דולר , למעשה זהו הרס המשק . ועתה הם מוכנים לתת לנו כל מה שאנו רוצים , 
כסף , תמיכה מדינית , ובלבד שנשב בשקט . כסף זה דבר טוב , אך הוא לא 
תחליף לחיי אנשים . על כן הובהר להם שלדעתנו הם לא עושים מספיק לחסל את 
המשגרים במערב . גם בתחום זה יש הבטחות ופעילות : התראות בזמן אמת ואולי 
יותר . אפשר להבין אותם שהם חוששים שמעורבות שלנו תקלקל להם את הקואליציה . 
אך מצד שני עלינו לעמוד על כך שהאמריקאים יתנו עדיפות עליונה לטיפול במערב - 
עיראק . ככל שיפלו יותר טילים , לחץ דעת הקהל יגבר , והגבול לאיפוקה של 
ישראל יהיה שברירי מאוד . ימים לא קלים עוברים על העצבים שלנו . אך נחשוב 
גם על שניים - שלושה מיליון אמהות , אבות , נשים , ילדים , אחים ואחיות 
באמריקה , שיקיריהם מקריבים את חייהם כדי למגר עריץ מטורף אחד , הרחק מביתם . 
כל יוקרתה של ארצות - הברית נמצאת עתה על כף המאזניים , והיא לא יכולה 
שלא לנצח בגדול . אין לי ספק שבסוף יגמרו אותו . 
