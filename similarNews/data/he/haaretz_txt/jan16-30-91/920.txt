הנהלת ההתאחדות לספורט תתכנס היום , יחד עם כל ראשי איגודי הספורט השונים , 
על מנת לקבוע את מדיניות מוסדותיה לאור מצב החירום הארצי . מזכ"ל ההתאחדות 
לספורט שמואל ללקין אמר אתמול , כי המדיניות תיקבע על ידי בדיקת מצב הנבחרות 
הלאומיות ( בתוכן : שחיה , טניס שולחן ) והזכיר , כי מדובר גם בנבחרות 
נוער וילדים שאחד הקשיים הנוכחיים הוא לקבצם לאימונים בערב . נושא אחר שיבדק 
יהיה התקציב . ללקין אמר , כי יש צורך לבדוק מה יהיה גובה הסיוע הכספי 
שינתן להתאחדות לספורט על ידי המועצה להסדר ההימורים . בחודש ספטמבר 0991 
סוכם על סיוע בסדר גודל של 08 אחוז מן התקציב . עתה יש לבדוק אם יחול בכך 
שינוי ועל פיו יש להיערך . שמואל ללקין אמר עוד , כי עתה מצויים כל האיגודים 
בשלב של אימוני החורף שלהם , כאשר רוב התחרויות , ובראשן אליפות העולם 
בטניס שולחן , בהן ישתתפו יהיו בחו"ל והן יחלו בחודש אפריל , כך שענין 
התקציב משמעותי כרגע יותר מן המצב הבטחוני . 
