יש לנו כעת סיבות טובות בהרבה משהיו לנו אחרי מלחמת יום כיפורים לתבוע מארצות - 
הברית גישה חדשה לנושא הסיוע הביטחוני והכלכלי . כאז כן עתה ספגנו , וקרוב 
לוודאי שנוסיף לספוג , הוצאות ונזקים בגלל מעשי איבה , אך הפעם לא כתוצאה 
מסכסוך שהיינו מעורבים בו , אלא כתוצאה מסכסוך שבמרכזו עומדת ארה"ב . בסכסוך 
זה התאמנו את התנהגותנו התאמה מלאה לאינטרסים האמריקאיים , לא תמיד ולא 
לגמרי בהתאם למה שהיה רצוי לנו . במהלך הסכסוך וגם אחריו יכולה ארה"ב לצאת 
מההנחה כי ישראל היא הבסיס הידידותי והאמין ביותר שיש לה במזרח התיכון בלי 
שהיתה צריכה לשלם על כך בדרך מדינית או אחרת . סיבה נוספת שמצדיקה את התביעה 
לסיוע מוגדל היתה ונשארה קליטת העלייה . אמנם לארה"ב אין מחויבות בעניין 
זה , אבל צריך להביא בחשבון שבקליטת מאות אלפי מהגרים ממזרח אירופה אנו 
מקילים במידה מסוימת מהעומס שהיה נופל בחלקו על מדינות המערב , לרבות ארה"ב , 
שעל פתחיהן היו המהגרים צובאים לולא היתה ישראל פותחת את שעריה . קפמאבינהצרכים 
המיידיים של ישראל ואלה לטווח הבינוני ( חמש שנים ) נמדדים בעשרות מיליוני 
דולרים . שר האוצר מתכוון להגיש לארה"ב בקשה בהיקף של עשרה מיליארדי דולרים 
לתקופה של חמש שנים . ייתכן שזהו סכום סביר , ייתכן שהוא קטן מדי , אבל 
לבטח אינו גדול מדי בהשוואה לצרכים וגם לא בהשוואה לסיוע שקיבלו שכנינו . 
נזכיר שוב כי מצרים זכתה במהלך אחד ויחיד בשמיטת חובות של כשבעה מיליארדי 
דולרים וזה כנראה לא הכל . טבעי ששר אוצר יבקש לקבל כמה שיותר כסף , כמה 
שיותר מהר וכמה שיותר במזומן , ומההתבטאויות של יצחק מודעי אפשר ללמוד שהוא 
אינו יוצא מהכלל . אך ידוע שהממשל האמריקאי מתחבט בבעיות תקציב ובקשתה של 
ישראל מהראוי שתביא בחשבון קשיים אלה . המסקנה מכך היא שעיקר התביעה מארה"ב 
בתחום הכספי צריך להתפצל לשני ראשים : מתן ערבויות ושמיטת חובות . בשני 
המקרים מדובר בשיטות סיוע שאינן מתבטאות במלוא משקלן הממשי בתקציב ההוצאות 
בעין , ובהתאם לכך לא בגירעון . הדבר אמור במיוחד בערבויות להלוואות , 
שכדי לממשן דרוש רצון טוב , ולא כסף מזומן . ישראל עדיין חבה לארה"ב במישרין 
כ3 . 4 מיליארד דולר , שמשמעותם נטל שנתי של כחצי מיליארד דולר , קרן וריבית 
( ראה טבלה ) . יש סיבות טובות לתבוע את ביטולו המוחלט של חוב זה , גם 
בלי להזדקק לנימוק שישראל הופלתה לרעה בהשוואה למצרים . החוב רובו ככולו 
נוצר כתוצאה ממתן סיוע ביטחוני לפני שארה"ב הגיעה בעצמה למסקנה , שאין טעם 
להעניק סוג זה של סיוע בדרך של הלוואות , שהרי מטבע הדברים אין משקיעים 
אותו בנכסים הנותנים פירות כלכליים , שבעזרתם אפשר להחזיר את החוב . צריך 
גם להביא בחשבון , שכדי להחזיר את החובות לארה"ב ( חוב ישיר וחוב בגין 
איגרות חוב סחירות , ראה להלן ) , ישראל משעבדת למעשה את מלוא הסיוע הכלכלי 
השנתי שהיא מקבלת מארה"ב , כ2 . 1 מיליארד דולר . מבחינת המלווה , אין 
הבדל כלכלי בין שמיטת חוב בטוח הנפרע כסדרו לבין מענק ישיר . עם זאת , 
לפעמים קל ונוח יותר מבחינה ציבורית ופוליטית לשמוט חוב מאשר להגדיל את ההוצאה 
התקציבית בדרך של מענק . אשר ללווה , נשמעה הטענה כי שמיטת חובות עלולה 
להחליש את מעמדנו בשוק האשראי . לטענה זו אין משקל רב , במיוחד כאשר מדובר 
בשוק הפיננסי הבין - לאומי , שהפעילים בו מבינים היטב את המשמעות הכלכלית 
האמיתית שמאחורי פעולות כאלה ואחרות . צריך להביא בחשבון , שגם אחרי שיושמט 
החוב הישיר תישאר ישראל חייבת 5 . 5 מיליארד דולר בגין איגרות חוב סחירות 
בערבות ממשלת ארה"ב . מדובר בחוב שהיה במקורו לממשלת ארה"ב והומר בשנים 
8891 ו9891 לאיגרות חוב כדי לחסוך בתשלומי הריבית . זה היה מבצע חשוב , 
בשעתו , שחסך תשלומי ריבית ( אשתקד כ051 מיליון דולר , בשנים הבאות פחות ) 
. אך חוב זה מבטא נטל שנתי של כ007 מיליוני דולרים , וגם מקורו בכספים 
שהושקעו בביטחון ולא נשאו פירות כלכליים . ספק אם חוב זה בא בחשבון לשמיטה . 
אין זה כבוד גדול , לעמוד בפתחה של מעצמה , ולו גם ידידותית , ולבקש סיוע 
מוגדל , וכבר נשמעו פה ושם קולות ( לא בהכרח ממחנה הזקיפות הלאומית ) 
הקוראים להימנע מכך . מעבר לציון הגורמים הענייניים המצדיקים את המהלך , 
כדאי להיזכר שגם מדינות גדולות וחזקות מישראל נזקקו בעבר ונזקקות גם היום 
לסיוע . אך אף לא אחת מהן יכלה או יכולה להתברך בנימוק אנושי כה ייחודי : 
קליטת פליטים במספר העשוי להגיע לרבע מאוכלוסייתה הקיימת . 
