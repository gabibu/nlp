זה התחיל בדיוק לפני שבועיים . ביום ראשון היו דיווחים על " תנועת קונים 
ערה " . גם ביום שני ושלישי נצמדו עדיין להערכה שבסך - הכל מדובר ב"קניות 
מוגברות " . ביום רביעי כבר היה ברור : לא קניות ערות ולא קניות מוגברות , 
אלא הסתערות , בהלה , פניקה והיסטריה . וכרגיל במצבים כאלה , היה מעט 
מאוד היגיון במה שאנשים זרקו לעגלות הקנייה שלהם . עכשיו , כשהישראלי הקונה 
נותר עם הררי קמח , סוכר ואורז , מעיינות של מים מינרליים ומגדלי קופסאות 
שימורים , שבוודאי חוסמים את המעברים בין חדרי ביתו האטומים והלא אטומים , 
מתעוררת השאלה , איך לנצל את כל האוצר הזה מבלי שיהיה צורך לזרוק לפחות 
מחצית לפחי האשפה . הנה כמה כללים שעובדו בעצה אחת עם מנכ"ל המועצה לצרכנות , 
עדה לבנון : השתדלו לאתר את תאריך הייצור או את התאריך האחרון לשיווק של 
המוצרים . השתמשו בהם לפי התור : ככל שתאריך התפוגה קרוב יותר , או תאריך 
הייצור רחוק יותר , הקדימו להשתמש במוצר . יש מוצרים שתאריך הייצור מסומן 
עליהם בצופן ( קוד ) בלבד . מדובר בדרך - כלל בשימורים . כדאי לפענח 
את הצופן , מפני שגם חיי המדף של השימורים אינם לנצח . מקובל ששנתיים אחרי 
תאריך הייצור , לא כדאי להשתמש עוד בשימורים . לא תמיד הקופסאות מתנפחות , 
אבל המוצר בקופסה מאבד את טעמו המקורי , ולעתים אף סופג את טעם הציפוי 
הפנימי של הקופסה . פיענוח הצופן על קופסאת שימורים הוא פשוט למדי : על 
החלק התחתון או העליון של הקופסה מופיעות אותיות וספרות . הספרות בשורה 
השנייה הן המסמנות את התאריך : הספרה הקיצונית משמאל מסמנת את שנת הייצור 
ושלוש הספרות מימין את יום הייצור בשנה לפי הלוח הגרגוריאני . לדוגמה : 
" 022 0 " , הספרה 0 פירושה שהמוצר יוצר ב0991 ומספר 022 אומר שהמוצר יוצר 
ב8 באוגוסט , שהוא היום ה022 בשנה . במוצרים כמו קמח , אורז וקטניות , 
עלולים להתפתח חרקים , בעיקר בחום . ככלל , ממליצים לשמור אותם בקופסאות 
סגורות במקום אפל וקריר . אבל גם זה אינו מבטיח חיי מדף ארוכים , כלומר , 
לא יותר ממספר חודשים . החזקת המוצרים האלה במקרר או במקפיא תבטיח שמירת 
המוצרים האלה תקופה ארוכה הרבה יותר . גם שמן לא יחזיק מעמד זמן רב אם לא 
תרחיקו אותו מאור , ובעיקר מחום . כעבור זמן הוא עלול להתחמצן . סוכר , 
לעומת זאת , יכול להחזיק אפילו שנים , כמובן , בתנאי שיישמר במקום סגור . 
ביסקוויטים , כעכים , מציות וכדומה הדרך הטובה ביותר לשמור אותם היא בקופסאות 
או בצנצנות אטומות . עם זאת , אורך חיי המדף שלהם מוגבל לא יותר מכמה 
חודשים . הנזק העיקרי שיכול להיגרם להם , בעיקר לאחר פתיחת האריזה , הוא 
ספיגת לחות . במקרה כזה אפשר לנסות לייבש אותם בחום נמוך מאוד בתנור . 
לעתים זה מצליח מאוד והם נעשים " טריים " מחדש . אבל אם , בנוסף לספיגת 
הלחות , גם הטעם נפגע , כלומר , השמן שבהם התחמצן , המקום היחיד היאה 
להם הוא פח האשפה . קפמאפרקידידה מודאגת שאלה אותי מדוע , לדעתי , לא 
הנחו אותנו להדביק את הזגוגיות בבית כהגנה מפני הפצצות מהאוויר . כיוון 
שציפתה לתשובה מרגיעה , השבתי לה כי מי שדואג לביטחוננו , מן הסתם יודע 
שאין צורך בכך . במחשבה שנייה , אמרתי לעצמי שבוודאי יש עוד סיבה : תארו 
לכם מה היה קורה בחנויות אם היה צריך לקנות כמויות נוספות של נייר דבק . 
על ההסתערות אפשר למחול , אבל הביזיון הזה , של בעלי עסקים שמנפחים את 
המחירים במאות אחוזים , הוא בלתי נסלח . איפה האחווה , הסולידריות והדאגה 
לזולת שאנו כה מתפארים בהן בעתות מצוקה ? יש רק לקוות שבבוא יום הדין , 
כשהספסרים יעמדו בפני השופט , ייגזר דינם לחומרה , כיאה למי שמנצלים מצב 
חירום לעשיית רווחים בלתי מוצדקים . קפמאפרקחברת " מילק - מן " , שהציגה 
באחרונה את מוצריה החדשים בפני עיתונאים , מתגאה בכך שהצליחה לייצר מעדנים 
טעימים על בסיס יוגורט ללא שומן ( % 0 שומן ) . כשמכריזים על מוצר ללא 
שומן , יש בו מסר ברור מאוד לצרכן : ראשית , אין בו כולסטרול ושנית , 
הוא מכיל פחות קלוריות ממוצר דומה עם שומן . כמה קלוריות יש אפוא במוצר ? 
על האריזה חסר הפרט החשוב הזה . אנשי המפעל טענו כי התקן אינו מחייב אותם 
לתת סימון תזונתי , אלא אם כן כתוב על אריזת המוצר שהוא דיאטטי . זה נכון , 
אמנם , אבל לא תמיד צריך לדבוק באות הכתובה בלבד . אפשר ורצוי לתת לצרכן 
מעבר למה שהחוק דורש . במקרה של מעדני מילק - מן , הדבר מתבקש . מנכ"ל 
המפעל הבטיח לשקול בחיוב את הבקשה הזאת , ויש לקוות כי בקרוב אכן נזכה בסימון 
תזונתי ראוי , כפי שחלק מהמפעלים כבר עושים , וכפי שאנו מצפים שאחרים יעשו . 
באותה הזדמנות כדאי גם שהיצרן יפחית מעט את תכולת הסוכר . זה יפחית את 
המתיקות המופרזת וגם את מספר הקלוריות . למעוניינים , על - פי המידע שקיבלנו 
מאנשי המפעל , בצנצנת של יוגורט ללא שומן עם פירות , בתכולה של 071 מ"ל , 
יש כ721 קלוריות . 
