ה אפשר ללמוד מן העובדה שכה רבים מתושבי תל אביב עזבו את עירם כשהחלו התקפות 
הטילים העיראקיים , שאלתי השבוע את צבי סובל , פרופסור לסוציולוגיה באוניברסיטת 
חיפה . סובל הוא מחברו של ספר מרתק אך לא לגמרי מעודכן על מניעי ההגירה 
מישראל . הספר , " המסע מן הארץ המובטחת " ( ספריית אופקים של הוצאת 
עם עובד ) , יצא לאור השבוע . הנה משהו לקריאה בחדר האטום . סובל , יליד 
ניו - יורק בן 75 , כעשרים שנה בישראל , אמר שהשבוע הרבה להרהר על התל 
אביבים שעזבו את בתיהם . עלה בדעתו שהתופעה משקפת אולי תהליך אשר ראשיתו 
לפני שנים : הישראלים חדלים לחשוב בגוף ראשון רבים ומתרכזים באני הפרטי . 
אני הייתי רואה בזה סימן למשהו טבעי מאוד וביסודו של דבר גם בריא וסימפטי , 
אבל סובל אמר שיציאת תל אביב היא תופעה שלילית וזה הפתיע אותי , כי ספרו 
על הישראלים שעזבו את הארץ חף מכל ביקורת . הוא הקפיד שלא לתאר אותם כ"יורדים " , 
ופה ושם מהל בהבנה שגילה כלפיהם מידה של הזדהות . בראשית שנות השמונים התיישב 
סובל בשגרירות ארצות הברית בתל אביב , וריאיין כמה עשרות ישראלים שביקשו 
לקבל אשרות הגירה לאמריקה . האנשים המסדירים את הגירתם כחוק אינם מאפיינים 
את אוכלוסיית הישראלים באמריקה . רובם מגיעים תחילה כתיירים , חלקם גונבים 
את הגבולות . יש בהם החוצים בשחייה את הריו גרנדה ממקסיקו לארצות הברית , 
כותב סובל . יש " אנשי סירות " ישראלים ויש המסתננים אל הארץ המובטחת 
במשעולי סתר , אי - שם בגבול שבין קנדה לאלסקה . רוב המהגרים המצוטטים בספר 
רואיינו בשגרירות האמריקאית בתל אביב , אך סובל התרשם כי מה שאמרו לו על 
המניעים שהביאו אותם לעזוב את הארץ משקף גם את מניעיהם של יתר המהגרים . 
בין הגורמים העיקריים לעזיבה המתח הביטחוני והמלחמה ; סובל מתרשם שמשקלו 
של הגורם הזה עולה בהתמדה . הוא מונה סיבות רבות להגירה מישראל . אגב כך 
הוא מיטיב לנתח לא רק את הפגמים באיכות החיים , כי אם גם כמה ממאפייני המבנה 
הנפשי הקולקטיווי של החברה הישראלית . מצאתי עניין בפרק המתאר כיצד המדינה 
מטרטרת את אזרחיה ומלחיצה אותם , עד שפשוט נמאס להם והם קמים והולכים . 
המרואיינים של סובל מסבירים את הגירתם בלשון רהוטה : הגירתם מישראל מצטיירת 
בפיהם כמעשה טבעי ונכון . על כן עלה בדעתי להתעניין אצל סובל מדוע , בעצם , 
ישראלים כה רבים נשארים כאן . הפרופסור לא נפגע . הגירה מארץ לארץ אכן 
נחשבת כיום בעיני חוקרים רבים לחלק משגרת הקיום האנושי , אך רוב האנשים 
נשארים במקומותיהם מפני שהם מרגישים שם בבית וגם מפני שלא קל להגר . הוא 
התנסה בכך באופן אישי : הוא התיישב בישראל מפני שהוא ציוני . הספר מרבה 
לעסוק ביחסה של החברה הישראלית למהגרים . סובל אומר שהיא רואה בהם בוגדים . 
נדמה לי שזה השתנה במידה רבה בשנים שיצאו מאז פורסם הספר בארצות הברית . 
סובל נוטה לקשור את ההגירה מישראל אל התרופפות המתח האידיאולוגי , שבירתם 
של מיתוסים ציוניים ומגמה כללית לחזור אל שורשי היהדות . המהגרים מישראל 
נושאים בתוכם את מורשת הנדודים של העם היהודי לדורותיו , כותב סובל . למחרת 
נסעתי אל השכונה ברמת גן שנפגעה בטיל העיראקי . מראה קשה ; לא ראיתי כמותו 
מאז מלחמת לבנון , בצור . ושוב עלה בדעתי שלא האנשים שעזבו את בתיהם צריכים 
הסבר , כי אם אלה שנשארו . רבים מבני השכונה הזדקנו אל תוכה באינטימיות 
אשכנזית שובת - לב ודומה מאוד לאינטימיות המזרחית אשר שורה בשתי השכונות 
שנפגעו בהתקפות הקודמות . יחד הן משדרות ישראליות ממוצעת כל כך , כמעט 
סטריאוטיפית . גבריאל וציפורה גרוסמן באמת ניצלו רק בנס . היא ישישה המומה 
בחלוק , הוא איש בכיפה , יליד הונגריה . בלילה פינו אותם לכפר המכביה . 
בבוקר שבו לדירה . נכנסתי אתם . היא חיטטה בין ההריסות , מחפשת את התרופות 
שלה . הוא חיפש את הטלית וספר תהילים . שמשון ונעמי וינר לקחו אתם לחדר 
האטום את " בני שכונתנו " , מאת נגיב מחפוז . " השכחה היא המחלה של שכונתנו " , 
כתב מחפוז על אל - גמאליה שבקהיר . בשכונה של הווינרים , התרשמתי , זוכרים 
הכל . הם איש ואישה מאירי פנים . בעודם הלומי אסון , תועים בין שברי הדירה , 
הטרחתי אותם במניין המלחמות . וינר בא לארץ מפולין בהיותו ילד , בן למשפחת 
חלוצים . זה היה ב5291 . הוא זוכר את 92 , 63 , 9354 , 7494 , 65 , 
76 , 37 , 28 ועל פי החשבון הזה הוא עובר עכשיו את המלחמה התשיעית שלו 
לא כולל התקפות טרור לאין - ספור ואינתיפאדה . נעמי וינר נחבלה בראשה כשהדלת 
של חדר השינה נעקרה מתוך משקופה . " בשכונה אווירה אפילה של פחד וטינה ואימים " , 
כתב נגיב מחפוז ותירגם דוד שגיב , " אבל הבריות נושאים את העריצות הזאת 
בסבלנות ובכוח עמידה . הם נאחזים בתקווה . בכל פעם שפוגעת בהם השרירות 
הם אומרים : לבטח יהיה סוף לעריצות . לאחר הלילה בא היום . ותחזינה עינינו 
במות העריצות בשכונתנו ובזריחת אור הנסים והנפלאות " . שמשון וינר לא הספיק 
להגיע עד הקטע הזה ברומאן , ואני לא זכרתי , או אולי לא היה לי נעים , 
לשאול אותו מדוע , בעצם , נשאר בשכונתו . מפזרכותנחם בגין עמד על כך 
כבר במחצית הראשונה של המאה : הדיווח האמין ביותר על מה שקורה בעולם מגיע 
מהבי - בי - סי , הרדיו . יש בו תרבות דיבור , יישוב דעת ותבונה . כל 
מה שחסר לי בסי - אן - אן . משהו מעין זה קורה גם בארץ : אלה ימי הרדיו , 
לא ימי הטלוויזיה . אני אפילו מעדיף את נחמן שי ששומעים על פני זה שרואים . 
אך כדי לשבח את הנימה העניינית בדרך כלל ואת היחס הנכון למאזינים שבוקע 
מהשידור המשותף של גלי צה"ל וקול ישראל , יש צורך לסלק תחילה את פרשת הלילה 
הראשון . זה היה נורא : הצופרים במדינה כולה כבר ייללו , ואלה באולפן 
עוד קישקשו . זה קרה לא רק כתוצאה מתקלה במערכת , כמו שאומרים , אלא גם 
כתוצאה מכך שהשדרנים איבדו את הצפון . אחר כך התעשתו , אבל בימים הבאים 
זה קרה שוב . גם היו ברדיו אי - אלה דברי הבל . יותר מדי פרשנים , יותר 
מדי צחקוקים , כמה החלטות מטופשות כמו זו שהולידה פתאום ראיון עם שר הבריאות . 
גם הניסיונות הנואלים לסחוט מדובר צה"ל מידע לפני שהדובר יכול למסור אותו 
מעצבנים מאוד . ויש ברדיו יותר מדי קולות גברים ; זוהי במידה רבה מלחמתן 
של הנשים , וכן של הילדים והזקנים . חוץ מזה הם מאוד בסדר , אנשי הרדיו ; 
אני מניח שהם לא אשמים בהחלטה לבטל את קול המוסיקה . הם טובים יותר מן 
הטלוויזיה קודם כל מפני שהרדיו , מעצם טבעו , אינטליגנטי יותר . הרדיו 
תובע רק הקשבה . זה מאפשר למאזין להתרכז בתוכן הדברים וגם משאיר לו מרחב 
למחשבה . גם ברדיו יש אלמנט של דרמה , אך ביסודו של דבר שדרנות הרדיו שייכת 
אל אמנות המלה הכתובה . בי - בי - סי , למשל . הטלוויזיה היא מדיום תובעני , 
שתלטני , המפקיע מהצופה את הריבונות על עצמו ומסיט את תשומת לבו מהעיקר . 
אני למשל תמיד מוצא את עצמי מתפעל מהחולצות של שלונסקי , אלה עם הכפתורים 
הקטנים בקצות הצווארון . זה פועל גם בכיוון הפוך . חיל - הפרשנים של שלונסקי 
מאויש משום מה בגברים כרסתניים בסוודר , מקריחים ומגולחים ברישול . התת 
אלוף מיל הממוצע שמנפק חיל האוויר שוב אינו פורח כעלם . ברדיו זה לא מפריע . 
כישלונה הגדול של הטלוויזיה במלחמה הזו מתבטא בכך שלא טיפחה לה בעוד מועד 
פרשן לאומי . הרדיו אימץ את רון בן - ישי . הכישלון השני של הטלוויזיה 
מתבטא בדלות התוכניות והסרטים שהיא משדרת בין החדשות . הרדיו משדר שירים . 
הרדיו מהיר יותר ולכן אמין יותר . פעם אחרי פעם קרה שהטלוויזיה עוד שידרה 
מידע וגם הודעות לציבור כשהרדיו כבר היה בשרב כבד . משהו , בכל זאת , יש 
לי לומר גם לטובתה של הטלוויזיה הישראלית , חוץ ממיס מארפל : הטלוויזיה 
הישראלית באנגלית . היא נראית ונשמעת כמו חיקוי נלעג של תחנת טלוויזיה מקומית , 
אי - שם במערב התיכון של אמריקה , המנסה לחקות את סי - אן - אן . וסי - 
אן - אן טלוויזן , מה לעשות , איננה בי - בי - סי וורלד סרוויס הראוי לחיקוי . 
כבר אמרו וכתבו עליהם השבוע כל כך הרבה דברים רעים , עד שבא לי כמעט להגן 
עליהם . הדבר האדיב ביותר שעולה בדעתי לומר להגנתם הוא שהם העיתונאים הטובים 
ביותר בעולם הבידור , והבדרנים הטובים ביותר בעולם העיתונות . אבל אולי 
אפילו זה לא נכון . שום דבר לא יצא לי מזה שכמה מכתביהם טילפנו אליהם מתוך 
אחד מבתי המלון בבגדאד ; לא ראו הרבה מחלונות המלון הזה . שום דבר לא יצא 
לי מזה שהם הפיקו שיחה בין אחד הכתבים שישב בבית המלון ההוא , בבגדאד , 
לבין סגן שר החוץ בירושלים . מקגייוור עושה גימיקים טובים מזה . שום דבר 
גם לא יצא לי מזה שאחד הליצנים נופף אל מול המצלמות במסכת הגז שלו . " אנחנו 
באמת רוצים שתחבוש אותה , גון " ( או גק , או מייק , או קימברלי , 
או איך שקוראים להם ) , אמרה הגברת באטלנטה , מסורקת כל כך , ולבושה 
כמו עמדה לצאת ללאנץ ב"שושלת " . שום דבר לא יצא לי מזה שראיתי אי - אלה אורות 
בשמים , מעל ראשו של הליצן ההוא , כי הרי הוא עצמו לא ידע לומר אל נכון 
אם אכן היה זה טיל שהבזיק והרעים , או רק נרה שנשרפה בקזינו של המלון , 
נניח , באחת הקומות מתחתיו . עד עכשיו גם אינני יודע להחליט מי משני המקורות 
שלו צדק : הטבח במלון או הנהג של אשת המיניסטר , או שמא היה זה הגנן בשגרירות 
הפינית ? לכאורה זה יפה : כתב מדווח ממראה עיניו . זה יפה , אבל לא מספיק 
כפי שהתברר גם לאלסטיד זוליווה , עיתונאי צרפתי , והארי בלאונט , כתב 
ה"דיילי טלגרף . השניים ישבו ברכבת , בדרך ממוסקווה לאירקוטסק . הם ליוו 
את מיכאל סטרוגוב , בלדר הצאר הרוסי . כל זה קרה ברומאן של זול ורן , 
שמשום מה עולה בדעתי מאז החלה המלחמה במפרץ , וכן , אני יודע , גם בשבוע 
שעבר הזכרתי אותו . אלסטיד זוליווה היה דברן גדול . על כן עורר את חשדם 
של הנוסעים . מיד הבחינו שהוא מרגל והשתתקו . " נוסעים שומרי סוד באופן 
מוחלט " , רשם הכתב הצרפתי , " בסוגיות פוליטיות קשוחים מאוד " . הכתב 
הבריטי היה שתקן וידע להקשיב . על כן יכול לדווח : " הכל מדברים במלחמה 
בלבד ודנים בה בחופשיות שיש בה כדי להפתיע " . בלאונט ישב בצדה השמאלי של 
הרכבת . הוא ראה רק חלק אחד של הארץ ודיווח מה שראה : הארץ הררית . עמיתו 
ישב ליד החלון הימני : הארץ מישורית , דיווח , כפי שראה . בסי - אן - 
אן המסר הוא הדרמה והם רוצים אותה עכשיו . אם אפשר מלחמה בשידור חי , 
אם לא שדרן שנתקע במעלית של המלון , נניח , ומשדר משם , אמיץ כל כך ורב - 
תושייה , באמצעות פעמון החירום , או משהו כזה . חלק מן התמונות שצילמו 
בעקבות הפגיעה ברמת גן שודרו שוב ושוב , ברצף , כמו הצליחה הזקנה ההיא 
לחזור ולהידחק אל בין ההריסות , וצוותי ההצלה שולפים אותה משם שוב ושוב , 
פעמים אין - ספור . לאמיתו של דבר הם אינם מראים כמובן מלחמה בשידור חי . 
הם מראים שידור בשידור חי . בתוך כך הם מציפים את האוויר בדיווחים מקוטעים 
שאינם מאירים תהליכים , ולכן גם אינם מבהירים מה בעצם קורה ומדוע . הכל 
נראה חשוב ולא חשוב באותה מידה . הרבה חומר גלם , לא מסונן , לא מנופה , 
מעט עבודה עיתונאית של ממש , הרבה דוברים רשמים בראיונות שטחיים . בנימין 
נתניהו מרגיש שם כבן בית . כל זה לא היה צריך להטריד את מנוחתי יותר ממקגייוור 
הנ"ל . גם כן לא ספל התה שלי בבידור . הצרה היא שהתקשורת הישראלית התמכרה 
לסי - אן - אן כמו היה מקור - על של אמת מוחלטת . זה קרה קודם כל מפני שסי - 
אן - אן ישנה . הרשתות הרציניות יותר אינן נקלטות בקלות . וזה קרה מפני 
שסי - אן - אן היא אמריקה , ואמריקה , כידוע לכל , היא איכות . זה מרגיז 
אותי לא רק מפני שהמלחמה הזו בכל זאת איננה רק עוד מערכה אחת במופע הסופרבול , 
אלא מפני שנדמה לי שהבדרנות שעושה את שידורי הסי - אן - אן חודרת עכשיו 
גם אל העיתונים הגדולים בישראל . " נכניס להם באבי אבי אביהם " , כתב " מעריב " 
באותיות גדולות , לבנות , על רקע אדום , בטור כפול . זה היה במאמר המערכת . 
" ידיעות אחרונות " פירסם על פני שני עמודים את התמונה הגדולה ביותר שהופיעה 
אי - פעם בתולדות העיתונות הישראלית . " מעריב " , אני מנחש , ישמור על 
זכותו להגן על קוראיו ולהכניס ל"ידיעות " באבי - אבי - אביו : אפשר שיגיב 
בהדפס משי . " ידיעות " ילך אז על הולוגרמה , ו"חדשות " ייאלץ להכות 
אותם ברקמת גובלן . כמו שבגין אמר : בי - בי - סי . רדיו . מפזרכותיום 
שני השבוע התייצבה עורכת הדין לינדה ברייר בבית המשפט הגבוה לצדק ובפיה שורה 
של טענות : אין מחלקים ערכות מגן לאסירים הפלשתינאים הכלואים במחנות המעצר , 
חלקם כלואים במחנות אוהלים שאינם ניתנים לאטימה ; בשטחים אין צופרי אזעקה ; 
השלטונות מתחמקים מביצוע פסקי הדין של בג"ץ שהורה בשבוע שעבר לחלק מסכות 
גם לכמה אלפים מתושבי השטחים . היה משהו סוריאליסטי בדיון הזה : הטילים 
הראשונים של סדאם חוסיין כבר נחתו באזור תל אביב . השופטים מאיר שמגר , 
יעקב מלץ ומנחם אלון , לא גילו אהדה לעניין שברייר הביאה בפניהם , זו 
הפעם השנייה בתוך שבוע . רוב הזמן יוחד לעתירתו של עסקן דתי מירושלים , 
אשר קבל על כך שאין מחלקים מסכות גז לבעלי זקנים . השופט מנחם אלון שמע 
את עתירתו באהדה רבה . בתקופת השואה אנשים מסרו את נפשם ובלבד שלא לגלח 
את זקניהם , העיר השופט . עוד הם דנים בעתירות האלה באה התקפת הטילים השלישית , 
הנוראה מכולן . אך כשיתפזרו ענני המלחמה , ואולי אף ענני הגז , יתברר 
כי חרף התקפת הטילים מעיראק הבעיה האמיתית איננה מצויה במרחק של אלף קילומטרים 
מהארץ , ולא תחוסל כשיחוסל האיום העיראקי . הבעיה האמיתית נשארה בשטחים . 
גם העוצר הממושך לא יעלים אותה . על כן גם עוד יהיה פעם עניין בניסיון המגומגם 
והמביש להסביר לבית המשפט הגבוה לצדק מדוע אין מחלקים לתושבי השטחים מסכות 
גז , ומן הראוי יהיה לחזור ולקרוא גם את הנזיפה מעוררת הכבוד שספגו השלטונות 
מפי אהרן ברק , תיאודור אור ושושנה נתניהו , שלושת שופטי בית המשפט העליון 
שהורו למדינה לשמר , לפחות למראית עין , מידה כלשהי של הגינות , ולספק 
מסכות גם לכ071 אלף מתושבי הגדה . לפחות אחת משתי הנשים שעמדו במרכזה של 
הדרמה הזאת נמצאת רק בראשית דרכה התקשורתית . עורכת הדין לינדה ברייר עוד 
תרבה להציק לשלטונות הכיבוש בשטחים . חשיפתה הראשונה , בשורות אלה , כורכת 
מידה של העזה , אני חושב . בג"ץ 19861 מילאדי מורקוס נגד שר הביטחון חשף 
את מדינת ישראל לרגע של אמת . העובדה שלא התכוונו לחלק לתושבי השטחים מסכות 
מלמדת שהשלטונות רואים בהם אויב , לא בני אדם שחייהם ראויים להגנה . יש 
בזה משהו כמעט דרוויניסטי . בית המשפט העליון קבע לעומת זאת : " מצויים 
אנו בתקופה קשה . כאשר התותחים יורים המוזות שותקות . אך גם כאשר התותחים 
יורים חייב המפקד הצבאי לשמור על החוק . כוחה של החברה לעמוד כנגד אויביה 
מבוסס על הכרתה כי היא נלחמת עבור ערכים הראויים להגנה . שלטון החוק הוא 
אחד מערכים אלה . חובתו של המפקד לנהוג שוויון בין כל תושבי האזור אינה 
פגה כשהמתח הביטחוני עולה " . במידה מסוימת היתה זו התמודדות על פיקציית " הכיבוש 
הנאור " . השלטונות רצו לנהוג על - פי חוקי הגונגל ; בית המשפט כפה עליהם 
חוקי ספארי . הרבה ישראלים הגונים יכלו לנשום לרווחה . בית המשפט העליון 
הציל את דימוים העצמי . מבחינה זו לפלשתינאים אין סיבה לשביעות רצון . מלכיאל 
בלס , איש צעיר ונעים סבר אשר ייצג את המדינה , העיר בהפסקה שיש מידה של 
אירוניה בעובדה שהפלשתינאים דורשים מישראל להגן עליהם מפני הטילים של סדאם . 
קצת הצטערתי בשבילו . הביזיון הזה היה גדול על מידותיו , התרשמתי . דורית 
בייניש לא היתה שם . למחרת שאלתי את מילאדי מורקוס על הדילמה של הפנייה אל 
שלטונות ישראל . מילאדי מורקוס אמרה שזה קשקוש . קודם כל אין הפלשתינאים 
תומכים בסדאם חוסיין מפני שהוא מבקש להרוס את ישראל . הם תומכים בו מפני 
שהוא בעדם . לבד מזאת , הלא מדובר בסכנת חיים : אל מי יפנו , אם לא אל 
שלטונות ישראל ? במקרה שלה מדובר בין היתר בחייו של עיסא , בנה הבכור של 
אחותה . הוא בן שמונה חודשים ומילאדי מורקוס אוהבת אותו מאוד . היא בת 62 , 
ילידת בית לחם , ובוגרת האוניברסיטה המקומית בחוגים לאנגלית ולחינוך . 
חמש שנים לימדה בבית הספר סט . זוזף , שנתיים שהתה בלבנון . היא חשבה 
להיות לנזירה , אך אחר כך שינתה את דעתה וחזרה הביתה . מיום שפרץ המשבר 
במפרץ , ככל שישראל התכוננה להתקפת הטילים של סדאם חוסיין וככל שהתברר שערביי 
השטחים לא יקבלו ערכות מגן , פשתה ביניהם דאגה . אחותה , סיפרה לי מילאדי 
מורקוס , סבלה התקפי חרדה של ממש , בגלל עיסא הקטן . עיסא בערבית הוא 
ישו . ישבנו בקפיטריה של מנזר נוטר - דאם , מלון שבימים אלה הוא שוקק אורחים . 
הכל מבקשים מפלט מפני המלחמה . משום מה נדמה להם שהם בטוחים יותר בין חומות 
האבן הענקיות , בחסות הוותיקן . באחד מאגפי הבניין שוכן גם משרדה של עורכת 
הדין לינדה ברייר . היא ומילאדי מורקוס מכירות מזמן . לינדה ברייר היא דמות 
חדשה יחסית בזירת המאבק על זכויות האדם . היא בת 54 , ילידת דרום - אפריקה , 
52 שנה בארץ , בוגרת הפקולטה למשפטים של האוניברסיטה העברית . תחום התמחותה 
הוא משפט מינהלי . מוצא המשפחה מרוסיה , הם עלו לארץ ישראל בשנות השמונים 
של המאה הקודמת . סבא סוטיצקי , קרוב רחוק של משפחת הרמטכ"ל הבא אהוד ברק , 
היה כנראה ה"גזלן " הראשון בתולדות הארץ : היה לו קיוסק ליד מחנה צריפין . 
הוא נהרס בשנות העשרים בידי פורעים ערבים , ואז היגרה המשפחה לדרום - אפריקה . 
ברייר היא אם לשתי בנות ובן . גם בעלה עורך דין . דעותיה נחרצות , לשונה 
חריפה , דמה תוסס , קופצני . יכולתה לעבור פתאום ממחויכות של חול לרצינות 
מעמיקה , פילוסופית , נותנת לה יתרון על בני שיחה . עם השנים הרבתה לייצג 
אזרחים זרים שמשרד הפנים סירב להאריך את אשרות השהייה שלהם בישראל , רובם 
נוצרים . אך מעורבותה בהפרות זכויות האדם התעוררה בעקבות רצח שני המחבלים 
שחטפו את האוטובוס בקו 003 לאשקלון ו"פרשת השב"ך " . אחר כך באו אירועי האינתיפאדה . 
ברייר קראה את ספרו של מירון בנבנישתי " הקלע והאלה " . הספר גרם לה זעזוע 
עמוק . תחילה סירבה להאמין , סיפרה לי . על כן הלכה אל בנבנישתי עצמו , 
והלה שיכנע אותה שכל הכתוב בספרו אמת . ברייר החליטה שיש לעשות משהו והציעה 
את עזרתה המקצועית ל"בצלם " , מרכז המידע לזכויות האדם בשטחים . בערך באותה 
תקופה הבשיל בתוכה תהליך רוחני ששורשיו , אם הבנתי אותה נכון , בימי נעוריה , 
והמשכו בקריאת מאות ספרים : היא החלה להאמין בישו . לימים הוטבלה לנצרות , 
וכיום היא שייכת לקהילה קטנה של יהודים קתולים בירושלים . הנצרות משכה 
אותה בשל אהבת האלוהים , היא אהבת האדם שמצאה בה . היא מאמינה שהנצרות 
היא היהדות האמיתית . לפני כחצי שנה נסעה ברייר לדרום - אפריקה כדי ללמוד 
את דרכי הפעולה של הארגונים להגנה על זכויות האדם . בשובה הקימה את ה"סט . 
איב סוסייטי " , ארגון אשר אם יעמוד בתוכנית העבודה שלו ירבה להופיע בבית 
המשפט העליון ובתקשורת . איב היה פרקליט וכומר צרפתי . הוא חי במחצית הראשונה 
של המאה ה41 , והכל היללו את יושרו ואת עזרתו לעניים . הכנסייה הקתולית 
אימצה אותו בין קדושיה ; סט . איב הוא פטרונם של המשפטנים . נייר המכתבים 
של ה"סט . איב סוסייטי " נושא את המלים " שומר אחי אנוכי " . הארגון פועל 
בחסותו של הפטריארך הלטיני בירושלים . עיקר פעילותו יתבטא בפניות אל בית 
המשפט הגבוה לצדק . כמו כן יוציא פרסומים ויעמוד בקשר עם ארגונים אחרים 
להגנה על זכויות האדם ועם התקשורת . המימון לפעולותיו אמור לבוא מתרומות , 
בין היתר באמצעות שגרירויות זרות , נציגות הקהילה האירופית , קרנות פרטיות 
וכן בעזרת הכנסייה הקתולית . בין שפעת הארגונים להגנה על זכויות האדם שכבר 
פועלים בישראל ובשטחים , ינסה ה"סט . איב סוסייטי " לקדם רפורמה משפטית . 
הרעיון הוא לכפות על שיטת המשפט הפוזיטיווי הנוהגת בישראל אמות מוסר וצדק . 
המשפט הפוזיטיווי , סיפרה לי ברייר , הרגיז אותה עוד בהיותה סטודנטית . 
בבסיסה של השיטה מונח העיקרון שחוק הוא חוק , בין אם הוא צודק ובין אם 
אינו צודק , בין אם הוא מוסרי ובין אם הוא אינו מוסרי . ה"סט . איב סוסייטי " 
ינסה לשנות זאת . הם יתמקדו במקרים ובנושאים שיש להם השלכה על החברה כולה : 
הריסת בתים ואטימתם , תכנון רשת כבישים האמורה לפצל את הגדה ולספח לישראל 
את אזורי ההתיישבות היהודיים וחלוקת המים . הנמקותיהם משלבות טיעונים משפטיים 
וכאלה מתחום הצדק והמוסר . כשטענו השלטונות כי הריסת ביתו של חשוד במעשה 
חבלה מיועדת להרתיע אחרים מביצוע מעשים דומים , השיב ה"סט . איב סוסייטי " 
כי המלה האנגלית , הרתעה , נגזרה מאותו שורש כמו טרור , וכי המדובר 
למעשה בטרור ממלכתי נגד אנשים חפים מפשע . ברייר ציטטה בתוך כך בין השאר 
את חנה ארנדט . כשנימקה את העתירה נגד שר הביטחון בעניין חלוקת מסכות הגז , 
השמיעה ברייר בין היתר את הטיעון שבינתיים קיבל חיזוק רב וכואב . יותר 
מעשרים שנה טוענת מדינת ישראל כי השטחים נחוצים לה כחגורת ביטחון , להגנה 
על המדינה שבתוך הקו הירוק . כשאומרים שתושבי השטחים אינם זקוקים למסכות 
כי הטילים של סדאם יגיעו לישראל מבלי לפגוע בגדה , אומרים למעשה שמבחינה 
ביטחונית אין כל צורך בשטחים . השופטים לא הפסיקו אותה . פסיקת בג"ץ , 
אמרה לי אחר כך , תיטיב לשמש אותה בתוכניתה לקעקע את הבסיס החוקי והמוסרי 
של תקנות וצווים לאין - ספור שהוציא הממשל הצבאי עם השנים . לרגע חשבתי שהיא 
ממלאת את החלל שהותירה אחריה עורכת הדין פליציה לנגר , אשר סגרה לא מכבר 
את משרדה . אבל ברייר תיקנה אותי : ה"סט . איב סוסייטי " יוכל לטפל רק 
בענייינים עקרוניים , ברוח הפילוסופיה המשפטית שהיא מבקשת לקדם . עלה בדעתי 
שמשהו בכל זאת יש להן מן המשותף לשתיים האלה , האחת נאמנה לתורתו של מארקס , 
האחת לתורתו של ישו . וזה בעצם די עצוב . המאבק על זכויות האדם לא מושך 
אנשים אפורים . השבוע הראשון למלחמה עבר על משפחת מורקוס כמו על כל תושבי 
השטחים בעוצר . מילאדי מורקוס עוד לא קיבלה מסכה , לעיסא עוד אין ברדס . 
מפזרכותקפמאפרקצי שנה יושב הד"ר ולדימיר סיסטר בחיפה והשבוע הרגיש בבית : 
הוא היה גם בצרנוביל . סיסטר , רופא פנימי ופסיכולוג בשעות הפנאי , שירת 
בהג"א הסובייטי , קולונל . כשהחלה המלחמה הצטרף הד"ר סיסטר אל רשת של כמה 
עשרות פסיכולוגים מברית המועצות , כולם עולים חדשים , שהתארגנו להציע ליתר 
העולים שירותי ייעוץ והרגעה בטלפון . היוזמה יצאה מיוליה מירסקי , פסיכולוגית 
העובדת במינהל הסטודנטים של האוניברסיטה העברית . היא באה מברית המועצות 
בשנות השבעים . באחרונה הוזמנה להרצות באוניברסיטת מוסקווה . רשת הקשר 
שלה התארגנה במהירות ובאורח ספונטני . לבד מן הצורך " לעשות משהו " , ביקשה 
למצוא תעסוקה לעשרות פסיכולוגים ופסיכיאטרים מובטלים מברית המועצות , ולסייע 
לעולים להתגבר על חרדות המלחמה . מספרי הטלפון נמסרו בשידורי הרדיו ברוסית ; 
הגיעו מאות פניות , רובן מיד לאחר שנשמעו האזעקות . רוב הפניות באו מנשים , 
חלקן אחוזות היסטריה . רבות מבין העולות החדשות מברית המועצות , סיפרה 
לי יוליה מירסקי , תיפקדו בימים שקדמו למלחמה כגורם דומיננטי במשפחה , 
ונשאו בעיקר הנטל והמתח . על כן נשברו ראשונות . הרבה מן המתח שהצטבר במהלך 
העלייה לישראל וחודשי הקליטה הראשונים פרץ פתאום כשנשמעו צופרי האזעקה הראשונים ; 
פה ושם נחשפו גם קונפליקטים משפחתיים שלולא המלחמה אולי היו נשארים חבויים . 
רבים צילצלו בחרדת מוות : הם התקשו לחבוש לילדים את מסכות המגן , והאמינו 
שבלעדיהן הילדים ימותו מיד . ומעשה בשתי נשים , אם ובתה ותינוקת קטנה , 
עולות חדשות . הן התגוררו באחת הדירות שנפגעו בהתקפת הטילים הראשונה . 
איש לא בא לפנותן לבית מלון , והן לא ידעו שמגיע להן פינוי . הן נשארו 
בדירה שכל זגוגיות חלונותיה נופצו , עד ששמעו ברדיו את מספר הטלפון של מירסקי . 
הבעיה העיקרית , סיפר לי הד"ר סיסטר , כרוכה באי - הוודאות . אין פחד 
נורא מהפחד של אדם שאינו יודע מדוע הוא פוחד . זו היתה הבעיה העיקרית בצרנוביל : 
הכל היה אפוף בסודיות , השלטונות עשו הכל כדי להסתיר מן האוכלוסייה את 
האמת על האיום הצפוי להם . התוצאה היתה הפוכה ממה שציפו : ככל שידעו פחות 
גברה הפאניקה . הפונים בימים אלה אל הטלפון שלו אישרו מחדש את התסמונת הזאת , 
סיפר לי . העולים מברית המועצות יודעים יותר על סכנת הטילים העיראקיים 
משידעו התושבים בצרנוביל וזה טוב , אך הפניות גם לימדו אותו שהתדרוך שניתן 
להם רחוק מאוד מלהניח את הדעת . קפמאפרקיוויתי השבוע את יזהר באר לשכונת 
א - טור שבמזרח ירושלים . תושבי השכונה הורשו לצאת מבתיהם לשעה וחצי , 
כדי להצטייד במזון . ברגע מסוים מצאנו את עצמנו מוקפים בכתריסר גברים אחוזי 
אקסטזה אשר ניסו להסביר לנו , אם זו המלה הנכונה , שסדאם חוסיין יושיע 
אותם ואת העם הפלשתיני כולו . עוד כמה ימים , עוד כמה שבועות . התרשמתי 
שהם מאמינים בכך באמת . הבאתי אתי לשם את הדעה שאם לא ייצאו לנו מהמלחמה 
הזו נסיגה מהשטחים והסדר עם הפלשתינאים , תהיה לנו סיבה לאכזבה . אבל הבחורים 
שעטפו אותנו בסדאם סדאם השאירו אותי בספק גדול : איך אפשר להגיע להסכם עם 
אנשים שלא למדו דבר מההיסטוריה הטראגית שלהם , ושוב , כמו פעמים כה רבות 
בעבר , קושרים את גורלם באיש הלא נכון . לפחות את האכזבה הזאת יכלו לחסוך 
לעצמם . 
