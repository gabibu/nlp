ילדה בת 3 מהכפר טייבה במשולש הובאה ביום ששי לפנות בוקר לבית החולים מאיר 
ללא רוח חיים , לאחר שנחנקה למוות עקב השימוש בערכת מגן . הוריה סיפרו 
לצוות מד"א שהגיע , כי הילדה התעקשה שלא לחבוש את המסכה ומאחר שחששו לחייה 
כפו עליה לחבוש את מסכת האב"ך . צוות מד"א ניסה לבצע בה החייאה באמבולנס , 
אך היא הועברה לבית החולים מאיר , שם נקבע מותה . רופאי בית החולים מסרו 
כי הילדה הגיעה עם ערכת אב"ך על פניה וככל הנראה לא נפתח הפילטר בהתאם . 
בית החולים והמשטרה בודקים האם הפעוטה נחנקה למוות עקב שימוש לא נכון בערכת 
אב"ך , או מסיבה אחרת . ( ע ) . אשה ערירית בת 08 , תושבת ראשון לציון , 
נמצאה ביום ששי ללא רוח חיים בביתה . מחקירה ראשונה עולה כי היא נחנקה 
למוות בעת חבישת מסכת האב"ך . ברחובות נחנקה למוות אשה בת 26 , בעת חבישת 
מסכת האב"ך . רופא קבע את מותה . ברמלה מתה קשישה כבת 57 , כנראה מחבישת 
מסכת אב"ך . קשישים ששהו עמה בחדר בעת ההפצצה , סיפרו כי המנוחה התקשתה 
לנשום בזמן חבישת המסכה . 74 אזרחים נזקקו לטיפול רפואי בבתי חולים בארץ , 
בעקבות התקפות הטילים בסוף השבוע ( ששי ושבת ) . בעקבות התקפת הטילים 
אתמול בבוקר הובאו למרכז הרפואי " איכילוב " בתל - אביב 61 פצועים קל . 
הפצועים סבלו ממכות הדף , שריטות ותגובות נפשיות . עד לשעות אחר הצהרים 
שוחררו כל הפצועים לבתיהם . גם 02 הנפגעים שהגיעו לבית החולים ביום ששי 
בבוקר עקב התקפת הטילים באותו יום , שוחררו לבתיהם . לבית חולים " וולפסון " 
פונו 6 פצועים לאחר התקפת הטילים ביום ששי . אחד מהם כבאי שנפגע משאיפת 
עשן . לדברי מנהל בית החולים , ד"ר יהושע וייסבורט , שוחררו שלושה לביתם 
ושלושה עדיין מאושפזים ומצבם מוגדר קל עד בינוני . חדר המיון של בית החולים 
הוצף אתמול לאחר התקפת הטילים . משעות הבוקר ועד הצהרים פנו לחדר המיון 
651 אזרחים , שיעור גבוה בהרבה מבימים רגילים . 
