ואשינגטון ( מיוחד ל"הארץ " ) . ארה"ב שוקלת לנקוט יוזמה צבאית כדי להפסיק 
את הזרמת הנפט הגולמי ממסוף הנפט מינא אל - אחמדי אל מימי המפרץ , ובמקביל 
תסייע לסעודיה להתגבר על הנזק הסביבתי שכתם הנפט הענק יוצר לאורך חופיה המזרחיים 
של סעודיה . במישור הצבאי , הודיע אתמול דובר רשמי של הפנטגון , מיגור 
גנראל מרטין ברנדנר , כי " יינקטו ההליכים הנאותים לעשות את הדברים הצבאיים 
האפשריים מבחינה מבצעית " כדי לטפל בבעיה . הדובר סירב לומר כיצד תתבצע 
הפעולה הצבאית , אך בתשובה לשאלה בדבר אפשרות של תקיפה אווירית אמר שזו 
אכן אחת האפשרויות הקיימות . הבית הלבן הודיע אתמול כי משלחת של מומחים מזרועות 
שונות של הממשל האמריקאי נשלחו לסעודיה , במטרה לבחון את כל האמצעים האפשריים 
לצמצם את הנזק מההצפה הגדולה , ולסייע לממשלת סעודיה להתמודד עם המצב . 
דובר הפנטגון , פיט וויליאמס , אמר אמש כי הדליקה שפרצה ליד מסוף הנפט , 
במרחק של כ61 ק"ם מהחוף של כוויית , לא הרחק מחוף הבירה כוויית - סיטי , 
שככה אתמול . לא ברורה סיבת הדליקה שפרצה , ולא ברורה הסיבה לכך שהדליקה 
החלה לדעוך . הדובר הגדיר את הדליקה הגדולה כ"האסון הסביבתי הגדול ביותר 
בהסטוריה של המפרץ הפרסי " . הוא סיפר שענן עשן גדול מאוד מיתמר מאזור הדליקה 
במסוף מינרא אל - אחמדי , ומשדות הנפט הגדולים של כווית שעיראק העלתה באש . 
ראשי הממשל בארה"ב אומרים שהצפת צפון המפרץ הפרסי בנפט גולמי עיראקי לא תשפיע 
על המהלכים הצבאיים של מבצע " סופת המדבר " . אולם , פרשנים צבאיים ומומחים 
שונים לענייני נפט בוואשינגטון אומרים שזולת ההשלכות החמורות של המעשה על 
איכות הסביבה , הוא עלול להכביד מאוד על תפקוד הצי של הכוח הרב - לאומי 
במפרץ , ועל מהלכים צבאיים אפשריים מן הים נגד כוחות עיראק , מול חופי 
כוויית . קפידבינראשי הממשל , בהם הנשיא בוש ומזכיר ההגנה שלו ריצרד צייני , 
אמרו בסוף השבוע כי יש בידיהם כמה הצעות ורעיונות להתמודדות עם המהלך האחרון 
של סדאם חוסיין , אך סירבו לפרט . שגריר עיראק בצרפת , עבד אל - רזאק אל - 
האשימי , אמר אתמול בראיון לרשת הטלוויזיה סי - בי - אס , כי ארצו מתכננת 
עוד " הפתעות " בהמשך המלחמה . " הבה נחכה ונראה " , אמר השגריר . נשיא 
ארה"ב גורג בוש אמר שלשום במסיבת עיתונאים בוואשינגטון , כי " סדאם חוסיין 
ממשיך להדהים את העולם " . הוא הדגיש שמעשיו האחרונים , הנושאים אופן טרוריסטי , 
לא ישפיעו על מהלך הלחימה , ולא יעניקו לו כל יתרון צבאי . קפידבינעם זאת , 
נראה שהמהלכים בעלי האופי הטרוריסטי של הממשל העיראקי , כגון הצפת הנפט 
והמשך שיגור הטילים הבאליסטיים לעבר ריכוזי אוכלוסייה , מכבידים על המשך 
הפעילות הצבאית נגד עיראק . בענין טילי הסקאד , רמז שלשום מזכיר ההגנה 
ריצארד צייני , שלצבא האמריקאי קשה מאוד לחסל את המשגרים . הוא הסביר שהעיראקים 
נוקטים שיטה של הסתרת המשגרים במשך שעות היום , ויציאה לגיחות השיגור שלהם 
בחסות החשכה . " יש לו הרבה טילים , הוא ימשיך לשגר אותם , ואנחנו ממשיכים 
לטרוח ולטפל בבעיה הזו " , אמר צייני , והוסיף : " אני מניח שבנקודה כלשהי 
יאזלו לו הטילים . הוא אינו מייצר אותם בעצמו " . אלה ההתפתחויות האחרות 
מחזית הלחימה , שעליהן דווח אתמול בואשינגטון : מספר מטוסי הקרב של עיראק 
שנחתו בשדות תעופה של איראן בימים האחרונים עולה על השבעה שעליהם דווח רשמית 
עד כה . רשת הטלוויזיה סי - אן - אן דיווחה על - פי דבריהם של מקורות בכירים 
בפנטגון , כי מדובר ביותר מ02 מטוסים עיראקיים , וכי ארה"ב מנסה להגיע 
עתה להסכם עם איראן , ששלטונות טהראן לא יתירו להפעיל מחדש את המטוסים הללו 
בשירות הצבא העיראקי . עוד שלושה מפציצים גדולים של חיל האוויר העיראקי הושמדו 
על הקרקע , בטיסות הפצצה של מטוסי כוחות הברית . המיקוד של הפצצות האוויר 
משתנה בהדרגה : מהפצצות אסטרטגיות בעומק העיראקי להפצצות על מטרות בשדה 
הקרב עצמו , במיוחד נגד מתקנים וריכוזים של כוחות " משמר הרפובליקה " . 
טייסי המפציצים מדווחים על פגיעות מדויקות במטרות . חיל האוויר של בחריין 
הצטרף אל חילות האוויר הערביים האחרים בקואליציה ( סעודיה , כוויית וקטאר ) 
, ומטוסיו נוטלים חלק בהפצצות על מטרות צבאיות של עיראק . קפידבינמטוסי 
אף - 51 של ארה"ב הפילו שלושה מטוסי מיג - 32 עיראקיים בקרב אווירי מעל שמי 
עיראק . נמשכים קרבות גבול ספוראדיים לאורך קו החזית בין סעודיה לכוויית . 
כוחות של ארה"ב משיבים אש ארטילריה והפצצות מהאוויר על הפגזות קלות של כוחות 
עיראקיים משטח כווית . אף שטילי פטריוט פגעו בכל שלושת טילי הסקאד שנורו 
לעבר סעודיה שלשום בלילה , אחד מהם החטיא את ראש הנפץ של סקאד ששוגר לעבר 
הבירה ריאד . הטיל פגע בבניין משרדים בלב העיר והרס אותו . אזרח סעודי 
אחד נהרג , ועוד כ04 נפצעו . הצוללת האמריקאית " לואיוויל " שיגרה בהצלחה 
מספר טילי שיוט מסוג טומהוק לעבר מטרות עיראקיות בשבוע האחרון . זו הפעם 
הראשונה שטילים כאלה משוגרים מצוללות , בתנאי קרב . 
