התקפות הטילים על ישראל גררו הבעות עידוד בין - לאומיות גם בתחום הספורט . 
בהתאחדות הכדורגל בתל אביב נתקבל אתמול מברק הזדהות מראשי איגוד הכדורגל 
האירופי . על המברק חתומים נשיא אופ"א , השוודי לנארט יוהאנסון והשווייצי 
גרד אייגנר , מזכ"ל האיגוד . " התרגשתי מאוד כשקראתי את תוכן המברק " , 
סיפר אמש מנהל ההתאחדות יעקב הראל . במברק נאמר כי מחשבות ראשי אופ"א נתונות 
בימים אלו לישראל , והם " מחזיקים לנו אצבעות " . יו"ר הנהלת ההתאחדות שאול 
סוירי אמר : " זה אקט חריג ביותר , המשקף את היחסים הטובים שקשרנו עם 
אופ"א . ביום שני ( היום ) נודה להם על המברק " , אמר סוירי . קפספבין " כרגע 
מוקדם לקבוע מתי תחודש הפעילות בספורט הישראלי . בינתיים נאלץ להמתין עוד 
ימים אחדים , ובכל מקרה אהיה הראשון שימליץ לחדש את הפעילות כאשר המצב יאפשר 
זאת " , אמר אמש סגן שר החינוך והממונה על הספורט , ח"ך פנחס גולדשטיין . 
סגן השר תמך בהחלטת מוסדות הספורט להפסיק זמנית את הפעילות . " הגישה שלהם 
היתה מבוקרת . הם פעלו כהלכה והחליטו בצורה עניינית , תוך גילוי אחריות " . 
ח"ך גולדשטיין גילה , כי הוא מקיים קשר הדוק עם ראשי הספורט . קפספבינההתאחדות 
לכדורגל החליטה אתמול לדחות את שני משחקי חצי הגמר על גביע הטוטו , שנועדו 
למחר בערב . ההחלטה הרשמית שיקפה את המגמה שהסתמנה בקרב ראשי ההתאחדות כבר 
בסוף השבוע שעבר , עם פתיחת המלחמה במפרץ , שבעקבותיה הופסקה הפעילות בכדורגל . 
יו"ר ההתאחדות שאול סוירי אמר אמש , בתשובה לשאלה , כי רק ביום רביעי יוחלט 
האם להמשיך את הפסקת הפעילות ואיך לנהוג לגבי המשחקים המתוכננים בליגות השונות 
לסוף השבוע . " כל עוד יימשך משטר החירום של הג"א לא תחודש הפעילות . 
איש לא מצפה שבמצב הקיים ישחקו בכדורגל " , אמר סוירי . בהשתתפות קבוצות 
הפועל מליגות ב וג , שהיתה אמורה להתחיל מחר נדחתה עקב המצב הבטחוני . 
האליפות , על גביע יו"ר דירקטוריון הפועל , תסתיים בחודש מאי 1991 . 
