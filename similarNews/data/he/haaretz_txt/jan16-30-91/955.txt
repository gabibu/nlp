למי מגיע הקרדיט על הקמת מרכזי התקשורת עבור העיתונות הזרה בהילטון ירושלים 
ובהילטון תל אביב ? תלוי את מי שואלים . לפני עשרה ימים שודרה ב"מבט " 
כתבה של ( לשעבר הכתב המדיני ) המשבחת את מערך ההסברה של משרד החוץ לקראת 
המלחמה במפרץ . גורן חשף במשימת תחקיר מיוחדת את הגיבורים הנעלמים של ההסברה 
הישראלית , ספונים מאחורי שולחן ישיבות במשרד החוץ . הכל ערוך ומוכן אמר 
בסיפוק השר , וסיפר על מרכזי התקשורת שהוקמו עבור התקשורת הזרה , כשלצדו 
סמנכ"ל ההסברה ( הוא האיש שנשלח כבר פעמיים על ידי לוי לבטל מסיבות עיתונאים 
של עם כתבים זרים ) . רק יום קודם לכן לא אישר לוי לפתוח את מרכזי ההסברה 
וגרס שחדר המצב במשרד החוץ יספיק . יום לאחר הכתבה על לוי ורביב הכין במפתיע 
גם הכתב המדיני כתבה ל"מבט " על מערך ההסברה של משרד החוץ והטיפול בעיתונאים 
הזרים . בכתבה זאת כיכבו שניים שהם לצנינים בעיני השר לוי : נתניהו ומנהל 
לשכת העיתונות הממשלתית . המצלמה קלטה אותם כשהם מסיירים במרכזי התקשורת 
ונותנים תדרוך לעיתונאים . העוול תוקן מבחינת נתניהו עד לסיבוב הבא של ההתכתשות , 
שלא איחר כזכור להגיע . בעומס כתבות הדיוקן שהתפרסמו בעיתונות בסוף השבוע 
על , ניתן לפתע הקרדיט על הקמתם של מרכזי התקשורת לדובר צה"ל . ההסבר 
הוא פשוט . כאשר משהו מצליח כולם מבקשים לעצמם את זכות היוצרים . בכדי 
לעשות סדר וצדק מתברר שאת מרכזי התקשורת הקימה מחלקת עיתונות ויחסי ציבור 
של משרד החוץ בראשות ו . המחשבה שעמדה מאחורי הקמת המרכזים היתה בין השאר 
למנוע את ריכוז העיתונאים הזרים במלון אמריקן קולוני במזרח ירושלים , המלון 
החביב על העיתונאים הזרים בשלוש השנים האחרונות של האינתיפאדה . במשרד החוץ 
נתקלו בכל תקופת האינתיפאדה בקושי רב לשנות את עמדת העיתונאים כלפי מי שנתפסו 
בעיניהם כקורבן הסכסוך באזור , הפלשתינאים . מה שאש"ף הצליח לעשות לנו , 
אומרים כעת במשרד , הצלחנו במלחמה הזאת לעשות לו בחזרה . מנהל לשכת העיתונות 
אולמרט אומר שלמרות הקמת מרכזי התקשורת בהילטון , יש הרבה מאוד עיתונאים 
באמריקן קולוני . הם באים לתדרוכים בהילטון אבל הרבה מהם חוזרים אחר כך 
לבר של אמריקן קולוני . עדיין אי אפשר לומר שהשתנתה הראייה הבסיסית שלהם 
לגבי הנושא הפלשתיני אבל ההתייחסות לעמדת הפלשתינאים היא הרבה יותר ספקנית . 
במלחמת לבנון היה אולמרט פרשן שיכול היה להביע הערכות עצמאיות , שלא פעם 
נחשבו מאלניות בהתחשב ברקעו המשפחתי . בינואר 19 זה בכלל לא רע בעיניו להיות 
דובר ממשלתי . " עכשיו פשוט תענוג לעשות את העבודה כיוון שיש לנו קייס 
שעובר מצוין ונמכר טוב מאוד בעולם . בפעם הראשונה בעשור האחרון שישראל לא 
הולכת בכיוון הפוך לאינטרסים של מדינות אחרות , היא נמצאת בצד הנכון של 
המתרס . אף אחד גם לא מפרש את האיפוק שלנו כחולשה אלא כעוצמה . אף אחד 
לא חושב שישראל חלשה אלא ישנה תחושה שישראל פועלת בצורה מסודרת " . גם בריחת 
התל אביבים בסוף השבוע הפכה לנכס הסברתי . הישראלים הם לא סופרמנים , מה 
יש , גם לנו מותר לבטא פחדים . עמיהוד היה סגן דובר משרד החוץ בתקופת מלחמת 
לבנון , וצבר ניסיון בטיפול בעיתונאים זרים הבאים לאזור לסקר מלחמה . קשדן 
היה אחראי על העיתונאים הזרים בתוך תחומי לבנון . לקחי סיקור המלחמה ב28 
הביאו למחשבה שיש צורך במרכז אחד מסודר כדי להכתיב את הקו , כדי לשמור על 
מגע יום יומי עם העיתונאים ובאמצעות זאת להשפיע על זווית ההסתכלות . לפני 
שלושה חודשים החלו התיאומים הראשונים ובחודש האחרון צורפו לדיונים שלושת 
השותפים : לשכת העיתונות הממשלתית , דובר צה"ל והצנזורה . השירותים שמקבלים 
העיתונאים הזרים הם הטובים ביותר שניתנו אי פעם בישראל מבחינת קווי תקשורת 
ומבחינת האפשרויות להעביר את החומר . היתה נוחיות רבה בכך שמשרד החוץ ידע 
מתי תפרוץ המלחמה ויכול היה להיערך בהתראת זמן מספיק ארוכה . רשת הילטון 
עשתה מבחינתה עסקה טובה . היא הסכימה לתת את המרכזים בחינם מתוך תקווה שהעיתונאים 
המגיעים לישראל יתאכסנו בבתי המלון שלה . בהילטון תל אביב יש 052 עיתונאים 
זרים . מתוך עשרה אורחים במלון בימים אלה שמונה הם עיתונאים . בהילטון ירושלים 
מתאכסנים 003 עיתונאים זרים . מנהלי מחלקות בירושלים התגייסו מאז שבוע שעבר 
לעבודות מלצרות וחדרנות בגלל שעשרה אחוז מכוח האדם של המלון הם תושבי השטחים 
הנמצאים בעוצר . " עיתונאים הם קליינטורה טובה מאוד , ויש לנו אינטרס רב 
לקרב אותם . הם אורחים נוחים והם עדיפים לנו על פני משפחות ישראליות " , 
אומר מוטי ורסס דובר רשת הילטון . מיותר לציין שעל כל מסך טלוויזיה בעולם 
רואים את הלוגו של המלון בעת שמתקיימת בו מסיבת העיתונאים . החלוקה בין 
מרכזי התקשורת היא שבירושלים הדגש הוא על הצד המדיני ובתל אביב הדגש הוא 
על הצד הצבאי . ביום שישי לפנות ערב , כאשר נשמעה האזעקה היה אמור להתקיים 
תדרוך עם תת אלוף בנושאים אסטרטגיים . תשתדל לרתק אותם , אנחנו חייבים 
לשמור כל הזמן על סף התעניינות גבוה , אמר אולמרט לפני תחילת התדרוך . העיתונאים 
באותו הזמן לא נראו סקרנים במיוחד , ועיקר האקשן היה בסוויטה של סי - אן - 
אן בקומה ה61 שנערכה לקראת שיגור טילים צפוי . עיתונאית מערוץ 4 הבריטי שאלה 
בנימוס רב את אולמרט אם הוא יוכל להסביר לה מדוע הכוכב התקשורתי של המלחמה 
הזאת הוא סגן השר נתניהו ולא שר החוץ לוי . מה בדיוק את רוצה לדעת בקשר לזה , 
התחמק אולמרט , בואי נדבר על זה מאוחר יותר . כמה דקות אחרי זה כבר היינו 
כולנו עם מסכות גז בקומה השישית . 
