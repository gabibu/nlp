אתמול לפעול בקווי התעופה הבין - לאומיים ובטיסות הפנים , למרות הקרבות 
במפרץ הפרסי . חברת טאואר - אייר היתה אתמול היחידה מבין חברות התעופה הזרות 
שהמשיכה את פעילותה בקו מישראל . חברת אולימפיק שהיתה אמורה להפעיל אתמול 
טיסה אל ומנמל התעופה בן גוריון בלוד , ביטלה את טיסתה ובכך הושלמה הפסקת 
הטיסות המלאה לישראל וממנה על ידי כל חברות התעופה הזרות למעט טאואר - אייר . 
תנועת העולים החדשים מברית המועצות דרך מדינות מזרח אירופה נמשכה אתמול כסדרה . 
בשעות הצהרים הגיעו שתי טיסות של אל - על עם עולים דרך וארשה ורומא . אל - 
על קיימה אתמול 11 טיסות נוסעים . חברת ארקיע התארגנה עם פרוץ הקרבות להמשך 
ביצוע הטיסות לאילת וכן להמשך ביצוע טיסות השכר הבין - לאומיות לאירופה . 
בטיסה הראשונה שהמריאה אתמול לאילת , היו שני נוסעים בלבד . חברת טאואר - 
אייר , שהיתה אתמול היחידה מבין חברות התעופה הזרות שלא ביטלה את טיסתה 
המתוכננת מישראל , נהגה בשבוע האחרון לקיים את טיסותיה מהארץ לארצות הברית 
לאחר שמטוסה היה מגיע ישירות מסעודיה . מטוסי הגאמבו של החברה הטיסו את 
חיילי ארצות הברית לריאד שסעודיה , ולאחר מכן היו ממריאים במגמה לנחות בנמל 
התעופה בן גוריון בלוד ולאסוף נוסעים היוצאים מישראל לארצות הברית . במרשה 
הטיסה היה מצוין , כי היעד הוא לרנקה , שבקפריסין . 
