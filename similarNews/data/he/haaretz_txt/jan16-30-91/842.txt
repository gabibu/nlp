פעמון האזעקה בחנות סמוכה לכניסה למשרדים האזוריים של מס רכוש , בדרך פתח 
תקוה בתל - אביב , צילצל שלושה ימים ברציפות . בעל החנות בילה את ימיה 
הראשונים של המלחמה בבית , יודע שהזמן אינו בשל לעסקים . במס רכוש , לעומת 
זאת , הפעילות שוקקת . פתק ותיק על לוח המודעות מסביר את הנהלים לתיקון 
שמשות מכוניות שניזוקו באינתיפאדה . מי זוכר שעד לפני מעט יותר משבוע היו 
אבנים מתעופפות עיקר דאגתם של אנשי המשרד הזה . במזכירות מציגה מפה של אזור 
גוש דן את אתרי הפגיעה המדויקים . טיל טיל והריבוע שלו . ביום רביעי בבוקר 
הוסיפו לכאן ציון חדש רמת - גן . ניסיון שתי התקפות הטילים הראשונות על 
תל - אביב מלמד כי כמחצית הניזוקים מגיעים למשרדי המס בתוך שלושה ימים ממועד 
ההתקפה . " ביום הראשון המומים , ביום השני בודקים נזקים , ואחר כך מגיעים 
אלינו " , מסביר אחד הפקידים . כדי להקל על הטיפול , נפתחו לשכות לקבלת 
תביעות בסמוך למקומות הפגיעה עצמם . עד עתה , פועלות שלוש לשכות כאלה . 
קפמאבינהלשכות האלו אינן מחזה מרנין . אם במשרדים הראשיים אתה נתון באווירה 
סטרילית משהו , הרי שכאן מתגוללים בפניך סיפורים שוברי לב . מתוך ההלם 
עולה לא פעם גם הטענה . " כל השנים הזניחו אותנו , נראה מה יעשו עכשיו " , 
אומרת אישה מאחת משכונות תל - אביב שביתה ניזוק קשות . יש אצל האנשים האלה 
מידה רבה של חשדנות כלפי הממסד באשר הוא ממסד , הנובעת משנים ארוכות של 
התחככות בנציגיו ומשפע הבטחות ללא כיסוי שהומטרו עליהם בעבר . החשדנות הזאת 
אף עולה מפעם לפעם אל פני השטח . " אין לי טענות אל האנשים האלה " , אומר 
לי יעקב קורמן , המופקד מטעם מס רכוש על הפעילות הזאת . " לא הייתי רוצה 
להיות בנעליהם " . כדי להתמודד עם הבעיות באזור תל - אביב , גייסה נציבות 
מס הכנסה ומס רכוש עובדים ממשרדים אזוריים נוספים שלה , והיא מסתמכת על 
שמאים עצמאיים . הטיפול מתחיל מהגשת תביעה על ידי הניזוק , בנוהל מקוצר . 
הטופס הממולא בידיו עובר למעריך , שמאי המחליט בשאלת סבירות התביעה . 
בדרך כלל , יידרש לפחות ביקור אחד של השמאי בשטח . מס רכוש מטפל בנזקים 
לדירה או לתכולה , כאשר הטיפול כרגע מתמקד בנזקי הבניין תחילה . במקומות 
שבהם הפיגוע מרוכז בניינים שלמים שנהרסו או דירות שנגרם להן נזק כבד יבוצע 
שיפוץ הדירות באמצעות עמידר , חלמיש או עזרא וביצרון , המופעלות ישירות 
על ידי שלטונות המס . כאן מציינים במס רכוש את שיתוף הפעולה של העיריות 
בתל - אביב וברמת - גן . במקרים של נזקים מצומצמים יותר שמשות , תריסים 
וכיוצא באלה מוציא השמאי הערכה , הניזוק פונה לבעל מקצוע על פי בחירתו , 
מבצע את התיקון ומקבל את השיפוי עם הצגת חשבוניות בגין ביצוע העבודה . 
במס רכוש אומרים כי מחירוני השיפוצים שלפיהם הם עובדים , משקפים את המציאות 
בשטח . עד היום , אומרים שם , לא נתקלו בבעיה של ניזוק שלא יכול היה להשיג 
בעל מלאכה שיעבוד על פי המחירון הזה . הפיצוי על נזקים לתכולת הדירה מעורר 
בעיות סבוכות . כאן נדרשת רשימה שאותה עורך הניזוק , והיא עוברת לטיפול 
שמאי . התשלום ייעשה לפי שווי הנכס כפי שהוא מוערך בשטח או לפי מחירון מס 
רכוש הנמוך מבין השניים . " לא נשלם 05 אלף שקל למערכת סטריאו " , מסביר 
אחד המנהלים האזוריים של מס רכוש . עד כמה ריאלי המחירון שלפיו עובדת המערכת , 
ניתן ללמוד מהעובדה שמערכת סטריאופונית ליחיד מזכה שם , לכל היותר , בפיצוי 
של 556 שקלים . בני זוג שמערכת הסטריאו שלהם ניזוקה יקבלו 458 שקלים . 
מיטה ומזרון ליחיד , כמו גם ספה כפולה , שווים להערכת מס רכוש 356 שקלים . 
טלוויזיה 881 , 3 , מקרר 911 , 2 , ביגוד לגבר 959 , 1 וביגוד לאישה 158 , 
2 שקלים . שלא כפי שמקובל בחברות הביטוח , שם נעשה ביטוח רכוש לפי ערך כינון 
כלומר , אם ניזוק מקרר ישן ישולם עבורה כאילו היה חדש , כך שאכן ניתן 
יהיה לקנות מקרר חדש במקומו מתחשב מס רכוש על פי החוק בערך החפץ ביום האירוע 
עצמו . ייתכן אפוא , תיאורטית , כי חישובי פחת על הרכוש יהפכו את הפיצוי 
לאבסורדי לחלוטין . אנשי מס רכוש אומרים כי גם אם זו אכן לשון החוק , הם 
מתכוונים לנהוג לקולא . גם בעבר , הם מזכירים , ניתן פיצוי מלא במקרים 
של נזקים מאסיוויים . קפמאבינחברות הביטוח , צריך להזכיר , אינן מבטחות 
בדרך כלל סיכוני מלחמה בישראל . גם מי שערך פוליסת ביטוח רכוש ושילם עבורה , 
נותר עתה תלוי במס רכוש בלבד . לאחר אישור הנזקים בידי המעריך , ובהנחה 
שאין לניזוק השגות כל שהן , עוברת התביעה לאישור מנהל האזור , ותמורתה 
משולמת לחשבון הבנק של הנפגע . במס רכוש מקווים כי כבר השבוע יגיעו הכספים 
לפחות לקצת מנפגעי הטילים . אם מתעוררת מחלוקת בסוגיית הערכת הנזקים , 
משולמת מקדמה ועל היתרה ממשיכים להתדיין . מס רכוש מפעיל ועדת ערר , ועל 
החלטותיה ניתן לערער בפני בית - המשפט . על פי החוק היבש , רשאי מס רכוש 
להימנע מלפצות את מי שלא שילם את מסיו כחוק , או לקזז מן הפיצוי כספים המגיעים 
לשלטונות המס מאותו נישום . " אל תיתן לי רעיונות כאלה " , ביקש איש מס 
שהעדיף לשמור על עילום שמו . " אם הפגיעה היתה בסביון אולי עוד היה לי 
פיתוי לעשות את זה , כאן מדובר בסך הכל באנשים מסכנים שצריך לעשות הכל כדי 
לעזור להם , ומהר " . הטלפון במשרדי מס רכוש מרבה לצלצל בימים האלה . נציב 
מס הכנסה , משה גביש , העריך בראשית השבוע כי כאלף תביעות יוגשו בגין שתי 
התקפות הטילים הראשונות . ועדת הכספים של הכנסת אישרה העברת 02 מיליון שקלים 
לכיסוי התביעות האלו . ביום רביעי העריכו אנשי מס שסיירו באזור הפגיעה ברמת - 
גן , כי הטיל שנחת שם ישלש את מספר התביעות ויקפיץ את התשלומים בגין הנזקים 
בשיעור גבוה הרבה יותר . 
