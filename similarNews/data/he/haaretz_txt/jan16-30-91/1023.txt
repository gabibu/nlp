פינה חמה שמורה בלבו של כפר קאסם לצבא העיראקי , וביתר דיוק , לאחד ממפקדיו 
שהיה מוצב בראש יחידה שלחמה ב8491 נגד מדינת ישראל : עבד - אל כרים קאסם . 
המפקד , שב8591 יפיל בהפיכה את השלטון המלוכני בארצו , נטה חיבה מיוחדת 
לכפר , אם משום מיקומו בקו הלחימה הקדמי ואם בשל השם המשותף . הוא יזם 
את הפיכת הסמטאות הצרות לרחובות רחבים , נזכרים בכפר בהכרת תודה עד היום . 
הוא , ממשיכה המסורת ומספרת , אף דחה תשלום שוחד שהוצע לו כדי שימסור 
שטח קרקע של הכפר ל"גורם שלישי " . ואותו שטח נמצא עד היום בתחום הכפר . 
אך יותר מכל הם זוקפים לזכותו את העובדה שהכפר נשאר על תלו . בעת ההפגזות 
ההדדיות בין היהודים לערבים אסר קאסם על הגברים לנוס מזרחה , כפי שעשו בכפרים 
שכנים , וכפר לא - נטוש לא נהרס . היום ערוך הכפר בפני התקפות הצבא העיראקי 
כמו כל יישוב אחר במדינה . יריעות ניילון וסרטי הדבקה ומסיכות גז מודל 
מיושן , אמנם , ללא פתח לצינורית שתייה וברדסים . שלושה מוקדי עזרה וחירום 
הכינה המועצה מבעוד מועד , ומרפאת חירום ששייכת לתנועה האיסלמית . המועצה , 
אומר העומד בראשה , אברהים סארסור , נמצאת בקשר מתמיד וטוב עם כל הרשויות , 
והבטיחה שצוותים מיוחדים יטפלו בשעת הצורך בבעיות שיתעוררו במערכת הטלפונים 
והחשמל או במקרים של קריסת בתים ופציעות , חלילה . הרופאים בכפר , כך 
הוסכם עם קופת - חולים בפתח תקוה , יישארו בו במסגרת מל"ח . ומתוך הנחה 
שפתח תקוה תהיה פגיעה יותר , אף הציעה המועצה למשטרת פתח תקוה את עזרת צוותיה . 
" כל ההתארגנות שלנו " , מספר סארסור , " נוסכת בתושבים תחושה של ביטחון " . 
אין פאניקה , הוא מבטיח , " מה עוד ולנו היתרון של האמונה שגורלנו כבר 
נקבע " . קפמאבינאלא שגם פה אין מבצרי הפוליאתילן מחסנים מפני הפחדים . 
גם פה התרופפו עצביהם של אנשים , וכל צפצוף שמזכיר התחלת אזעקה מקפיץ אנשים 
ממקומותיהם . גם פה נאבקים הורים בממ"טים ובברדסים ונתקלים בבעיות ביורוקרטיות 
כשהם רוצים להחליפם . כבכל מקום אחר , לאחר אזעקת שווא פורצים הכל בצחוק 
היסטרי בתוך המסיכות , וכולם מחוברים ל"רדיו המשותף " לא לשידורים בערבית 
ולטלוויזיה ולרדיו מונטה קרלו בעת ובעונה אחת . וכנראה שגם פה אין האמונה 
מבטלת את הפחד : א"ר , בן 76 , מוסלמי אדוק המתנגד לתנועה האיסלמית השליטה 
במועצה , נוהג להסתכן מדי הישמע קול הצפירה ובמין תענוג - של - יריבים הוא 
מציץ מבעד לחלון לא - אטום איך כל המוסלמים החרדים אצים למצוא מחסה ארצי 
בתכלית . " אנחנו קרובים לחזית " , מתלוצצים התושבים ברצינות . הם שומעים 
את הבומים , רואים את הבזקי הטילים . מישהו אף סיפר שרסיס טיל שיורט נחת 
בכפר ברא הקרוב . " הטיל הרי לא מבדיל בין יהודי לערבי " , אומרים כולם . 
ביום שלישי לפני שבוע היתה משוכה ארשת של הקלה על פני האנשים בכפר , לאחר 
שלושה לילות שקטים שעברו על כל המדינה והודות לגשם נדיב שלא פסק לרדת כל 
אותו יום . " אבל לא באת לכתוב על כפר קאסם בגשם " , סנט בי מ"ע וניגש 
היישר לעניין : " כולם באים לבדוק אם אנחנו רוקדים משמחה על הגגות . נכון ? 
בעבודה " מ"ע הוא מורה בבי"ס תיכון יהודי " אומרים לי : משוגע הסדאם 
שלך . ואני אומר : נכון . משוגע . אבל כך הוא היה גם לפני 01 שנים , 
ולמה אימץ אותו אז המערב " ? מ"ע , בוגר הטכניון , וגיסתו ס"ע , גננת , 
מסרבים להזדהות בשמם . כך גם א"ר , שבתום מונולוג ארוך שלו , ספק בעברית 
ספק בערבית , קרץ ואמר : " תכתבי שקוראים לי מוחמד . אצלכם אנחנו ממילא 
תמיד מוחמד " . הוא חושש מהמוסד . ס"ע ומ"ע , שלהם מגע יום - יומי עם 
יהודים , פשוט לא מאמינים שעמיתיהם יצליחו להבין את המורכבות שבעמדתם , 
והם מעדיפים למנוע מראש חיכוכים . ספקנות דומה לגבי יכולתם של יהודים לתפוס 
את מצבם הביעו גם אחרים , שהסכימו להזדהות : אחמד בדיר , עובד במדרשת 
אדם ומרכז פעילויותיה בבתי - ספר במשולש ; אישתו , אמל , רוקחת בבית - 
מרקחת ברמת - גן ; אברהים בדיר , מורה להיסטוריה בתיכון בכפר וחבר בתנועה 
ערבית לאומית " התחייה " ; סאבר ראבי , בוגר החוג לפילוסופיה , חבר מק"י ; 
יסין בדיר , מהנדס העירייה , וסארסור , ראש המועצה . אומר סארסור : 
" אשקר לך אם אגיד שאין כאלה ששמחים . אבל צריך להבין איך הם הגיעו למצב 
כזה של שמחה " . וס"ע : " בטח שלא שמחתי על הטילים . ראיתי איך הם נפלו . 
רעדתי . כמו שאני מפחדת על הבת שלי , ככה גם היהודיות . אין הבדל " . 
אבל באותה מידה היא חסה על העיראקים וכואבת את הסבל שלהם . " אני ערבייה , 
כמוהם " . א"ר מבין את מי ששמח : " ראיתי במו עיני את ( הפועלים הפלשתינאים ) 
שבאים מהגדה ואיך מתנהגים אתם כאן במחסום . איך משפילים אותם . מכריחים 
אותם להתכופף , להרים ידיים , רגליים . אז בן - אדם כזה מרוצה מהטילים 
כי כואב לו . חמישים שנה הוא בנה בית והרסו לו אותו . שתל עצים ועקרו לו 
אותם " . ואברהים בדיר מחדד את הקביעה : " אם מישהו יגיד שלא שמח על הטילים , 
הוא ישקר . אבל לא עצם הפגיעה משמח . לא הנקמה האישית , אלא העיקרון . 
כמו שאומר המלך חוסיין : אם יש נמר אחד באזור , רק טבעי שיצוצו עוד נמרים " . 
הדעות הבוטות יותר והמורכבות פחות מצאו דרכן אל קירות הבתים בצורת כתובות 
תמיכה ועידוד לסדאם חוסיין וקריאה ל"חיסול בעלי בריתו " . איש מבני שיחי 
לא העלה את הטבח שביצעה יחידת מג"ב באנשי הכפר ב6591 כפריט בהתחשבנות כוללת . 
זכר הרצח הועלה , בסופו של דבר , בהקשרים אחרים , משום שהוא מושרש 
עמוק בתודעה הקולקטיווית פה . דומה שהוא שייך לשלב קודם ביחסי המדינה ואזרחיה 
הערבים ואינו מתקשר במישרין למצב . החרדות כיום בכפר אינן מהישנות מאורעות 
6591 , אלא מתחושת הזרות שמקרינים יהודים כלפיהם . אומרת אמל בדיר : 
" מצד אחד אנחנו מאוימים כמו כולם מהטילים ומפחדים מלוחמה ביולוגיתכימית . 
מצד שני אנחנו חשופים להעלבות , לפגיעות של המשטרה , להתנכלויות קטנות 
ברחוב , לחשדנות " . יש נשים , מספרת ס"ע , בייחוד האדוקות , שממעטות 
היום להגיע ליישובים יהודיים . מ"ע מבין את חבריו שאינם מדברים ערבית באוטובוס . 
" אני יושב באוטובוס ויודע שמי שלידי עשוי לפחד ממני כי אני ערבי , ואני 
מפחד ממנו כי הוא מפחד ממני " . הזהרותיו של מילוא , ערב המלחמה , שאם 
הציבור הערבי יפעל נגד המדינה , הוא צפוי להיענש בכל החומרה , לא הפחידו 
אותם , אלא רק הרגיזו . מילוא מיושן , אומרים סארסור ובדיר , הוא ממשיך 
להתייחס אלינו כאל אזרחים על - תנאי , ואנו מסרבים להיות כאלה . אם אין 
פחד יש מועקה , והיא נובעת מהפער המתרחב שבהתייחסות הצדדים למאורעות והבנת 
שורשיהם . סארסור , אברהים בדיר וראבי ישתמשו במינוחים שונים בדבריהם , 
אך הם יכוונו לאותה תופעה שלדעתם מתעלמים ממנה האזרחים היהודים , או שאינם 
ערים לה : למערב יש היסטוריה של התערבות גסה בענייני המרחב הערבי , בכפיית 
גבולות מלאכותיים ובהכתרת שליטים נצלנים ככלי - שרת בידי מדינות זרות . 
סארסור מדבר על אומה מוסלמית - ערבית שהוא משתייך אליה , ושפיצולה המכאיב 
הוא רק עניין זמני . בדיר מדבר על אומה ערבית , ואילו ראבי מעגן את הסכסוך 
העכשווי ביחסי דרום - צפון , בשימוש שעושה המערב בארצות העולם השלישי ובמשאביהן . 
קפמאבינדומה שהם כבר עייפו מלטעון בפני יהודים שהמעורבות האמריקאית אינה 
מנעת על ידי עקרונות של צדק ומוסר , אלא , כדברי ראבי , מרצון המערב להבטיח 
שבסדר העולמי החדש הוא יקבע את מקומו של העולם השלישי והנצחת מצבו כתשמיש , 
כמושא בחלוקת המשאבים העולמית . משום כך הזדהותם עם העולם השלישי או עם 
הערבים נתפסת בישראל כבגידה , הם קובלים . התמיכה שלנו , הם מקפידים לומר , 
אינה בסדאם האיש , " אלא בתהליך שהוא מעורר " , כניסוחו של אחמד בדיר . 
וסארסור : " כיבוש כוויית גם אם היה מעשה תוקפני הוא שבירת החומה הפסיכולוגית 
באזור , איתות שהגבולות שהם תוצר מערבי מובהק לא יעמדו בפני הרצון הערבי 
לאיחוד " . כל בני שיחי מביעים את סלידתם מסדאם השליט והאיש . אבל הם מרגישים 
סיפוק מיכולתו להערים על המערב , מכושרו הצבאי . ראבי : " הטקטיקה שלו 
היא סובייטית מובהקת . איך אני יודע ? זה כמו בכדורגל הסובייטי . הם סופגים 
מכה ועוד מכה , ואז כשהיריב שאנן , מתקיפים . לפעמים זה עובד . לפעמים 
לא " . ויאסין בדיר מנסח כך את הסיפוק שהוא מרגיש : " אותי מעניינים החברים 
שלי בישראל . שידעו ששטחים לא מביאים ביטחון לנצח . אולי עכשיו יבינו שמלחמה 
זה עניין הדדי . שמלחמות לוקסוס לא יכולות להימשך לאורך זמן . חבר יהודי 
טילפן אלי לאחר התקפת הטילים ואמר לי : אני מרגיש גורל משותף . לצערי , 
את הזיקה הזו מבינים פה רק דרך טילים . ותזכרי שאנחנו משקשקים מפחד לא 
פחות מכל אחד אחר , וכשנשמעת אזעקת ההרגעה אני ממהר לטלפן לחברי בתל - אביב 
לברר שהכל בסדר אצלם " . וראבי מרחיב את ההסבר : " כולם אומרים אצלנו : 
שידעו מה זו ההרגשה להיות בעוצר , אפילו עוצר מרצון . שידעו מה זה פחד , 
כשילדים מתעוררים מאזעקות ומקולות פיצוץ . אולי כך יבינו מה מרגישים ילדים 
פלשתינאים בשטחים . מה הרגישו בביירות . זו לא שנאה עיוורת . זו תגובה 
רגשית לשנים של סבל , שהיהודים לא נתנו לעצמם מספיק דין - וחשבון על מקורותיו 
והשלכותיו " . קפמאבינתשעת בני שיחי הביעו סיפוק מכך שסדאם הוכיח שהוא יכול 
לממש את איומיו , ששם ללעג את ההתרברבויות האמריקאיות והצליח לפגוע בגאווה 
הצבאית הישראלית והמערבית . עם זאת לא ייחסו בתחילה משמעות יתרה לאיומים 
אחרים שלו , להשתמש בנשק קטלני ביותר נגד ישראל . סארסור אף חוזה - מקווה 
שבחודש הבא יתפתחו יוזמות שיוכלו להביא לשביתת נשק , למו"ם שאף יכניס את 
ישראל לתהליך . בתחילה אף אחד מהם לא האמין שתפרוץ מלחמה . לכשפרצה , 
הם התרכזו בציפייה שהמלחמה ועמידתה של עיראק יסייעו לעניינם , מתוך סוג 
של ניתוק ואוטיזם . היתה זו תגובה של מי שרואים במלחמה המשך של הפוליטיקה , 
ולא נותנים את הדעת דיים לדינמיקה העצמאית והמסוכנת שגלומה בה . זה הצד 
השני של מטבע השחצנות של התפיסה הביטחוניסטית , שבנתה על מלחמה ושמה את 
מבטחה הבלעדי בכוח ההתחמשות . בסוף השבוע שעבר , לאחר התקפות הטילים הנוספות , 
גברו כמובן החרדה והמועקה , ממה שנראה כאופציה של " תמות נפשי עם פלשתים " 
מצד עיראק , והתבסס החשש ש"הפלשתינאים יאכלו אותה , כמו תמיד " , כפי שאמר 
א"ר . בסופו של דבר , גם אם לא במוצהר , האם הם לא שמו מבטחם בסדאם האיש , 
שהוכיח את אכזריותו חסרת הגבולות כלפי בני עמו קודם כל ? והאין פה הודאה 
בחולשתם של אותם זרמים וכוחות חברתיים שמעוניינים בשינוי שהוא מתיימר להביא ? 
ראבי : " העולם השבע רואה רק את האכזריות של השני , לא את זו שלו . 
עכשיו , לאנשים בעולם השלישי כבר לא אכפת איך הם ימותו : מרעב וממחלות 
או מזיהום סביבתי , שכל העולם מבכה אותו . הקיום של האנשים האלה כל - כך 
מושפל ועלוב , ואת זה ידע סדאם לנצל בפיקחותו ולהשתמש בזאת כקלף לגיוס תומכים " . 
ואם לחזור לעניין הפלשתיני , ראבי מוכן להודות בסופו של דבר שתמיכתם בסדאם 
חוסיין היא אכן מתוך ייאוש , ונובעת מכישלון היוזמה המדינית של האינתיפאדה . 
" גם אם לסדאם לא חשוב באמת העניין הפלשתיני , ברגע שהוא העלה את הקלף 
הזה אסור לנו לשמוט אותו . סדאם ובוש עלו על עץ גבוה מדי . אבל סדאם הציע 
בעצם סולם לשניהם כדי שירדו מעץ המלחמה . וזהו הלינקג " . וממשיך ראבי : 
" אמריקה סירבה ללינקג , וזו ההוכחה לצביעותה : אם היא מדברת על סדר 
עולמי חדש המושתת על צדק , למה לא לקשור מלכתחילה את פתרון הבעיה של הפלשתינאים 
לפתרון המשבר במפרץ ? ואם המערב מבטיח לישראל פרס על התאפקותה , למה לא 
קיבלו הפלשתינאים כל פרס על התאפקותם במשך שלוש שנות אינתיפאדה ? אם דורשים 
מעיראק לכבד את החלטות האו"ם , למה לא כופים אותן על ישראל ? בהתייחסותם 
לפלשתינאים השתמשו בני שיחי , בלי משים , הן בגוף ראשון והן בגוף שלישי . 
כשדיברו על ישראל השתמשו בגוף שלישי . עובדה לשונית זו משקפת את מיקומם : 
הכפר יושב על הקו הירוק , שהעוצר הממושך בגדה שירטט אותו שוב בבהירות . 
כולם מבהירים : כאן זה ביתנו , וגם כשתקום מדינה פלשתינית אנחנו נישאר 
בישראל . לרבים בכפר קאסם קרובים בשלושה כפרים סמוכים , בצדו השני של הגבול : 
מיסחה , זאוויה ודיר בלוט . חלקם באו מכפרים שנהרסו ב84 . אמו של ראבי 
נולדה באחד מהכפרים האלה שנהרסו , מוולאח . רבים מבני משפחתה הגיעו אז 
לדיר בלוט , בטווח ראייה והליכה מהכפר הישראלי . מאז פרצה המלחמה במפרץ 
הם אינם יכולים ליצור קשר זה עם זה , כשם שאין לס"ע ולמ"ע כל קשר עם משפחתם 
במיסחה . הלינקג , הם אומרים , טבוע בעצם ההיסטוריה שלנו ובעצם קיומה 
של ישראל באזור הזה . " אם ישראל אינה רוצה להיות אפיזודה בלבד " , אומר 
אחמד בדיר את מה שכולם אומרים בדרך זו או אחרת , " עליה למצוא נתיבים של 
הידברות ושיתוף פעולה אל המרחב העצום שבבוא היום יהיה מאוחד ובעל עליונות 
צבאית " . הפלשתינאים משני צדי הקו הירוק , משוכנע אברהים בדיר , " יגרמו 
לעמים האחרים להתפכח ולקבל את ישראל כעובדה , ברגע שהסדר של שלום ישים קץ 
לסבלם המתמשך " . וכפי שאומר סארסור : " אף אחד לא ישכנע אותי שיום אחד 
האוקיינוס הערבי הזה לא יתאחד נגד ישראל ויביא את הסוף של כולנו או של רובנו 
באזור . הייתי רוצה שישראל תעמיד עכשיו את סדאם במבחן : שישראל תיזום את 
הלינקג . משא ומתן היום יקדים רפואה למכה " . 
