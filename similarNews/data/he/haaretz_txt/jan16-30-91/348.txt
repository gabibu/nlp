לפני שבועיים דווח במדור זה על מחזמר חדש שבכורתו התקיימה בלונדון , ואף 
הוקדמה מן התאריך המתוכנן בתקווה שהביקורות יסייעו במכירת הכרטיסים . המחזמר 
של סטיוון שוורץ ( " גודספל " ) , בבימויו של גוהן קאירד ( " עלובי 
החיים " ) נקרא " ילדי עדן " , ועלילתו מתחילה בימי בראשית , עם אדם וחוה , 
ומסתיימת במאה ה02 . הביקורת של מייקל קובני ב"אובסרוור " הלונדוני לא 
מבטיחה מכירת כרטיסים . לא שהמבקר לא נהנה ממשהו : השחקנית ששיחקה את חוה 
( שזווי פאול ) , השחקן ששיחק את יפת ( אנתוני ברקלי ) וכמה שירים ששרה 
פרנסס ראפל ( בתפקיד יונה ) אפילו מצאו חן בעיניו . אבל ניכר מכל שיותר 
מן ההצגה הוא נהנה מכתיבת הביקורת , אגב הסתמכות על הנוסח האנגלי של ספר 
בראשית . " בראשית בראו אלוהים , טים רייס ואנדריו לויד - ובר את מחזמר 
הרוק הדתי , ויעשו הישר בעיני אלוהים , וירא אלוהים כי טוב , וכך ראה 
גם רואה החשבון שלו . ויאמר אלוהים : ויהיו עוד מחזות זמר . ויהיו אורות , 
וסינתיסייזרים ונערות בבגדי גוף הדוקים . ויהיו עוד מחזות זמר . ויקרא 
שמו של אחד מהם גודספל , וידע מחברו סטיוון שוורץ את הבמאי גוהן קאירד , 
ויהרו ויבראו יחדיו את ילדי עדן בתיאטרון הנסיך אדוארד . " ויעש שוב שוורץ 
שירי בריאה עם אדם וחוה , ויעש שירי מבול עם נוח ובניו , ויעש רוב התרוצצות 
בבגדים מצחיקים ויעש אפילו שירים חביבים עבור נוח . ואחרי כל הדברים האלה 
וישעמם שוורץ את הקהל . וישעמם את הקהל עד כדי דיכאון . " ויוגלו אדם וחוה 
למקום של סלעי קל - קר ויחלו להרהר על שירה מודרניסטית , כי אדם אמר שזוהי 
ארץ השממה . וחוה , שהיתה פחות מאושרת ממנו , שאלה : האם זהו עוד דינוזאור ? 
הם כזה מטרד . והתמימות שלהם היתה חסרת חן והנאיוויות שלהם מטומטמת . 
והרע מכל , הם ידעו זה את זו הרבה פעמים , אבל לא ידעו אפילו בדיחה טובה 
אחת . . . וידע אלוהים את המעצב גוהן נאפיר , והוא ברא את עיצוב העולם , 
וירא כי טוב . ויאמר אלוהים לנאפיר , עשה לך תיבה וירא כי טוב , כמו 
העולם , וברוח ובגשם התיבה , ותחרוק התיבה עוד יותר מן העלילה . " ואחרי 
כל הדברים האלה הלכנו הביתה . וידענו שאלוהים היה שונה מן האדם . אבל לא 
כל כך שונה . כי אלוהים ברא את התוהו ובוהו . ואדם אמר נעשה מן התוהו ובוהו 
סדר . ובני האדם בתיאטרון המוסיקלי לא שמעו טוב , ומן התוהו ובוהו עשו 
זבל . ויחייך אלוהים חיוך טיפשי רחב וישר וירא כי טוב , אם כי במקרה זה 
רואה החשבון שלו לא היה בטוח בכך כלל וכלל " . 
