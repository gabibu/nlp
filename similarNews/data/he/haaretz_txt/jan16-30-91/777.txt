ניקוסיה ( ע"ץ ) . תופעות של גירוש עיתונאים , כללי עבודה כובלים וצנזורה 
גרמו לכך שימיה הראשונים של מלחמת המפרץ התנהלו ללא עדויות ישירות מן השטח . 
זהו מצב בלתי רגיל במלחמות הגדולות שהיו עד היום במזרח התיכון כותב כתב 
סוכנות הידיעות הצרפתית , קסאוויה בארון . ב6591 צנחו עיתונאים לצד הכוחות 
הצרפתיים והבריטיים בתעלת סואץ , וב7691 נמצאו כתבים בירושלים במהלך הקרבות 
בין הלגיון הערבי לחיילי צה"ל . דקות ספורות לאחר שחיל האוויר הישראלי הפציץ 
שכונה בדמשק במלחמת יום הכיפורים ב37 , כבר נמצאו עיתונאים במקום ; וב2891 
יכלו העיתונאים לתאר שעה אחר שעה את התקדמות הכוחות הישראליים בלבנון . שום 
דבר מעין זה לא קרה בשבוע האחרון , בשל העדר עדויות ישירות ובלתי תלויות 
על ההתפתחויות הצבאיות והאנושיות בסכסוך , למעט שלושת הלילות הראשונים של 
ההפצצות על בגדאד , שבמהלכם עדיין נכחו עיתונאים בבירת עיראק . " מומחים 
צבאיים מכריזים באוזנינו כי המוראל של הכוחות העיראקיים נמוך ביותר . הייתי 
רוצה לקרוא עדויות ישירות על היבט זה , כמו על היבטים אחרים " , העיר משקיף 
צבאי מערבי של מדינה שאיננה מעורבת בסכסוך . " גם בתדריכים שנערכו לעיתונאים 
בסייגון תוארו לוחמי הווייטקונג כחיילים בעלי מוראל נמוך ביותר " , הוסיף . 
המנהיגים האמריקאים זוכרים את הקשיים שהסב להם הסיקור העיתונאי במלחמת וייטנאם . 
מסיבה זאת הם נקטו שורה של צעדים כובלים , כדי למנוע שידורים ודיווחים 
העשויים להשפיע באופן שלילי על דעת הקהל או לפגוע בביטחון . רק קבוצה קטנה 
של עיתונאים אמריקאים נבחרים רשאית לבקר ביחידות שונות בלוויית קציני קשר . 
כתבותיהם נבדקות לאחר מכן בידי קצינים , ולעתים נפסלים מתוכן קטעים העלולים 
להביא תועלת לאויב . גם הבריטים והצרפתים החליטו על מספר כללים כובלים לעיתונאים , 
המגיעים לבסיסיהם . בכל התדריכים הניתנים להם חסרים פרטים כלשהם , ונמנע 
מהם מידע שיש ביכולתו לתת להם תמונה כוללת של המצב . רוב השאלות שמציגים 
העיתונאים נשארות ללא תשובה . " במלחמה הזאת אין עיתונאי שטח . זוהי מלחמה 
שעוקבים אחריה במטות הכלליים , והסיקור התקשורתי הוא חלק מהפעילות הצבאית , 
היות שאין מוסרים לנו אלא את מה שהדוברים הרשמיים רוצים לספר " , אמר כתב 
ערבי . קפידבינמצב זה שולל מהעיתונות את אחת הפונקציות החיוניות שלה : העדות 
הישירה והבלתי תלויה . בימי מלחמת קמבודיה , לאחר שהודיע דובר כי המפציצים 
בי25 " הלמו בריכוזי האויב " , חדרו עיתונאים לחורבות העיר ניאק - לואונג 
וגילו שטעות בניווט הובילה מפציץ כזה אל הרחוב הראשי בעיר . האילוצים הנכפים 
על העיתונות גורמים לכך שהתמונות המגיעות משדה הקרב הן מוצר מתוחכם ביותר : 
סרטי וידאו של שניות ספורות , המראים פגיעות במטרה או תנועות של טילים 
המזנקים בלילה ; אך אין בהם ולו טיפת דם אחת . התמונות הראשונות מהמלחמה 
שביטאו סבל היו אלה של הטייסים השבויים בעיראק ; אך המצב השורר בערים ובכפרים 
של עיראק אינו ידוע לאיש . 
