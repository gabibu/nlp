לוס - אנגלס ( מיוחד ל"הארץ " ) . שורת חקירות , שביצעו בשבועות האחרונים 
סוכני הבולשת הפדראלית בקרב בני הקהילה הערבית - אמריקאית , עוררו חשש כבד 
מפני מעצר או סילוק מתחומי ארה"ב . כך עולה מכתבה , שפורסמה אתמול ב"לוס - 
אנגלס טיימס " . רבים מבני הקהילה הערבית - אמריקאית חוששים , כי הם נתונים 
למעקב וכי מצותתים לשיחות הטלפון שלהם . לדברי אחד מאנשי הוועד הערבי - 
אמריקאי למניעת אפליה , " כולם המומים ומבוהלים מהפצצות האוויר , חוששים 
ממכת נגד ופוחדים עד מוות מהחקירות של הבולשת הפדראלית " . קבוצות שונות להגנה 
על זכויות האזרח תבעו לאחרונה מראש האף - בי - איי , ויליאם סאשן , לחדול 
מלחקור אזרחים אמריקאים בנושאי טרור רק על סמך מוצאם האתני . ציר קונגרס 
מסאן - חוזה שבצפון קליפורניה , דון אדוארדס , טען שלשום כי חקירות הבולשת 
משקפות את הגישה שהובילה לכליאתם של כ021 אלף אמריקאים ממוצא יפאני במחנות 
ריכוז במלחמת העולם השנייה . מנהל הבולשת אמר כי אנשיו יוסיפו לחקור כ000 , 
3 עיראקים , הנמצאים בארה"ב ללא אשרות שהייה תקפות . הוא אמר כי הבולשת 
תובעת מכל אמריקאי , שיש לו מידע העשוי לסייע במניעת פעולות אלימות , לשתף 
פעולה עמה . משתפי הפעולה העיקריים , בשלב זה , הם עיראקים - אמריקאים 
שנמלטו משלטונו של סדאם חוסיין . " סוכנים עיראקים נמצאים בארה"ב " , טען 
אחד מהם . " שנים ניסינו לשכנע את האף - בי - איי לחפש אותם , ולפחות 
עכשיו הם מחפשים " . במקביל , חוקרת עתה משטרת לוס - אנגלס שתי הצתות , 
שבוצעו כנראה על רקע המתיחות כתוצאה ממלחמת המפרץ . שלשום בבוקר נשרפה בשרמן - 
אוקס , פרבר מגורים מצפון ללוס - אנגלס , מסעדה מזרחית בבעלותו של אמריקאי 
ממוצא לבנוני . יומיים קודם לכן ריסס מישהו על המדרכה את הכתובת : " ערבים 
דפוקים , לכו הביתה " . ביום שלישי עלתה באש חנות מזרחית לדברי מאכל בשם 
" אילת - מרקט " . החנות , באזור היהודי פיקו - רוברטסון , היתה בבעלותו 
של יהודי - איראני והתנוססו עליה שלטים בפרסית . 
