הגנרל נורמן שוורצקופף , מפקד הכוחות האמריקאיים בסעודיה , עבר שינוי 
בולט מאז הגיע לכאן בסוף הקיץ . הגנרל עב הגוף בעל ארבעת הכוכבים היה בתחילת 
ההתעצמות האמריקאית שחצן ותוקפני , שפך קיתונות בוז על מפקדים עיראקיים 
כעל " חבורת בריונים " , ופטר את מרבית כוחות עיראק כ"מחורבנים " . הוא 
התפאר בכוח האש האמריקאי והתחייב לגבות " מחיר איום " מכל תוקף שהוא . 
אך בעוד שענני המלחמה התאספו מעל יותר ממיליון החיילים באזור , נעשה הגנרל 
הקשוח ובעל העיטורים הרבים קודר במידה רבה והולכת . הגנרל שנלחם בווייטנאם 
דיבר על הזוועה האפשרית של חודשי קרב ועל " התועבה שהינה מלחמה " , תוך 
שקרא בשקט לבית הלבן להעניק לכוחותיו עוד כמה שבועות כדי להתכונן . " אם 
החלופה למוות היא להמשיך לשבת כאן בשמש עוד קיץ " , אמר באורח בוטה למראיין 
שבועות מספר לפני פרוץ הקרבות , " זו לא חלופה גרועה . . . אני לא גנרל 
קסטר " . בתקופה שבה ראשי הצמרת הצבאית של אמריקה נוטים להיות טכנוקרטים אפרוריים , 
נורמן שוורצקופף בן 65 הוא זן ארצי יותר . הגנרל , בעל מבנה גוף של שחקן 
פוטבול , איי - קיו 071 , ואהבה לסימפוניות של צייקובסקי , הוא צרור של 
סתירות . האיש שנחשב כתוקפן וכמי שלוקח על עצמו סיכונים בתקופת מלחמת וייטנאם , 
יכול לדבר בגאווה על נעליים חדשות שעיצב לחיילים החונים במדבר . " הוא 
בוודאי לא קצין הצבא האופייני השש אלי קרב " , אומרת אחותו סאלי . לפני 
שיצא למפרץ הפרסי , היא סיפרה , לקח אותה אחיה בחגיגיות הצדה והתחייב " למלא 
כל פקודה שהיא שיקבל במחיר דמים נמוך עד כמה שאפשר " . " נורמן הסוער " , 
מחוספס לשון , המעביד בפרך את אנשיו וידוע במזגו המתפרץ , מעדיף להיות 
יחד עם הטוראים בשדה מאשר לשבת מאחורי שולחן כתיבה . ידידים אומרים כי כינויו 
השני , " הדוב " , בא לו כאשר היה מוצב באלסקה ונהג לצאת לבדו למסעות ציד 
שנמשכו לפעמים 01 ימים רצופים . ידיד ותיק שהעדיף להישאר בעילום שם אומר , 
שמימי נעוריו נדחף הגנרל על ידי השאיפה לעלות על אביו המצליחן , גם הוא 
גנרל ששמו נורמן . שוורצקופף האב עמד בראש כוח המשטרה של מדינת ניו גרסי , 
שחקר את חטיפתו ורציחתו של בנו של הטייס המפורסם , צארלס לינדברג . הנשיא 
פרנקלין רוזוולט ביקש ממנו מאוחר יותר לפקד על משטרת השאח הפרסי בשנות ה04 . 
שוורצקופף הבן , הדובר צרפתית וגרמנית , נסע ברחבי העולם . במשך השנים 
פיתח יחסים קרובים עם מרבית המנהיגים הצבאיים והפוליטיים של המזרח - התיכון . 
אבל הוא מוסיף להיות כה מודע לתדמיתו , עד כי עוזריו הצטוו להקדיש שעות 
כדי לאסוף מאמרים בלתי מחמיאים , להדגיש את הקטעים הבולטים ביותר ואז לכתוב 
תזכירים בנושא . " המשפחה פיתחה חשדנות כלפי העיתונות " , הודתה אחותו . 
הפיקוד המרכזי האמריקאי בריאד , המשקף את יחס החשדנות והזהירות של הגנרל 
כלפי כתבים , סומך על דאג באלדווין שהיה מזכיר העיתונות בתקופת שירותו 
של גיימס ווט כשר הפנים , שהיה ידוע ביחסו העוין והארסי כלפי התקשורת כדי 
לקבל ממנו עצות על הכיסוי החדשותי וכדי לעזור לתאם את מדיניות המידע עם הצבא 
הסעודי . שוורצקופף עצמו סירב להתראיין לכתיבת פרופיל זה על אודותיו . 
עוזריו אמרו כי הוא עסוק מדי . שוורצקופף יכול לטעון בצדק כי גילה חוש נבואי 
ביחס למלחמה . כבר ב3891 , כאשר היה תקוע בתפקיד פיקודי בעל פרופיל נמוך 
יחסית בארצות - הברית , ניסה לשכנע את צמרת הפנטגון כי המלחמה הגדולה הבאה 
תפרוץ ככל הנראה במזרח - התיכון . לאחר שקיבל את תפקידו הנוכחי כראש הפיקוד 
המרכזי , חיברו הוא ואנשי הסגל שלו תוכנית רבת - פנים שעוביה כעוביו של 
ספר טלפונים , ששימשה בסיס למבצע מגן המדבר שהפך למבצע סופת במדבר . כיום 
סומך מפקד הכוחות במפרץ על סגל מטה מגוון ובעל ניסיון . אבל ברור שכל אחד 
מהחילות המעורבים ינסה להשיג את מרב האשראי . לויטננט - גנרל צרלס הורנר , 
טייס מעולה של אפ51 שעדיין מטיס מטוסי קרב על - קוליים בגיל 45 , אחראי 
למבצעי כוחות האוויר . הוא מפקד פופולרי ששומר על סגנונו הלבבי והנינוח 
מתקופת נעוריו בחווה באיובה . הורנר מקווה כי מלחמת המפרץ תוכיח את עליונותו 
של הכוח האווירי בשדה הקרב המודרני . מקבילו בחיל הנחתים , לויטננט - גנרל 
ולטר בומר , הוא מפקד מיומן המודע לתקשורת , שלפני פחות משלוש שנים עמד 
בראש משרד העיתונות במטה הגיס . הוא תומך גלוי בשימוש בכוח מהיר ומכריע , 
וכמה גבות בפנטגון הורמו בתחילת המשבר כאשר הביע תמיכה פומבית במתקפה כוללת 
" ללא כל מעצור " , אם יצאו כוחות עיראק למתקפה . גנרל שוורצקופף היה סגן 
מפקד כוח המשימה האמריקאי שפלש לגרנדה ב3891 , אך בדומה לרבים מהמפקדים 
שמתחתיו , מלחמת וייטנאם היא שעיצבה את ראיית העולם שלו . שוורצקופף , 
בוגר וסט פוינט , שמאוחר יותר קיבל אם - אי בהנדסת טילים מונחים , זכה 
בשתי תקופות השירות שלו בווייטנאם בשני לבבות ארגמן ובשלושה כוכבי כסף . 
" הוא היה תוקפן מאוד וחסר רחם ברדיפתו אחר האויב " , אמר הסגן לשעבר , 
ריק ביילס . קצינים לשעבר עדיין זוכרים כיצד כאשר היה מחסור במים במהלך 
הקרבות העקובים ביותר מדם , הוא בכל זאת ציווה עליהם להקפיד על הופעתם החיצונית 
ולהתגלח מדי יום . אבל הוא יכול לפעמים להישמע כמעט מתגונן כאשר הוא מסביר 
את האתיקה הצבאית . הגנרלים של היום " אינם שמרנים מהאגף הארכי - ימני 
עם תספורת קצרצרה ומגפיים עד הברך " , אמר בחודש שעבר לקבוצת עיתונאים . 
" אנחנו מקווים שנראה לעם האמריקאי שאין אנו מחרחרי מלחמה " . 
