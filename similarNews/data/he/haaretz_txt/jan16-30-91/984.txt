" ידיעות אחרונות " פרסם שלשום ראיון של פייסל אל - חוסייני לעיתון איטלקי , 
שבו אמר כי שיגור הטילים לתל - אביב הוא דבר מבורך . הפרסום גרם לתגובות 
נזעמות במערכת הפוליטית והציבורית בישראל , ולבד מחברי כנסת של הימין שקראו 
להעמידו לדין , תקפו את אל - חוסייני בחריפות גם אנשי שמאל . ראש עיריית 
ירושלים , טדי קולק , שלח אתמול מכתב לאל - חוסייני ובו כתב , בין השאר : 
" אני בוודאי איני ממונה על הרגשות , אבל להתבטא כפי שמנהיגי הפלשתינאים 
מתנסחים זו גסות רוח . בנוסף זאת עמדה היכולה להביא אסון על הפלשתינאים . 
כפי שכבר אמרתי לך בשיחה שהייתה לנו באחרונה , ראייתכם הצרה עלולה להביאכם 
למצב שבו תהיו המפסידים הגדולים , ולא תהיה לכם אפילו הצדקה מוסרית למחאה " , 
כתב קולק . " גילויי השמחה הפלשתיניים על שיגור הטילים הם בעלי משמעות 
חמורה ביותר . הטיל אינו מבחין בין יהודים וערבים , בין מקום מקודש למוסלמים 
לבין מקום מקודש ליהודים ולנוצרים . איזו ברכה היא פגיעת טילים באזרחים 
ובילדים ? " , נאמר במכתב . עוד כתב קולק : " אני יכול להבטיח לך , שהציבור 
היהודי בירושלים היה מעדיף לחיות בעיר הומוגנית , שבה אין ערבים , כשם 
שערביי מזרח - ירושלים היו מרגישים נוח יותר לבד . אבל הברירה אינה בידינו 
וגם לא בידיכם . העיר הזאת , המאוחדת תחת ריבונות ישראל , תמשיך לקיים 
חיי שגרה ולשמש בית ליהודים , מוסלמים , נוצרים ואחרים . ככל שתכירו במצב 
זה מוקדם יותר , כך תוכלו לקדם טוב יותר את הצרכים הדתיים , התרבותיים 
והעירוניים של הציבור הערבי " . " ראוי גם לזכור " , כותב קולק לאל - חוסייני , 
" כי המלחמה תסתיים . סדאם יוכה , ונראה כי פעם נוספת תהיה האכזבה מנת - 
חלקו של הציבור הפלשתיני . אני משוכנע כי בממשלה הישראלית חושבים כבר על 
התקופה שלאחר המלחמה . הגיע הזמן שהציבור הפלשתיני גם הוא יעשה חשבון נפש . 
" במשטר דמוקרטי כמו בישראל , אפשר להגיד הרבה דברים , גם לתקוף את הממשלה 
והעם , אבל יש גבול . אלה המברכים בזמן מלחמה את אויב ישראל , שלא יתפלאו 
אחר - כך על תוצאות דבריהם , כי במלחמה כמו במלחמה " . קפידבינח"ך שולמית 
אלוני ( רץ ) , הציעה למנהיגי הפלשתינאים בשטחים המתייצבים לצד סדאם לשתוק 
בתקופה זו . לדבריה , מאחר ועם תום המלחמה שוב נבין כי אין מנוס ממשא ומתן 
עם הפלשתינאים , מוטב שלא להעמיק עתה את המשקעים בין שני העמים . סגן ראש 
עיריית ירושלים , אורנן יקותיאלי ( רץ ) , גינה בחריפות את תגובתו של 
אל - חוסייני . במכתב אליו , כותב יקותיאלי כי " היה המום " לקרוא את 
תגובת השמחה שלו . " כמי שקורא יחד אתי להימנעות מפגיעה באזרחים חפים מפשע 
בשטחים . כפי שתקפנו את ההפגזות על ביירות ואת הרס הבתים כאן , ברור לי 
לחלוטין שנתקוף את הפגזת תל - אביב וחיפה . " כשתיגמר המלחמה , נחפש את 
המנהיגות הדואגת באמת לאינטרסים הפלשתיניים , ועמה נדבר " . הביקורת כלפי 
אל - חוסייני בישראל פורסמה אתמול בהרחבה בתקשורת העולמית . משה עמירב , 
חבר מועצת עירילת ירושלים מטעם שינוי , ביקר אתמול בביתו של אל - חוסייני 
וקיבל ממנו הסברים על עמדתו . עמירב אמר אתמול ל"הארץ " שהביקורת מצד אנשים 
במחנה הישראלי המתון , שלא טרחו לברר את נכונות הדברים עם אל - חוסייני 
עצמו , היא " מעשה קל דעת ולא רציני של כל אלה שקפצו על שבריר ידיעה מוטעית 
ושפטו אדם שמכירים אותו במשך שנים , שחוזר ואומר שהוא נגד טרור ופגיעה באוכלוסייה 
אזרחית " . עמירב סיפר כי אל - חוסייני נפגע באופן אישי מהתגובות הנמהרות 
מצד ידידיו הישראלים . אתמול אחר - הצהרים הפגינו 51 אנשי " כך " מול ביתו 
של אל - חוסייני בשכונת סוואנה במזרח - ירושלים . המשטרה מסרה כי אנשי משמר 
הגבול , שאבטחו את הסדר באזור , נרגמו באבנים על - ידי תושבים מקומיים . 
