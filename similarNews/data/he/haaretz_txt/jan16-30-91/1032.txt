ואחמד בדיר , הוא ממשיך להתייחס אלינו כאל אזרחים על - תנאי , ואנו מסרבים 
להיות כאלה . אם אין פחד יש מועקה , והיא נובעת מהפער המתרחב שבהתייחסות 
הצדדים למאורעות והבנת שורשיהם . סארסור , אברהים בדיר וראבי , ישתמשו 
במינוחים שונים בדבריהם , אך הם יכוונו לאותה תופעה שלדעתם מתעלמים ממנה 
האזרחים היהודים , או שאינם ערים לה : למערב יש היסטוריה של התערבות גסה 
בענייני המרחב הערבי , בכפיית גבולות מלאכותיים ובהכתרת שליטים נצלנים ככלי - 
שרת בידי מדינות זרות . סארסור מדבר על אומה מוסלמית - ערבית שהוא משתייך 
אליה , ושפיצולה המכאיב הוא רק עניין זמני . בדיר מדבר על אומה ערבית , 
ואילו ראבי מעגן את הסכסוך העכשווי ביחסי דרום - צפון , בשימוש שעושה המערב 
בארצות העולם השלישי ובמשאביהן . קפמאבינצדומה שהם כבר עייפו מלטעון בפני 
יהודים שהמעורבות האמריקאית אינה מונעת על ידי עקרונות של צדק ומוסר , אלא , 
כדברי ראבי , מרצון המערב להבטיח שבסדר העולמי החדש הוא יקבע את מקומו 
של העולם השלישי והנצחתו כתשמיש , כמושא בחלוקת המשאבים העולמית . משום 
כך הזדהותם עם העולם השלישי או עם הערבים , נתפסת בישראל כבגידה , הם קובלים . 
התמיכה שלנו , הם מקפידים לומר , אינה בסדאם האיש , " אלא בתהליך שהוא 
מעורר " , כניסוחו של אחמד בדיר . וסארסור אומר : " כיבוש כוויית גם 
אם היה מעשה תוקפני הוא שבירת החומה הפסיכולוגית באזור , איתות שהגבולות 
שהם תוצר מערבי מובהק לא יעמדו בפני הרצון הערבי לאיחוד " . כל בני שיחי מביעים 
את סלידתם מסדאם השליט והאיש . אבל הם מרגישים סיפוק מיכולתו להערים על 
המערב , מכושרו הצבאי . ראבי : " הטקטיקה שלו היא סובייטית מובהקת . 
איך אני יודע ? זה כמו בכדורגל הסובייטי . הם סופגים מכה ועוד מכה , 
ואז כשהיריב שאנן , מתקיפים . לפעמים זה עובד . לפעמים לא " . ויאסין 
בדיר מנסח כך את הסיפוק הדו - ערכי שהוא מרגיש : " אותי מעניינים החברים 
שלי בישראל . שיידעו שגבולות , ששטח , לא מביאים ביטחון לנצח . אולי 
עכשיו יבינו שמלחמה זה עניין הדדי . שמלחמות לוקסוס לא יכולות להימשך לאורך 
זמן . חבר יהודי טילפן אלי לאחר התקפת הטילים ואמר לי : אני מרגיש גורל 
משותף . לצערי את הזיקה הזו מבינים פה רק דרך טילים . ותזכרי שאנחנו משקשקים 
מפחד לא פחות מכל אחד אחר , וכשנשמעת אזעקת ההרגעה אני ממהר לטלפן לחברי 
בתל - אביב לברר שהכל בסדר אצלם " . וראבי מרחיב את ההסבר : " כולם אומרים 
אצלנו : שיידעו מה זו ההרגשה להיות בעוצר , אפילו עוצר מרצון . שיידעו 
מה זה פחד , כשילדים מתעוררים מאזעקות ומקולות פיצוץ . אולי כך יבינו מה 
מרגישים ילדים פלשתינאיים בשטחים . זו לא שנאה עיוורת . זו תגובה רגשית 
לשנים של סבל , שהיהודים לא נתנו לעצמם מספיק דין - וחשבון על מקורותיו 
והשלכותיו " . בתוך כל ניסוחיהם הרהוטים , ישנה סתירה בולטת ומטרידה : 
מצד אחד הם חשים סיפוק על שסדאם מוכיח שהוא יכול לממש את איומיו , ומצליח 
כך לפגוע בגאווה הצבאית הישראלית והמערבית , ומצד שני הם אינם מייחסים משמעות 
יתירה לאיומים אחרים של סדאם , להשתמש בנשק קטלני ביותר , שעלול להביא 
לידי הסלמה מסוכנת במלחמה . סארסור חוזה - מקווה שבחודש הבא יתפתחו יוזמות 
שיוכלו להביא לשביתת נשק , למו"ם שאף יכניס את ישראל לתהליך . אחמד בדיר 
אינו מאמין שסדאם יכול להרוס את ישראל . " המדינה קיימת ולא תיהרס . אני 
לא רוצה שישראל תאבד . אך בתוך תוכי אני מרגיש שטוב שהוא מאיים , כי נמאס 
לנו שהכל יהיה על חשבוננו " . כל תשעת תושבי כפר קאסם , שעמם שוחחתי , 
העידו על עצמם שהם לא האמינו שתפרוץ מלחמה . עכשיו הם אינם מתייחסים בכובד 
ראש לאפשרות של סכנה גלובלית , ומצפים שהמלחמה ועמידתה של עיראק יסייעו 
לעניינם . הדבר נראה לי כאוטיזם של מי שרק רואים במלחמה המשך של הפוליטיקה , 
ולא נותנים את הדעת לדינמיקה העצמאית והמסוכנת שגלומה בה . זהו , אכן , 
מין פן נגדי לשאננות המובסת - כבר של מי ששנים שם את מבטחו הבלעדי בכוח 
ההתחמשות . ובסופו של דבר , גם אם הם לא עושים זאת במוצהר , הם שמים מבטחם 
בסדאם האיש , שהוכיח את אכזריותו קודם כל כלפי ארצו ונגד בני עמו . זוהי 
הודאה בחולשה של אותם זרמים וכוחות חברתיים שמעוניינים בשינוי שהוא מתיימר 
להביא . ראבי עונה תשובה חלקית , לטעמי , לשאלות אלה : " לאנשים בעולם 
השלישי לא אכפת איך הם ימותו : מרעב וממחלות או מזיהום סביבתי , שעכשיו 
כל העולם מבכה עליו . הקיום של האנשים האלה כל - כך מושפל ועלוב , ואת 
זה ידע סדאם לנצל בפיקחותו ולהשתמש בזאת כקלף לגיוס תומכים " . ואם לחזור 
לעניין הפלשתיני , ראבי מוכן להגיד בסופו של דבר שתמיכתם היא אכן מתוך יאוש , 
ונובעת מכישלון היוזמה המדינית של האינתיפאדה . " גם אם לסדאם לא חשוב 
באמת העניין הפלשתיני , ברגע שהוא העלה את הקלף הזה , אסור לנו לשמוט אותו . 
סדאם ובוש עלו על עץ גבוה מדי . אבל סדאם הציע בעצם סולם לשניהם כדי שיירדו 
מעץ המלחמה . וזהו הלינקג " . וממשיך ראבי : " אמריקה סירבה ללינקג , 
וזו ההוכחה לצביעותה : אם היא מדברת על סדר עולמי חדש המושתת על צדק , 
למה שלא לקשור מלכתחילה את פתרון הבעיה של הפלשתינאים לפתרון המשבר במפרץ ? 
ואם המערב מבטיח לישראל פרס על התאפקותה , למה לא קיבלו הפלשתינאים כל 
פרס על התאפקותם במשך שלוש שנות אינתיפאדה ? אם דורשים מעיראק לכבד את החלטות 
האו"ם , למה לא כופים אותן על ישראל ? בהתייחסותם לפלשתינאים , השתמשו 
בני שיחי בלי משים הן בגוף ראשון והן בגוף שלישי . כשדיברו על ישראל , 
חלק מהדיבור היה בגוף שלישי . עובדה לשונית זו היא שיקוף למצבי האמצע שבהם 
הם נתונים : הכפר יושב על הקו הירוק עצמו , שהעוצר הממושך בגדה שירטט אותו 
שוב בבהירות . לרבים בכפר קאסם קרובים בשלושה כפרים סמוכים , בצדו המזרחי 
של הגבול : מיסחה , זאוויה ודיר בלוט . חלקם באו מכפרים שנהרסו ב84 . 
אמו של ראבי נולדה באחד מהכפרים האלה שנהרסו , מוולאח , לאחר שרבים מבני 
משפחתה הגיעו אז לדיר בלוט , בטווח ראייה והליכה מהכפר הישראלי . מאז פרצה 
המלחמה במפרץ הם אינם יכולים ליצור קשר זה עם זה , כשם שאין לם ולע כל קשר 
עם משפחתם במיסחה . ואומר אחמד בדיר : " פה , בישראל , אין לנו הרגשה 
שיש לנו זכות להיות שווים . שיש לנו זכות לבקש , לצפות מהחברה , כמו היהודים " . 
האין - קשר הלא נורמלי הזה עומד ביסוד דרישתם ללינקג , ביסוד הקביעה שהמפתח 
לשינוי מאזן האימה באזורנו נמצא בידיהם . הלינקג , הם אומרים , טבוע בעצם 
ההיסטוריה שלנו ובעצם קיומה של ישראל באזור הזה . אם ישראל אינה רוצה להיות 
אפיזודה בלבד , הם כולם אומרים בדרך זו או אחרת , עליה למצוא נתיבים של 
הידברות ושיתוף פעולה אל המרחב העצום שבבוא היום יהיה מאוחד וחסון מבחינה 
צבאית . הפלשתינאים משני צדי הקו הירוק , הם משוכנעים , יגרמו לעמים האחרים 
להתפכח ולקבל את ישראל כעובדה . וכפי שאומר סארסור : " אף אחד לא ישכנע 
אותי שיום אחד האוקיאנוס הזה לא יתאחד נגד ישראל ויביא את הסוף של כולנו 
או של רובנו באזור . הייתי רוצה שישראל תעמיד עכשיו את סדאם במבחן : שישראל 
תיזום את הלינקג . משא ומתן היום יקדים רפואה למכה " . 
