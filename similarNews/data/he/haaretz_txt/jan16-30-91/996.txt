עיראק איימה אתמול שתפעיל נשק חדש , העלול להיות בלתי - קונוונציונאלי , 
והדגישה כי צבאה טרם החל " להנחית מהלומות בזק מוחצות " , שינפצו את הקואליציה 
הנלחמת בה . העיתון " אל - גומהוריה " , הנחשב לביטאון ממשלת בגדאד , כתב 
בצטטו גילוי דעת מספר 52 של המטה הכללי העיראקי : " טועים כל אלה הסבורים 
שכוחה של עיראק מבוסס אך ורק על כלי נשק מוכרים שאותם היא מפתחת ומייצרת , 
או על עדיפותם המספרית של כוחות הקרקע שלה . עיראק טרם החלה להנחית מהלומות 
בזק מוחצות , אשר ישימו לאל את המזימות האפלות של הקואליציה " . אתמול נודע , 
כי החיילים האמריקאים במפרץ חוסנו מפני נשק ביולוגי עקב ידיעות שעיראק עשויה 
להשתמש בנשק כזה . בישראל מעריכים כי בידי סדאם מצוי נשק כימי . לדברי גורמים 
בישראל אין ספק שיש בידי סדאם נשק כימי שעד כה לא הפעיל אותו , אך להערכתם 
הוא יפעיל אותו במקרה שיראה כי הטבעת הולכת ומתהדקת סביבו . יועץ שר הביטחון 
לענייני תקשורת , דני נווה , אמר אתמול : " קשה לקבוע נקודת ציון חד - 
משמעית שבה עלול סדאם להשתמש בנשק זה . עם זאת , ההיגיון אומר שכאשר יילחץ 
יותר אל הקיר וירגיש שיש לו פחות מה להפסיד , הסיכוי שישתמש באמצעי חריף 
יותר יעלה " . קפידבינבמערכת הביטחון העריכו כי אם אכן ייכנס לשימוש נשק לא - 
קונוונציונלי מצד עיראק , אין ספק שישראל תגיב , ובמהירות . בשל ההערכה 
כי יש בידי סדאם נשק כימי אין שינוי בהוראות הכניסה לחדרים אטומים והחזקת 
מסכות הגז בצמוד . מזכיר ההגנה האמריקאי , ריצארד צייני , אמר אתמול בראיון 
טלוויזיוני ברשת אן - בי - סי , כי יש " אפשרות ברורה שסדאם יתחיל בשלב 
מסוים לשגר טילי סקאד בעלי ראשי נפץ כימיים . זה איום לא רק לכוחותינו בסעודיה , 
אלא גם לאוכלוסייה האזרחית בישראל " . לדברי צייני , ניכרת התקדמות במלחמה 
נגד הסקאדים , אך " זו מטרה קשה " . כשנשאל אם ייתכן שלעיראק יש יותר טילי 
סקאד מאשר טילי הפטריוט שבידי ארה"ב , אמר צייני : " אני חושב שלא . 
המפתח אינו כל - כך מספר הטילים שבידיו , אלא מספר המשגרים הניידים שלו . 
אנו יודעים שאנו מתקדמים , אבל לא נדע בוודאות שחיסלנו את הבעיה , עד 
שלא יהיו עוד שיגורי סקאד לעבר ישראל וסעודיה " . 
