חברי ועדת החוץ והביטחון של הכנסת שמעו אתמול הערכה , לפיה כשליש מהכוח 
האווירי של ארה"ב מושקע במאמץ למנוע מהעיראקים את חופש התמרון לשגר טילים 
לעבר ישראל וסעודיה . סדאם חוסיין סבור , על - פי ההערכה , כי אם יעלה 
בידו להחזיק מעמד שלושה שבועות , הוא יוכל לכפות על האמריקאים משא ומתן 
עמו בתנאים שלו . בישיבת ועדת החוץ והביטחון תבעה גאולה כהן ( תחייה ) 
להגיע להבנה עם ארה"ב בדבר זכותה של ישראל להגיב על התוקפנות העיראקית . 
" ככל שארה"ב תשתכנע כי ישראל תממש את חופש פעולתה , גם בלי הסכמתה של 
ואשינגטון , כך היא תמהר להסכים לתגובה ישראלית " , אמרה . כהן רואה בחומרה 
את ההצהרות כאילו אין בכוחה של ישראל לבצע פעולה כזאת . יוסי שריד ( רץ ) 
קרא אתמול למומחים " לא לזבל את השכל לאמריקאים . מומחים אלה , שכבר 
טעו , אינם יכולים ללמד , אלא יש להם מה ללמוד " . לדעתו , ארה"ב מנהלת 
מערכה נחושה אך אחראית , " למגינת ליבם של הרפתקנים ישראלים ידועים " . 
מרכז סיעת המערך בוועדת החוץ והביטחון , בנימין בן - אליעזר , תבע להרבות 
בכינוסי הוועדה כדי להגיש לה דיווח עדכני . דבר זה נחוץ לחיזוק תחושת האחדות , 
הסביר בן - אליעזר . גד יעקבי ( מערך ) רואה בריסון הישראלי ובהבנה עם 
ארה"ב נכס אסטרטגי . שמעון פרס ( מערך ) שיבח אתמול את הנשיא גורג בוש , 
והוסיף כי סדאם חוסיין יובס , וכי הוא אינו ראוי להתפעלות , שכן הוא המיט 
על עמו אסון כבד . יצחק רבין ( מערך ) ציין כי שיגור הטילים לעבר ישראל 
הוא עניין משני במערכה הצבאית המתמקדת בהכרעת עיראק . לדבריו , לישראל 
יש זכות להכריע על תגובתה , רק בהקשר לירי הטילים . חיים רמון ( מערך ) 
קבל כי העדרו של ראש הממשלה , יצחק שמיר , מדיון במליאה פוגע בכנסת ובדמוקרטיה . 
יו"ר הנהלת סיעת הליכוד , ח"ך שרה דורון , הביעה הערכה לעמדת ארה"ב ותמיכה 
מלאה במדיניות ממשלת ישראל . קפידבינהכנסת עסקה אתמול גם בכמה עניינים הנלווים 
למצב המלחמה במפרץ הפרסי . שמעון שיטרית ( מערך ) יזם בוועדת החוקה , 
שבראשות אוריאל לין ( ליכוד ) , הצעה להטיל צנזורה על כלי התקשורת בעת 
מלחמה , לגבי דיווח על מקום פגיעתם של טילים , כדי לא לסייע לאויב בטיווחים 
הבאים . לדבריו , ההגבלה לגיטימית ועולה בקנה אחד עם חוקי ארה"ב ובריטניה . 
אברהם בורג ( מערך ) , יאיר צבן ( מפם ) ורן כהן ( רץ ) יזמו הצעת 
חוק להבטיח את שכר העובדים בימים שנגזר עליהם לשבת בבתיהם . בדיון בוועדת 
החוקה נמסר כי בתי המשפט אינם מפעל חיוני , וכי הם פועלים בצורה מצומצמת 
באזורים שבהם החיים עוד לא חזרו למסלולם . 
