לטענת מאמיניה , " התוכנית " אחראית גם לנפילתו של ראש העירייה , מריון 
בארי , שהואשם בעישון קראק . בארי הוא רק האחרון לפי שעה ברשימה ארוכה 
של פוליטיקאים שחורים שאיבדו את משרותיהם כיוון שהעזו לצאת חוצץ נגד אמריקה 
הלבנה . כל אימת שאחד מהם קורא תיגר וחושף את משחקם של הגזענים , עומד 
האף - בי - איי ערוך ומוכן לשים קץ לקריירה של אותו פוליטיקאי סורר . % 77 
מההשחורים שנשאלו במשאל הניו - יורק טיימס , סבורים שהדעה כי הממשל " תוקף 
בעלי משרות שחורים ופותח בחקירות נגדם במטרה להבאיש את ריחם " , נכונה או 
קרוב לוודאי נכונה . המקרה הידוע ביותר , המוזכר לעתים קרובות , היא המערכה 
חסרת המעצורים של מי שהיה אז מנהל האף - בי - איי , אדגר הובר , נגד מרטין 
לותר קינג . באמצעות שמועות ומכתבים מזויפים , ניסה האף - בי - איי במשך 
שנים לחבל במוניטין של חתן פרס נובל . קפמאלידאנשים המאמינים , כמו מנהיג 
" המוסלמים השחורים " לואי פראחאן , כי " מתבצע הרס מכוון של הקהילה 
השחורה " , נטשו זה מכבר כל תקווה ל"אמריקה הרב - תרבותית " . הפחד השחור 
הגובר מספק לפרחאן תחמושת לדרישה להקים אומה אפרו - אמריקאית . בדרך לשם , 
כך דורשים הלאומנים השחורים , צריך גם לכבוש מחדש פיסה של ההיסטוריה השחורה 
שגזלו האמריקאים ממוצא אירופי . יוון הקלאסית , כך הכריז , למשל , וייד 
נובלס בפני מאזינים מוקסמים בקונגרס של חסידי האפרוצנטריות באטלנטה , רק 
" הקיאה " מה שבעצם קיבלה מאפריקה . האירופים כך נאמר בקובץ מאמרים 
" המציאו את התיאוריה בדבר מצרים לבנים שעורם שזוף רק בגלל השמש " . הכפירה 
המתמדת בהיסטוריה האפריקאית הרחיקה כל - כך לכת , עד כי נפוליאון ירה במתכוון 
באפו של הספינקס " כדי שאיש לא יוכל לראות אותו כאפריקאי " , אמרה פט בראון , 
המנהלת להכשרה רב - תרבותית באינדיאנפוליס במערב - התיכון . ליברלים לבנים 
וחסידי שילוב שחורים חוששים , לנוכח החשדות העמוקים של שחורים , כי פחות 
ופחות אפשרי להמשיך לדבוק ביעד מיזוג הגזעים , והתוצאות לכך , מבחינת ארצות - 
הברית , לא ישוערו . כמה אינטלקטואלים שחורים , כמו שלבי סטיל , פרופסור 
לספרות באוניברסיטת מדינת קליפורניה בסן חוזה , רואים בתיאוריות הקשר התבצרות 
עצמית כנגד שילובו של המיעוט השחור בחברה האמריקאית . " מי שבאמת מאמין 
שהחברה שבה הוא חי מרעילה אותו באיידס או בסמים , לא ימצא באותה חברה מקום 
לעצמו " , מתלונן סטיל , התומך במיזוג הגזעים . לנוכח פחדי המזימה של אזרחים 
שחורים , שאל את עצמו הפסיכיאטר אלווין פוסאינט , מאוניברסיטת הארוורד , 
מה מתחולל בנשמתם : " האם הם באמת מאמינים שיש לנו כאן משטר נאצי ? 
