העלייה רבת הממדים של יהודים מברית המועצות , מאתיופיה ואפילו מאלבניה , 
היא תופעה היסטורית רבת חשיבות . אם התנאים הפוליטיים לא ישתנו לרעה , 
ישנו סיכוי סביר שבעוד עשר שנים ישראל תהווה את המרכז הגדול ביותר של יהדות 
העולם . לכן קליטה מסודרת וטובה של העלייה ההמונית היא צורך דחוף וחיוני , 
הדורש משאבים רבים ועזרה מצד מדינות העולם . באחרונה נשמעות שוב קריאות 
בזכות הקמת ממשלת אחדות , אף - על - פי שניסיון מעין זה נכשל כישלון חרוץ 
בעבר . כדי שממשלת אחדות תוכל ליזום פעולות רבות היקף , ושגם יהדות העולם 
תירתם למאמץ בלב שלם , חשוב ביותר שהראשונה תהיה יציבה וחסינה להצעות אי - 
אמון . לדעתי , עליה להיות מורכבת משני גושים בלבד הליכוד והמערך שיהוו 
כשני - שליש מכמות המושבים בכנסת . ממשלה כזאת ( עם אפשרות לרוטציה ) 
תהיה גם משוחררת מהלחץ של חקיקה דתית , מה שישפיע לטובה על הציבור החילוני . 
הסיכוי לביצוע תוכנית זו הוא גדול למדי . אפילו כיום התהום האידיאולוגית 
שבין שני הגושים אין בה כדי למנוע מחברי הליכוד והמערך מלשבת ביחד אל שולחן 
הממשלה . אמנם הרוטציה הקודמת וניסיונות המערך להפיל את הממשלה החריפו את 
היחסים האישיים שבין שני הצדדים , אך פוליטיקאים נוטים להתעלם מן הקשיים 
הפסיכולוגיים האלה . בצד מתן פתרון הולם לבעיית העלייה , על הממשלה לעסוק 
גם בהבראת המשק , ובעיקר בהרחבת אפשרויות התעסוקה ; משימה נוספת שתושלם 
רק עם סיום המלחמה במפרץ היא פתרון הבעיה הפלשתינית . ירושלימלעתים קרובות 
אני מהרהר באותו עורך דין שהיה לחבר פרלמנט בדנמרק , שהטיף לחיסכון עצום 
במסים באמצעות ביטול השגרירויות שאין בהן תועלת בחו"ל . עניינים רציניים 
באמת מטופלים על - ידי שר החוץ בעצמו . אין צורך להחזיק סגל יקר לשם העברת 
מידע המגיע , בין כה וכה , באמצעות טלקס , פקס או טלוויזיה . הנה מקרה 
אקטואלי : מ61 בינואר שנה זו , אין הדואר היפאני מוכן להעביר משלוחי 
דואר לישראל . פירוש הדבר שיתוק של הפעילות העסקית , כי כאשר אין באפשרותם 
של הבנקים היפאניים לשלוח מסמכים לישראל , הם מסרבים לקבל , לאשר ולטפל , 
במשלוחים לישראל הדורשים מכתבי אשראי . הבנקים היפאניים חדלו , ככלל , 
לסחור במכתבי אשראי מישראל , פרט ליוצאים מעטים מן הכלל . עובדה זו כנראה 
נעלמה מידיעת שגרירותנו ביפאן , אחרת אי אפשר להבין איך לא נעשה דבר לתיקון 
המצב . סביר שלשגרירות יהיה קשה להכריח מערכת בנקאית אחת ( היפאנית ) 
להאמין באחרת ( ישראלית ) , אם כי האנשים הם היוצרים וההורסים אמון זה 
בזה . אבל לדעתי אפשר לתקן את עניין הדואר באמצעות נציגינו בטוקיו . כלום 
קשה להעמיד את הדואר היפאני על העובדות ? אל על טסה לאירופה ולארצות הברית . 
חברת התעופה היפאנית וכמוה עוד חברות תעופה אחרות רבות טסות מדי יום מיפאן 
אל אותם יעדים שאל על מגיעה אליהם . כך אפשר להעביר את הדואר מיפאן לאירופה 
וארה"ב , ומשם באמצעות אל על ארצה . תל אביבסדאם חוסיין מורה על שליחת טילי 
הסקאד לישראל על מנת להרוג את אזרחי ישראל בבתיהם . אותו עריץ היה שולח 
טילים לניו יורק , ללוס אנגלס , לוואשינגטון או לערים אחרות באמריקה לוא 
הדבר היה באפשרותו . האם במקרה זה לא היו הטייסים האמריקאים האמיצים שוכחים 
את ההוראה המקודשת להפציץ אך ורק מטרות אסטרטגיות , ולא לפגוע במטרות אזרחיות ? 
כיום טייסים רבים חוזרים כלעומת שבאו ממשימותיהם רק משום שלא הצליחו לקבוע 
בוודאות את מיקומן המדויק של המטרות האסטרטגיות . כל אדם רואה בהתקפות מכוונות 
על אזרחים שלווים מעשה פשע . במקרה שלפנינו קיימת רק אפשרות אחת , והיא 
להשיב באותו המטבע . ככה נהגו חילות האוויר של ארצות הברית ובריטניה במלחמת 
עולם השנייה , כאשר לחמו בגרמנים . כל זמן שלא יעשו כך גם במלחמתם בעיראקים 
לא תיפסק הסכנה מן המזרח . חיפהברצוני להפנות שלוש שאלות לח"ך יוסי שריד : 
1 ) ב1 . 02 , בתוכנית הטלוויזיה " ערב חדש " , ציינת כי אתה דבק בהשקפתך 
לגבי מדינה פלשתינית , אולם לדבריך , אש"ף גמר את הסוס ויש לאתר שותפים 
חדשים לתהליך המדיני . מה גרם לך לשינוי העמדה כלפי אש"ף ? האם לא היכרת 
את פרצופו האמיתי טרם משבר המפרץ ? הרי מאז ומתמיד טענת שהוא הכתובת להידברות 
למרות ידיו המגואלות בדם . 2 ) זכורה לי הכרזתך כי אין בנמצא פלשתינאי 
שאיננו אש"ף , הצצו לפתע פלשתינאים מזן חדש ? 3 ) האם אתה מסכים שהחת בכושר 
ההרתעה של צה"ל , כתוצאה ממדיניות " היד הכבולה " , עלה לנו בטילים העיראקיים ? 
חולונהיוזמה של אנשי הרוח הקוראת לעצור את המלחמה היא אקט של תבוסתנות והונאה 
עצמית . בקריאתם הם קובעים למעשה , שישראל אשמה במשבר המפרץ הנוכחי , ושסדאם 
חוסיין הוא כאילו יציר כפיה של ישראל . בנוסף לכך , בתומכם בלינקג הם למעשה 
מצדיקים את צעדיו של שליט עיראק . יש לשאול את מנסחי היוזמה , האם הם באמת 
סבורים שהסכמת ישראל ללינקג תפסיק את מעשי התוקפנות של סדאם , ובעקבות כך 
יבוא השלום למזרח התיכון . ירושלימחץ על מפת גוש דן , שהצביע על אזור שבו 
נפלו טילי סקאד עיראקיים , הקפיץ את גורמי הביטחון . לכן ד"ר יוסי אולמרט , 
מנהל לשכת העיתונות הממשלתית ודובר צה"ל , תת - אלוף נחמן שי , הזהירו 
כתבי חוץ שלא ידייקו בציון מקומות שנפגעו , כיוון שמעשה זה עוזר לגורמי 
הארטילריה העיראקיים לטווח מטרות בשטח ישראל ביתר קלות , ובכך לסכן עוד 
יותר את שלום הציבור הישראלי . אולם אותם גורמי ביטחון לא שמו לב שעיתונאים 
ישראלים המתארים את האירוע מוסרים בכתבותיהם את שמות הנפגעים , והאזור הכללי 
שבו נפל הטיל . כל שנותר אפוא לגורמי הארטילריה העיראקיים הוא רק לקחת 
ספר טלפונים , ולמצוא את הכתובת המדויקת של נפילת הטיל . 
