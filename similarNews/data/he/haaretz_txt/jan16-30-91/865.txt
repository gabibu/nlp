( ע ) . חאג יוסוף עאשור , 03 , האימאם של מסגד מחמודייה ביפו נרצח 
שלשום בצהרים ביפו , כנראה על רקע סכסוך משפחתי ממושך . עמו נורה למוות 
גם אחיו , חמיס עאשור , 02 . האימאם הלך שלשום בסביבות השעה 2 אחר הצהרים 
עם בנו בן ה7 ועם אחיו ברחוב יפת ביפו . כאשר הגיעו לפינת רחוב דודאים , 
שני רעולי פנים ירו באחים צרורות מנשק אוטומטי . שני האחים נפצעו בחלק 
גופם העליון ומותם נקבע בבית החולים וולפסון בחולון . הילד לא נפגע . מעדויות 
בשטח התברר , כי היורה נמלט ברכב שהמתין לו בקרבת מקום ובו חשוד נוסף . 
לפני חודשיים וחצי נורה האימאם באישון לילה ונפצע , ובעבר התלונן על ניסיון 
למלכד את מכוניתו . רצח האימאם , שהיה דמות דתית חשובה ושנויה במחלוקת עורר 
מתח רב ברחוב הערבי היפואי ודריכות רבה במשטרה . הרקע לרצח עדיין לא ברור 
והחקירה הוטלה על היחידה המרכזית של משטרת תל - אביב לאחר שצוות החקירה של 
משטרת מרחב אילון לא הצליח לפענח את ניסיונות ההתנקשות הקודמים באימאם עאשור . 
אחד מכיווני החקירה הוא שהרצח בוצע על רקע סכסוך ממושך , בגלל קשרי נישואין 
כושלים בין חמולות עאשור וחאמד . גורמים ביפו ובמשטרה חוששים כי אם החשודים 
ברצח לא ייעצרו במהרה עלולים להתרחש כבר בקרוב מעשי נקם שיביאו לשפיכות דמים 
בהיקף גדול בין חמולת עאשור לבין חמולת חאמד . ביפו חוששים גם כי מאמיניו 
של האימאם ינסו לנקום את דמו ויפגעו גם באנשים שאינם קשורים לרצח . ביום 
ששי עוכבו לחקירה במשטרה שלושה מבני חמולת חאמד , אך בשלב זה לא ברור אם 
יש להם קשר לרצח האימאם . לאימאם עאשור היו יריבים ומתנגדים גם על רקע פעילותו 
הפוליטית והדתית . יש כאלה שטענו כי מבחינה דתית הוא צעיר מכדי להנהיג קהל 
מאמינים גדול והתנהגותו אינה עולה בקנה אחד עם זו של מנהיג דתי . היתה גם 
התנגדות למהלכים שונים שעשה בקשר לניהול ענייני העדה המוסלמית ביפו , בכלל 
זה עניינים כספיים . 
