" לא טוב לו להיסטוריון להרהר יותר מדי על ההיסטוריה " , מביא פרוף גד גילבר 
מאוניברסיטת חיפה בשם ההיסטוריון לוסיאן פבר . " כשהוא עושה זאת , עבודתו 
כהיסטוריון נזנחת . באותה שעה יושב הפילוסוף בידיים שלובות , ושניהם בטלים 
מעבודה " . בכל זאת לא חדלים ההיסטוריונים להרהר על ההיסטוריה , וכך גם 
בכנס " ההיסטוריה כמדע " , שקיימה הפקולטה למדעי הרוח של אוניברסיטת חיפה 
במסגרת סדרת הדיונים " מדעי הרוח לאן " . האומנם מדע ? כמספר משתתפי הכנס 
כך מספר התשובות . שאלות של רלטיוויזם ושל אובייקטיוויות מעסיקות את ההיסטוריונים 
מאז ומתמיד . האם מתקיימים במחקר ההיסטורי התנאים הנדרשים להגדרתו כמדע ? 
האם אפשר בכלל להגיע בו לאותה דרגת אובייקטיוויות , המאפיינת את המדעים 
המדויקים ? או אולי יש לראות בהיסטוריה מעין ענף של אמנות הספרות , שטביעת 
האצבע האישית בו אינה רק לגיטימית , אלא חיונית ? איש מהמלומדים לא ויתר 
על הצמדת התואר " מדע " להיסטוריה , אך כל אחד בחר להבליט אלמנט אחר נוסף . 
קפמאבינפרוף מיכאל הרסגור מאוניברסיטת תל - אביב תיאר את ההיסטוריה כעיסוק 
אלוהי בדומה לאלוהות הנוצרית , גם היא שלושה דברים שהם אחד . ההיסטוריה , 
לפי הרסגור , היא סינתזה של מדע , פילוסופיה ואמנות , וכולם קשורים יחד . 
פרוף שאול פרידלנדר מאוניברסיטת תל - אביב הציג את תפיסתו של ההיסטוריון 
היידן וייט , המעמיד את ההיסטוריה כספרות ולאו דווקא כמדע . לטענת וייט , 
הסבר היסטורי אפשרי רק על - סמך סיפור מתקבל על הדעת , שנבנה מתוך מצבור 
של " עובדות " שלפני עיבודן היו חסרות כל פשר . משמעותם של מצבים היסטוריים 
אינה אלא זו המיוחסת להם מנקודת ראותם של ההיסטוריון והקורא . עצם הבחירה 
של ההיסטוריון בצורת סיפור מסוימת להבאת העובדות טרגית , קומית , סאטירית , 
אירונית או אחרת מכתיבה את האינטרפרטציה לעובדות אלה ; מבנה הסיפור מארגן 
את המציאות המסופרת . פרידלנדר אינו תמים - דעים לחלוטין עם וייט . לדעתו , 
וייט אינו סותר בדבריו את המתודה המדעית בעבודת ההיסטוריון , אך חשוב שההיסטוריון 
יהיה מודע לכך שצורת הסיפור משפיעה על הבנת החומר המסופר . ההיסטוריה היא 
גם יותר ממדע וגם פחות ממדע , אמרה פרוף מרים ירדני מאוניברסיטת חיפה . 
ההיסטוריה היא תחום מחקר מדעי בן אלפי שנים , המתאפיין בלמדנות קפדנית 
ביותר ועונה על הדרישות החיוניות להגדרתו כמדע סקרנות , מתודה וסביבת ידע . 
ההיסטוריון חייב להיות גמיש דיו כדי לגשר בין דרישות מנוגדות בתחום עיסוקו 
עליו להיות זהיר וקפדן באימות העובדות , ובה - בעת להוכיח דמיון , תעוזה , 
כושר המצאה והשראה . ההיסטוריה היא מדע אינטגרטיווי , ואינה מסתפקת בסיפור 
העובדות . מתפקידו של ההיסטוריון להביא בחשבון את המתרחש בכל המדעים והתחומים , 
ולהביא לאינטגרציה . לא בהכרח הסיפור הוא שמעניין את ההיסטוריון , אלא 
השינוי המשפיע על המכלול . כל תקופה בונה מחדש את ההיסטוריה , שואלת שאלות 
אחרות , ומנסה להבין את עצמה דרך הבנת העבר . קפמאבין " אילו היתה ההיסטוריה 
מדע בלבד " , הדגיש פרוף הרסגור , " הרי היסטוריון איסלנדי והיסטוריון 
קוריאני היו כותבים ספר זהה על פטגוניה במאה ה81 " . היסטוריה , אמר , 
היא הרבה יותר סינתטית והרבה יותר עשירה ממדע מדויק . זוהי סינתזה של מתודת 
ליקוט העובדות עם שיקול הדעת והדמיון הבונה , שבלעדיהם אי - אפשר לפרש את 
התעודות המשמשות חומר גלם . כל תקופה צובעת את העובדות בצבע אחר , ואת 
האמת האובייקטיווית לא נשיג לעולם . אולם האובייקטיוויות חייבת להיות מטרתו 
של כל היסטוריון , וכדי להתקרב אליה עליו להילחם כנגד גורמים אישיים , 
לאומיים ואחרים . פרוף גילבר התייחס בדבריו לתורתם של רלטיוויסטים כמו קארל 
בקר וצארלס ברד האמריקאים , הטוענים כי עצם הניפוי שעושה ההיסטוריון בחומרים 
שהוא עוסק בהם כופה דפוס מסוים על העובדות . לכן לא ניתן כלל להגיע לשחזור 
המציאות או העבר כהווייתם . מובן שהגדרת ההיסטוריה כמדע היא בעייתית , 
אך אפילו מדע הפיסיקה מתמודד עם בעיות מתדיות קשות . " גם המדע ( מדעי 
הטבע ) אינו טוען עוד לוודאות ולשלמות " , ציטט גילבר את פרוף יהודה אלקנה . 
גם הוא מסתמך על היפותזות ותיאוריות שעדיין לא הוכחו די צורכן , גם הוא 
נשאר פתוח לריבוי ולשינוי ומסתפק בדרגת אפרוקסימציה " . ואם במדעי הטבע כך , 
לא כל שכן בהיסטוריה : " אנחנו עוסקים בעצם בתהליך של אפרוקסימציה לגבי 
העבר שאנחנו מבקשים לשחזר " . האסכולה הרלטיוויסטית שוללת כל אפשרות של היסטוריה 
או היסטוריון אובייקטיוויים . קפמאבינגילבר , לעומתם , מבחין בין עובדות 
שאין עליהן עוררין לבין ההיסטוריוגרפיה , המציעה פרשנות : ההיסטוריה נמצאת 
בכל עת בלב - לבו של הדיון הציבורי וכל מושג בה טעון . האם הפלשתינים ברחו 
בשנת 84 , או גורשו ? האם הבריחה או הגירוש היו מתחומי ארץ ישראל , או 
פלשתין ? בהמשך נסב הדיון על שאלה העולה שוב ושוב בדיוני היסטוריונים בארץ : 
האם יש מקום להבחנה בין היסטוריה כללית וישראלית ? פרוף אוריאל רפפורט 
טען שאין היסטוריה כללית או ישראלית מה שיש זו היסטוריה . השאלות ששואל 
ההיסטוריון אינן כלליות , וכך גם התשובות . העיסוק בבעיות הנוגעות לעם 
ישראל הוא בתוך המסגרות ההיסטוריות שבתוכן הן קיימות , ולכן אין מקום לשתי 
היסטוריות , אמר . פרוף מרדכי ברויאר מאוניברסיטת בר - אילן היה דווקא מוטרד 
מן הנטייה לשלול את ייחודה של ההיסטוריה היהודית , הניכרת בין השאר בירידת 
מספר הסטודנטים להיסטוריה יהודית . " עם העוסק בדברי - ימיו עוסק בזהותו " , 
טען ברויאר וציטט לחיזוק דבריו את ההיסטוריון הנודע יוהאן הויזינחה : " כתיבת 
היסטוריה היא חשבון - הנפש שעושה תרבות של עם עם עברו " . פרוף ברויאר גם 
אינו נבהל כשמאשימים את ההיסטוריה היהודית בעמדה של התנצלות : " ליאופולד 
צונץ , אבי ההיסטוריוגרפיה היהודית החדשה , היה אפולוגט מתוך אהבת ישראל . 
פרוף יצחק בער הפך להיות ציוני בזכות היותו אפולוגט . הלוואי שכולנו נהיה 
אפולוגטים , כי העולם הוא נגדנו ועלינו להתגונן על היותנו יהודים " . פרוף 
יהושע בן - אריה מהאוניברסיטה העברית ומיד בן - צבי עשה צעד נוסף בהבחנה . 
" הכלים לחקר העבר משותפים לכל ההיסטוריות . ההיסטוריה היא אחת , והמתודה 
אחת . אך בתוך ההיסטוריה יש דגשים שונים , בעיות שונות ומטרות שונות . 
ההיסטוריה היהודית היא ההיסטוריה של התרבות היהודית , אך מולה קיימת גם 
היסטוריה של ארץ ישראל . אותה צריך לחקור וללמד , ולאו דווקא בהקשר של 
תולדות יהודי פולין או ארה"ב . את ההיסטוריה הזו צריך ללמוד וללמד בהקשר 
האזורי הרלוונטי , תוך התייחסות לעם הערבי , לשליטים השונים שהיו כאן ולסכסוך 
היהודי - ערבי בכללו . חקר ההיסטוריה של ארץ ישראל הוא חקר תולדות התנועה 
הציונית במסגרת הקונטקסט הכללי של האזור שאנו חיים בו " . 
