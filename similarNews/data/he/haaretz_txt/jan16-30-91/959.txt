משרד הבריאות העביר למגן דוד אדום סכום של מיליון שקלים , למימון המשך פעולות 
החירום . למד"א נגרמו בעשרת הימים האחרונים הוצאות רבות כתוצאה מפינוי נפגעים 
בהתקפות הטילים . העברת המשאבים ממשרד הבריאות תאפשר למד"א לשלם משכורת 
חודש ינואר לאלף העובדים בשירותי ההצלה . משרד הבריאות רכש בימים אחרונים 
עבור מד"א פנסי - ראש כדי לאפשר להם לטפל בנפגעים בשטח שנותק זרם החשמל אליו . 
כן רכש חליפות מיוחדות המאפשרות לצוות עזרה ראשונה כניסה לאזורי תעשייה 
שדולפים בהם חומרים רעילים , לצורך טיפול בנפגעים . רכישת פריטים אלו נעשתה 
בעקבות הפקת לקחים מתפקוד מד"א בהתקפות הטילים בשבוע האחרון . במסגרת היערכות 
מד"א לשעת חירום , הוגדל מלאי ציוד העזרה הראשונה והוא מאפשר בעת הצורך 
טיפול ב000 , 9 בני - אדם . 622 אמבולנסים על צוותיהם מסוגלים לפעול גם 
בשטח נגוע בלוחמה כימית . 003 האמבולנסים המצויים ביישובים בכל הארץ הועמדו 
במצב הכן כדי לשלבם בעת הצורך במערך הפינוי הכללי של מד"א . מד"א קיבל בהשאלה 
מצה"ל 714 ערכות אישיות , המאפשרות לצוותים לפעול בשטח נגוע בחל"ך . ערכות 
אלו מאפשרות דיבור במכשירי קשר תוך כדי פעולה . ההיערכות כוללת גם הכנה 
של אלפי מנות דם מעבר לכמות הנצרכת . הדבר התאפשר תוך שיתוף פעולה עם צוותי 
צה"ל ומפעל " טרווינול " , שהסכים לספק שקיות לאחסון מנות הדם מבלי להתנות 
זאת בתשלום חוב . כדי לאפשר את המשך ההצטיידות במגן דוד אדום , פנה משרד 
הבריאות לידידי מגן דוד אדום בארה"ב , לתרום סכום של 004 אלף דולר . אגודת 
הידידים הודיע כי הצליחה לגייס 08 אלף דולר בלבד . חלק מכספי התרומה נועד 
לשפר את מערכת הקשר של מגן דוד אדום . יו"ר ועד עובדי מגן דוד אדום , אלי 
בן - קסוס , פנה לשר הבריאות , אהוד אולמרט , בבקשה לבטל את המלצות " ועדת 
רווח " , שנועדו להבריא את מד"א באמצעות צמצום תחנות ומספר האמבולנסים . 
בפנייתו לשר ציין יו"ר ועד העובדים כי בימים אלו מוכיח מגן דוד אדום , 
על קומץ עובדיו ואלפי המתנדבים , את כושרו לתת תשובה הולמת לצרכי הציבור 
בעזרה ראשונה . 
