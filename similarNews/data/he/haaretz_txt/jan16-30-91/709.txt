שבעה ימים אחרי שפרצה מלחמת המפרץ וששה ימים לאחר שטילי הסקאד הראשונים נפלו 
בגוש דן , התפנתה סוף סוף מליאת הכנסת מעיסוקיה השגרתיים , כדי לדון ב"תוקפנותו 
של סדאם חוסיין והסכנה לשלום העולם " . איש משרי הממשלה לא נכח בדיון המדיני . 
רק לקראת סיומו הגיע לאולם שר המשטרה , רוני מילוא , להשמיע כמה משפטים 
קצרים . " אני סבור שבימים אלה ניטיב לעשות את נמעט בדברים . כל שיש לי 
לומר הוא שברור לכל שחובת הממשלה להגן על אזרחיה , והממשלה תעשה את המוטל 
עליה בנחישות , בשיקול דעת , בעוצמה ובתבונה " . ראש האופוזיציה , שמעון 
פרס , שפתח את הדיון , הדגיש כי " זו עת מלחמה גם לישראל , והשיקול העליון 
במלחמה הוא לנצח בה . הפעם אנו שואפים לניצחון שיהיה לא רק מהיר , אלא 
גם מלא . ניצחון שיסתיים לא רק בפינוי כוויית , אלא בחיסול התוקפנות והתוקפן . 
צריך לפגוע בראש הצפע ולא רק בזנבו . צריך לפגוע בנשק ההרסני , ולא רק 
בחיילים המפעילים אותו . צריך לפגוע ברצון הכנופייה הזו לקצור תהילה במחיר 
פגיעה באנשים חפים מפשע , במחיר עינוי שבויים , במחיר הפיכת אזרחים לבני 
ערובה ואפילו במחיר הפיכת בני ארצו לקורבנות שווא " . פרס חלק שבחים לנשיא 
בוש , שהתגלה , לדבריו , " כמנהיג שלא הטיל על זולתו לרסן את התוקפן . 
הוא נהג בכבוד ובידידות כלפי ישראל , וגם כאשר ביקש מאתנו איפוק וישראל 
לא הפסידה מההבלגה שלה הוא לא ערער על זכות ההגנה העצמית שלנו " . הוא הטעים 
כי לרשות ארה"ב יש מכונת מלחמה אדירה . " אני מציע לכל המתנבאים ולכל המפרשים 
לא להטיל ספק ביכולת צבא ארה"ב ובנות בריתה לכתוש עד דק את הרודן ואת כוחותיו , 
ולעשות זאת לפי התוכנה שלהם , ולא רק באמצעות החומרה שלהם " . הוא הביע 
את ביטחונו שסדאם חוסיין , על נשקו וכיבושיו , יוכרע וייעלם מהנוף , והניצחון 
יהיה ניצחון גדול לצד שיש לו את היתרון המוסרי , הפוליטי , הכלכלי והצבאי " . 
בהתייחסו לתגובה הישראלית , אמר פרס כי " לישראל יש זכות הגנה עצמית וכושר 
של הגנה עצמית . לישראל יש גם שיקול דעת קר כיצד למלא את התפקיד באפקטיוויות , 
בזמן ובשיטה הנכונה . היא לא צריכה למלא את תפקידה זה , אלא מתוך שיקול 
צבאי ברור , המשרת את האינטרסים הביטחוניים שלה , ומתוך התחשבות באינטרס 
הרחב יותר של הקואליציה . אין כל צורך להודיע מראש מה נעשה ומה לא " . קפידביניו"ר 
ועדת החוץ והביטחון של הכנסת , ח"ך אליהו בן - אלישר ( ליכוד ) , אמר 
כי " לא נסלח לסדאם חוסיין על אשר אילץ יותר ממיליון וחצי ילדים ובני נוער 
מתוך ארבעת מיליון תושבי מדינת ישראל להתגונן מפני גז . הוא ישלם על כך , 
כאשר אנחנו נחליט שישלם על כך " . לדברי בן - אלישר , יש פעמים שבהן קשה 
יותר לקבל החלטה שלא לפעול מיד , מאשר לקבל החלטה לפעול לאלתר . " לי 
אין צל של ספק שישראל תפעל . היא תפעל במועד שהיא תחליט לפעול , במקום 
ובשיטה שעליה תחליט . אנחנו נמצאים במלחמה , מפני שסדאם חוסיין הטיל עלינו 
את הטילים ופגע בנפש " . ח"ך שולמית אלוני ( רץ ) שיבחה את הממשלה על שידעה 
לרסן יצרים , הרהורים וקולות לא אחראיים , ולנהוג בתבונה ובאיפוק . היא 
הביעה תקווה שהתבונה , האיפוק ושיקול הדעת יישמרו . לדבריה , אנו עם חכם 
ונבון ורב ניסיון . " כוחנו חייב להיות בחוסן הנפשי שלנו , בכוח האיפוק 
ובידיעה שאנו חזקים ובוטחים בצה"ל . בוטחים עד כדי כך שאיננו נגררים אחרי 
מזימתו של סדאם חוסיין , המבקש לגרור אותנו למלחמה " . אלוני מיחתה על כך 
שראש הממשלה אינו נוכח בדיון , ולא טרח להשמיע מעל בימת הכנסת את הודעתו 
לאומה . כמה ח"כים הציעו לממשלה לחדול מן האיפוק ולפעול נגד עיראק . ח"ך 
חנן פורת ( מפד"ל ) ציין כי העת הזו היא עת לעשות , וישראל חייבת להגיב 
בדרך אפקטיווית ומיידית נגד התקפת הטילים עליה . אולם יש לבצע זאת בדרכים 
מקוריות ונועזות , שבהן הוכחנו את עצמנו בעבר . לדבריו , שלשום למדנו 
שאין לשבת בחיבוק ידיים ולסמוך על הנס , ולא צריך לשבת ולהושיט את הלחי 
השנייה , אלא לפעול ללא היסוס , כי כל איפוק יביא לאובדן כוח ההרתעה . 
סגנית שר המדע , ח"ך גאולה כהן ( התחיה ) , אמרה שעל הממשלה לחדול מהכרזותיה 
כי זכותנו להגן על אזרחי המדינה , אלא לממש זכות זו . לדעתה , ישראל צריכה 
להיות שותפה במאמץ הכולל של הקואליציה בראשות ארה"ב . היא קראה לראש הממשלה 
לשתף את ראשי המערך בהתייעצויות שוטפות , ולא להסתפק רק בהעברת מידע . ח"ך 
רחבעם זאבי ( מולדת ) הזכיר כי ראשי המדינה הכריזו כי אם ייפלו טילים בעורף , 
נכה בעיראק בכל הכוח והעוצמה . אולם , אחרי שלוש התקפות על העורף , הממשלה 
ממשיכה רק להכריז ולהצהיר על הזכות לתגובה , ואיננה מגיבה . הוא סיפר כי 
כחודש לפני הפלישה לכוויית , הוא אמר לשמיר שפני סדאם חוסיין להתפשטות , 
ואנחנו הולכים למלחמה . אולם , שמיר לא הסכים איתו , והמציאות הוכיחה 
מי צדק . ח"ך יואש צידון ( צומת ) אמר כי יש לחסל את סדאם חוסיין בלי רחמים , 
גם במחיר של אבידות כבדות לעמו . לדעתו , את התשובה ההולמת לסדאם חוסיין 
ניתן במקום ובזמן המתאימים ביותר , ובאופן הכואב ביותר , ולא נירתע גם 
מלהחזיר עשר עיניים תחת עין , כי זו השפה היחידה שהוא מבין . קפידבינח"ך 
אברהם פורז ( שינוי ) קרא לממשלה שלא להגיב תגובה אוטומטית , ולא להתפתות 
לפתרון קל של הפצצה בתוך עיראק . לדעתו , על ישראל לבחור בבוא העת את המטרה 
הנכונה על - מנת שיהיה ברור שזו תגובה ישראלית , ייחודית וכואבת . ח"ך יאיר 
צבן ( מפם ) אמר כי על הממשלה לזכור שההסכמה הלאומית הרחבה נשענת על שלוש 
רגליים הרצון המשותף להביס את התוקפן , דאגה המשותפת לחוסננו ואיפוק והימנעות 
ממעורבות , כל עוד אין הכרח . ח"ך מוחמד נפאע הביע זעזוע מירי הטילים על 
ישראל וגינה אותו . הוא קרא לממשלה להימנע מכל צעד צבאי שעלול לגרור את 
ישראל ואת האזור כולו למלחמה הרסנית . ח"ך עבד אלוהב דראושה הצליח להרגיז 
כמה ח"כים כשאמר שיש לכנס את מועצת הביטחון , להכריז על הפסקת אש מיידית 
ולהחליט על מו"ם למציאת פתרון כולל לכל הסכסוכים במזרח התיכון . ח"ך רובישנטיין 
( שינוי ) שיסע את דבריו ואמר : " אני שומע ואינני מאמין " . ח"ך רענן 
כהן ( מערך ) : " היום היית צריך לשתוק " . ח"ך פורז ( שינוי ) : 
" אתה מצדיק את הרוצח הזה ? הדיון יימשך בשבוע הבא . 
