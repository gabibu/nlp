ולא משום שטובת אוכלוסי היישוב , ש%04 מהם קשישים , עומדת לנגד עיניהן . 
קורצת להן הנדוניה שיש ליישוב להציע עתודה קרקעית גדולה , כאלפיים דונם , 
שהיא כיום אדמה חקלאית אולם צפוי שתופשר לבנייה , כדי להיענות לביקוש הגדול 
לדירות לעולים . משמעות הדבר תהיה גם תוספת הכנסה נאה לרשות המוניציפלית . 
מקור נוסף להכנסה הוא תשלומי ארנונה בסך מאות אלפי שקלים , שמשלמת " בזק " 
בגין המתקנים שהיא מחזיקה בתחומי היישוב . רמת פנקס היא יישוב קטן סמוך לנמל 
התעופה בן - גוריון , שהיה ונשאר במידה מרובה נחשל , חרף " הבעלים " 
העשיר , המועצה האזורית אפעל , שאליה הוא משתייך מבחינה מוניציפלית . 
עיריית אור יהודה , הסמוכה לרמת פנקס , רוצה לספח לתחומה את היישוב , 
אך אפעל מתנגדת . . ועדה מיוחדת מטעם משרד הפנים עומדת להכריע בקרוב 
אם להמליץ לשר הפנים להורות על סיפוחה של רמת פנקס לעיריית אור יהודה , 
או שמא להשאירה בתחומי המועצה האזורית , מנוהלת בידי ועד מקומי , מוגבל 
בסמכויותיו . בכל מקרה אין כוונה להעניק ליישוב בן 031 המשפחות מעמד מוניציפלי 
עצמאי . אלא שהצדדים המעורבים עוטפים את מניעיהם בנימוקים של טובת היישוב 
וטובת המדינה . כל צד גייס לעזרתו מומחים שיצדיקו את דרישתו . בימים אלה 
הניחה המועצה האזורית אפעל על שולחן ועדת הגבולות אור יהודהרמת פנקס שבמשרד 
הפנים , בראשותו של דני יצחקי , סקר שעשה משרד היועצים תו"ף - יועצים והנדסה 
בע"ם על פי הזמנת המועצה . מסקנתו : טובת רמת פנקס וטובת התכנון האורבני 
מחייבות את השארתה של רמת פנקס בתחומי המועצה האזורית . ראש עיריית אור 
יהודה , עו"ד יצחק בוכובזה , הניח נייר עמדה משלו , שבו נימק את הצורך 
בסיפוחה של רמת פנקס לתחומי השיפוט של אור יהודה . במועצה האזורית אפעל כלולים 
רמת אפעל , כפר אז"ר , רמת פנקס , בית אבות אפעל , סמינר אפעל וכפר מסובים . 
בסך הכל כ000 , 8 נפש על שטח שיפוט של 005 , 5 דונם . רמת פנקס היא חריגה 
במועצה האזורית יישוב עירוני יחיד , שהפער בינו לשאר יישובי המועצה ברמת 
התשתיות והשירותים ובהרכב האוכלוסייה ניכר היטב . קפמאבינבדו"ח המומחים שהזמינה 
המועצה האזורית אפעל נטען שסיפוחה של רמת פנקס לאור יהודה עומד בסתירה למגמות 
התכנון האזורי - המטרופוליני , להיבטים אקולוגיים ולהיבט הניהול המוניציפלי . 
סיפוח רמת פנקס לאור יהודה יביא , על פי הדו"ח , לחיסול הריאות הירוקות 
האחרונות כמעט של המטרופולין של גוש דן . נימוק נוסף : גם מזווית הראייה 
של יעדי האכלוס הממלכתיים אין סיבה להרחיב את גבולות אור יהודה , שכן יש 
בתוכה עתודות קרקע למגורים על פי יעדי האכלוס הארציים לתפרוסת האוכלוסייה . 
כדי לשמור את רמת פנקס לעצמה בחרה המועצה האזורית בנימוק שידעה כי יבטיח 
לה אוזן קשבת במשרד השיכון כלומר , ראוי לא להגדיל את רמת פנקס ולהעדיף 
הפניה של תוספת האוכלוסייה אל אזור " ציר הגבעות " ( הגבעות לאורך הקו 
הירוק ) או אל אזורים פריפריאליים של המדינה , בהתאם להחלטות הממשלה . 
בכך כאילו אמרו לתושבי רמת פנקס אנחנו רוצים אתכם קטנים ומוגבלים . דו"ח 
היועצים מפריך את העילה העיקרית שהביאה את משרד הפנים להכרה שיש לפעול לצמצום 
מספר הרשויות המקומיות במדינה חיסכון במשאבים . " איחודן של כמה רשויות 
מוניציפליות תחת קורת גג מוניציפלית אחת לא הוכיח את יעילותו . . . וכיום 
הנטייה היא . . . ליצור איגוד ערים לנושאים ספציפיים , שבהם יש יתרון 
לגודל " . מהניסיון שנרכש עד היום מאיחוד רשויות ( כ03 למן קום המדינה ) 
, בתקופה הראשונה לאיחוד נרשם גידול בהוצאות ורק במרוצת הזמן מושג החיסכון . 
לטענת המועצה האזורית , גם מבחינתו של תושב רמת פנקס עדיף שיישאר בתחומי 
המועצה . רוב תושבי המועצה האזורית אפעל , נאמר בדו"ח היועצים , הם מחתך 
סוציו - אקונומי הנמנה עם העשירונים הגבוהים , והדבר מקרין על איכות השירותים 
ואיכות החיים . הסיפוח לאור יהודה יצמיד את הדימוי השלילי של אור יהודה 
גם לתושבי רמת פנקס , טען יו"ר המועצה האזורית אפעל , עמוס ברקוביץ . 
לדבריו , רמת החינוך של ילדי רמת פנקס תיפגע עם המעבר לבתי ספר באור יהודה . 
בית הספר היסודי ברמת פנקס נסגר מפאת מחסור בתלמידים ולתלמידים ניתן לבחור 
מקום לימודים באור יהודה , ברמת אפעל או בתל אביב . כ05 תלמידים לא דתיים 
לומדים בבית הספר ברמת אפעל , והתלמידים הדתיים לומדים חלקם באור יהודה 
( כ01 ) וחלקם בבי"ס " צייטלין " היוקרתי בתל אביב . דו"ח היועצים מציין 
עוד כי תושבי רמת פנקס רואים יתרון בשיוכם למועצה האזורית אפעל , המעניקה 
להם זהות חיובית ומכלול שירותים ברמה נאותה . סיפוח היישוב לאור יהודה עלול 
לדרדר את רמת השירותים במקום . השתייכותה למועצה אזורית יוקרתית לא עזרה 
לרמת פנקס להתפתח . במועצה האזורית מטילים את האשם במוסדות התכנון , שדחו 
לטענת המועצה את כל הבקשות להרחיב את השטח הבנוי ברמת פנקס . גם מיקומו 
של היישוב תרם , לדעת המועצה , לקיפאונו בשל קרבתו למזבלת חירייה מצד 
אחד ולנמל התעופה בן - גוריון מצד שני , על רעש המטוסים הנלווה לכך . גם 
אם רצונה של עיריית אור יהודה לספח את רמת פנקס לתחומה לא יצא לפועל , תרומה 
חשובה אחת היא ככל הנראה תרמה : המועצה האזורית מיהרה להניח על שולחן הוועדה 
המיוחדת למגורימשל משרד הפנים תוכנית לבניית 053 יחידות דיור ברמת פנקס . 
תוכנית זו , מאמינים במועצה , תוציא את היישוב מקיפאונו החברתי והפיסי . 
מה שלא נכלל בדו"ח היועצים , אלא נאמר בעל פה לעיתונאים , מייחס קנונייה 
כביכול שנרקמה בין עיריית אור יהודה לשר הפנים להרחיב את שטח שיפוט העיר 
בבליעת רמת פנקס . המבקש לדעת מדוע זה נעשה מופנה על ידי המועצה האזורית 
אל " אל המעיין " שבאור יהודה , אחד ממעוזיה של תנועת הנוער של ש"ס , 
" אל המעיין " , בארץ . מכאן גם צמחה התנועה והתפשטה בארץ . במועצה האזורית 
משוכנעים כי התנגדותם לא תעזור ושר הפנים יחתום על סיפוחה של רמת פנקס לאור 
יהודה . עו"ד יצחק בוכובזה מעלה נימוקים ממישורים שונים להנמקת הסיפוח אל 
עירו . ראשית , המיקום : רמת פנקס צמודה לאור יהודה ממערב אבל משתייכת 
מוניציפלית למועצה האזורית אפעל , הממוקמת בכפר אז"ר והמרוחקת כ2 ק"ם מרמת 
פנקס מצפון ו34 ק"ם מהכביש . רשת הכבישים באזור תוחמת את אור יהודה ורמת 
פנקס לתחום אורבני אחד . באור יהודה כ003 , 5 משפחות בשטח של כ000 , 5 
דונם וברמת פנקס כ031 משפחות בשטח של 008 דונם בנויים . כ%08 מהמשפחות שברמת 
פנקס מצויות , לטענת בוכובזה , בקרבה משפחתית מדרגה ראשונה לתושבים באור 
יהודה . האוכלוסייה בשני היישובים היא מסורתית ובעלת ערכים זהים . בוכובזה 
מביע תמיהה על הפגנת ההזדהות של המועצה האזורית עם רמת פנקס . " מי הפריע 
למועצה האזורית אפעל לפתח ב03 השנים האחרונות את רמת פנקס ? רמת אפעל היתה 
יישוב של העשירון העליון ונשארה כזאת , אך לרמת פנקס לא רווח מאומה מכך " , 
אומר בוכובזה . " לתושבי רמת פנקס אין מפתח של שער הכניסה לרמת אפעל 
מכביש ת"אלוד והמכמעט שלא נהנים מבריכות השחייה ושאר מוסדות התרבות והספורט 
שברמת אפעל ושאר יישובי המועצה האזורית " . בוכובזה מודה כי הוא זקוק לשטחי 
רמת פנקס כדי להגדיל את עירו . לטענתו , על פי תוכנית המתאר של אור יהודה , 
העיר מיועדת לכלול 04 אלף תושבים , אך בשטח השיפוט שלה כיום אפשרי תכנון 
רק לכ33 אלף . בוכובזה דואג למעמדה של עירו . על הפרק עומדת כעת תוכנית 
להביא להקמת עיר אונו איחוד של גני תקווה וגבעת שמואל עם קריית אונו . 
מהלך כזה , בלי שילווה צעד דומה לגבי אור יהודה , יגרום לכך שאור יהודה 
תישאר עיר נחותה באזור . נוסף על רמת פנקס , הוא מעוניין לספח לעירו , 
בשלב מאוחר יותר , את נווה מונוסון . הוא קוצף על הטיעון שהסיפוח ידביק 
לרמת פנקס את הדימוי השלילי של אור יהודה ויפגע ברמת החינוך של ילדי רמת 
פנקס . " כשילדים גדלים בסביבה חינוכית לא מגובשת עצם לימודיהם בבית ספר 
זה או אחר , כמה שעות ביום , אין בו כדי לקדם את רמתם החינוכית " . אם 
מדד יוקרה של יישוב נקבע על פי ערך הדירות בו לפי בוכובזה , רמת פנקס רק 
תעלה כיתה כשתסתפח לאור יהודה . מחיר דירה באור יהודה עדיין יקר ממחיר דירה 
דומה ברמת פנקס . ומעבר ילדי רמת אפעל ללמוד בבתי ספר באור יהודה יחסוך 
בהוצאות יקרות שנגרמות היום בשל הצורך להסיע את ילדי היישוב למקומות מרוחקים . 
לדעת בוכובזה , עמדת הוועד המקומי ברמת פנקס , שיצא נחרצות נגד האיחוד , 
אינה משקפת את עמדת התושבים . הוא מסביר כי הוועד היה דווקא מושעה עד 
לאחרונה בידי המועצה , ובצוק העתים נעשו ראש המועצה והוועד לבעלי ברית . 
את טענת ראש המועצה האזורית , כי אינטרסים מפלגתיים ( ש"ס ) עומדים מאחורי 
יוזמת משרד הפנים ועיריית אור יהודה , מבטל בוכובזה כטיעון שקרי . תושבי 
רמת פנקס , הנוגעים במישרין למחלוקת , לא נשאלו לעמדתם . משיחות אקראיות 
עם תושבים הנימה היתה ש"לא משנה למי נהיה שייכים , העיקר שיהיה לנו אבא 
ונזכה לראות פיתוח גם כאן " . היישוב משווע לפיתוח . בתחומי רמת פנקס פעל 
בעבר מרכז מסחרי קטן , 45 חנויות , שכולן נסגרו . כיום משרתת את היישוב 
חנות מכולת אחת . שאר המוצרים נרכשים באור יהודה . לרמת פנקס במתכונתה 
הנוכחית אין זכות קיום עצמאי . עד היום נוסה השידוך עם המועצה האזורית אפעל , 
והוא לא הוכיח את עצמו . לכן , אולי , יש לתת הזדמנות לאיחוד עם השכנה 
הגדולה הסמוכה , אור יהודה . ודאי שיש להתרגל לכך שגבולות מוניציפליים 
אינם מקודשים ואפשר לשנותם כדי לייעל ולשפר את השלטון המקומי . 
