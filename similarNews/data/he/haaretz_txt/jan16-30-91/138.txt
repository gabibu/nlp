לבנים בתל - אביב הסקסופוניסט אבשלום בן - שלמה עם הרביעייה שלו , במסגרת 
סדרת מופעי הגז החודשית , המתחדשת במקום . בן - שלמה לא הופיע כמעט בפני 
חובבי הגז בארץ . בין המעטים ששמעו אותו שוררת תמימות דעים שהוא הסקסופוניסט 
הטוב ביותר בארץ כיום . בן - שלמה הוא איש קהילת הכושים העבריים בדימונה . 
את חינוכו המוסיקלי רכש בשיקגו , שבה נולד . בסוף שנות הששים היה חבר 
ב"ארגון לקידום מוסיקאים יוצרים " המפורסם משיקגו , שם ניגן עם אנתוני 
ברקסטון , לסטר בואי וה"ארט אנסמבל אוף שיקגו " . ב9691 הצטרף לתזמורתו 
של הקלידן סאן רא , שהיה אחד מחלוצי הגז החופשי , עד שעלה לישראל ב1791 . 
ההחלטה לעלות התגבשה במשך כמה שנים . " הגזענות בחברה האמריקאית של אותן 
שנים , שהתבטאה גם ביחס השלילי לנגנים השחורים , קוממה אותי מאוד . היה 
לי ברור שאינני רוצה להמשיך לחיות שם . הדחף העיקרי לעלייה ארצה היה אלבומו 
של גון קולטריין אהבה עליונה , שהשפיע עלי מאוד מבחינה מוסיקלית ואישית . 
קולטריין עלה בדרגה אחת מעל כולם . החיפוש שלו אחרי האלוהים , שהתבטא 
גם בתקליט הזה , צריך לאפיין כל מוסיקאי השואף לשלמות . כיוון שהחיפוש 
אחר האל שלי ייתכן , לפי אמונתי , רק בארצם של הנביאים , לא היססתי והגעתי " . 
בראשית שהותו בארץ התגורר בן - שלמה בערד , עם בני משפחתו . משם עברו למצפה 
רמון , וב3791 התיישבו בדימונה . מצבו הכלכלי של בן - שלמה , בדומה למצבם 
של שאר חברי קהילת הכושים העבריים , אינו מהמשופרים . הוא נאלץ לעבוד 
לפרנסתו בבתי - חרושת וכפועל בניין . למעט תקופה קצרה שבה הופיע עם קבוצת 
נגנים מבאר - שבע והופעות מזדמנות בלהקת " שליחי הנשמה " , הוא כמעט ולא 
ניגן עד 4891 . הקשיים הכלכליים הגדולים וחוסר האפשרות לנגן לא גרמו לו להרהורי 
חרטה . " כאדם מאמין ברור לי שאין דבר שבא בקלות . לפני השקט והמנוחה 
צריך לסבול . אל כל יעד יש להגיע בסבלנות ובסובלנות . גם יעקב נאלץ להיאבק 
במלאך בטרם שונה שמו לישראל . בקטעים הקשים יותר חשבתי להפסיק לנגן , לכל 
היותר . מעולם לא עלה בדעתי לעזוב את הארץ " . ב4891 , בעקבות מפגש עם הפסנתרן 
מייקל גרינבלט , חזר בן - שלמה לנגן באופן סדיר . בשנים האחרונות הוא מתפרנס 
ממכירת עגילים , משיעורי נגינה פרטיים מזדמנים ומהופעות עם אחותו , השרה 
ומנגנת בפסנתר במושבים ובפאבים באזור הדרום . ההרכב הנוכחי בהנהגתו הוקם 
לפני כשמונה חודשים , וחברים בו עבדיאל בן - ישראל ( בס ) , חזקיה בן - 
נסיך עמישדי ( ויברפון וכלי הקשה ) ושנתיה בן - ישראל ( תופים ) . שלושתם 
כושים עבריים צעירים יחסית , אותם הוא מכיר מאז עשו את צעדיהם הראשונים 
כמוסיקאים . החומר שהקבוצה מבצעת כולל בעיקר קטעים של בן - שלמה , שהושפע 
מצרלי פרקר , דקסטר גורדון , גון גילמור וילבור וייל , ושילב במוסיקה 
גם אלמנטים שהוטמעו בו במהלך השהות בארץ . לפני כמה חודשים הקליט ההרכב 
קטעים לאלבום חדש , במימונו של תורם שאת שמו בן - שלמה מסרב למסור . לטענת 
בן - שלמה מחכים הוא וחבריו לחברת תקליטים או למפיק עצמאי , שיהיה מוכן 
לטפל במלאכת ההפצה . עלות הבאת ציוד הנגינה מדימונה לתל - אביב והשכר הזעום 
אותו מקבלים נגני גז תמורת הופעות , מנעו מבן - שלמה להופיע עד היום בתל - 
אביב . " רוב נגני הגז מתפרנסים מנגינה באולפנים ובהפקות . הם יכולים 
להרשות לעצמם להשתתף בערבי גז ללא כל תמורה . לי אין הלוקסוס הזה . אם 
יגיעו אלי הצעות מכובדות מבחינה אמנותית , יכול מאוד להיות שאסכים . השליחות 
שלי כאמן היא להביא , דרך הנגינה , את רוחו של אלוהים לאנשים רבים ככל 
האפשר . ניתן לעשות את זה גם דרך מוסיקה שאיננה גז " . קפמאפרקבמוצאי שבת 
ייערך בהיכל הספורט ביהוד קונצרט חגיגי לרגל הקמת " הד ביג בנד " : ביג 
בנד המורכב כולו מעולים מבריה"ם . בהרכב 02 נגנים שהגיעו ארצה בחודשים האחרונים . 
המעבד והמנהל המוסיקלי הוא יהודה כהן , המשמש גם כמנהל המרכז המוסיקלי 
החדש ביהוד . הביג - בנד החל בחזרות לפני כחודשיים , ולדברי כהן מדובר בקבוצת 
נגנים מקצועית מאוד , שעם טיפול נכון והשקעה נאותה תוכל להפוך להרכב רווחי . 
כהן טוען שהרכבי הביג בנד המקומיים אינם מצליחים , משום שהם משמשים רק 
עיסוק צדדי לנגנים . כהן מתכוון למסד הרכב שישמש בסיס קבוע לנגניו , ויוכל 
להופיע בבתי - ספר ברחבי הארץ ואף לצאת לפסטיבלים בחו"ל . לשם כך הוא זקוק , 
להערכתו , להשקעה ראשונית של כ003 אלף ש"ח . הגוף היחיד התומך בו כרגע 
הוא מועצת יהוד . הנגנים זוכים לכיסוי הוצאות הנסיעה בלבד . כל ההכנסות 
מהערב החגיגי יועברו לקרן למען התזמורת . כהן מקווה שמאיר שטרית , גזבר 
הסוכנות , שיהיה נוכח במופע , ייאות לסייע . בתוכנית תשתתף תזמורת הייצוג 
של המרכז המוסיקלי " הד " , שתבצע מוסיקה מסרטים מפורסמים ; הסקסופניסט 
פטר ורטהיימר , זמרת האופרה הישראלית אסיה דוידוב וראש מחלקת כלי ההקשה 
בפילהרמונית , אלון בור , יצטרפו אל התזמורת כסולנים אורחים . הביג בנד 
בניצוחו של כהן יבצע קטעים של דיוק אלינגטון וקאונט בייסי . נחום פרפקוביץ 
( פסנתר ) , אברהם פלדר ( חצוצרה ) , ורטהיימר , בור והזמרת דפנה 
לוי יצטרפו כסולנים אורחים . בסיום הערב יבוצע קטע משותף של שתי התזמורות . 
