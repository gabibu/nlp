הזכירו לי את הפתגם הלטיני שאומר : " לטעות זה אנושי , אבל לחזור תמיד 
על אותה טעות זה שטני " . מיליוני המחקרים על בעלי - חיים המבוצעים מדי שנה 
הם מחקרי סרק ואינם תורמים דבר לקידום הרפואה . בעלי - החיים הנלקחים לניסיונות 
אלה נקראים " חיות מעבדה " . לא ידוע בזואולוגיה גזע בשם זה . לעומת זאת 
ידוע על גזע חיות מעבדה של לובשי חלוקים לבנים המתעללים בבעלי - חיים , 
כורתים , קורעים ומרטשים את איבריהם , עוקרים את עיניהם , קודחים במוחותיהם , 
לעתים בלי הרדמה , שורפים את בשרם באש ובחומצה , נותנים להם מכות חשמל , 
מרעיבים אותם , מסממים אותם , מזריקים לעורקיהם רעלים , וכל זה " בשם 
המדע " . יישומים של ניסויים בבעלי - חיים גרמו נזקים לבני - אדם , בילבלו 
את הרפואה ועיכבו את התקדמותה . אף לא אחד מהצעדים הגדולים ברפואה הושגו 
באמצעות ניסויים על בעלי - חיים . את הסרטן חוקרים כבר 002 שנה ועדיין לא 
הצליחו להבין את האטיופטוגנזה ( סיבת הופעת המחלה ) שלו ועדיין לא מצאו 
תרופה נגד הסרטן , כי מחפשים אותה במקום הלא נכון , אצל בעלי - חיים . 
" טיים מגזין " ( 68 . 9 . 22 ) כותב על שיטות חדשות לריפוי סרטן שפותחו 
על עכברים . על עכברים זה עבד טוב כי פיתחו את זה עליהם . מאז , אגב , 
לא שמענו עוד על השיטה הזאת . רפואה של בני - אדם לומדים רק בדרך אחת והיא : 
" ליד מיטת החולה " . חקר החולה ומחלתו , אורח חייו ומנהגיו , ומכאן 
להגיע אל הסיבות שגרמו את המחלה ואל ריפויה . לא אגע כאן ברפואה המונעת , 
שהיא למעשה " הגברת הראשונה " של הרפואה . את האמת אמר פרוף רון רוזין 
זל ( " מעריב " , 78 . 11 . 5 ) : " זה עשור לא חלה התקדמות בטיפול 
בסרטן , חשוב במיוחד לפעול למניעתו " . פרופסור רוזין , אונקולוג , שהיה 
היועץ הרפואי לאגודה למלחמה בסרטן , הבין את הדברים באיחור בשבילו , לצערנו . 
ב"ידיעות אחרונות " מ78 . 11 . 5 אמר : " אנחנו רוצים להעביר את המלחמה 
בסרטן מבתי - החולים ומהמרפאות אל המטבח ואל חדר האורחים . לתזונה ולסביבה 
יש השפעה על מחלות הסרטן הרבה יותר ממה שהאמינו המדענים בעבר " . פרוף סייבין , 
מפתח החיסון נגד שיתוק ילדים , אמר בקונגרס רופאים בנפולי ב8791 : " לגידולים 
הסרטניים שמפתחים במעבדה אין כל קשר עם אלה המופיעים באופן טבעי באדם . 
הסרטן המופיע באדם שונה באופן מעמיק מן הגידולים המלאכותיים הנגרמים על - 
ידי אנשי הניסוי במעבדות " . ליצורים החיים על האדמה יש דבר משותף אחד : 
היסודות הכימיים הבונים אותם , ובזה תם השוויון בין היצורים החיים . לכל 
מין עלי אדמות יש הצופן ( הקוד ) הגנטי שלו , שהוא נתון קבוע וייחודי 
לכל מין . הקוד הגנטי מועבר באמצעות הכרומוזומים . לכל מין מספר כרומוזומים 
קבוע המאפיין את אותו מין . לכלב 87 כרומוזומים , לחתול 83 ולאדם 64 כרומוזומים . 
ההבדלים בין המינים השונים לא נגמרים בזה , כאן הם רק מתחילים . הכרומוזומים 
והגנים הם הבסיס שממנו נובעים כל יתר ההבדלים , הבדלים ציטולוגיים ( במבנה 
ותפקוד התא ) , היסטולוגים ( ברקמות ) , הבדלים ביוכימיים ופיסיולוגיים , 
בחילוף החמרים , במערכות ההורמונליות והאנזימטיות , ובתגובה לחמרים , 
רעלים ותרופות , וכן הבדלים אימונולוגיים , אנטומיים ועוד . אם איזה 
" גאון " ינסה יום אחד להשתיל לחתול מוח של תרנגולת , החתול הזה ירצה 
בוודאי להטיל ביצים , אבל זה לא יתאפשר לו כי בגוף החתול אין מערכת מתאימה 
להטלת ביצים . כשם שלקיים יחסי מין עם בעל - חיים זו פרוורסיה מינית , כך 
לחקור את רפואת האדם על בעלי - חיים זו פרוורסיה מדעית . ומי שמנסה לעשות 
קיצור דרך במחקר המדעי בלי לראות את ההבדלים במערכות הביולוגיות שבין חיה 
אחת לשנייה , לא הבין כל - כך טוב את מדעי הטבע ונופל כמו כסיל במלכודת 
שהטבע טמן לו . על התוצאות המחרידות אנו שומעים מדי פעם באמצעי התקשורת . 
המחלות ה"יאטרוגניות " הן מחלות שהרופא עשה לך , שהרפואה גרמה לך . זו 
לא מכה משמים שצריך להשלים עמה , זהו תוצר ישיר של מחקר מוטעה המבוסס על 
ניסויים בבעלי - חיים ועל ייצור תרופות לבני - אדם על פי מודל של בעלי - 
חיים . בארה"ב מתאשפזים כל שנה לפחות מיליון וחצי בני אדם עקב נזקים מתרופות , 
ומקרי המוות מתרופות מסוימות מגיעים עד % 32 . הניסויים בבעלי - חיים מבלבלים 
ומסיטים את הרפואה מכיוונה הנכון , לא נתנו ולא ייתנו תוצאות בעלות דיוק 
מדעי . את האי - דיוק הזה משלם בסופו של דבר הציבור המשתמש בתרופות שפותחו 
על בעלי - חיים . אינני מקנא באדם שיקבל טיפול בחלבון שיוצר על - ידי בעלי - 
חיים , ולא משנה אם החלבון הזה הוא אנושי או לא . העובדה שהוא יוצר על - 
ידי בעל - חיים טומנת בחובה סכנה . בעבר ניתנו חיסונים שפותחו על רקמות 
בעלי חיים ואנשים שילמו על כך בחייהם . הועלתה סברה שמחלות כמו טרשת נפוצה 
וסוגים מסוימים של ניוון שרירים עלולות להיות תוצאה של חיסונים כאלה שניתנו 
בגיל הילדות . המדע איננו זקוק לניסויים בבעלי - חיים , והאנושות אינה חייבת 
להם דבר . עקרון הברירה הטבעית היה קיים לפני העכברים הטראנס - גניים ויהיה 
קיים אחרי שגם הטעות הזאת תישכח . ד"ר גיימס גלגר , שהיה מנהל המעבדות הרפואיות 
של חברת , אמר , " מחקרים על בעלי - חיים נעשים לצורך החוק ולא לצרכים 
מדעיים . הערך של מחקרים אלה חסר משמעות לאדם " . נותר דבר אחד לעשות , 
לשנות את החוק ולבטל את הניסויים בבעלי - חיים . 
