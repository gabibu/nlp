" האיפוק שאנו מגלים הוא מעמדת עוצמה . זאת יודעים אויבינו וידידינו . 
אין לאף גורם בעולם ספק כי לצה"ל יכולת , כלים , עוצמה ועוז הרוח להכות 
באויב בצורה קשה ומכאיבה , אולם עלינו לזכור שכדי לגלות איפוק נדרשת לפעמים 
יותר עוצמה מאשר כדי להגיב , ועוצמה זו מצויה בידינו " כך אמר שלשום נשיא 
המדינה , חיים הרצוג , בשידור רדיו . לגבי מעורבות ישראל במלחמה אמר עוד 
הרצוג כי " לנו שיקולים לאומיים משלנו , שיקולים שאינם מנותקים מראיית 
האזור והנוגעים למעורבות של עוד מדינות בשכנותנו : האם מעורבותנו לא תהווה 
הפרעה לקואליציה במלאכתה , שהיא מלאכת קודש המשרתת גם את האינטרסים שלנו 
לטווח ארוך , וכמובן קיים שיקול המחיר שאנו עלולים לשלם " . הרצוג שיבח את 
התנהגות הציבור בעורף וקרא לו לשמור על ערנות , זהירות וקור רוח . לדבריו , 
" עלינו לחזור לאלתר לחיי שגרה , שבה נמשיך לתפקד כרגיל . על כולנו ליטול 
חלק במאמץ הלאומי הכביר הניצב בפנינו . . . אנו פשוט לא יכולים להרשות 
לעצמנו את שיתוק המשק , העולה מיליוני שקלים מדי יום ושעה . . . הרצוג 
הוסיף כי המערכה טרם תמה ואיש אינו יכול להבטיח שטילים נוספים לא ישוגרו 
בכיוון ישראל , אבל " אנחנו לא יכולים לאפשר לעריץ מבגדאד להכתיב לנו 
את מהלך חיינו . הגאווה הלאומית והצורך הלאומי שלנו מחייבים אותנו לשוב 
לשגרת חיים " . 
