בהתחייבותה שלא להנחית מכת - מנע על סוללות הטילים של עיראק קיבלה למעשה 
ישראל על עצמה לספוג את המכה הראשונה . זאת במקרה שהעיראקים יחליטו לתקוף 
אותה , והאמריקאים ייכשלו בחיסול הטילים בשלב זה , אך בשום פנים אין ישראל 
מוכנה להעביר למדינות אחרות , כולל ארה"ב , את האחריות להגנה על המדינה 
ותושביה . המוטו בכל השיחות שמנהלת ישראל בעניין הוא כי לא ציפתה מעולם שאחרים 
יילחמו בשבילה ואין היא רוצה שאחרים , כולל ידידתה ארה"ב , יתחייבו בשמה 
שהיא לא תתגונן . שום מדינה לא תסכים להעניק התחייבות אוטומאטית כזו לאחרים , 
ואין כל סיכוי שישראל תבטיח זאת לוואשינגטון . הבטחה כזו מסוכנת שבעתיים 
במזרח התיכון , משום שתקרין חוסר ביטחון ותיצור רושם כאילו הקואליציה האמריקאית - 
ערבית קיבלה על עצמה להגן על ישראל . כל מי שיש לו מה לומר בצמרת הביטחונית , 
סבור כי פירוש הדבר פגיעה חמורה בכושר ההרתעה של ישראל . עם זאת אין ישראל 
מתעלמת מהבעיות הפוליטיות הרגישות בעניין , ולכן קיבלה על עצמה שלא להקדים 
ולתקוף גם אם יתברר לה שהאפשרות להתקפה עיראקית גבוהה ביותר . למרות שקיים 
הבדל בין מלחמת יום הכיפורים והמצב כיום , יש להזכיר כי גם ב3791 החליטה 
ישראל שלא להנחית מכת - מנע , ברגע שנודע כי בו - ביום יתקפו אותה מצרים 
וסוריה . אז הוחלט לספוג את המכה הראשונה , מחשש שהאמריקאים יאשימו את 
ישראל כי יזמה את המלחמה . לאחר מכן נאמר , שהיתה זו טעות שאין לחזור עליה . 
כיום מוכנה ישראל שלא להקדים ולתקוף , למרות שסדאם חוסיין חוזר ואומר כי 
יתקוף אותה . הפעם אין ישראל רוצה להיקלע למצב שבו תואשם כי גרמה להתלקחות 
הכוללת , ובמקרה שהאמריקאים יסתבכו במלחמה היא תואשם בכישלון . גם ישראל 
רוצה להישאר מחוץ למלחמה כפי שמבקשים ממנה האמריקאים , אך הדבר תלוי יותר 
בסדאם חוסיין . עליה להביא גם בחשבון שהטייסים האמריקאים לא יצליחו לפגוע 
בסוללות הטילים העיראקיות ושוב תונחת מכה . לכן רואה ישראל חובה לשמור לעצמה 
את הזכות למנוע גלי התקפה נוספים על אוכלוסייתה . ישראל מביאה גם בחשבון 
כי מטרת השליט העיראקי בהתקפה עליה היא קודם לסבכה במלחמה עם ירדן . אין 
לה עניין לערער את יציבותה של ירדן , למרות שזו ממשיכה בשיתוף פעולה צבאי 
עם עיראק , אך בסופו של דבר אין כוונה להעדיף את שלומו של המלך חוסיין ומשטרו 
על חשבון שלומם של אזרחי ישראל . מה שיקבע לבסוף את ההחלטה הוא היקף הנזקים 
והאבדות בישראל , וגם אם ישתמשו העיראקים בנשק כימי . יש יותר מתסריט אחד , 
ולא כולם קשורים להתקפת טילים , שבו עלולה ישראל להחליט שאין לה דרך אחרת 
מאשר להתגונן בצורה אקטיווית . מבחינה מבצעית קיימים קשיים , אך הם ניתנים 
לפתרון חלקי . הדרך הקצרה ביותר למערב - עיראק , שם מוצבים הטילים המכוונים 
נגד ישראל , חולפת אמנם בשמי ירדן , אך אין זו הדרך היחידה . כאשר תקפה 
ישראל ב1891 את הכור העיראקי , טענו גם הסעודים כי המטוסים הישראליים חלפו 
מעל לשטחם . אפילו תתן ישראל הבטחה חלקית לארה"ב , זו לא תהיה התחייבות 
כוללת ואוטומאטית . היא תדרוש תמורה בתחום התיאום המבצעי , כדי למנוע תקלות 
בין מטוסים ישראליים ואמריקאיים . 
