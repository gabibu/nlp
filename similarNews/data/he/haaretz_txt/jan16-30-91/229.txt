ואשינגטון ( מיוחד ל"הארץ " ) . מרכז מחקר בולט בוואשינגטון העוסק במזרח - 
התיכון מאמין כי סעודיה שינתה בחודשים האחרונים את עמדתה כלפי ישראל , וכי 
כשתסתיים המלחמה במפרץ , היא תהיה מוכנה למלא תפקיד פעיל בתהליך של פיוס 
בין ישראל לעולם הערבי . " המכון הוואשינגטוני לענייני מדיניות במזרח התיכון " 
פרסם שעות אחדות לפני תחילת המלחמה מסקנות של משלחת , אשר שיגר לסעודיה , 
לישראל ולטורקיה . מנהל המכון , מרטין אינדיק , הכריז כי " אם סעודיה 
היתה אתמול חלק מהבעיה בסכסוך הערבי - ישראלי , הרי שהיום היא חלק מהפתרון " . 
אחד מחברי המשלחת , פיטר רודמן , לשעבר איש סגל בכיר במועצה לביטחון לאומי 
בבית הלבן , אמר כי הסעודים מדברים בגלוי על שותפות סעודית - מצרית במציאת 
נציגים פלשתינאים נאותים לדיון בתהליך השלום . לדבריו , הסעודים " מוכנים 
לשקול שלום עם ישראל , והם מקבלים את הרעיון של נרמול היחסים עמה " . הוא 
סיפר , כי אנשי המשלחת עודדו את בני שיחם הסעודים " לתת פומבי " לנטיותיהם 
החדשות החיוביות כלפי ישראל . ד " ר אינדיק ייחס לסעודים דרגה חסרת תקדים 
של הבנה לצורכי ישראל ולאופיה המיוחד . לדבריו , הם עשו אבחנה בין " הנשק 
בעל יכולת ההשמדה ההמונית שבידי ישראל , המשמש אותה לצורכי הגנה , ובין 
נשק דומה בעיראק , המיועד לצורכי התקפה " . ד"ר אינדיק חלק על ההנחה שהעמדה 
הסעודית החדשה כמו העמדה העיראקית בשנות ה08 כי סדאם שינה יחסו כלפי ישראל 
היא בבחינת תמרון טאקטי , אשר נועד לרכוש אהדה בדעת הקהל האמריקאית , 
במיוחד בחוגים פרו - ישראליים , כל זמן שהמלחמה נמשכת . " אילו היה זה 
מהלך טאקטי , הייתי מצפה לשמוע את הדברים האלה בוואשינגטון , ולא בריאד " , 
אמר . 
