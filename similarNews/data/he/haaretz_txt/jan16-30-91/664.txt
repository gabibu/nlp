פורטלנד , אוראגון ( אי - פי ) . כוכב הכדורסל היוגוסלווי הגדול , דראזאן 
פטרוביץ , המשחק בפורטלנד טרייל בלייזרס מליגת האן . בי . איי . , אמור 
היה לעבור הבוקר לניו גרזי נאטס , זאת על פי הודעה שנמסרה ממנו שלשום . 
לדברי פטרוביץ העברתו לנאטס היא במסגרת עיסקה משולשת , בעטייה יועבר וולטר 
דייויס מדנוור נאגטס לפורטלנד . בתגובה לדבריו של פטרוביץ , אמר סגן - 
נשיא פורטלנד גאוף פטרי , כי " אין עיסקה . בכנות , כרגע אין שום דבר " . 
פטרוביץ מצידו נידב פרט נוסף בעיסקה המתגבשת : גרג אנדרסון יועבר לדנוור . 
יש אפשרות שדנוור תקבל אפשרות בחירה בדראפט , במקום לקבל את אנדרסון . 
פטרוביץ , בעונה השניה שלו בפורטלנד , אינו מרבה לשחק העונה . הוא שותף 
רק ב - 81 ממשחקי הקבוצה , זאת לאחר שדני איינג שהובא לקבוצה נוטל מפטרוביץ 
את מרבית דקות המשחק . פטרוביץ כבר הודיע , כי ברצונו לחזור ליוגוסלוויה , 
אם לא יועבר לקבוצה אחרת . בעקבות דבריו אלו הוא נקנס על ידי הנהלת הקבוצה . 
אולם העונש הוסר לאחר שפטרוביץ הביע את התנצלותו . בשנה שעברה סיים פטרוביץ 
במקום השני בליגה בין קולעי שלוש הנקודות , לאחר שצלף לסל ב - 8 . 54 אחוזי 
הצלחה . הממוצע שלו למשחק היה 6 . 7 נקודות . 
