" ישראל תמצא את הדרך להתגבר על הדיקטטור העיראקי החושב כי על ידי פעולות 
טרור נגד האוכלוסייה האזרחית בארץ זקנים נשים וטף , הוא יצליח למוטט אותה . 
כך אמר אתמול ראש הממשלה יצחק שמיר לנשיא ארגנטינה קרלוס מנם , שהתקשר 
עמו טלפונית על מנת להביע את הסולידאריות שלו ושל העם הארגנטיני ברגעים הקשים 
העוברים על ישראל . שמיר אמר כי בעזרת עמים רבים בעולם וידידים גדולים כמו 
נשיא ארגנטינה , תצליח ישראל להתגבר על המשבר כפי שהתגברה על מצבים קשים 
בהיסטוריה ויצאה מהם כשידה על העליונה . ראש הממשלה הביע את ביטחונו כי המלחמה 
המיותרת במזרח התיכון , תסתיים בנפילתו של הדיקטטור האכזרי והשלום וההגיון 
ינצחו גם בחלק זה של העולם . מנם אמר כי ארגנטינה תתמוך במדיניותה של ישראל , 
תחליט ממשלתה אשר תחליט . הוא בירך את הממשלה על עמדתה המחושבת והשקולה 
מול מדיניותו התוקפנית של סדאם חוסיין והציע סיוע של ממשלת ארגנטינה בכל 
נושא שישראל תבקש . קפידבינשמיר קיבל אתמול גם משלחת של הארגונים היהודיים 
מצרפת . המשלחת באה להביע הזדהות וסולידאריות בשם העם הצרפתי . במשלחת 
עשרה חברי פרלמנט מכל המפלגות בצרפת . שמיר אמר לחבריה כי לאחר שיובס סדאם 
חוסיין , ייפתח פרק חדש במזרח התיכון והוסיף " היינו רוצים מאוד בתקופה 
החדשה הזו להגיע לשלום עם שכנינו ולפתור את בעיית הפלשתינים . לאחר פתרון 
המשבר במפרץ , תהיה האווירה באזור יותר נוחה להסדר כזה " . ברומזו לחילוקי 
הדעות העמוקים בין ישראל לצרפת , סביב מדיניותה של פאריס במזרח התיכון ובעיקר 
תמיכתה באש"ף , אמר שמיר : " למרות שיש לנו לפעמים חילוקי דעות , לא 
השתנתה האהבה הגדולה בין שני העמים , ונוגע ללב לראות בשעה זו משלחת הכוללת 
את מירב הכוחות הפוליטים והציבוריים בצרפת . יו"ר הקרף גאן קהאן הביע התפעלות 
מעמידתו של הציבור בישראל נוכח התקפות פראיות נגד אוכלוסיה אזרחית ואמר כי 
הוא וחבריו גאים להימנות על ידידי העם הזה . 
