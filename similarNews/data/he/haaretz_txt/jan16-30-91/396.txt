בישיבת הבוקר של הפרלמנט הקנדי הביע ראש הממשלה , בריאן מלרוני , את זעזועו 
מההתקפות העיראקיות על ישראל . מלרוני שיבח את אורך הרוח שגילתה ישראל עד 
כה בנוגע למאבק והביע תקווה כי למרות שלישראל זכות מלאה להצטרף למלחמה , 
יוסיפו ויגלו מנהיגיה שיקול דעת בשאלה זו . מלרוני אמר כי על רקע ההתקפות 
הנפשעות לא תוכל הקואליציה להסתפק בנסיגת עיראק מכוויית , אלא תפעל להשמדת 
מערכת המלחמה העיראקית . שר החוץ הקנדי , גו קלארק , הודיע כי הוא עומד 
בקשר עם שר החוץ דוד לוי . הוא אמר שהציע לישראל כל עזרה הומניטארית אפשרית 
מצד ממשלת קנדה לשיקום נפגעי התקפות הטילים . 
