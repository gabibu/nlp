דיסבורג ( מיוחד ל"ספורט הארץ " ) . מפקד המשטרה האיזורי הודיע אתמול למנהל 
אלופת הכדורסל של גרמניה , קבוצת לוורקוזן , כי המועדון לוקח עליו סיכון 
גדול , כאשר יארח את מכבי תל אביב , בשבוע הבא ( 1 . 13 ) למשחק במחזור 
ה - 7 של בית גמר גביע אירופה לאלופות . מנהל לוורקוזן , אוטו ראינטס , 
אמר לי אתמול בשיחת טלפון , כי הופתע מאוד לקבל את הודעתו של מפקד המשטרה 
שאמר לו , כי הוא מתלבט מאוד בקשר לאישור עריכת המשחק בגלל הסיכון הבטחוני 
הנובע ממצב המלחמה במפרץ . " יש סיכון גדול באירוח המשחק " , אמר מפקד 
המשטרה למנהל לוורקוזן . אוטו ראינטס אמר , כי יקיים היום סידרת שיחות עם 
נציגי שגרירות ישראל בגרמניה , עם משרד הפנים האחראי על המשטרה והבטחון , 
וכן ייצור באופן מיוחד קשר עם פיב"א . ראינטס אמר , כי למיטב ידיעתו תהיה 
היום במשרדי פיב"א במינכן ישיבה דחופה , בראשות המזכ"ל ורה סטאנקוביץ , 
בקשר לאירגון הליגה האירופית . למיטב ידיעתו של ראינטס ישתתף בישיבה זו 
גם יו"ר מכבי תל אביב שמעון מזרחי . " העניין הבטחוני של הופעת מכבי בלוורקוזן 
הוא בעל קדימות ראשונה במעלה " , אמר לי אוטו ראינטס . " בניגוד לפעמים 
קודמות המשחק הזה מעניין בעיקר מן ההיבט הבטחוני הנילווה אליו " , הוסיף 
מנהל אלופת הכדורסל של גרמניה . 
