נראה כי בקווי הטלפון המקשרים את ליטא , לאטוויה ומוסקווה רבות באחרונה 
התקלות . בשבוע שעבר שמע גורבצוב , לדבריו , רק למחרת בבוקר , שבלילה 
נתן מישהו פקודה לצבא להשתלט על בנייני ציבור בווילנה וש51 אזרחים נהרגו 
בפעולה . השבוע היה זה שר הפנים הסובייטי וקצין ק - ג - ב ותיק , בוריס 
פוגו , שלא קיבל ידיעה על כך שיחידות מזוינות של המיניסטריון שלו כבשו את 
בניין משרד הפנים המקומי בריגה . בארצות הבלטיות מצטיירים הסברים אלה כתווי 
ההיכר המוכרים של מוסקווה , מן התקופה לפני גורבצוב , הצצים שוב . בעיתונות 
המערבית הם נשמעים מגוחכים . אך מטרתם ברורה : לנסות לאפשר לנשיא בוש לעמוד 
מול דרישות בקונגרס ובדעת הקהל האמריקאית להגיב בתקיפות על דיכוי תנועות 
העצמאות . בוש אכן משתדל להתייחס להתרחשויות בליטא ובלאטוויה בכפפות משי , 
כדי להקל על גורבצוב להישאר בקואליציה הלוחמת בעיראק , למורת רוחם של הקצינים 
השמרנים בתשלובת הצבאית - התעשייתית הסובייטית . גורבצוב מקווה , כנראה , 
שבתוך שבועות אחדים יוכל לדכא את הליטאים והלאטווים בלי שפיכות דמים רבה 
מדי . אך הליברלים במוסקווה מצביעים עלהאשליה והמלכוד שבמצב : ספק אם מידת 
האלימות הנוכחית תספיק להחניק את תנועות העצמאות הבלטיות , ועם כל החרפה 
נוספת גורבצוב מזוהה יותר ויותר עם השמרנים , אנשי הממסד הקומוניסטי הישן , 
ויתקשה לעמוד בלחצם . יד הברזל המופעלת עתה בווילנה ובריגה היא הביטוי הבולט 
ביותר של מדיניות הגבלת החירויות , התופסת את מקום הגלסנוסט בכל התחומים 
ברחבי בריה"ם . פרישתם של שבעת הרדיקלים המקורבים אל גורבצוב , וההפגנה 
הענקית שהתקיימה השבוע במוסקווה , מעידים כי נשיא בריה"ם איבד את תמיכת 
אחרוני הליברלים וכי תהליך התקרבותו אל השמרנים הואץ . בממשלה החדשה שהוא 
מינה ניתנו עמדות המפתח לאנשי מנגנון שמרניים . סגן הנשיא החדש , גנדי 
ינאייב , הוא ביורוקרט ותיק של המפלגה ואומר - הן . ראש הממשלה החדש , 
ולנטין פבלוב , לשעבר שר האוצר , משתייך למחנה של קודמו השמרני ניקולאי 
ריזקוב . הוא הבטיח להמשיך במדיניות " ייצוב פלוס פיצוי " , כלומר , 
העלאות מחירים רשמיות בצד העלאות שכר מבוקרות , כדי למנוע ירידה משמעותית 
ברמת החיים בלי להאיץ את האינפלציה . זה לא הצליח בעבר , וזה סותר את עצת 
מתכנני הפרסטרויקה להניח לכוחות השוק להבריא את המשק . שר הפנים הוא כאמור 
איש ק - ג - ב וסגנו , הגנרל גרומוב , שהיה מפקד הכוחות הסובייטיים באפגניסטן , 
נחשד על - ידי הליברלים בינתיים בלא ראיות ב"שאיפות בונפרטיסטיות " . שר 
החוץ החדש , אלכסנדר בסמרטניק , לכאורה יוצא דופן . הוא היה איש אמונו 
וסגנו לשעבר של שר החוץ שוורדנדזה . באחרונה שירת כשגריר בריה"ם בוואשינגטון 
ומאחוריו 02 שנות שירות דיפלומטי בארה"ב , שם לפי השמועות רכש הערכה בחוגי 
הממשל . אך בסמרטניק הוא פקיד חסר בסיס פוליטי עצמאי , שחונך במסורת המשמעת 
המפלגתית . ככל שאפשר לדבר על בסיסי כוח " של השרים החדשים , אלה הם חבריו 
של שר הפנים בק - ג - ב והגנרלים השמרנים , עמיתיו של סגנו . היו סובייטולוגים 
שסברו מלכתחילה כי גורבצוב שגה חמורות כאשר הקדים גלסנוסט לפרסטרויקה הכלכלית 
זכות לפתוח את הפה עוד קודם שהיה במה למלא את הקיבה . נראה שכעת הוא מתחיל 
להצר את חופש הביטוי , אף כי נכשל בניסיונו לקבל לכך גושפנקה מהפרלמנט . 
הביטויים הראשונים היו אחרי התפטרות שוורדנדזה , בביטול תוכניות פרשנות 
בטלוויזיה שהיו ידועות כעצמאיות וביקורתיות במיוחד . חגורת החנק סביב אמצעי 
התקשורת מתהדקת בד בבד עם יד הברזל המופעלת בארצות הבלטיות , והסגנון והניסוחים 
הישנים חוזרים בתדירות גוברת . בשידור " ורמיה " תוכנית החדשות בטלוויזיה 
הסובייטית הסביר המנחה דימיטרי ביריוקוב , שהאש שנורתה בכיכר הפרלמנט הליטאי , 
ושבה נהרגו ונפצעו עשרות ליטאים , " נפתחה בידי משמרות סידיס " ( התנועה 
הלאומית הליטאית ) ולא בידי החיילים הסובייטים . היה זה בניגוד גמור לדיווחם 
של צוותי עיתונאים מערביים שנכחו במקום , על ירי טנקים אל מפגינים לא חמושים . 
" אינטרפקס " , סוכנות הידיעות העצמאית במוסקווה , פונתה ממשרדיה " בגלל 
אי תשלום שכר דירה " ובביטאון המפלגה , " פרוודה " , חזרה דמות הפועל 
המדבר בשם העם הפעם " מכונאי הטרקטורים אולג גסרייביץ " , ששלח " מכתב 
למערכת " מהקולחוז שלו . אמצעי התקשורת ההמונית הדמוקרטיים , הזהיר , 
מעודדים אלימות , פשע וזנות . " לא מדובר עוד בחופש הביטוי , אלא במכשיר 
אלימות רעיונית של מעמד בעלי האמצעים " . " הפרסטרויקה מתה בווילנה " , כתבו 
פרשנים מערביים ; לאמיתו של דבר , היא נחנקה עוד קודם בידי הביורוקרטים 
השמרניים במערכות הייצור והשיווק המשותקות . כך נוצרה אווירת הנכונות לדרוש 
" החזרת הסדר והמשמעת " . בווילנה משכו בחוזקה ברסן . 
