פרוף חרמונה שורק , מן האוניברסיטה העברית בירושלים , הודיעה באחרונה כי 
צוות חוקרים בראשותה , במחקר משותף עם פרוף חיים זכות מאוניברסיטת תל - 
אביב ואנשיו , גילה קשר בין מחלת סרטן השחלות , לשכפול של גנים המקודדים 
לאנזימים המפרקים את הנוירו - טרנסמיטור אצטילכולין , שאחראי בעיקר לקישור 
בין מערכת העצבים לשרירים . באותה סדרת מחקרים למדו החוקרים גם על היווצרות 
מוטציות בבני - אדם , המקנות להם עמידות טבעית בפני חומרי הדברה שונים מקבוצת 
הזרחנים האורגניים , ובהם גם גז עצבים . הפרשתו של האצטילכולין על - ידי 
העצב בסינפסות עצב - שריר וריכוזו בסינפסות הללו , גורמים התכווצות או הרפייה 
של השרירים , לפי פקודות המוח . אבל , ריכוז גבוה מדי של האצטילכולין 
באזור הסינפסה עלול לגרום להפרעות שונות , עד לשיתוקו המוחלט של השריר . 
כדי למנוע את עליית ריכוזו של האצטילכולין למידה לא רצויה , פועלים בסינפסה 
שני אנזימים המפרקים את הנוירו - טרנסמיטור למרכיביו . אלה הם האצטילכולין - 
אסתרז המפרק אצטילכולין בלבד , ( שיכונה בהמשך " אנזים א " ) , והבוטירילכולין - 
אסתרז המפרק את האצטילכולין וגם חומרים אחרים , הדומים לו בהרכבם ( אנזים 
זה יכונה בהמשך " אנזים ב " ) . כמו אנזימים אחרים , גם שני האנזימים הללו 
פועלים ביעילות ובמהירות רק בהעדרם של חומרים מעכבים , המונעים את תהליך 
פעולתם . זרחנים אורגניים ( כמו פרתיון , המשמש קוטל חרקים יעיל בענפי 
החקלאות השונים או גז עצבים ) הם חומרים מעכבים כאלה . כאשר חומר זרחני 
אורגני מגיע לסינפסות עצב - שריר , הוא מעכב את פעולתם של אנזימי הפירוק 
של האצטילכולין . כתוצאה מכך , עולה ריכוז האצטילכולין באזור הסינפסה , 
מה שכאמור , עלול לגרום לשיתוקו המוחלט של השריר . זה מה שקורה כאשר גז 
עצבים חודר לגוף ומגיע לסינפסות האלו . ושיתוק של שרירים מסוימים עלול , 
כידוע , לגרום מוות . עוד חומרים המעכבים את פעולתם של שני האנזימים המפרקים 
את האצטילכולין , הם הסולנידין חומר המצוי בקליפתם של תפוחי - אדמה שהוריקו , 
והסוקצנילכולין תרופה המשמשת להרפיית שריריו של מנותח לפני ניתוח ( הסוקצנילכולין 
מפורק רק על - ידי אנזים א ) . קפמאפרקחוקרים שביקשו לפענח את מבנה האנזימים 
הללו ( רצף חומצות האמינו המרכיבות אותם ) , ובעקבות זאת למפות את הגנים 
המקודדים להם , נתקלו בקשיים , שכן האנזימים הללו פועלים במהירות וביעילות 
מרשימות : מולקולה אחת של אנזים מפרקת עשרת - אלפים מולקולות של הנוירו - 
טרנסמיטור בשנייה אחת . לפיכך , הריכוז הנדרש של האנזים המפרק בסינפסה 
הוא נמוך , ופעולתו מהירה ; וכתוצאה מכך , החוקרים לא הצליחו להתחקות 
אחרי מבנהו של האנזים . פרוף שורק ואנשי צוותה החלו את המעקב אחרי אנזימי 
הפירוק הללו , כאשר הזריקו מולקולות אר - אן - אי ממוח של עובר לביצי צפרדעים 
( שני האנזימים המבוקשים פעילים גם בתאים עובריים ) . הם גילו שאכן , 
בביצי הצפרדעים הללו בוצע פירוק של אצטילכולין ( כלומר , האר - אן - אי 
הזה כולל את תוצר הגן המקודד לאחד מן האנזימים המפרקים אצטילכולין ) . 
כך הושגה מערכת בדיקה ששימשה במחקרים הבאים . באותו זמן זיהו חוקרים אחרים , 
קטע ברצף של חומצות האמינו במבנהו של אנזים ב . היה זה הקטע האחראי לקשירת 
הזרחנים האורגניים לאנזים . קטע זה כולל שש חומצות אמינו ( מתוך שש - מאות 
חומצות אמינו המרכיבות את האנזים כולו ) . מכאן המשיכו פרוף שורק ואנשי 
צוותה לנסות ולזהות את הקוד הגנטי האחראי לייצורו של קטע זה של האנזים , 
ובאמצעותו את הגן המקודד לאנזים כולו . הם חישבו ומצאו שלדי - אן - אי 
יש 482 , 1 דרכים אפשריות לייצר את קטע האנזים הזה , וייצרו ( באמצעות 
סינתסייזר של די - אן - אי ) את כל 482 , 1 קטעי הדי - אן - אי ( גדיל 
בודד ) שיכולים לקודד ליצירת קטע האנזים המבוקש . לאחר מכן , ייצרו ספרייה 
של מקטעי די - אן - אי , המשלימה למידע הגנטי של מולקולות אר - אן - אי 
שנלקחו ממוח של עובר ( אותו אר - אן - אי שהוזרק לביצי הצפרדעים וגרם שם 
פירוק של אצטילכולין , כלומר , הוא מכיל את הגן המקודד לפחות לאחד האנזימים 
המפרקים אצטילכולין ) . הספרייה הזאת מנתה 5 . 1 מיליון מקטעים ( גדילים 
בודדים ) . כאשר שטפו את כל 5 . 1 מיליון המקטעים האלה בתמיסת גלאי שהכילה 
את כל 482 , 1 מקטעי הדי - אן - אי ה"חשודים " שהם המקודדים לקטע האנזים 
המזוהה , התברר ששלושה מקטעים ( מתוך 5 . 1 מיליון ) אכן נקשרו לגלאי . 
לאחר שהמקטעים הללו שובטו בחיידקים , נמצא שאחד מהם אכן מקודד ליצירת אנזים 
ב . בהמשך נמצא שהגן הזה ממוקם בכרומוזום 3 . בדרך דומה הצליחו החוקרים 
לבודד ולזהות גם את קטע הדי - אן - אי המקודד לאנזים ב באדם . ( זאת לאחר 
שחוקרים אחרים שביצעו מחקרים בדג חשמל , גילו את מבנהו הפנימי של האנזים 
הזה ) . קפמאפרקעכשיו מתרכזת קבוצת המחקר בהשלכות הביולוגיות של מציאות 
האנזימים המפרקים אצטילכולין , באתרים שונים . מתברר שבגידולים סרטניים , 
ובתאים עובריים , נמצאה כמות גדולה של האנזימים הללו . כלומר , ייתכן 
שלאנזימים אלה יש תפקיד בתהליכים של התרבות תאים , או התפתחות רקמות . 
כדי לבדוק את האפשרות הזאת , עצרו החוקרים את היווצרותו של אנזים ב , בהנחה 
שאם אכן יש לו קשר להיווצרות סרטן , הרי שהפסקת ייצורו תעצור התפתחות תאים . 
ניסויים אלה , המבוצעים עתה , כבר הוכיחו כי אנזים ב הוא חיוני להתפתחות 
תאים . שאלה נוספת היא , כיצד בעל - חיים שאנזים ב בגופו פסק לפעול , יכול 
לשרוד . מתברר ששרידה במצב כזה תיתכן בתנאי שבבעל - החיים תחול מוטציה גנטית 
שתשנה במעט את מבנהו והרכבו של אנזים ב , כך שפעילות האנזים לא תעוכב גם 
בנוכחות החסם . אפשרות נוספת : שכפול יתר של הגן המקודד לאנזים הזה , 
כך שתמיד יהיה עודף של אנזים , שלא ייחסם . כך פיתחו זבובים מסוימים יכולת 
עמידה בפני חומרי הדברה כגון די - די - טי . החוקרים ביקשו לברר אם תהליך 
דומה של יצירת עמידות מתחולל גם בבני - אדם . ואכן , לאחר מחקר , הם גילו 
לפחות עשר מוטציות בגן זה בבני - אדם . חלק מהמוטציות הללו גורמות לכך שהאנזים 
הפגום אינו מעוכב על - ידי החומרים המעכבים את האנזים המקורי , התקין . 
במלים אחרות , מוטציה כזאת ( שהתגלתה אצל % 1 . 0 מן האוכלוסייה היהודית 
בישראל ) יכולה להקנות לבעליה יכולת עמידות בפני חומרי הדברה מסוימים ממשפחת 
הזרחנים האורגניים ובהם גם גז העצבים . קפמאפרקחדשות פחות טובות עולות מהסיפור 
הבא : כזכור , סוקצנילכולין הוא חומר דמוי אצטילכולין ( שמפורק על - ידי 
אנזים ב ) , המשמש להרפיית שריריהם של מנותחים בעת הניתוח . הסוקצנילכולין 
יוצר מעין קצר , או עיכוב בתקשורת עצב - שריר , מה שגורם הרפיית שרירים , 
כנדרש בניתוח . עד תום הניתוח מפרק אנזים ב את התרופה והאדם חוזר לתפקוד 
רגיל . אבל אצל % 80 . 0 מאוכלוסיית ישראל קיים פגם גנטי באנזים ב , המונע 
ממנו לפרק את התרופה . כאשר אנשים אלה מתעוררים מניתוח , התרופה ( סוקצנילכולין ) 
עדיין פעילה בסינפסות העצב - שריר שלהם , כך ששריריהם רפויים והם אינם 
מסוגלים לנשום . ולכן הם חייבים לשהות במכונת הנשמה עד שאנזימים אחרים , 
אטיים יותר , יבצעו את מלאכת הפירוק של התרופה . החוקרים איתרו משפחה ששניים 
מבניה נשאו את הגן הפגום המקודד לאנזים ב במספר עותקים רב ( כמאה ) . 
לפי ההשערה , שכפול הגן הזה נבע במקורו מחשיפתם של ההורים ( שהיו חקלאים ) 
לרעל פרתיון שהוא חומר זרחני אורגני . החוקרים זיהו בבירור את הפגם הגנטי , 
וגם את הגן ששוכפל . באשר לתפקידו של אנזים ב בהתפתחות סרטן , היה ידוע 
מכבר כי אנזים זה מצוי בריכוז גבוה ברקמות סרטניות . באחרונה נמצא גם כי 
בתאים סרטניים , בעיקר בגידולים של סרטן השחלות , חל שכפול דומה של הגנים 
המקודדים לאנזימים המפרקים אצטילכולין . תופעה זו נמצאה ב%05 מהנשים שנבדקו , 
ולא נמצאה בגידולי שחלות שאינם ממאירים . לפיכך סבורים החוקרים כי שכפול 
הגנים המקודדים לאנזימים הללו , עשוי להוות סמן לגילוי מוקדם של גידולים 
סרטניים בשחלות . בהמשך , הם מקווים לפתח מדד לממאירותם של גידולים , 
שיבוסס על שכפול הגנים הללו . 
