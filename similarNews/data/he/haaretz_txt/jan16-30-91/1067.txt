( ע ) . " ברגע שישראל מותקפת בטילים דם ההרוגים והפצועים הוא הקו האדום 
ואת הקו הזה כבר עברנו . ברגע שהותקפנו אנחנו בעצם מאחורי פקודה . כאשר 
ישראל תחליט לפעול זה יהיה לאחר שכלו כל הקצין ונשקלו כל ההיבטים . ישראל 
פועלת בעניין הזה בשיקול דעת מירבי ובעצבים מפלדה " . כך אמר אתמול שר החוץ 
דוד לוי לחברי ועידת הנשיאים של ארה"ב , שהגיעו לביקור הזדהות עם ישראל . 
השר לוי אמר כי ישראל מקיימת שיחות גלויות עם האמריקאים , המכירים בזכותנו 
להגיב כאשר נחליט על כך . לוי התייחס בדבריו לסוריה ואמר : " לסוריה יש 
אותו משטר טוטליטארי כמו לעיראק ויש לה גם שאיפות דומות וכמויות אדירות של 
נשק , בקונספציה של איזון אסטרטגי לקראת היום שבו תוכל להכניע את ישראל " . 
שר החוץ תיאר את השיפור הניכר במצבה של ישראל ואת ההבנה הגוברת והולכת לעמדותיה 
בקרב הקהילייה הבין - לאומית . הוא אמר כי לאחר סיום המלחמה , מצפה ישראל 
ללחץ אמריקאי ומערבי על מדינות ערב להפסקת מצב המלחמה עם ישראל ולהכנסתן 
למשא ומתן ישיר לשלומת עמה , במסגרתו תיפתר גם הבעיה הפלשתינאית . לוי הדגיש 
כי ישראל לא תשב למשא ומתן עם אנשי אש"ף ארגון שחרט על דגלו את הטרור , 
ותתנגד לוועידה בין - לאומית , אשר מבחינת ישראל הנה טריבונל בו ישראל 
תעמוד על ספסל הנאשמים . " מאידך , ישראל מוכנה להיכנס למשא ומתן ישיר 
לשלום , ללא תנאים מוקדמים , עם כל אחת משכנותיה . ההסדר החדש במזה"ת , 
לאחר המשבר במפרץ , חייב להתבסס על הפסקת מצב המלחמה , פיקוח על אספקת 
נשק ובלימת הזרמתו ופיתוח פרויקטים אזוריים לרווחת האזור " . קפידבינשגריר 
ארה"ב בישראל ויליאם בראון אמר לחברי ועידת הנשיאים : " אנו הולכים אחרי 
הסקאדים , נפליא מכותינו בהם ונעשה זאת טוב יותר בכל פעם וככל שהזמן עובר " . 
השגריר הדגיש כי התוצאות של שיגור טילי הפטריוט נגד טילי הסקאד טובות כבר 
עתה , והן ישתפרו באורח דרמאטי בימים הקרובים . בראון שהתייחס לאיומים 
המגיעים בימים האחרונים מעיראק , אמר : " סדאם חוסיין נדחק לפינה , וככל 
שגובר עליו הלחץ הוא מחריף את איומי ההרג וההרס נגד מדינת ישראל ונגד בנות 
הברית שיצאו למלחמה בו . אולם תהא אשר תהא מהותם של איומים אלה , מדינת 
ישראל מתייחסת אליהם , כפי שהיא צריכה לעשות , במלוא הרצינות " . השגריר 
הרחיב את הדיבור על האיפוק והריסון העצמי שמגלים הממשלה והעם בישראל נוכח 
התקפות הטילים על מרכזי אוכלוסייה . שאלתי את עצמי " , אמר , " אם יש 
אומה אחרת שתחת פרובוקציות והתקפות כאלה , תגלה איפוק ושליטה עצמית כפי 
שעושה זאת העם בישראל . " גם מדינות אחרות גילו לא פעם איפוק , אולם היה 
זה מפני שלא היתה להן ברירה ואויביהן היו חזקים מהן . אולם אנו יודעים היטב 
את יכולתו של הצבא הישראלי ואת כושרו להגיב על ההתקפות האלה ובכל זאת הוא 
נמנע מכך . הריסון העצמי הזה " , הדגיש מר בראון , " הוא סימן של כבוד , 
הן להנהגה והן לדעת הקהל בישראל ועמדה זו אכן נתקבלה בהערכה רבה בארה"ב , 
באירופה ובארצות רבות אחרות בעולם " . 
