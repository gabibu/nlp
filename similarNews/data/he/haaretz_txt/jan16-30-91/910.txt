ואשינגטון ( ע"ר ) . לפחות 42 מטוסים צבאיים עיראקיים , על צוותיהם , 
נחתו בשדות התעופה של איראן . כך מסר אמש הפנטגון . בשיחה עם עיתונאים 
אמרו הפקידים האמריקאיים כי אינם יודעים אם הטייסים העיראקיים עורקים לאיראן , 
או שמא מדובר בצעד שתוכנן מראש בין בגדאד וטהראן כדי לאפשר להגן על המטוסים 
מפני התקפות אוויר של בעלות הברית . קצין ביון אמריקאי בכיר אישר שלפחות 
תריסר מטוסי קרב וכתריסר מטוסי תובלה נחתו באיראן , ומספר זה אף עלול לעלות . 
כאשר נשאל גנראל מחיל הנחתים מדוע טסו הטייסים העירקיים לאיראן , השיב : 
אפשרות אחת אינם רוצים להילחם . אפשרות שנייה , הם רוצים לערוק . אפשרות 
שלישית הם מחפשים מחסה למשאביהם . אתמול בצהרים הודיעה טהראן כי שבעה מטוסי 
קרב עיראקיים נחתו באיראן . טהראן אף הכריזה כי מטוסים שינחתו באיראן יוחרמו 
ויוחזקו באיראן עד לתום הסכסוך המזוין , לפי הוראות אמנת זנווה . לא נמסר 
מה יעלה בגורל הטייסים . לפי שידורי צהרי האתמול ברדיו טהראן , אחד המטוסים 
העיראקיים התרסק ועלה בלהבות בעת הנחיתה . לא נמסר היכן נחתו המטוסים . 
בידיעה של סוכנות הידיעות האיראנית , שנקלטה על ידי קשב עתי"ם , נאמר 
כי בנוסף למטוס שהתרסק ניזוקו שני מטוסים . קפידבינעיראק הודיעה אתמול כי 
היא דורשת את החזרת המטוסים והטייסים שנחתו נחיתת חירום באיראן . רדיו בגדאד 
ציטט דובר צבאי עיראקי שאמר כי עיראק כבר יצרה מגע עם טהראן כדי להחזיר את 
הטייסים ואת המטוסים . " אחדים ממטוסינו נאלצו לנחות באיראן ומתנהלים מגעים 
להחזרתם ולהחזרת המטוסים " , אמר הדובר . קודם לכן נטען כי הטייסים העיראקים 
ביקשו מקלט מדיני . כי שגריר איראן באו"ם , כמאל חראזי , אישר אתמול בראיון 
טלויזיוני כי איראן תחזיק בשבעת המטוסים העיראקיים עד לסיום המלחמה , על 
פי הנחיות אמנת זנווה . השגריר חראזי אמר שכך ייעשה בכל מטוס שייכנס לתחום 
האווירי של איראן . שלטונות טהראן הורו אתמול ל"סהר האדום האיראני " לנקוט 
צעדים שיאפשרו הושטת סיוע בצרכי מזון לעם העיראקי , כך הודיע רדיו טהראן 
אמש . המועצה העליונה לביטחון לאומי , הדרג העליון לקבלת החלטות מדיניות 
באיראן , הבהירה כי החלטה זו נתקבלה בהתחשב במחסור במצרכי מזון ובתרופות 
שנוצר בעיראק עקב המלחמה . קפידבינסוכנות הידיעות הסובייטית הבלתי תלויה 
" אינטרפאקס " , דיווחה שלשום כי נשיא עיראק , סדאם חוסיין , הוציא להורג 
מפקדים בכירים של חיל האוויר העיראקי . בציטוט גורם במשרד ההגנה של בריה"ם 
דווח , כי סדאם הורה להוציא להורג מפקדים של חיל האוויר ושל יחידות ההגנה 
נגד מטוסים , לאחר שמטוסי בעלות הברית החלו בהפצצות על עיראק . לא נמסר 
מתי בוצעו ההוצאות להורג . דובר בשגרירות עיראק הכחיש את הידיעה . מקור 
אמריקאי בכיר מסר כי באחד הלילות יצאו מטוסים של כוחות הברית במשימה להרוג 
את הנשיא העיראקי סדאם חוסיין , אך מזג האוויר הגרוע מנע זאת מהם , כך 
דיווח העיתון " ואשינגטון פוסט " , שלשומלדברי המקור הבכיר היה ידוע כי 
סדאם נוסע בעיקר בלילה , מלווה בפתיונות ובפמליה של שומרי ראש , הוא אותר 
אי שם במרכז עיראק על ידי שירותי המודיעין של כוחות הברית . לדברי המקור , 
בשל סערה שפרצה באזור , לא היה אפשר להגיע למטרה . 
