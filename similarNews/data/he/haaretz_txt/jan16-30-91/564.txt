עשרות משפחות , רובן מגוש דן , הגיעו בימים האחרונים לבתי - ספר שדה של 
החברה להגנת הטבע בדרום . הביקוש הבלתי צפוי לחדרים באכסניות של בתי - ספר 
שדה בעונה זו של השנה , הפתיע את החברה . מנהל אזור הדרום של החברה להגנת 
הטבע סיפר אמש כי ביקוש גדול החל להסתמן עוד בסוף השבוע שעבר בבית - ספר 
שדה באילת , שם התמלאו כמעט כל החדרים . לאחר מכן גילו הישראלים את האכסניות 
בבתי ספר שדה במצפה רמון , שדה - בוקר וחצבה , שגם הן הולכות ומתמלאות . 
לנוכח הגעתן הבלתי צפויה של משפחות רבות , החלו מדריכי בתי הספר לקיים טיולים 
בתוך בתי הספר ובסביבתם הקרובה . " אנחנו עושים הכל כדי לשחרר מהמתחים 
את אלה שהגיעו אלינו , ומנצלים את השמש החורפית כדי לקיים טיולים באזורי 
הר הנגב " , אמר מנהל אזור הדרום . בניגוד לארבעת בתי - הספר הנ"ל , מסתבר 
כי לבית - ספר דרומי אחר , אשר בדרך כלל זוכה לביקוש גדול , היה עד כה 
ביקוש נמוך יחסית . מדובר בבית - ספר שדה בעין גדי , המרוחק כשעה ורבע 
בלבד מירושלים . 
