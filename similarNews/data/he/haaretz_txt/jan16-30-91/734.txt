. מפקדת חטיבת הצנחנים אז קצינים צעירים רבי תהילה , כיום אישי ציבור 
מפורסמים חשה שהמלחמה נשמטת להם מן הידיים . על - פי התכנון המקורי ייעד 
להם המטכ"ל תפקיד מאוד מוגבל : גדוד אחד ( בפיקודו של רפול ) הוצנח ליד 
מצבת פארקר , בפתח המזרחי של המיתלה ; שאר יחידות החטיבה חברו אליו בדהירה . 
משימה זו הסתיימה בהצלחה ובמהירות , ובכך עמד להסתיים חלקם של הלוחמים 
המהוללים במערכה . עיניהם של קציני החטיבה אריק שרון , יצחק חופי , אהרון 
דוידי , מוטה גור היו רואות וכלות כיצד תהילת המלחמה עומדת לעטוף את כתפיהם 
של מפקדי חטיבות השריון והחי"ר שדהרו בסיני , בואכה תעלת סואץ . הם לא 
היו מסוגלים להשלים עם כך , ולכן יזמו חדירה למעבר המיתלה במגמה להמשיך 
לאחר מכן אל גדות התעלה . התנהלה אז תחרות ( כמו לאחר מכן במלחמת ששת הימים ) 
מי תהיה החטיבה שתגיע ראשונה אל פס המים . בתחבולה השיג מפקד החטיבה , 
אריק שרון , את הסכמת ראש מטה פיקוד דרום , רחבעם זאבי , להכנסת " סיור " 
של הצנחנים אל המיתלה . הצנחנים שינו קצת את ההגדרה וכינו את הכוח " סיור 
אלים " , ובהתאם לכך קבעו את ממדיו ואת ציודו . הסוף היה רע מאוד : חלק 
ניכר מן החטיבה נכנס למיצר ונפל בפח . שני גדודים מחטיבה 2 של הצבא המצרי 
המתינו לצנחנים הישראלים על דפנות המיצר , ועשו בהם שמות . בתום ליל קרבות 
עקוב מדם ונאפד גבורה חיסלו הצנחנים את המארב המצרי , כשהם מותירים אחריהם 
93 הרוגים ו011 פצועים מבין חבריהם . המיתלה הפך דוגמה לקרב מיותר . ההשוואה 
אינה מלאה , אבל משהו מן האווירה ששררה במפקדת הצנחנים ערב הכניסה למיתלה 
קיימת היום במטכ"ל . יש הבדלים בנימה ובניסוח של דברים שאומרים בפומבי ראשי 
מערכת הביטחון ( משה ארנס , דן שומרון אם בעצמם ואם באמצעות דובריהם ) 
על תגובה צבאית ישראלית להתקפות הטילים העיראקיות , לעומת התבטאויותיהם 
של ראשי המערכת המדינית ( שמיר ודוד לוי , אם בעצמם ואם באמצעות דובריהם ) 
. ההבדלים האלה משקפים מזג וגישות שונים , כאשר ראשי מערכת הביטחון ( 
בחלקם ) הם הנמשל למפקדת הצנחנים בתזכורת מ6591 ; ואילו ראשי המערכת המדינית 
מייצגים בסיפור הנוכחי את עמדתו של רמטכ"ל קדש , משה דיין , שאסר על הכניסה 
למיתלה וזעם בדיעבד על שפקודתו הופרה . הלחץ הנפשי המתון שמפעילים אנשים 
כמו הרמטכ"ל ומפקד חיל האוויר על שר הביטחון , ובאמצעותו על יצחק שמיר , 
לפעול באופן צבאי נגד עיראק נגזר מעצם הגדרת תפקידם , מן ההכנות שביצעו 
מאז 2 באוגוסט ומתחושה מבורכת של כוח . הם מייצגים את הקו הגורס שצה"ל מסוגל 
לטפל באיום העיראקי , ולהשיב מנה אחת אפיים לרודן מבגדאד . בניגוד מסוים 
לפרשת המיתלה , שבה כל מפקדת הצנחנים היתה חדורה באותה התלהבות , אחדים 
מעמיתיהם של דן שומרון ואביהו בן נון מדברים בנימה יותר מאופקת . ייתכן 
שההבדל נעוץ בחשבון האישי שיש לכל אחת מהנפשות הפועלות עם ההיסטוריה . נסיבות 
הזמן , המהתלות תמיד בפרשני התקופה ואצטגניניה , מוכיחות גם עתה שהבלתי 
חזוי קם ומתרחש : מטכ"ל בעל גישה ינית ותפיסת עולם מרוסנת שראה את תפקידו 
לא רק כזרוע מחץ של הממשלה , אלא גם כמי שחייב בעירנות מיוחדת למשמעויות 
המדיניות של החלטותיה ( ראו , למשל , את התנהגותו באינתיפאדה ) משחר 
היום ( בחלקו ) לצאת לקרב . ואילו ראש הממשלה , שנחשב תמיד לנץ זעוף 
פנים ואטום להשלכות המדיניות של החלטותיו , מוצא את עצמו בולם את לחצי מערכת 
הביטחון ( חלק ממנה ) . קפמאבנזמצבה של ישראל בעיני העולם מזכיר את תדמיתה 
בתקופת ההמתנה שקדמה למלחמת ששת הימים . שוב ישראל היא קורבן לתוקפנות ערבית , 
שוב היא מאוימת , שוב היא מצטיירת כמדינה שפויה ותמימה שזד אלים מפר את 
שלוותה . בניגוד ל7691 , המראות הקשים מאזור תל אביב , המשקפים את תוקפנותו 
האכזרית של האויב הערבי , מגיעים בזמן אמת לכל רחבי תבל , בכללה ללשכות 
מקבלי ההחלטות בוואשינגטון , במוסקווה , בלונדון ובקהיר , ומשפיעים עליהם . 
בינואר 1991 המידע הוא המדיניות . יש מי שעושה בכך שימוש משוכלל בירושלים . 
כמה אנשים צעירים יחסית התברגו בתפקידי הסברה חשובים , וכישוריהם מתבטאים 
בימים אלה בהבנת משמעותה של האינטימיות שיוצר הקשר הטלוויזיוני החי החובק 
את כדור הארץ . הבולט שבהם הוא בנימין נתניהו , הממלא את המרקעים בנוכחות 
העונה לטעם הציבור האמריקאי . שאר חברי הרשת הם האחים אולמרט ( השר ומנהל 
לשכת העיתונות הממשלתית ) , דובר צה"ל , נחמן שי , אף הוא בעל ניסיון 
לא מבוטל בהרגלי התקשורת האמריקאית , ודני נווה , יועץ התקשורת של השר 
ארנס . אלה שאינם אוהבים את נתניהו מתלוצצים כי הוא נראה על המרקע כשהוא 
דוחף הצדה את אבי פזנר , דוברו המנוסה של ראש הממשלה , ומתפרץ אל המצלמה 
והמקרופון . חבורת הדוברים הישראלית מתואמת די טוב בינה לבין עצמה . לפעמים 
הם אפילו מתקשרים איש אל רעהו כדי ליישר את הקו או להשוות ניסוחים . כולם 
שם מבינים שמעבר לפן ההוליוודי שרשת סי - אן - אן משווה למלחמה במפרץ , 
בוקע ועולה ממד חדש ביחסים הבין - לאומיים . הדוברים הישראלים מבינים שבימים 
אלה , בגלל הסיקור החי של האירועים , ההסברה יוצרת את המדיניות . הם יודעים 
שמנהיגי העולם רואים איש את רעהו על המרקע , שההתקשרות החזותית הזו יוצרת 
מיד תגובות ושכתוצאה מכך נרקמת מדיניות . הם מעריכים שעמדותיו של הנשיא 
בוש מושפעות מן המראות הקשים של פגיעת הטיל ברמת גן שרשתות הטלוויזיה מביאות 
ללשכתו בבית הלבן . הם מאמינים שכיוון שתגובות מנהיגי ישראל על המאורעות 
נקלטות בוואשינגטון ברגע התרחשותם , נוצרת תשומה ישראלית חדשה למצב . משום 
כך נתניהו ועמיתיו חותרים בעקשנות בימים אלה להדביק את אש"ף לסדאם חוסיין , 
כדי ליצור זהות מוחלטת בין שני הנבלים . התקווה היא שזיווג זה ישתרש כל 
כך בתודעת הציבור האמריקאי ומנהיגיו , עד ששום איש רציני לא יעלה על דעתו 
בעתיד להציע לממשל האמריקאי להידבר עם אש"ף , ואיש לא ידרוש מישראל לראות 
בו בן - שיח . מי שנראה כלא - שייך לעולם תקשורת זה הוא שר החוץ , דוד לוי , 
שמגבלת השליטה שלו באנגלית באה לידי ביטוי חד בתקופת חירום זו . ללוי הוצע 
להתקין מערכת תרגום סימולטני שתאפשר לו להתראיין ברשתות הזרות , אבל ההצעה 
נפלה כאשר התברר כי שר החוץ התכוון לקבוע את המכשור המיוחד בלשכתו ( שבה 
יש מקום לעשרים עיתונאים בלבד ) , בעוד שצורכי השעה חייבו לעשות זאת במרכז 
התקשורת שבמלון " הילטון " , המרתק את שימת לבם של מאות כתבים זרים . לכך 
לוי לא הסכים . המגע עם מאות כלי תקשורת , ובאמצעותם עם העולם ומנהיגיו , 
מסחרר קצת את ראשיהם של אחדים מהדוברים בירושלים . הידיעה שביכולתם להקפיץ 
בכל רגע עשרות עיתונאים זרים , ולהופיע על - פי יוזמתם בחדר המצב שבבית 
הלבן ובבונקר של סדאם בבגדאד , מעניקה להם תחושת עוצמה שלא ידעו כמוה . 
היא גם מחייבת אחריות מיוחדת : למשל , כיצד לנווט את שמיר ואת ארנס לא 
להגזים בהתחייבויות פומביות לתגובה צבאית ישראלית , לבל ייווצר פער רחב 
מדי בין הכוונה לביצועה . קפמאבנזבזיכרונותיו מספר הנרי קיסינגר על הרגע 
המפתיע של מלחמת יום הכיפורים . ביום שלישי , 9 באוקטובר 3791 , בשעה 
02 : 8 בבוקר , נועד לפגישה בהולה עם שגריר ישראל , שמחה דיניץ , ועם 
הנספח הצבאי , מוטה גור . הוא שמע מהם על ממדי האבידות הישראליות בשלושת 
ימי הלחימה הראשונים : 94 מטוסים , 005 טנקים . קיסינגר מעיד כי המידע 
היכה אותו בהלם . הוא הבין שהמצב מחייב הערכה מחודשת של האסטרטגיה האמריקאית . 
מדיניות ארצות הברית היתה מבוססת על הנחה ודאית , שבמקרה של מלחמה תכריע 
ישראל את מצרים וסוריה במהירות . עתה התמוטטו כל עמדות המוצא . ארצות הברית 
לא יכולה היתה לסבול תבוסה ישראלית מנשק סובייטי . התפתחות כזו פירושה היה , 
כותב קיסינגר , אסון גיאופוליטי . ההפתעה נכון לומר האכזבה האמריקאית 
מביצועיו של צה"ל במלחמת יום הכיפורים הביאה לשינוי בגישת הממשל כלפי ישראל 
ויצרה את האפשרות שלא לומר את המניע למעמד המתווך שרכש לעצמו קיסינגר , 
ואשר באמצעותו חולל תהליך שהוביל להסכמי הביניים שהובילו להסכמי השלום . 
יכול להיות חזור : לפי שעה רק יכול להיות שתנאים דומים נוצרים והולכים 
עכשיו . ארה"ב מבחינה , כנראה , שנכונותה של ישראל להבליג על התקפות הטילים 
העיראקיות אינה רק תוצאה של לחציה , אלא יש בה גם ביטוי למצב האובייקטיווי 
שבו נמצא צה"ל מול האיום . ואשינגטון יודעת שצה"ל לא היה ערוך למתקפת טילים 
יבשתיים , ושמעולם לא חזה מלחמה עם עיראק . תוכניות הפיתוח , הציוד וההיערכות 
של הצבא , נתנו עדיפות לכלי נשק שטווח פעולתם אינו עיראק . יש למטכ"ל תוכניות 
פעולה , אנחנו לא נמנה את מספר הזנקות המטוסים , אלא את מספר הפגיעות במתקני 
האויב . מידת התיאום עם צבא ארצות הברית במפרץ , הדרושה לתגובה של צה " ל 
בעיראק , מחייבת לא רק נכונות לקבל את עקרון המעורבות הישראלית , ולא רק 
הסכמה על מרחב הפעולה ועל אופיה , אלא גם הבנה לגבי דרכי הגישה אליו . 
יצחק שמיר נמצא במצב שהוא מסוגל בקלות יחסית להטות לצדו את רוב השרים הנדרשים 
להכריע בעניין . ברצותו , יביא את רובם לתמוך במדיניות ההבלגה ; ברצותו , 
ישיג רוב למען החלטה על מבצע צבאי . ארנס אינו מעז לחלוק עליו ( אף - 
על - פי שהוא נתון ללחצים מצד מפקדים מרכזיים במטכ"ל , הדוגלים בפעולה צבאית ) 
ודוד לוי מפגין מתינות עקבית סביב רעיון הלחימה הישראלית . אגב , כל זמן 
שלורנס איגלברגר נשאר כאן גדלה ההסתברות להמשך האיפוק הישראלי . הרוויזיוניסטים 
האלה , שהתנגדו בתקופת המנדט למדיניות ההבלגה של הנהגת היישוב , מוצאים 
את עצמם היום מגשימים אותה בנסיבות אחרות . משמעותה של נכונות הממשלה לגלות 
ריסון היא עקרונית : גם אם יוסיפו העיראקים לטפטף טילים על ישראל , תדבק 
הממשלה במדיניותה מתוך אותם שיקולים שהנחו אותה להבליג עד עתה . האם צפוי 
רגע שבו תשנה את גישתה אם ממדי הפגיעות וסוגן ייצרו מצב בלתי נסבל בעורף ? 
סדאם חוסיין יודע זאת והוא חותר לכך . מסיבה זו יש תפקיד מפתח לסוללות 
הפטריוט ; שניים - שלושה טילי קרקע - אוויר משוכללים עשויים לחרוץ את השאלה , 
האם ישראל תסתבך במלחמה רבתי או תמתין בסבלנות לקריסתו של הצבא העיראקי 
ולמפלת מנהיגו . במלחמת יום הכיפורים כופף הטיל את כנף המטוס , בלשונו של 
עזר וייצמן , והוכיח לצה"ל כי הוא נערך ללחום את המלחמה הקודמת . במלחמה 
הנוכחית חוזר העניין במידה מסוימת על עצמו . הטילים העיראקיים מלמדים כי 
גם הפעם עלול צה"ל ללחום את המלחמה הלא נכונה . וכמו ב3791 , אם כי בנסיבות 
שונות , נחלצת ארה"ב לסייע : אז ברכבת אווירית שהביאה הנה מתחתונים ועד 
מטוסי פאנטום , היום צי של מטוסי ענק שפורק את סוללות הפטריוט . ההשוואה 
אינה אוטומטית ואינה מוחלטת , אבל לא קשה לחזות שכשם שלפני 32 שנים ניצל 
הממשל האמריקאי את הנסיבות כדי להפיק רווח מדיני , ולתרום לתחילת ההתפייסות 
בין ישראל למצרים , כך ינהג גם עכשיו כששאון הפצצות החכמות יידום . קפמאבנזכאשר 
סיכמו אדריכלי מלחמת שלום הגליל את תוצאות מעשיהם , טענו שלפחות דבר אחד 
השיגו : פגיעה אנושה באש"ף ובמעמדו הבין - לאומי . באה המציאות וטפחה על 
פניהם : עד ל2 באוגוסט 0991 עלה מעמדו של אש"ף בעולם והרקיע שחקים . ייתכן 
שמלחמת סופת המדבר , שבה ישראל אינה נוטלת חלק פעיל ( לפחות , לפי שעה ) 
, תביא אותה להישג שנשמט ממנה במלחמה שיזמה בלבנון ב2891 . בהתאם לידיעות 
המצויות בירושלים , מתכוונת ארצות הברית להיות תקיפה ופעילה בהנהגת הסדר 
שלום באזור מיד עם תום המלחמה . בחזונה רואה ואשינגטון מערכת של הסכמים 
דו - צדדיים ורב - צדדיים בין מדינות האזור , שתכליתם להביאו ליציבות ולאיזון 
פנימי . עולם המחר מיועד לקדם את מצבם של עמי המזרח התיכון , ולשם כך מוכנה 
ארצות הברית לגייס הון רב ולהקצות חלק ממנו לתוכניות פיתוח אזוריות . ההסדר 
החדש יכלול הסכמים על פירוקי נשק , מקובל ולא - מקובל , ויישוב סכסוכים 
בין מדינות באמצעות פירוזים ותיקוני גבול . על - פי תסריט זה יגשו הבית הלבן 
ומחלקת המדינה לפתרון הסכסוך הישראלי - ערבי בהתאם לנוסחה שהציעה ישראל : 
הסדר בינה לכל העולם הערבי . האמצעי : בנייה הדרגתית של הסדרי אמון הדדיים . 
באידיליה הזו , כך מאמינים בירושלים , לא יהיה לאש"ף מקום . הממשל האמריקאי 
יקרא לפלשתינאים לכונן מתוכם נציגות שתצטרף למשא ומתן . כדאי לקחת את ארצות 
הברית ברצינות : העוצמה , השיטתיות והנחישות שהיא מפגינה במלחמה , גם 
אם יש בהן מרובעת , תבוא לידי ביטוי גם כאשר תפעיל את תוכנית השלום שלה . 
קפמאבנזבשבוע שעבר , פורסמו כאן כמה משפטים מיותרים שנכתבו ביום חמישי בבוקר , 
תחת הרושם המוטעה על ממדי הצלחתה של המהלומה האווירית שהנחיתו האמריקאים 
על עיראק . מי שמתיימר לסייע בהבנת המתרחש אינו יכול לסלוח לעצמו כאשר אבחנותיו 
אינן מחזיקות מעמד , אפילו לא 42 שעות . הנזק הצטמצם כתוצאה משיבושים חמורים 
בחלוקת גיליון " הארץ " של אותו יום , ובגלל נפילת טילים בתל אביב , 
אשר מנעו מקוראים רבים לחזות בקלוני . מה שמלמד שאם קשרי עם הגנרל שוורצקופף 
טעונים שיפור , הרי יחסי עם מחלקת ההפצה של " הארץ " מצוינים . 
