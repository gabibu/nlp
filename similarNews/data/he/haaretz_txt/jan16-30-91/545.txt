שר האוצר , יצחק מודעי , ייפגש הבוקר עם תת מזכיר המדינה האמריקאי , לורנס 
איגלברגר , ויציג בפניו את צורכי המימון של המשק הישראלי , עקב המלחמה 
במפרץ וגל העלייה מבריה"ם . מודעי גם יודיע לאיגלברגר על כוונת ממשלת ישראל 
לבקש סיוע נוסף מהממשל האמריקאי בעקבות ההתפתחויות . גורמים בלשכתו של מודעי 
הביעו אופטימיות אתמול כי במסגרת הידוק הקשרים עם ארה"ב , לאמריקאים תהיה 
מוכנות גדולה יותר להיענות לבקשות ישראל לסיוע כלכלי נוסף . יצוין כי מודעי 
כבר נפגש עם איגלברגר בספטמבר , כאשר שהה בארה"ב . באותו ביקור , הוא 
ניסה לגייס כסף מהממשל ומיהדות ארה"ב לצורך קליטת העלייה . ההערכה היא כי 
ישראל לא תבקש מארה"ב למחוק לה את חובותיה או לעכב את פירעונם , מכיוון 
שדבר זה עלול לגרום נזק למוניטין שלה מבחינת החזר חובות . במקום זה , תעדיף 
ישראל לקבל ערבויות נוספות להלוואות או למענקים מיוחדים . השיפור שחל בימים 
האחרונים בתדמיתה של ישראל עשוי גם לשפר את סיכוייה לקבל הלוואות וסיוע מגופים 
בין - לאומיים אחרים , כגון קרן המטבע הבין - לאומי . 
