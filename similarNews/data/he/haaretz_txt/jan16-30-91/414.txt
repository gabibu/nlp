קצינים של הצנזורה הצבאית יפקחו דרך קבע על שידורי רשתות הטלוויזיה הזרות 
הפועלות מישראל . כך סוכם אתמול בדיון שנערך בלשכת דובר צה"ל . אישים בצה"ל 
זעמו משנודע להם כי כתבים זרים ובעיקר כתב רשת הטלוויזיה בכבלים סי - אן - 
אן , דיווחו במדויק על מקום נפילת הטילים בישראל . בעקבות זאת התקיים דיון 
דחוף שבו השתתפו דובר צה"ל , הצנזור הראשי וכל הרשתות הזרות הפועלות בישראל . 
סוכם כי החל מאמש יישבו נציגים של הצנזורה הצבאית במשרדי הרשתות הזרות ויפקחו 
ישירות על הדיווחים . הרשתות הזרות גילו הבנה לדרישת צה"ל . הצנזור הראשי 
אינו מתיר לכלי תקשורת בארץ ובעולם לציין את שמות המקומות שבהם נפלו טילים 
וזאת כדי לא להביא לידיעת האויב אינפורמציה מסוג זה . סגן שר החוץ , בנימין 
נתניהו האחראי על ההסברה בישראל , פנה גם הוא לצנזור הראשי בבקשה לפקח על 
הכתבים הזרים . 
