, ששמו העברי חידק הגחלת . הוא תוקף בעיקר בהמות אוכלות עשב , כגון סוסים 
וכבשים , אבל הוא פחות מסוכן לבני אדם . החידקים הללו עלולים לגרום לפגיעה 
במערכות הנשימה והעיכול , וכן יכולים להעביר את המחלה באמצעות מזון מזוהם , 
ולגרום לדלקות מעיים . אינני חושב שמעשי לבצע טיפול מונע על - ידי חיסונים . 
יש אמנם חיסונים נגד החידקים הללו , אבל חיסון המוני אינו בא בחשבון . 
יש גם טיפול אנטיביוטי נגד המחלות שהחידקים הללו עלולים לגרום . אינני חושב 
שקיימת סכנה מוחשית שהעיראקים יצליחו לתקוף את ישראל בנשק ביולוגי באמצעות 
טילים , משום שבעת שהטיל נשלח מהמשגר , ראש הנפץ שלו מתחמם מאוד , וכתוצאה 
מכך החידקים הללו עשויים למות , חוץ מאשר הנבגים . קיימת סכנה של הפצת 
החידקים האלה באמצעות מטוסים מן האוויר . אבל גם אז אין שום ודאות שהנשק 
הזה יהיה יעיל ויפגע באנשים , משום שהם עשויים להתפזר באוויר , בעיקר אם 
נושבות רוחות חזקות , ולא להגיע כלל לקרקע . ייתכן שהמסכות עשויות גם להגן 
עלינו בצורה יעילה למדי נגד נשק ביולוגי . אמנם במקרה של שימוש בנשק ביולוגי 
לא מדובר בגז , אלא בחידקים , אבל אני מאמין שהפחם שבמסננים עשוי להיות 
אמצעי הגנה יעיל למדי . החדרים האטומים יהיו יעילים נגד נשק ביולוגי אף 
יותר מאשר נגד נשק כימי , משום שלחידקים קשה הרבה יותר לחדור לתוך חדרים 
אטומים מאשר לגז . אתה צודק . יש לי הרגשה שיש חשש גדול יותר שניפגע , 
אם בכלל , מנשק כימי מאשר מנשק ביולוגי . 
