מור"ן , מוקד רפואי נייד , יופעל החל מהיום ברמת השרון . המוקד יופעל 
על ידי " קשב " בשיתוף עם מגן דוד אדום . הפעלתו נעשית על פי הסכם עם 
המועצה המקומית של רמת השרון . " קשב " המפעילה מוקד מצוקה מבית מגן דוד 
אדום ברמת גן , שכרה אמבולנס של מגן דוד אדום , אנשי צוותי עזרה ראשונה , 
ורופא במסגרת שרות לילה . באמבולנס הותקנו ציוד , תרופות וקשר אלחוטי . 
האמבולנס יוצב בסמוך לבית יד לבנים בפינת הרחובות המחתרת וההגנה . ממוקד 
" קשב " נמסר כי לכל קריאה לעזרה רפואית בתחומי רמת - השרון , יישלח המור"ן 
ויגיש עזרה ראשונה וטיפול רפואי כנדרש . אם יהיה צורך בפינוי לבית חולים 
יוזעק באלחוט אמבולנס מתחנת מד"א בהרצליה . המחיר שייגבה עבור הגשת עזרה 
ראשונה יהיה על פי מחירון משרד הבריאות לשרות רופא בלילה . השירות יופעל 
בשלב ראשון בין השעות 01 בלילה ו6 בבוקר . הפנייה אליו בטלפון 9966220771 
או לתחנת מגן דוד אדום בהרצליה 333145250 . 
