מדי שנה כמעט , במהלך טקס חלוקת האוסקרים , מחלקת האקדמיה אוסקר מיוחד , 
של כבוד , לאישיות בכירה . בדרך כלל לכוכב או כוכבת , שנמצאים הרחק מאוד 
משיא הקריירה או סמוך לסופה . הענקת האוסקר המיוחד נחשבת , בדרך כלל , 
לאחד משיאיו של הטקס . היא מלווה בנאומים רגשניים ובהקרנת קטעים מסרטיו 
של הזוכה . הקהל באולם קם בדרך כלל על רגליו כדי לברך אותו או אותה . ואסור 
לשכוח שאוסקר הכבוד מכבד לא רק את הזוכה , אלא גם את זה שנבחר להעניק את 
הפרס לאישיות שנבחרה . טקס חלוקת האוסקרים שיערך השנה ב52 במארס הוא כולו 
טפיחה עצמית על שכמה של הוליווד . בעזרת אוסקר מיוחד היא מצדיעה לא רק להווה 
שלה אלא גם למורשתה המפוארת . היא מוכיחה שאין היא שוכחת את ותיקיה , כלומר 
שהיא תעשייה הומאנית ומלאת חמלה והערכה לאלה שהניחו את בסיסה . לעיתים משתמשת 
הוליווד באוסקר זה כדי לעשות צדק עם כוכבים שלא זכו מעולם בפרס עצמו . צפלין , 
קרי גרנט או ברברה סטנוויק זכו באוסקר הכבוד בלבד . לעיתים היא משתמשת 
בו כדי להוסיף מידה של יוקרה לטקס . וכך , בעשור האחרון , כאשר על הבמה 
מופיעים כוכבים בסדר גודל של פטריק סווייזי או טום סלק , מעניקה הוליווד 
אוסקרים מיוחדים ללורנס אוליבייה ואלק גינס , למרות שהם זכו כבר באוסקרים 
אמיתיים קודם לכן . לעיתים ניתן אוסקר הכבוד מוקדם מדי : גם הנרי פונדה 
וגם פול ניומן , למרות מספר רב של מועמדויות , לא זכו בפרס עצמו , כאשר 
הוחלט , ב0891 ( במקרה של פונדה ) , וב5891 ( במקרה של ניומן ) , 
להעניק להם אוסקר כבוד . שנה לאחר אוסקר הכבוד שלו זכה פונדה באוסקר המשחק 
עבור " האגם המוזהב " . גם ניומן זכה באוסקר עבור " צבע הכסף " שנה לאחר 
שהוענק לו אוסקר הכבוד . המקרה של ניומן היה מביך במיוחד . אוסקר הכבוד 
ניתן , בדרך כלל , לשחקן שכבר אינו פעיל ביותר . היה ברור שזוהי מחווה 
מצידה של הוליווד , כדי לכפר על נקיפות המצפון שלא העניקה לו עדיין אוסקר 
של ממש . ניומן לא בא לטקס כדי לקבל את הפרס , ובנאום התודה שלו , שהוקלט 
מראש , לא נשמע לבבי ביותר . הוא גם לא הופיע בטקס הבא , שבו זכה באוסקר 
המשחק . השנה יוענק אוסקר הכבוד לסופיה לורן . גם זו בחירה משונה למדי , 
למרות שנוכחותה של " לה לורן " על בימת הטקס תוסיף ודאי מידה נחוצה ביותר 
של זוהר להליכי החלוקה היגעים למדי . לא ברור מדוע לא הוחלט להעניק את הפרס 
לאחד מאותם כוכבים או כוכבות , שעדיין בחיים וחלקם עדיין עובדים , שלא 
זכו בו מעולם ? מירנה לוי ( שלא היתה מועמדת מעולם ) , או גין ארתור . 
לורן עצמה זכתה באוסקר ב1691 עבור הופעתה בסרט " שתי נשים " , שביים ויטוריו 
דה סיקה . היא זכתה גם בכבוד נוסף : היא השחקנית היחידה , בתולדות האוסקר , 
שזכתה בפרס עבור הופעה בסרט שאינו דובר אנגלית . אבל מתי לאחרונה ראינו 
אותה בסרט טוב ? לפחות לפני עשרים שנה , למרות שהיא ממשיכה לעבוד . היא 
אחת הכוכבות האירופאיות הבודדות שעשו קריירה בהוליווד , אבל הוליווד לא 
ידעה בדיוק מה לעשות איתה . את מרבית הקריירה היא עשתה באירופה . יש מעט 
כוכבות גדולות שהקריירה שלהן מלאה ברשימה כה ארוכה של סרטים זניחים . מה 
אומרים לכם , למשל , השמות הבאים : " חמישה מילין לחצות " , " מבצע 
חץ מקשת " , " נפילת האימפריה הרומית " , " ליידי ל " , " החמניה " , 
" אשת הכומר " ועוד ועוד . לא הרבה , ובצדק . היו גם הסרטים החביבים 
שעשתה לצידו של מרצלו מסטרויאני , בדרך כלל תחת שרביטו של דה סיקה ( " אתמול , 
היום ומחר " , " נישואין נוסח איטליה " ואחרים ) ; " הרוזנת מהונג 
קונג " , סרטו האחרון של צפלין , לצידו של מרלון ברנדו , ו"יום מיוחד " 
של אטורה סקולה . אני זוכר לה בחיבה את הופעתה בגירסה הקולנועית של המחזמר 
" איש לאמאנשה " . זה לא הרבה . לפני שזכתה באוסקר היא הופיעה בסרטים גרועים 
עוד יותר , כגון " הגאווה והתשוקה " , לצידו של פרנק סינטרה בתפקיד מורד 
ספרדי , או " הנער על הדולפין " לצד אלן לאד , שהיה נמוך ממנה בראש , 
ובילה את כל ההסרטה מולה כשהוא ניצב על ארגזים . כשרונה ניכר במיוחד כאשר 
הופיעה בקומדיות לצידם של קרי גרנט או אותם קומיקאים איטלקים , שהוציאו 
ממנה את מיטבה , אך הרבה שיאים לא היו כאן . בשני העשורים האחרונים היא 
הופיעה בעיקר בסרטים מדרגה שנייה , שכמעט לא זכו להפצה . בשנות השמונים 
בחרה לככב בעיקר בסרטי טלוויזיה , שאמנם הפכו בזכותה לאירוע , אך לא זכו 
להערכה מרובה . באחד מהם גילמה אפילו את דמות אמה , ובהמשך את עצמה , 
במין דרמה אוטוביוגרפית על חייה הסוערים . אחד משיאיה המפוקפקים של הקריירה 
שלה היה ב5691 , כאשר צילמה בארץ סרט בשם " יהודית " , בתפקיד פליטת שואה , 
שמסתובבת בקיבוץ בזמן מלחמת השחרור , כשהיא לבושה בחליפה אופנתית של כריסטיאן 
דיור . כאשר היתה בארץ , והארץ סערה ועקבה אחר כל תנועה שלה , היא הכריזה 
שלכל מקום בעולם היא נוסעת עם מלאי של פאסטה כי היא עדיין זוכרת את ימי הרעב 
של ילדותה . המראה שלה מבשלת פאסטה במלון " וולדורף " בניו - יורק הוא 
חלק מהמיתוס ששמו סופיה לורן . הביוגרפיה שלה מרתקת יותר ממרבית התפקידים 
שגילמה : הנערה שגדלה ללא אב , בעוני וברעב , בין חורבותיה של איטליה 
במלחמת העולם השנייה ; האמא שדחפה אותה לתחרויות יופי שונות באיטליה הכבושה 
של אחרי המלחמה ומי יודע למה עוד ; ההתחלה כפצצת מין , עם הדיווחים המדויקים 
על גודל החזה שלה והיריבות עם פצצת המין האיטלקית האחרת : גינה לולובריגידה ; 
הנישואין , שמחזיקים מעמד , למפיק שגילה אותה , קרלו פונטי , המבוגר 
ממנה בכעשרים שנה והוא לה , כדבריה , בעל ומאהב ; ניסיונותיה להפוך לאמא 
שזכו לאהדה בעולם כולו , וכשלבסוף הצליחה , העולם הריע לה כאילו זכתה באוסקר ; 
המעבר מסמל מין לשחקנית מכובדת , יורשתה של אנה מניאני ; " מאמא רומא " 
וגם סמל של אלגנטיות , פאר וזוהר . לורן שייכת לאריסטוקרטיה של הקולנוע . 
על כך היא זוכה באוסקר השני שלה . היא בת 65 היום , והעולם ממשיך לעקוב 
אחר כל קמט בפניה היפות . והעיניים , העיניים האלה , עדיין מכשפות . 
הן ודאי יבהיקו להפליא באור הזרקורים בטקס האוסקר הקרוב . 
