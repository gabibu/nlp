ברחובות ניו יורק מתקיימות הפגנות נגד המלחמה , אבל אוהבי האמנות אינם מוותרים 
על ביקורים בגלריות ובמוזיאונים . בסוהו , מרכז הגלריות והבוטיקים הניו 
יורקי , פתוחות 861 גלריות , המחליפות תערוכות כל שלושה שבועות . השנה 
נוספו עוד 37 , חלקן בחללים יפהפיים של בתים ששופצו , ובאזור כולו נוספו 
כ01 מבנים המאכלסים רק גלריות . קשה לדעת ממה מתקיימים כולם , אך אפשר 
לראות לא רק יצירות יוצאות דופן , אלא גם סוחרי - אמנות , חללים ומבצעים 
יוצאי דופן . דולגנוס - ניומן - קרונין היא חברה של עורכי דין , שמשרדם 
נמצא ב"לופט " בתוך בית שהוא שמורה אדריכלית . הם חילקו את החלל הגדול 
שלהם לאורך באמצעות כמה מחיצות ועמודים תומכים , המשמשים גבול בין החלק 
שבו יושבים העובדים ( תשעה עורכי דין ומסייעיהם , עם שולחנות וספרייה ) 
לבין החצי המיועד לתערוכות . חלוקה זו היא מעין הכרזה שעיסוקם של עורכי 
דין , בנוסף על חוזים ופשעים , הוא גם במחוות הומניות . אוצר שעובד אתם 
או מוזמן על ידם בוחר את התערוכות , והדגש אינו על מסחריות אלא על נושאים 
בעלי עניין ציבורי . התערוכה הקבוצתית שראיתי היתה טובה . לא מדהימה , 
אבל מרשימה מאוד , בהתייחסות אל החלל כולו . " המוזיאון החדש לאמנות " 
נפתח לפני כשלוש שנים , על ידי אוצרת לשעבר במוזיאון לאמנות מודרנית , 
שחלקה על דרכי הניהול שם . זו מעין גלריה גדולה , העוסקת בתכנים שונים , 
כמו איידס , או בעיות חברתיות . התערוכה המוצגת שם כעת עוסקת במודעות 
פוליטית של אמנים שונים בארצות שונות . תערוכה עכשווית מאוד , המרתקת במגוון 
העשייה והאמירות שלה ובניצול כל המדיומים . יש גם התחכמויות : ערימת סוכריות , 
בליוי המשפט " קחו רק אחת " ; משטחי דולרים ( נייר מצולם ) ועליהם אמירות 
המתייחסות לכסף ככוח עליון ; שקופיות מרחפות עם תצלומים גדולי מידות . 
התערוכה מראה בעיקר שפוליטיקה מטרידה אמנים בצורה שונה בכל ארץ וארץ . בין 
הפרויקטים הלא - מסחריים בולטת " הלימוזינה המשוטטת " . זה פרויקט ניו יורקי 
מאוד , המוגדר רק בשביל העיר הזאת , שבה הוא משמש סמל למעמד , כוח , 
כסף וזוהר . הלימוזינה השחורה והארוכה מטיילת ברחובות העיר . מותקנים בה 
ארבעה מקרני שקופיות , המקרינים על שמשות - החלונות הכהות . המסלולים 
שעושה המכונית מותאמים לנושאי ההקרנות : כסף , כלכלה , שחיתות , שוחד , 
עסקות , התחייבויות , אזור בניין האו"ם , עסקי שעשועים . הלימוזינה 
נוסעת מדי ערב , לאט , במשך חמש שעות ששה ערבים בשבוע . המימון ניתן על 
ידי הקרן לעידוד האמנות . עיצב את הפרויקט בראוני גונסון , והרבה שמות 
נוספים שותפים להפקה . קרן לפרויקטים ייחודיים היא " ויא " ( המלה " דרך " 
ביוונית עתיקה ) . היא נוסדה ב4791 כיוזמה פרטית משפחתית , כדי לסייע 
במשימות בלתי אפשרויות ( כלומר , לא רווחיות ) באמנות . בראשה עמדה פליפה 
דה מניל פרדריק , שב4891 נואשה והעבירה את הניהול לקבוצת מנהלים . הקבוצה 
שינתה את חוקי הקרן . יש להזכיר שבאמריקה תרומה לאמנות מוכרת לצורכי מס , 
ועל כן הנכונות לתרום רבה . רשימת התומכים בקרן כוללת חברות תעופה , 
גלריות וקרנות משפחתיות . הדו"ח על פעילות הקרן נמצא לחלוקה בכל אולמות 
התערוכות שלהם . בעשר שנות קיומה הראשונות רכשה הקרן יצירות רבות , כדי 
להציגן לקהל רחב . בין מטרות הקרן גם פתיחת מוזיאון אנדי וורהול , בבניין 
מסחרי ברחוב 22 בניו יורק . הקרן תומכת גם בריקוד ובכתיבה וחלק גדול מהפרויקטים 
הממומנים על ידה הם של אמנים ידועים . קפמאבינעתה מציגה הקרן שני מיצבים 
של ולטר דה מריה : " חדר האדמה " הוא אולם גדול מאוד , לבן מאוד , ובו 
אדמה שחורה שגרגריה רוויים , בגובה 06 ס"ם . אי אפשר להיכנס לחדר , אבל 
בהתבוננות מנקודה אחת החוויה מהממת . פרויקט נוסף של אותו אמן הוא " הקילומטר 
השבור " : בחלל גלריה ענק מונחים בסדר מופתי 005 מוטות פליז זהים , שאורכם 
2 מטרים וקוטרם 5 ס"ם כל אחד . הם מונחים ברווחים שווים , ההולכים ומתקצרים 
בפרספקטיווה . העמידה בפני שדות הפליז האלה היא מהחוויות המרשימות שאני 
זוכרת באמנות הרבה שנים . הקרן אינה מתחייבת למשך תקופת התערוכות , אך 
הפרסומים בעיתונים למיצבי דה מריה אומרים שהתצוגה תימשך עוד זמן רב . לא 
ידוע כמה פרויקטים מחכים בתור , אבל העובדה שיש קרן כזאת משמחת , גם אם 
האמנים הממתינים קצרי רוח . 
