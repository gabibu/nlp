ואשינגטון ( מיוחד ל"הארץ " ) . כשעה ומחצה לפני שעת היעד , אתמול לפנות 
בוקר , דיווח מזכיר המדינה של ארה"ב , גיימס בייקר , לשגריר ישראל בוואשינגטון , 
זלמן שובל , על העיתוי המתוכנן של המלחמה נגד עיראק . בייקר זימן אליו 
את השגריר שובל , ודיווח לו על מועד המתקפה המתוכנן . שעות אחדות קודם 
לכן , קיים בייקר פגישה דומה עם שגריר סעודיה בוואשינגטון , הנסיך בנדר 
בן - סולטאן , עם שגריר כוויית ועם שגריר גרמניה בארה"ב . כך מסר אתמול 
מקור רשמי במחלקת המדינה של ארה"ב . שגרירות ישראל בוואשינגטון אישרה גם 
היא את דבר הפגישה . ככל הידוע , היה זה הדיווח הרשמי הראשון של ממשל ארה"ב 
לממשלת ישראל על תחילת המלחמה . השגריר שובל אמר בעקבות הפגישה בראיון טלוויזיוני , 
כי למדינת ישראל אין סיבה להתלונן על העדר תקשורת בין ישראל לבין ארה"ב . 
כלי התקשורת בארה"ב מסרו אתמול כי ארה"ב מסרה לישראל מידע מידי על השמדת 
סוללות הטילים של עיראק 2 ו3 באתרי המדבר המערבי , תיכף אחרי שהן הושמדו . 
לפי הסברה , הדיווח התבסס על תצלומים של מטוסי ההפצצה שווידאו את תוצאות 
המתקפה באתר , ועל תצלומים מלווייני הריגול של ארה"ב . 
