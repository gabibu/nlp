עיון בכתביו ובהצהרותיו של סלאח חאלף , המוכר יותר בכינויו " אבו איאד " , 
שנחשב עד להירצחו השבוע כמנהיג הפלשתינאי החשוב ביותר אחרי ערפאת בקרב " דור 
המייסדים " של הפתח , מבהיר איזה שינוי עבר האיש הזה בהלוך מחשבתו . ב8491 
נאלץ , כנער שטרם מלאו לו 51 , לנטוש את ביתו ביפו ולהימלט לעזה . " ה31 
במאי 8491 יישאר חקוק בזיכרוני לנצח " , סיפר לעיתונאי הצרפתי אריק רולו , 
ב8791 . בסגנון דרמטי ורגשני תיאר אבו איאד את הבריחה בספינה רעועה דרך 
הים תחת מטר של פצצות , כשפתאום אחרי הרמת העוגן גילתה אחת הנוסעות כי אחד 
מארבעת ילדיה איננו על הסיפון ודרשה לחזור לחוף לאסוף אותו . תחנוניה של 
האישה נותרו ללא מענה כי לא ניתן היה לסכן מאות אנשים , ולמרות הניסיונות 
להרגיעה , כשלו עצביה והיא השליכה את עצמה אל הים . בעלה שלא הצליח לעצור 
בעדה , צלל אף הוא אחריה , כשהגלים הסוערים בולעים את שניהם לעיני הפליטים 
מוכי השיתוק . " מדוע עזבנו את בתינו ואת רכושנו כדי להטיל את עצמנו אל 
תוך הרפתקת הגלות ? " שאל אבו איאד בהמשך . מהלך חייו מאז הבריחה הטראומטית 
מהבית ביפו מבטא את ניסיונותיו למצוא תשובה לשאלה הזאת . סלאח חאלף נולד 
ביפו ב3391 , וכפליט נדד לעזה ומשם לקהיר , שם הכיר את ערפאת . יחד נסעו 
השניים לכוויית . ערפאת עשה שם חיל כראש חברה לבניין , ואילו אבו איאד 
התפרנס מהוראה בתיכון . עם ערפאת היה אבו איאד בגרעין המייסד של הפתח ב9591 , 
ויחד הפכו את הארגון אחרי מלחמת ששת הימים לגוף עצמאי שזכה להכרה כגורם 
שיש להתחשב בו על לוח השחמט המזרח - תיכוני . הטבח והגירוש של הפלשתינאים 
בספטמבר השחור של 0791 בירדן היו לאבו איאד ניסיון טראומטי מכריע . הוא 
נאסר בידי הירדנים , שוחרר והוביל את המחנה הקיצוני באש"ף . בעוד ערפאת 
ניסה לטפח את מעמדו של הארגון בקהילה הבין - לאומית , שיגר אבו איאד , 
כאיש הקשר של הפתח עם ספטמבר השחור , את אנשי הפלג למשימות דמים , שהתחילו 
ברצח ראש ממשלת ירדן , ואספי תל , והגיעו לשיאן בטבח בכביש החוף ורצח הספורטאים 
הישראלים במינכן . אבו איאד תואר בפי אנשים שפגשו בו במשך השנים כדמות בעלת 
חזות שאיננה מעוררת תשומת לב מיוחדת , כבד - גוף , עגלגל . הוא דמה לסוחר , 
למורה או לזעיר - בורגני ערבי טיפוסי . כנראה שמעולם לא השתתף באופן פעיל 
בפעולה צבאית . במארס 8691 נכח בכפר כראמה בעת שכוחות צה"ל פשטו עליו , 
אך הוא לא ירה אפילו ירייה אחת לעבר הכוח התוקף . יותר מכך , בנסיבות לא 
ברורות הוא נרדם , לאור היום , בשעה שהקרב השתולל כמה מטרים מן הסלע ששימש 
לו מסתור . אבל במציאות היתה אישיותו מורכבת ורבת פנים , והוא אחד הכותבים 
( בצעירותו חיבר שני מחזות שזכו להצלחה ) והנואמים המוכשרים שפעלו באש"ף , 
שדי היה בהופעתו על הבמה כדי להביא להתפרצות נלהבת של ההמון . בראיונות 
שנתן לעיתונאים אירופים במשך השנים בלטה גישה קיצונית ועוינת כלפי ישראל . 
בראיון ל"די צייט " הגרמני באפריל 87 , אמר : " הצדקת קיומנו מיוסדת 
על המלחמה בנשק נגד ישראל . הפסקת המלחמה תהווה כניעה . אם נפסיק את האש 
יהיה עלינו לארוז את המזוודות וללכת הביתה , אך אין לנו בית שאליו אנחנו 
יכולים ללכת " . אבו איאד היה המנהיג הראשון של הפתח שניסח בפברואר 8691 את 
" המטרה האסטרטגית " של הפלשתינאים : הפיכתה של פלשתין למדינה " דמוקרטית 
חילונית " , שבה יחיו יחד יהודים , נוצרים ומוסלמים , אחרי פירוק המדינה 
הציונית . אולם הוא היה גם הראשון שניסח באופן סדור , והכריז בפומבי , 
בפברואר 47 , על תורת השלבים , שמשמעותה הסכמה לקבל מדינה פלשתינית בשטחי 
הגדה והרצועה בלבד בשלב ראשון . תורת השלבים , למרות ההיגיון המקיאווליסטי 
שעמד מאחוריה , סימן את תחילת התזוזה האש"פית לעבר פרגמטיזם בתהליך , ששיאו 
היה בקבלת עקרון המדינה הקטנה בגדה וברצועה כיעד סופי של הפלשתינאים . הריאליזם , 
הסביר אבו איאד , פירושו התחשבות ביחסי הכוחות : " אין שום טעם להיות 
קשוח וטהור עקרונות אם הדבר מביא אותך , כמו את חאג אמין אל חוסייני , 
לסיים את חייך בגלות " . בראיונות שנתן בשנה האחרונה לחייו , ניסח אבו איאד 
את המהפך הדרמטי שחל בהלוך מחשבתו ובחשיבה של הזרם הפרגמטי באש"ף , בצורה 
הבהירה והשלמה ביותר כפי שלא עשה שום מנהיג פלשתיני . במאמר ובראיון שנתן 
ל"פורין פוליסי " האמריקאי ( אביב 09 ) , ביטא במפורש את הוויתור על 
רעיון סילוקה של ישראל מהאזור : " אש"ף סילק הצדה את החלום לכונן מדינה 
ערביתיהודית דמוקרטית אחת בפלשתין של לפני 84 . עשינו זאת משום שהגענו למסקנה 
שהחלום הזה איננו ניתן להשגה , אלא אם יהיה קונסנסוס יהודי - ערבי בעניין 
זה . מדינה אחדותית דו - לאומית לא יכולה לקום ללא הסכמת שתי הקהילות " . 
קפמאבינאבו איאד התייחס בגלוי לכל השאלות הנוקבות שהופנו אליו בקשר לדמות 
ההסדר . לגבי זכות השיבה אמר : " אנחנו מסכימים לכך ששיבה טוטלית איננה 
אפשרית . . . אנחנו מכירים בכך שישראל לא תסכים לקבל מספרים גדולים של 
פלשתינאים חוזרים שיסיטו את המאזן הדמוגרפי נגד האוכלוסייה היהודית . אף 
על פי כן אנו מאמינים שהכרחי שישראל תקבל את עקרון זכות השיבה או פיצוי , 
כאשר עניין זה יושאר למו"ם . הדבר יבטיח שלפלשתינאים בגולה ובמחנות יהיה 
אינטרס ישיר בהסדר המבוסס על מדינה פלשתינית רק בגדה וברצועה . לכן כדאי 
לצמצם את אי - שביעות הרצון . אנו מאמינים שישראל חייבת להיות פתוחה לדון 
בזכות השיבה בשעה שאנו נהיה גמישים ביחס לביצועה " . אבו איאד היה ער לחששות 
הישראלים , ורמז על נכונות לפירוז המדינה הפלשתינית הקטנה : " אנו רוצים 
לדון בכל הסידורים הביטחוניים והערבויות כדי להוכיח את כנותנו " , אמר . 
דמות השלום בין שתי המדינות תהיה , לפי אבו איאד , מורכבת מיחסים דיפלומטיים 
מלאים ושיתוף פעולה מלא , בהתחשב בסמיכות הגיאוגרפית ובצורך לחלק משאבים 
טבעיים כמו מים , תנועת עבודה והון . " איננו רואים כיצד אפשר לחיות כאשר 
חוצץ בינינו מסך ברזל , בייחוד בשעה שמחיצות כאלו נופלות בכל העולם " . בראיון 
עמו התייחס אבו איאד גם לשאלת ההתנחלויות בשטחים , ובמפתיע לא פסל את קיומן 
גם במדינה הפלשתינית העצמאית : " זכויות המגורים של אזרחים בשתי המדינות 
יתאפשרו על בסיס מוסכם . לכן אפשרי בהחלט שאזרחים יהודים של ישראל יחיו 
ויעבדו בפלשתין כשם שאזרחים פלשתינים יוכלו לעבוד ולחיות בישראל . במסגרת 
הסדרי הביטחון נצטרך לכונן מסגרת הדדית מקובלת כדי למנוע אירועי חציית גבול 
מגורמים בלתי מרוצים בכל צד כדי לקעקע את ההסדר " . הדברים הללו זכו לביטוי 
נרחב גם בכתבי עת פלשתיניים והופצו בכל העולם הערבי ( דווקא בישראל לא זכו 
דבריו לשום הד ) . כנותו ופשרנותו של האיש מספר שתיים באש"ף בולטת בדברים 
הללו דווקא על רקע העבר הטרוריסטי שלו . למותו תהיה ודאי השפעה על דמות 
הארגון . בין אבו איאד לערפאת שררו יחסים אמביוולנטיים , והראשון התנגד 
לרבים מצעדיו של ערפאת , ובכלל זה לעמדתו הפרו - עיראקית המוצהרת במשבר 
במפרץ . אבו נידאל , שהובא לפתח על - ידי אבו איאד וטופח על ידו עד שפרש 
בגלל מה שראה כסטייה של ראשי הפתח מהרעיונות האותנטיים של הארגון , פיתח 
במיוחד כלפי אבו איאד הסמכות הרעיונית מן העבר תיעוב ועוינות חריפים . 
בעקבות המשבר במפרץ הועלתה אפשרות שערפאת יסולק מן הזירה ואבו איאד יירש 
את מקומו . אבל אבו נידאל ידע לשלוח את המתנקש בזמן כדי למנוע את מימוש 
האפשרות שאבו איאד יעמיק את התלם שחרש ערפאת בדרך להתפשרות עם המדינה הציונית . 
אחרי מותו של אבו איאד , אין עוד אישיות מהגווארדיה הוותיקה של " דור 
המייסדים " המסוגל להיות יורש טבעי לערפאת . היחיד שנותר מהדור ההוא , 
פארוק קדומי , חולה וסובל מקשיים בהספקת הדם למוח , וכיום איש לא יכול 
לנחש כיצד יתמלא החלל הריק שהותיר רצח אבו איאד בצמרת הארגון . אבו איאד 
ניהל אורח חיים של " מהפכן נודד " , כשעל ראשו איום מתמיד . הוא כבר ניצל 
מכמה ניסיונות התנקשות , וכמו רבים מהנהגת אש"ף חי חיי נרדף ללא כתובת מגורים 
קבועה , מוקף בשומרי ראש מזוינים . בהקשר הזה אמר פעם , כי איננו מיסטיקן 
ואינו פטליסט , אך אין הוא מאמין בשומרי ראש . " כל אדם המוכן לשלם בחייו , 
מסוגל לרצוח את מי שירצה " , אמר . תחזיתו התממשה השבוע באורח מדויק . 
