קרית הוותיקאן ( ע"ץ וע"ר ) . האפיפיור יוחנן פאולוס השני השמיע אתמול 
קריאה נוספת לשלום , וקרא " לנטוש בהקדם האפשרי דרך שאיננה ראויה לאנושות " . 
בתום תפילת ה"אנגלוס " של יום ראשון , פנה האפיפיור במפורש אל כמה מאות 
יהודים , שנמנו עם אלפי האנשים שהתכנסו בככר פטרוס הקדוש , והכריז : " שלום 
( בעברית ) פירושו שלום ( באיטלקית ) , אני מאחל שלום לעם שלכם ולמדינת 
ישראל " . הוא קרא למאמינים " להתפלל , כדי שהטרגדיה הנוכחית לא תוחמר ותהיה 
עוד פחות הומנית , על - ידי מעשים שאין להשלים עמם , הן מבחינת המוסר הטבעי 
והן מבחינת האמנות הבין - לאומיות התקפות " . האפיפיור גם הביע את צערו העמוק 
לנוכח " גורלם של שבויי המלחמה " , ודאגתו לנוכח " הסכנה של מעשי טרור " . 
הוא הודיע כי הוותיקאן הקים ועדה , שעליה הוטל לשתף פעולה עם היוזמות הבין - 
לאומיות , הננקטות כדי לסייע לפליטים במזה"ת . יותר מ000 , 1 יהודים הפגינו , 
בעת שהאפיפיור נשא את ברכת יום א המסורתית , בדרישה כי הוותיקאן יכונן 
קשרים דיפלומטיים עם מדינת ישראל . היהודים , שרבים מהם חבשו כיפות , 
ואוהדים קתולים קראו במקהלה " שלום " , נופפו בדגלי ישראל והחזיקו שלטים 
שבהם נכתב " ישראל לא תמות " . גברים , שנשאו בידיהם כרזה ענקית עליה נכתב 
" שלום : הכרה במדינת ישראל " , לא הורשו להיכנס לכיכר , אך הם התייצבו 
בעיבורה , שם יכול היה האפיפיור לראות את הכרזה . עקב התקפות הטילים על 
ישראל , הופעל לחץ חסר תקדים על הוותיקאן לחזור בו מסירובו להכיר במדינת 
ישראל . בעקבות ביקורת זו , פרסם הוותיקאן ביום ששי הודעה ארוכה , שבה 
חזר והכריז כי למרות שהוא תומך בזכות קיומה של ישראל , יש להמתין לפני כינון 
קשרים דיפלומטיים . 
