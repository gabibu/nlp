על סף ההתבגרות . נוף הולדתם שכונת עיר גנים בירושלים בתחילת שנות השבעים 
אפוי מבלוקים ארוכים ומכוערים , משדות פתוחים מלאים בפרחי בר ותלי אשפה , 
ביוב זורם והורים תלושים שעלו לארץ ממרוקו . שלושה נערים גדלים אל מול אבות 
חסרי אונים , חלשים כך מר סולטן , אביו של בבר , כך מר מונסניגור , 
אביו של עיוש , וכך גם אביו הכמעט קדוש של יוחאי , מר פזאל , המביא אותו 
לפנימייה דתית בבני ברק . לעומת חולשת האבות חשים יוחאי ועיוש כל אחד על 
פי דרכו בחיוניות , בחושניות ובכוח הפיתוי של אמם . מהמערך המשפחתי של 
אב חלש ואם מפתה , של אנשים שנעקרו מעולמם הישן ובאו לעולם שבו הם מופעלים 
בידי כוחות קשים וזרים , ניסה אלברט סויסה לעצב את עולמם הפנימי של שלושה 
נערים רדופי יצרים , אלימות וחרדות . את ההתבגרות קושרים השלושה עם סכנת 
הסירוס ( עיוש נמלט מבית הספר לפני חגיגת בר המצווה שלו , שגם ממנה הוא 
בורח ) , המיוצגת בכל דמות גברית אבות , מורים , רבנים בעצם קיומה . 
את טיבה של התוקפנות והרצון למרוד , את מקורות האלימות שבתוכם , אין הם 
מסוגלים מטבע הדברים לנסח . כל אחד מהשלושה עיוש , בבר ויוחאי הוא פנים 
אחרות של העדר היכולת להתמודד עם ההתבגרות הלא נמנעת . בבדידותם , מוצפים 
זעם אין אונים ואימה מפני דחפיהם המיניים , הם נמלטים . הרגע הדרמטי של 
כל אחת מעלילות הטקסט הזה הוא מין בריחה בנוסח הזז , ריצה מטורפת וחסרת 
מטרה למקום אחר . לרגעים נדמה כאילו העמיד אלברט סויסה את פרוסט לנגד עיניו 
כמודל בניסיון לתפוס את שברירי המציאות הנגלים לחושי המתבונן ואת האפילה 
הצובעת את עולמם הפנימי של הגיבורים . את העולם החיצוני , המציאות שבה 
מבלים נערים את שעות הפנאי , מאפיינים גילויי אכזריות אלימה וחייתית , 
משחקי השפלה ומיניות מזוהמים ונעדרי רוך . " הנשים מפרישות משהו שתמיד 
הן מסתירות ממש מתחתיהן , כמו רחל את תרפי לבן אביה , ומגדלות שיער היכן 
שלא צריך " ( עם 69 ) , חושב עיוש . תחושות כאלה ביחס לנשים , אומר 
אלברט סויסה ברומאן הראשון שלו , צומחות בדירות שבהן המראה היחידה נמצאת 
בחדר השינה של ההורים , במקומות שבהם ישנים ילדים רבים בחדר אחד ובטנם מקרקרת 
מרעב אחרי שאביהם אסר עליהם לאכול , במקומות שבהם התמונה האופיינית היא 
דמותו של אב רץ , שחוח גו , אחרי בנו הנמלט בהרים . מעולם כזה לא יכולים 
לצמח את כוחות הנפש הנדרשים כדי להתבגר . אל מול ההוויה המרוקאית , נוטפת 
ריחות , מאכלים , מנהגים וצירופי לשון , מוצג העולם האשכנזי כמשהו מאיים 
ונלעג בעת ובעונה אחת . האשכנזי היחיד שיש לנערים יחסים של ממש אתו הוא 
איש שוליים מטורף וזקן הנתון לשליטתם המלאה של הנערים ושל איבון , הפאם 
הלוליטית של עיר גנים . כאשר לילי , הפסיכולוגית של בית הספר , שאליה 
נשלח עיוש , מדברת עם בתה בטלפון , מתפוגגות בן רגע הפנטסיות של עיוש של 
כיבושה , ומתחלפות בקנאה , ייאוש והרגשת בדידות שאין ממנה מוצא . החידוש 
המעניין של " עקוד " הוא בחומרי המציאות המעוצבת ; נדמה שזה הניסיון 
הראשון בפרוזה העברית לטפל בתיאור חיי עולים ממרוקו , בשכונות בלוקים , 
לתאר את חוויות הילדות של הדור שנולד כאן ללא הסוואות פולקלוריסטיות , 
ללא מרחק מתנשא וזר . מבחינה זאת , סויסה אינו בוחל בכל החומרים המכוערים 
ביותר , כמו תיאור חוזר ונשנה ( פעמים רבות מדי ) של עיוש הנזקק לנקביו . 
מה שמכשיל את הבחירה הנכונה בפרטי המציאות מהיות אמינה ועמוקה הוא גודש 
מילולי מיותר ומתייפיף . אלברט סויסה מערפל את עיני הקורא במטרים של מלים 
ובאין ספור מטפורות . גם מי שיודע לקרוא בלי לרוץ למשפט הבא , גם מי שמבקש 
להשתהות על המשפט האחד , הפסקה האחת , לא יוכל ליהנות כאן . אי אפשר להישאר 
עם המשפטים של אלברט סויסה ולקרוא בהם שוב ושוב וגם אי אפשר ללכת מהם הלאה 
אלא במאמץ רב . במקומות שבהם עומד סויסה על גבול תובנות דקות הוא מניח למספר 
שלו לשבש הכל . עיוש , השוכב בלילה עם אחיו הרבים במיטה , מהרהר : " אחר 
כך חשב על העולם המלא זוהמה ולכלוך , על הגורה הזורמת מתחת לבניינים ועל 
הביבים המתפרצים כהרי געש קטנים וממזריים . מדי לילה מסתגרים האבות והאמהות 
בחדרים שבנו להם מיוחד לצורך זה והדלת נטרקת בהם לקראת חצות בזרועו הנטויה 
של מי מהם " . הניסיון לחדור לתודעה של נער מתבגר בשכונה מרוקאית בירושלים 
מתנפץ בשני מישורים : לא עיוש הוא שחשב על הביבים המתפרצים " כהרי געש 
קטנים וממזריים " אלא הסופר , המאוהב בדימוי של עצמו ; המישור השני , 
לא פחות עקרוני , הוא יצירת פסקה ארוכה המשלבת חומרים אסוציאטיוויים לכאורה , 
שיש בהם היגיון ועקביות הסותרים את סערת נפשו של המהרהר . אפילו תודעה 
של מבוגר משוכלל לא יכולה לקשור את הדברים בצורה מסודרת כפי שעושה זאת התודעה 
של עיוש , העוברת באופן מסודר ( ויוצרת קשר סמלי בנאלי ) מהביבים אל המעשה 
המיני . כמעט כל פסקה ב"עקוד " לוקה בכך . לקראת סוף הרומאן מתאר סויסה 
את עיוש התוהה : " אז הוא תוהה , והפעם הוסחה דעתו ונסבה כבדרך אגב על 
עיר גנים ב , שעומדת מצד דרום כמו עיירה שכוחת אל , ואל בתיה השטוחים , 
המשוכים את יסודותיהם אל פי האדמה בעדינות שכזאת , ויש ביניהם כאלה ששקועים 
עד מפתן החלון , ולכן הם נראים כמו צעצועים , עם גגות הרעפים האדומים או 
האפורים שלהם , הפזורים בחוסר דעת אנושי , כחלוקי נחל מקוריים שנפלו מכיסו 
של עוג מלך הבשן , אנשיה של עיר גנים ב עתיקים ותמוהים ככתב יד של חרטומים , 
ושפתם הרצוצה , אשר מזה פג תוקפה , הולכת ונשמטת משיני זיכרונם הרקובות 
והעקורות . . . " ( עם 462 ) . הדיבור המשולב יכול להצדיק ( אולי ) 
שימוש בשפה גבוהה ואפילו פיוטית . הוא אינו יכול להסביר את חומרי השפה 
הזאת . האם עיוש הוא שרואה כך את המציאות ? האם כך היא בכלל נראית ? האם 
עיוש חושב על " חוסר דעת אנושי " ? ( ומה זה בכלל ? ) אולי ישוב אלברט 
סויסה ויקרא ב"ספיח " של ביאליק ויראה איך בלשון הגבוהה ההיא , נשמעים 
הדברים אמינים . גם על שיחי הגרנינה הקוצניים , על ארטישוקים עבדקניים 
בפלומתם הסגולה הרעילה חושב עיוש , על מה לא . ואולי מה שדרוש הוא שאלברט 
סויסה יחזור וישנן את המשפט ההוא של זורז סימנון שאמר : " משפט שאני אוהב 
אני מוחק " . קפתרשבוקפתרביקקפתראותשמו של הספר במקור " שלוש נובלות בורגניות " , 
חבוי רמז לסרטו המפורסם של לואי בונואל " הקסם החשאי של הבורגנות " . לא 
צריך לחשוב על המעמד הבינוני הישראלי , אלא על אנשי בוהמה באירופה ; דוגמנית , 
צייר , סופר , מפיקי סרטים ובמאים , צלמים , רעיותיהם וכיסופיהם מאכלסים 
את שלוש הנובלות המתרחשות בברצלונה . מלבד המרחב והמעמד החברתי מאפיינת את 
הסיפורים האלה גם פואטיקה אחת . כולם פותחים בתיאור ריאליסטי ומקבלים תפנית 
לכיוון הפנטסטי והאבסורדי . הסיפור הראשון , " צטונגה צוצו " , תחילתו 
תיאור פרטני של ארוחת ערב שעורכים דוגמנית הצמרת סילוויה ובעלה , הצלם המפורסם 
רמון , למסר , המתארח בביתם גם בלילה . אחרי שהוא שוכב עם המארחת מתברר 
למספר כי קרם מיוחד המכונה " קרם ניקוי " שבו משתמשת הדוגמנית יכול לסלק 
ולהעלים את תווי הפנים והגוף . במשך התעלסותו עם המארחת היא מוחקת את אבר 
המין שלו . מכאן ועד סיום הסיפור נלווה אותו בחיפוש אחר האבר האבוד וגם 
בדרכים שבהן הוא מסתיר מפני אשתו את שאירע לו . רק ברגעים הראשונים מצליח 
הסיפור הזה להצחיק ; הוא ארוך מדי והיישום העלילתי של הרעיון שהיה בראשיתו 
מייגע בשליש האחרון שלו . לפעמים גולש הסופר הציליאני לפארודיה פשטנית ומאולצת 
על חי החברה הגבוהה בספרד כאשר הוא מתאר את הנפשות הפועלות . כך גם הסיפור 
השני , הגובל במדע בדיוני , שבו סוגד רוברטו , רופא שיניים וצייר חובב , 
לביתו ולחפציו כמו היו אלים נשגבים . רוברטו ומרתה , זוג קר ועקר , נידונים 
לחזות בהעלמות מסתורית של כל החפצים בביתם . כצפוי , חושפת העובדה שנותרו 
בחוסר כל את עקרות חייהם . גם הסיפור הזה נמתח ונמשך עמודים רבים אחרי שהקורא 
הבין את הרעיון . מעבר לרעיון אין לו הרבה מה לומר . הנובלה האחרונה , 
המעניינת מכולן , " גספאר של הלילה " , עוסקת ביחסים שבין סילוויה , הדוגמנית 
ההיא , לבין בנה המתבגר התמהוני . בשל שטחיותה והיותה שבויה בקונווציות 
הבנאליות של עולמה נבצר מסלוויה להבין את בנה . גם כאן מעניק הפתרון הפנטסטי 
ממד פשטני ולא מעניין לסיפור כולו . שלא כמו הסרט ההוא של בונואל , נראה 
הקובץ הזה כשעשוע לא מזיק וטרחני במקצת . קפתרשבוקפתרביקקפתראותוקרים , 
אומרת רבקה שכטר , ניסו לצמצם את שורשי הרייך השלישי לאידיאולוגיה קיצונית 
שרווחה בסוף המאה ה91 ובתחילת המאה העשרים . היא מציעה להתבונן בתורת לותר 
כבסיס אידיאולוגי לתורה הנאצית . להבדיל מקאלווין , טוענת שכטר , יצר 
לותר שבר ברצף הנצרות בכך שהמליך על העולם הזה את דמות השטן . בלותרניות 
היא רואה את המקור לגנוסטיקה הקיצונית , שבה מצויים מקורות הכוח של מפיסטו 
ודוקטור פאוסטוס . הטענה העיקרית בקובץ ההרצאות הזה נשענת על המיתוס של דוקטור 
פאוסטוס שאת התפתחותו וגילוייו התרבותיים השונים בוחנת המחברת " שהשתרש , 
כיוון שהוא היה תוצאה הגיונית מקביעותיו של לותר " ( עם 02 ) . טענה 
זו נמתחת ומפורטת כאן על פני עשרות עמודים רצופי חזרות מייגעות . לא כל 
מה שטוב להרצאות ברדיו יכול לעבור כלשונו לנייר המודפס . צרכים שהיו למאזינים 
( כמו אזכור הנאמר בפעם הקודמת ) מיותרים לגמרי בפתיחת כל פרק בספר ( 
ולא רק בפתיחה ) שמחזיק הקורא בידיו . ריבוי הפסקאות הנפתחות במלה " כאמור " 
מוכיח אולי שההרצאות האלה לא עובדו די הצורך לפני שהפכו לספר . בחזרות האלה 
ולא רק בהן אפשר לנמק את הרגשת הקורא כי הוואריאציות הספרותיות על נושא 
פאוסטוס מילטון , גיתה , תומאס מאן נדונות כאן בשטחיות ובפשטנות . קפתרשבוקפתרביקקפתראותווקא 
אמונתו העזה של וילפרד אינגראם בעקרונות הדת הקאתולית מונעת ממנו לממש את 
חייו כאדם וכגבר . הרומאן של זוליין גרין נפתח במפגש של בני משפחה מנוכרת 
לרגל גסיסתו של הדוד הוראס , בעל אחוזה קאתולי שבילה את ימיו וכספו בחטאים . 
לאחיינו הוא מוריש את תמונת דיוקנו וניירות ערך המשחררים אותו מהצורך לעבוד . 
לאורך עמודים רבים תוהה הקורא על מקור קסמו של וילפרד , המושך אליו את הדמויות 
המתוארות כאן בכוח המזכיר את כוחו של הנסיך מישקין ב"אידיוט " . בווילפרד , 
זבן בחנות כל - בו המתמחה במכירת חולצות לגברים , נאחזים גיבוריו האחרים 
של הרומאן : אשתו של בן דוד אחר , פרוטסטנטי קנאי , זקן ועשיר , בן דוד 
הומוסקסואל רב קסם , מטורף ושמו מקס הפוגש בו במקרה בכנסייה וה"בוס " מחנות 
הכל - בו . בשל תחושתם כי וילפרד הוא אדם מאמין , חדור אותנטיות ועוצמה , 
מעוררת בהם נוכחותו רצון להיטיב את דרכיהם . באותה שעה עצמה שרוי הגיבור 
בייסורים קשים וברגשות אשם על רקע תאוותיו המיניות , שאינן מתיישבות עם 
עקרונות הדת . תאוות אלה מוליכות אותו בשל הקונפליקט הדתי לנהוג בנשים 
כבאובייקטים בלבד . וילפרד עתיד למות מפני שאינו מממש את ציפיות סובביו . 
המטורף יורה בו כהוא נוכח שגיבורו אינו המודל האידיאלי לאמונה אמיתית . 
בניסיון האחד של וילפרד לאהוב הוא רואה הוכחה לכישלונו . סיום הרומאן מלמד 
שכל איש בלילה שלו מחפש לעצמו , כנראה , מישהו שיהיה שה האלוהים , שישמש 
לו התגשמות אידיאל וגם קורבן . טון הדיבור היבש והמאופק שבו מדווח המספר 
של זוליין גרין על האירועים והלבטים , עושה את הרומאן הזה ליצירה מעניינת . 
טון הדיבור הזה , העומד בסתירה לתיאורים של ייסורי הנפש הקאתולית , מרחיב 
את משמעות הרומאן מהתחום הדתי לטיבם של ייסורים בכלל . קפתרשבוקפתרביקקפתראותאמרו 
של העורך ( " מחשבות על היקום " ) ממלא שני שלישים מעמודי החוברת הזאת , 
וחושף בכשרון ובבהירות גם בפני קורא הדיוט עולם מופלא . ינאי סוקר כאן 
בשיטתיות את ההיסטוריה של המחשבה המודרנית על מקור היקום ועתידו . המאמר 
פותח בפואנטה : ינאי מתאר סמינר על התהוות היקום שהתקיים בוותיקאן ב1891 . 
האפיפיור הודיע בו על אישוש הנחת היסוד בדבר קיומו של אלוהים . מאחר שאי 
אפשר לחקור את מהותו של רגע האין זמן ואין מרחב של המפץ הגדול , אמר האפיפיור , 
מאחר שישנן תופעות שהן מחוץ לחקירת המדע , מתברר באופן סופי שיש אלוהים . 
" שלא בטובתה " , מסביר צבי ינאי , " לא טרחה הכנסייה לעיין מראש במאמרו 
של אחד ממשתתפי הסמינר , סטיוון הוקינג . " הוקינג ניפץ את מסקנת האפיפיור 
על ידי תיאוריה העוקפת את ביטול חוקי הפיסיקה בנקודה הסינגולארית , בחלקיק 
הזעום של המפץ " ( הרהור : אולי כדאי לדון בגיליון אחר של " מחשבות " 
על קיומה של אלוהות . מכל מקום , ברור כי לא האפיפיור ואפילו לא סטיוון 
הוקינג יכולים להפריך או לאשרר את קיום האל בעזרת טענות כאלה ) . צבי ינאי 
דן בתיאוריות על התהוות היקום מקופרניקוס ועד ימינו . מאמרו רווי ציטטות 
מלוקרציוס , המעוררות אימה באיכותן הנבואית . עיקרו של המאמר הוא הטענה 
כי הפיסיקה התרחבה . בעלי התיאוריות החדשות מגדילים את כמות החלקיקים התת - 
אטומים ומדגימים , בעצם , את הפוטנציאל האין - סופי הטמון בהם . כמו פרק 
ברומאן מדע - בדיוני נקרא מאמרו של אמוץ שמי " מחילות תולעים בין יקומים " , 
ובו הוא מתאר תורה המניחה קיום " מחילות תולעים " בין כוכבים כך מכנים 
את המרחבים המעוותים שהתחילו בנקודה הסינגולארית . יודעי דבר מסבירים כי 
אם התיאוריה שלו נכונה , היא הראשונה שהצליחה לחבר את תורת היחסות עם תורת 
הקוואנטים . אפילו ( ואולי דווקא ) למי שאינו בקי בפיסיקה ובאסטרונומיה , 
החוברת הזאת היא טקסט חובה . 
