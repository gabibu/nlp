ביום ששי , בדרך מטליה לגיאו , שוב הצטלבו ספורט ופוליטיקה וקטלו את חייו 
של שארל קאבאן , נהג אחת ממשאיות השירות של קבוצת סיטרואן . קאבאן , בן 
43 , שהשתתף בכל מרוצי פאריס - דקאר , נורה על - ידי קבוצת מתנגדי משטר 
בפאתי הכפר הקטן קאדון שבמדינת מאלי , באזור שבו מתנהלת מלחמת אזרחים ממושכת . 
הצדדים הלוחמים הבטיחו למארגני המרוץ הפסקת אש , אולם הפיתוי של עשרות 
צוותי טלוויזיה ומאות אנשי תקשורת המרקדים סביב הראלי היה חזק מכל ההבטחות . 
וכך נפל קאבאן קורבן למארב מתוכנן שנועד להסב את תשומת לב התקשורת העולמית 
אל מאבק פוליטי מקומי . " פאריס - דקאר הוא אירוע נהדר " , אמר זק קאלווה , 
נשיא פזוסיטרואן , שהגיע במיוחד לגיאו , " אולם חיי אדם חשובים יותר 
מהמרוץ " . כשזילבר סאבין אסף את המתחרים לתדרוך ולדקת דומייה לזכרו של קאבאן , 
עתידו של הפאריס - דקאר היה לוט בערפל . סיטרואן , מיצובישי , ימאהה - 
סאנוטו וקבוצות אחרות הודיעו כי הן שוקלות פרישה עקב הסיכון הביטחוני , 
מה גם שהנתיב עומד להוביל אותם למאוריטניה , התומכת בסדאם חוסיין , שמרבית 
אזרחיה הזרים התפנו על - פי המלצת ממשלת ארה"ב . בשבת נעו המתחרים בשיירה 
מאובטחת מגיאו לטימבוקטו , מוותרים על קטע המרוץ המתוכנן , אולם בערבו 
של היום הודיע סאבין כי הוא דוחה את כל הדרישות לשינוי והראלי יימשך על - 
פי המתוכנן . קבוצת ימאהה השאירה את הבחירה אם להמשיך במרוץ בידי הרוכבים , 
והודיעה כי תכבד את החלטתם להמשיך . גם סיטרואן תמשיך , וכמובן מיצובישי . 
" הריגת אחד הנהגים בתקרית פוליטית היא דבר מזעזע " , " חיי אדם חשובים 
יותר מכל תחרות " , אך הסיטרואן החדשה ( שתתמודד מול מכוניות כגולף וטיפו ) 
תוצג לציבור בעוד כחודשיים , וסיטרואן הכינה מסע יחסי ציבור ענק המבוסס 
על ההנחה שמכונית המרוץ , הנושאת שם זהה , תנצח בפאריס - דקאר . . . 
בקיצור : " אסור לתת לתקרית הנוראה לשבש את התוכניות " . ההצגה חייבת 
להימשך . אנשי השיווק של סיטרואן יצאו לחופשת סוף השבוע בלב כבד ; אם לא 
די בעננים שהתקדרו מעל שמי המרוץ לאחר הרצח , הנה הם מתבשרים כי שתיים מארבע 
המכוניות שלהם עלו בלהבות . גקי איקס , שניסה בקרב פנים - קבוצתי לזנב 
בארי ואטאנן , הריח לפתע פלסטיק שרוף ובעוד הוא ונווטו מזנקים מהמכונית 
עלתה להבה גדולה והרכב הצהוב נמס באש . דקות ספורות לאחר מכן הגיע למקום 
האירוע ביורן וולדגארד , הנהג השלישי של הקבוצה . איקס סימן לו להמשיך 
וכך וולדגארד עשה . . . 001 ק"ם , עד שהוא ונווטו ניצלו בעור שיניהם 
מדליקה דומה . וולדגארד לא הבחין באש שפרצה באחורי המכונית והתמזל מזלו 
שאחד מרוכבי האופנועים חירף את נפשו ותוך כדי נסיעה דפק על חלון הסיטרואן 
לבשר לוולדגארד כי תקוותיו לניצחון עולות בלהבות . הסיבה לשתי הדליקות היתה 
אחת : בולם - זעזועים שהתחמם יתר על המידה , התפוצץ והתיז שמן הידראולי 
רותח על המפלט מפגש לוהט שחיסל את רכבי הפלסטיק והקבלאר . קבוצות הצמרת 
האחרות סבלו אף הן מתקלות ביום ששי . שינוזוקה זינק עם המיצובישי שלו מעל 
אחת הדיונות בסגנון המקובל דווקא באליפות העולם לשחייה , המתקיימת אף היא 
בימים אלה , וחבט את חוטם המכונית בחול שלושה היפוכים לפנים , אחד לאחור , 
הנווט נפצע קל , שינוזוקה נמלט ללא פגע , אך לא כך המיצובישי האומללה . 
לפייר לרטיג , שהוביל עד כה את שדרת הקבוצה היפאנית , נשברה תיבת - ההילוכים 
וזאן פייר פונטנה , אף הוא ממיצובישי , ניצל את האירועים ועלה למקום השני . 
תקלות טכניות ותאונות שינו את פני הדברים גם בקבוצת האופנועים וסטפן פטר - 
הנסל ( ימאהה ) חלף על פני שני רוכבי קאגיבה ועלה למקום הראשון . ביום 
ראשון , לאחר שהרוחות נרגעו , התייצבו כולם על קו הזינוק בטימבוקטו . 
כ002 מתחרים , פחות ממחצית המזנקים לפני שבועיים וחצי מפאריס , נותרו כשירים 
למרוץ . ארי ואטאנן , בסיטרואן היחידה בחזית , החל לנהוג לאט ובזהירות 
ככל שאפשר , בניסיון לשמור את המכונית שלמה , והשאיר בימה חופשית לנהגי 
מיצובישי שסיימו את היום במבנה משולש : ראשון , שני שלישי . בסיכום כללי , 
פונטנה הצליח לקזז כמחצית שעה מיתרונו של ואטאנן בחזית ולהעמידו על שעתיים 
וחצי בלבד . גם בקבוצת האופנועים התגעש המאבק כשפטר - הנסל ( ימאהה ) 
מוביל ודוהר בסגנון מרהיב ומקדים בסיכום כללי ב32 דקות בלבד את זיל ללה ( 
ימאהה ) שעלה למקום השני . אדי אוריולי , שהוביל בשלבים המוקדמים , סבל 
מתקלה בתיבת - ההילוכים והידרדר למקום העשירי . כשגלי האוקיינוס האטלנטי 
מתחילים לגאות בדמיונם , יצאו המתחרים ביום שני אל הקטע הקשה ביותר בכל 
המרוץ . יומיים של מקצה מרתון מנימה - לקיפה 410 , 1 ק"ם קשים לניווט . 
זילבר סאבין אמר לא אחת כי הוא שואף להחזיר לפאריס - דקאר את צביונו המקורי , 
להדגיש מחדש את חשיבות הניווט וההישרדות כקובעים את גורל המתחרים , ולא 
רק גודל הצוות הטכני שהצליחו לגייס לעזרתם . דומה שקטעי המרתון , שבהם 
אסור לצוות הטכני לעזור לנהג ולנווט , והנתיב שנבחר עד כה , ממלאים את 
תפקידם . חמש שעות לאחר הזינוק מנימה עדיין היו המכוניות הראשונות רחוקות 
כ002 ק"ם בלבד מקו הזינוק . חלק גישש דרכו בין שיחי הבתה , אחדים נעו במעגלים , 
כולם הלכו לאיבוד , ויום זה עוד נחשב לקל מבין שני ימי המרתון . מחר מקווים 
אלה שנותרו במרוץ להשקיע את גלגליהם בחול הרך של חוף דקאר . בשלב זה עדיין 
לא ברור אם ואטאנן יצליח לשמור על יתרונו ולקטוף ניצחון רביעי בהרפתקה המוטורית 
שעדיין משלהבת את דמיונם של מיליוני אנשים ברחבי העולם , או אולי יהיו 
אלה פונטנה ומיצובישי שיזכו בתהילה . ואולי מתחרה אחר יפתיע וינצח , שהרי 
המכתם השחוק שנהוג לומר על מרוצי סבולת נכון שבעתיים לגבי פאריס - דקאר : 
הוא לא נגמר עד שהוא נגמר . חבל רק שהשנה מאבק האדם במכונה ובאיתני הטבע 
והחוסן הגופני והנפשי שמפגינים הרוכבים והנהגים עומדים בצלם של גיבורי מדבר 
אחרים . 
