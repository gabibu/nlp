צעירים ימניים קיצונים התארגנו בגרמניה כדי להילחם לצידו של סדאם חוסיין , 
ונגד " האימפריאליסטים והציונים " הלוחמים נגד עיראק , הכריז אתמול בראיון 
רדיו המנהיג הניאו - נאצי , מיכאל קונן . לדברי קונן , גוייסו בארצות אחרות , 
וגם בארה"ב , עוד כ053 קיצונים המוכנים ליטול על עצמם את המשימה . עם 
זאת אמר קונן כי הקבוצה רוצה " להילחם פחות ולפעול יותר בתחום התעמולה למען 
סדאם חוסיין " . עיתוני מינכן דיווחו אתמול כי הקבוצה הניאו - נאצית של קונן 
רוצה לתמוך במלחמת השחרור של הפלשתינים . דובר משרד הפנים של בוואריה אמר 
בתגובה , כי גיוס שכירי חרב הוא עבירה על החוק . לדבריו , לא ידוע אם 
הצליח קונן לגייס בפועל חברים לקבוצה שעליה הכריז . מומחים של שירותי הביטחון 
הפנימי סבורים שקונן טרם גייס צעירים רבים , והוא מגזים במספר תומכיו . 
המנהיג הניאו - נאצי מצידו הכריז שמטרתו היא לסייע לערבים במאבקם נגד מעצמות 
העל ונגד הציונים . 
