המנהל האזרחי חילק עד אתמול 52 אלף מסכות גז ביישובי הגדה הסמוכים לקו הירוק 
ובפריפריה של ירושלים . בין השאר חולקו מסכות בחברון , בטול כרם , קלקיליה , 
במחנות הפליטים אל ערוב , דהיישה , אל עאידה , אל עזה ובכפרים נחלין 
בתיר , זעתרה וכפרים נוספים . על פי שיטת החלוקה הנהוגה עתה , מגייס המנהל 
האזרחי אוטובוסים אשר מביאים את התושבים מהכפרים וממחנות הפליטים אל הנפות 
שבהן מחלקים את המסכות , שם הם מקבלים מאנשי המנהל האזרחי הסברים על דרך 
השימוש בערכות המגן . בינתיים אין בשטחים ערכות מגן לילדים עד גיל 51 וישנם 
תושבים מבוגרים המסרבים לקבל ערכות מגן כל עוד ילדיהם אינם מקבלים . תושבים 
רבים בשטחים מתלוננים כי התברר שערכות המגן שלהם אינן מלאות . בשכונת א - 
טור , למשל , מצפון לירושלים , אף אחד מהתושבים לא קיבל מזרקי אטרופין . 
מקורות צבאיים מסרו כי הם מודעים לבעיה זו וכי עתה מטופל העניין . במערכת 
הביטחון הכחישו בסוף השבוע טענות של גורמים פלשתיניים כאילו נוקט המנהל האזרחי 
מדיניות מכוונת של השהיה ואיטיות בחלוקת ערכות המגן לתושבי השטחים . מקורות 
צבאיים מסרו כי אכן עד עתה חולקו בשטחים מסכות רק לבני 51 ומעלה , אך המנהל 
האזרחי הזמין במפעל בארץ מסכות לבני נוער ובקרוב הן יסופקו . בסוף השבוע 
חולקו ערכות אב"ך בין השאר גם לעצירים במחנה המעצר עופר שליד רמאללה . לעומת 
זאת , עצירים במחנה קציעות שבנגב , מתלוננים כי בשעת אזעקות אמת מסתגרים 
שומריהם בחדרים אטומים ושמים עליהם מסכות גז ושכמיות ניילון כנגד התקפת גזים , 
בעוד הם נשארים באוהלים ללא כל מיגון . היום אמור להתקיים בבית המשפט הגבוה 
לצדק דיון בעתירה שהוגשה בעניין אי חלוקת ערכות מגן לאסירים בקציעות . בדיון 
קודם בעתירה , טענה נציגת המדינה כי אזור הנגב , שם נמצא מחנה המעצר , 
הוא מקום בטוח יחסית והסבירות כי אזור זה ייפגע בהתקפת טילים נמוכה ביותר . 
עו"ד לאה צמל שהגישה את העתירה , ביקרה השבוע במחנה הכליאה ומסרה כי התברר 
לה משיחות עם אסירים כי בעת אזעקה , בעוד החיילים חובשים מסכות אב"ך ומסתגרים 
במגדלי השמירה , לא ניתנות מסכות לאסירים , והם מתבקשים להיכנס לאוהלים 
ולשים מגבות על הפנים . הנהלת אונרוו"א בשטחים תחל מחר בחלוקת 02 אלף מסכות 
גז וערכות מגן לתושבים הערבים העובדים בסניפיה . אונרוו"א קיבלה תרומה של 
02 אלף מסכות גז מממשלת שוודיה וישראל אישרה את הבאתן . 
