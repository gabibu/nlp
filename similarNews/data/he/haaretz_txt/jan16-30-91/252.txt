" אתה סלאח א - דין החדש ! " צעק לעבר סדאם חוסיין שייח סחוף פנים , 
ממשתתפי הוועידה האיסלמית שכונסה בבגדד ערב תום האולטימטום שהציב האו"ם 
לעיראק . ההכתרה הנלהבת של היורש לגדול מצביאי האיסלם , מי שהביס את הצלבנים 
במאה ה21 , לא הפתיעה את שליט עיראק שישב על הבמה . מצלמות הטלוויזיה המערביות 
התמקדו לרגע על פניו , שהגיבו רק בחיוך קליל של סיפוק על האנלוגיה ההיסטורית 
המחניפה . ובאמת , אין כל חידוש בהשוואה הזאת : פולחן סדאם חוסיין בחברות 
הערביות הרבות מבוסס על הזיקות בין הדמות ההיסטורית הנערצת לבין נשיא עיראק . 
כמה צירופי מקרים מעניינים מסייעים להצגה זו של סדאם בתעמולה העיראקית . 
כך למשל תקרית , העיר שלידה נולד סדאם חוסיין , היא גם עיר הולדתו של 
סלאח א - דין , וכיום מקום פולחן לשני המצביאים . אכן , העולם המוסלמי 
נדרש לאנלוגיה ההיסטורית הזאת בחמדה יתרה . בכלל נראה שחביבה על התעמולה 
הערבית העמדת הסכסוך הנוכחי על מונחים מתחום ההתנגשות עתירת - המסורת בין 
המזרח למערב , ועל כאלו המשמשים לתיאור המאבק בין האיסלם לכופרים . עולם 
המושגים שבאמצעותו מוסברת ההתנגשות הזאת רווי ביטויים דתיים , רובם מעידן 
של האיסלם הכובש , ובייחוד מתקופת מסעות הצלב . ספק אם יש עוד חברות שבהן 
משמשת ההיסטוריה הקדומה ככלי של פוליטיקה פנימית עכשווית כמו החברות המוסלמיות . 
ואם במערב , ואף בארץ , קובלים לעתים על שכחת ההיסטוריה והמסורת הלאומית , 
על התעלמות מן התקדימים התרבותיים וכיוצא באלו , הרי אזכורה המתמיד של 
המסורת בעולם האיסלמי יכול לשמש כאות התראה מפני דבקות יתרה בהשוואות היסטוריות . 
גישה שכזאת היא כמעט תמיד סימן של פיגור . ואמנם , לא בכדי נשענים המוסלמים 
על ימי הזוהר של האיסלם , שהרי מה שבא אחריהם היה הידרדרות תלולה . בהכללה 
מסוימת , לא גסה מדי , אפשר לומר שהתרבות האיסלמית נעצרה שם , לפני כ006 
שנה . ימי הביניים הם עדיין שיאה של התרבות הערבית , של הארכיטקטורה ושל 
הספרות , של המדע והפילוסופיה המוסלמית . גם איש המערב האובייקטיווי לא 
יכחיש שסלאח א - דין הוא גיבורה של תרבות גדולה . המסורת המערבית ידעה לייחס 
תכונות יפות של אבירת למצביא שהביס את המערב בקרני חיטין . נוהגו של סלאח 
א - דין בשבויים הפראנקיים היה תמיד מופת בשביל ההיסטוריונים המערביים , 
ומי יודע אם לא המופת הזה , ככל שהוא אנכרוניסטי , עמד לנגד עיני סדאם 
חוסיין ביחסו המגושם בעינינו לבני - הערובה ובשחרורם הסופי , המפתיע . 
אבל סדאם חוסיין , לעומת סלאח א - דין , הוא גיבורה של תרבות ממטטת , 
מפגרת , שכבר שנים רבות לא הקימה מתוכה לא הוגים גדולים ולא אנשי מדע . 
ימי הזוהר של התרבות המוסלמית הצטיינו , בוודאי לא במקרה , במגע מתמיד 
עם התרבויות הזרות . האיסלם הימי - ביניימי היה התרבות הקוסמופוליטית בהא 
הידיעה של התקופה , שלעומתה פיגר המערב פיגור גדול . חכמי האיסלם הם שעשו 
למערב את השירות הגדול שבהעברת מורשת הפילוסופיה העתיקה לעולם המודרני . 
אנו חבים את אריסטו ואת אפלטון במידה מסוימת למפרשיהם ולמתרגמיהם הערבים , 
אנשי ימי - הביניים . לעומת זאת , הערבים של היום חבים אפילו את ידיעותיהם 
על תרבותם שלהם בימי זוהרה לחוקרים מערביים , לאנשים ששמותיהם גולדציהר , 
נלדקה , פון - גרינבאום או שלמה פינס . מובן שהערבים עצמם אינם נלהבים 
כל עיקר להודות בכך שכיום יש להם גישה לתרבותם הקלאסית בעיקר בזכות המחקר 
המערבי , זה האוריינטליזם ששיקוצים נבערים מדעת רבים כל כך הטיל בו לפני 
שנים אחדות אדוארד סעיד , המלומד הפלשתינאי במוצאו , שהוא עצמו חניכה של 
תרבות המערב . צריך היה לבוא מזרחן ששמו ברנרד לואיס כדי להראות לאדוארד 
סעיד שאין הוא מכיר כלל את התרבות שהוא מתיימר לייצג ולהלל , ואפילו ידיעת 
הערבית שלו לקויה . על פולמוסו של לואיס עם ספרו של סעיד " האוריינטליזם " 
השיב המלומד הפלשתינאי בשצף קצף אופייני , אך גם בתשובה הזאת לא היה כדי 
להסתיר את הגלוי לעין : הערבי של היום הוא לכל היותר משבחם המוצלח פחות 
או יותר של ימי העבר , שהוא מסוגל להכיר בזכותם של חוקרים מערביים , שרבים 
מהם יהודים . אך מובן שהכבוד העצמי לא ירשה לערבים להכיר בכך , והרי זה 
פן נוסף של ההתכחשות לתרבות המודרנית המאפיינת את העולם הערבי בכל התחומים . 
הפיגור הערבי עמד תמיד בסימנו של ניתוק מגע עם התרבויות האחרות , של ההתכנסות 
העצמית . סדאם חוסיין , " יורשו " של סלאח א - דין , הוא במובן זה בהחלט 
דמות סמלית לעידן המודרני בתולדות התרבות הערבית , עידן הניתוק והפיגור . 
במערב , לעומת זאת , שלטה בעשורים האחרונים אופנה מנוגדת , כוזבת לא פחות : 
אופנת ההתכחשות לעימות מזרח - מערב . אם בחברות המוסלמיות חל בתחום זה 
פולחן ההיסטוריה , הרי במערב שלטה במשך שנים רבות ההתכחשות להיסטוריה של 
העימות המזרחי - מערבי , ולעומתה היתה קיימת אופנת הגישור על הפערים , 
אופנת הדיאלוג המדומה בין המזרח המוסלמי למערב . למותר לציין שזה היה דיאלוג 
של צד אחד בלבד עם עצמו , עם רגש האשמה שלו . בבירות המערב הודגש הצורך 
בגישה החדשה , לא אנטגוניסטית , לעולם הערבי . בעשרות פרסומים , סימפוזיונים 
וכיוצא באלו שנערכו בארצות הכופרים הודגשו חשיבותו של האיסלם ותרומותיהם 
של הערבים לתרבות הכללית . בניינים מפוארים הוקמו לציון גדלתו של העולם 
הערבי . לא במקרה בפאריס דווקא , המובילה בתחום הזה , נבנה מכון העולם 
הערבי שהוא הצדעה ארכיטקטונית לתרבות הערבית . בניינים דומים קיימים גם 
בלונדון ובערים אחרות . בעידן החנופה לתרבות הערבית עשה המערב מאמצים רבים 
להקהות את חודם של ההבדלים המסוימים בין המזרח למערב . הוגי דעות רבים שרו 
שירי הלל לתרבות הערבית , תוך טשטוש העובדה שהתרבות שהם מדברים בה נעצרה 
לפני קרוב לאלף שנים . גם גל ההתאסלמות שפקד את האינטלקטואלים הצרפתים השמאלנים 
בשנות ה07 היה כעין סמל גרוטסקי של החנופה לאיסלם והגישה האנכרוניסטית אליו . 
כמהמהם כגון ההוגה המרקסיסטי לשעבר רוזה גארודי הדגישו את עוצמת הגותם 
של חכמי האיסלם בני ימי - הביניים כמה ששיכנע אותם להתאסלם . רק פרשת רושדי , 
שגילתה לאנשי הקדמה המערביים טפח מפניו האמיתיות של האיסלם המודרני , קטעה 
את האידיליה המזויפת הזאת . עם זאת , למרות הכזב שבשתי הגישות ההפוכות הללו 
הסכסוך במפרץ מגלה שהגישה הערבית לעניין ההיסטוריות של הסכסוך היא הצודקת . 
אכן , לפנינו גלגול חדש של המריבה העתיקה ביותר של העולם המודרני והקדם - 
מודרני : המזרח מתייצב כאן לנוכח המערב , כמו במאה ה8 , במאה ה21 , במאה 
ה71 ובמאה ה91 . אגב , יש מקום לדבוק במונחים הגיאוגרפיים מזרח ומערב אפילו 
אין הם תואמים תמיד את המציאות הגיאוגרפית של הסכסוך : במאה ה8 התייצבה 
ספרד המוסלמית נגד צרפת הנוצרית , אף שספרד נמצאת מערבה מצרפת ; וגם כיום 
שותפות לברית נגד עיראק מדינות השוכנות מזרחה ממנה . ומה באשר למדינות 
המוסלמיות השותפות לברית נגד עיראק ? ובכן , גם לזה היו תקדימים היסטוריים . 
למשל באותה המערכה שניהל קרל הגדול נגד המוסלמים בני המאה השמינית ונהנה 
מן היריבות הפנימית בקרב הנסיכים הערבים . כדאי להתייחס ברצינות לרמז הצפן 
בחנופתו של השייח לסדאם חוסיין . הסכסוך הנוכחי הוא המשכו של הסכסוך ההיסטורי , 
עם כל השינויים האדירים , אפילו הפרדוקסליים , שבין הימים הללו לבין כל 
תקופה קודמת . זהו סכסוך מתמשך אחד , בעיקר משום שצד אחד שלו קפא על שמריו . 
העולם הערבי הוא כיום האיש החולה של ההיסטוריה הכללית , בדיוק כפי שהאימפריה 
העותמנית היתה האיש החולה במאה הקודמת . וגם אם סדאם חוסיין הוא סלאח א - 
דין בגלגולו המודרני , מה שנשאר לקוות הוא שהאנלוגיה תנותק בשלב הסופי , 
והמצביא בן - ימינו יובס הפעם בקרני החיטין הנצחיות של ההיסטוריה . 
