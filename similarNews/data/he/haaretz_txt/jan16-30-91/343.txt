ההפוגה בליגה לא מנעה אתמול מכדורגלני הפועל באר - שבע להתאמן . הנהלת הקבוצה 
החליטה רק בשעות הבוקר לקיים את האימון , בו השתתפו 21 שחקנים . כולם התייצבו , 
כמובן , לאימון עם מסכות האב"ך . היו"ר אלי זינו אמר כי ההחלטה לקיים אימון 
נתקבלה לבקשת המאמן אליהו עופר , המנסה לשמור על כושרם של השחקנים . זינו 
אמר שלגבי השחקנים " היה זה יותר אקט של התפרקות מהמתח הרב עקב המצב הבטחוני " . 
סבב חטוף שערכו אמש סופרי " ספורט הארץ " העלה , כי רוב הקבוצות לא התאמנו 
ופעילותן מושבתת , כמו רוב הפעילות בכדורגל ובענפי הספורט השונים . לא ידוע 
על שחקנים זרים נוספים המבקשים לצאת מהארץ עקב המצב , למעט הכדורגלן הפולני 
של הפועל תל - אביב מריוש נביידומסקי , שנמסר כי הוא מתעתד לעזוב ביום רביעי 
עם משפחתו . 
