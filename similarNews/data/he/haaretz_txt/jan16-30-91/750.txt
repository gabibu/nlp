משחק אימון , שנקבע להיום בפתח תקוה בין הפועל המקומי לבית"ר תל אביב , 
בוטל . מאמן בית"ר יצחק שום הודיע , כי בגלל היעדר שחקנים רבים לא תוכל 
קבוצתו להופיע למשחק . במקום זאת יקיימו שחקני בית"ר אימון בוקר . גם המשחק 
שנועד למחר בין מכבי קרית גת מליגה א להפועל ירושלים בוטל , בגלל חששם של 
שחקני הקבוצה הלאומית לעזוב את הבירה . היום יוחלט בהפועל ירושלים אם לקיים 
בכל זאת משחק אימון נגד יריב מאיזור תל אביב . בגלל הגשמים העזים ערכו אתמול 
שחקני הפועל ירושלים את האימון בהיכל הספורט במלחה . הפועל באר שבע יארח 
מחר אחה"ץ ( 03 . 41 ) את מכבי דימונה מליגה ג . אם יוחלט על חידוש משחקי 
הליגה כבר מן השבת הבאה , תפתח באר שבע את אימוני השבוע הבא כבר ביום ראשון . 
בית"ר ירושלים יערוך מחר לפנה"ץ משחק אימון פנימי . הבלם הבולגרי ולאדימיר 
לאלוב יצר קשר עם המאמן זאב זלצר והודיע לו , כי ישוב ארצה כאשר תהיה התבהרות 
במצב הביטחוני . 
