נגטון ( ע"ר וע"ץ ) . 003 שוחרי שלום שהפגינו שלשום לפני הבית הלבן , 
בניסיון למנוע פתיחת מלחמה במפרץ , הגיבו בדמעות ובייאוש כאשר נתקבלה הידיעה 
על תחילת הקרבות . המפגינים האזינו למקלטי הרדיו , פרצו בבכי , התחבקו 
והדליקו נרות , ואחרים בהו בחלל בלי לדבר . היו שקראו לעבר השוטרים : 
" בוש , כמה צעירים תהרוג היום ? אלפי אמריקאים בכו , דאגו , התפללו 
והפגינו באלפיהם בניו - יורק , במחאה על המלחמה שבה פתחה ארצם . אולם רבים 
אחרים הריעו לנשיא בוש על מכת המחץ שהנחית על עיראק מן האוויר . פעילים נגד 
המלחמה יצאו לרחובות שיקאגו , ניו - יורק , לוס אנגלס ועשרות ערים אחרות . 
הפגנות מחאה בסאן - פרנסיסקו הפכו אלימות תוך התנגשויות עם המשטרה . מפגינים 
העלו באש מכונית סיור משטרתית , ניפצו חלונות ראווה של בתי כלבו , זרקו 
בקבוקים על שוטרים וסגרו את הגשר המחבר את סאן פרנסיסקו עם אוקלנד , למשך 
יותר משעה . " אין אנו יכולים להצדיק מלחמה . אנו צועדים למען השלום " , 
קראו המפגינים בקצב . ברחבת האו"ם הועלו באש מספר דגלים אמריקאיים . קרוב 
ל002 איש נעצרו במהומות בלוס אנגלס . אולם הפגנות אלה היו רק צד אחד של התגובה 
האמריקאית . סקר שנערך מספר שעות לאחר שהחלה המלחמה הראה תמיכה אדירה בפעולה 
האמריקאית , תוך ציפייה לתבוסה מהירה לעיראק . סקר של רשת אי - בי - סי 
ו"ואשינגטון פוסט " מצא כי % 67 מהאמריקאים תמכו במלחמה , לעומת % 22 שהתנגדו . 
בנוסף אמרו % 28 מן הנשאלים כי הם מצפים לניצחון מהיר . 
