מילאנו ( אי - פי ) . המצב המתוח במפרץ הפרסי גרם לעזיבת כדורסלנים , 
לא רק בישראל . באיטליה דווח על עזיבת שתי כדורסלניות אמריקאיות המחזקות 
קבוצות בליגה הראשונה באיטליה , בגלל חשש ממלחמה . פאמלה מקגי הודיעה למועדונה 
פיסטויה על רצונה לעזוב והיא עשתה כן . מוניקה - לאמב לאטין , כדורסלנית 
קטאנזרו , עזבה ללא הודעה ובלי לומר שלום . שתי הקבוצות נוצחו במשחקיהן 
האחרונים . דובר הליגה הבכירה לגברים באיטליה , הודיע שאין מצפים לבריחת 
כדורסלני חיזוק . הסיבה לכך נעוצה בעונשים כספיים כבדים שהם עלולים לקבל , 
נוכח חוזיהם השמנים . נוסף על העובדה שפונולה קאזרטה תשחק כנראה את משחק 
החוץ שלה נגד הפועל תל אביב בגביע קוראץ במגרש נייטראלי , דרשה קבוצה גאמאס 
ממילאנו לדחות את משחקה בגביע רונקטי , שאמור להיות בקישינב , נוכח המצב 
האירועים בברית המועצות . 
