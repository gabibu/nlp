שימה אתמול את הכוחות הסובייטיים המיוחדים בתקיפת שתי תחנות מכס ברפובליקה 
המבקשת להתנתק מבריה"ם . החיילים ירו בכלי נשקם והיכו את אחד המוכסים . 
דובר הפרלמנט , אאודריוס אזובאליס , אמר כי ששה מחיילי הכומתות השחורות 
הקיפו את תחנות המכס במרחק של 02 ק"ם מווילנה בגבול בין ליטא לבין ביילורוסיה 
בלילה שבין יום ראשון לשני . הם עצרו את עובדי המכס , הורו להם להתפרק 
מנשקם , ירו יריות באוויר , ניפצו חלונות ולקחו עמם מסמכים , אמר אזובאליס . 
" אחד מעובדי המכס הוכה ונפגע בראשו " , אמר הדובר , בהוסיפו כי פקידי 
המכס כלל אינם נושאים נשק . היתה זו תקרית נוספת במאבק הנמשך בין מוסקווה 
לבין שלוש הרפובליקות הבאלטיות , המתריעות על ניסיונות בלתי - פוסקים של 
הקרמלין לדכא את תנועות העצמאות בכוח . 
