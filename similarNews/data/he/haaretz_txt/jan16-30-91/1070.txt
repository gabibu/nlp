יותר מ02 ח"כים מכל הסיעות עלו אתמול לדוכן והשמיעו את דבריהם בדיון על " תוקפנותו 
של סדאם חוסיין " , אבל את תשומת הלב משך מי שלא דיבר שר הביטחון ומפקד 
חיל האוויר לשעבר , עזר וייצמן ( מערך ) . במסדרונות ובמזנון לחשו שוייצמן 
עומד לשאת נאום תקיף , בו יצדד בפעולת תגובה של צה"ל . יו"ר סיעת המערך , 
חיים רמון , סיפר שגד יעקבי ויתר על זכות הדיבור שלו כדי לאפשר לוייצמן 
לנאום . אולם ברגע האחרון החליט וייצמן לחזור בו ולא לנאום , אחרי שהגיעו 
אליו פניות מגורמים שונים . רווחו שמועות שאישים במערך הפעילו עליו לחצים 
לבל ישמיע בעת כזו נאום תקיף , ולכן החליט לוותר . וייצמן הכחיש זאת בתוקף , 
ואמר כי החליט לוותר על הנאום על דעת עצמו בלבד . הוא אמר שהתכוון לומר 
כי לישראל יש תשובה צבאית לירי הטילים על העורף , אבל בשלב זה החליט למלא 
את פיו מים . ראשון הדוברים בדיון , חגי מירום ( מערך ) , השווה את סדאם 
חוסיין לנירון קיסר . " הגם שהוא איננו זהה לנירון קיסר בשגעונותיו ובשגיונותיו , 
הוא לוקה בתסמונת נירון קיסר ומראות המפרץ השרוף , העולה בלהבות , כמו 
גם שחרור הנפט והמזוט לעבר הים לצורך הדלקתו בבוא העת , מעידים על פירומאניה 
מסוג דומה לזה של נירון " . יהושע מצא ( ליכוד ) אמר גדולתנו בשעה זו לדעת 
לנשוך שפתיים ולא להלום , למרות שאנו יודעים להלום . לראות את ההרס בערינו , 
ולדעת לגבור על הרגש התובע נקם ואנו יודעים לנקום . אנו נדרשים לעצבי ברזל 
על מנת לגבור על היצר התובע להכות בשעה זו ויש ביכולתנו להכות מכות אדירות . 
קפידביניוסי שריד ( רץ ) אמר שהמבחן האישי והלאומי שבו אנחנו עומדים עכשיו , 
לא יהיה קצר . הוא יימשך שבועות ארוכים , אולי אפילו חודשים , אך סוף 
סדאם לתלייה . לדבריו אין זבנג וגמרנו , לא זבנג אמריקאי ולא זבנג ישראלי 
וכבר ראינו את כל גיבורי הזבנג בקוצר ידם . מי שהסתבך שלוש שנים בלבנון , 
שלא ישיא עכשיו עצות . אין מסיימים מלחמה כה כבדה בשבועיים . בנימין בן - 
אליעזר ( מערך ) הדגיש שיש לנו אינטרס עליון לא להיות מעורבים במלחמה הזו , 
אולם אם ישתמש סדאם בנשק כימי , ישתנו כללי המשחק בזירת המלחמה במפרץ . 
לדבריו , צריך להיות ברור לכל שתגובת ישראל למכה כימית בעורפה , תביא 
למכה חזקה ונמרצת . יו"ר סיעת המערך , חיים רמון , אמר שהעם הפלשתינאי 
בשטחים טעה טעות מחרידה כאשר הצטרף ללא הסתייגות למרכבת סדאם חוסיין . לדבריו , 
כאשר הפלשתינאים רוקדים על הגגות , הסיכוי לשלום מתרחק ומי ששמח על כך 
בתוכנו , טועה . יעקב צור ( מערך ) שיבח את הממשלה , שלא התפתתה לפרובוקציה 
של סדאם חוסיין כאשר נחתו הטילים . הוא הדגיש שכוח העמידה והספיגה של העורף 
מאפשר חופש פעולה מדיני לממשלה , נותן לה את מרחב האיפוק , את אפשרות התיאום 
עם האמריקאים ואת זמן הציפיה לתבוסתו של סדאם . רן כהן ( רץ ) אמר שיש 
להכין את העם למלחמה קשה וארוכה . הוא הזהיר מפיזור אשליות על מלחמת ציק - 
צאק , אך עם זאת אמר כי יש להחזיר את החיים במדינה לתפקוד מירבי . יצחק 
לוי ( מפד"ל ) אמר שחסד עשה עמנו הקב"ה , שהביא עשרות מדינות לחסל את 
הכוח הקטלני ביותר שאיים אי פעם על האזור ורוצה בהשמדתו . הוא מתח ביקורת 
קשה על חלקה של גרמניה בהכנת כלי המשחית העיראקיים . מיכאל בר - זוהר ( 
מערך ) אמר שאסור להפוך את ההבלגה והאיפוק לדגל ולאידיאל . לדבריו , בטווח 
הקצר הוא לא כל כך סומך על האמריקאים . " תחילה אמרו שהם ישמידו את טילי 
סדאם בלילה הראשון , אחר כך אמרו שישמידו את המשגרים אחרי המטח הראשון , 
אחר כך אמרו שכבר השמידו את כל המשגרים חוץ מארבעה . אחר כך הודו שיש 007 
מחפורות במערב עיראק ואי אפשר להוציא את המשגרים , אחר כך אמרו שאין לסדאם 
חוסיין ראשי נפץ כימיים והלילה אמרו שאולי יש לו " , הדגיש בר - זוהר . 
הוא קרא לממשלה להבהיר לארה"ב שאם היא רוצה שלא נתערב במלחמה תפעל מהאוויר 
או מהיבשה לחיסולה של סכנת הטילים , גם אם הדבר יעכב בשבוע את שחרור כוויית . 
קפידבינחיים קופמן ( ליכוד ) תקף את מדינות המערב והזכיר כי הן גינו בחריפות 
את ראש הממשלה לשעבר , מנחם בגין , כשישראל תקפה את הכור הגרעיני בעיראק . 
הוא שאל : " מה היה קורה אילו לעיראק היה היום כור אטומי , ומדוע לא 
שמענו ממדינות המערב קולות של סליחה , מחילה ותודה " . חיים אורון ( מפ"ם ) 
ציין שמדיניות ההבלגה של הממשלה פועלת קודם כל לטובת ישראל , ואינה מהווה 
כניעה ללחצים חיצוניים . לדעתו , ההבלגה גם תיצור בסיס טוב להתמודדות עם 
השאלות שתתעוררנה בתום המשבר . עוזי ברעם ( מערך ) תקף את צביעות תנועות 
השלום בעולם , המפגינות נגד כל מלחמה ובעקיפין בעד כל עריץ . הוא אמר שתנועות 
השלום נחרדו מעוף גווע בנפט המפרץ , שהרי זה פוגע באיכות הסביבה ומהווה 
אכזריות לבעלי חיים , באותה שעה הן אדישות לאיום הקונוונציונלי והלא קונוונציונלי 
על עמים ומדינות . צחי הנגבי ( ליכוד ) אמר שהמלחמה חשפה את פרצופו האמיתי 
של אש"ף . הוא שיבח את מדיניות ההבלגה של הממשלה , אבל הזהיר מפני השתכרות 
יתר מהרעפת השבחים על ישראל מצד מדינות רבות בעולם . רענן כהן ( מערך ) 
אמר שבתרבות הפוליטית של עיראק , נדיר ששליט גומר את חייו באופן טבעי . 
רובם ככולם נרצחים , ולעיתים באכזריות . לדעתו , גורלו של סדאם לא יהיה 
שונה מזה , וערביי ישראל יכירו במהרה בבלון הנפוח ששמו סדאם חוסיין . היום 
יימשך הדיון המדיני במליאה , וכ04 ח"כים נוספים ביקשו לשאת דברים . 
