" ישבתי בין ההריסות בחדר שלי ובכיתי . אמרתי לעצמי : את יושבת על עיי 
חורבות , ומאושרת שלא היו פה ילדים בזמן ההפצצה " . כך סיפרה אתמול יהודית 
וינקלר , מנהלת בית - ספר יסודי לחינוך מיוחד השוכן בשכונה תל - אביבית 
שנפגעה בהפצצה , לשר החינוך זבולון המר . השר סייר , בלוויית ראש העירייה 
שלמה להט , באחדים מהמבנים שניזוקו . וינקלר , המנהלת את בית הספר זה 81 
שנה ומצויה עתה בשנת שבתון , סיפרה כי במוסד לומדים 57 ילדים עם בעיות רגשיות , 
כהגדרתה . וינקלר אמרה כי בין תלמידיה יש כאלה הלוקים בגמגום ובבעיות קואורדינציה , 
וכי חלקם אלימים . " יש כאן ילדים שרוחצים ידיים כל רגע . יש ילדים שצורחים 
במשך שעות " . לדבריה , אילו היתה ההפצצה נערכת בשעות היום , כשהתלמידים 
יושבים בכיתות , היו נגרמות אבדות בנפש . " אבל גם אלמלא היו הרוגים , 
הם היו עוברים טראומה נוראה שאינני יודעת כיצד ניתן היה לתקן את נזקיה " . 
באחדים מהחדרים נעקרו חלונות ממקומם , דלתות הועפו וחורים נפערו בקירות . 
באחד החדרים נתלש הלוח ממקומו . חרף העובדה שביקור שר החינוך במקום נערך 
אחרי שעובדי העירייה פינו חלק ניכר מההריסות , נותרו עדיין שברי זכוכית 
רבים על הרצפה וביניהם התגוללו מחברות וציורים של הילדים , כרטיסיות לימוד , 
קוביות ובובות בד . על אחד הקירות במסדרון נותרה כרזה מקושטת : " ונשמרתם 
מאוד לנפשותיכם " . בשיחה בלשכתו של להט לפני הסיור אמר ראש העירייה , כי 
טרם נורה הטיל האחרון וכי הוא מתכונן לדברים " יותר גרועים " . להט טען כי 
אין לפתוח בשלב זה את בתי הספר . " אני לא מוכן להיות גיבור על חשבון ילדים 
ואמהות " , אמר . " לא למדו כמה ימים ? לא קרה שום אסון . ילמדו אחר - 
כך " . קפידבינשר החינוך אמר כי תישקל החזרת תלמידי הכיתות הגבוהות בבתי 
הספר העל - יסודיים ללימודים . לדבריו , יש לפתוח את בתי הספר באותם מקומות 
שבהם שב כל המשק לשגרה . " אם יהיה שקט הלילה , אפשר שיחודשו הלימודים 
מחוץ לתל - אביב ולחיפה " , ציין המר . הוא הדגיש כי פתיחת בתי הספר תיעשה 
בעצה אחת עם הרמטכ"ל ועם שר הביטחון . ראש מנהל החינוך בעיריית תל - אביב , 
יאיר לוין , אמר כי 277 תושבי שכונות בעיר , וביניהם עולים חדשים , פונו 
לשמונה בתי מלון בת"א . להערכתו , בין המפונים יש כ002 ילדים . גננות מעסיקות 
את הילדים הקטנים במשחקים בכל אחד מבתי המלון , ואנשי השירות הפסיכולוגי - 
ייעוצי של העירייה מגישים סיוע לילדים ולמבוגרים . אתמול אחר - הצהריים 
היו אמורות מורות מתנדבות להצטרף לצוותים . עיריית תל - אביב פועלת בשיתוף 
עם משרד החינוך . קפידבינהמר ולהט ביקרו במלון " אמבסדור " וצפו בילדים 
המפונים שכיירו בחימר , ציירו ושיחקו בלגו בתוך אולם גדול , שהוסב למועדון . 
במרפסת הסגורה , המוקפת חלונות זכוכית , התכנסו סביב שולחן ארוך העולים 
המבוגרים שפונו , רובם מאוזבקיסטן . פסיכולוגית שעלתה באחרונה מבריה"ם 
ומטפלת בעולים השוהים במלון זה , סיפרה על ביטויי חרדה ועצבנות בקרב מבוגרים 
וילדים כאחד . 
