אם העולם יתפנה מענייני המלחמה במפרץ , הוא יוכל לעקוב אחרי הניסיון של 
הבמאי פרנקו זפירלי להפוך את המחזה הפופולרי ביותר בעולם , " המלט " , 
לסרט פופולרי לא פחות . השבוע יתחילו להקרין את הסרט בבתי - קולנוע ברחבי 
העולם . אם לסמוך על הישגי העבר , לזפירלי יש מה לתרום לפופולריות של שקספיר . 
צעיר אמריקאי אחד שראה את סרטו של זפירלי , " רומיאו ויוליה " , אמר ש"שקספיר 
לא מת אם הוא יכול לעשות סרטים כאלה " . גם " אילוף הסוררת בבימויו , עם 
אליזבט טיילור וריצרד ברטון , היה סרט מצליח מאוד , לא מעט הודות לכך שחיי 
הנישואין הסוערים של הזוג המלכותי טיילור - ברטון השתקפו בעיני הקהל על 
המסך במחזה של שקספיר . ברטון , כמובן , לא היה טירון בשקספיר , אבל 
לאליזבט טיילור זה היה בהחלט חידוש , והיא עמדה בו בכבוד יחסי . לעולם אינך 
יכול לדעת מה יחבב את שקספיר על קהל צופי הקולנוע . אצל זפירלי זה בוודאי 
גם העיצוב הראוותני והצבעוני שתרם לשני סרטי שקספיר הקודמים שלו . גם סייעה 
לו , ללא ספק , העובדה שהוא איטלקי , ושני המחזות מתרחשים באיטליה . 
אבל " המלט " מתרחש בדנמרק הקודרת . ב"רומיאו ויוליה " שיחקו לידיו של 
זפירלי שני שחקנים מוכשרים , יפים ולא ידועים : אוליביה האסי וליאונרד 
וייתינג , שלא בדיוק עשו קריירה קולנועית אחרי הסרט הזה . קנת ברנה , 
הלא מוכר בעולם , שבר קופות וגרף פרסים ב"הנרי החמישי " . ב"המלט " מהמר 
זפירלי על קלף אחר . " מל גיבסון הוא אולי לא ההמלט הקודר ביותר , אבל 
הוא בוודאי ההמלט הסקסי ביותר " , כך אמר הבמאי על כוכבו האוסטרלי . גיבסון 
נודע יותר כשובר לבבות היורה צרורות מתת - מקלע , בין אם מדובר ב"נשק קטלני " 
או ב"מקס המטורף " . אבל זפירלי אומר שבחר בגיבסון אחרי שראה אותו ב"נשק 
קטלני " . " כך צריך לשחק את המלט כמו גבר " , הוא אמר , " וכדי להביא 
את הסרט לקהל צעיר הייתי זקוק לשחקן סקסי . ומל גיבסון הוא בהחלט מושך קהל 
דרמטי " . בדרך כלל נהוג לחשוב שלורנס אוליביה הוא שהצליח להעביר את שקספיר 
לקולנוע מבלי לאבד את האיכויות הדרמטיות והתרבותיות , ותוך ניצול נכון של 
אפשרויות הקולנוע . הוא עשה את זה ב"הנרי החמישי " , וזאת היתה אחת הסיבות 
שבגללן בחר קנת ברנה את אותו המחזה כדי לפרוץ אל תודעת הציבור . אוליביה 
שיכלל את האמנות הקולנועית שלו ב"ריצרד השלישי " , שבו פלירטט עם הקהל ועם 
המצלמה , והוא נחשב ל"המלט " המוחלט בקולנוע . זפירלי , שזכה לביים את 
אוליביה במחזות איטלקיים דווקא ( של דה פיליפו ) בתיאטרון הלאומי , מתייחס 
לאוליביה בהערכה הראויה , כמובן , אבל הוא אומר על סרטו , שנעשה ב8491 : 
" אוליביה היה רך מדי , יותר מדי דומה לבלרינה . זה היה תיאטרון נהדר , 
אבל לרגע לא היית מאמין כי כזה הוא נסיך דנמרק " . שאלת זהותו המינית של 
המלט היא מעניינת לכשעצמה , ופרשנים רבים סבורים , בניגוד לזפירלי , שאחד 
הצדדים המעניינים באישיותו של המלט הוא דווקא הפן הנשי שלו . שחקניות לא 
מעטות שיחקו אותו בהצלחה : שרה ברנאר , פרנסס דה לה - טור , ולאחרונה 
טרזה בודיש - קזיזנובסקה , בהפקה שביים אנדזי ויידה הפולני , שהתארחה 
בפסטיבל ישראל האחרון . אבל זפירלי מתעקש שגיבסון יהיה המלט טוב אפילו מאוליביה , 
תפקיד שאותו צריך לשחק " כגבר שאוהב סקס , אוהב לשתות , אוהב לרכוב על 
סוסים " . זפירלי אמר בראיונות , שדבר אחד היה קדוש עבורו : הטקסט של שקספיר . 
פירושו של דבר , שלא הוסיף מלה אחת , אבל בהחלט קטע מונולוגים ופיצל אותם 
בין שתי תמונות , והעביר תמונות ממקום למקום בעלילה . מחזה שיכול להימשך 
חמש שעות , הפך לשעתיים ורבע דרמטיות . הוא אמנם ויתר על נטייתו לפאר ולצבעוניות 
לטובת עיצוב קר וקודר , כמתחייב מן העלילה , אבל לא ויתר על נשיקה מלאת 
תשוקה בין המלט לאמו ( גלן קלוז ) וגם לא על תמונה שבה מפתה אופליה ( 
הלנה בונהם - קרטר ) את אחד השומרים . אלן בייטס , שבעבר היתה לו הזדמהות 
להיות המלט בעצמו , הוא קלאודיוס בסרט הזה , ובלהקה משתתפים גם פול סקופילד 
ואיאן הולם . זפירלי מוכן לכך שהמבקרים אוהבי שקספיר לא יאהבו את גיבסון , 
אבל הוא משוכנע שזה השחקן שבגילומו יהיה הסרט סיפור רצח וחקירה אגרסיווי 
ומהיר , שילכוד את תשומת לב הצופים . קרין גיימס ב"ניו - יורק טיימס " 
דווקא חושבת שההופעה המאופקת ובעלת העוצמה שלו ראויה לציון דווקא בגלל הסקפטיות 
כלפי ליהוקו בתפקיד . גיבסון הוא כוכב קולנוע נוסף בשורה ארוכה של מתמודדים 
עם שקספיר . דסטין הופמן היה כבר " הסוחר מוונציה " על במת התיאטרון בלונדון 
ובניו - יורק . קווין קליין היה המלט על הבמה בניו - יורק ובטלוויזיה . 
גף גולדבלום ומישל פייפר נכשלו למדי ב"הלילה ה21 " על הבמה , וגם דנזל 
וושינגטון לא בדיוק הצליח ב"ריצרד השלישי " . לעומתם , מורגן פרימן וטרייסי 
אולמן הצליחו מאוד ב"אילוף הסוררת " בעיצוב סגנוני של המערב הפרוע . מה 
שמוכיח שההצלחה והכישלון אינם תלויים בשקספיר , בבמאים או בכוכבים שלו , 
אלא בשאלה אם הם מצליחים להיות , או לא להיות , ביחד . עם הקהל , כמובן . 
