פנינה אזולאי ובעלה המנוח , אליהו , היו ממתיישביו הראשונים של מושב מגדים . 
בחזקתם היה משק , הקרוי משק מס 8 . גם בנם , יצחק , הוא בעל משק באותו 
מושב . אברהם אזולאי , בנו של יצחק ונכדם של פנינה ואליהו , נשא לאישה 
את מזל באוגוסט 4891 . עם נישואיהם עברו להתגורר בבית הסב , כלומר במשק 
מס 8 . כעבור כשנה חל קרע בין בני הזוג ומזל , שהיתה בהריון , שבה לבית 
הוריה ומאז הלידה באוקטובר 5891 לא חזרה למושב . בין בני הזוג החלו הליכים 
בבית - הדין הרבני . במארס 5891 חתמו פנינה ואליהו אזולאי על טופס " הצהרה 
והתחייבות המתיישבים " , הקובע כי אברהם יהיה , יחד עם מזל , " בן ממשיך " 
במשק מס 8 , ויקבל את החזקה הבלעדית עליו לאחר פטירת פנינה ואליהו , או 
בתאריך מסוים אחר . אך זאת בכפיפות להמלצת אגודת המושב לקבלתו של אברהם 
כמועמד להתיישב במשק זה , וכן בכפיפות לאישור של הסוכנות להיותו " בן ממשיך " . 
קפמאבינעקב הפירוד בין הנכד לאישתו , עתרו פנינה ויצחק לבית - המשפט המחוזי 
בחיפה להכריז כי המסמך בטל . השופט דוד קציר קיבל את עתירתם . הוא ציין 
כי לא הובאו די ראיות לגבי טיב זכויותיהם של פנינה ואליהו במשק . לדעתו , 
נראה כי היו " בני - רשות " גרידא במשק , אך לצורך הדיון הניח כי היו 
להם " זכויות מלאות לעשיית דיספוזיציה ( שינוי מצב ) במשק הנ"ל , ואין 
שום הגבלה על זכותם לערוך צוואה או ליתן במתנה את המשק הנ"ל " . לפיכך קבע 
השופט כי ראשית , אם אפשר לראות בטופס " ההצהרה וההתחייבות " צוואה , 
הרי צוואה ניתן לשנות בכל עת . שנית , אם מדובר במתנה , היו מעניקיה 
זכאים לחזור בהם ממנה , כל עוד לא נגמרה המתנה " בהקניית דבר המתנה על - 
ידי הנותן למקבל " . שלישית , אם מדובר בהתחייבות לתת מתנה , בכוחו של 
המתחייב לחזור בו ממנה , כל עוד לא שינה המקבל את מצבו בהסתמך על ההתחייבות . 
מזל עירערה , באמצעות עו"ד מיכאל מאירסון , על החלטה זו לבית - המשפט 
העליון ( ע"א 98301 מזל אזולאי נגד פנינה אזולאי ואח ) . נשיא בית - 
המשפט העליון , מאיר שמגר , והשופטים אליעזר גולדברג ויעקב מלץ , דחו 
את הערעור , אך לא מטעמיה של הערכאה הקודמת . השופט שמגר כתב בפסק - הדין 
כי מהחומר הקיים מתברר כי אכן מדובר בבני רשות בלבד , ולכן שגה השופט קציר 
כאשר הניח שקיים חופש דיספוזיציה בזכויות במשק . ב5591 חתם אליהו אזולאי 
על " אישור קבלת רכוש " , ועל - פיו קיבל מהסוכנות , " לשימושו " , בית 
מגורים , מבנים , כלי עבודה , בהמות , עופות וכדומה . יתר על כן , 
הכפפת " כתב ההצהרה וההתחייבות " בעניין קביעת הבן הממשיך להמלצת האגודה 
ולאישור הסוכנות , מעידה על העדר חופש דיספוזיציה , אלא על זכות שעבירותה 
מותנית בהסכמת גורמים נוספים . במאמר של פרוף אוטולנגי על ההסדרים המשפטיים 
הקיימים בנוגע לזכויות המתיישבים במושבי עובדים , מצא שמגר הגדרה הולמת 
למקרה הנדון : " עדיין יש מושבים רבים אשר אפילו זכות חכירה טרם נרשמה 
על שמם , וכל מעמדם הינו של בני רשות של הסוכנות או של המינהל . מעמדם 
המשפטי של חברי המושב במקרה כזה הינו עגום ביותר : אין הם אלא בני רשות 
של בני רשות " . שמגר דן אפוא בשאלה אם מי שבידו זכות של בר רשות , רשאי 
לעשות דיספוזיציה לזכותו , כלומר להעבירה לאחר , בין בחייו ובין מחמת 
מותו . לדעתו , התשובה על כך חיובית . " אף שביסודה זכות השימוש היא 
זכות אישית , דבר עבירותה והתנאים לעבירותה ניתנים להסכמה בין מקבל השימוש 
ומעניק השימוש " . במקרה הנדון מתברר מטופס " ההצהרה וההתחייבות " כי 
זכות השימוש ניתנת להעברה , שכן מדובר בו על הענקת החזקה הבלעדית במשק 
לבן ממשיך בתאריך מסוים או לאחר פטירת המעבירים . קפמאבינשמגר ציין כי מכיוון 
שמדובר בענייננו בהעברת זכות השימוש במשק מחמת מוות , יש לבחון את דבר 
חלותו של סעיף 8 לחוק הירושה התשכ"ה5691 . סעיף זה קובע : " ( א ) הסכם 
בדבר ירושתו של אדם ויתור על ירושתו שנעשו בחייו של אותו אדם בטלים . ( 
ב ) מתנה שאדם נותן על מנת שתוקנה למקבל רק לאחר מותו של הנותן , אינה 
בת תוקף אלא אם נעשתה בצוואה לפי הוראות חוק זה " . לדעת שמגר , אין קושי 
להחיל את סעיף 8 על הסכם לקביעת בן ממשיך . שהרי זכותו של בר - רשות , 
בנסיבות נתונות , היא זכות עבירה , הן בחיים והן מחמת מיתה , ובלבד 
שבאה הסכמת הסוכנות לבן הממשיך שנקבע . שמגר כתב כי אם מדובר בענייננו בהסכם 
בדבר ירושה , הרי הוא בטל בגלל הוראת סעיף 8 . ואם מדובר במתנה , הרי 
היא בטלה משום ש"טופס ההצהרה וההתחייבות " אינו צוואה . כלומר , טופס 
ההצהרה וההתחייבות כוחו יפה להעברת זכויות המתיישבים לבן הממשיך , רק 
בעוד המעביר בחיים . העברה מחמת מיתה יש לעגן בצוואה שנעשתה כדין . בשולי 
פסק - הדין כתב שמגר כי העדר הגדרה משפטית ברורה של זכויותיו של חבר מושב , 
ובכלל זה היותו כיום בר - רשות בלבד , אינה מניחה את הדעת , ויש להכיר 
בזכויות אלה ולעגנן כדבעי . כמו כן הורה לסוכנות להביא את מסקנתו בעניין 
תחולת סעיף 8 לחוק הירושה לידיעת חברי המושבים , כדי למנוע מכשלות בעתיד . 
