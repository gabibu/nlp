הכנסת לא דנה אתמול בנושאים הקשורים במלחמה במפרץ ובהשלכותיה על ישראל . 
תחת זאת , עסקו חברי הכנסת בעניינים אחרים כמו בעייתם של הילדים האוטיסטים , 
המנותקים מסביבתם . אין ספק שעניין הילדים האוטיסטים הוא כאוב , וראוי 
שהכנסת תתן את דעתה על הקמת מסגרות טיפוליות פנימייתיות עבור ילדים אלה ; 
אולם יש לתמוה על העיתוי שנקבע לדיון בנושא דווקא בימים אלה . קפידבינח"ך 
אלי בן - מנחם ( מערך ) , שהעלה את הנושא לסדר היום , אמר שמדובר באוכלוסייה 
של כמעט אלף אוטיסטים . " מדינה שאיננה יכולה לדאוג לחריגים , איננה יכולה 
לכלול את עצמה בין המדינות המפותחות " , אמר . בן - מנחם דרש משר הבריאות , 
אהוד אולמרט , למצוא תקציבים לאוכלוסייה יוצאת דופן זו , שאינה יכולה 
להפגין , למחות , לצאת לשביתות או לסחוט הון כמו אוכלוסיות אחרות . לדבריו , 
יש לדאוג לכך שילדים אלה לא יאושפזו במחלקות סגורות בבתי - חולים לחולי 
נפש , כפי שקורה פעמים רבות . גם שאר הנושאים שנדונו במליאה רחוקים מהתעניינות 
הציבור וממלחמת המפרץ מרחק רב . כך , למשל , אושר בקריאה שנייה ושליש חוק 
הרפואה הווטרינרית , המסדיר את העיסוק ברפואה וטרינרית , קובע אמות מידה 
לרישוי רופאים אלה ומפרט שורת עבירות הקשורות בתחום הרפואה הווטרינרית . 
קפידבינהתקבלה הסתייגותו של ח"ך אברהם פורז ( שינוי ) , שדרש להוסיף לחוק 
סעיף הצהרתי הקובע כי שליחותו של הרופא הווטרינרי היא לרפא בעלי - חיים , 
למנוע ולהקטין את סבלם ולהגן על האדם מפני נזקים שמקורם במחלות בעלי - חיים , 
במזונות ובמוצרים מן החי . כן נדונו החוק לטיפול בחולי נפש והצעת חוק הפיצויים 
לנפגעי תאונות דרכים . כל הנושאים הללו חשובים ואין להקל בהם ראש , משום 
שהם נוגעים לציבור רחב בכל ימות השנה , אולם קשה להשתכנע כי אלה הם העניינים 
שבהם צריכה לדון הכנסת בימים אלה . קפידבינניתן להצביע על שורה ארוכה של 
סוגיות אקטואליות , שמן הראוי היה שיעסיקו בימים אלה את נבחרי העם כמו , 
למשל , הפקעות המחירים של חומרי איטום והדבקה , מותם של אחדים מהמשתמשים 
במסכות האב"ך עקב שימוש לא נכון , המידע המצומצם על מצב החירום והשלכותיו 
לעולים החדשים מבריה"ם ומאתיופיה , הטענות על כך שבאזורים מסוימים לא הופעלו 
צופרי אזעקה ועוד . נראה כי דברים אלה מהווים דוגמאות נוספות לכך שחברי הכנסת 
אינם מצויים עם היד על הדופק . הנושאים שבהם הם דנים הם אמנם חשובים בחלקם , 
אך עם זאת אינם רלוונטיים למצב השורר בארץ בימים אלה ובכך תורמים הח"כים 
במו ידם לדרדור מעמדם בעיני הציבור . 
