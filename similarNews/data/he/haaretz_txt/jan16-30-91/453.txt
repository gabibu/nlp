" כשפותחים את הדלת נכנסים עם האוויר הצח גם חרקים " , אמר לא מכבר מנהיגה 
הקשיש של סין , דנג סיאו - פינג , במהלך המסע נגד " הזיהום הרוחני " 
החודר לאחרונה לסין מארצות הים . אכן , אין רעיון כה רב - פנים וכה דיאלקטי 
לסין של היום כמדיניות " הדלת הפתוחה " . זהו רעיון רחב ומעורפל שיש בו 
בעת ובעונה אחת ערגה ודחייה של העולם החיצון . יישומו מתבטא בהקמת עסקי 
ענק מורכבים בבעלות משותפת סינית - זרה מחד גיסא , והצבת קשיים בפניהם מאידך 
גיסא . למדיניות " הדלת הפתוחה " גם היבטים פנימיים מעניינים וחסרי תקדים 
בסין שלאחר עליית הקומוניסטים לשלטון : הגמשה בתחום הכלכלי , מדיניות שכר 
על - פי הישגים ומאמץ , היווצרות מעמד בינוני מתרחב ועמו , בתחתית , ניצני 
בעיות חברתיות וראשיתם של פערים חומריים . אך , כאמור , לוח המדיניות החדשה 
מיסודם של קומוניסטים - פרגמטיים ( ובהם דנג סיאו - פינג ) הוא הקשר הכלכלי - 
טכנולוגי בין סין , ששנים פיגרה אחרי העולם המטרופוליטני המתקדם , לבין 
מרכזים המצויים בחזית תהליכי המחקר והפיתוח , מרכזים בעלי כשרים פיננסיים 
אדירים . בהמשך למדיניות " ארבע המודרניזציות " במדע ובטכנולוגיה , 
בחקלאות , בתעשייה ובצבא שמנהיגים כגו אן - לאי קראו לאימוצה כבר באמצע 
שנות השבעים , נפתחה סין בתריסר השנים האחרונות לקשרי גומלין ולרעיונות 
מגוונים עם כל גורם היכול להועיל לה , ללא בדיקה מדוקדקת בציציותיו הפוליטיים . 
כך ורק כך , התאפשרו קשרים בין פקין לדרום - אפריקה ולישראל המנודות , 
לארצות - הברית , מעוז הקפיטליזם השנוא בעבר הלא רחוק , ליפאן , שכלפיה 
מצויים כיסי שנאה תהומית , לערב הסעודית ולדרום - קוריאה " הריאקציוניות " , 
ולעוד ועוד ארצות . מנקודת מבטו של השלטון בפקין , אסור שהקשר עם העולם 
החיצון יתאפיין על - ידי יחס בלתי - שוויוני , מתנשא , מנצל ומשפיל מצד 
המעצמות , המזכיר ימים עברו וניחוחות אימפריאליסטיים שנואים . שוויון והדדיות , 
וחשוב מכל , מה שהסינים רואים כביטויי ידידות , קרי , התייחסות הצד השני 
אליהם לפנים משורת הדין , הם מאבני הפינה של מדיניות " הדלת הפתוחה " . 
במלים אחרות , הסינים היו ועודם מוכנים לשתף פעולה עם גורמי חוץ ולזכותם 
בהצצה לעולם המאגי - אגדי של השוק הסיני , האדיר פוטנציאלית , בתנאי ברור 
אחד הניצול הקולוניאלי - מטרופוליני לא ישוב עוד . קיימת כאן בעיה : האם 
בעיקרון לא תתקבל על - ידי הסינים כל יוזמה של העולם הקפיטליסטי ( שלמרות 
האדרת הפילנטרופית שהוא עוטה לעתים , אינו פועל מעבר לים אלא למטרת עשיית 
היקף רווחים שאין הוא מסוגל לעשותו בבית ) כגילוי קלאסי של ניצול מהסוג 
הישן ? דומה שמוקדם עדיין לענות על שאלה זו באופן מוחלט . אך בידינו מצויים 
כבר עתה לקחים ראשונים ומעניינים מהמפגש בין סין , שהיתה עד לא מכבר נביא 
הזעם של הקומוניזם הצרוף , לבין חברות ענק אמריקאיות , תמצית התמציות של 
הקפיטליזם הדוהר . ספרו של גים מאן , " הגיף של פקין הרומן הקצר והעצוב 
של הביזנס האמריקאי בסין " , הוא ללא ספק אבן בוחן לכל המעוניין בהצצה באשנב 
היחסים שבין בני ה"זוג המוזר " . זהו סיפור על רומן בין שניים , שלא רק 
שבאו מבתים בעלי רקע שונה בתכלית , אלא שהמנטליות של האחד היא קוטבית לזו 
של זולתו . לאחר שנים ארוכות של חיזור , באו שנים קצרות של חיי נישואין , 
ואחר - כך , הריב והריחוק . המגעים הראשונים בין הרשויות הסיניות ( " מפעל 
המכוניות של שנחאי " ) ל"אמריקן מוטור קורפוריישן " , החלו זמן קצר לאחר 
מה שכונה " פתיחתה של סין למערב " ב9791 . דובר על הקמת חברה משותפת לייצורו 
של גיף סינו - אמריקאי . ברם , תחילה אמורה היתה החברה המשותפת לנצל את 
הידע והמוניטין של האמריקאים על - מנת להרכיב גיפים ולמוכרמבסין בפרט ובמזרח - 
אסיה בכלל . כבר בעניין בסיסי זה היה אפשר לראות את רגישותם של הסינים . 
בהתנגדותם הנחרצת לשיוכם ל"עולם השלישי המתפתח " , הם ראו בפרויקט של הרכבת 
מכוניות ( להבדיל מייצורן ) פחיתות כבוד , מעין סטיגמה שיש להיפטר ממנה 
במהירות האפשרית . בבוא היום היווה עניין זה טריז בין שני הצדדים . נושא 
נוסף , שהפך לימים סלע מחלוקת , היה דרך הוצאת הרווחים העתידיים מסין לארצות - 
הברית . והרי מן המכירות היה אמור להתקבל מטבע מקומי נחות היואן שלא היה 
אפשר להשוותו למטבע המקומי המיוחד הניתן להמרה בחו"ל . כך , אם כן , נקבע 
שהמפעל המשותף יפעל להגברת הייצור לשם יצוא , וכך יזרמו מטבעות קשים לקופתו . 
אולם בקביעה זו לבדה לא היתה משום ערבות שאכן יהיו לגוף המשותף שווקים נאותים , 
מה גם ששוקי מזרח - אסיה היו שטחה ה"טבעי " של יפאן . עניין נוסף שלא 
נסגר כהלכה היה אופן התשלום בעבור רכישתן של חבילות רכיבי הגיף מארה"ב , 
קרי , כיצד ישולם תמורתן עד אשר יצוא בהיקף נאות יניב דולרים . קפמאלידככלל , 
התפרים שחיברו את העסקה לאחת היו מפתיעים בגסותם בשביל מי שהאמין בניסיון 
האמריקאים ובבגרותם הקפיטליסטית . ההסבר היחיד לחובבנות של הנושאים והנותנים 
שבאו מדטרויט בשלבים הראשונים והקריטיים , היה הלהט הכמעט - אגדי לחדור 
לשוק הסיני ויהי - מה . להט זה , בן מאה שנים ויותר , היה ועודנו פח יקוש . 
אכן , הניתן לעמוד בפני פיתוי השוק המקומי בן יותר ממליארד התושבים ? 
יתר - על - כן , בעוד שבארה"ב עלות שעת עבודה לפועל בתעשיית המכוניות היתה 
כ02 דולר , בסין היא חושבה על בסיס 06 סנט . אינטואיטיווית , על - כן , 
העריך הצד האמריקאי שחוסר יעילות , אבטלה סמויה ושאר מרעין בישין , לא 
יוכלו לבטל את היתרון הבסיסי הזה . גם כאן נכונה הפתעה לא נעימה . המשא 
ומתן בין הצדדים ארך תקופה ממושכת . בתקופה זו ירדו ההשקעות הזרות החזויות 
בסין , שכן בשנות השמונים הראשונות הסתבר יותר ויותר למשקיעים פוטנציאליים 
שהציפיות הגדולות לא יכלו להתממש לנוכח הביורוקרטיה הסינית ומחסומים שונים 
שניצבו על כל צעד ושעל . צדק אולי השגריר האמריקאי בסין , כשטען שלביורוקרט 
הסיני המנהל משא ומתן עם חברות זרות , לנוכח ניסיונו וחששותיו , עדיף היה 
בסופו של דבר שלא להביא את העסקה לידי סיום מוצלח במהירות מאשר להוציאה לפועל 
ביעילות . במקרה הראשון הוא היה " מכוסה " היטב על - ידי עצם ההסתייגויות 
השונות והאזהרות שיכול היה להעלות . במקרה השני , לעומת זאת , תמיד היה 
קיים חשש סביר שהוא יוקע בבוא העת על שלא ראה דברים כהווייתם , לא התריע , 
או שלא השכיל לחזות התפתחויות שליליות מבחינתה של סין . היה אף היבט נוסף 
להשהיה היכול להפתיע אדם מערבי " רציונלי " . המשא והמתן הממושך והמייגע 
בעצם קיומו , הבטיח לצד הסיני לפחות שני יתרונות ברורים . ראשית , הוא 
ייגע את הנציג הזר שמצא עצמו במבוך ביורוקרטי בלתי מוכר ובחידת המנטליות 
האחרת , ואיפשר לסיני להשיג סיכוי טוב יותר להתקפלות הצד שכנגד . שנית , 
לא נעלם מעיני הסינים שהמשלחות הזרות , ובפרט האמריקאיות , הוציאו סכומי 
כסף גדולים על עצם שהייתן בסין , חשבונות בתי - המלון הממשלתיים , תשלומים 
שונים שנגבו מן הזר , ואפילו דמי סיורים תיירותיים . גורם זה היה בעל חשיבות 
לא מבוטלת לסינים ששיוועו לכל דולר . קפמאבינבמהלך המשא והמתן נדהם הצד האמריקאי 
להיווכח עד כמה אין הסינים הבכירים הנושאים והנותנים בקיאים בכמה נדבכים 
כלכליים , המוכרים לכל סטודנט הלומד שנה ראשונה בחוג לכלכלה . לאחר שנים 
בחממה הסוציאליסטית , פקידים לא מעטים לא הבינו את כלליה של כלכלת שוק ( 
מחיר קרקע למשל ) , לא ירדו למשמעותו של מושג האינפלציה והשלכותיו ( אינפלציה 
פשוט לא היתה קיימת מאז עלות המפלגה הקומוניסטית לשלטון ) ואף לא תפסו שעל - 
מנת לפתח דגם חדש בתעשייה במקרה הנדון גיף סינו - אמריקאי הוצאות הפיתוח 
והמחקר הראשוניות הן עצומות ומגיעות עד כדי מיליונים רבים . ההרפתקאה משתלמת 
אך ורק אם מובטחת מכירת הדגם החדש בהיקף של מיליונים . אז ורק אז הולך מחיר 
היחידה הבודדת ופוחת . היו אף מחסומים מנטליים שהתבטאו בכך , למשל , שלא 
תמיד הנושא והנותן המרכזי מן הצד הסיני היה אף רם - הדרג ביותר . לעתים , 
רק לאחר ימים מתישים של שיחות , התברר לאמריקאים שסיני מסוים שישב בפינה , 
לא הוציא מלה מפיו , ונתפש דרך הטבע כאחד העוזרים הזוטרים , הוא הוא האיש 
אשר על - פיו ישק דבר . כשהגיעו לשלב הטיוטות הסתבר לפתע שסעיפים " מקובלים " , 
נניח בדבר עונשין לצד שאינו מקיים סעיף זה או אחר בהסכם , יש בהם כדי לפגוע 
בכבודם של הסינים , וחובה היתה להסתדר בלעדיהם . קפמאבינרק ב3891 נראה האור 
בקצה המנהרה . היקף ההשקעה על - ידי שני הצדדים יחדיו נקבע ל15 מיליוני 
דולרים . הסינים היו אמורים להשקיע כ53 מיליון דולר ולזכות ב%96 מבעלות 
המפעל המשותף , בעוד הצד האמריקאי , תמורת השקעה של כ61 מיליונים , אמור 
היה לשלוט על % 13 . אולם הסינים , מתוך 53 מיליוני הדולר , תרמו רק 6 . 
6 מיליונים במזומן , וגם זאת בכסף סיני מקומי . היתרה , 4 . 82 מיליונים , 
התקבלה לכאורה מהעברת נכסי דלא ניידי וציוד , בחלקו בלתי נאות , לידי 
החברה המשותפת . ( כשההעברה נעשתה הלכה למעשה , טענו הסינים שזמן קצר 
קודם לכן הוכנסו מכונות חדשות למפעלם , ועל המפעל המשותף לשלם להם כמה מיליונים 
נוספים תמורתן ) . הצד האמריקאי היה אמור להעביר את חלקו מחצית במזומן 
ומחצית בהעברת טכנולוגיה מתקדמת . בין הצדדים נקבע שלצד האם - ריקאי יאופשר , 
אם יבקש זאת , לרכוש מהסינים במטבע מקומי נתחים מבעלות המפעל המשותף עד 
להיקף מרבי של 94 אחוזים . בדרך זו היה ניתן לו , לפחות לזמן - מה , לפתור 
את בעיית עודפי הרווחים שהופקו במטבע מקומית מסין . במועצת המנהלים של המפעל 
המשותף היה לסינים יתרון מספרי ( שבעה מול ארבעה ) , היושב ראש היה אמור 
להיות סיני , בעוד שהנשיא הראשון היה אמריקאי . אחר - כך עתיד היה להתחלף 
ברוטציה קבועה . ככלל ניתן לומר מניתוח תהליכי המשא ומתן עד חתימת ההסכם , 
שחברת " אמריקן מוטור קורפורשיין " נטתה לפייס את הסינים כמעט בכל משבר 
שנוצר . אכן , הרצון לפרוץ לסין היה כה גדול , ששיקולים " קטנוניים " 
לא הובאו בחשבון אף אם היה בדרישות הסיניות , שהיו לעתים אולטימטיוויות , 
משום הפרה של ההסכם או הפרה של רוחו . אחד המשברים החריפים ביותר נוצר כשכבר 
הוחל בהרכבת גיף ה"שירוקי " . הסינים לא הזמינו די חבילות רכיבים בארצות - 
הברית , והיקף העבודה היה זעום . האמריקאים נאלצו לאיים שאם תעשיית ההרכבה 
תתנהל בפרופיל כה נמוך , הם יפסיקו להעביר טכנולוגיה לסין . הסינים מצדם 
טענו שאין באפשרותם לשלם בכסף זר וטוב לדטרויט , אלא ביואן המקומי בלבד . 
האמריקאים התנגדו בכל תוקף . מניסיונם ידעו שגם כשדובר בתשלום ביואן מקומי , 
הסינים לא עמדו בהתחייבויותיהם . כך , למשל , תשלומים בכסף מקומי עבור 
גיפים שנקנו בסין גופא לא הגיעו . ובכלל , מה יעשה בכל - כך הרבה מטבע 
מקומי ? מהר מאוד הסתבר שקופת המפעל המשותף ריקה . נשיא החברה האמריקאי 
ניסה ביאושו להפעיל את קשריו עם התקשורת העולמית ואף הגיע אל צמרות השלטון 
בסין ובוואשינגטון . אך דבר זה לא שינה את התמונה באופן מהותי . בשלב זה 
הסתבר בהדרגה שהנחות היסוד של האמריקאים שהייצור בסין יהיה זול , וכי שוק 
רחב ייפתח , אף אם בעקיפין , בפני תעשיית המכוניות האמריקאיות , היו מוטעות . 
ראשית , ההוצאות הלכו ונערמו . עבור כל מנהל סיני קיבל הצד הסיני שכר 
זהה לזה למנהל אמריקאי , כארבעים אלף דולר בשנה , וזאת למרות ששום מנהל 
סיני לא קיבל בפועל יותר מאלף ומאתיים דולר בשנה . ההפרש הועבר לקופת הרשויות 
הסיניות . יעילות נמוכה , ביורוקרטיה ואיחור בתשלומים גרמו אף הם נזקים 
פיננסיים שהעמידו בצל את כדאיות המפעל המשותף . בשנת 6891 , לדוגמה , התמקד 
הוויכוח בין שני הצדדים השותפים על היקף הייצור הראוי : בעוד שהאמריקאים 
קיוו להגיע לייצור של כארבעים אלף מכוניות בשנה , דיברו הסינים על כמות 
זעומה של אלפיים עד ארבעת אלפים בלבד . לבסוף סוכם על ייצור שנים - עשר 
אלף וחמש מאות גיפים בשנה , ושוב זכה הצד הסיני בעימות . רק בעד כמות זו 
היו הסינים מוכנים להוציא כסף זר לרכישת חבילות רכיבים בארצות - הברית . 
כללית נראה היה שהסינים חשו אי - נוחות ברורה מ"החיים המשותפים " שאליהם 
נקלעו . גם הם , מסתבר , לא ירדו לעומק כל המשמעויות של ההסכם שלו היו 
צד . יתר - על - כן , ניכר שאי - שם קיננו בהם ספקות קשים . הם חשו , 
כדברי לנין , שהקפיטליסטים " פושטים את עורו של השור פעמיים " . פעם אחת 
עושים האמריקאים רווחים נאים ממכירת חבילות הרכיבים לגיפים , ופעם שנייה 
הם מרוויחים על מכירות המוצר המוגמר כשותפיהם של הסינים . ייתכן מאוד שבסופו 
של דבר , מעבר לכל השאלות הקטנות שצצו , היתה זו בעייתם המרכזית . הוויכוח 
על התחלת ייצורו של דגם חדש של גיף סינו - אמריקאי , שהעכיר לאורך כל הדרך 
את היחסים בין השותפים , הסתיים לבסוף בנוסחה שנועדה לשמור את כבוד הסינים 
ה"שירוקי " האמריקאי , הוחלט , הוא הוא הדגם הסינו - אמריקאי המיוחל . 
בשלב זה נקבעו עוד כמה וכמה סעיפים חדשים שאמורים היו לנקות את השולחן מטרוניות 
שכנגד . האמריקאים הסכימו שבשנת 0991 ייוצרו שמונים אחוז ( ! ) מרכיבי 
ה"שירוקי " בסין . הסינים מצדם מצאו דרך שתאפשר לאמריקאים להמיר בשער סביר 
וכדאי את היואן המקומי לדולר אמריקאי . הדרך נראתה עתה פתוחה לעסקים . השנתיים - 
שלוש הבאות לא היו עם זאת כה בהירות . מספר הגיפים שיוצרו בפועל היה נמוך 
( שלושת אלפים ב7891 , וכחמשת אלפים ב8891 ) . בינתיים , בזירה הפוליטית 
נפלו דברים . האופוזיציה לזאו , ראש הממשלה הליברלי יחסית , גדלה . מעמדו 
של לי פנג , שהאסכולה השמרנית שייצג לא דגלה בשיתוף פעולה כה אינטנסיווי 
עם הזרים , צברה כוח . אכן , גם שיקולים פוליטייים אי - שם הרחק בצמרת 
חילחלו מטה , בדרכים פתלתלות ומפתיעות שגים מאן מזכיר במחקרו , אל המפעל 
המשותף . קפמאלידב9891 שבו הסינים לסורם . שוב פיגרו בהעברת הסכומים שהיו 
חייבים לצד האמריקאי במטבע זר כשתשלומים שהיו חייבים במטבע מקומי , והערימו 
קשיים חדשים בתחום גביית מכס על חבילות רכיבים שהגיעו מארצות - הברית , 
למשל . ואז באו ימי מאי והטבח של יוני בכיכר טיינאנמן . דברים אלה שינו 
את התמונה ללא הכר והצטלבו פחות או יותר ברכישה רבתי של " אמריקן מוטור 
קורפוריישן " על - ידי קונצרן קרייזלר . לבעלים החדשים היו תמיהות לא מעטות 
על המפעל המשותף עם הסינים ועל תנאיו . במידה מסוימת ניתן לומר שהם ראו 
באירועים הדרמטיים שהתרחשו בסין מתת מן השמים שאיפשר להם מוצא אלגנטי מן 
המבוך והמבוכה . ביום שני , השבעה ביוני 9891 , לראשונה זה חמש שנים , 
נמצא המפעל המשותף בידי נושאי תפקידים סיניים בלבד . במצב דברים זה , 
אף שהייצור חזר באופן צנוע - ממדים לתקופה שקדמה למהפך הדרמטי , רעיון ייצור 
רכיבים בסין עצמה ( התוכניות לייצור צירים ומנועים , על - סמך ידע אמריקאי , 
היו בשלב מתקדם ) חייב היה להידחות ללא הגבלת זמן . אף - על - פי שקונצרן 
קרייזלר לא נכנע לדרישה מצד סטודנטים סינים החיים בארצות - הברית , ומצד 
גורמים פוליטיים וכלכליים באמריקה , שלא לשוב לסין , המכה למיליוני דולרים 
מושקעים ולמאמצים אין - סופיים היתה ועודנה אנושה . אולי דבריו על הסינים 
של אחד המנהלים הבכירים ב"אמריקן מוטור קורפוריישן " בסין הם סימפטומטיים 
להרגשת זרים רבים במערב , " מי רוצה בכלל לעשות עסקים אתם ? עתה אנו יודעים 
שאנו עובדים עם משטר רצחני . . . עם אנשים הפועלים נגד עקרונותינו וערכינו , 
נגד כל מה שאנו חשים כלפי חיי אדם " . אמירה זו תחת הרושם הקשה של מאורעות 
יוני 9891 ודאי לא תהווה ציון דרך אופייני וארוך - טווח ביחסי סין עם העולם 
הקפיטליסטי המתקדם טכנולוגית . דברים אלה , כמו איורים רבים שמביא גים 
מאן בספרו , מדגישים את האמביוולנטיות הקיימת היום לגבי שאלת העברת טכנולוגיה 
מ"העולם הראשון " לסין ( המסרבת להימנות עם ה"עולם השלישי " אף שבעבר 
שאפה להנהיגו ) . כבר עתה , שנה ומחצה לאחר מאורעות יוני , ניכרים סימנים 
ראשונים של התאוששות ביחסים בין בני ה"זוג המוזר " . 
