תלמידי כיתות י עד י"ב יחזרו ללימודים החל מיום א . החלטה על כך קיבל אתמול 
שר החינוך זבולון המר בהתייעצות עם ראש הממשלה יצחק שמיר ובידיעת שר הביטחון 
משה ארנס . הלימודים יתחדשו גם בכיתות יי"ב בפנימיות ובכיתות י"גי"ד להנדסאים 
ולטכנאים . תלמידים חריגים בפנימיות שבפיקוח משרד הרווחה , ישובו ללימודים 
רק ביום ב בשבוע הבא . לפי הוראות הג"א , חייבים התלמידים לבוא לבית - הספר 
עם ערכות המגן שלהם , שעליהן יצוינו שמם ומספר הטלפון שלהם . הערכות יהיו 
צמודות אליהם , בשלב זה , גם בזמן ההפסקות . תלמיד שלא יבוא לבית הספר 
עם ערכת - מגן יישלח לביתו . 
