( ע ) . פרקליטיהן של שלוש קבוצות אוכלוסייה הגישו אתמול לבית המשפט 
הגבוה לצדק עתירות בנושא חלוקת ערכות המגן . העתירות הועברו לדיון בפני 
הרכב של שלושה שופטים , שיתקיים בתחילת השבוע הבא . שלוש עתירות הוגשו בשם 
אלפי עצורים ביטחוניים , הכלואים במחנות מעצר ברחבי הארץ ובשטחים , אשר 
מבקשים להורות לשר הביטחון לספק להם מיד ערכות מגן . את העתירות הגישו קרוביהם 
של עצורים במחנות המעצר בקציעות , עזה , דהרייה , ביטוניה , מגידו , 
גנין ושכם . באחת העתירות מבקשת עו"ד לינדה ברייר ( שזכתה השבוע בבג"ץ 
בעתירה למתן מסכות לתושבי השטחים ) , כי בנוסף לחלוקת הערכות לעצירים , 
על שלטונות הביטחון להוציא אותם מהאוהלים ולשכנם במגורים , שניתנים לאטימה 
בפני גזים . אם הדבר לא יתאפשר , היא מבקשת להעביר את העצורים למחנות מעצר 
בשטחים . עו"ד ברייר גורסת , כי אוכלוסיית העצירים נמצאת בסיכון גבוה פי 
שלושה לפגיעה בלוחמת גזים . זאת משום שמחנות המעצר הממוקמים על יד בסיסים 
צבאיים מכילים אוהלים פתוחים ואין לשוכניהם ערכות מגן . לטענתה , מחויבת 
המדינה , על פי אמנת זנווה , להבטיח מקלט ואמצעי הגנה נאותים לעצורים . 
שתי עתירות נוספות באותו נושא , שהוגשו בנפרד , על ידי עורכי הדין לאה 
צמל וגונתן כותאב , הועברו אף הן לדיון בהרכב בשבוע הבא . במקרה אחר פנה 
פרקליט אוכלוסיית בעלי הזקנים בישראל , עו"ד גרשון הולצר מירושלים ( המייצג 
את העותר , הרב חיים מילר ) , בדרישה להורות לשר הביטחון לחלק מסכות 
אב"ך מותאמות לבעלי זקנים , מבלי שאנשים דתיים ייאלצו לגלח את זקנם . פרקליטי 
הצדדים הסכימו ביניהם לדחות את העתירה ליום ב . 
