" עריקים " , בתואר זה כינה ראש עיריית תל אביב , שלמה להט , את התושבים 
שנטשו את העיר מאז החלו העיראקים בהפגזות הטילים . להט התבטא כך בראיון 
לטלוויזיה הישראלית . בראיון לכתב דן רביב , קרא להט למיעוט התושבים העריקים 
שעזבו את העיר לחזור אליה . דבריו אלה גררו תגובות נזעמות מצד תושבים רבים 
שעזבו את העיר . רבים מהם התקשרו ללשכת ראש העירייה ומחו נמרצות על התבטאותו 
של להט . הפונים טענו כי עזבו את העיר כדי לשמור על חיי ילדיהם , וכי אין 
זו גבורה להישאר בעיר בימים אלה . בין אלה שבתיהם נפגעו שלשום מנפילת הטילים , 
היו רבים שלא היו באותה עת בבתיהם . הם עברו להתגורר באורח זמני אצל קרובים , 
משפחות ובבתי מלון ברחבי הארץ . בעקבות התגובות הנזעמות פרסם אתמול דובר 
העירייה , שמאי גולן , בשמו של ראש העירייה , הודעה " מרוככת " יותר , 
שבה לא הוזכר הכינוי " עריקים " . בהודעה לעוזבי העיר נכתב : " עיריית 
תל אביב - יפו מביעה תודה חמה ועמוקה לכל אלה שנפגעו בגופם ובבתיהם , ואף 
על פי כן לא איבדו את עשתונותיהם והקלו על הטיפול במצב החירום . " ראש העירייה , 
שלמה להט , קורא לכל אותם תושבים שיצאו את העיר לחזור לעירם ולכל התושבים 
להניף את דגל האומה . אין לנו עיר אחרת " . קפידבין ( ע ) . בישיבת מועצת 
העירייה שהתקיימה שלשום , אמר להט כי מי שעורק מתל אביב עורק מהמולדת . 
לדברי ראש העירייה , משמשים ההורים דוגמה לילדיהם וכשאלה יגדלו ויהיו חיילים 
ובוגרים , יבחרו בבריחה מהבעיות במקום בהתמודדות אתן . עוד אמר ראש עיריית 
תל אביב , כי הוא מצפה שהשרים בממשלה שישמשו דוגמה לציבור ויעברו לתל אביב , 
או לפחות שיקיימו את ישיבות הממשלה בעיר . 
