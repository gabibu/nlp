תפיסת היקום שלנו אינה מתיישבת עם המציאות . כל המחקרים והממצאים של האסטרופיסיקאים 
והקוסמולוגים , באשר לטיבו ולדרך פעולתו של היקום , עומדים בסימנה של שאלה 
לא פתורה אחת : שאלת המאסה החסרה , הידועה גם כשאלת החומר האפל . על דרך 
הקיצור והפישוט המרבי אפשר להגדיר את השאלה הזאת כך : היקום מתנהג כאילו 
שהוא מכיל הרבה יותר חומר מכמות החומר שאנחנו רואים בו . צבירי גלקסיות , 
למשל , מתנהגים מבחינה פיסיקלית , כאילו שהם מכילים חומר רב פי מאה מהחומר 
שאנחנו רואים בהם . הכמות המדויקת של החומר ביקום חשובה , בין היתר , 
מכיוון שהיא תקבע את עתידו של היקום : חומר רב , מעבר לכמות מסוימת , 
יפעיל כוחות כבידה שיבלמו בסופו של דבר את התפשטות היקום שהחלה במפץ הגדול , 
ויגרמו להתקרבות הגלקסיות עד שהן תתנגשנה ותתאחדנה ב"ריסוק הגדול " . אבל 
אם כמות החומר שביקום קטנה מכדי לבלום את אנרגיית ההתפשטות של המפץ הגדול 
באמצעות כוח הכבידה , כי אז הגלקסיות תימשכנה להתרחק זו מזו והיקום ימשיך 
להתפשט לעד . השאלות הקוסמולוגיות הבסיסיות הן , אם כן , שאלת כמות החומר 
הקיים בגלקסיות , ושאלת מציאותו או אי - מציאותו של חומר נוסף שאיננו רואים 
אותו , המצוי בחלל הבין - גלקטי . השיטה המקובלת לחישוב מאסתה של גלקסיה 
( כמות החומר שהיא מכילה ) מבוססת על מדידת מהירותם של הכוכבים וענני הגז 
הכלולים בה , במסלוליהם , ועל מדידת רדיוס המסלול המעוגל שבו הם נעים מסביב 
לליבת הגלקסיה . בדרך דומה מחשבים גם את כמות החומר הקיים בצבירי גלקסיות , 
שאבני הבניין שלהם הן הגלקסיות , וכך מחשבים גם את כמות החומר של כוכבים 
בודדים , כמו למשל , השמש שלנו , " סול " שמאסתה מחושבת לפי מהירות 
כוכבי - הלכת במסלוליהם ומרחקם מן השמש . העניין הוא שבשיטת השקילה , או 
החישוב הזאת , מתקבלות תוצאות האומרות שבגלקסיות קיים הרבה יותר חומר בהשוואה 
לכמות החומר שאנחנו רואים בהן . כלומר , החומר שאנו רואים בגלקסיות אינו 
מספיק כדי לקיים את הגלקסיות עצמן . לפי החישובים המבוססים על חוקי התנועה 
של ניוטון , אם הגלקסיות היו מכילות רק את החומר שאנחנו רואים בהן , גרמי 
השמים השונים הכלולים בגלקסיות היו צריכים להתרחק זה מזה ו"לפרק את השותפות " . 
בעבר סברו שההתרחשות הזאת נמנעת הודות לפעולתם של כוחות כבידה המופעלים 
על - ידי מרכיבי הגלקסיות הכוכבים וענני הגז עצמם . כלומר , כוחות הכבידה 
שלהם עצמם מכריחים אותם להישאר יחד . אבל בינתיים התברר שהחומר שאנו רואים 
בגלקסיות , אין בו כדי להפעיל כוחות כבידה חזקים כאלה . מדוע , אם כן , 
הגלקסיות אינן מתפרקות , ומדוע הכוכבים הכלולים בהן אינם מתפזרים לכל עבר 
ביקום ? העדרן של תשובות לשאלות הללו מאיים על כל תפיסת היקום שלנו . הפיסיקאים , 
המבקשים לפתור את אי ההתאמה הזאת שבין כמות החומר הנראה ביקום לבין הסימנים 
לקיומו של חומר רב יותר ( כבד יותר ) , נחלקים לשתי קבוצות . הקבוצה 
הראשונה , עמה נמנים רובם הגדול של החוקרים בעולם , אומרת שביקום קיים 
הרבה מאוד חומר " אפל " , שעד כה לא נראה ולא התגלה על - ידי גלאים שונים . 
האסטרופיסיקאי , הפרוף מרדכי מלגרום , ממכון ויצמן ברחובות , מציע חלופה 
לצורת החשיבה הזאת . לפי גישתו , אין ביקום חומר " אפל " שיכול להסביר 
את הפער שבין התצפיות לחישובים , והסיבה לכך שהיקום מתנהג כאילו שהוא כבד 
בהרבה מכפי שמראים חישובינו היא שמשהו בשיטות המדידה והשקילה שלנו אינו מתאים 
למציאות , כך שעלינו למצוא שיטה אחרת לחישוב ולמציאת משקלן של גלקסיות . 
הוויכוח בין מלגרום לפיסיקאים האחרים מתחדד עוד יותר , כשמתברר שבדרכקפמאליד4לפיתוחה 
של שיטה חדשה למציאת משקלם של גרמי שמים שונים , הוא מציע לשכתב , לשנות 
ולסייג את חוקי הדינמיקה של ניוטון , שהם אחת מאבני הפינה של הפיסיקה . 
חוקי ניוטון מופרים , כידוע , לפי תורת היחסות הפרטית והכללית , במערכות 
שבהן הגופים נעים במהירויות הקרובות למהירות האור או שוות לה , או במקרים 
שבהם כוח הכבידה של הגופים הוא גדול כל - כך ( למשל , בקרבת חור שחור ) 
, עד שכדי להתנתק מהם חייב הגוף או החלקיק המתנתק לפתח מהירות הקרובה למהירות 
האור . גם תורת הקוונטים מפירה את חוקי ניוטון בעולם התוך - אטומי . אבל 
ההפרות המקובלות הללו של חוקי ניוטון אינן יכולות להסביר את פער המאסות הגלקטי . 
כדי לפתור את אי ההתאמה הזאת , מציע מלגרום להשעות את חוקי הדינמיקה של 
ניוטון גם במצבים ובתנאים אחרים . כמו במקרים של תורת היחסות ותורת הקוונטים , 
גם כאן מדובר בהשעיה המתקיימת רק בתחום ידוע של תופעות . חוקי הדינמיקה 
הניוטוניים תקפים עדיין ( בקירוב רב ) בתחומי מערכת השמש , אבל הם אינם 
תקפים בתחום הגלקסיות . ידוע שתנועתם של מרכיבי הגלקסיות ( כוכבים וענני 
גז ) שונה במובנים רבים מתנועתם של גרמי מערכת השמש . למשל , מהירותם 
המסלולית של הכוכבים בגלקסיות גדולה ממהירותם המסלולית של כוכבי - הלכת במערכת 
השמש ( פי עשר בממוצע ) . מרחקם של הכוכבים זה מזה , משקלם הכולל והתנע 
הזוויתי שלהם , גדולים בכמה סדרי גודל מן המרחק הממוצע שבין כוכבי - הלכת , 
משקלם הכולל והתנע הזוויתי שלהם . אבל הפרוף מלגרום אומר כי ההסבר לפער 
שבין תצפיותינו לבין התנהגותו של היקום נובע מהבדל אחר ביניהם , שעד כה 
לא היינו מודעים לחשיבותו . זהו ההבדל שבין התאוצות הקטנות יחסית של הכוכבים 
בגלקסיות לבין התאוצות הגדולות יחסית של כוכבי - הלכת במערכת השמש . לדוגמה , 
תאוצת השמש שלנו במסלולה סביב מרכז גלקסיית שביל - החלב קטנה בכשמונה סדרי 
גודל מתאוצת כדור - הארץ סביב השמש . לפי המודל המוצע על - ידי הפרוף מלגרום , 
חוקי הדינמיקה של ניוטון המתארים את תנועותיו של גוף תחת כוחות כבידה , 
אינם חלים על גוף שתאוצתו קטנה מאוד . המשוואה המתארת את חוק התנועה המתוקן 
של מלגרום כוללת גורם קבוע חדש : " אי אפס " מעין קנה מידה להשוואה , 
המשמש גם אבן - גבול . גוף שתאוצתו גדולה מ"אי אפס " מצוי בתחום שלטונם 
של חוקי הדינמיקה הניוטוניים . גוף שתאוצתו קטנה מ"אי אפס " נשלט על - 
ידי חוקי דינמיקה שונים , מתוקנים . במלים אחרות , הדינמיקה המתוקנת של 
מלגרום משרטטת למעשה מערכת יחסים חדשה בין המאסה לתאוצה . תאוצת " אי אפס " 
היא קטנה מאוד , בערך כמו התאוצה שיעניק פרוטון , באמצעות הכוח החשמלי , 
לאלקטרון המרוחק ממנו אלף קילומטר . מבחינה מספרית , היא דומה לתאוצה 
המתקבלת מהכפלת מהירות האור בקבוע המתאר את התפשטות היקום ( " קבוע האבל " ) 
. ניתן להמחיש זאת בקביעה שחלקיק שתאוצתו " אי אפס " יואץ ממצב מנוחה 
עד למהירות האור , במשך פרק זמן השווה בקירוב לזמן קיומו של היקום המוכר 
לנו . הפרוף מלגרום אומר כי עובדה זו עשויה להצביע על קשר בין הדינמיקה 
של גלקסיות לבין קצב ההתפשטות הנוכחי של היקום , וכן לבין פיזור החומר והאנרגיה 
בו . עם זאת הקבוע המוצע החדש , " אי אפס " , כמו קבוע האבל , עשוי להשתנות 
עם הזמן . כלומר , הוא אינו קבוע טבע אמיתי . מהרעיון הזה המשיכו מלגרום 
ושותפו , הפרוף יעקב בקנשטיין מאוניברסיטת בן - גוריון בנגב , ופיתחו תורה 
חדשה המתארת את השלכותיו של חוק התנועה החדש שלהם בכל תחום התאוצות האפשריות , 
ובכל תחום המאסות האפשריות . תורה זו מבוססת על שינוי חוק הכבידה בתחום 
הלא יחסותי . הדינמיקה המתוקנת זכתה להצלחה כשעלה בידה לחזות ולהסביר את 
התופעה שלפיה מהירותם המסלולית של כוכבים המצויים רחוק מליבת הגלקסיה אינה 
תלויה בריחוקם ממרכזה ( ברדיוס מסלולם ) . תופעה זו אינה תואמת את חוקי 
הדינמיקה הניוטוניים , שלפיהם מהירותם המסלולית של הכוכבים היתה אמורה לפחות 
ככל שעולה מרחקם מליבת הגלקסיה ( כפי שאכן קורה במערכת השמש , שבה מהירותם 
של כוכבי - הלכת פוחתת ככל שמרחקם מן השמש עולה ) . המהירות המסלולית של 
הכוכבים בגלקסיה קשורה לפיזור או להתפלגות המאסה בגלקסיה . וכאן באה ההצלחה 
הגדולה של הדינמיקה המתוקנת החדשה : מתברר שכאשר מודדים את התפלגותה של 
המאסה הנראית בגלקסיה , ומחשבים את עקומת הסיבוב של הכוכבים סביב ליבת הגלקסיה 
לפי חוקי הדינמיקה המתוקנים מתקבלת עקומת הסיבוב האמיתית הנצפית . כלומר , 
התצפיות תואמות את התחזיות , ואין צורך להניח שבמערכת מסתתר " חומר אפל " 
כלשהו . להשוואה , במדידה דומה המבוצעת באמצעות חוקי הדינמיקה הניוטוניים 
מתקבלות תוצאות שאינן עולות בקנה אחד עם התצפיות , מה שמוליכקפמאליד4להשערות 
בדבר קיומו של " חומר אפל " במערכת . מדענים נרתעים , באופן מובן , מתורות 
חדשות ששוברות כלים ותיקים ו"בעלי זכויות " . קופרניקוס ידע להסביר ולנמק 
מדוע הארץ וכוכבי - הלכת נעים מסביב לשמש , אבל תמונת היקום התלמאית המנוגדת 
של האסטרונומים האחרים , שפעלו בזמנו ולפניו , שלפיה הארץ ניצבת במרכז 
היקום , לא היתה פחות מסודרת והגיונית . מדוע , אם כן , להעדיף את תורתו 
של קופרניקוס ? כיצד אפשר לדעת איזו מבין שתי תורות מדעיות אקוויוולנטיות 
למראה , היא הנכונה ? מלגרום אומר שמלבד היגיון והתאמה בין התורה המוצעת 
לתצפיות ( הקיימים בהשערת החומר האפל וגם בדינמיקה המתוקנת ) , יש מבחנים 
נוספים לבדיקת ההתאמה שבין ההצעה למציאות . למשל יכולת הניבוי של התורה . 
" יכולתה של השערת החומר האפל לנבא תופעות שונות ביקום היא קטנה מאוד , 
בהשוואה ליכולת הניבוי של הדינמיקה המתוקנת . השערת החומר האפל מזכירה 
במידה רבה את ההשערה הפיסיקלית שרווחה מאות שנים , בדבר קיומו של חומר שכונה 
אתר , הממלא את היקום . המדענים לא היו מסוגלים להגיע להגדרה מוסכמת באשר 
למהות האתר , אבל כמעט כולם מדקארט ועד ניוטון וחסידיו האמינו שהוא קיים , 
מכיוון שבלעדיו אי - אפשר היה להסביר תופעות שונות ביקום . עד שבא איינשטיין , 
והראה ששינוי מסוים של חוקי הפיסיקה ( תורת היחסות הכללית ) מצליח לתאר 
את היקום בדיוק רב ולחזות מראש תופעות שונות המתרחשות בו גם ללא קיומו של 
האתר . " היום , איש אינו יודע מהו החומר האפל . בעצם ברור שכדי להסביר 
את פער המאסות הגלקטי לא די בסוג אחד בלבד של חומר אפל . ההנחות באשר למהותו 
של החומר הזה משתנות ומתאימות את עצמן לתצפיות שונות . אבל זהו הסבר שרירותי 
שלאחר מעשה , שאין בו חוקיות כלשהי , ולכן גם קשה כל - כך לפסול אותו באופן 
סופי . הרגת חומר אפל אחד , ומיד מופיע חומר אפל אחר . לעומת זאת , הדינמיקה 
המתוקנת חשופה לאפשרות של פסילה באמצעות תצפית או באמצעות הוכחה לוגית 
אבל עד היום איש לא הצליח להוכיח את אי - נכונותה " . למעשה , הדינמיקה המתוקנת 
שמציע הפרוף מלגרום מחייבת שינויים והרחבות לא רק בחוקי הדינמיקה של ניוטון , 
אלא גם בתורת היחסות הכללית שהיא תורה יחסותית של כבידה . השינויים הדרושים 
הללו עומדים במרכז עבודתו הנוכחית של הפרוף מלגרום . תיאוריה כזאת , שתכליא 
את תורת היחסות הכללית עם חוקי הדינמיקה המתוקנים ותציב אותם כרצף אחד של 
חוקי טבע , תאפשר בין היתר לבחון מחדש , לאור התצפיות , תופעות כמו עיקום 
של קרני אור בשדה כבידה של גלקסיות ולפתח מודלים חדשים באשר למבנה היקום . 
נכון לעכשיו , תומכי הדינמיקה המתוקנת בין הפיסיקאים הם מיעוט קטן . בעוד 
שנים אחדות , ייתכן שהתורה הזאת תיזכר כאפיזודה חולפת ולא חשובה בשמי הפיסיקה , 
וייתכן שהיא תהיה אחד מבסיסיה העיקריים של הפיסיקה החדשה . 
