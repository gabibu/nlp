סוכני נסיעות ותיירות התלוננו בימים האחרונים כי חברת אל - על מנצלת את בלעדיותה 
בשוק הטיסות , כדי למכור כרטיסי טיסה במחירים גבוהים . לדבריהם , צמצמה 
אל - על את הקצאת המקומות למבקשים לרכוש כרטיסי טיסה קבוצתיים זולים . כרטיסי 
טיסה מסוג זה ( אייפקס ) משווקים על - ידי " אייר - תור " חברת משותפת 
לסוכני הנסיעות ולאל - על . לטענת סוכני הנסיעות , הם לא הצליחו למצוא עבור 
לקוחותיהם מקומות בטיסות יוצאות של אל - על , כאשר ביקשו לרכוש כרטיסי טיסה 
מוזלים . אולם , כאשר היו הלקוחות מוכנים לשלם מחירים גבוהים יותר , נמצא 
להם מקום . דובר אל - על , נחמן קליימן , אמר בתגובה כי רק נוסעים המבקשים 
לצאת בדחיפות לחו"ל נדרשים לשלם את מחירו המלא והגבוה של כרטיס הטיסה . 
לדבריו , מחירים אלה מוכתבים על - ידי תנאי חוקי יאט"א - הארגון הבין - 
לאומי של חברות תעופה . " אל - על לא מנצלת את המצב , אלא מתנהגת על - 
פי תנאי השוק . יש ביקוש אדיר , והעדיפות ניתנת לנוסע שמוכן לרכוש את כרטיסי 
הטיסה היקרים " , אמר . חברת טאואר - אייר תבצע היום כסדרה את טיסתה הדו - 
שבועית בקו התעופה מארה"ב לישראל ובחזרה . החברה ממשיכה להיות היחידה מבין 
חברות התעופה הזרות , הממשיכה את פעילותה בארץ בזמן המלחמה . אתמול הורגשה 
תכונה מוגברת של נוסעים , בעיקר של יוצאים לחו"ל , בנמל התעופה בן - גוריון 
בלוד . ב41 טיסות יוצאות של חברת אל - על יצאו לחו"ל 002 , 3 נוסעים . 
החברה נאלצה להוסיף טיסה לארה"ב , כדי לענות על הביקוש . שני מטוסי גאמבו 
מלאים יצאו ליעד זה . כמו כן ביצעה אתמול החברה שתי טיסות מטען לחו"ל . 
058 , 1 נוסעים הגיעו אתמול ארצה ב11 טיסות נכנסות של אל - על ונכנסה טיסת 
מטען אחת של החברה . 
