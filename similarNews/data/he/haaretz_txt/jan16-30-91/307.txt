כוסלובקיה ובפולין פתחו את שידוריהן המיוחדים עם שחר , ובמשך כל שעות היום 
שידרו , למעשה , מהדורת חדשה רצופה . בשידורים שולבו קטעי סרטים של רשת 
סי - אן - אן מעיראק ומסעודיה , לעתים בשידור ישיר עם תרגום מאולתר מן האולפן , 
וכן ראיונות , דברי פרשנות והופעות של מדינאים בכירים . הטלוויזיה ההונגרית , 
שיש לה כתב בישראל , שילבה בשידוריה כמה קטעים שצולמו בישראל , ומוקדם 
בבוקר כבר שידרה ראיון עם שגריר ישראל בבודפשט , שלמה מרום . רק אחר הצהרים 
הופיע השגריר העיראקי לפני המצלמות והצהיר , כי עד הרגע האחרון קיווה " שבארה"ב 
תנצח התבונה והמלחמה תימנע " ; אולם משפרצה , " היא תימשך עד לניצחוננו " . 
גם אם מיליוני אנשים ישלמו בחייהם ? שאל הכתב , והשגריר השיב : " חיי 
כולנו בידי אללה " . ההתעניינות ב"מלחמה המשודרת הראשונה " כה גדולה , שחיי 
הציבור ואפילו העבודה במשרדים כמעט נעצרו : בכל מקום היו מקלטי הטלוויזיה 
פתוחים ואנשים לא זזו מהם . בראיונות שנערכו עם תושבים ברחובות בודפשט הביעו 
כמעט כולם הסכמה ל"ריסון התוקפן " , יחד עם חששות מפני ההשפעות האפשריות 
של המלחמה עליהם . ההצלחה של המכה האווירית שהונחתה על עיראק , וכן הידיעות 
על ירידת מחירי הנפט בשוק העולמי , התקבלו בסיפוק . הטלוויזיה הסובייטית 
נהגה ביתר איפוק , והידיעות על המלחמה שולבו רק במהדורות החדשות הרגילות . 
צכובלובקיה פרסמה הודעה מיוחדת , שהצדיקה את ההחלטה לפתוח במתקפה . ברחבי 
המדינה הוגברה השמירה סביב מקומות אסטרטגיים ובנייני ציבור . נמסר כי בשגרירות 
ישראל התקבלה הודעה על הטמנת פצצה , אך היתה זו אזעקת - שווא . 
