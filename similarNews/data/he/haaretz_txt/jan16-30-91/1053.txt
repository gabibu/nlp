בהתייעצות של צמרת משק המים גובשה מסגרת ראשונית לתוכנית החירום הלאומית 
בשנתיים הקרובות . במסגרת התוכנית תועמד כמות המים השנתית לשימוש המשק על 
כ1 . 1 מיליארד ממ"ק , לעומת כמיליארד ושמונה מאות מיליון מ"ק ( 8 . 1 ) 
שאותם צרך המשק כל שנה בשנים האחרונות . על פי התוכנית המסתמנת , תקוצץ 
באורח דראסטי מכסת המים הכללית לחקלאות בשנתיים הקרובות ותועמד על כחצי מיליארד 
עד שש מאות מליון ממ"ק בשנה , לעומת כמות שנתית של יותר ממיליארד ממ"ק ועד 
מיליארד ושלוש מאות מליון שאותם צרכה החקלאות בשנים עברו . חלק ניכר מהמים 
שיועמדו במסגרת זו לרשות החקלאות , יהיו מים שאינם ראויים לשתייה . קיצוץ 
המכסות לחקלאות לא יהיה אחיד , וייעשה ניסיון להקצות את מעט המים למטרות 
הבאות : אספקת מזון טרי לאוכלוסייה , שמירה על שווקי חו"ל , מניעת נזק 
בלתי הפיך עד כמה שאפשר למטעים , וגידול מספוא לבעלי חיים . בתחום העירוני 
מתגבשת מגמה לאסור כליל השקיית גינות בכל רחבי הארץ , ובנוסף יינקטו פעולות 
אחרות לחיסכון במים , הן במשק הביתי והן בתעשייה . כמות המים הכוללת בסך 
של כ1 . 1 מיליארד ממ"ק בשנה , אמורה לבוא בעיקרה מהמקורות הבאים : מהכינרת 
ואגן ההיקוות כ051 מיליון מ"ק ; מאקוויפר ההר יישאבו כ001 מיליון ; מאקוויפר 
החוף כ003 מיליון ; מהשפד"ן 58 מיליון ; מקורות מים בגליל המערבי 07 
מיליון ; בחוף הכרמל כ03 מיליון ; גליל תחתון ועמקים כ07 מיליון , בקעה , 
נגב וערבה כ001 מיליון , ועוד . היועץ המיוחד לענייני מים במשרד החקלאות , 
הפרוף דן זסלבסקי מהטכניון אמר כי התוכנית המתגבשת היא תוכנית של אין ברירה . 
עד כמה שננסה לגבש תוכנית אופטימיאלית היא תהיה רעה . אנחנו במשבר עמוק 
עם חששות כבדים . אם לא יהיה שיתוף פעולה מצד כל המגזרים , התוצאה היחידה 
הוודאית היא משבר חמור הרבה יותר . ננהיג מדרגות מחיר רחבות יותר , כדי 
לעודד את האזרחים לחסוך מים ולא לשלם עבור צריכת יתר קנסות גבוהים , שבדעתנו 
להטיל . 
