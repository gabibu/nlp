בימים אלה של עלייה המונית מברית - המועצות יש לחפש פתרונות לא שגרתיים לבעיות 
התעסוקה של מדענים עולים . יש לבדוק כל אפשרות , ולהלן אחת מהן , העשויה 
לפתור את בעית התעסוקה של כ000 , 2 מדענים עולים או לממן את המחקר והתעסוקה 
של 000 , 1 מדענים עולים . זאת , באמצעות מכירה של מניות כימיקלים לישראל 
לציבור הישראלי והקמת קרן מחקר לעולים חדשים בכספים שיתקבלו מהמכירה . הרווחים 
שתישא הקרן יקיימו מחקר אינטנסיווי שיניב פירות לעושיו ולמדינת ישראל וישמור 
את הטובים שבאקדמאים במעגל המקצועי . אם תוקם הקרן ותנוהל כיאות , היא יכולה 
לשמש מנוף אדיר לקליטת עלייה ; היא תאפשר לאקדמאים עולים להסתגל לעבודה 
מדעית בקני מידה מערביים . ההנחה היא ש06 מיליון דולר לשנה מכסים עלות של 
000 , 2 חוקרים . אם יוקצו כספים גם להוצאות מחקר אפשר יהיה להקים 000 , 
1 גרעיני מחקר יוצרים ותוססים . הרעיון אינו חדש . דבר דומה הוקם בגרמניה 
לאחר מלחמת העולם השנייה . חברת פולקסווגן התחילה לייצר מכוניות , אך הבעלות 
עליה לא היתה ברורה . בשנת 5491 , כאשר נוסדה הרפובליקה הפדרלית הגרמנית , 
נמסרו % 02 מהמניות לממשלה הפדרלית , % 02 לממשלת מדינת סכסוניה התחתית ו%06 
מהמניות נמכרו לציבור הרחב . מהמכירה לציבור התקבלו מיליארד מרקים גרמניים 
ו%04 הועברו ל " קרן פולקסווגן " לתמיכה במחקר במדעי הטבע והרוח . אין 
לקרן זו שייכות כלשהי למפעל והיא מנוהלת בהצלחה רבה על - ידי חבר נאמנים . 
הקרן נוסדה בשנת 1691 והחלה בפעולתהב שנת 2691 . בשנת 8891 חולקו מענקי 
מחקר מפירות הקרן בסך 276 מיליון מרקים גרמניים . עד כה נמנעה כימיקלים לישראל , 
חברה גדולה מאוד בקנה מידה ישראלי , מלתמוך תמיכה מאסיווית בהשכלה הגבוהה 
בישראל . המכון לכימיה באוניברסיטה העברית לא נהנה מכל תמיכה של חברה זאת , 
אם כי רבים מעובדיה ומחוקריה חונכו באוניברסיטה העברית , חינוך שהביא לחברה 
הישגים מכובדים . גם זאת בניגוד לנהוג בגרמניה , שם התעשייה הכימית האדירה 
תומכת במחקר על - ידי קרן הממומנת מהפרשות קבועות ממחזור המכירות של החברות 
הכימיות . הקמת קרן מחקר ממכירת חברה שעיקר הכנסתה נובע מאוצרות טבע של 
מדינת ישראל , אוצרות ים המלח , תעשה צדק עם ישראל . בשנים הקרובות תעזור 
קרן כזאת בקליטת העלייה ובשנים שלאחריהן תהיה זו קרן לתפארת המדע במדינת 
ישראל . רבות כבר נאמר על כך שאין אנו קולטים די חוקרים צעירים ומוכשרים 
המסוגלים להביא את המחקר בישראל לרמה בין - לאומית . לאורך זמן תקיים קרן 
כזאת רמת מחקר גבוהה בארץ . מרבית הכנסותיה של כימיקלים לישראל באות עדיין 
מבידוד אוצרות טבע גלמיים . אין לזלזל גם בכך , אך ההכנסות הגדולות בתעשייה 
כימית מתקבלות מתוצרים מתוחכמים פרי פיתוח עצמי , או פיתוח משותף עם אוניברסיטאות , 
של החברות המובילות בחו"ל . מדוע לא נלמד מהגויים כיצד לקיים תעשייה הפועלת 
כתעשייה פרטית וככזו מתאמצת לצבור רווחים לתועלת עובדיה ובעלי מניותיה 
מחד גיסא , ומאידך גיסא היא תעשייה המובילה במחקר ענף . התעשיות הכימיות 
בגרמניה , בארצות - הברית ובבריטניה , המייצאות כימיקלים לרחבי עולם בשווי 
מאות מיליארדי דולרים , יכולות ללמדנו כיצד להפוך את מדינת ישראל למדינה 
תעשייתית מודרנית . חומרי גלם לתעשייה כימית יש לנו יותר מאשר למדינות המפותחות . 
חזון חסר לנו מאוד . אני חושש שמא חלק מהפוליטיקאים לא יהיו מאושרים מהרעיון 
שהעליתי , אך סבורני כי מדינאים יראו בדרך שהצעתי פריצת דרך . כבר נאמר 
שהנושא שמדאיג ביותר את העולים הוא מקום עבודה . ניתן לפתור זאת ללא כאבים , 
לפחות לחלק מהציבור האקדמאי מקרב העולים . 
