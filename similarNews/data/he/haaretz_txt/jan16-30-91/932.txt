במאמר שנכתב ל"ניו - יורק טיימס " מסכם פיטר הול את עידן מרגרט תאצר כראש 
ממשלה ואת השפעתו השלילית על האמנויות . דומה שאין איש כמוהו שיכול לעשות 
זאת : כשהיא עלתה לשלטון הוא כבר היה מנהל התיאטרון הלאומי הבריטי והקמת 
ה"רויאל שקספיר קומפני " כבר נזקפה לזכותו . הול התפטר מתפקידו בתיאטרון 
הלאומי הבריטי לפני שנים אחדות , לא מעט בגלל המאבקים שנאלץ לנהל עם נציגי 
הממשלה על תקציב . בשנים האחרונות לניהולו הוא הותקף רבות על כך שהוא משקיע 
את מרצו כבמאי במקומות אחרים פרט לתיאטרון הלאומי . באו בטענות אף על גודל 
משכורתו . מאז שהתפטר , הוא הקים את " להקת פיטר הול " , שנעזרת במשקיעים 
פרטיים , ומצליח מאוד עם הפקות קלסיות כמו " אווז הבר " של איבסן ו"השיבה 
הביתה " של פינטר , שזוכה עתה לביקורות נלהבות בלונדון . כעת הוא עסוק 
בחזרות על " הלילה ה21 " . הול מתחיל בטענה שתקופות לא נזכרות בשל השליטים 
אלא בשל האמנים שפעלו בהן . אנחנו זוכרים את מוצרט ולאו דווקא את הקיסר 
יוזף השני . אבל לדעתו , תקופת תאצר לא הניבה אף מוצרט , והמלחין שהיא 
יכולה להתהדר בו הוא רק אנדריו לויד ובר . יחד עם זאת , יש תת - תקופות 
על שם שליטים , כמו למשל הדרמה היעקובינית . הול מזכיר את שמות המחזאים 
שפרחו בתקופת תאצר : דייוויד הייר , קאריל צרציל , הווארד ברנטון , סטיבן 
פוליאקוף ודייויד אדגר . הוא אמנם מקווה שמחזות של הייר וצרציל יהפכו לקלסיקה , 
אבל מוכן להצהיר ששנות תאצר לא הניבו הרבה מחזאות שתשרוד עם השנים , אולי 
מפני שרוב האנרגיה של העוסקים באמנויות תועלה להתנגדות לשחיקה תקציבים ולמאבק 
לשמירה על חופש ועל ההזדמנויות . הוא מזכיר באיזו תקופה לאמנויות נכנסה תאצר 
כראש ממשלה : באנגליה , בסוף שנות השבעים , עוד היה תור זהב לאמנויות 
שהחל עוד באמצע שנות החמישים , והניב שורה של מחזאים ( אוסבורן , אורטון , 
פינטר , סטופארד ) , ודור של במאים ושחקנים . הרויאל קורט טיפח מחזאים , 
הרויאל שקספיר קומפני העלה את הקלסיקה במבט חדש , והתיאטרון הלאומי הצליח 
למלא בניין מפואר בתוכן תוסס . תיאטראות בערים קטנות יותר שיגשגו , והרויאל 
אופרה היתה הגורם שמוסדות כמו האופרות בקנט , בוויילס ובצפון אנגליה , 
קמו ושיגשגו . הול טוען שכל השפע האיכותי הזה לא היה קיים לפני מלחמת העולם 
השנייה , ומייחס אותו לקיומה של מועצה לאמנויות ( ) , שייצגה את האמנים 
בפני הממשל . המוסד הזה נולד , לדבריו , מן ההבנה שהבליחה לזמן קצר אצל 
הבריטים שכדאי להם לממן את האמנים שלהם גם אם הם קיצוניים בדעותיהם ומבקרים 
את הממשל . הרצון לתמוך באמנויות היה משותף לכל המפלגות . עם תאצר חל מהפך 
בגישה , טוען הול . כלכלני תאצר , מתעבים כל סובסידיה , ולכן האמנויות 
נחשבו או ללא יעילות או ללא נחוצות , והסובסידיה שיועדה להן קטנה בהדרגה . 
עתה לא נותר לו אלא למנות את הנזקים אחרי 11 שנות תאצר : הרויאל שקספיק 
קומפני סגר את אולמותיו בלונדון , וכנראה לא יפתח אותם שוב אלא בספטמבר ; 
הרויאל קורט , שהפיק בעבר תריסר מחזות חדשים בשנה , מפיק בקושי ארבעה ; 
בית האופרה המלכותי ביטל כמה הפקות ונאלץ להעלות את מחיר הכרטיס היקר ביותר 
לשווה ערך של 002 דולר ; הקנט אופרה נסגרה , והאופרה הלאומית של ויילס 
עלולה ללכת בעקבותיה ; ה"ליברפול פליהאוס " הודיע על פשיטת רגל . הול טוען 
שהבעיה היתה לא רק שחיקת הסובסידיה אלא גם שינוי בטון ובגישה . הוא מאשים 
את תאצר בהשתקת האוונגארד מתוך תקווה שעמה יישתתקו גם קולות מחאה . הוא 
טוען שמשטר סמכותי בכל מקום מעדיף את האמנות שלו שטוחה ומנותקת מהמציאות . 
הוא מספר שמשטר תאצר טען שהאמנויות צריכות לגייס כסף ממקורות פרטיים ומסחריים , 
על אף שהוסבר לתאצר שמקורות אלה לא יממנו שום ניסיון אמנותי שבאמת זקוק 
לתמיכה . הול מספר שלא קיבל תמיכה מגורם מסחרי למחזה היעקוביני " חבל שהיא 
זונה " , בשל שם המחזה . למוסדות האמנות הובטח שאם יקבלו תמיכה מגורמים מסחריים , 
הסובסידיה שלהם לא תקטן בהתאם , וההבטחה הזאת הופרה . המועצה לאמנויות 
הפכה להיות נציגת המשטר כלפי האמנים , ולא להיפך . הוא לא מספר , אגב , 
שבתקופת תאצר הוקמה ועדה כדי לבדוק מדוע יש גירעונות בתיאטרון הלאומי הבריטי , 
ברויאל שקספיר קומפני ובאופרה המלכותית , והאם המנהלים שם לא משתכרים יותר 
מדי . ועדת פריסטלי על שם הפקיד שעמד בראשה קבעה שהמוסדות האלה לא מקבלים 
די תמיכה ציבורית , וכי המנהלים שלהם ראויים לשכר גבוה . המלצות הוועדה 
לא יושמו , כמובן . הול מסכם בטיעונים שאנחנו מכירים מכאן : הסכום הנדרש 
להציל את האמנויות באנגליה הוא פרומיל מתקציב הביטחון ; האמנויות לא רק 
שאינן עולות הרבה , למעשה הן מכניסות לבריטניה על ידי שיפור באיכות החיים 
( בערים כמו בירמינגהם או גלזגו ) או בייצור הכנסות בתחום התיירות ובמטבע 
חוץ . הוא גם מעיר שהנזקים בשחיקה הממושכת בעידן תאצר יהיו קשים מאוד לתיקון 
גם בעידן מייגור , החיובי יותר כלפי האמנויות . השאלה היא , לדבריו , 
לא אם בדור הבא יהיו באנגליה די שחקנים שקספיריים , אלא אם יהיה די קהל 
לשקספיר . שום להקה אינה יכולה להרשות לעצמה להעלות שקספיר כמו שצריך . 
נדרשים לכך יותר מדי שחקנים . אותנו המאמר הזה צריך לעניין משום שאנחנו 
עוברים תהליכים דומים לאלה שהול מתאר . אין לנו מועצה לתרבות שהיא בלתי 
תלויה ומייצגת את האמנויות ; יש לנו גוף חסר סמכויות שמייעץ לראש מינהל 
התרבות , אבנר שלו , שהוא גם נציג משרד החינוך , כלומר נציג המשטר . 
המועצה הוקמה , אמנם , על פי הדוגמה הבריטית בימי זוהרה , אבל מעולם לא 
מילאה את תפקידה כמו שהיה בתקופת הזוהר שלה בבריטניה . עתה היא ממלאת תפקיד 
ייעוצי על פי הקווים שמתאר הול בתקופת תאצר : המועצה בארץ היא המייצגת את 
השלטון כלפי האמנים ומייעצת לשלטון בעניין האמנויות . היא לא לוחמת וגם 
לא יכולה מבחינת מעמדה ללחום את מאבק האמנויות . מה שחמור עוד יותר שהמגמה 
שהסתמנה האנגליה , המקצצת בסובסידיה ומכריחה את מוסדות האמנות לסמוך על 
כוחות השוק תופעה שבה תולה הול את שקיעת המוסדות אומצה על ידי מינהל התרבות 
בישראל כתופעה שמן הראוי לחקותה . הסובסידיה לאמנויות בארץ , למרות הצהרות , 
ניסיונות ותוספות , לא מאפשרת לקיים מוסדות אמנות על רמה סבירה . גם האווירה 
כלפי האמנויות בארץ מצד נציגי הציבור שבשלטון ויש מגמות כאלו גם בארה"ב 
היא של חשדנות במקרה הטוב , אי - הבנה לגבי תפקידיה וצרכיה של האמנות ברוב 
המקרים , וסלידה במקרה הרע . והגרוע מכל : לנו לא היתה אפילו תקופת הזוהר 
של האמנויות והתמיכה בהם שהול מבכה את היעלמה מן העולם . הול מסכם שעידן 
תאצר היה חשדן כלפי האינטלקטואלים ועוין לאמנויות . זה לא רחוק ממה שקיים 
אצלנו , אף - על - פי שפוליטיקאים ואנשי ציבור מאוד אוהבים להצטלם עם אמנים . 
הוא מספר שנשאל מה יעשו האמנים מבלי שתהיה להם תאצר כמטרה לצלוף אליה , 
והוא עונה שאין צורך לדאוג . האמנים תמיד יתקפו את האורתודוקסיה ( הוא 
לא מתכוון לדתיים ) , כי הרי זהו תפקידם החיוני . 
