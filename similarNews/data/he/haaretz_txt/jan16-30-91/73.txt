ארצות הברית רואה בסוללות טילי הקרקע - קרקע העיראקיות , המאיימות גם על 
ישראל , מטרה אסטרטגית חשובה , ולכן ניתן להניח בוודאות כי הן יותקפו בשלבים 
הראשונים למלחמה . הודעותיה של ישראל כי תגיב על פגיעה עיראקית , ורצונה 
של ואשינגטון למנוע התלקחות בין ישראל לירדן ומדינות ערביות אחרות , מילאו 
תפקיד חשוב בעדיפות שניתנה לטילים ברשימת המטרות האמריקאיות . מבחינה זו 
היה , כנראה , לביקור המשלחת האמריקאית , בראשותו של תת - שר החוץ איגלברגר , 
בישראל תרומה חשובה . על - מנת למנוע , או לצמצם למינימום , את מעורבותה 
הצבאית של ישראל במקרה שתותקף , מבטיחה למעשה ואשינגטון כי תפעל נמרצות 
נגד הטילים העיראקים . מבחינת התיאום המבצעי בין שתי המדינות , נפתחה הדלת 
רק למחצה , אך גם בכך יש הישג , לעומת מה שהיה עד לפני כמה ימים . לעומת 
זאת , לא עמדה ארצות הברית במרבית הבטחותיה באשר לנשק בהיקף 007 מיליון 
דולר , שהובטח לישראל בספטמבר 0991 כמענק לחיזוק צה"ל , עקב הפלישה העיראקית 
לכוויית . מרשימת הנשק סופקו רק שתי סוללות טילי הפטריוט . בשום פנים אין 
לצפות כי הטיפול בטילי הקרקע - קרקע העיראקיים ייפתר בהפצצה אחת של מטוסים 
אמריקאים או ישראליים , אפילו מדובר בהפצצה כבדה . גם מומחים אמריקאים 
טוענים כי חיסול כל מערך משגרי הטילים וקרונות הפיקוח יחייב פעולה מתמשכת . 
העיראקים יודעים , ודאי , כי צפויה מכה אווירית עזה , ולכן ייתכן שלא 
יחשפו מיד את כל משגרי הטילים וקרונות הפיקוד שלהם . מתוך כ06 עד 57 משגרים 
נמצאים כמחצית בעמדות קבועות והמחצית השנייה הם משגרים ניידים . את האחרונים 
אפשר להסתיר ולהחזיק בתנועה , ומפעם בפעם להוציאם לצורך שיגור טילים . לכן 
דרושה פעילות אווירית מתמשכת , ברמה מקצועית גבוהה ותכנון קפדני באזור משגרי 
הטילים . פעילות כזו תקשה על העיראקים לירות מטחי טילים , אך ייתכן שמפעם 
לפעם יירו טיל בודד או טילים אחדים . הכנות הירי נמשכות כמה שעות . יש 
להרכיב את הטיל על המשגר וכן את הראש הקרבי , לתדלקו בדלק נוזלי ולכוון 
לשיגור . זהו השלב שבו חשופים המשגרים , ולכן חשובה ביותר יכולת הזיהוי 
המדויק והמהיר שלהם באמצעות לווינים , והגעתם המהירה של המטוסים ; וכמובן , 
יכולתם של הטייסים לפגוע במשגרים ובקרונות הפיקוד במדויק . ההערכה היא כי 
עיראק הרכיבה כמה מאות טילים שלהם ראשי נפץ קונוונציונליים , שמשקלם אינו 
עולה על כ003 ק"ג . נראה שברשותם גם ראשים כימיים . הטילים מוסתרים בדרך 
כלל בבונקרים עמוקים העשויים מבטון , וקשה יותר לפגוע בהם . הטילים עם 
הראשים הקונוונציונליים נועדו מעל לכל , כפי שהיה במלחמת הערים בין עיראק 
לאיראן , להטיל פחד וטרור על האוכלסייה האזרחית . משום כך חשובה ביותר 
יכולת העמידה של האוכלסייה האזרחית , והכנתה לכל אפשרות . 
