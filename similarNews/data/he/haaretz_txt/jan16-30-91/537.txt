( ע"ר וע"ץ ) . שרי האוצר של שבע המדינות העשירות בעולם עומדים ככל הנראה 
לדחות את הסיוע הפיננסי לבריה"ם , ולמנוע את הצטרפותה לבנק העולמי ולקרן 
המטבע הבין - לאומית , בעקבות האירועים ברפובליקות הבאלטיות כך מסרו מקורות 
רשמיים בניו - יורק . האירועים בליטא , מעמידים את תקוותיה של מוסקווה להצטרף 
לשני מוסדות פיננסיים אלה " בהקשר שונה " , אמר שר האוצר של קנדה , מייקל 
ווליסון , שהגיע לניו - יורק לפגישת קבוצת הגי - 7 הכוללת את ארה"ב , קנדה , 
יפאן , בריטניה , צרפת , איטליה וגרמניה . פקיד בריטי , שביקש לשמור 
על עילום שם , אמר כי ייתכן שתידחה ההחלטה בדבר מועד הצטרפותה של בריה"ם 
לגופים אלה . הקהילייה האירופית גינתה אתמול את התנהגותם של הכוחות הסובייטיים 
בלאטביה , ואמרה כי ייתכן שתחליט להשעות את שיתוף הפעולה הכלכלי עם מוסקווה . 
" אנו מגנים את הפעולה הצבאית הזאת נגד אזרחים בלתי חמושים " , נאמר בהודעה 
מטעם הקהילייה . מהנהלת הקהילייה נמסר כי הנשיא לענייני חוץ , פרנץ אנדריסן , 
עשוי להודיע לפרלמנט האירופי על החלטות חדשות שקיבלה הקהילייה עקב ההתפתחויות 
בלאטביה . כי שר החוץ הדני , מר אופה - אלמן ינסן , הזהיר כי הדחת ממשלתה 
החוקית של לאטביה תגרום להפסקת כל הסיוע שמושיטות מדינות הקהילייה האירופית 
לבריה"ם . " הגיע הזמן לנקוט צעדים ממשיים " , אמר . 
