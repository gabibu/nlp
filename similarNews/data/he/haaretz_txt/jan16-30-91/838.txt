זכייתו של קווין קוסטנר ב"גלובוס הזהב " על בימוי סרטו הראשון " לרקוד 
עם זאבים " מקרבת אותו , בצעדי ריקוד מהירים ואלגנטיים , אל האוסקר . 
לפני עשר שנים בדיוק זכה כוכב גדול מסוגו של קוסטנר באוסקר על בימוי סרטו 
הראשון . היה זה רוברט רדפורד , והסרט היה " אנשים פשוטים " . באותה שנה 
הביס רדפורד את מרטין סקורסזי , שהיה מועמד על " השור הזועם " . אם יזכה 
קוסטנר באוסקר השנה הוא יביס שוב את סקורסזי , שיהיה מועמד על " החברה 
הטובים " . סקורסזי , אולי הבמאי החשוב ביותר באמריקה היום , לא זכה מעולם 
באוסקר . שנה אחרי רדפורד זכה כוכב גדול נוסף באוסקר הראשון שלו כבמאי : 
היה זה וורן ביטי והסרט היה " האדומים " . רדפורד וביטי , למרות כמה מועמדויות , 
לא זכו מעולם באוסקר כשחקנים . קוסטנר אפילו לא היה מועמד . כל זה אומר 
שהוליווד כיום אוהדת כוכבים שנעשים במאים . לפני רדפורד , שום כוכב שנעשה 
במאי לא זכה אפילו במועמדות לאוסקר . יוצאים מכלל זה הם יוצרי קומדיות , 
שמביימים ומככבים בהן , נוסח וודי אלן . זו תופעה היסטורית נפרדת . אלן 
זכה באוסקר על בימוי " אנני הול " ב7791 . צפלין , קיטון או גרי לואיס 
לא זכו מעולם , ורובם אף לא היו מועמדים . במאים שגם שיחקו גם כוכבים 
גדולים כמו אורסון וולס או אריך פון שטרוהיים לא זכו באוסקר . ב8691 הביעו 
עיתוניה של אמריקה התמרמרות רבה על כך שפול ניומן לא זכה במועמדות על בימוי 
סרטו הראשון והיפה " רחל , רחל " . הסרט היה מועמד לפרס . הטענה היתה 
שאיגוד הבמאים של אמריקה , שבוחר את המועמדים , סירב לבחור בשחקן שנעשה 
במאי . מצב עניינים זה השתנה , כנראה , מן היסוד . תופעה זו אומרת שמעמדו 
של הכוכב מעולם לא היה כה איתן בתעשיית הקולנוע האמריקאית כפי שהוא היום . 
כשהתמוטטה שיטת האולפנים המסורתית באמצע שנות הששים נשמעה הסברה ששיטת הכוכבים 
תתמוטט אף היא , אך במציאות של " חבילות קולנועיות " , המוגשות לאולפנים 
להפקה ולהפצה , הכוכב היה לכוח המניע את הפרויקט ובו תלויה אפשרות מימושו 
של הפרויקט . בסוף שנות הששים נדמה היה שהבמאי עשוי לתפוס את מקומו של הכוכב , 
אך הכוכב מיהר לבסס מחדש את מקומו במערכת . משכורתו גדולה מתמיד , והוא 
קובע את אופיו ותקציבו של כל פרויקט שבו הוא מעורב . ביכולתו של הכוכב לשלוט 
בכל שלב בהפקה . כוכבים רוצים כיום להפיק , לכתוב ולביים . מכיוון שאין 
מאחוריו אולפן , כפי שהיה פעם , עליו לתמוך בעצמו . כיום אין כמעט כוכב 
גדול שאינו מתכנן לעבור לבימוי : סילווסטר סטאלון ואדי מרפי , ביל מורי 
וגק ניקולסון . מעטים מהם עושים זאת באמת בהצלחה . קשה לדבר על הסבה מקצועית 
של ממש : רדפורד ביים רק סרט אחד מאז האוסקר שלו ( " מילאגרו " ) ולא 
בהצלחה מרובה ; ביטי שתק במשך כל העשור האחרון , ורק השנה ביים שוב , 
את " דיק טרייסי " . מעטים הוכיחו כשרון של ממש כבמאים . דוגמה יוצאת דופן 
היא קלינט איסטווד , שמביים מאז ראשית שנות השבעים , ועבודתו כבמאי משלימה 
באופן מרתק את עבודתו כשחקן . דווקא איסטווד לא זכה עד כה במועמדות לאוסקר 
כשחקן או כבמאי . סביר להניח שגם השנה לא יזכה על עבודתו המרתקת כשחקן 
וכבמאי הסרט " צייד לבן , לב שחור " . אני מדבר בלשון זכר , כי בהוליווד 
כיום השולחים יד בבימוי הם עדיין בעיקר כוכבים ולא כוכבות . כוכבות - במאיות 
הן תופעה נדירה בהרבה . דוגמה יוצאת דופן היא ברברה סטרייסנד , שביימה 
בתחילת שנות השמונים את " ינטל " ( סרט מעניין בהרבה מכפי שנכתב עליו ) 
ובימים אלה מביימת סרט שני . שחקן שמביים אינו תופעה חדשה , אולם עד כה 
היא היתה רק קוריוז . מרלון ברנדו ביים וכיכב במערבון ב1691 , וכך עשו 
גם פרנק סינטרה , גיימס קגני , קרל מלדן , וולטר מתיאו , גון ויין ואחרים . 
מקרה מעניין במיוחד הוא צרלס לוטון , שביים יצירת מופת אחת , " לילו 
של הצייד " , ב5591 , ולא חזר לביים . כוכבים כגון דיק פאול , רוברט מונטגומרי 
וריי מילאנד עשו הסבה מקצועית יסודית יותר וביימו סדרות של סרטים . חלקם 
בעלי אופי ניסיוני ומעניין למדי . היו גם שחקניות , אך מעטות יותר : כבר 
ב0291 ביימה ליליאן גיש סרט והכריזה שזה אינו מקצוע לנשים . המקרה המעניין 
ביותר הוא של הכוכבת איידה לופינו , שביימה בראשית שנות החמישים כמה סרטים 
בעלי עניין פמיניסטי מובהק . 
