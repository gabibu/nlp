כאשר הלך בבוקר סגרירי אחד בגריניץ וילג במנהטן הבחין ד"ר סטיוון קוהן בתייר 
צעיר , שהכרת פניו ענתה בו כי הוא נדהם , עומד מול חנות לבגדים ודברי סדקית . 
הצעיר , סיפר קוהן ב"גורנל אוף דה מדיסן סוסייטי " בניו - גרסי , הסביר 
בקול מלא יראה כי למרות שזה מסעו הראשון לניו - יורק , כל דבר נראה לו מוכר 
באורח מוזר . השתלטה עליו התחושה שבשלב כלשהו בעבר הוא עמד בדיוק ברחוב 
כזה והתבונן בדיוק בשילוב כזה של חליפות טוויד וחולצות פסים בחלון הראווה . 
יתר על כן , היו אלה אותו מזג אוויר , אותו רעש תחבורה ואותה ידיעה מוזרה 
מראש שאדם זר כמו קוהן יפתח אתו בשיחה בדיוק מהסוג ששניהם אכן קיימו . היה 
עוד צירוף מקרים אחד שהצעיר לא היה מודעקפמאליד4לו . רצה המקרה וקוהן נחשב 
לפחות או יותר בר - סמכא באשר לתופעת ה - , " מה שכבר נראה " . קוהן , 
שמסתורין זה משך אותו , החל לאסוף התייחסויות ספרותיות לנושא עוד כתלמיד 
תיכון , כתב עליו את עבודת הגמר שלו בבית הספר לרפואה , ואז הפך לרופא 
עור והותיר את הפתרון לאחרים . אבל קוהן יכול היה להתנחם בעובדה , שבעוד 
תיאורי דזה וו אפשר למצוא לאורך כל ההיסטוריה , החל מאוגוסטינוס הקדוש , 
עדיין לא העלה איש תיאוריה נחרצת בשאלה מה יוצר את התחושה הזו . ההסברים 
לכך כללו כל דבר אפשרי החל מגלגול נשמות , דעה שהיתה חביבה על משוררים רומנטיים 
במאה ה91 , וכלה בדעה הביולוגית המודרנית שהמדובר בהפרעה באונת הזמן של 
המוח . ורנון נאף פסיכיאטר דרום אפריקאי , מצא כי בתחום זה קיימות 44 תיאוריות . 
מאז שכתב ספר בנושא זה התוספו עוד תיאוריה או שתיים . עכשיו העלו שני פסיכיאטרים 
הולנדים במרכז הרפואי האקדמי באמסטרדם עוד תיאוריה , הנובעת מאחת ההשקפות 
היותר חדשניות לגבי הזיכרון . בגיליון דצמבר של " אמריקן גורנל אוף פסיכיאטרי " 
כתבו הדוקטורים הרמן סנו ודון לינסן , כי דזה וו הוא למעשה זיכרון כוזב , 
הנגרם על - ידי התנסות נוכחית שיש לה כמה קווים משותפים עם התנסות קודמת . 
הרעיון אינו חדש , אבל התוספת החדשה של השניים מבוססת על התיאוריה שלפיה 
זיכרונות מאוחסנים במוח בצורת הולוגרמות . עיקרון ההולוגרפיה שבו נעשה שימוש 
בצילום תלת - ממדי הוא שבכל חלק של לוח הצילום מאוחסן די מידע כדי לשחזר 
את התמונה כולה . כדגם לתפקוד המוח הוא מסייע להסביר כיצד ניתן להחיות זיכרונות 
על - ידי המרצת חלק במוח , ובו בזמן מדוע נשאר הזיכרון אפילו לאחר שחלק 
זה מצא בניתוח . המשתמע הוא שבדיוק כמו בהולוגרמה , בכל אשכול יחיד של 
תאי מוח מאוחסן די מידע כדי לעורר זיכרון שלם . אבל , אומרים שני הפסיכיאטרים , 
מה שקורה בדזה וו הוא שבעוד שאשכולות של נתונים הולוגרפיים יכולים לכלול 
זיכרונות שונים לחלוטין זה מזה , חלקים מהם עשוים להיות זהים , ומטעים 
אותנו באורח זמני לחשוב שאנו מתנסים בדבר - מה . סנו אמר כי מצא דרך להמחיש 
היפותזה זו כאשר ראה בעיתון הולנדי תמונה של אברהם לינקולן שהזכירה לו צילום 
של זיגמונד פרויד . הוא הציב את שתי התמונות הממוחשבות זו בצד זו , תחילה 
כשהן מטושטשות - משהו , וחידד בהדרגה את תוויהן ; אז התברר כי מדובר בשני 
אנשים שונים . בדרך זו הצליח סנו ליצור אנלוגיה תצלומית מעניינת . מובן 
שלא די באנלוגיה להוכחת התיאוריה . בינתיים מתכנן סנו מחקר שישתמש בדיווחים 
ממקור ראשון של ניסיונות דזה וו . " כל אחד נוטה לשייך את הניסיון הזה 
לשאלה האם יש חיים קודמים " , הוא אמר . " עבורי זה מיסטי , ונראה לי 
כנקודת מוצא מרתקת ללמוד את הליך אחסון הזיכרון " . במשך שנים האמינו חוקרים 
כי ההרגשה הזו של דבר - מה שהתנסית בו בעבר היא בדרך כלל זיכרון כוזב , 
מעין להטוט של המוח שבאמצעותו מוליכים אותנו כמה מאפיינים מוכרים שולל כדי 
שנחשוב שאנו חוזרים ומתנסים בניסיון של העבר . פרויד , באורח אופייני לו , 
דיבר על התופעה במונחים של מודע ותת - מודע . זיכרון מודחק , אמר , יכול 
לעורר תחושה של דזה וו כאשר דבר - מה בהתנסות מודעת רק נוגע בו . מאוחר 
יותר תהו פסיכואנליטיקנים , מדוע פוקדת ההרגשה את האדם ברגע נתון . התיאוריה 
המקובלת כעת היא שהיא מופיעה בדרך כלל ברגעי חרדה , למשל במצב חברתי לא 
מוכר , ואז היא משמשת להרגעה : " התנסיתי בזה בעבר ועברתי זאת בשלום . 
אני יכול להתמודד עם זה " . קוהן , המלמד כיום בבית הספר לרפואה של אוניברסיטת 
ייל , זוכר הפעם הכוונה היא לזיכרון אמיתי כי חש בדיוק תחושה זו במהלך 
הדזה וו האחרון שלו . הדבר אירע לפני שבועות אחדים כאשר התבונן בים של פנים 
בלתי מוכרים בקבלת פנים . לפתע , הוא אומר , חש כאילו התנסה בכך בעבר , 
וזה עזר לו להירגע וליהנות מהאירוע . ההתנסות לא עוררה בו בדיוק אותו רטט 
שחש כאשר היה צעיר יותר וחשוף יותר למה שנראה כלא מן העולם הזה . 
