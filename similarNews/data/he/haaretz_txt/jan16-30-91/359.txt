קבוצות עובדי רשת של חברת החשמל עסקו ביומיים האחרונים בתיקון הרשתות , 
שנותקו עקב פגיעת טילי הסקאד באזורי גוש דן וחיפה . בגוש הדן נפגעו רשתות 
במתחים שונים בהתקפות אתמול ושלשום . בכל המקרים הושלמו התיקונים תוך שעות 
אחדות . באזור חיפה נפגע ביום ששי קו מתח גבוה , שתיקונו הושלם עוד באותו 
היום . בסוף השבוע נרשמו ביקושים נמוכים מאוד לחשמל . בלילה שבין ששי לשבת 
ירד הביקוש לכ003 , 1 מגוואט בלבד , לעומת 006 , 1 מגוואט בלילה רגיל . 
אור ליום ששי , בסביבות השעה שלוש לפנות בוקר , היו הביקושים גבוהים בכ004 
מגוואט מעל לרמה הצפויה , עקב הפעלת טלוויזיות , רדיו ותנורי חימום בבתי 
המגורים . ביום חמישי בבוקר , כאשר הפעילות במשק הצטמצמה למפעלים החיוניים 
בלבד , היו הביקושים נמוכים בכ005 מגוואט מהרמה הרגילה . עקב הודעה לא ברורה , 
שלפיה יש להפסיק בעת אזעקה את פעולת כל מכשירי החשמל בבתים , נוצרה בליל 
שבת , עם הישמע האזעקה ( שהתבררה לאחר מכן כאזעקת סרק ) , ירידה פתאומית 
חדה ביותר בביקושים לחשמל בשיעור של כ006 מגוואט , תוך דקות ספורות . בחברת 
החשמל הדגישו אתמול כי יש להפסיק את פעילות המזגנים בלבד . הפסקה מאסיווית 
בו זמנית של פעילות מכשירים ביתיים אחרים בהיקף של מאות מגוואטים , עשויה 
לגרום לתנודה במערכת ולסכן את יציבותה . 
