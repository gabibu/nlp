סוף - סוף מצאו מפיקי סרטים אמריקאיים את האויב הבא , וכמה מהם ממהרים לנצל 
את תגליתם האחרונה . בשנים עברו יכלו מפיקים לסמוך על הסובייטים שישמשו 
כבחורים הרעים התורניים בסרטי ריגול והרפתקאות , אבל הגלסנוסט הציב אותם 
בפני שוקת שבורה . כעת הפכה עיראק לבריון , לאיש הרע , בכמה סרטים מתוכננים . 
בין השמות הזמניים אפשר למצוא , שלא במפתיע , " מגן מדבר " ו"סופת מדבר " . 
סרט שלישי , " המגן האנושי " , מבוסס על עיבוד חופשי של סיפור תפיסת בני 
הערובה בידי עיראק , בשנה שעברה . הסרטים מופקים בידי חברות קטנות ובלתי 
תלויות . מרבית האולפנים הגדולים אומרים שאינם עובדים כרגע על סרטים שעלילותיהם 
קשורות למפרץ הפרסי . " אני חושבת שיהיה בכך טעם לפגם " , אמרה דוברת של 
יחידת ניוז קורפוריישן בחברת פוקס . קבוצות של ערבים - אמריקאים מגיבות 
באורח דומה . " סרטים המתארים את עיראק כאויב עלולים להחריף את האיבה כלפי 
ערבים בכלל " , חושש דון בוסטאני , נשיא סניף לוס - אנגלס של הוועד האמריקאי - 
הערבי נגד אפליה . " רוב האמריקאים אינם יודעים למצוא מדינה ערבית על המפה , 
ועוד הרבה פחות מכך להבדיל בין ערבים " . מומחים בענף ממהרים לציין שהצמדת 
סרט למשבר הנוכחי אינה ערובה לנהירת צופים . " סביר שאנשים יגלו כעת פחות 
סובלנות לסרטים אלימים " , אומר הרולד פוגל , מומחה בחברה מריל לינץ . 
" מה שקורה בחיים מפסיק להיות מצחיק או מבדר " . כאשר פרץ משבר המפרץ באוגוסט , 
כבר היו לפחות שניים מהסרטים בשלבי תכנון , ומפיקים מיהרו לשנות את התסריטים 
ולשלב בהם את עיראק . המפיק מנחם גולן עבד על " כלבי ים " , פרויקט על 
חוליות קומנדו ימי ; אבל ביולי האחרון הוציאה חברת אוריון את סרטה כלבי - 
ים של הצי . גולן שינה אפוא את שם הסרט ל"מגן מדבר " , ובמקום מדינה " בלתי 
מזוהה " במזרח - התיכון בחר בעיראק כאויב . הוא גם שיגר את התסריטאי ואת 
הבמאי לישראל , שבה הוסרט הסרט . " אין שום ספק שהאירועים המתחוללים משמשים 
לנו השראה " , אמר גולן . " אנחנו מצפים להיסטוריה שתיתן לנו את המערכה 
האחרונה " . הסרט , בכיכובו של רוב לאו , מספר את סיפורם של שני ידידים 
הנפגשים באימוני צלילה ושבים ונפגשים כאשר הם נשלחים למפרץ הפרסי . המשימה 
שלהם היא להשמיד מתקן צבאי המטווח ראשי חץ כימיים לאוניות אמריקאיות . צוות 
הסרט אוסף כעת סרטי צילום של חדשות טלוויזיה . גולן , היו"ר והמנכ"ל של 
" תאגיד המאה ה12 " , אומר כי הוא מתכנן להקרין את הסרט בפסטיבל הסרטים 
של קאן , שייערך בחודש מאי . אך הוא עלול לשנות את השם " כדי שאיש לא 
ירגיש שאנו מנצלים את המצב " . הדוברת של החברה אמרה כי העיראקים מתוארים 
באובייקטיוויות גמורה וכי אין להם תפקידים גדולים בסרט . קפמאבינהמפיק רוגר 
קורמן עבד אף הוא דרך מקרה על סרט ריגול , בכיכובו של דייוויד קאראדין , 
כאשר פרץ משבר המפרץ . הסרט , שנקרא בתחילה " מגן של כבוד " , הפך באחרונה 
ל"סופת מדבר " . התסריט סיפר על מזימה בראשות לוב להרוס את ישראל , אבל 
כעת עומדת במרכזו מזימה בראשות עיראק . סוכנת של הסי - איי - אי , שפילסה 
את דרכה במדבר לטריפולי בגרסה הראשונה , עושה כעת את דרכה לשגרירות ארצות - 
הברית בבגדד . הצוותים צילמו במצרים ובישראל לאחר שלא הורשו להיכנס לעיראק 
ולאזורים מסוימים בערב הסעודית . אליוט אמר שהצבא האמריקאי מספק לסרט צילומים 
מעיראק וערב הסעודית . שחקנים ישראלים ומצרים גילמו את העיראקים . " איש 
מהם אינו מתואר כמאניאק או כמטורף , הם חיילים העושים עבודה קשה ומאמינים 
במטרתם " . אבל כאשר פרצו הקרבות האמיתיים נעצרה באורח זמני ההפקה . " איש 
אינו רוצה לעבוד בישראל , בגלל המלחמה " , אמר אליוט . " אם המצב לא יתבהר , 
נשנה את מיקום ההסרטה " . קפמאבינקורמן כבר הפיק סרטים אחרים על אירועים 
חדשותיים כמו הפלישה לפנמה , נפילת חומת ברלין ורעש האדמה בסאן - פרנסיסקו . 
קורמן , הידוע בשם מלך המותחנים הזולים , סירב להתראיין מחשש פן ייראה 
הסרט כמנצל את המלחמה . סרט שלישי , " המגן האנושי " , שהסרטתו הסתיימה 
בישראל ב01 בינואר , הושפע מדיווחי העיתונים על משבר בני הערובה בעיראק 
באוגוסט האחרון . הסרט הוא בהפקת קנון - פיקצרס . זהו סיפורו של קולונל 
אמריקאי צעיר , בן דמותו של אוליבר נורת , המנסה למנוע קולונל עיראקי מלהרוג 
אשה זקנה וילד בכפר כורדי . במהלך המאבק חותך הקצין האמריקאי , מייקל דדיקוף , 
את פני העיראקי בסכין . כנקמה נתפס אחיו של הקצין האמריקאי כבן ערובה בכוויית . 
הסרט נמצא כעת בשלבי עריכה . סרט אמריקאי אחר , " היעד ארצות - הברית " , 
פורט על אחד הפחדים האמריקאיים הגדולים קשר עיראקי נגד ארצות - הברית . 
השחקן אנתוני גיימס , האמור לגלם את אחד התפקידים הראשיים , אומר כי המפיק , 
צארלס ניזט , חש כי הנושא " יהיה בעיתוי נכון " . הסרט צולם בישראל , 
במצרים , בבלגיה ובמדבר נוואדה , אמר גיימס . כמה סרטים חדשים הנראים 
קשורים למשבר במפרץ אינם קשורים אליו באמת , מדגישים המפיקים . כל חפיפה 
היא מקרית בלבד , הם אומרים . פרמונט הוציאה להקרנה את " טיסת הפולש " ; 
שידורי פרסומת לסאגה זו על מלחמת וייטנאם שובצו בכיסוי של משבר עיראק ב"רשת 
החדשות בכבלים " . החברה אומרת כי בחרה את מועד תחילת ההקרנה ביולי האחרון , 
הרבה לפני קביעת המועד ליציאת עיראק מכווית . גם אם - גי - אם - פטה - קומיוניקיישנס 
אומרת כי בחרה בקיץ האחרון להתחיל ב11 בינואר בהקרנת הסרט " לא בלי בתי " . 
הסרט , בכיכובה של סאלי פילד , מבוסס על סיפורה האמיתי של אישה שנישאה 
לאיראני ונאלצה לתכנן את בריחתה מאיראן . מוסלמים רבים בארה"ב טענו שהסרט 
הוא אנטי - איסלאמי . " עיראק לא השפיעה על שיווק הסרט " , מדגיש בארי 
לורי , סגן נשיא מחחלקת השיווק . " קיים כאן צירוף מקרים " . אבל דוברת 
של פילד אמרה כי הכוכבת שכרה שומר ראש אישי לאחר שקיבלה איומים בגלל תפקידה 
בסרט . סוכנים אומרים כי סרטים הקשורים באירועי חדשות מרכזיים מופקים בדרך 
כלל עבור הטלוויזיה . ומשבר המפרץ אכן מוצא את דרכו לכמה מופעי טלוויזיה . 
ב"רב - סרן אבא " , סדרה של קומדיית מצבים ברשת סי - בי - אס , יסריטו 
בימים אלה פרק שיעסוק בתגובתו של הגיבור , קצין בחיל הנחתים , למלחמה . 
פרק זה מתוכנן להקרנה ב4 בפברואר . בסדרה " עולם אחר " שודר , ב01 בינואר , 
פרק שעסק באפשרות המלחמה . בפרק הופיע איש מילואים שנקרא לשירות במפרץ 
הפרסי , והוא עסק ברגשות השונים של הדמויות בנושא המלחמה . לא הכל קופצים 
על העגלה . יחידת אי - בי - סי של קפיטל סיטיסאי - בי - סי אומרת כי אינה 
מתכננת שום הפקות הקשורות למפרץ . ואכן , לא מכבר ביטלה הרשת את הקרנת 
החלק השני של " סוכנים חשאיים " , סדרת פעולה והרפתקאות על אודות בעל ואישה 
העובדים בגוף הדומה לסי - איי - אי . העלילה מתרחשת בערב הסעודית ובכוויית . 
אי - בי - סי הודיעה כי לא תקרין את חלקו השני של הסרט , בגלל " המצב 
המובן מאליו " . 
