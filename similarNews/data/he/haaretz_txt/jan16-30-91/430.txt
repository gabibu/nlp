אין חדש בהצעתו של שר הקליטה , הרב יצחק פרץ , לשנות את חוק השבות כדי 
להוציא ממנו את העולים מברית המועצות שאינם יהודים לפי ההלכה . באחד הפרקים 
הלא - מפוארים של עמנו נהגו ראשי העם לפי קו המחשבה של פרץ . כבר נכתב בספר 
עזרא : " ועתה נכרת ברית לאלוהינו להוציא כל הנשים והנולד מהם " . במשך 
רובן של שנות גלותנו הקפידו היהודים על נישואים עם יהודים בלבד . אך בדורות 
האחרונים , עם האמנציפציה של היהודים בארצות מערב - אירופה , והחירות שיהודי 
ארצות הברית זכו לה , התרבו נישואי תערובת , לרוב לאחר גיורו בזרם הקונסרווטיווי 
של בן - הזוג הלא - יהודי . מכאן הבעיה לגבי הכרתם כיהודים של גרים שהתגיירו 
שלא בהתאם לתפישה ההלכתית הקיימת בממסד הדתי בישראל , שמצאה ביטויה בוויכוח 
" מיהו יהודי " . גיורי הזרם הקונסרווטיווי בארה"ב , אף שהם נעשים לפי ההלכה , 
אך בגישה מודרנית ונאורה , לא נמצאו כשרים בעיני הממסד הדתי בישראל , 
וגיורי הזרם הרפורמי לא כל שכן . אך בעייתם של גיורים אלה מתגמדת לעומת זו 
של העולים מבריה " ם שאינם יהודים לפי ההלכה , אשר לא יכלו להתגייר , לפי 
ההלכה ושלא לפי ההלכה , אפילו אם רצו בכך . בין אם שיעורם הוא % 03 מכלל 
העולים ובין אם אינו עולה על % 5 , מדובר בציבור גדול . זו בעיה הדורשת 
לתת אליה את הדעת . שר הקליטה מבקש לפתור את הבעיה במניעת עלייתם של מי 
שאינם יהודים על - פי ההלכה או במניעת סיוע להם . בכך אינו מתייחס כלל לשאלת 
מעמדם בארץ לאחר עלייתם , גם אם יימנע מהם הסיוע הניתן לעולים . רובו של 
הציבור בארץ דוחה את מגמותיו של שר הקליטה ורוצה בעלייתם ובהתערותם בארץ 
של העולים האלה . אפילו נציגה של אגודת ישראל בוועדת השרים לקליטת העלייה , 
סגן - השר מנחם פרוש , התבטא בישיבת הוועדה כי " לא באמצעות תיקון חוק 
השבות תיפתר בעיית עולי בריה"ם שקיים ספק לגבי יהדותם , אלא בטיפול פרטני 
בכל עולה ועולה " ( " הארץ " , 11 . 91 ) . סגן - השר לא פירט את כוונתו 
ב"טיפול פרטני " , אך מותר להניח כי לנגד עיניו עומד גיור , שלפי תפישתו 
חייב להיות על - פי ההלכה . באותו גיליון של " הארץ " הופיעה כתבתו של 
יוסי מלמן " דרך הייסורים של הגיור " , ובה מובאים הסבריו של דובר הרבנות 
הראשית , כדלהלן : " הגיור נעשה לא רק על סמך טקס הטבילה , אלא עליו 
להיות מלא גם בתוכן " . ומהו תוכן יהודי בעיני הרבנות ? לפי בעל הכתבה : 
" יש לא - מעט רבנים התובעים כתנאי לגיור התחייבות מצד ההורים , כי ישלחו 
את ילדם לבית - ספר דתי וינהיגו בביתם אורח חיים יהודי , שיכלול הדלקת נרות 
בליל שבת והקפדה על הלכות כשרות " . אל לנו להלין על הרבנים האלה . הם פועלים 
לפי כללים ונוהגים שעוצבו במשך דורות , בלא שיהיה בהם הרצון והיכולת לסטות 
מהם כהוא זה . הרב המבקש להקל נתון ללחצים כבדים מצד הרבנים המחמירים , 
לפי עדותו של יוסי מלמן בכתבתו הנ"ל . אם כך , לפנינו שתי אפשרויות . 
האחת , להשלים עם קיומו של ציבור ניכר בקרבנו שלא יוכר כיהודי על - ידי 
הממסד הדתי בישראל , ולא יירשם כיהודי במרשם התושבים . השנייה , למצוא 
דרכים לקירובו של ציבור זה ליהדות בתנאים שהוא עשוי להסכים להם , ובכך 
להקל על התערותו בארץ . המצב שנוצר בעלייתם של אלפים ורבבות שאינם יהודים 
לפי ההלכה מחייב פתרון נועז ובלתי - שגרתי , שאין להטילו על הממסד הדתי 
האורתודוקסי . מכוח תפישותיו , חייב הממסד להמשיך בדרך שקבעו קדמונים , 
וזו לא תתקבל על - ידי העולים , שהיו מנותקים במשך כל ימי חייהם מהיהדות . 
הרבנים האורתודוקסים יוסיפו לדרוש מן המועמדים לגיור לקבל עליהם עול מצוות 
מעשיות . המועמדים לא יוכלו לקבל דרישה זו , או יסכימו לה למראית עין בלבד , 
דבר הנוגד את כללי המוסר והיושר . פתרון למצב אפשר למצוא במתן זכויות לרבני 
הזרמים הקונסרווטיווי והרפורמי לגייר על - פי ההלכה הכתובה , אך בלי התוספות 
והפירושים של הרבנים האורתודוקסים . הזרם הקונסרווטיווי כבר פועל בישראל , 
וחזקה עליו שישמור על כללי ההלכה מבלי לסטות מעיקריהם : טבילה , מילה 
ורציית קורבן , אך גם בלי תוספות ופירושים . זאת אפשר לדרוש גם מן הזרם 
הרפורמי בישראל . בעבר הועלו דרישות להשוות את מעמדם בישראל של הזרמים האלה 
למעמד הזרם האורתודוקסי , אך ללא היענות מצד המחוקק . המצב הנוכחי מציב 
בפני הכנסת אתגר להיענות לדרישה זו לאלתר . על שני הזרמים הלא - אורתודוקסיים 
ביהדות לתבוע בפה מלא כי יינתן להם למלא משימה היסטורית שפרק זה של קורות 
עמנו מטיל עליהם : לקרב רחוקים ולאפשר התערותם בקרבנו . 
