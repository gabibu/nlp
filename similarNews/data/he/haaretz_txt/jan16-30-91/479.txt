יו"ר מועצת ההימורים אריה זייף יוזם סיוע מיוחד וחריג לקבוצות הכדורגל מכספי 
מועצת ההימורים , עקב ההפסד הכספי הנגרם להם בעקבות מלחמת המפרץ . אריה 
זייף יקיים היום התייעצות מיוחדת בנושא זה , ובעקבותיה יוחלט מה לעשות . 
זייף אמר אמש ל"ספורט הארץ " , כי נציגי קבוצות פנו אליו והסבירו , כי 
יש להם בעיה כספית עקב התחייבויות קודמות וההתבססות ההתחלתית על סכומי כסף 
שיכניסו להם משחקי הליגה . כזכור בשבוע האחרון התבטלו המשחקים עקב המצב 
וגם בשבוע שלפני כן באו למגרשים מעט מאוד צופים בגלל המתיחות . זייף אמר 
אמש , כי להערכתו גם השבוע לא יהיו משחקים ועל כן לא יתקימו ניחושי הטוטו , 
זה המחזור השני ברציפות . עם זאת , אמר ח"ך גולדמן , על הקבוצות להמשיך 
ולשלם את משכורות השחקנים למרות שאין להן כל הכנסות . בבעניין זה אמר אתמול 
יו"ר הנהלת ההתאחדות לכדורגל , שאול סווירי : " בשלב זה עדיין לא מתחדשת 
הפעילות ואין שום שינוי במצב . אם יהיה שיפור במצב החירום של הג"א שהוכרז 
לפני מספר ימים קיימת אפשרות שמזכירות ההתאחדות לכדורגל תתכנס ביום ד ( 
מחר ) לישיבה מיוחדת , כדי להחליט על המשך דרכנו . סווירי סירב להתייחס 
לשאלה האם יש סיכוי שהמשחקים יתחדשו בשבת . הוא אמר , כי בשלב זה הפסקת 
הפעילות בעינה עומדת , אך גם אם יהיה שיפור במצב יהיו לנו בעיות די מורכבות 
לקיים משחקים וזה לא יהיה פשוט לקבל החלטות . גם הנבחרות הייצוגיות ממשיכות 
את ההשבתה מאונס ומצב זה יימשך כנראה לפחות עד השבוע הבא . 
