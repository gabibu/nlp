ואשינגטון ( מיוחד ל"הארץ " ) . שעה ארוכה נדרשה לקופאי בסופרמרקט של 
מרכז הקניות " ליונס ווילאג " , פרבר ואשינגטוני שקט , להיזכר מה המשמעות 
של 51 בינואר . כשכתבתי המחאה לתשלום שלשום ורשמתי עליה את התאריך 41 בינואר , 
הערתי לקופאי החייכן שאנו עומדים ערב " המועד האחרון " . האיש לא הבין . 
" למה אתה מתכוון ? " , שאל . " עיראק , כוויית , מלחמה " הזכרתי 
לו . " כן , נכון " , אמר האיש , תקתק בנחת על מכונת חישוב שלו , ונפרד 
ממני בחיוך נינוח . המרכול , אגב , היה ריק כמעט לחלוטין . בארה"ב אין 
בהלת קניות , אין התרוצצות ציבורית , אין חרדות מטילים עיראקיים או מסכות 
גז , ואפילו לא ספירה קולקטיווית לאחור . מומחים לענייני דעת קהל אומרים 
שדווקא הפעם הציבור האמריקאי מגלה מעורבות גדולה הרבה יותר במתרחש , לעומת 
מקרים קודמים של היערכות צבאית אמריקאית מעבר לים בשנים האחרונות ( גרנאדה , 
פנמה ) . אולם למרות זאת , קשה לחוש בארה " ב , אפילו בוואשינגטון , 
אווירה של כוננות , או של ציפייה דרוכה . אמריקה נוהגת כמנהגה , פחות 
או יותר . אף שאמריקה אינה חשופה לסכנה קיומית ושדה הקרב רחוק מאוד , הוא 
הופך מוחשי בזכות מאמץ תקשורתי אדיר של העיתונות האמריקאית . תחנות הטלוויזיה 
מקדישות שעות ארוכות של משדרים מיוחדים , חדשות ומבזקים למתרחש במפרץ . 
אמריקאים רבים צופים עכשיו ברשת הטלוויזיה בכבלים סי - אן - אן , המשדרת 
חדשות 42 שעות ביממה . רבים מאוד , שבתיהם שלא היו מחוברים לרשתות הכבלים , 
פנו בבקשה לקבל את השירות . זבנים בחנויות למוצרי חשמל מדווחים על עלייה 
תלולה מאוד במכירת מקלטי רדיו בגלים קצרים , לאזרחים המעוניינים להאזין 
לתחנות ברחבי העולם ולעקוב מקרוב אחר המתרחש . העיתונים היומיים מקדישים 
עמודים רבים לחדשות מהמפרץ , ותחנות הרדיו מקדישות שעות רבות מהרגיל לתוכניות 
מלל טלפוניות לשירות המאזינים . מומחים לענייני המזרח התיכון מספרים שמערכת 
השעות שלהם עמוסה לחלוטין בראיונות לתקשורת ובהזמנות להרצאות . האמריקאים 
צמאים למידע . רובם , כך נראה , מבולבלים ואחוזי ספקות . אכן , הוויכוח 
הציבורי סביב צדקת המלחמה הממשמשת ובאה גבר מאוד בארה"ב בימים האחרונים , 
לאחר שהתממשו סיכויי העימות הצבאי נגד עיראק . אולם , תנועת המחאה נגד 
המלחמה איננה עדיין תנועת המונים , דוגמת התנועה נגד המעורבות בוייטנאם 
בשעתה . רבים חשים בלבול רב מכדי להצטרף לתנועה בעלת מסר חד - משמעי . 
סקרי דעת הקהל , המתפרסמים בעיתונות האמריקאית חדשות לבקרים , מצביעים 
על ציבור מבולבל , ששיקולים וטיעונים מנוגדים מנחים את נטיות ליבו . חלק 
גדול מחברי הקונגרס האמריקאי , שהצביעו בסוף השבוע שעבר בזכות הצעת ההחלטה 
המסמיכה את הנשיא בוש לנקוט כוח נגד עיראק , אמרו כי הצביעו בעד ההחלטה 
משום שהם משוכנעים שזו הדרך הטובה ביותר למנוע מלחמה . הטיעון ששיכנע אותם , 
לדבריהם , היה כי איום ממשי להשתמש בכוח ירתיע את סדאם חוסיין ויאלץ אותו 
להתקפל , וכך יימנע שימוש בכוח . מיותר לציין שנשיא עיראק עדיין לא אותת , 
בכל דרך שהיא , כי הוא מתכוון לעשות זאת . ביטוי מוחשי לבלבול הזה , לשניות 
הזו , אפשר היה למצוא בהפגנה אנטי - עיראקית קטנה , שהתקיימה אתמול מול 
שגרירות עיראק בוואשינגטון . היתה זו אחת הפעמים הראשונות שהפגנה כזו התקיימה 
כאן ( אחרי הפגנות כמעט יומיומיות של קבוצות עיראקים מול שגרירות ארה"ב 
בבגדאד ) . המפגינים נשאו כרזות נגד הכיבוש העיראקי בכוויית ( ואגב גם 
נגד הכיבוש הישראלי בשטחים ) . הנקודה המעניינת היתה שקבוצה קטנה של המפגינים 
נכנסה לבניין השגרירות עם לחם , עוגיות ופרחים , כמחווה של בקשת שלום אחרונה , 
ערב המועד האחרון לנסיגת עיראק מכווית . המסר היה ברור , אך הוא שיקף 
את האמביוולנטיות בדעת הקהל בארה"ב . העם האמריקאי משוכנע שאכן מדובר בסוגייה 
של " טוב מול רע " , כניסוחו של מזכיר המדינה גיימס בייקר , אך הוא אינו 
מעוניין במלחמה . רוב העם האמריקאי סבור שיש להתמודד בכוח עם עיראק , אך 
הוא חרד מאוד מפני המחיר . 
