ואשינגטון ( מיוחד ל"הארץ " ) . צופי הטלוויזיה בארה"ב , במרחק אלפים 
רבים של קילומטרים מתל - אביב וירושלים , ידעו מהר יותר והרבה יותר על התקפות 
הטילים של עיראק נגד ישראל . רשתות הטלוויזיה הגדולות של ארה"ב דיווחו על 
ההתפתחויות בישראל בשידור חי , באמצעות הלוויין . אזעקות הטילים שייללו 
בישראל , נשמעו באותה שעה במיליוני מקלטי טלוויזיה בבתיהם של אזרחי ארה"ב . 
הסיקור החי של האירועים הדרמאטיים בישראל הציג את הטלוויזיה האמריקאית באחד 
מרגעיה הגדולים ביותר והמבישים ביותר גם יחד . צופי הטלוויזיה ברחבי היבשת 
יכלו לצפות במראות מחרידים מאתרי פגיעת הטילים בסביבות תל - אביב . צוותי 
הצילום של רשתות הטלוויזיה האמריקאיות חשו לאתרי הפגיעה של הטילים , וכתבי 
הרשתות העבירו דיווחים חיים בטלפון , תיארו היטב את המתרחש סביבם והצליחו 
לשקף את תחושת החרדה בישראל . כמה מכתבי הרשתות הללו יצרו מידה גדולה של 
בהלה בארה"ב , כשדיווחיהם התבססו על שמועות ושביבי מידע חסרי שחר . בהתקפת 
הטילים הראשונה סיפר כתב אי - בי - סי בשידור חי , כי נודע לו שאחד הטילים 
נשא ראש נפץ כימי נושא גז עצבים , וכי כמה פצועים פונו לבתי חולים בתל - 
אביב , כשהם סובלים מפגיעת החומר הכימי שהופץ בסביבתו . הכתב שלח את צוות 
הצילום שלו ללקט תמונות מאתרי הפגיעה , ואף דיווח כי הצלם חזר מיוזע ומתנשף , 
וקיים חשש שהוא נפגע מהחומר הכימי . שעה קלה לאחר חזר בו פלטשר מהדיווח . 
כתב סי - בי - אס דיווח בשידור חי , דקות מעטות אחרי שנשמעו הפיצוצים הראשונים 
ביום חמישי בלילה , כי הוא שומע מטוסי קרב ישראליים ממריאים לכיוון מזרח , 
וכי משמעות הדבר היא שישראל כבר שולחת את חיל האוויר שלה לגמול לעיראק . 
. הצירוף המחריד של מידע חסר שחר על התקפה כימית ושל חזיון מסכות הגז בשידור 
חי מן האולפנים בתל - אביב ובירושלים , הותיר רושם קשה ביותר בקרב אמריקאים 
רבים . השלטונות בישראל היו כנראה ערים למתרחש , וכשהגיעו הדיווחים על התקפת 
הטילים השנייה , אתמול בבוקר , הם היו מרוסנים . כתבי הטלוויזיה ציינו 
כי הם כפופים לתקנות הצנזורה . 
