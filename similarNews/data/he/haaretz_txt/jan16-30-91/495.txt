בשנות ה05 נודעה הוואנה כבירת השחיתות והארוטיקה של האגן הקאריבי . " היה 
שם כנראה פיקניק משגע " , אומר במאי הקולנוע סידני פולק במסיבת העיתונאים 
לרגל צאתו של סרטו האחרון , " האוונה " , המתמקד באהבתו האבודה של מהמר 
אמריקאי לרעייתו של מהפכן קובני , שבוע לפני בריחת הדיקטטור בטיסטה . " פיקניק 
על חשבונם של הרבה אנשים אחרים . מחוץ לקזינו לא היו העניינים הוגנים כל - 
כך " . סידני פולק נהנה מיוקרה רבה בקרב היוצרים ובחוגי העסקים . סרטיו , 
ובהם " כך היינו " ו"שלושת ימי הקונדור " , היו מועמדים ל34 פרסי אקדמיה , 
והוא עצמו זכה באוסקר לבמאי בשנת 58 , עבור " זכרונות מאפריקה " . " סרטי 
שייכים לזרם המרכזי של הוליווד . כשאתה עובד בשיטת האולפנים ומפיק סרטים 
יקרים עם כוכבי - על , אתה עושה סרטים מסוג מסוים . אתה משתדל שלא לספק 
סרט באיכות של מזון מהיר , משהו שאתה גומר ומשליך לאשפה . אתה מנסה לספק 
בידור פופולרי במידה סבירה של בינה . לפעמים מתמזל מזלך ואתה מביים יצירה 
הקונה לעצמה עם השנים מעמד מסוים . המבחן הסופי הוא מבחן הזמן . אף אחד 
מעושי קזבלנקה לא חשב במונחים של אמנות , אבל הסרט שרד , כיוון שהערכים 
שעליהם הושתת היו חזקים מאוד . לעומת זאת , על סרטים רבים הנחשבים כיום 
ליצירות אמנות נהדרות , לא ירצה איש להסתכל בעוד עשר שנים " . פולק לא התחיל 
לעסוק בגן העדן של הוואנה דווקא עכשיו . " גיליתי עניין בסרט כזה כרעיון 
כבר לפני 51 שנה . לא יודע למה . אני תמיד מחפש סיפורי אהבה , בעיקר 
סיפורי אהבה המתחוללים על רקע מעניין , ולא קל למצוא אותם . הוואנה כסיר 
לחץ , בשבוע האחרון של המשטר , תום עידן התמימות האמריקאית , הצטיירה 
לי כמקום נפלא לסיפור אהבה . גק וויל נראה לי גבר נהדר . בטחתי בו ורציתי 
להיות בחברתו . על גבי הנייר תמיד התאהבתי באשה הזאת , בובי . בקיצור : 
אהבתי את המקום ואהבתי את הדמויות " . בתחילה לא ראה ברדפורד מועמד לתפקיד 
הראשי , אבל " ככל שקרבתי למימוש הרעיון חשבתי עליו יותר . קיים הבדל 
רב בין גק וויל לבין הדמויות שנהג רדפורד לגלם . מבחינתו זה היה אתגר לגלם 
ברנש קשוח , קולני , לא מתוחכם מבחינה פוליטית או אינטלקטואלית , עם כתובת 
קעקע על הזרוע " . זו הפעם השביעית שפולק עובד עם רדפורד ב03 השנים האחרונות . 
" כמוני , הוא הולך ונעשה חכם יותר ככל שהוא מתבגר . אנחנו חברים טובים , 
ילדינו גדלו יחד , רעיותינו מיודדות , אבל לפעמים חולפת שנה וחצי מבלי 
שנתראה או נדבר זה עם זה . קל לי לעבוד איתו ואני אוהב לעבוד איתו . אני 
לא צריך לחשוש מדברים שאני אומר , והוא בוטח בי . בוטח מספיק כדי לעשות 
את כל מה שאני רוצה שיעשה . שנינו נהנים מזה , אף - על - פי שאנו גם מתקוטטים 
בזמן העבודה המשותפת " . כשעושים סרט על הוואנה ועל אובדן התמימות האמריקאית , 
מתעוררת שאלת המסר הפוליטי שבעשיית הסרט ובעיתויו . " מסוכן מאוד לנסות 
ולנחש אם העיתוי של הסרט יהיה נכון . זה מה שהאולפנים עושים , והם כל הזמן 
מפסידים כסף . אני לא חושב על עיתוי , אני חושב על מה הסרט , והסרט הוא 
על נטילת אחריות . עבורי זהו סרט על ישועתו של אדם אחד כתוצאה ממגע שהוא 
יוצר עם אשה בעיר זרה . האשה הזאת , בובי , היתה קשורה תמיד למאבק שהיה 
גדול ממנה . הגבר הזה חשב תמיד רק על עצמו . הוא אינו הופך לאיש פוליטי 
או למהפכן זו היתה המלכודת שסילקנו מאחת הגירסאות הראשונות של התסריט הוא 
עושה צעד קטן המעשיר את חייו והופך אותו לאדם טוב יותר . גם ההפסד הצורב , 
גם העובדה שהוא יורד מדי פעם אל שפת האוקיינוס ומשקיף לעבר האופק ומחכה 
לה , עדיפים בעיני על האפשרות שלא היה פוגש בה מעולם , שהסיפור היחיד שהיה 
עשוי לקרות לו בהאוונה היה עם שתי החתיכות האמריקאיות המצחקקות האלה " . פולק 
לא נהנה מתהליך עשיית הסרט . " כשהכל מסתיים אני נהנה מהתחושה שעשיתי את 
הסרט . זה החלק שאני אוהב . אני מוסיף לביים סרטים כדי להגיע לרגע שבו 
אני מסיים את עשיית הסרט . אני מסתדר עם החלק הטכני , אבל לא אוהב את העצבנות . 
בכל פעם שאתה רואה מישהו שסיים לביים סרט , מתברר לך שהוא איבד 51 ק"ג 
ממשקלו או עלה ב - 51 ק"ג . מישהו אמר פעם , שכושר גופני הוא אחד הגורמים 
החשובים ביותר בבימוי סרט אמריקאי יקר . זו עבודה השוברת אותך , אם כי 
אני ודאי מגזים . לפעמים , כשצילומי אותו יום נראים טוב והסצינה עבדה , 
אני שב הביתה ופותח בקבוק סקוטש ומרגיש טוב . אבל זה קורה לעתים רחוקות . 
בדרך - כלל אתה שב הביתה בתחושת תסכול , בהרגשה שהסצינה לא עבדה . אתה 
מתבונן בצילומים ורואה כמה דברים טובים ולעומתם הרבה דברים רעים : התאורה 
לא טובה , המשחק לא מדויק , אי - אפשר לשמוע כלום . אבל כשהסרט גמור ואני 
יכול להקרין אותו את זה אני אוהב " . פולק התבקש להשוות בין הכוכבת השוודית 
לינה אולין לשחקניות האמריקאיות . " יש לה משמעת של שחקנית תיאטרון , 
וגישתה למקצוע היא כמעט דתית . היא מביאה איתה רגישות אירופית , משהו בשל 
ובוגר . היא האשה שהיתה מסוגלת להכות טיפוס כמו רוברט רדפורד בסנוורים " . 
מן השאלה האם ביים אותה הרבה מתחמק פולק : " זו שאלה שקשה להשיב עליה . 
אם אומר לא , היא תצטייר כגיבורה גדולה ואני כשמוק . אם אומר כן , אשמע 
כשחצן והיא תיראה טיפשה . כן , ביימתי אותה , אפילו היא תודה בכך . אבל 
האם הביאה רעיונות משלה לדמות ? בהחלט . האם נאלצתי לומר לה כל הזמן מה 
לעשות ? לא . עבדנו יחד . אבל היה קל לביים אותה . היא מקצוענית " . 
