מלבורן ( שרות " ספורט הארץ " ) . משחקי רבע הגמר באליפות הפתוחה של אוסטרליה , 
לא גרמו לזעזועים , כפי שאירע ערב קודם לכן בשלב המקביל בטורניר הנשים 
בו הודחו שטפי גראף וגבריאלה סאבאטיני . אל שלושת המדורגים הראשונים בטורניר , 
סטפאן אדברג ( 1 , שוודיה ) , ריס קר ( 2 , גרמניה ) ואיוואן לנדל 
( 3 , צכיה ) שעברו לחצי הגמר , הצטרף גם פטריק מקנרו , אחיו הצעיר 
של גון , המהווה עד כה את הפתעת הטורניר . מקנרו הצעיר , המדורג במקום 
ה - 411 בעולם , הדיח את כריסטיאנו קאראטי מאיטליה ( מדורג 101 בעולם ) 
במאבק שהיה המותח והדרמטי במשחקי אתמול 76 , 63 , 46 , 46 , 62 . אדברג , 
המדורג מספר 1 בעולם , הדיח את הפרואני הבלתי - מדורג חיימה איזאגה בשלוש 
מערכות 62 , 63 , 62 . המאבק בין השניים התנהל באולם סגור . הגשם שהחל 
לרדת אילץ את מארגני הטורניר לסגור את הגג . איזאגה , מדורג 68 בעולם , 
הפרואני הראשון המופיע ברבע גמר טורניר גראנד - סלאם אחרי 13 שנה , לא 
הצליח להוות יריב שקול לאדברג שניצח בתוך 98 דקות . איזאגה הסביר , כי מנטאלית 
הוא היה מחוץ למאבק כבר בשלב מוקדם . ואכן , אדברג שבר את חבטות ההגשה 
של איזאגה כבר בפתיחה ולא איפשר לו להתאושש בהמשך . אדברג יתמודד מחר בחצי 
גמר מבטיח עם איוואן לנדל , שניצח את היוגוסלווי הבלתי - מדורג גוראן פרפיץ 
גם כן בשלוש מערכות . לנדל החל את המשחק עם פרפיץ באותה עוצמה בה חיסל בשמינית 
הגמר את האמריקאי ארון קריסטיין . לנדל במשחק משובח הביס את פרפיץ 60 . 
אולם ההמשך היה שונה . לנדל נתקל ביריב עיקש שסירב להיכנע ולהרים ידיים . 
פרפיץ גרר את המאבק בשתי המערכות הבאות לשובר שיוויון , בסיומן ניצח לנדל 
76 ( 71 ) , 76 ( 72 ) . בחצי הגמר השני , שיתקיים גם הוא מחר , יתמודד 
מקנרו עם בקר , שהדיח את המדורג 01 בטורניר , הצרפתי גי פורזה 62 , 76 
( 72 ) , 63 . פורזה הודה בסיום המשחק , כי בקר שיחק מצויין . הוא 
הוסיף , כי היה זה המשחק הטוב ביותר בו הוא ראה את בקר , שבדבריו אחרי 
המשחק יש משום הסכמה עם יריבו הצרפתי : " שיחקתי טוב מאוד , אבל הבעיה 
היא שאיני משחק כך כל יום " . המעבר של בקר לשלב חצי הגמר , לא היה עניין 
של מה בכך , למרות מעמדו הבכיר בעולם הטניס כך לפחות מספרת הסטאטיסטיקה . 
בחמשת הביקורים האחרונים שלו במלבורן לא הצליח בקר לעבור את שלב רבע הגמר . 
פטריק מקנרו בן ה - 42 , הצעיר מאחיו גון בשבע שנים , סיים את הקרב עם 
קאראטי עם שרירי גב תפוסים . למקנרו זהו טורניר גראנד סלאם שני בו הוא משתתף 
כשחקן ביחידים . במסיבת העיתונאים התלוצץ פטריק ואמר , כי שלב חצי הגמר 
הוא כפי שציפו העיתונאים בהשתתפות אדרבג , לנדל , מקנרו ובקר . ואילו 
בקר , גם לו היה מה לומר על המאבק הצפוי לו בחצי הגמר : " זה נשמע בלתי 
הגיוני , אני מסכים . אני שומע מקנרו ומיד אני חושב על מקנרו הגדול " . 
בטורניר הנשים יהיו היום משחקי חצי הגמר . המאבק הראשון יפגיש בין שתי המפתיעות 
של הסיבוב הראשון . יאנה נובוטנה ( 01 , צכיה ) שהדהימה את גראף ( 1 , 
גרמניה ) תתמודד עם הספרדיה אראנצה סאנצס ( 6 ) שסילקה ברבע הגמר את 
המדורגת 4 , גבריאלה סאבאטיני מארגנטינה . המאבק השני יפגיש בין מוניקה 
סלש ( 2 , יוגוסלוויה ) למרי - גו פרננדז ( 3 , ארה"ב ) . 
