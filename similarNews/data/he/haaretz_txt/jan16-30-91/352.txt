ככל שהאווירה דחוסה יותר בחרדות , כן הצלילים חודרניים יותר . אין הם רק 
פולחים דרך חומת הדחיסות , אלא אף פורצים בה פרצות . עדות ראשונה לכך היתה 
בביצוע " רונדו בנוסח צועני שבסיום השלישייה בסול מזור של היידן , שהייתי 
ממליץ להשמיעו ברדיו מדי שעה , בין ההודעות המרגיעות , בביצועם של חברי 
טריו יובל הפסנתרן יונתן זק ועמיתיו שהגיעו במיוחד מארה"ב , הכנר אורי 
פיאנקה והצלן שמחה חלד . המוסיקה וביצועה היפייפה שיעשעו את הקהל באולם 
עד כדי צחוק . סמטנה , אבי המוסיקה הלאומית ה - צכית וממתנגדי הדיכוי האוסטרי , 
לא חלם אמנם על " לינקג " בינו לבין משבר המפרץ , אך בטוחני שהיה מראה 
הבנה לכך שבפתח השלישייה בסול מינור , אפוס 51 , שנכתבה לזכר בתו בת הארבע 
ומחצה ( 5581 ) , אפשר היה לשמוע גם התרסות נגד סדאם חוסיין , ובסיומה 
הדים מקדימים למתקפה ולניצחון . היידן וסמטנה , בסיוע המבצעים שהגיעו כל 
אחד לחוד וכולם יחד לזמרתיות ולחוויתיות מרקיעים , פירקו בהצלחה את מטעני 
החרדה של עשרות המאזינים . לשוברט , בשלישייה בסי במול מזור אופוס 99 , 
לא נותר עוד כנראה מה לעשות . לפיכך עוצמות הביצוע ביצירתו הגדולה הרשימו 
כמלאכותיות וחזרתיות . 
