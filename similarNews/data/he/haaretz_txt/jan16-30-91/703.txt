מרכיבים רבים של התפיסה הביטחונית ושל הדוקטרינה הצבאית לא עומדים עתה במבחן 
שכופה עליהם מלחמה זו . לאחר שקרסה תפיסת ההרתעה המונעת , שגרסה שהעורף 
הישראלי לא ייפגע מחשש התגובה הישראלית , נדרש עתה עיון מחודש בנושא יכולת 
ההתרעה מפני שיגורם של טילים בליסטיים . ניסיון התקפות הטילים על העורף הישראלי 
בימים האחרונים מלמד כי ברוב המקרים היתה התרעה קצרה שאיפשרה נקיטת פעולות 
התגוננות מיידיות . האזרחים למדו על התרעה זו באמצעות צופרי האזעקה שהופעלו 
בדרך כלל זמן קצר לפני פגיעתו של הטיל . קפמאבינשבועון התעופה האמריקאי , 
" אוויאשן וויק " , חושף בגיליונו האחרון את דרך פעולתה המתוחכמת והמרתקת 
של מערכת ההתרעה , המאפשרת את הפעלתם של הצופרים עוד לפני פגיעתו של הטיל , 
העושה דרכו מעיראק לישראל בתוך כשבע דקות . לדברי ה"אוויאשן וויק " מאפשרת 
מערכת ההתרעה שהעמידו האמריקאים זמן התרעה של 09 עד 021 שניות לפני פגיעת 
הטיל . זהו אמנם זמן התרעה קצר למדי , אך באותה מידה הוא יכול להוות , 
במקרה של שימוש בנשק כימי , גורם קריטי בהצלת חייהם של רבים באוכלוסייה 
האזרחית שבקרבתה יפגע הטיל . המערכת מבוססת על שני לווייני התרעה מסדרת די - 
אס - פי מעל קו המשווה באזור האוקיינוס ההודי . שני הלוויינים מצוידים בטלסקופים 
הפועלים על עקרון האינפרה - אדום , המסוגלים לאתר ולזהות כל שינוי תרמי 
באזור שאליו הם מביטים . כך הם מגלים את שיגורי טילי הסקאד , הגורמים 
פליטת חום רב ויצירת הבזק בהיר ורב עוצמה . תוכנת מחשבי הלוויינים מסוגלת 
להבחין בין שיגור טילי הסקאד לבין תופעות אחרות המשחררות גם הן חום רב . 
לאחר שמחשב הלוויין קבע כי המדובר בשיגור של טיל עיראקי , מעבירים שני 
הלוויינים בו - זמנית " תמונת סטריאו " אינפרה - אדום של השיגור אל שתי 
תחנות קרקע של חיל האוויר האמריקאי באוסטרליה ובארה"ב , במדינת קולורדו . 
בשתי תחנות אלה מצויים מחשבים מתקדמים המשווים את מרכיבי " תמונת הסטריאו " 
שקלטו אל חתימת אינפרה - אדום סטנדרטית וידועה של שיגור טיל סקאד , כדי 
לוודא סופית שאכן מדובר בשיגור של טיל ולא בתופעה שונה . המחשבים קובעים 
גם את אזור הפגיעה המשוער של הטיל . כל הפעילות המסובכת והממוחשבת הזאת מתבצעת 
בתוך לא יותר מ021 שניות . בשלב זה מועבר המידע בחזרה אל מפקדת הכוחות 
האמריקאיים במפרץ , באמצעות לווייני תקשורת צבאיים . עד שמגיע מידע זה 
אל המפקדה בערב הסעודית , שלדברי " אוויאשן וויק " היא המספקת את ההתרעה 
לישראל , נמצא הטיל באוויר כבר כחמש דקות . מכאן , שאם הפרטים המצוטטים 
לעיל נכונים , נותר לאחראים על ההתגוננות האזרחית בישראל זמן התרעה של 
דקה וחצי עד שתי דקות . קפמאבינאם אכן תהיה לישראל אפשרות לקבל את המידע 
ישירות משני הלוויינים , זמן ההתרעה אמור לגדול עד לכחמש דקות . הרמטכ"ל , 
דן שומרון , הבהיר בהרצאה פומבית כי אחת האפשרויות העומדות בפני צה"ל 
בנושא הגנת העורף מאיום הטילים היא שימוש במערכות שיעניקו לאוכלוסייה התרעה 
מוקדמת של דקות מספר . זמן התרעה זה , הדגיש , יאפשר לנקוט צעדי התגוננות 
מיידיים ויחסוך נפגעים רבים . אחת האפשרויות התיאורטיות להשגת התרעה מוקדמת 
על שיגור טילים בליסטיים היא הצבת מכ"מי התרעה בעלי עוצמה גדולה , שיוכלו 
לאתר את הטיל במהלך מעופו בעודו במרחק רב משטח ישראל , ולהפעיל את מערכת 
האזעקה כמה דקות בטרם יפגע במטרתו . לא ברור כלל אם קיימים בשוק מכ"מים מסוג 
זה , וייתכן שגם לאחר קבלת החלטה על פיתוחם יחלוף זמן ניכר בטרם יהיו מבצעיים 
ויעמדו לרשות צה"ל . על פי אותה גישה , אפשר לשלב את מכ"מי ההתרעה במערכת 
החץ , שהיא מערכת הגנה אקטיווית מפני טילים המפותחת בישראל . קפמאבינהתוצאות 
המרשימות של מערכת ההתרעה המוקדמת האמריקאית המבוססת על לוויינים צריכה 
להוביל את מערכת הביטחון לבחינה מעמיקה של נושא ההתרעה מפני טילים . ייתכן 
שהמסקנה תהיה שיש גם להשקיע , במקביל אפשרות חיפוש פתרון ההתרעה המכ"מית , 
משאבים גדולים בהאצת תהליך הפיתוח של הלוויינים הישראלים מסדרת האופק . 
לדברי פרופסור חיים אשד מסוכנות החלל הישראלית , כפי שצוטטו בכתב עת אמריקאי , 
מצויים כבר עתה בידי ישראל התשתית , הידע והניסיון כדי לנסות לפתח לוויין 
ריגול . הרחבת זירת האיומים על ישראל והגידול הצפוי בארסנל הטילים הבליסטיים 
במזרח התיכון מצביעים על כך שבתוך זמן לא רב יעמוד צה"ל בפני ההכרח בקיום 
כושר מודיעיני עצמאי לטווחים ארוכים . שיגור טילי אל - חוסיין העיראקיים 
לעבר ישראל אמור להאיץ את תהליך ההחלטה בנושא עתיד סדרת הלוויינים מפיתוח 
כחול - לבן . 
