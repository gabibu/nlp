ביום חמישי שעבר לפנות ערב התקיימה ישיבה של הנהלת " אמנות לעם " . באותה 
ישיבה גובשו הנחיות לעבודת " אמנות לעם " , ודובר על הכנת צוותים שיכללו 
אמנים ומפעילי קהל שייצאו למרכזים שבהם משוכנים מפוני הפגזות הטילים וינסו 
להקל עליהם את המצוקה . זה היה שבוע מן היום שבו העורף הפך לחזית . מנכ"ל 
" אמנות לעם " , יצחק קינן , אומר שבימים הראשונים של המלחמה הגיעו ל"אמנות 
לעם " עשרות פניות מיישובים המבטלים פעילות מאורגנת . חלק מן הפעילות 
כ005 מתוך יותר מ0001 פעולות היו אמורות להיות במסגרת " סל תרבות " בבתי - 
הספר , ובוטלו מאליהן עם השבתת הלימודים . קינן אומר גם , שהפעולה באזור 
המרכז , שהפך חזית במלחמה הזאת , אינה נמצאת למעשה במנדט של " אמנות לעם " 
שמביאה את האמנות לפריפריה דווקא . צריך היה להתארגן , לראות אם השטח רוצה 
לצרוך פעילות , ולהגיע למסקנה שיהיו פעולות שעליהן לא תקבל " אמנות לעם " 
תשלום . כשדיברתי אתו ביום ראשון , הוא אמר כי עוד באותו היום או למחרת 
יוכלו הצוותים הראשונים לצאת לפעילות , אם ירצו בהם . אתמול סיפר לי קינן 
שהחל מה42 בינואר כבר פועלים צוותים של " אמנות לעם " , כשמתל אביב הודיעו 
לו שהם לא זקוקים , ואילו מרמת גן ומחיפה מזמינים יותר ויותר צוותים . 
מדובר , לדבריו , בעשרות פעולות שכבר נעשו . משר החינוך מקבל דיווח כל 
יום בצהרים על מה שכבר נעשה . כששוחחתי אתו נזכרתי ב1891 . באותם ימים נלוויתי 
למנכ"ל " אמנות לעם " דאז , יוסי פרוסט , שיצא בעקבות אמנים להופעות 
בקרית שמונה . אז קרית שמונה היתה החזית המופגזת ותל - אביב היה העורף הבטוח . 
אמנם לא היה איום כימי אז , אבל האי - ודאות היתה נוראה . שלטונות הצבא 
לא ממש התלהבו מן העובדה שאמנים מסתובבים בשטח . אני זוכר שהייתי נוכח בהופעה 
של חנן יובל במקלט בקרית שמונה . אנשים ישבו על המיטות וביניהן . ההופעה 
לא היתה מאורגנת או מתוכננת מראש . כשהגיע יובל למקום , מישהו מפעילי המתנ"ס 
המקומי דאג לגייס עשרה או עשרים איש , ויובל , עם מגבר נייד לגיטרה ולמיקרופון 
שלו , שר וסיפר ושוחח עם התושבים . כמה פעמים היתה הפסקת חשמל , והוא 
המשיך לשיר בחושך . תושבי קרית שמונה הביטו אז על האמנים שהגיעו במסגרת " אמנות 
לעם " ועל אנשי הרשת הזאת , ויוסי פרוסט בראשם , כעל מושיעים . באותה 
תקופה לא שאלו אנשי " אמנות לעם " רשות ולא דאגו לתכנון . הכל פעל בבלגן 
לא מתוכנן , אבל הכל נעשה . קודם כל נעשה . אחר כך דאגו לתכנונים , לכיסוי , 
להיתרים . ומה שחשוב עידוד רוחם של התושבים בוצע . נכון שעכשיו הזמנים 
הם אחרים . " אמנות לעם " עשתה מאמץ רב כדי להתנער מן התדמית הפטרונית 
שלה , ולשלב בוועדותיה את " אנשי השטח " שמחיליטים אילו הצגות ומופעים 
הם יראו אצלם . יש דוחות מאורגנים ומסודרים על פעילות מתבצעת . אם פועלים 
בבתי - ספר ( בזמן של פרוסט זו היתה רק תוכנית שלא היתה בשלבי ביצוע ) , 
כשאין בית - ספר לא פועלים . לא יוצאים לפעילות בתל - אביב , כי זה הרי 
לא במנדט . לא מתחילים לפעול אם אין החלטה מסודרת של הנהלה . אולי כך זה 
מסודר יותר . אבל לא קיימת אותה רוח חלוצית שבגללה והודות לה יצאו אמנים 
בלא " לבנות מופע , שכולל גם הפעלת קהל " לתושבי קרית שמונה , כדי להופיע 
במקלט . הרי " אמנות לעם " היתה יכולה להיות בשכונה דרומית בתל - אביב , 
ברמת - גן ובכל מקום שבו נמצאו התושבים המומים ממה שקרה להם , ולנסות להעסיק 
את הילדים ולהסיח את הדעת לרגע מן המצוקה . הם יכלו להיות מיום ראשון שעבר 
בכבפר המכבייה או במלונות בהרצליה , בלי לדאוג לשאלה אם " מישהו ימשוך 
מופעים " . אני משוכנע שמבחינה פורמלית יש תשובות לכל הבעיות האלו . מנכ"ל 
אמנות לעם , יצחק קינן , הסביר לי שהכל נעשה באופן מסודר . שבוע של איחור , 
אבל באופן מסודר . אולי מסודר , אבל בהחלט לא כל - כך בסדר . יש תמיד 
מקום לתהות אם בסוף שנות ה08 , כשהמושגים " מרכז " ו"פריפריה " בתרבות 
וצריכתה ראויים להגדרה מחדש , יש עדיין מקום ל"אמנות לעם " במובנה ההיסטורי 
שבה היא מארגנת , מממנת , ומשווקת בסבסוד אמנות מן המרכז לפריפריה . מין 
אמרגנות עם נימה קצת מתנשאת . בשנים האחרונות משתדלת " אמנות לעם " להיות 
כל - כך לא מתנשאת , עד שהיא החטיאה את הרוח שהיתה ההצדקה שלה : להיות 
איפה שצריכים מבלי שיקראו לה . 
