ואשינגטון ( מיוחד ל"הארץ " ) . כוחות הברית ממשיכים להתרכז בהפצצת משגרי 
טילי הקרקע - קרקע בתחום כוויית ועיראק , כיוון שהיוזמה ההתקפית היחידה 
של עיראק כרגע היא שיגור טילי סקאד . כך אמר אתמול גנראל תומס קלי , דובר 
רשמי של הפנטגון , בתדרוך לעיתונאים . גנראל קלי אמר שסדאם חוסיין " עושה 
מעט מאוד ואולי מאומה כרגע , זולת שיגור טילי הסקאד , שהם יותר נשק של 
טרור מאשר כל דבר אחר " . כוחות עיראק בכוויית הבעירו כמה בבתי זיקוק לאורך 
החוף הדרומי של כוויית , וכמה בארות נפט באתר השאיבה וואפרה , באזור הנייטראלי 
שעל גבול כוויית - סעודיה . דוברים רשמיים של מחלקת ההגנה בארה"ב ושל צבא 
סעודיה מסרו על על ענן עשן גדול המיתמר מעל האזור . גנראל קלי אמר אתמול 
כי הבערת הבארות לא גרמה עד כה לנזק או הפרעה ממשית לפעולות ההפצצה של כוחות 
הברית בכוויית . פרשנים ומומחים בוואשינגטון , בהם מומחים לצבא , לאסטרטגיה 
ולנפט , העלו אתמול שורה של סיבות אפשריות להבערת מתקני הנפט הכווייתים 
בידי עיראק : ניסיון עיראקי ליצור ערפל של עשן שחור , שיכביד על איסוף המודיעין 
האמריקאי ויקשה על בחירת מטרות להפצצה , על אימות תוצאות ההפצצה , ועל 
מעקב אחר תנועות הצבא העיראקי בחזית . כוחות עיראק מתכוונים לנסיגה חלקית , 
לפחות , מקו החזית , ומבקשים לעשות זאת תחת מעטה של עשן , כדי להותיר 
" אדמה חרוכה " ולהכביד על ניסיונות אפשריים לזנב בהם . איתות עיראקי לכוחות 
הברית על הכוונה להבעיר את האזור כולו , אם וכאשר ייעשה ניסיון למתקפה קרקעית 
בכוויית : הרתעה פסיכולוגית ופיסית של התוקפים בהפעלת " חומת אש " ; והחזקת 
מתקני הנפט הנותרים של כוויית כ"בני ערובה " אסטרטגיים . ביטוי לרגשות נקמה 
של המפקדה העיראקית ואף של הכוחות העיראקים בשטח , על ההפצצות הכבדות של 
כוחות הברית . עיראק איימה בעבר פעמים אחדות , בין היתר מפי סדאם חוסיין 
עצמו , כי אם תותקף , תצית את מתקני הנפט של כוויית . קפידבינעיראק שיגרה 
אתמול לפנות בוקר ששה טילי סקאד משופר אל סעודיה , בשלושה מטחים . הטילים 
יורטו בידי טילי פטריוט אמריקאים , או שנחתו בשטח לא מיושב . איש לא נפגע 
ולא נגרם נזק כך מסר דובר צבאי אמריקאי . גוף אחד הטילים שיורט נפל ברחוב 
בריאד , וחיילים מצבאות הכוח הרב - לאומי בחנו את שרידיו בקפידה . שניים 
מששת הטילים נורו לעבר ריאד , וארבעה אל מזרח סעודיה , שם הבסיסים החשובים 
של בנות הברית . שלושה מהם נפלו במדבר או בים . ראשי הנפץ של כל הטילים 
שנבדקו היו קונוונציונליים . עד כה ירו העיראקים 81 טילי קרקע - קרקע אל 
סעודיה . קפידבינהפצצות כוחות הברית אתמול התרכזו בשטח עיראק , והופעלו 
נגד ריכוזי הכוחות של " משמר הרפובליקה " , יחידת העילית של הממשל העיראקי , 
ונגד מטרות בבגדאד . תנאי מזג אוויר לא - נוחים בכוויית מכבידים על ההפצצות 
בגזרה הדרומית . אתמול השתפר מזג האוויר מעל עיראק , וההפצצות על יעדים 
בשטחה הוגברו . המטוסים הפציצו את העיר השנייה בגודלה בעיראק , בצרה , 
והדי ההתפוצצויות הורגשו היטב בעיר האיראנית חוראמשאהר , 04 ק"ם משם . 
צרפת מסרה כי מטוסי יגואר שלה הפציצו בסיס ימי עיראקי ליד כוויית - סיטי . 
טייסים אמריקאים חילצו בשני אירועים נפרדים שניים מחבריהם שנטשו את מטוסיהם 
הפגועים , במבצע משולב של מטוסי קרב ומסוקים . חילוץ אחד אירע שלשום בערב . 
טייס של מטוס איי - 01 חולץ במבצע משולב של עמיתיו ללהק ההפצצה ושל מסוק 
חילוץ אמריקאי . חילוץ שני , אתמול לפנות בוקר , היה של טייס מטוס אף - 
41 דו - מושבי , שמטוסו התרסק מאש נ"ם עיראקית . הטייס השני נעדר . מספר 
הנעדרים האמריקאים מגיע ל41 . ארבעה מטוסי איי - 6 של הצי האמריקאי תקפו 
שלשום בערב ספינה עיראקית שזרעה מוקשים בצפון המפרץ הפרסי . הספינה נראתה 
טובעת . באותו אזור הותקפו אחר - כך עוד שלוש ספינות מסוג אחר . אחת טובעה , 
והשתיים האחרות נמלטו . 91 מוקשים ימיים אותרו ופוצצו עד כה במימי המפרץ . 
לדברי גנראל קלי , צבא עיראק הצליח לתקן שדות תעופה שהופצצו בידי כוחות 
הברית , בתוך פחות מ42 שעות . קלי אמר שאובחנו כמה וכמה שדות תעופה כאלה , 
שהוצאו מכלל פעולה ותוקנו במהירות . " זו מטרה דינאמית " , אמר . קפידבינרדיו 
בגדאד הודיע אתמול כי אנשי גרילה עיראקים יבצעו התקפות התאבדות נגד כוחות 
הברית , והם ישנו את מהלך המלחמה במפרץ . על פי רדיו בגדאד , המלחמה מתנהלת 
בין האמונה והטכנולוגיה . " התנועה ההיסטורית של האומה הערבית והאיסלאמית 
הם הנשק שלנו , בעוד המחשב והאלקטרוניקה הם כלי הנשק שלהם " , נאמר בשידור . 
ארה"ב הודיעה אתמול כי ה"בליץ " נגד עיראק יימשך גם חודשים אם יהיה צורך 
בכך , אפילו תבצע בגדאד פשעי מלחמה וחייליה יתעללו בשבויי מלחמה . נציגים 
אמריקאים אמרו כי ארה"ב כבר אוספת ראיות למשפט נגד סדאם חוסיין על פשעי מלחמה . 
