אדם שעירער על פסק - דין שניתן לטובת אדם אחר , ביקש להמציא את הודעת הערעור 
למשרד עורכי - הדין שייצג את המשיב . משרד עורכי - הדין מרינסקי , אברמוב 
ושות , סירב לקבלה בנימוק שבכתב ההרשאה מטעם המשיב הוסיף המשיב קטע במכונת 
כתיבה , ובו קבע במפורש : " מודגש כי אין עורכי - הדין רשאים לקבל עבורי 
כל כתב טענות במסגרת תיק זה או כל תיק אחר , ובפרט אינם רשאים לקבל כתב 
תביעה " . ואולם המערער טען כי יש לתת עדיפות להוראה הסטנדרטית שבסעיף 1 
בטופס ההרשאה עצמו , הנוגע למינוי עורכי - הדין " להיות באי - כוח לצורך 
הגשת בקשות במסגרת תיק . . . בבית - המשפט המחוזי . . . למטרות הבאות : 
ביטול היתר המצאה , מחיקת או דחיית התביעה על הסף " . המערער הסתמך על 
הפסיקה ( ע"א 3832 ) , שלפיה יש להסתמך על ההרשאה הכללית המשתמעת מטופס 
זה . רשם בית - המשפט העליון , השופט שמואל צור , דחה את בקשת המערער , 
והוא שב ועירער לבית - המשפט העליון . נשיא בית - המשפט , מאיר שמגר , 
דחה את הערעור ( בש"א 7833 דוד אוסטפלד נגד משה בהירי ) . שמגר קבע כי 
" פעולתו של שלוח בפני ערכאות השיפוט חייבת להיות מעוגנת בהרשאה מפורשת 
( סעיף 5 ( א ) לחוק השליחות התשכ"ה5691 ) , ומשניתנה הרשאה הרי בכוחו 
של השולח להגבילה , ואם נקבעה הגבלה מפורשת , אין ממילא אפשרות להסתמך 
על ההרשאה הכללית המשתמעת כאילו מנושא השליחות כדי להרחיב את החובה של מעבר 
לסייג המפורש שנקבע בהרשאה " . שמגר הסתמך בדבריו אלה על האמור בע"א 08965 , 
וציין כי אין הם סותרים את האמור בע"א 3832 , כיוון שזה האחרון דן בנסיבות 
שבהן פעל עורך - דין מכוח הרשאה , בלא שנכללו בה הגבלה או סייג מפורשים 
כבמקרה שלפנינו . 
