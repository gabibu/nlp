ריגה ( ע"ר ) . אש מקלעים כבדה נורתה אתמול בלילה בריגה , עיר הבירה 
של לאטוויה . קליעים שרקו סמוך לבניינים במרכז העיר ואזרחים נסו לתפוס מחסה . 
הכוחות הסובייטים השתלטו על בנין משרד הפנים בריגה לאחר קרב יריות עז במהלכו 
נהרגו לפחות ארבעה אזרחים . ההתקפה נמשכה לפחות 09 דקות ובסופה אמר סגן 
שר הפנים הלאטווי כי הכוחות השתלטו על כל הבנין ואין טעם להמשיך ולהתנגד . 
אתמול התבצרו תושבי ריגה בבריקאדות במשך כל שעות היום . היריות באו אחרי 
ימים אחדים של מתח גואה , על רקע לחץ גובר של קומוניסטים אורתודוקסיים על 
הממשלה הלאטווית , כנראה בתמיכתם של גורמים בצבא הסובייטי . היריות בריגה 
החלו שבוע לאחר שהצבא הסובייטי הסתער על תחנת טלוויזיה בווילנה . בהתקפה 
נהרגו 41 בני אדם , 31 מהם אזרחים . המאורעות בריגה באו רק שעות אחדות לאחר 
שכ003 אלף בני אדם צעדו בחוצות מוסקווה , סמוך לקרמלין , כדי למחות על 
פנייתו של הנשיא גורבצוב לרודנות . יום אחד לפני היריות הכריזה " הוועדה 
להצלה לאומית " ( הפלג הפרו - מוסקוואי של המפלגה הקומוניסטית הלאטווית ) 
בראשותו של המנהיג המקומי אלפרד רביקס , כי היא נוטלת לידיה את השלטון . 
ממשלת לאטוויה הודיעה אתמול , כי כל מוסדותיה ומשרדיה מוסיפים לפעול כתקנם . 
ראש מזכירות הפרלמנט של לאטוויה , מאריס סטאיינס , תיאר אתמול בשיחה טלפונית 
לסניף " רויטר " במוסקווה את המתרחש : " הכוחות המיוחדים של משרד הפנים 
הסובייטי מסתערים על בניין משרד הפנים הלאטווי והאש הכבדה נמשכת . אשה נורית 
מכלי רכב משוריינים " . לדברי סטאיינס , אין עדיין דיווחים על מספר האבדות . 
