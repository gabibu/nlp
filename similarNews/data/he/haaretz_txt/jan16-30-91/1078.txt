בודפשט ( מיוחד ל"הארץ " ) " עד הזמן האחרון בריה"ם תמכה ברעיון , שערפאת 
ייצג את הפלשתאינים לכשתתכנס הוועידה הבין - לאומית על המזרח התיכון . אך 
לאחר שאש"ף קלקל את יחסיו עם כל העולם , בהתייצבו לימין עיראק , התעוררו 
בנו ספקות . " בכלל , מדוע עלינו לראות את הדברים בעיניו של ערפאת ? קיימים 
מדינאים וארגונים פלשתיניים אחרים , מתונים יותר ופירוש הדבר , שהם עשויים 
להיות יותר מקובלים על הקהילה הבין - לאומית " דברים אלה אמר במוסקווה 
ויקטור קרמניוק , סגן המנהל של " המכון לחקר ארה"ב וקנדה " רב היוקרה , 
בראיון לעיתון ההונגרי " ניפסאבאדשאג " . הוא הטעים , כי לאחר מלחמת - 
המפרץ חייב לחול שינוי במדיניותה של בריה"ם במזרח התיכון וביחסיה עם המדינות 
באזור שהן עתה בעלות - בריתה . " יהיה עלינו לשים קץ למדיניות המבוססת על 
עימות במזרח התיכון , להשתתף באורח פעיל בהסדר הפוליטי . עלינו לבצע דה - 
מיליטריזציה , כלומר , להפסיק את ביסוס מדיניותנו על רכישת בעלות ברית 
באמצעות אספקת - נשק ; עלינו לפתח את קשרינו עם ישראל . " ואשינגטון פועלת 
עתה למען כינון מערכת ביטחון אזורית . " בריה"ם אינה מתנגדת לכך , להיפך , 
מוסקווה מתאמת את עמדותיה עם ואשינגטון וכל זה נעשה על רקע השיפור ביחסי 
בריה"ם - ישראל " . על השאלה , אם השינויים האפשריים בתוך בריה"ם עלולים 
להביא לחידושה של המדיניות הקודמת במזרח התיכון , השיב קרמניוק בשלילה : 
" כל ניסיון כזה ייתקל במכשול אובייקטיווי : מצב כלכלתנו . שיבה אל המדיניות 
הישנה כרוכה במירוץ - חימוש מחודש . איננו מסוגלים לשאת בו . מלבד זה , 
חידוש " מדיניות העימות " , מחייב לחדש את הידידויות שלנו בעולם השלישי . 
לכך אין לנו כסף . אנחנו יכולים להישאר מעצמה , אבל מבחינה כלכלית אין 
לנו משאבים , כדי למלא תפקיד של מעצמת - על " , אמר קרמניוק . 
