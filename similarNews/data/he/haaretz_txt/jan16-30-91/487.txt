היא זמרת גדולה : קול גדול , מוסיקליות גדולה , רפרטואר גדול , והיא 
עצמה גדולת - ממדים . משקלה , אומרים , כ081 קילוגרם . קולה מוגדר כסופרן , 
אבל ללא קושי היא גם מצו - סופרן ואלט . באחרונה נראה כי מתחילים להיבקע 
סדקים קטנים בחומה הבצורה של תהילתה . כיוון שחסידיה רבים והולכים , מקליטים 
אותה הרבה , גם ביצירות ובמסגרות שאינן מתאימות לה . הכישלון הגדול היה 
בהקלטת " כרמן " , בכיכובה . מסע הפרסום המוקדם , הגדול והיקר , לא היה 
יכול לכפר על אחד הביצועים הגרועים שהוקלטו מזה שנים . " פיליפס " , החברה 
המקליטה את נורמן דרך קבע , מצרפת אותה הרבה כבונוס להקלטות שסיכוייהן להצליח 
מבחינה מסחרית הם קטנים עד בינוניים . החברה ההולנדית הקליטה את נורמן ברפסודיה 
לקול אלט של ברהמס , וכללה את הרפסודיה בדיסק של הסימפוניה השלישית של ברהמס , 
עם תזמורת פילדלפיה ומקהלה מפילדלפיה , בניצוחו של ריקרדו מוטי ( דיסק 
במחיר מלא , 352624 ) . מוטי בברהמס הוא סיפור ברור של אי - הצלחה , 
וזה גם היה מצבו בהקלטת מכלול הסימפוניות של בטהובן . הוא אמן הצליל התזמורתי 
ומנצח - אופרות מעולה , אבל בבטהובן וברהמס הוא מגיש פרשנות רדודה ונגינה 
צעקנית ומודגשת בהגזמה . יתאכזב גם מי שסבר , בצדק , שגסי הגדולה תהיה 
נפלאה ברפסודיה . בזמרתה ניכרים אותות של מאמץ , שלא היו בכלי הקולי המופלא 
שהתאפיין עד עתה באפס - ליקויים . דיסק שהוא אכזבה כפולה . קפמאפרק " פיליפס " 
הקליטה את גסי נורמן ב"שירי שוליה נודד " של מהלר וכללה אותם בצמד - הדיסקים 
של הסימפוניה הששית של מאהלר , בנגינת הפילהרמונית של ברלין , בניצוחו 
של ברנארד הייטינק ( צמד - דיסקים , במחיר מלא , 752624 ) . כאן נורמן 
מצוינת כתמיד , והייטינק מקנה לה ליווי רגיש , צלול ומסוגנן היטב . אבל 
הסימפוניה הששית בניצוחו אינה נמנית עם הביצועים הגדולים . גם בהקלטה האנלוגית , 
הישנה , לא התאימו איפוקו המופגן ומזגו הקר של הייטינק ליצירת הדרמה הגדולה . 
הששית היא הסימפוניה הקודרת ביותר של מהלר , שנכתבה בהשפעת מכות - גורל 
שניחתו עליו . תחילה כינה אותה ה"טרגית " , אך אחר כך חזר בו . היא גם 
הקלסית ביותר בין הסימפוניות שלו . אלמה מהלר , רעייתו , כתבה שזו הסימפוניה 
האישית ביותר שלו . ברנשטיין , בנצחו על הששית , הגיע לריגושים עזים ותוך 
כדי ניצוח היה פורץ בבכי , כפי שאירע לו גם בתל אביב עם הפילהרמונית של 
וינה . גם בדיסקים ניצח על הוינאים , ולהקלטה צורפו ה"שירים על מות ילדים " 
מפי הבריטון תומס המפסון . הסימפוניה והשירים הוקלטו בהקלטה חיה , בקונצרטים 
פומביים . רוח ה"שירים על מות ילדים " תאמה את האווירה הטרגית של הששית . 
ברנשטיין הפיק מהמפסון הצעיר הזדהות ועמקות , שבאו לביטוי מרשים בקולו 
היפה . הששית בניצוחו של ברנשטיין היא הביצוע המסעיר מכולם ( בצמד דיסקים 
של דויטשה גרמופון , 796724 , , במחיר מלא ) . זרועו של ברנשטיין לופתת 
את המאזין בצווארו . הייטינק מניח על המאזין יד קפואה . המבקש ביצוע גדול 
אך יותר שכלתני , יאזין לששית בניצוחו של קראיאן , עם הפילהרמונית של ברלין . 
לסימפוניה צורפו חמישה שירי - ריקרט של מהלר , בקולה המלכותי , הרגיש 
והמבין של כריסטה לודוויג . צמד - דיסקים של דויטשה גרמופון , הקלטה אנלוגית 
מצוינת שהועברה למסטר דיגיטלי ( ) , במחיר מלא , 990514 . עוד מהלר 
של גסי נורמן : השירים על מות ילדים . צירפו אותם לסימפוניה השביעית , 
עם תזמורת בוסטון , בניצוחו של סייגי אוזאווה ( צמד - דיסקים של פיליפס , 
, במחיר מלא , 942624 ) . את הסימפוניה הקליטו בבוסטון , ואת השירים 
הקליטה נורמן עם התזמורת האמריקאית במסעה האחרון של זו בגרמניה . אוזאווה 
היפאני הקליט מהלר בשנים האחרונות , אך לא בהצלחה גדולה במיוחד . הוא אינו 
מתעלה לפסגות של הביצועים הגדולים . נורמן , לעומתו , נפלאה בטרגיות ובקולה 
הקטיפתי . ביזבזו אותה , כי ההמונים לא יסתערו על השביעית בניצוחו של אוזאווה . 
יש הקלטות נפלאות של הסימפוניה בניצוחו של אבאדו עם תזמורת שיקאגו , וברנשטיין 
עם הפילהרמונית של ניו - יורק , בהקלטות דיגיטליות מעולות . שני הביצועים 
בדיסקים של דויטשה גרמופון , במחיר מלא , אך ללא תוספות . אילו אוזאווה 
היה טוב יותר , היה השילוב עם גסי נורמן יותר אטרקטיווי . בעוד שנה - שנתיים 
תקבץ " פיליפס " , מן הסתם , את מכלול הקלטותיה של גסי נורמן בשירי מהלר 
ותפיק מהם דיסק מיוחד לה . משתלם להמתין . קפמאפרקהמבקש להאזין לרסיטל נפלא 
של נורמן בשיאה , שהוקלט בקונצרט פומבי בשוברטיאדה באוסטריה בקיץ 78 , 
ימצא אותו בדיסק , שראה אור ב8891 . נורמן שרה משירי הנדל , שומן , שוברט , 
ברהמס , ריכרד שטראוס וגם שני ספיריצואלס . גפרי פרסונס , מטובי המלווים , 
ליד הפסנתר . הרבה מוסיקליות , רגישות , הבנה , זמרה נפלאה והיגוי למופת . 
לדיסק ( פיליפס " , במחיר מלא , 840224 ) מצורפת חוברת ובה תמלילים 
של 22 השירים בגרמנית , באנגלית , צרפתית ואיטלקית . הקלטה דיגיטלית מצוינת . 
גסי נורמן ב"כרמן " של ביזה היתה כישלון . התפקיד הסוער לא הלם את קולה 
ואת מזגה . עכשיו ראו אור והגיעו לארץ שני הדיסקים של " פידליו " , האופרה 
הקשה - לזמרה של בטהובן . נורמן גדולה מאוד כליאונורה . ברנרד הייטינק 
מנצח על מקהלת האופרה הממלכתית בדרזדן ועל נגני ה"שטאטסקאפלה " של דרזדן . 
זו הקלטה שנעשתה בנובמבר 98 , לפני נפילת חומת ברלין . האווירה החגיגית 
והמיוחדת מורגשת בביצוע הזה של האופרה , שהיא המנון לחירות האדם . אפילו 
הייטינק מפשיר מקיפאונו , והזמרים עושים כמיטבם . ריינר גולדברג הוא פלורסטן . 
הוא מייצג את המיטב בהיצע העכשווי הדל יחסית , של טנורים הרואיים . מי 
שיבקש ביצוע " מושלם " של האופרה , ימצא אותו בהקלטות של קלמפרר , קאראיאן 
או ברנשטיין . להקלטה החדשה שני מאפיינים חשובים : היא הדיגיטלית - במקור 
היחידה , והיא קודם כל " פידליו " של גסי נורמן בכל גדולתה . צמד - דיסקים 
של " פיליפס " , במחיר מלא , 803624 . 
