בתסיסה , באיומים ובעוינות רבה מקדמים רבים מתושבי צפת כינוס ראשון מסוגו 
של תנועת שלום עכשיו , המתוכנן לסוף שבוע זה , בהשתתפות פייסל אל - חוסייני . 
הכינוס היה אמור להיערך תחילה באחד מבתי - המלון בעיר , אך תושבים רבים , 
בעיקר פעילי ליכוד , הודיעו לבעל בית המלון כי אם יסכים לארח את הכינוס , 
ידאגו לפוצצו . פעילי שלום עכשיו בצפון העבירו את הכינוס למלון אחר , אך 
מסע האיומים וההשמצות נמשך והמשטרה נערכת למנוע הפרות סדר . מלבד פייסל 
אל - חוסייני אמורים להשתתף בכינוס צלי רשף , סמי מיכאל ורבים מראשי שלום 
עכשיו . זו הפעם הראשונה בה מנסה תנועה זו לארגן כינוס בצפת . 
