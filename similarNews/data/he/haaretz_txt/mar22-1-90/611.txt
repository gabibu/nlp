מחסור בביצים צפוי מהיום , בעיקר במרכז הארץ , עקב החלטת מגדלי העופות 
בכל אזורי הארץ , פרט למרום הגליל ופרוזדור ירושלים , לעצור כליל את אספקת 
הביצים . בשורה של כינוסים שקיימו מגדלי העופות הם החליטו שאספקת הביצים 
תיעצר " עד להודעה חדשה " . מגדלי העופות , שבידיהם % 05 מייצור הביצים בארץ , 
נוקטים צעד זה במסגרת מאבקם נגד ביצוע התיקון לחוק הגליל . בראשית החודש 
השיגו מגדלי העופות צו ביניים מבג"ץ שאסר על כינוס המליאה של מועצת הלול , 
שעמדה להחליט על העברת מכסות הייצור מחלקי הארץ השונים למושבי הצפון . לדברי 
ישעיהו קליין , מראשי ועד הפעולה של מגדלי העופות , אי קבלת הסובסידיה 
פירושו שהמגדלים בכל אזורי הארץ , פרט למרום הגליל , ייוותרו למעשה ללא 
שכר . 
