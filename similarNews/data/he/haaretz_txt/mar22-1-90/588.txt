בנק ישראל הודיע אתמול על שורת שינויים בשיטת התפעול של הקרן למימון הון 
חוזר ליצוא במט"ח . השינוי העיקרי הוא בהסרת המעקב הצמוד של הבנקים ובנק 
ישראל אחר כל יצואן ויצואן במהלך שנת המימון . עד היום נאלצו הבנקים לדווח 
על כל הלוואה שלקח יצואן במהלך השנה לבנק ישראל . החל מ4 . 1 הדיווח יהיה 
על בסיס מצרפי . עקב כך יבוטלו פנקסי המימון לכל יצואן ויצואן ובמקומם יונפק 
אישור המציג את מכסת האשראי השנתית לה זכאי כל יצואן במסגרת הקרן . המכסה 
תנוהל על ידי הבנק המסחרי של היצואן , והוא יוכל למשוך ממנה אשראי בהתאם 
לזכאות השנתית בהיקף שלא יעלה על פי שניים ממוצע הזכאות השנתית שלו . ממחלקת 
האשראי בבנק ישראל נמסר כי ביטול פנקסי המימון יחסוך משלוח של 000 , 21 תלושים 
לשנה , בנוסף יחסכו השינויים כ000 , 3 התחשבנויות שוטפות הנערכות עם היצואנים 
בכל שנה . בנוסף יוגמש ניצול האשראי בקרן . במקום אשראי לתקופות קצובות 
במכפלות של שלושה חודשים עד כה , יתר ליצואנים לקחת אשראי מהקרן לתקופה 
של עד שנה אחת . בשנה האחרונה ירד ניצול האשראי בקרן על ידי היצואנים ב % 05 . 
זאת עקב החלופות שפתח הבנק המרכזי באשראים במט"ח . 
