קורס ההסמכה הראשון לביקורת פנימית בשירות הציבורי נפתח אתמול בירושלים . 
בקורס משתתפים 02 מבקרים פנימיים , והוא יימשך 9 חודשים . הקורס משתלב 
במאמצי הממשלה להסדיר את תחום הביקורת הפנימית , כדי לאפשר למבקרים לפעול 
במקצועיות ובעצמאות . חוק הביקורת הפנימית שהכין משרד הכלכלה והתכנון , 
מונח על שולחן ועדת השרים לענייני חקיקה ויוגש לכנסת בזמן הקרוב . את הקורס 
יזם האגף לפיקוח כללי במשרד הכלכלה והתכנון , שהוא יחידת המטה המקצועית 
של הממשלה לנושא הביקורת הפנימית . מהאגף נמסר , כי ייחודו של הקורס הוא 
בתעודת ההסמכה שתינתן , בראשונה , לבוגריו . כמו כן נמסר , כי בית הספר 
למינהל של נציבות שירות המדינה , שבמסגרתו הקורס מתקיים , כבר נערך לקורסים 
נוספים שייפתחו השנה . 
