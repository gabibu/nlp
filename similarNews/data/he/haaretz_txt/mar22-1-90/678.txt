המשמרת הצעירה של מפלגת העבודה תחל היום בהפצת כרוזים נגד הליכוד . הכרוזים 
יופצו במרכזי הערים , בשכונות ובערי הפיתוח . הכרוזים יביאו ציטטות נבחרות 
מדברים שאמרו לפני שנה ראשי הסיעות החרדיות על הליכוד וראש הממשלה , יצחק 
שמיר . הציטטות הן מקטעי עיתונות שפורסמו ב88 . 21 . 12 , לאחר שהתברר 
ששמיר לא מילא הבטחותיו למפלגות החרדיות . כך למשל , מובא ציטוט מדברים , 
שאמר אז השר פרץ מש"ס : " הליכוד ירק לנו בפרצוף , זוהי בוגדנות עלובה " , 
או " הליכוד פעל גרוע מהמאפיה " . יובא ציטוט שהובא בעיתונים מדברים שאמר 
הרב רביץ מדגל התורה : " אנו חרדים לתופעה כזו ( שמיר ) , מבחינה ציבורית " . 
כרוז אחר מצטט מדברים שאמר השר מודעי על שמיר : " קטן בין ענקים , " 
או של שרי החישוקים : " שמיר לא מתפקד במצבי לחץ " . דוברת מפלגת העבודה , 
מיכל כהן , אמרה כי אין זו תחילתה של מלחמת בחירות , וכל מטרת הכרוזים 
היא " רק לרענן את זיכרון הציבור " . 
