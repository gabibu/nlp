מינויו - בפועל של מנהל הטלוויזיה , נסים משעל , לא הוארך . בישיבה מיוחדת 
של הוועד המנהל של רשות השידור הודיע אתמול מנכ"ל הרשות , אריה מקל , כי 
מכיוון שבארבעה באפריל מסתיימים שלושת חודשי מינויו - בפועל של משעל כמנהל 
הטלוויזיה , החליט להוציא תוך שבועיים מכרז לתפקיד זה . מקל יכול היה להאריך 
את הקדנציה של משעל לשלושה חודשים נוספים . הוועד המנהל לא התנגד למהלכו , 
ורוני פיינשטיין ( מערך ) ביקש להבהיר , שאין שום קשר בין פרשת הראיון 
עם הרב עובדיה יוסף לבין ההודעה על סיום המינוי - בפועל . " זו אינה הדחה , 
כי אם החלטה אדמיניסטרטיווית לגופו של עניין . לא נערוף ראשים " , אמר 
פיינשטיין . משעל ימשיך לכהן כמנהל - בפועל עד שייערך המכרז . בכירים במחלקת 
החדשות העריכו אתמול , כי אי - הארכת הקדנציה של משעל , בניגוד לדברים 
שנאמרו בעבר על - ידי המנכ"ל בדבר אפשרות כזו , באה על רקע פרשת הראיון . 
חברת הוועד המנהל , דליה איציק ( מערך ) , שאלה אתמול בישיבה את המנכ"ל , 
אם איים להדיח את משעל לאחר שידור הראיון עם הרב . מקל השיב : " לא היה 
ולא נברא . אני מאריך את הקדנציה עד שיהיה מכרז , ואז נראה מי יגש ומי 
יזכה " . משנשאל משעל אם נכונים הדברים , לא ענה . במרכז הישיבה אתמול עמדה 
פרשת הראיון הטלוויזיוני עם הרב יוסף . הישיבה כונסה על - פי דרישתו של 
המשנה ליו"ר , שלמה קור , שביקש בסופה להעמיד להצבעה את הצעתו " לשים 
קץ לתקופת הניסיון של אלימלך רם כמנהל חטיבת החדשות " . ההצעה נדחתה ברוב 
של שלושה ( אהרן הראל , דליה איציק , רוני פיינשטיין מערך ) נגד שניים 
( קור ואמנון מנדה ליכוד ) . המנכ"ל סיפר , שכבר בליל שידור הראיון הגיעו 
אליו תלונות , ולמחרת גם זו של קור , שראה בראיון תשדיר שירות למערך . 
" בעיקר הייתי מוטרד מחוסר האיזון " , אמר מקל . הוא הקריא מכתב , ששלח 
אליו לבקשתו אלימלך רם , ובו מתוארת השתלשלות העניינים בפרשה . קפידבינרם 
כתב , בין השאר , כי היה עם יגאל גורן בעת עריכת הסרט , וכי האחריות כולה 
שלו . לדבריו , אם היה לו זמן , היה מקצר דקות אחדות מן הראיון מסיבות 
מקצועיות , אך זמן זה לא עמד לרשותו , ולכן החליט לשדר אותו כמות שהוא . 
לגבי הופעתם של שני הצעירים , שבדיעבד התברר , שהם חברי המשמרת הצעירה 
של מפלגת העבודה , ייתכן שהיה מקום לשיקול נוסף , אך " לצערי , הייתי 
צריך לקבל החלטה תוך דקות , והחלטתי לשדר גם קטע זה . משהתברר העניין , 
שודרה למחרת הבהרה " . נסים משעל אמר , שהוא עומד מאחורי חטיבת החדשות . 
" זה היה אחד הסקופים הגדולים של הטלוויזיה , וכל עיתון היה גאה לתת ראיון 
כזה . זה היה ראיון בלעדי של הטלוויזיה , וכך צריך להתייחס אליו " . אמנון 
מנדה שאל : " היכן בדיוק הסקוף , כאשר גם קול - ישראל וגם גלי - צה"ל 
שידרו את הדברים שעות אחדות קודם לכן ? " . לעצם הראיון אמר מנדה , כי 
היה זה מונולוג ולא ראיון , וכי הופתע ממידת רדידותם של הדברים . לגבי 
הדרך , שבה התנהלו העניינים , אמר שכל השיטה היא פסולה , וכי אי - אפשר 
לצפות מאנשים בלי מינוי - של - קבע להיות טלית שכולה תכלת , ושלא יפעלו 
לפי הרהורי לבם . קפידבינאורי אורן ( ליכוד ) ראה בראיון שירות עתונאי 
מן המעלה הראשונה לציבור . לדבריו , הבאתו למסך של מנהיג התנועה הפוליטית 
השלישית בגודלה במדינה היתה הישג מרשים ומסמך עיתונאי . רוני פיינשטיין 
טען , שצריך לגנות את הפוליטיקאים , הנוזפים בעובדי הטלוויזיה , ולמנוע 
כל התערבות פוליטית . " לי , כמאזין , היה הראיון שווה חשיפה מוחלטת " , 
אמר . דליה איציק דרשה להוציא גינוי חד - משמעי למנהל לשכת ראש הממשלה , 
יוסי אחימאיר , שהתבטא בחריפות נגד הטלוויזיה בפרשה זו . 
