יו"ר ועדת הכספים , ח"ך אברהם שוחט ( מערך ) , פועל להשגת רוב בוועדה 
לאישור מרבית הצעות האוצר בחוק תקציב המדינה . ח"ך שוחט מנסה להגיע להסכמה 
בין המערך והליכוד , ביחס לביטול חלק מהפטורים ממס במסגרת הפעלת הרפורמה 
ב1 ביולי 09 . נוכח התנגדות הח"כים לגבות אגרת חינוך מההורים למימון יום 
לימודים ארוך , מציע ח"ך שוחט להפעיל בשנת הלימודים תשן " א יום לימודים 
ארוך בערי הפיתוח ובשכונות המצוקה . הפעלת יום חינוך ארוך בכל רחבי הארץ 
תיעשה , לפי הצעתו , לכשיימצאו מקורות תקציביים לכך . שוחט שוחח בסוף השבוע 
בעניין זה עם מ"ם שר האוצר , דן מרידור , עם מרכז הליכוד בוועדת הכספים , 
ח"ך אריאל ויינשטיין ועם הפקידות הבכירה במשרד האוצר . לדעתו , יש לאשר 
את תקציב המדינה לשנה שלמה . חברי הליכוד בוועדת הכספים ייפגשו מחר עם מרידור 
לצורך תיאום הצבעתם בתקציב המדינה . ביום ד תצביע מליאת הכנסת על התקציב 
בקריאה שנייה ושלישית . מחר תחל ועדת הכספים בהצבעות על הצעות התקציב לקראת 
הגשתן למליאה . מחר , או לכל המאוחר מחרתיים , יגישו המפלגות החרדיות את 
רשימת המוסדות הייחודיים שיזכו לתמיכה מתקציב המדינה . עד כה מדובר בסכום 
של 7 . 141 מיליון ש"ח שיינתן למפלגות החרדיות והדתיות , אך ייתכן שסכום 
זה יועלה . כמו כן , במסגרת חוק התקציב יגישו המערך והליכוד לאישור הכנסת 
העברת 5 מיליון ש"ח למוסדות המקורבים למפלגות הללו . גורמים בליכוד הסבירו 
אתמול כי הסיעה תגבש בימים הקרובים את התהנהגותה באשר להעברת כספים אל ההתנחלויות . 
ח"כים בליכוד , וביניהם מיכאל איתן , פועלים לשריון בתקציב עבור ההתנחלויות . 
מנגד טוענים חוגים בליכוד כי אין לאשר העברת כספים אל ההתנחלויות באמצעות 
משרד השיכון , כל עוד לא ברור מי יהיה שר השיכון הבא . בסוף השבוע אישרה 
ועדה משותפת לוועדת הכספים ולוועדת חוץ וביטחון את תקציב משרד הביטחון . 
ח"כים אחדים העלו תביעות לתוספת תקציב , אולם יו"ר הוועדה המשותפת , ח"ך 
שוחט , הודיע כי תקציב הביטחון לא יוגדל מעבר למה שהוצע על ידי האוצר , 
כדי למנוע פריצה תקציבית ותקדים לתוספות תקציב לתביעות נוספות . 
