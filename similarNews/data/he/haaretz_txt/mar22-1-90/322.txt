מקהילותיה של " התנועה המסורתית בישראל " ( " התנועה הקונסרווטיווית " ) 
כיהנו עד כה נשים כראשי קהילה ; וכ21 נשים כיהנו בהן כגבאיות נתונים אלה 
עולים מסקר שערכה הוועדה לענייני מעמד האשה בתנועה המסורתית . הסקר נערך 
ב83 קהילות התנועה הקונסרווטיווית בישראל , המונה כיום 21 אלף חברים . 
הקהילות נמצאות , בין השאר , בירושלים , דימונה , באר - שבע , עומר , 
אשקלון , כפר - סבא , צפת , כרמיאל ובתל - אביב . בכל הקהילות פרט לאחת , 
הנשים והגברים יושבים ביחד בעת התפילה . במחצית מהקהילות , הנשים נספרות 
במניין . ב91 מהקהילות הנשים עולות לתורה , ב52 קהילות הן פותחות את ארון 
הקודש וב42 קהילות הן קוראות את ההפטרה . ב61 קהילות עורכים בבית - הכנסת 
בת - מצווה במתכונת זהה לבר - מצווה . הנשים המסורתיות בישראל קוראות מגילות 
ועורכות קידוש . ברוב הקהילות , הנשים נושאות דרשות ודברי תורה בפני המתפללים , 
ואף פעילות בכתיבה לביטאון השבועי " עיוני שבת " , שמוציאה התנועה . איימי 
לדרהנדלר , יו"ר הוועדה לענייני מעמד האישה בתנועה , מסרה , בסכמה את 
הממצאים , כי ההבחנה הנהוגה ביהדות ביחס למעמד האישה ותפקידיה במשפחה , 
בחברה ובכל הקשור לקיום מצוות , משקפת מערכת ערכים ויחסים חברתיים שהיו 
מקובלים בעבר , ואשר הולכים ומשתנים כיום , לאור המגמות הרווחות של מתן 
שוויון זכויות מלא לנשים . היא ציינה כי תנועתה תמשיך לתת ביטוי נאות למגמת 
שוויון האישה ביהדות . בבית - המדרש של התנועה לומדים כיום ביחד צעירות וצעירים 
לימודי יהדות , אך הנשים מוסמכות במסלול חינוך , ולא מוסמכות לרבנות . 
