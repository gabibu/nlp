תוניס ( ע"ץ ) . נציג אש"ף בתוניס , חאכם באלאווי , הביע " צער רב " 
על החלטת הסנאט האמריקאי , המכריזה כי ירושלים המאוחדת חייבת להישאר בירתה 
של מדינת ישראל . בהודעה שפורסמה אתמול בתוניס אמר באלאווי כי החלטה זו " מוזרה 
וסותרת את החוק הבין - לאומי " . לדבריו , היא שוב מהווה תמיכה של ארה"ב 
בעמדת ישראל . באלאווי אמר כי באחרונה הצטיינה ואשינגטון בעמדה " עצמאית 
וברורה " נגד התנחלויות חדשות בשטחים הכבושים . בינתיים נמסר מבגדאד , 
כי הקרן הלאומית הפלשתינית החליטה לשגר בקרוב משלחות לכמה מדינות ערביות , 
כדי לדרוש מהן לכבד את התחייבויותיהן הכספיות כלפי אש"ף . החלטה זו התקבלה 
במוצאי שבת , בתום דיונים שקיימו בבגדאד 92 מומחים של אש"ף . הפורום הזה 
מהווה את מועצת ההנהלה של הקרן הלאומית הפלשתינית , מעין משרד אוצר של אש"ף . 
ערפאת הגיע ביום ששי בערב לבגדאד , והשתתף בחלק מדיוני המועצה , שדנה בדרכים 
להתגבר על הגרעון של הקרן הלאומית הפלשתינית . רבת עמון ( ע"ץ ) . יו"ר 
בית הנבחרים הירדני , סוליימן עראר , הגדיר כ"פגיעה בזכויות הערבים " 
את החלטת הסנאט האמריקאי , המכריזה כי ירושלים היא בירת מדינת ישראל . בהודעות 
לעיתונות אמר עראר כי החלטה זו סותרת את כל החלטות האו"ם בעניין ירושלים . 
הוא אמר כי האדישות והחולשה של הערבים סללו את הדרך לאישור החלטה זו . הסנאט 
האמריקאי , בו שולטים הדמוקרטים , אישר ביום חמישי בלילה החלטה המכריזה 
כי ירושלים היא מדינת ישראל . להחלטה זו אין תוקף משפטי , והיא נוגדת את 
העמדה הרשמית של ארה"ב , שאינה מכירה בירושלים המאוחדת כבירת מדינת ישראל . 
