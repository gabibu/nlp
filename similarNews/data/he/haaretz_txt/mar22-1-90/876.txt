המפקח על הביטוח במשרד האוצר , גד ארבל , קרא אתמול לראשי חברות הביטוח 
להתאים את תעריפי ביטוח הרכב ( רכוש ) לטיב נהיגתם של הנהגים . ארבל דיבר 
במהלך האספה הכללית השנתית של איגוד חברות הביטוח בה נבחר עוזי לוי , מנכ"ל 
" מגדל " , ליו"ר האיגוד , במקומו של שבתאי אנגל , מנכ"ל מנורה . המפקח 
על הביטוח קרא לחברות להימנע מ"תחרות פרועה " . הוא דוגל בתחרות אך יש לזכור 
שמדובר בכספים של הציבור ועל ראשי החברות מוטלת האחריות לאיתנותן של החברות . 
לדעת ארבל אפשר לתת הנחות ( מוגבלות ) על בסיס עסקות קבוצתיות ועל בסיס 
רמת הנהיגה . היו"ר היוצא של איגוד חברות הביטוח , שבתאי אנגל , אמר שיתכן 
שחברות הביטוח שגו כאשר לא מהרו להפחית את התעריפים של ביטוח הרכב ( רכוש ) 
כאשר התברר להן שהרווחיות בביטוח זה גבוהה . אם החברות היו ממהרות להפחית 
תעריפים , כפי שעשו בשלב מאוחר יותר , היתה נמנעת לפחות חלק מהתחרות החזקה 
הקיימת כעת בין החברות . 
