" ראש העיר חיפה , אריה גוראל , אינו מתפקד בשום נושא שמקדם את העיר הזאת " , 
כך אמר אתמול תת אלוף ( מיל ) רמי דותן , חבר מועצת העיר מטעם הליכוד . 
לטענת דותן , שעה שהעירייה מתלבטת בבעיות תקציביות קשות לקראת השנה הבאה , 
והתקציב טרם עבר את השלבים הראשונים של אישור במוסדות העירוניים , שוהה 
ראש העירייה בחו"ל . דותן אומר , כי זו הפעם החמישית מאז פברואר שגוראל 
נסע לחו"ל הוא נסע פעמיים לגרמניה ולאוסטרליה וכעת הוא שוהה בארה"ב מטעם 
הבונדס . דותן הוסיף : " אם ראש העיר לא מסוגל להוציא את עגלת התקציב 
מהבוץ שייישאר אתנו " . בתגובה מסר דובר העירייה , כי זוהי דמגוגיה . גוראל 
נסע רק פעמיים מאז פברואר האחת נסיעה לגרמניה כאורח ראש עיריית מיינץ , 
והשנייה לאוסטרליה על חשבון הארגון הבינ"ל של הרשויות המקומיות ( יול"א ) 
. חברי הליכוד יצאו גם במתקפה על שבוע השיט , האמור להתחיל בחיפה ביום 
א הקרוב . לדברי עו"ד אבי גולדהמר , שהעלה הצעה לסדר היום במועצת העירייה , 
למרות שהרעיון לפתח את הספורט הימי בעיר הוא מבורך אירוע חד פעמי כזה לא 
יקדם את העניין , שעה שהתשתית נשארת רעועה . הוא סבור , כי ההוצאה הכוללת 
בסך 000 , 063 ש"ח מיותרת , ויש לדרוש מן המארגנים להשיג חסויות מסחריות 
עבור ההוצאה . עוד אמר , כי רק מעטים מתושבי חיפה נהנים מפעילות השיט , 
ולכן אין הצדקה שהעירייה תממן את עלותו . דובר העירייה מסר בתגובה , כי 
קיום אליפות זו הוא הדרך להעלות את חיפה על מפת השיט הבין - לאומי , במיוחד 
בתקופה זו של השנה , בה אי אפשר לקיים תחרויות כאלה באירופה . לדבריו , 
מתוך 000 , 063 ש"ח רק 000 , 062 ש"ח תממן העירייה , 000 , 05 ש"ח רשות 
הספורט , ו000 , 05 ש"ח חברת ורד הגליל . עוד 000 , 01 ש"ח יגיעו כהכנסות 
מדמי הרשמה . האירוע מאורגן בשיתוף מרכז הפועל ואיגוד השיט הישראלי ומועדוני 
שיט וחתירה . התחרויות ייערכו בחוף השקט , טיילת בת גלים ונמל הקישון . 
002 , 1 שייטים יתחרו , בהם 002 חיפאים שישוטו ב91 דגמים שונים של סירות , 
חסקות , גלשנים וקייקים . שתי שייטות מברית המועצות הגיעו אתמול לאליפות . 
