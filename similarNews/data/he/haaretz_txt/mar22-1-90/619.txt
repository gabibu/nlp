בדיון שקיימו אתמול הבנקים החברים בקונסורציום הנושים של תדיראן התגלעו חילוקי 
דעות בנוגע להמשך הסדרי המימון הרצויים בתדיראן . בפגישה נדונה גם שאלת 
מכירת השליטה בחברת " כבלים " על - ידי תדיראן והשימוש שייעשה בתמורה שתתקבל 
מהמכירה , אך הבנקים לא הכריעו בעניין . כמה מנציגי הבנקים סברו שאין לתת 
לחברה מימון נוסף , כי תוכנית ההבראה שהוגשה על ידיה אינה מספקת , ויש 
צורך להכניס בה שינויים מהותיים . לדעתם , מתן אשראי נוסף במצבה הנוכחי 
של תדיראן משמעותו איבוד כספים לריק . לאור ההקפאה בהסדרי המימון לא ברור 
עדיין אם עובדי תדיראן יקבלו את משכורות חודש מארס . קפידבינהמשתתפים בדיון , 
שהתארך מעל למצופה ונמשך כמה שעות , החליטו להטיל איפול מלא על מהלכו , 
וזאת במגמה למנוע הדלפת מהלכים עתידיים של קונסורציום הנושים . נציג בנק 
המזרחי לא השתתף בדיון , לאחר שהודיע על פרישתו מקונסורציום הנושים . קבוצת 
הרוכשים של חברת כבלים , המיוצגת על ידי עו"ד חיים רבינוביץ , מוכנה כיום 
להוסיף 6 . 2 מיליון דולר על המחיר שהציעו בעבר לקניית כבלים , ולרכוש את 
החברה תמורת 5 . 12 מיליון דולר . בדיון אתמול הסתמכו החברים על הערכה כלכלית 
מעודכנת לגבי שוויה של כבלים , שעשתה חברת הייעוץ " נשנל קונסלטנטס " . 
קפידבינהבנקים דורשים שחלק משמעותי מהתמורה יוזרם לצמצום ה"אובליגו " ( 
מצבת החובות ) של תדיראן , ואילו תדיראן דורשת כי חלק ממנה לפחות ישמש 
אותה לצרכיה הפנימיים . הדיון בנושא מכירת כבלים מתקיים במקביל לדיון על 
בקשת תדיראן להגדלת היקף המימון מהמערכת הבנקאית . בינתיים נודע כי תדיראן 
מתקשה למצוא שוכרים לבניין המפואר של הנהלת החברה , הנמצא בגבעת שמואל , 
ושאותו היא מתעתדת לפנות בימים הקרובים . יצוין כי תדיראן מכרה את המבנה 
לפני כשנתיים תמורת 51 מיליון דולר , ושכרה אותו מחדש תמורת שני מיליון 
דולר לשנה . היא עמדה אז על כך שחוזה השכירות המחודש ייחתם לתקופה של 01 
שנים . הגופים העסקיים שרכשו את המבנה ביקשו , לעומת זאת , לחתום על חוזה 
שכירות לתקופה מרבית של חמש שנים , אך בסופו של דבר נכנעו לתדיראן . עתה 
מבקשת תדיראן לקצר את חוזה השכירות , בין השאר בגלל קשייה למצוא שוכר מתאים . 
