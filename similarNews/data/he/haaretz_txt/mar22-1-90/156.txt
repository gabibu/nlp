חמרק באחד בינואר התקבל בנם של רחל ודוד מזרחי ( השמות האמיתיים שמורים 
במערכת ) מבני - ברק ללימודים בגן חובה במסגרת בית - הספר " רבי עקיבא 
מרכז " . וגם זה בא בעקבות לחצים קשים שהופעלו על מנהל בית - הספר , דוד 
שור . הלוחץ הוא הרב משה עמאר , העומד בראש מאבקם של ההורים בני עדות המזרח 
נגד אפליית תלמידים ספרדים בבתי - הספר של החינוך העצמאי . " הוא בן יחיד 
לאב ואם חולים , שמצבם הכלכלי קשה מאוד ולא היתה כל אפשרות בידם לממן לימודים 
בגן פרטי " , מספר הרב עמאר . " המנהל , דוד שור , דרש להשיג אישור של 
הגננת מגן טרום - חובה שהילד נורמלי . הבאתי אישור שהילד שקט וטוב , ולדעתה 
מתאים להיקלט בכל גן חובה . אך הוא ביקש עוד אישור , מפסיכולוגית . הבאתי 
אישור מן הפסיכולוגית רבקה גינזבורג , המכירה את המשפחה מקרוב . במכתב 
נאמר : יש לו כל הנתונים הטובים להיות תלמיד מן המניין בכל מסגרת רגילה . 
זה לא סיפק את שור . הוא אמר שצריך אישור של השירות הפסיכולוגי העירוני . 
באין ברירה הלכתי עם הילד בן החמש לאיבחון נוסף . הפסיכולוגית , מנהלת 
התחנה , אמרה לי בעל - פה שהילד בסדר , אבל לא הסכימה לתת לי אישור בכתב . 
היא אמרה שהאישור יועבר למחלקת החינוך בעירייה . אחר - כך יצאתי לחו"ל 
וחשבתי שהעניין סודר . כשחזרתי , באה אלי האם בוכיה . שום דבר לא סודר . 
רק לאחר משא ומתן מייגע עם המנהל , הוא נעתר לרשום את הילד לגן הילדים " . 
מנהל בית - הספר , הרב דוד שור , הכחיש כי ביקש אישור שהילד נורמלי וטען 
כי זו היתה בקשת הרבנים , שדנו אם לקבלו . " משפחת מזרחי באה אחרי שהרשימה 
נסגרה . אני בכלל לא מכיר את המשפחה " . בנו של יוסף אברהם ( השם האמיתי 
שמור במערכת ) לא התקבל לבית - הספר " רבי עקיבא מרכז " . מנהל בית - הספר 
אמר לו כי ועדת הקבלה החליטה שהילד אינו מתאים , אף שהוועדה לא ראתה כלל 
את הילד . בוועדה של בית - הספר " רבי עקיבא " היו חברים בשנה שעברה : 
יום טוב קופשיץ , מנחם אברמוביץ והרב קרליץ . ( השנה אין ועדה כזאת ) 
. קפמאפרקחמלאחר עבודת בילוש , איתר יוסף אברהם את יו"ר הוועדה וגילה את 
מועד כינוסה . " באתי במועד לבית משפחת קופשיץ ברחוב רבי עקיבא 37 , מקום 
כינוסה של הוועדה , דפקתי ונכנסתי " , כתב אברהם בתלונה ששלח אל שר החינוך . 
" היו שם מספר אברכים , ולפניהם עמד והרצה הרב זאב וולף , דמות מוכרת 
בעיר , מנהל תיכון בית יעקב . בהרצאתו עמד על הדרכים שיש לנקוט כדי להעלות 
את רמת בית - הספר . הדרך הראשונה היא לצמצם עד כמה שאפשר קבלתם של תלמידים 
ממוצא מזרחי , כי לדעתו , הם הגורמים להורדת רמת בית - הספר . לכן הציע 
להם להעמיד את מספר הספרדים בין % 02 ל%03 , ואת אלה יש לבחור בעיקר מבין 
המשפחות הידועות כטובות ביותר . יוסף אברהם מסביר , כי לשאלתו , " האם 
מותר לפסול יהודים מהתקבל לבית - ספר עירוני רק בגלל מוצאם העדתי ? " השיב 
וולף : כדי להבטיח חינוך טוב יותר לבנינו מותר לנקוט את כל האמצעים . " יש 
להתחיל בעבודת ניכוש הספרדים בגיל המוקדם ביותר , מכיתה א ומהגן " , מצטט 
אברהם את דברי וולף . היום לומד בנו של אברהם בחדר שחסידי סאטמר הקימו לתימנים . 
אלו שתיים מתוך כארבעים תלונות שהגיעו אל ועדת החינוך של הכנסת מטעם הורים 
בני עדות המזרח , והן מתוספות לסיפורה של משפחת כדורי מבני - ברק , ששינתה 
את שמה לזהבי ואחר - כך לגולדשטיין , כדי שבנה יוכל להתקבל לבית - הספר 
של החינוך העצמאי . הרב משה עמאר , איש מחקר בהיסטוריה ותלמוד של יהדות 
המגרב והמזרח , באוניברסיטת בר - אילן , נאבק על זכותם של כל אחד מששת 
בניו הגדולים , עד שהתקבלו לבית - הספר " רבי עקיבא " . בנו הצעיר לא התקבל 
לגן חובה בשנת הלימודים הנוכחית , בטענה שהרישום כבר נסגר בחודש שעבר , 
אף שבא לרשום את בנו ביום הרישום הראשון כפי שפורסם על לוחות המודעות . 
עקב כך , החליט לפתוח במאבק ציבורי . עם הורים אחרים שהתגברו על חששם 
מפני תגובות הממסד והרבנים בעיר הקים את עמותת " יחד ילדי ישראל " , והחל 
ללחוץ על רבנים ועל שר החינוך כדי שיפתרו את הבעיה . " הבעיה קיימת שנים " , 
מסביר הרב עמאר . " לי עצמי אין הסבר לכך חוץ מאשר דעות קדומות . בשנים 
הראשונות להקמת המדינה , הסבירו זאת בכך שילדי הספרדים אינם חרדים דיים , 
שהשקפותיהם הדתיות אינן תואמות את השקפות היהדות האשכנזית . בשנים האחרונות , 
רוב הספרדים הפונים לחינוך החרדי הם בנים להורים שחונכו בחינוך החרדי , 
וכך אפילו ההסבר הזה לא תופס " . לפני שנתיים הגיע הדבר לידי משבר . ילדים 
רבים לא התקבלו ללימודים בבתי - ספר של החינוך העצמאי . כדי לרצות את ההורים , 
החליטה עיריית בני - ברק לפתוח בית - ספר ספרדי . כעבור חודשים ספורים , 
נסגר בית - הספר בשל מחסור במורים ובתנאים אלמנטריים . בתחילה פנו ההורים 
למנכ"ל החינוך העצמאי , הרב שרגא גרוסברד , וביקשו את עזרתו . אולם הוא 
טען שאין לו שליטה על מנהלי בתי - הספר של החינוך העצמאי . " פנינו לרב 
שך וקיבלנו אותה תשובה . משלחת רבנים וראשי - ישיבות ספרדים שלחה מכתב למועצת 
גדולי תורה . שלחנו מכתב גם לרב יצחק פרץ מש"ס . עד היום לא התקבלה תשובה 
אף לא מאחד " . אחר - כך החלו להפעיל לחצים על ח"ך מיכאל בר - זוהר , יו"ר 
ועדת החינוך בכנסת , שהתקשה להאמין כי בישראל מתרחשים דברים כאלה . בסופו 
של דבר , מינה בר - זוהר את ח"ך הד"ר יהודה פרח לבדוק את הפרשה . ח"ך פרח 
הודיע בתום הבדיקה כי לאחר ההכחשות , הודה מנהל בית - הספר " רבי עקיבא " 
מרכז בבני - ברק כי אכן נהוגה מדיניות של צמצום בשיעור - ההשתתפות של בני 
עדות המזרח בבתי - הספר של החינוך העצמאי . נציג החינוך העצמאי , הרב מרדכי 
פרוינד , הודה בתופעה אך טען כי מדיניות זו צומחת מדרישת ההורים האשכנזים , 
שאינם רוצים כי ילדיהם ילמדו עם הספרדים . בעקבות פרסום המסקנות של הוועדה 
והפרסום שניתן להן , החלו להגיע אל ח"ך פרח תלונות רבות של הורים מירושלים 
וממקומות אחרים בארץ . ועדת החינוך המליצה לפטר לאלתר את המנהל , דוד שור , 
לפתוח מחדש את הרישום לבית - הספר " רבי עקיבא " בבני - ברק , לעכב תקציבים 
לחינוך העצמאי , לחקור אם לא נעשתה כאן עבירה על תקנות הרישום לבתי - ספר 
ולהוציא הנחיות מפורטות שימנעו אפליה מכל סוג ברישום תלמידים לבתי - ספר . 
בעקבות ההדים בתקשורת , הקימה העירייה ועד רבנים , בראשות הרב נסים קרליץ , 
אב בית - דין בבני - ברק , כדי לבדוק אם ילדי המתלוננים מתאימים להתקבל 
למסגרות החינוך החרדי . בוועד ישבו שלושה רבנים אשכנזים , הרב נסים קרליץ 
( ללא קשר עם קרליץ מוועדת הקבלה י"ג ) , הרב יהודה סילמן , רב מחסידי 
גור והרב מכלוף פחימה , נציג הספרדים . " אף - על - פי שראינו בזה פגיעה " , 
הסביר הרב עמאר , " החלטנו להופיע בפני ועד הרבנים מתוך אמונה שבכך נפתור 
את בעיית חינוכם של ילדינו " . הרבנים לא ראו את הילדים . לעומת זאת , הם 
שאלו את ההורים איפה למדו , איפה לומדים הילדים האחרים במשפחה , במה הם 
עוסקים , אם יש בבית טלוויזיה . הרבנים התרשמו שכולם , פרט לאחד , ראויים 
להתקבל למסגרת החינוך העצמאי . ביחס לילד אחד נשאר סימן - שאלה , מאחר 
שלמד בכיתות א וב בבית - ספר ממלכתי דתי , ( מפני שלא התקבל לבית - הספר 
החרדי ) וזה מעכב את קבלתו למוסדותיהם . ועד הרבנים לא הודיע את תשובתו 
להורים עד היום , טוען עמאר . הוא זימן את כל מנהלי בתי - הספר לשמוע את 
גרסתם , אך הם לא הופיעו לפגישה . החלטתו של הוועד התפרסמה בעיתון " ערב 
שבת " , במסגרת ראיון עם מנהל מחלקת החינוך של העירייה . קפמאפרקחמהרב עמאר : 
" סגן ראש העיר , הרב בויאר , אמר לי בנוכחות ראש העיר , שבשום אופן 
לא יתנו לכופף את המערכת , אחרת הספרדים יתארגנו נגד תופעה דומה הקיימת 
בישיבות . בישיבות שמעל חינוך חובה , לומדים % 01%51 ספרדים . הם חוסמים 
את גני הילדים כדי למנוע כניסה לבית - הספר וכך נמנעת גם הכניסה לישיבות " . 
המשבר הבא בפרשה היה תקנון חדש שהופץ בבתי - הספר בריכוזים החרדיים . בתקנון 
נכתב בין השאר כי " בית - הספר מחנך את תלמידיו לתורה ולמצוות בדרך היהדות 
החרדית , תוך שימת דגש על דרך החינוך הליטאית , החסידית או כל סוג אחר " . 
אין כל אזכור לזרם הספרדי ששיעורו לפחות מחצית הקהילה החרדית . סעיף 5 בתנאי - 
הקבלה של התקנון קובע כי " אחיו ואחיותיו של הילד לומדים במוסדות חינוך 
חרדיים , והתנהגותם היא בהתאם לחינוך החרדי " . סעיף 6 : קבלתו של ילד 
שלמד בגן או בבית - ספר ממלכתי - דתי טעונה אישור המועצה הפדגוגית או ועדת 
הרישום . בסעיף 9 נאמר " זכות קדימה לילד שאחיו או אחיותיו למדו או לומדים 
בבית - הספר , בגן או במכינה שליד בית - הספר " . כלומר , אחרי שהצליחו 
למנוע קבלת תלמיד בני עדות המזרח לחינוך העצמאי , והוא נאלץ לפנות לבית - 
ספר ממלכתי - דתי או לחדר פרטי , יהיה אפשר לפסול בקלות את אחיו . סעיף 
7 מתנה תנאי : " לא היו התנגשויות קודמות בעבר בין הורי הילד להנהלת בית - 
הספר " . ובסעיף אחר : " אסור לתלמיד או להוריו לפגוע בגדולי התורה וברוח 
בית הספר " . על - פי זה אפשר למנוע קבלת תלמידים שהוריהם פעילים במאבק נגד 
האפליה העדתית , ולהבטיח את שתיקתם של ההורים שתלמידיהם יתקבלו . בתקנון 
נאמר כי אחד מתנאי הקבלה הוא שבבית מתפללים ולומדים בהברה אשכנזית , וזה 
מוציא מראש את הציבור הספרדי . בסוגריים הוסיפו : בבתי - ספר מסוימים " . 
הרב שמואל ויינברג , סמנכ"ל החינוך העצמאי , אומר שלא ידוע לו על התקנון . 
הרב ויינברג פסל מכל וכל את ממצאיה של ועדת החינוך בכנסת . " אנו מכחישים 
בכלל שהיו אפליות " , אמר נחרצות . " אנחנו משתדלים בכל לב לקלוט אותם . 
אבל כשמדובר בחינוך העצמאי , העיתונות החילונית בוחשת בהנאה מרובה " . דברים 
אלה אינם מתיישבים עם מה שאמר הרב בראיון לעיתון " ערב שבת " באחד בספטמבר 
9891 : " יש הבדלי מנטליות ומנהגים בין אשכנזים לספרדים . הבעיה קיימת 
רק בבני - ברק ובירושלים . . . כאשר מדובר בריכוזי היישוב האשכנזי , 
נוצרת התנגשות מסוימת אם אחוז הספרדים עולה על שלושים . . . הניסיון מוכיח 
שאם אחוז הספרדים עולה על 53 , זה גורם שגם האשכנזים וגם הספרדים בורחים 
מאותו מוסד " . מנהל בית - הספר " רבי עקיבא מרכז " , דוד שור : " אין 
ולא היתה אף פעם אפליה בבית - ספרנו . אנו בודקים כל תלמיד לגופו אם הוא 
מתאים או לא . עמאר אירגן את ההורים וניסח להם מכתבים . בוועדת החינוך 
המשחק היה מכור מראש . כל מי שהתלונן , בא לאחר שהרשימה נסגרה . אני רשמתי 
בחשוון ובכסלו , וכשהם באו , כבר היו בגן מספר הילדים שמותר לי לקלוט . 
( ההורים התלוננו , כי בבואם לרשום את הילדים במועד הרשמי , לפי הנחיות 
משרד החינוך , נמסר להם כי אין עוד מקום ) . בשנה שעברה כל בית - ספר רשם 
מתי שהיה נוח לו . אף בית - ספר לא פירסם מודעות ברחובות . בכיתה א לומדים 
43 תלמידים . בארבע כיתות גן לומדים כ011 תלמידים . מותר לי לקבל רק 501 
תלמידים וקיבלתי יותר . היות שההורים משלמים כסף ורוצים בכך , חילקתי את 
הילדים לארבע כיתות . על התקנון , אמר : זו בסך בכל סקיצה , שכל בית - 
הספר היה צריך להוסיף את הדרישות הספציפיות שלו . אני לא בטוח שזו אפליית 
ספרדים או אפליה אחרת . יתכן שאב מסוים לא יוכל לרשום את בנו לבית - ספר 
מסוים כי הרמה שם גבוהה מדי . לדבריו , הפרשה עומדת להסתיים , שכן הושגה 
הסכמה שכל תלמיד שלא יתקבל ולהורים יש תלונה , יפנו לוועדה משותפת של נציגי 
משרד החינוך , עיריית בני - ברק והחינוך העצמאי . את הטענות הקשות ביותר 
מפנים ההורים נגד ח"ך הרב רפאל פנחסי מש"ס , שעמד בראש מחלקת החינוך בעיריית 
בני - ברק עד לפני שבועות אחדים . לטענתם , תחת לייצג את ציבור בוחריו , 
פעל נגדם . קפמאפרקחמח"ך רפאל פנחסי דוחה את מסקנות הוועדה . לדבריו , 
" עמאר הוא המצית של כל העניין . ועדת הרבנים הסיקה שהילד שלו אינו מתאים . 
הילדים שלו יכולים לקלקל את הילדים האחרים . אני טוען שברגע שיש יותר מ%05 
ספרדים , הילדים עוזבים כי הם רוצים בתי - ספר אשכנזיים . עובדה , גם 
הספרדים רוצים בית - ספר מעורב . אם אני כנציג ש"ס מחזיק בדעה זו , זה 
מעיד על המצב . הכל הסתה של עמאר " . עמאר מכחיש את מה שמיוחס לו . " כל 
הבנים שלי למדו בישיבות גדולות . הוסמכתי לרב על - ידי הרב עובדיה יוסף 
ועד הרבנים של אגודת ישראל , ועד היום פירסמתי כשלושים ספרים תורניים . 
האחרון שבהם יצא בתשמ"ט בהוצאת המכון החרדי ירושלים " . ח"ך יהודה פרח , 
האחראי על בדיקת העניין מטעם משרד החינוך , אמר : " כאן מדובר באפרטהייד 
של ילדים . כל עוד המוסד מקבל תקציבים ממשרד החינוך ומשתמש בבניינים ציבוריים , 
זכותם של כל ילדי ישראל ללמוד בהם . אני תובע ממשרד החינוך להפסיק את העברת 
התקציבים לבתי - הספר , המונעים מילד שזכותו וחובתו ללמוד ככל ילד " . פרח 
מסביר , כי " השנה היה צריך לקום גן לילדים ספרדים , גן ל"נייטיווס " , 
אך ההורים לא יכלו לבלוע את הגלולה המרה . באותה שעה יש שלושה גנים בבית - 
הספר " רבי עקיבא " שאינם מלאים . לשם הם מכניסים ילדים אשכנזים בגיל 
טרום - חובה . אותו דבר קורה בירושלים . יש שם שניים - שלושה מוסדות שמסרבים 
לקבל תלמידים מעדות המזרח , ביניהם סמינר לבנות " . לדברי פרח , הורתה ועדת 
החינוך לפטר את מנהל בית - הספר " רבי עקיבא מרכז " . החינוך העצמאי מכנה 
זאת השעיה . פיטורין או השעיה , זה היה באוקטובר אשתקד . דוד שור המשיך 
לשבת במשרדו . רק לאחר בדיקת " הארץ " , פינה שור את חדרו , אם כי הוא 
עדיין מלמד בבית - הספר . הרב דוד שור : לפעמים אני יושב בחדר המנהל . 
מותר לי לשהות בחדר ההוא . מותר לי גם ללמד ואני נותן שיעורים . בדיונים 
שהיו בימים האחרונים בוועדת הכנסת , תבע ח"ך פרח להכין תקנון ארצי אחיד 
לרשת החינוך העצמאי ללא הבדל מוצא עדתי , ותנאי רישום הולמים לבתי - הספר . 
" אם הבעיה לא תיפתר , אגיש הצעת חוק מיוחדת שתמנע אפליה עדתית בחינוך 
העצמאי , בכלל זה סנקציה תקציבית " . יוסף דור , הממונה על החינוך המוכר 
במשרד החינוך , איש מפד"ל , מדבר בשני קולות . בתשובה לשאלות " הארץ " 
אמר : " קמה סערה . בדקנו את העניין ולא כצעקתה . בסך הכל , הגיעו 43 
תלונות , למעלה ממחציתן לגבי ילדים בגיל של גני טרום - חובה . גם היו 
חברי - כנסת שתפסו טרמף על העניין הזה " . לדברי דור , " עמאר יודע בדיוק 
שאין לילד שלו מקום בחינוך העצמאי . אורח - החיים בבית אינו עולה בקנה אחד 
עם הדרישות . המנהל והמורים טענו שבביתו יש טלוויזיה , שהילד משתתף בחוגי 
ספורט שאינם שייכים לחינוך העצמאי . ואף - על - פי כן , אילצנו אותם לקבל 
את בנו , משום שהוא פנה במועד הרישום ונאמר לו שהרישום נסגר . נלחמתי בשבילו 
בכל כוחי . כאיש חינוך אני אומר שלילד הזה אסור ללמוד בחינוך העצמאי . 
הוא הרבה יותר מתקדם מהם בדיעותיו ובהשקפותיו , גם בהשקפותיו הלאומיות . 
הוא יהיה אומלל שם " . לדור יש הסבר לכל הפרשה : " הבעיה היא למעשה פוליטית . 
כל העניין הזה מקורו בהתעוררות פוליטית בירושלים ובבני - ברק , המתפשטת 
עכשיו למקומות אחרים , בגלל הריב בין ליטאים וחסידים . ש"ס עלתה על הגל 
הזה ועושה נפשות בעניין " . ח"ך פרח , איש הליכוד , וההורים מפנים אצבע 
מאשימה כלפי שר החינוך , יצחק נבון . " מעורבותו של שר החינוך מעטה מאוד 
בעניין , ונושאת אופי פוליטי " , הם קובלים . " הוא חרד לחשוף את העניין 
ולהתעמת עם הדתיים , מטעמים קואליציוניים " . ח"ך מיכאל בר זוהר , יו"ר 
ועדת החינוך מטעם המערך , אמר על חוסר - המעש של שר החינוך : " לא אגיב . 
בכך עניתי מספיק " . ומה אומר על זה שר החינוך ? במכתב תשובה לרב משה עמאר , 
מפברואר 98 נאמר : " בתי - הספר של מרכז החינוך העצמאי הם בתי - ספר מוכרים 
שאינם רשמיים ובניגוד לבתי - ספר רשמיים אין חובה על מנהלי בתי - הספר לקבל 
תלמידים על - פי אזורי רישום . שאר ההוראות חלות עליהם , לרבות מועדי רישום . 
העברנו את מכתבך למנהל החינוך המוכר על מנת שיעיר את שימת לב מרכז החינוך 
העצמאי לנושאים שהעלית ולמיטב ידיעתנו העניין נמצא בטיפול מזורז " . על התקנון 
אמר מנכ"ל משרד החינוך : " מדובר בטיוטה בלבד , שלא הגיעה כלל לידיעת 
משרדנו . לא נאשר תקנונים חריגים , שאינם עומדים באמות - המידה המקובלות 
עלינו " . בהתייחסו להשעיית המנהל , במקום פיטוריו : " מנהל בית - הספר 
רבי עקיבא , מר דוד שור , הושעה מעבודתו ואינו משמש מנהל מאז אוקטובר 9891 . 
הוא משמש אך ורק מורה בבית - הספר . הוצע למר שור לצאת לגמלאות מוקדמות . 
הארגון היציג תובע זכויות מסוימות ומשרדנו בדיון בנושא זה " . קפמאפרקחמהילדים 
בני עדות המזרח שלא התקבלו לבית - הספר של החינוך העצמאי , סודרו בינתיים 
על - ידי הוריהם בחדרים פרטיים . המחיר שם הוא מאתיים שקל בחודש , לדברי 
ההורים , ולכך יש להוסיף את תעריף ההסעה העומד על 0506 שקל לחודש . הלימודים 
בחינוך העצמאי , לעומת זאת , עולים כ0306 שקל לחודש , ובדרך - כלל נמצא 
בית - הספר בקרבת הבית . בעיית ילדי הגנים מגיל שלוש עד חמש לא נפתרה עד 
כה . 51 ילדים בגיל טרום - חובה יושבים בבית . ובגן של החינוך העצמאי מתקבלים 
ילדים אשכנזים בגילים אלה . ועד הרבנים והעירייה החליטו לפתוח גן לילדים 
ספרדים בלבד בתוך בית - הספר , אולם ההורים נעלבו וסירבו לרשום את ילדיהם 
לגן זה . כעבור שבועות ספורים נסגר הגן החדש . כדי להתחכם וליהנות משמירת 
החוק , רשמו לפני כשנתיים את הגן של " רבי עקיבא " כעמותה . ראש העמותה 
הוא מנהל בית - הספר . חברי העמותה הם סגן המנהל ומזכירת בית - הספר . 
הם הוסיפו גן טרום - חובה לגן החובה , לגילאי 34 , ולמעשה פתחו בתוך בית - 
הספר ארבע כיתות גן לבנים . מטרתם , אומרים ההורים שנדחו , לחסום את הכניסה 
לגנים בפני הספרדים , כך הם מבקשים לחסום גם את כניסתם לבית - הספר . שכן 
לכיתה א מתקבלים רק ילדים שלמדו בגן שלהם . 
