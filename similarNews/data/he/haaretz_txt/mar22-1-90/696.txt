ניקי גאליס נח בסלוניקי . אוגר כוחות לפיינל - פור בסאראגוסה , למאבק על 
אליפות אירופה . קווין מגי נח בתל אביב . ממתין להחלמה מלאה של אגודלו 
הפצוע , לפני המאבקים המכריעים על אליפות הליגה . איזה הבדל . אותות של 
לחץ במכבי ואצל אורחיהם מיוון אינם ניכרים בגלל חסרונם של שני הכוכבים . 
מישחק של סוף עונה . הפסד או ניצחון , רק עניין של יוקרה וסטאטיסטיקה . 
בסיבוב הקודם 8918 לאריס , פער שהמחיש בצד מי ההילה העונה . מגי קיים אמש 
אימון אישי . עדיין לא מתאמן עם האחרים , שמבקשים להשאיר רושם טוב במישחק 
האחרון של הקבוצה העונה בגביע אירופה , שבמהלכה התברר , כי הבית כבר אינו 
עוד מבצר . שלושה ניצחונות ביתיים ( על לך פוזנאן , דן - הלדר ופיליפס 
מילאנו ) לעומת שלושה הפסדים , בהתמודדויות עם הטובות ביבשת , האלופה 
האירופית יוגופלסטיקה ספליט , ברצלונה ולימוז . שלוש קבוצות הדרוכות למאבק 
על התואר . אריס , הרביעית שבחבורה , עלולה להותיר הערב את מכבי עם מאזן 
מוזר ומכאיב יותר הפסדים מניצחונות ביד אליהו . פאנאיוטיס יאנאקיס היווני 
מקווה למישחק טוב ומהנה , גם בלי גאליס . " גאליס הוא השחקן הטוב באירופה . 
נגד מכבי ננסה לשחק כאילו הוא איתנו . נצטרך לעזור יותר אחד לשני " , הוא 
אומר , ואינו שוכח לומר כמה מילים טובות על מכבי : " אחת הקבוצות המפורסמות 
ובעלות ההיסטוריה בכדורסל האירופי " . אז מה קרה למכבי העונה ? ויאנאקיס 
משתהה מעט עם התשובה . לא נעים כאורח להעביר ביקורת . לבסוף הוא אומר : 
" לפעמים קורים דברים שקשה להסביר אותם . זו אותה קבוצה , עם אותם שחקנים 
מצויינים שהיו בעונה שעברה . אני לא יודע למה הם הפסידו כל כך הרבה מישחקים 
בבית . בגלל זה מכבי החמיץ את סאראגוסה " . העובדה שאריס עתידה לשחק עם ברצלונה 
בחצי הגמר , ועוד על אדמת ספרד , אינה מטרידה אותו . " יש לנו את הנסיון 
מהשנתיים האחרונות בגנט ( בלגיה ) ובמינכן . יש לנו קבוצה טובה עם כישרון , 
ונצטרך להוכיח זאת ב - 04 דקות . אם נמנע מברצלונה לרוץ כמו ששחקניה אוהבים 
נוכל להצליח " . היוונים הגיעו אמש לישראל בשעה מאוחרת מכדי לקיים אימון . 
היכל הספורט ביד אליהו יעמוד לרשותם הבוקר . בערב ( 03 . 02 ) כבר יזרקו 
לסל באופן רישמי , עם יריבה שתעשה הכל כדי לסיים עונה אירופית חלשה עם ניצחון . 
חסרונו של ניקי גאליס מעורר חשש כי הדבר יגרע ממיספר הצופים , שגם כך אינו 
מחמיא העונה . ישפטו דוידוב ( בריה"ם ) ולימן ( שוייץ ) . המשקיף יהיה 
פופוביץ ( יוגוסלוויה ) . המישחק ישודר ברשת ב , החל ם - 03 . 02 . 
