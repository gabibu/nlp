אבו דאבי ( ע"ם ) . העיתון הקטרי " אלראיה " מוסר , כי חוסל המשבר 
ביחסי מצרים ואש"ף , משבר שפרץ על רקע עמדת אש"ף לגבי העברת מקום מושב הליגה 
הערבית מתוניס לקהיר . העיתון מוסר מפי מקורות יודעי דבר בקהיר , כי משלחת 
פלשתינית רמת דרג תבקר במצרים בשבוע הקרוב , במטרה לדון עם מנהיגי מצרים 
בעתיד מאמצי השלום באזור לאור ההתפתחויות בישראל והשלכותיהן על הסיכויים 
להסדר מדיני . עיתון כווייתי מסר בשבוע שעבר כי שלטונות מצרים ביטלו את הסימפוזיון 
בנושא " האשה הפלשתינית בהווה ובעתיד " , שהיה אמור להתקיים בין ה41 ל61 
במארס בבניין מפלגת השלטון בקהיר ובחסות השרה לעניינים חברתיים , אמל עתמאן . 
שלטונות מצרים מנעו ממשלחת ראשי התאחדות האישה הפלשתינית להכנס למצרים . 
המשלחת כוללת 31 נשים שהגיעו מבחריין . האחראית על קשרי התרבות בהתאחדות 
בקהיר אמרה שחברות המשלחת היו אמורות לשאת את רוב ההרצאות בסימפוזיון . 
כן הוסיפה שלסניף ההתאחדות בקהיר נודע על הביטול מטעם השלטונות ושהסיבה היא 
פוליטית . 
