בקשיים , ועד כה החילו אותה במסלול לבגרות בלבד . היא החלה במהירות רבה 
מדי . המורים החלו בתוכניות הלימוד החדשות אחרי השתלמויות מזורזות . היה 
צורך בציוד חדש , בעיקר מחשבים . במקום שעתיים שבועיות שהוקצו לפני הרפורמה 
לעבודת תלמיד באמצעות מחשב , נדרשו 8 עד 21 שעות שבועיות לכל תלמיד , לפי 
דרישות הרפורמה . אין די מחשבים , ויש קשיי תקציב . בכנס טענו רבים , 
כי הרפורמה נכשלה ותבעו לא להרחיבה לשאר המסלולים . מלמד : " הם צודקים 
בכך שהרפורמה במסלול לבגרות נקלעה לקשיים ; הם לא צודקים בכל השאר . הרפורמה 
במסלול לבגרות טרם עוצבה סופית וטרם התייצבה , אבל אסור לעצור כאן . להיפך . 
עיקר הרפורמה הוא במה שנוגע לחלשים , וכדי לפתח אותה נכון , צריך להחילה 
על כל אוכלוסיית התלמידים " . בעוד הוויכוח על הרפורמה נמשך זה שנתיים , 
נמשך תהליך הקריסה של החינוך הטכנולוגי , שהרפורמה היתה אמורה להצילו . 
מלמד : " פיתחנו בירושלים מגמה למכונאות רכב במסלול לבגרות , הכנסנו 
לשם ציוד חדיש ביותר ( מנועי בנזין ודיזל ) . ואף על פי כן המגמה לא מושכת 
תלמידים טובים , מפני שתעודת בגרות במגמה למכונאות רכב לא מוכרת על - ידי 
האוניברסיטאות וגם בציבור אין הערכה אליה . אפילו התלמידים הטובים פחות 
אינם באים . הם מעדיפים ללמוד הנהלת חשבונות במסלול לבגרות בבית - הספר 
הטכנולוגי " . לדבריו , פנו אליו מנהלים ומפקחים וביקשו לאשר פתיחת מגמות 
עיוניות בבתי - הספר שלהם ; ספורט , תיאטרון , גיאוגרפיה והיסטוריה . 
הסיבה היתה החשש מתחרות עם בתי - הספר העיוניים . הוא דחה את בקשותיהם . 
חיים סטרובינץ מבסמ"ת , מהתיכונים המובילים בחינוך הטכנולוגי , ובו מגמה 
להנדסאים ולטכנאים , הציג נתונים נוספים . לפני חמש שנים , לדבריו , 
מנה שנתון תלמידי י"ב בבית - ספרו , הלומדים לבגרות , 31 כיתות . בשנה 
הבאה ימנה רק 9 כיתות , ובעוד שנתיים 7 כיתות בלבד . הוא טען , כי המנהלים 
והיועצות בחטיבות - הביניים , הקשורות לחטיבות הגבוהות בתיכונים העיוניים , 
הם מקור הרע . הללו מכוונים את התלמידים הטובים לחינוך העיוני , ולא לטכנולוגי . 
ההכוונה הזאת מושפעת מהמסרים המתקבלים מהטכניון , אבל היא נובעת , לדבריו , 
גם מהעובדה שמנהלי חטיבות - הביניים מעוניינים לשמור בנתיב העיוני את התלמידים 
הטובים . שכן הישגים גבוהים של תלמידים בבחינות הבגרות מעלים את יוקרת בית - 
הספר . סטרובינץ הוא גם יו"ר ועד הפעולה של המורים בחינוך הטכנולוגי בארגון 
המורים , ולדבריו זאת תחרות לגיטימית , אבל היא מעוותת . הוא טוען , 
שמנהלי חטיבות - הביניים אינם מאפשרים ( לפעמים בכוח ) לנציגי בתי - הספר 
הטכנולוגיים להרצות לפני התלמידים . הם אפילו איימו השנה בפיטורין בגלל 
חומר הסברה על בסמ"ת ששלח המנהל לתלמידי כיתות ט בכל העיר . בסמ"ת הוא אחד 
התיכונים היחידים שהצליח , באמצעות תרומות , לרכוש ציוד טכנולוגי מתוחכם . 
" אנחנו יכולים להציע דברים פנטסטיים , אבל אם תלמידים לא באים , אין 
מי שישתמש בזה " . אט - אט מתחסלת בבסמ"ת המגמה להנדסה כימית ( " וזה בזמן 
שהתעשייה הכימית בצפון הארץ משוועת להנדסאים " ) . המגמה למכונות צומצמה 
משלוש כיתות לכיתה אחת . המגמה למחשוב ובקרה ( " החיונית מאוד לחיל האוויר " ) 
צומצמה למחצית . " החינוך הטכנולוגי עלול להיעלם . אם תימשך הירידה במספר 
התלמידים הפונים אלינו , ניאלץ לסגור עוד מגמות . המשמעות תהיה גם פיטורים 
המוניים של מורים " . משה קאופמן , יו"ר המחלקה למורים בחינוך הטכנולוגי 
בארגון המורים , מספק נתונים נוספים . לדבריו , מגמת המכניקה ספגה את 
המכה הקשה ביותר וחוסלה בבתי - ספר רבים . אבל גם מקצועות כחרטות , ריתוך 
והשחזה הם בתהליך חיסול . כן חוסלו ברוב בתי - הספר מקצועות כעיבוד עץ ( 
נגרות ) וחשבונאות . חלק מהמקצועות מתחסלים בשל תהליך המודרניזציה , אחרים 
מחוסלים על - ידי מנהלי בתי - הספר ומשרד החינוך , בתירוץ שאין בהם עוד 
צורך . כך , למשל , קרה לשרטוט הטכני , שהיה בעבר חלק מלימודי החשמל 
והאלקטרוניקה . קאופמן דוחה את הטענה שהמדובר במקצוע מיושן , מפני שהיום 
משרטטים באמצעות מחשב : " גם אדם העובד ליד מחשב צריך לדעת לקרוא את השרטוט 
שמופיע עליו " . לא רק מקצועות הדורשים עבודה ידנית נעלמים מהמערכת . חל 
כרסום גם במרכיב היישומי של מקצועות טכנולוגיים , שאין ויכוח באשר לנחיצותם . 
בבתי - הספר קיימות פחות שעות עבודה מעשית ויותר שעות הוראה עיונית . הסיבות : 
המסרים מן הטכניון והקיצוץ המתמשך בתקציב החינוך הטכנולוגי . תקציב ההצטיידות 
לחינוך הטכנולוגי לשנה זו ממשרד החינוך הוא שלושה מיליוני שקל . לדברי 
קאופמן , זהו תקציב דל . מחיר מרכז מחשבים משוכלל לבית - ספר כמיליון שקל , 
מחיר מרכז רובוטיקה כ06 אלף שקל , מחיר מחרטה משוכללת כ001 אלף שקל ומכשיר 
מדידה אלקטרוני עולה 51 אלף שקל . 
