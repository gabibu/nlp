ריצת דרך בטיפולי פוריות צפויה בעשור הבא , בעקבות שורה של מחקרים שממצאיהם 
הם חלופה לטיפולים שמרניים . המחקרים , שהוצגו בכינוס השנתי של האגודה 
הישראלית לחקר הפוריות שהתקיים באחרונה בתל - אביב , הוכיחו כי ניתן להגדיל 
את שיעורי ההצלחה של טיפולי הפריון באמצעות טיפול בהורמון גדילה , פיתוח 
מכשור חדיש לניתוחי הוצאת שחלות או חצוצרות פגומות וטיפול בעקרות באמצעות 
צנתור . לממצאי המחקרים שהוצגו בכינוס יש חשיבות מרובה לאור העובדה ש%02 
מהזוגות הנשואים במדינה סובלים מבעיות פוריות ולאור הוויכוחים בשנים האחרונות 
בקרב קובעי מדיניות הבריאות מי צריך לצאת בהוצאות טיפולי פוריות , המסתכמות 
באלפי שקלים לכל טיפול . נשיא האגודה הישראלית לחקר הפוריות , פרוף שלמה 
משיח , מציין כי " ההתערבות החיצונית באמצעות הפריה חוץ גופית מהווה היום 
% 06 מטיפולי העקרות . בארצות מערב אירופה וישראל ההצלחה להשיג הריון בשיטה 
זו מגיעה ל%52 . שכלול טכניקת הקפאת העוברים יצר אפשרות להריונות חוזרים 
מבלי שבני הזוג יידרשו לעבור שוב תהליך שאיבת זרע וביצית לצורכי הפריה . 
לעובר שהוקפא לאחר הפריה מוצלחת יש סיכוי של % 01 להתפתח להריון מוצלח . 
העוברים המוקפאים הם בני ששה עד שמונה תאים , ולכל תא יש כושר ליצור עובר 
בנפרד , ולכן גם אם בהקפאה נהרס תא אחד או שניים , אין זה פוגם ביכולת 
ליצור עובר תינוק בריא ושלם " . קפמאפרקשיעור ההפלות בקרב נשים שעברו טיפולי 
הפריה מגיע ל%04 ועולה עם גיל האישה . אחת השאלות , שבה התחבטו בשנים 
האחרונות הרופאים , היא אם יש צורך בגרידה לאחר הפלה עצמונית של העובר , 
במטרה להבטיח שהרחם נוקה משאריות הריון קודם . מחקר שנערך במחלקת היולדות 
במרכז הרפואי " שיבא " , ואשר זכה בפרס האגודה , הראה שאין יתרון לגרידה 
לגבי תפקוד הפוריות של האישה בעתיד . טיפול ב"פרגונל " ניתן לנשים חסרות 
מחזור , שבלוטת יתרת המוח שלהן לא מפרישה את ההורמונים הדרושים לגרימת הביוץ . 
מחקר שערך ד"ר רועי הומברג מבית חולים " השרון " גילה , כי אותן נשים 
שלא מגיבות טוב לטיפול בפרגונל , מגיבות טוב יותר לצירוף של פרגונל עם הורמון 
גדילה . הורמון הגדילה מופרש מבלוטת יתרת המוח והוא זה שממריץ את הזקיקים 
( המכילים את הביציות ) להגיע לשחלה . הורמון זה , שבודד מהגוף וסונתז , 
מיוצר היום במעבדות בשיטות של הנדסה גנטית והוא הורמון נקי ללא תופעות 
לוואי . " לדבר יש חשיבות מרובה יותר " , אומר פרוף משיח , " בעיקר כשמדובר 
בהפריה חוץ גופית , שבה יש יחס ישיר בין מספר הביציות שמשיגים להצלחת הטיפול . 
ככל שמחזירים מספר גדול יותר של עוברים לרחם מגדילים את ההצלחה . לממצא 
זה יש גם חשיבות כלכלית גדולה מאוד , מאחר שההוצאה לטיפול בפרגונל גבוהה 
מאוד , ואילו את עלות ייצור הורמון הגדילה הצליחו להוזיל בשיטה של הנדסה 
גנטית " . אחת מתופעות הלוואי של הטיפול בפרגונל היא שהשחלה מסתובבת על גבעולה 
יחד עם החצוצרה . הסיבוב גורם נתק באספקת הדם והתוצאה היא נמק השחלה . 
עד לפני חמש שנים הטיפול במקרים אלו היה כריתת השחלה והחצוצרה . פרוף משיח 
מציין , כי לפני שמונה שנים הוחלט במחלקה הגניקולוגית בשיבא " להימנע מכריתת 
השחלה בניתוח ולהסתפק בהתרת הסיבוב . ממצאי מחקר , שהציג מעקב אחר 62 
מהמקרים שבהם הוחלט לא לבצע כריתה , מלמדים שהשחלות התאוששו לאחר התרת הסיבוב 
וחזרו לפעילות תקינה והנשים הצליחו להרות . ידוע , ש%05 ממקרי העקרות הם 
תוצאה מאי פוריות הגבר , הנגרמת מפגם במבנה הזרעונים או בגלל תנועתיות ירודה 
שלהם . מחקר של ד"ר יונה תדיר , מנהל היחידה להפריה חוץ גופית בבילינסון , 
שנעשה בארצות הברית , התרכז בפיתוח אלומת לייזר דקיקה שתפקידה לתפוס את 
הזרע ולהניע אותו לעבר הביצית מבלי לפגוע בו . המחקר הראה גם , כי הלייזר 
מסוגל לנקב את מעטפת הביצית ולסייע לזרע לחדור דרכה במקרים שהוא לא מצליח 
בכוחות עצמו , או במקרים שמעטפת הביצית קשיחה . סיוע לזרע לחדור למערכת 
הביצית מיושם כבר היום בלא הצלחה יתרה בתנאי מעבדה . פרוף זק כהן מניו - 
יורק הוא מחלוצי שיטת המיקרומניפולציה ( יצירת חלון בביצית בעזרת מכשור 
מיוחד , שנעשה במעבדה בעזרת מיקרוסקוף מיוחד ) . בחו"ל הצליחו בשיטה זו 
להשיג הריונות אחדים . ביחידה להפריה חוץ גופית במרכז הרפואי " הדסה 
הצליחו בשיטה זו להפרות את הביצית , אבל טרם הושגו הריונות . " פיתוח 
אלומת הלייזר שד"ר תדיר היה שותף לה " , אומר פרוף משיח , " הצעידה את 
השיטה צעד אחד קדימה , אולם נדרשות עוד הרבה שנים של מחקר על מנת שטכניקה 
מהפכנית זו תביא לפוריות במקום שבו טיפולי ההפריות המקובלים היום נכשלו " . 
אחוזי הצלחה גבוהים יותר מושגים באמצעות החדרת עובר שהופרה במבחנה לתוך החצוצרה , 
ומכאן החשיבות הרבה של שמירת תקינותה של החצוצרה . אומר משיח : " בעבר 
היה מקובל שבכל הריון מחוץ לרחם הוצא העובר בניתוח יחד עם החצוצרה . " לפני 
שמונה שנים הוכחנו בתל השומר , כי במקרים של הריון מחוץ לרחם אין צורך לכרות 
את החצוצרה , מאחר שבהרבה מקרים ההריון שלא מסוגל להתפתח נספג . הוכחנו 
בשיטה זו כי ניתן לשמר פוריות אצל % 05 מהנשים " . הפיתוח המואץ של מכשור פולשני 
מאפשר גם לשלוף את העובר מהחצוצרה . פרוף ברואה מצרפת הציג שיטה שלפיה ניתן , 
במקרים של הריון מחוץ לרחם , לשלוף את העובר בעזרת הלפרוסקוף , מכשור 
עדין שמשולבים בו סיבים אופטיים . באמצעותו ניתן לחדור דרך הטבור לתוך הבטן , 
לאזור הרחם והחצוצרות . אחת הסיבות השכיחות לעקרות היא סתימה במעבר שבין 
החצוצרה לרחם . כיום ניתן , בעזרת צילום רחם , לברר אם זו אמנם הסיבה . 
בעזרת אנדוסקוף חדש שפיתח פרוף מארנה מאיטליה ניתן לחדור לתוך החצוצרה 
ולברר אם העקרות היא תוצאה של רירית פגומה של החצוצרה או הרחם ואם יש סיכוי 
לתקנה . עד כה ניתן היה לברר דבר זה רק במהלך ניתוח . ד"ר אילן טורכספא , 
השוהה בהשתלמות בשיקאגו , הציג טכניקה של פתיחת סתימות בחצוצרה באמצעות 
בלון , שבוצעה ב64 מקרים במרכזים רפואיים בשיקאגו ובייל . לאחר הטיפול 
בבלון לפתיחת סתימות הושגו ב%06 מהמקרים הריונות . טיפול זה נעשה כמעט ללא 
הרדמה או הרדמה מקומית והוא מונע צורך בניתוחים . קפמאפרקאחת הסיבות לאי 
השגת הריון בהפריה חוץ גופית קשורה באי יכולת הביצית להשתרש ברקמת רחם תקינה . 
במהלך מחקר שנעשה בבית חולים בטורונטו בקנדה , באמצעות אולטרסאונד , על 
ידי ד"ר יעל גונן מבית החולים כרמל בחיפה , נעשה ניסיון לנבא סיכויי הריון 
על פי תקינות רירית הרחם . תוצאות המחקר הראו , כי אין סיכוי להריון אם 
עובי רירית הרחם הוא פחות מ6 מ"ם . משמעות תוצאות המחקר היא , שאם רירית 
הרחם אינה תקינה , מומלץ לדחות שאיבת ביציות או החזרת עוברים למועד מאוחר 
יותר , ובינתיים להביא ל"תיקון " הרירית באמצעות טיפולים הורמונליים . 
פרוף יוסף שנקר , מנהל מחלקת יולדות במרכז הרפואי " הדסה " בירושלים , 
אמר בכינוס , כי בתחום ההפריה החוץ גופית קיים בארץ בזבוז של משאבים . 
כדי לשפר את התוצאות ולהקטין את העלות יש לבחור בזוגות מתאימים לטיפול ולרכז 
את הטיפול בכמה יחידות גדולות . הניסיון העולמי , ובעיקר זה של אנגליה , 
מלמד , שביחידות גדולות , שבהן יש 004 מחזורי טיפול , התוצאות טובות 
יותר . 
