הסובייטים עיכבו את הטיסות הישירות לישראל בגלל הצהרתו של רה"ם יצחק שמיר 
בדבר הקשר בין העלייה לארץ ישראל הגדולה . כך סיפרו אתמול חברי משלחת המגבית , 
שהגיעו ממוסקווה , בפגישה עם שמיר . חברי המשלחת , שהגיעו ארצה במסגרת 
המאמצים לגיוס כספים לצרכי קליטת העולים מבריה"ם נפגשו שם בין השאר עם תת 
שר החוץ הסובייטי יולי וורונצוב ועם גורמים בכירים בקרמלין . שמיר דחה את 
הטענות נגדו והדגיש כי ההסכם בדבר הטיסות הישירות נחתם כבר בחודש דצמבר אשתקד 
ולא מומש במשך שבועות ארוכים שקדמו לאותה הצהרה . רה"ם הוסיף , כי לא התכוון 
להקשר גיאוגרפי , אלא לצורך בישראל חזקה למען קליטת העלייה . עוד טען , 
כי הצהרתו משמשת תירוץ בידי הסובייטים החוששים מפני הלחץ הערבי . לפני כמה 
ימים הוזמן הנציג הדיפלומטי הישראלי במוסקווה , אריה לוין , למשרד החוץ 
הסובייטי , ונתבקש להעביר מחאה נוספת בעניין ישוב העולים בשטחים . זאת , 
בין השאר , על רקע הצהרתו של שר הבינוי והשיכון , דוד לוי , בדבר בניית 
000 , 4 דירות חדשות בשטחים עבור העולים . 
