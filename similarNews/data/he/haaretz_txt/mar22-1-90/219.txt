ביקורת על המשטרה , שלא העמידה את השופטת איילה פרוקאצה על הסיבה המדויקת 
לבקשת צו חיפוש במערכת גלובס , השמיעו ח"כים שהעלו את הנושא בכנסת , במסגרת 
הצעות לסדר היום . השר המתאם את משרד המשטרה מטעם ראש הממשלה , רוני מילוא , 
לא התייחס לדברים על חופש העיתונות שהושמעו בהצעות , אולם הסכים להעברת 
הנושא לדיון בוועדה . כך החליטה מליאת הכנסת . הדיון נערך בנוכחות מצומצמת 
ביותר שלשום בלילה , כחלק מן המאמצים לסיים נושאים שוטפים , בטרם ההצבעות 
על תקציב המדינה וצאת הכנסת לפגרה בשבוע הבא . ח"ך שמעון שטרית ( מערך ) 
עמד על פסק דין של בית המשפט העליון בעניין חסיון חומר עיתונאי . בין היתר 
ציטט מדברי נשיא בית המשפט מאיר שמגר : " האינטרס של עיתונאים להגן על 
מקורות המידע שלהם מפני חשיפתם , נובע ברצונם להגן על חופש העיתונות . 
שהרי זה האחרון כולל בתוכו מכללא , את הזכות לאסוף מידע " . שטרית אמר , 
שהמשטרה הגישה את הבקשה לצו חיפוש בצורה כזאת , שלא היה ברור לחלוטין , 
מה בדיוק ההקשר שבו רוצים לערוך את החיפוש . גם לגבי מערכת עיתון , אם 
יש חשש של הפרת חוק מס הכנסה זה מותר . אבל אם מתפרסמת כתבה על ניהול של 
קרן על ידי האפוטרופוס הכללי במקרה זה קרן השתלמות שופטים והבקשה היא 
בטענה שיש נכסים גנובים , צריך להסביר שהחפצים האלה הם מסמכים . ח"ך מרדכי 
וירשובסקי ( רץ ) , העלה נושא נוסף , והוא כוחו הנסתר של האפוטרופוס 
הכללי . הוא חולש על הרבה אמצעים , על הרבה חברות , ועתה מתברר שעל ידי 
תלונה הוא יכול לפגוע בחופש העיתונות . זה עניין שמחייב בדיקה . גם הוא 
פסל מכל וכל חיפוש במערכת עיתון ובבית עיתונאי , כדי לגלות מדליף של חומר . 
ח"ך יאיר לוי ( ש"ס ) , לעומתם , חושש מפני מתן חופש מוחלט לעיתונות . 
אפשר לנצל חופש כזה לדברים לא חיוביים , לפגיעה בחברה , הוא אמר . " הנה 
פתחתי עיתון והזדעזעתי : ילד או ילדה בגיל שנתיים ערומים כביום הוולדם , 
צולמו בים . זה חופש עיתונות ? את האפוטרופוס הכללי עו"ד עמרם בלום הגדיר 
לוי בתור " אדם יקר מפנינים " . התקפה עליו , אין לתת לה לעבור בלי לתת 
מיגננה או מטרייה מתאימה . עוד אמר , שהכספים שחולש עליהם האפוטרופוס , 
הם תקציב שמחוץ למסגרת תקציב המדינה . יש לחשוב על אפשרות לצרפם לתקציב 
המדינה ואז יהיה גם עליו פיקוח פרלמנטרי כמו שיש על הכספים " הייחודיים " , 
הניתנים למוסדות מפלגתיים ובעיקר חרדיים . השר מילוא העיר , שכל מסמכי 
האפוטרופוס הכללי חסויים , ואין נפקא מינא מה תוכן המסמך . איש לא טען 
שהחיפוש נעשה באורח לא חוקי . לגבי חיפושים במערכות עיתונים וכיו"ב , עומדת 
המשטרה להוציא הנחיות , באילו נסיבות מותר לבקש צווי חיפוש ומי יהיה הדרג 
המאשר בקשה כזאת של המשטרה . 
