ניו יורק ( מיוחד ל"הארץ " ) . ברית המועצות מוכנה לצעוד צעד נוסף בדרך 
לכלכלה חופשית ולאמץ שיטה קפיטליסטית מובהקת ליצירת מקורות מימון להקמת פרויקטים 
תעשייתיים . בהסכמת השלטונות ובעידוד כלכלנים סובייטים בכירים , קבוצה 
של מומחים אמריקאים מגבשת תוכנית שתאפשר הנפקתם בברית המועצות של אגרות חוב 
נושאות ריבית שיוצעו למכירה לאזרחי ברית המועצות . התוכנית זוכה לתמיכה מצד 
לאוניד אבלקין , אחד מסגני ראש ממשלת ברית המועצות , המכהן כיועץ כלכלי 
למיכאיל גורבצוב . " ניו יורק טיימס " המדווח על כך , מוסר כי לא מכבר 
נחתם במוסקווה הסכם לפיו הסמיכה ממשלת ברית המועצות איש עסקים אמריקאי מומחה 
להשקעות , גפרי סאקס , להגיש תוכנית מפורטת להנפקת אגרות חוב בברית המועצות , 
בשיטה הדומה לזו שממשלים מקומיים בארצות הברית נוהגים זה שנים רבות כאמצעי 
להשגת מימון להקמת פרוייקטים . סאקס ריכז קבוצה של מומחים וכלכלנים בעלי 
רקע ציבורי לעיבוד התוכנית . העיתון אומר , כי הקבוצה פועלת בשיתוף פעולה 
עם כלכלנים סובייטים המגלים להיטות רבה להנהגת שיטת הנפקת איגרות חוב בברית 
המועצות . " התוכנית מתיישבת עם מאמצי הרפורמה הכלכלית בברית המועצות והצעדים 
האחרונים שננקטו לעידוד יוזמה פרטית " , מטעים העיתון . הנפקת אגרות חוב 
נושאות ריבית , מקווים כלכלנים סובייטים , תיצור פיתוי לאזרחים סובייטים 
לעשות שימוש מועיל בחסכונותיהם . לפי אומדן אחד , מסתכמים חסכונות אלה 
המופקדים בבנקים ומחוץ למערכת הבנקאית ב006 מיליארד רובלים . סגן מנהל מכון 
ארצות הברית וקנדה , סרגיי פליקאנוו , מתומכי התוכנית , אמר בראיון לניו 
יורק טיימס : " התקציב הממשלתי הדוק מאוד והסיכוי לגייס הון ממשלתי להקמת 
פרויקטים מקומיים הוא קטן . בו זמנית מחזיקים אזרחים בכמויות עצומות של 
רובלים המופקדים בבנקים ואינם מביאים כל תועלת . הרעיון לתעל הון עצום זה 
למימון פרויקטים לטובת הציבור , קוסם לנו מאוד " . גיאורגי ארבאטאוו , חבר 
הפרלמנט הסובייטי ומנהל המכון שהיה מחותמי ההסכם עם הקבוצה האמריקאית אמר : 
" פיתוחה של שיטה שתאפשר מימון ציבורי , הוא מרכיב קריטי ברפורמה הכלכלית 
בברית המועצות " . פקידים סובייטים אמרו , כי כבר קיימות תוכניות לשימוש 
בכספים שיושגו באמצעות הנפקת אגרות חוב . אחת מהן היא תוכנית להקים במוסקווה 
בית חולים לחולי איידס בעל תפוסה של 003 מיטות , שיהיה בבעלות פרטית . הערכה 
היא , כי פרוייקט זה יתקבל בחיוב על על ידי פקידים ממשלתיים וידרבן אותם 
לאמץ את שיטת הנפקת אגרות חוב . כמו - כן צפויה תגובה אוהדת מצד אזרחים 
סובייטים לפרויקט זה והם יהיו מוכנים לרכוש אגרות חוב כדי לממן את הקמתו . 
קבוצת המומחים האמריקאית מודעת לקשיים בהנהגת הנפקות אגרות חוב בברית המועצות 
השיטה זרה לחלוטין לאזרחים הסובייטים . בנוסף לכך , שיעור האינפלציה בברית 
המועצות במחירי מוצרים שאינם בפיקוח ממשלתי הנאמד ב%01 , עשוי להרתיע אזרחים 
מרכישת אגרות החוב . 
