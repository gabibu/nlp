ניו - יורק ( ע"ץ ) . " דרום - אפריקה החליטה להקים משטר מדיני , כלכלי 
וחברתי צודק וחופשי " , כך הודיע שר החוץ של דרום - אפריקה , פיק בותה , 
בהודעה שנמסרה ליו"ר ועדת האו"ם כנגד האפרטהיייד . ההודעה נשלחה לרגל יום 
הסולידריות למען ביטול האפליה הגזעית , הנחוג מדי שנה ב12 במארס . באיגרת 
מצהיר שר החוץ , כי " הדרום - אפריקאים עובדים כעת יחד כדי לאמץ חוקה חדשה 
שתבטל את האפליה במדינה , תעניק זכויות שוות לכל בני האדם , ללא קשר לצבע 
עורו , גזעו , מינו או דתו " . בותה הדגיש כי הממשלה לא תחסוך במאמצים כדי 
לבטל את האפליה כנגד קבוצות אנשים או פרטים . כדי להגיע לביטול האפליה הגזעית 
מוכנה ממשלת דרום - אפריקה לנקוט כמה צעדים מרחיקי לכת : לחוקק חוקה דמוקרטית 
חדשה המבוססת על זכויות הכלל . להעניק שוויון מוחלט לכל התושבים בפני בתי - 
משפט עצמאיים וחסרי - פניות . להגן על זכויות הפרט והמיעוט . להבטיח חופש 
דת . ליצור כלכלה המבוססת על עקרונות השוק החופשי . לגבש תוכניות לשיפור 
החינוך , הבריאות , המגורים ותנאי החיים של כל התושבים . בותה הזכיר כי 
הנשיא דה - קלרק כבר הדגיש חלק מנקודות אלה בנאום שנשא ב2 לפברואר , בו 
הכריז על מתן מעמד חוקי לקונגרס הלאומי האפריקאי . וינדהוק ( ע"ר ) . 
הנשיא דה - קלרק נפגש אתמול בווינדהוק , בירת נמיביה , עם שר החוץ הסובייטי 
אדוארד שוורנדזה . היתה זו הפגישה בדרג הגבוה ביותר שנערכה אי - פעם בין 
שתי המדינות . שני האישים נפגשו בבית ששימש את מושל דרום - אפריקה בנמיביה 
עד קבלת העצמאות . בתחילת השיחה הם התלוצצו על מזג - האוויר והסכימו להחליף 
בין מדינותיהם שלג רוסי תמורת שמש דרום - אפריקאית . לא נמסרו פרטים נוספים 
על השיחות . 
