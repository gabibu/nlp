יום השידורים הארוך של גלי צה"ל " יהיה בסדר " הצליח להבטיח אתמול את אירוחם 
של יותר מ71 אלף עולים חדשים אצל שולחנות הסדר של משפחות ישראליות . את 
המשדר יזמו יוסי עוזרד ושמואל נחושתן בשיתוף עם הסוכנות היהודית , שעזרה 
במימונו בכמה עשרות אלפי שקלים . יותר מ001 איש עמלו על המשדר , והוא נמשך 
21 שעות , בהנחייתם של חיים יבין ונחמן שי . למעלה מ000 , 3 שיחות ניהלו 
הטלפניות בתחנה עם מאזינים , שהביעו נכונות לארח עולים חדשים בסדר . המחשב 
של התחנה יעבוד הערב כדי להתאים את האורחים למארחים לפי מיקום גאוגרפי , 
מספר נפשות , ידיעת שפות וכדומה . אחד האירועים המרכזיים במשדר היה שידורו 
של אלכס אנסקי ממוסקווה . אנסקי והצוות הטכני שיצא עמו , לא שידרו מתיאטרון 
שלום , כפי שתוכנן , כי אם מהקומה העשירית של בית השידור המרכזי הממלכתי 
של מוסקווה . את הקשר עם בית השידור יצר איש הסוכנות היהודית , גד בן ארי , 
בעזרת הקשרים של הסוכנות עם התחנה של רדיו מוסקווה , המשדרת בשפות שונות 
בגלים קצרים למדינות שונות בעולם , כולל שידור בעברית לישראל . לשידור ממוסקווה 
היו כמה נקודות שיא . באחת מהן שוחח יהודי מוסקוואי , אליהו מינקוב , 
עם מנחם בגין . מינקוב ביקש לבקר את בגין כאשר יעלה ארצה , אך בגין השיב 
כי אינו מרגיש בטוב ולכן אינו יכול להבטיח לו זאת . אחת המשפחות הביאה עימה 
ילדה בת 7 שניגנה בפסנתר . אז הועלה לשידור המנצח זובין מהטה שהביע התפעלות 
מנגינתה . מהטה שוחח עם אנסקי , וזה סיפר לו כי יש ביקוש רב לכרטיסי הקונצרט 
של התזמורת הפילהרמונית הישראלית העומדת להופיע שם . מהטה סיפר שהזמין את 
ראיסה גורבצוב לקונצרט והיא הבטיחה לבוא . אנסקי שוחח גם עם אריה ( לובה ) 
אליאב , שהיה המזכיר הראשון של שגרירות ישראל במוסקווה . " העובדה שאנסקי 
משדר ממוסקווה היא ממש חלום " , הכריז אליאב . בנוסף לשידור ממוסקווה , 
יצא הכתב ניצן הורוביץ בטיסת שכר של הסוכנות לבודפשט , חזר עם העולים ודיווח 
על תהליך הקליטה . כמו כן , במהלך השידור אירחו אומנים מקומיים ביניהם 
סי היימן , קורין אלאל , שלמה בר , אהוד בנאי ומנחם זילברמן אומנים עולים . 
במקביל לשידור בגל"ץ קיימה גם הטלוויזיה החינוכית יום שידורים בהנחייתם של 
גדעון לוי , עיינה אילון , מיכאל דק ואילנה צור . באולפן התארחו גם ח"ך 
יוסי שריד , העיתונאי , גדעון רייכר , ומני פאר . במהלך השידור הצליחה 
הטלוויזיה החינוכית לגייס חמשת אלפים הזמנות נוספות של עולים לליל הסדר . 
גם הזמנות אלה יעובדו במחשב של גלי צה"ל . בסוכנות היהודית הביעו אמש 
סיפוק רב מתוצאות המבצע " יהיה בסדר " . יו"ר הנהלת הסוכנות , שמחה דיניץ , 
השוהה באירופה לשם הרחבת דרכי הסעת העולים מבריה"ם לישראל , עקב אחרי יום 
השידורים , ואמר כי זהו המבצע הגדול ביותר שנערך אי פעם לקידום הקליטה החברתית 
של העולים בארץ . " הסוכנות תמשיך ליזום פעולות כאלה , המביאות לידי ביטוי 
רוח התלהבות ונכונות בלתי רגילה לקליטת העלייה . זהו אות כבוד לחברה הישראלית " . 
אמר דיניץ . המחלקה לעלייה והקליטה בסוכנות היהודית תערוך עשרה סדרי פסח 
מרכזיים ברחבי הארץ , בשיתוף עם הרשויות המקומיות , ובהם ישתתפו כ005 , 
1 עולים חדשים ממרכזי קליטה ומהקליטה הישירה . בימים אלה הושלמה הדפסת הגדות 
לפסח ב7 שפות : רוסית , ספרדית , אמהרית , אנגלית , רומנית , פרסית 
וצרפתית . הסוכנות תחלק הגדות אלה במרכזי הקליטה . 
