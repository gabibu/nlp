" הפועלים אין להם מולדת , ואי - אפשר לקחת מהם מה שאין להם " כך פסק 
קרל מרקס ב"מניפסט הקומוניסטי " , ועל תפישה זו ביסס המרקסיזם , לגוניו 
השונים , את גישתו לשאלה הלאומית . הזהות המעמדית ולא הלאומית , היא שנתפשה 
כקובעת ודומיננטית לפי בית - מדרשו של המרקסיזם . לא היתה טעות היסטורית 
גדולה מזו , ומה שמתרחש עתה בברית - המועצות ובארצות מזרח אירופה ומרכזה 
מעיד עד כמה טעו מרקס וההולכים בעקבותיו כשביטלו את חשיבותו ומרכזיותו של 
המימד הלאומי בהיסטוריה המודרנית . המשבר הכרוך בהצהרת העצמאות הליטאית הוא 
הסכנה החמורה ביותר הנשקפת הן לשלמותה של ברית - המועצות והן להמשך הרפורמות 
של מיכאיל גורבצוב ולעצם שלטונו וכוחו . מאה וחמישים השנים האחרונות הוכיחו 
כי בהשוואה לכוחות החברתיים והאידיאיים האחרים , הלאומיות היא אכן אחד המרכיבים 
המרכזיימקפמאליד4חמהוויה האנושית בעת החדשה אם לא המרכזי שבכולם . השאלה 
אינה אם נוח למישהו בקביעה זו אם לאו , אלא אם היא נכונה או מוטעית . למרקסיזם 
היו שותפים רבים בהמעטת חשיבותו של המרכיב הלאומי בהוויה ההיסטורית , והשותף 
העיקרי לטעות זו היה למרבה הפליאה והפרדוקס דווקא הליברליזם , שיצא מבית - 
מדרשה של ההשכלה האירופית בת המאה ה81 . מבחינה זו כמבחינות רבות אחרות 
המרקסיזם הוא , ממש כליברליזם , חלק ממורשתה של ההשכלה וממשיך - דרכה . 
ההשכלה האירופית ראתה את האנושות כראות מקשה אחת שמרכיביה השונים הלשוניים , 
האתניים , הדתיים והמעמדיים משניים בהשוואה למה שמשותף לכל באי - עולם , 
מכוח התכונות האוניוורסליות המוקנות להם באשר הם בני - אדם . אוניוורסליות 
זו היתה אחד הכוחות המשחררים הכבירים ביותר של ההיסטוריה האנושית : בשם 
יסודות אוניוורסליים אלה בוטלו הפריווילגיות המעמדיות והמלוכה האבסולוטית , 
נזרקו לפח - האשפה של ההיסטוריה זכויות - היתר של הקורפורציות העירוניות 
והגילדות המקצועיות , הושוה מעמדם האזרחי והמדיני של היהודים למעמד שכניהם , 
נתבעה ומומשה זכות הבחירה הכללית , בוטלה הצמיתנות והושם קץ לעבדות . 
משטרים המבוססים על מערכת - הגות זו הוטלו , בעקבות הצבאות הכובשים ( או 
המשחררים ) של המהפיכה הצרפתית , על רוב ארצות אירופה המערבית שכבש הצבא 
הצרפתי . הבדלים אזוריים , לאומיים או דתיים נתפשו כלא - רלוונטיים , 
כשיירים של קדם - היסטוריה פרימיטיווית , שגם אם לא יעברו מן העולם , יידחקו 
לשוליים כקוריוזים פולקלוריסטיים ללא משמעות כלפי המיסוד והלגיטימציה של 
השלטון הפוליטי . מן האוניוורסליזם הליברלי הזה שאל המרקסיזם את עמדתו שראתה 
בלאומיות יסוד שולי הנידון לעבור מן העולם . יתר על כן : המרקסיזם לשיטתו 
גם קישר עמדה אינטלקטואלית זו עם הבנתו את התהליכים הכלכליים העוברים על 
אירופה בעקבות התיעוש . הפיתוח הקפיטליסטי לפי טיבו טוען מרקס מתעלם מגבולות 
מדיניים מסורתיים ; התיעוש הוא כוח אוניוורסלי רב עוצמה , הדורס בדרכו 
כל גורם פרטיקולרי ופרטני העשוי לעמוד למכשול לפני תהליכי התיעוש הקפיטליסטיים 
שהם כלל - עולמיים לפי עצם מהותם . ובלשונו של " המניפסט הקומוניסטי " : 
" הייחודים והניגודים הלאומיים של העמים מתבטלים והולכים עם התפתחותה של 
הבורגנות , עם חופש המסחר , השוק העולמי , אחידות הייצור התעשייתי ותנאי - 
החיים ההולמים אותם . . . תחת ההסתפקות העצמית וההסתגרות הישנה , המקומית 
והלאומית , בא מגע - ומשא כל - צדדי ותלות - גומלים כל - צדדית של האומות " . 
גם בתחום התרבות ראה מרקס התפתחות דומה , בקובעו כי במקביל להאחדה של צורת 
הייצור בכל רחבי העולם , לפי המודל הקפיטליסטי , עולה גם ספרות עולמית 
במקום הספרויות הלאומיות השונות . יתר על כן : מרקס ראה את הקומוניזם כממשיכו 
הדיאלקטי של המהלך ההיסטורי , כפי שעיצבוהו המהפיכה הבורגנית והתיעוש ; 
לפיכך , גם ראה את המהפיכה הפרולטרית ממשיכה ומעמיקה את התהליכים שהחלו 
להתרקם בעידן הקפיטליסטי . לאחר שקבע כי הבורגנות הולכת ומטשטשת את ההבדלים 
בין הלאומים , הוסיף מרקס ואמר כי " שלטונו של הפרולטריון יוסיף לבטלם " . 
אמנם מהפיכות 8481 ועוצמת הרגשות הלאומיים שבאו בהן לביטוי שינו במעט את 
הדגשים בעמדת מרקס , והוא נטה לאחר - מכן לתמוך באיחוד גרמניה ואיטליה , 
אך גם כאן היה השיקול אינסטרומנטלי בלבד . רק גרמניה ואיטליה מאוחדות מסוגלות , 
לפי מרקס , להחיש את תהליכי התיעוש והפיתוח הקפיטליסטי בתחומיהן , ומאחר 
שהתפתחות הפרולטריון וסיכויי המהפיכה הם פונקציה של רמת הפיתוח התעשייתי - 
הקפיטליסטי , הרי איחוד גרמניה ואיטליה נחשב כחיוני לקידום העניין המהפכני . 
מצד שני , מתוך שיקולים אלה של אסטרטגיה מהפכנית גדולה , דחה מרקס את התביעות 
הלאומיות של הצכים , הקרואטים ועמים סלאוויים אחרים לעצמאות לאומית : עמים 
אלה מבוססים על חברות איכרים , ללא פוטנציאל תעשייתי ובורגני ( וממילא , 
ללא פוטנציאל פרולטרי ) , ולכן נגזר עליהם להתבולל בתרבות התעשייתית הגרמנית , 
המפותחת יותר . דברים דומים אמר מרקס על היחס בין ארה"ב למקסיקו : רק 
שילובה של מקסיקו בארה"ב יצעיד אותה לקראת קפיטליזם וממילא סוציאליזם . 
בנימוקים דומים תמכו מרקס ואנגלס בכיבוש אלגיריה בידי צרפת ובביסוס השלטון 
האימפריאלי הבריטי בהודו . ללאומיות כשלעצמה לא נועד שום ערך לפי המרקסיזם ; 
השיקול היחיד אם לתמוך בתנועה לאומית זו או אחרת נבע מתוך שיקולי האסטרטגיה 
המהפכנית . המעמד , לא האומה , נתפש כמוקד ההזדהות הלגיטימי היחיד . זו 
היתה המורשה שהסוציאליזם המרקסיסטי יצא עמה לדרכו ההיסטורית . היום מודים 
הכל כי היא הקשתה על התנועה הסוציאליסטית למצוא מסילות אל לבן של שכבות חברתיות 
רבות . כאמור , גם הליברליזם הקלאסי לא פיתח כלים להתמודד עם שאלת הלאומיות 
וכמוהו כמרקסיזם לא חזה את עלייתה : עיוורונו של מרקס ביחס ללאומיות דומה 
לחלוטין לעיוורונם של הוגים ליברלים כגון סטיוארט מיל ואלכסיס דה - טוקוויל . 
אך הואיל והליברליזם פרגמטי לפי יסודו , מצא דרכים להתפשר עם המציאות הלאומית 
המתרקמת . לעומת זאת , הסוציאליזם המרקסיסטי שבמקרה הטוב ביותר הוא טעון 
משא אידיאולוגי כבד , ובמקרה הגרוע ביותר הוא דוקטרינרי התקשה בעניין זה 
ביותר : הרי לפניך תנועה חברתית המרקסיזם שטענה להגמוניה פוליטית הנובעת 
מהיותה בטוחה כי פיענחה נכונה את כתב - החרטומים של ההיסטוריה ופיצחה את 
הצופן למפת העתיד של העולם ; אך מתברר כי במאבק הפוליטי היום - יומי היא 
נתקלת בתופעה הלאומיות שאין היא מבינה אותה , שהיא מתייחסת אליה בזלזול , 
שאין לה הסבר תיאורטי לעלייתה ולכוחה ואין היא מקצה לה מקום כלשהו במבנה 
האדריכלי של ההיסטוריה , למרות כוחה העולה . מכישלון המרקסיזם להכיר בחשיבות 
המימד הלאומי , נבע גם כישלונו להבין את עליית הנאציזם והפאשיזם . גם כאן 
היה הליברליזם שותף לאי - ההבנה , בהיות שניהם יצירי המורשת הרציונליסטית 
וההומניסטית המערבית . קפמאליד4חמשהרי כיצד יכול אדם רציונלי להתייחס ברצינות 
לאספסוף של לובשי מדים מגוחכים המניפים דגלים , מובלים על - ידי מנהיגים 
מנופחים הנראים לכל בר - דעת כקריקטורה של ראשי כנופיות - רחוב , המלהגים 
דברי - עוועים אינפטיליים על גזע , דם וכבוד לאומי ? גם המרקסיזם וגם הליברליזם , 
נכשלו באי - הבנת התופעות האלו דווקא בשל המורשת ההומניסטית המשותפת להם 
והמבדילה ביניהם לבין הרדיקליזם של הימין . המרקסיזם מצא עצמו נדרש להתמודדות 
מיידית עם הסוגיה הלאומית בעת תפיסת השלטון ברוסיה בידי לנין וחבריו ולאחר - 
מכן , עם השלטת הקומוניזם על אירופה המזרחית . לנין וסטלין ניסו עוד לפני 
מהפיכת 7191 למתן במידה מסוימת את השלילה הגמורה ששולל המרקסיזם האורתודוקסי 
את תופעת הלאומיות . בהיותם פועלים במסגרת האימפריה הצארית רבת - הלאומית , 
הכירו שניהם כי אי - אפשר להתעלם לחלוטין מן המימד הלאומי , גם בסיטואציה 
מהפכנית . במידה לא - קטנה בהשפעתם של הוגים מרקסיסטים אוסטרים , שניצבו 
בפני בעיה דומה בתחומי האימפריה ההאבסבורגית , ניסו גם לנין וסטלין להקצות 
למימד הלאומי משקל מסוים במסגרת עידוד התרבות הלאומית המקומית ופיתוחה . 
ואכן , כשהוקמה ברית - המועצות כפדרציה - לכאורה של רפובליקות סובייטיות 
לאומיות , נעשה ניסיון אמיתי , ולעתים גם מרשים , לעודד צמיחת תרבויות 
ולשונות לאומיות , מקומיות ( בשנות העשרים היתה עדנה בברית - המועצות גם 
לתרבות היידיש היהודית , במסגרת אותה מדיניות , אך כמובן לא לציונות ) 
. אך אוטונומיה תרבותית זו , אף שהיה לה בסיס טריטוריאלי רפובליקות , 
רפובליקות אוטונומיות , אזורים לאומיים אוטונומיים וכו מומשה תמיד בשפה 
רפה ועל בסיס צווים שלטוניים שבאו מלמעלה . היא לא הותירה בידי הלאומים 
השונים לקבוע בעצמם את הפרמטרים לתחום פעילותם , השתמשה בניגודים לאומיים 
קיימים כדרך מניפולטיווית להבטחת השלטון על - ידי המרכז ושימרה את כל ההכרעות 
החיוניות והחשובות לשלטון המרכזי במוסקווה . בסופו של דבר , היתה מערכת 
זו , עם כל הישגיה הלא - מבוטלים , מכשיר שליטה בידי מנגנון המפלגה הריכוזי 
שנשען על שלטון הרוב הרוסי , וכל ניסיון מקומי להפעיל סמכויות של ממש דוכא 
בכוח וגונה כ"לאומנות בורגנית " , המנוגדת לעקרונות הסולידריות הפרולטרית 
והאינטרנציונליזם , שלא היו אלא כסות אידיאולוגית לשליטתו של הרוב הרוסי . 
השלטון הקומוניסטי שנכפה על ארצות אירופה המזרחית לאחר 5491 , דיכא בדרך 
דומה כל גילוי וביטוי של תודעה לאומית או ייחוד לאומי . התרבויות הלאומיות 
ההיסטוריות האותנטיות של מדינות אלו נאלצו , פשוטו כמשמעו , לרדת למחתרת , 
שכן התרבות הקומוניסטית הרשמית לא היתה אלא העתק מקומי של העקרונות שהוקרנו 
ממוסקווה . מאחר שלהיסטוריה של מדינות אלו היה לעתים מרכיב אנטי - רוסי 
היסטורי חזק מאוד , נעשתה כתיבת ההיסטוריה והתודעה ההיסטורית של הפולנים , 
ההונגרים ועמים אחרים מעוותת לחלוטין , לעתים עד לבלי הכר . מאורעות השנה 
האחרונה הוכיחו עד כמה מוטעית היתה התזה המרקסיסטית כי המעמד , ולא הלאום , 
הוא הגורם המרכזי המעצב את התודעה האנושית וההוויה החברתית . אף הוכח כי 
עיצובים סוציאליסטיים אם עוד נותרו באירופה המזרחית מתגבשים גם הם בתוך 
מסגרות המעוגנות בתודעה ההיסטורית הקונקרטית , ורק כך יש להם סיכוי . 
