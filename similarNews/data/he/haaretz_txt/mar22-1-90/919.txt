פאריס ( ע"ם ) . חילוקי הדעות במועצה הצבאית השולטת בחארטום החריפו בשל 
החלת החוק האיסלאמי . בידיעות שפורסמו בשבועון " אל - מוחרר " נמסר , 
כי הפלג הקיצוני במועצת המהפכה דרש באחרונה לפרסם הודעה בה תודגש דבקותו 
של המשטר בחוק האיסלאמי . בראש פלג זה עומד הקצין הזוטר והצעיר ביותר במועצה , 
רב - סרן אבראהים שמס אלדין ( 03 ) . פלג זה כולל גם את אלוף משנה מחמד 
אלאמין חאליפה , תת - אלוף עתמאן אחמד חסן ואלוף משנה צלאח אלדין מחמד אחמד 
כראר . שמס אלדין היה הרוח החיה מאחורי הפיכת ה03 ביולי , אשר הובילה את 
גנראל עמר אלבשיר לשלטון . הוא שהוביל את 02 הטנקים , שעליהם השתלט , 
אל עבר מפקדת הצבא ומוסדות חיוניים אחרים . בראש הזרם המתון במועצת המהפכה 
עומדים שלושת חבריה מהדרום מרטין מלואל , דומניק וכאסיאנו . אתם מזדהים 
פיצל אבו - צאלח , שר הפנים ובכרי חסן צלאח , מפקד מנגנוני הביטחון . 
ראש המועצה , עמר אלבשיר וסגנו , זביר מחמד צאלח , עדיין נייטראליים , 
אולם זביר נוטה לתמוך בפלג המתון . בסודאן קיימת גם מועצה מייעצת , הפועלת 
בחשאיות ומנהלת את המדינה מאחורי הקלעים . המועצה כוללת את שני המנהיגים 
הקיצונים בחזית האיסלאמית עלי עתמאן מחמד טה ואחמד סלימאן אלמחאמי ומנהיג 
לשעבר במפלגה הקומוניסטית , אחמד עבד אלרחמן . אנשים אלו ידועים בתור האגף 
הצבאי . כמעט ודאי , כי הם אלו אשר תכננו את ההפיכה . קיומה של קבוצה זו 
נרמז במסרים שהגיעו לעמר אלבשיר ובהם נאמר , כי היא לא תתמוך במשטר , אם 
יסוג מהכוונה להחיל את חוקי האיסלאם . כן הבטיחה הקבוצה להשיג נשק וציוד 
צבאי ממדינה בעלת ברית , במידה והמשטר יחליט להשיג הכרעה צבאית במלחמה בדרום . 
הקיצוניים מסרו , כי הם קשורים בחוזה ידידות עם איראן , המאפשר להם לקבל 
כמויות גדולות של נשק . כן מוכנה איראן לשגר גדודים של " משמרות המהפכה " , 
כדי להשתתף במלחמה בדרום , לצד כוחות ממשלתיים . גורם נוסף שהוביל לליבוי 
חילוקי הדעות במועצת המהפכה היה ביקורת שמתח הזרם הקיצוני , בראשות עומד 
שמס אלדין , על תוכנית הפינוי הלאומית , שהעלה עמר אלבשיר . התוכנית הועלתה 
כמסגרת להשכנת שלום בדרום סודאן , ומציעה לאמץ את המתכונת הדמוקרטית , 
שהיתה קיימת בימיו של כנאן אבריין בתורכיה . על - פי התוכנית תשמש מועצת 
הנהגת המהפכה כרשות ריבונית , עד אשר תיערכנה בחירות כלליות , ובעקבותיהן 
ירכיבו המפלגות ממשלה . כמו - כן יותר להקים איגודים מקצועיים . חילוקי 
הדעות במועצה נמשכים . 
