בסוף השבוע נבחרו 053 הצירות לוועידה החמישית של " אמונה " , תנועת האישה 
הדתית לאומית , שתתקיים במחצית יוני . לראשונה יש בין הנציגות אתיופיות 
ועולות שהגיעו בהעליה האחרונה מברית המועצות . בין הצירות אחוז גבוה של 
צעירות . הבחירות נערכו בכל רחבי הארץ , כולל בהתנחלויות , ובמהלכן נבחרו 
גם יו"רים וחברות הנהלת הסניפים המקומיים . בהתאם לתקנון על היושבת ראש המכהנת 
כעת , להודיע אם היא מעונינת להמשיך בתפקידה חודשיים לפני הוועידה . היו"ר 
הנוכחית , שרה שטרן - קטן , יכולה להמשיך עוד קדנציה , שאחריה תחוייב 
לפרוש , בשל ההגבלה לשתי קדנציות בלבד . בתנועה מעריכים כי היא תמשיך בתפקידה . 
באם לא תגיש את מועמדותה יוכלו להתמודד על התפקיד מועמדות נוספות . מועמדת 
חדשה תצטרך לקבל את הסכמתן של % 02 מצירות הוועידה . הוועידה השנה תעמוד בסימן 
קליטת עליה ובמקומה של " אמונה " בחברה , לנוכח התגברות החילוניות , 
מחד והקצנה דתית , מאידך . כן תעסוק הוועידה בשאלת מעמד האישה , כלכלית 
וחינוכית . קבוצת נשים , פעילות " אמונה " בתל - אביב , פנו לראשי ארבע 
המפלגות הדתיות בבקשה להעלות את כבוד הדת אל ראש מעינם , במהלך ניהול המו"ם 
הקואליציוני . " המחזה המתגלה לעם ישראל בימים אלה , גם אם יביא השגים 
חומריים לציבור הדתי בטווח קצר , עלול להביא קיטוב חריף בין דתיים לחילוניים 
בטווח הארוך " , אמרו הנשים . הן הוסיפו , כי קיים חשש לכירסום באחדות 
הלאומית ובפגיעה בתדמיתו של הציבור הדתי , וקראו לנציגי המפלגות להתנהג 
בצורה שתשמור על כבוד הדת ואחדות העם . 
