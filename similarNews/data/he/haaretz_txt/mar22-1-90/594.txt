לונדון ( ע"ם ) . מרכז מסחרי מצרי שיתבסס על לשכת המסחר של חברת אלנצר 
המצרית לייצוא וייבוא בדמשק יטפל בביצוע עסקה משותפת בסכום של 051 מיליון 
דולר שהושגה בין מצרים וסוריה . שני הצדדים הסכימו על השמטת כמה סחורות המופיעות 
ברשימות המצורפות , או להפחית את הכמות שלהן , או להחליף אותן בסחורות 
אחרות שמופיעות , או שלא מופיעות ברשימות , בתנאי שמותר יהיה לייבאן בהתאם 
למדיניות סחר החוץ בשתי המדינות ובמגבלות הסכום הכולל של ההסכם אשר סעיפיהם 
הפיננסיים יבוצעו בבנק הסורי בדמשק ובבנק קהיר . כמו כן הוחלט שתוקפו של 
הסכם זה יפוג לאחר שנה , אלא אם כן שתי המדינות יסכימו להאריך את תוקפו . 
רשימת הייצוא הסורי למצרים כוללת מספר גדול של סחורות . מקור בכיר בהנהלת 
הנציגות המסחרית מסר לאלחיאת כי ערכו של הייצוא של כל אחת משתי המדינות יהיה 
שווה לערך הייבוא , וזאת מבלי שהדבר יצריך המרה של מט"ח . עוד הוסכם לבחון 
מחדש את הסכם הסחר שנחתם בין שתי המדינות ב48 . 8 . 9 ואת רשימת הסחורות 
הכלולות בו לאור התמורות בכלכלה ובתעשייה בשתי המדינות . 
