יוהנסבורג ( ע"ר ) . משטרת דרום - אפריקה שלחה יחידות סיוע לאזור נטאל 
כדי לנסות ולהרגיע את מהומות הדמים בין השחורים . אלפי שחורים נוהרים זה 
היום השני לגבעות שמסביב לבירת נטאל בשורה של התקפות והתקפות נגד . הלבנים , 
החוששים מהתפשטות המהומות , החליטו להקים יחידות מיוחדות להגנה עצמית . 
הקרבות הנוכחים הם הממושכים ביותר מזה שלוש שנים . " נראה כאילו כל האיזור 
נשרף . זה מאוד רע . כל האנשים שלנו פרוסים בשטח " , אמר דובר המשטרה . 
חיילים ושוטרים מסיירים בכבישים הראשיים , אולם תנאי השטח קשים ביותר לפיקוח . 
" שטח מאוד קשה . אנו עולים לגבעה אחת , רק כדי לראות שהם יורים עלינו 
מגבעה אחרת " , אמר דובר המשטרה . עדיין לא ידוע מה מספר הקורבנות , אולם 
לפחות 004 איש נהרגו בקרבות בין שחורים בחודשיים שחלפו מאז מתן האישור לפעולתו 
של הקונגרס הלאומי האפריקאי . 
