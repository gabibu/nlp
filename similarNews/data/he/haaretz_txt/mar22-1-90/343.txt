מפקד כלא קציעות , אל"ם דוד צמח , יעזוב את תפקידו בסוף החודש הנוכחי , 
לאחר שלוש וחצי שנים , שבהן כיהן כמפקד כלא קציעות . במקומו מונה קצין 
בדרגת סגן - אלוף מהמשטרה הצבאית נודע ממקורות מוסמכים . השינויים טעונים 
עדיין אישורו של אלוף פיקוד דרום , מתן וילנאי . נמסר כי צמח החליט לעזוב 
את תפקידו כמפקד כלא קציעות , לאחר שנרשמה לו הערה בתיקו האישי , בעקבות 
בריחתם של חמשת האסירים מכלא קציעות לפני כשבועיים . ההערה נרשמה בהתאם 
להמלצת קצין בודק , שבדק את נסיבות הבריחה . עוד נודע כי אל"ם דוד צמח ביקש 
לעזוב את תפקידו לפני בריחת חמשת האסירים , אך בצה"ל נעשו ניסיונות להשאירו 
בתפקיד . עתה הוא נחוש בדעתו לפרוש . מפקד כלא קציעות , אל"ם צמח , נכנס 
לתפקידו כמפקד הכלא לפני כשנתיים וחצי , כאשר הוחלט להקים את מתקן הכליאה 
בקציעות . הוא גם תכנן את המכלאות בכלא , בהיותו קצין הנדסה של פיקוד דרום . 
הוא זכה לשבחים מהקצונה הבכירה בפיקוד דרום והועלה לדרגת אלוף - משנה על - 
ידי אלוף פיקוד הדרום לשעבר , יצחק מרדכי . בכלא קציעות כלואים 000 , 5 
עצירים מינהליים ואסירים . בשנתיים וחצי האחרונות מאז תחילת האינתיפאדה 
עברו בכלא קציעות קרוב ל02 אלף כלואים ובמהלכן בוצעו ארבעה ניסיונות בריחה , 
שכאמור אחת מהן הצליחה לפני כשבועיים . 
