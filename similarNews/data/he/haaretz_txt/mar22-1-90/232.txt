ודאי , בעיקר כל עוד לא נפתחו נתיבי יציאה נוסף לבודפשט ובוקרשט . יש למצוא 
בהקדם נתיבי יציאה חלופיים , כולל טיסות דרך מדינות אחרות במזרח אירופה 
ובמערבה , כמו פינלנד או אוסטריה , בלי לחשוש שזה יחדש את הנשירה . קיוויתי 
שההונגרים לא יתייחסו יותר מדי ברצינות לאיומים האלה . כניעתם של ההונגרים 
מוכיחה ביתר שאת , מדוע כל - כך חשוב למצוא דרכים חלופיות . לדעתי חייבים 
גם להמשיך במאבק הבין - לאומי להנהגת טיסות ישירות ממוסקווה לישראל . בהחלט . 
יהודים רבים מתלוננים על קשיים במכס שגורמים לעיכובים ביציאה . בימים האחרונים 
גם יש קשיים בקשר הטלפוני עם יהודי בריה"ם . אנחנו ממתינים שעות ארוכות 
ליצירת קשר טלפוני וייתכן שהדבר נעשה במכוון ע"י השלטונות הסובייטיים . 
מגיעות אלינו גם ידיעות על התגברות ממדי האנטישמיות , אשר מדאיגה מאוד את 
היהודים , החיים ממש בפחד . זה מאוד מרגיז אותי . כולם מדברים על כך שהעלייה 
מבריה"ם היא אירוע היסטורי , אבל הם עסוקים רק בפתרון בעיות פוליטיות ומתעלמים 
מהבעיות העיקריות הכרוכות במציאת נתיבי יציאה ליהודים ובשיפור קליטתם בארץ . 
כל מה שמתרחש היום בתחום הפוליטי בארץ נראה ליהודים בבריה"ם כדבר מאוד מוזר 
ולא ברור . הם מתקשים מאוד להבין את מה שקורה אצלנו . אבל כשיבואו ארצה , 
ילמדו ויבינו את מבנה המערכת הפוליטית בארץ , כפי שאנחנו למדנו זאת מהר 
מאוד . 
