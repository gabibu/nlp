מזכ"ל גוש אמונים , יצחק ערמוני , התפטר אתמול מתפקידו , על רקע חילוקי 
דעות בנושאים שונים עם הרב לוינגר והמקורבים לו . בשיחות עם חברים הביע 
ערמוני אכזבה מהמכשולים שהערימו על דרכו מה שהוא מכנה " גורמים בגוש " , 
בניסיונו להוציא אל הפועל תוכניות שונות הנוגעות לדמוקרטיזציה וחידוש המוסדות 
בגוש אמונים . לוינגר הביע בעבר , פעמים רבות , את התנגדותו לקיום בחירות 
למוסדות של גוש אמונים , ואילו ערמוני תמך בקיומן . ערמוני , חבר קיבוץ 
רמת מגשימים ברמת הגולן , נמנה על ראשוני גוש אמונים . הוא החל לכהן כמזכ"ל 
בחודש מאי שעבר , לאחר תקופה ארוכה שבה לא היה מזכ"ל לגוש ומוסדות הגוש 
היו משותקים . המזכ"ל הקודם , דניאלה וייס , הורחקה מתפקידה לאחר " ליל 
הבקבוקים " בקלקיליה . חברים בגוש אמונים אומרים כי ערמוני היה עצמאי מדי 
וביקש להוליך אחריו את המנהיגים הוותיקים של הגוש ולא להיות מובל . בזמנו , 
הביע עמדה חד - משמעית בעד הרחקתם של יואל בן נון והרב מנחם פרומן , לאחר 
שהביעו דעות חריגות במסגרת הגוש . מנגד יצא בחריפות נגד תופעת המחתרת היהודית 
ואף גינה את התנהגותו של הרב לוינגר בבית המשפט . כאשר נכנס לתפקידו פירסם 
בבטאון המתנחלים " נקודה " מאמר ובו כתב שבכוונתו לחדש את מוסדות הגוש 
וכן לקיים מפקד ובחירות . באותו מאמר הוא גם ביקש לגייס דור חדש , צעיר 
יותר למנהיגות הגוש , ולהעמיק את הפעילות בשדה החינוך . ברוב התחומים , 
לא הצליח ערמוני לממש את תוכניותיו וקשיים כלכליים שנוספו על כל אלה , 
הובילו אתמול להתפטרותו . ערמוני סירב אתמול לפרט את הרקע להתפטרותו . קפידבין ( 
ע ) . ראשי היישובים בשטחים הביעו אתמול את חששם , שהקיצוץ המשמעותי במספר 
חיילי צה"ל הפועלים בגדה המערבית יביא להגברת האלימות באזור . בפגישה עם 
הרמטכ"ל , רב - אלוף דן שומרון , אמרו לו ראשי היישובים כי קיצוץ חיילים 
מהפעילות המבצעים בגדה המערבית יפגע ברמת הביטחון של המתיישבים היהודיים . 
ראש המועצה האזורית הר חברון , רון שכנר , אמר : " כבר בעבר היו מקרים 
שעקב הקיצוץ בחיילי צהל , עלתה רמת האלימות " . אחד מראשי המתנחלים אמר 
לרמטכ"ל כי הוא רואה בו אחראי לביטחון המתיישבים ביו"ש . ראשי המתנחלים סיפרו 
כי שמעו ממפקדים כי עקב הקיצוץ עלתה באחרונה רמת האלימות בכמה מקומות ביו"ש . 
