בודפשט ( מיוחד ל"הארץ " ) . דוברי המפלגה הסוציאל - דמוקרטית ההונגרית 
הכחישו אתמול , כי יושבת - ראש המפלגה , אנה פטרשוביץ , ניסתה להתאבד 
בגלל כשלון מפלגתה בבחירות לפרלמנט . המפלגה לא עברה את אחוז החסימה ( 
% 4 ) ולא תהיה מיוצגת בפרלמנט . השמועות על התאבדותה של הגברת פטרושוביץ 
נפוצו לאחר שהמשטרה חסמה את הכביש לפני בניין מרכז המפלגה , ואמבולנס נראה 
עוזב את המקום במהירות גדולה . סדרנים מטעם המפלגה , וגם בעלה של יושבת 
הראש , הרחיקו בכוח עיתונאים מן המקום ואף שברו את מצלמתו של אחד מהם . 
יותר מאוחר התקשרו דוברי המפלגה עם מערכות העיתונים , התנצלו על השימוש 
באלימות , והסבירו כי אכן היתה זו הגברת פטרושוביץ שהובלה באמבולנס לבית 
חולים . ואולם , דוברי המפלגה הסבירו , כי היא לא ניסתה להתאבד אלא רק 
איבדה את הכרתה בגלל המאמץ המתיש של הימים האחרונים ושימוש בסמי הרגעה . 
מכל מקום , סגן יושב ראש המפלגה , טיבור פישר , כבר הגיש את התפטרותו . 
