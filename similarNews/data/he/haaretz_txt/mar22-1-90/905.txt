נשיא המדינה חיים הרצוג תקף שלשום בחריפות רבה את ראש ישיבת פוניבז , הרב 
אליעזר מנחם שך , בעקבות דברי הביקורת שהטיח נגד הקיבוצים . הגם שלא הזכיר 
את שמו של הרב שך , ברור שהביקורת מכוונת נגדו . הנשיא אמר בשיחתו החודשית 
ב"קול ישראל " , כי בעת שהשתתף באזכרה ליגאל אלון במלאת עשור למותו , התבונן 
בקהל הגדול שהצטופף ברחבת הקבר בקיבוץ גינוסר " הסתכלתי על הציבור הרחב 
הזה , שהודות לו ולחבריו אשר נפלו ושילמו בכך את המחיר העליון לתקומת המדינה 
ואלה אשר נותרו אתנו . . . התבוננתי על הקיבוצניקים חרושי הפנים ומיובלי 
הידיים והרהרתי , האם העם יודע עד כמה הוא חייב לציבור הזה ? הסתכלתי על 
קברות החללים ושאלתי את עצמי : האם לא מגיע לאלה אשר שחררו את הגליל , 
שהגנו על ירושלים , שפרצו אל מדבר הנגב והגיעו עד אילת , שהסתערו על הר 
הבית ושחררו את הכותל המערבי , ללא כל חשבון של גישה ושייכות פוליטית , 
תרבותית ודתית . האם לא מגיע להם שנעמוד ליד קברותיהם ונבקש מהם מחילה ? 
קפידבינהרצוג אמר עוד : " נדמה לי כי אחת הבעיות הציבוריות שלנו היא הנטייה , 
לעתים קרובות , להכפיש בהכללות ציבור שלם , מבלי להבין כי בכל ציבור יש 
חיוב ויש שלילה . . . לצערי נטייה זו להכפיש בצורה כוללנית , מאפיינת 
חלק ניכר מהוויכוח הציבורי שלנו " . ברמזו על כך שלרב שך ולרבנים שמעולם לא 
שירתו בצה"ל אין זכות מוסרית למתוח ביקורת על הקיבוצים , אמר הנשיא : " אלה 
שמעולם לא שמעו את שאון הקרב מוכנים להדביק תווית של בוגד על אלה שהובילו 
את צה"ל ברגעיו המזהירים לניצחונות ולהצלחות . חיילים אלמונים אשר חרפו 
נפשם במחתרות למען שחרורנו , מגלים לפתע כי בעיני קומץ הם מוקצים ודחויים . 
אנשי ציבור , עתירי זכויות בעשייה הלאומית שלנו , לפתע מוגדרים ככישלון 
ע"י אלה שבחייהם לא נתנו ידם לעשייה " . הנשיא גם מתח ביקורת חריפה על האישים 
הפוליטיים שפסלו את זכותו של הציבור הערבי להשתתף בתהליך המדיני הפוליטי 
" לא ייתכן שמפלגות תחזרנה על פתחי הציבור הערבי בעת הבחירות ותבקשנה את 
תמיכתו , ולאחר מכן יפסלו אותו בעת מבחן פוליטי . פסילה כזאת אינה עומדת 
במבחן המוסרי ולא במבחנה של הדמוקרטיה " . 
