כתבי אישום נגד 71 אנשים , המואשמים בזיוף אשרות כניסה לארה"ב , הוגשו 
אתמול לבית המשפט המחוזי בתל - אביב . קבוצה ראשונה של כתבי אישום הוגשה 
נגד חמישה עובדי שגרירות ארה"ב בת"א : נתן דרביאני ( 62 ) מחולון , אלי 
אזגורי ( 92 ) מאריאל , יעקב פרץ ( 82 ) מחדרה , אילן יצחק ( 72 ) 
מרמת - גן ואהרון כהן ( 83 ) ת"א . שלושת הנאשמים הראשונים דרביאני , 
אזגורי ופרץ עבדו במחלקת האשרות . הנאשם הרביעי , אילן יצחק , עבד כנהג , 
ואהרון כהן עבד כשוער במחלקת האשרות . חמשת הנאשמים מואשמים בעבירות של 
קשירת קשר לבצע פשע , קבלת שוחד , קבלת דבר במרמה בנסיבות מחמירות , זיוף 
דרכון , ועבירות נוספות . התובעת , עו"ד נאווה שילר , מציינת בכתב האישום 
כי שלושת הנאשמים הראשונים נמנו עם הפקידים שקיבלו את הדרכונים עם הבקשות 
למתן אשרות הכניסה , והיה עליהם להעביר את הבקשה לפקיד הקונסולרי . כל 
קבלת אשרה כזו אינה כרוכה בתשלום כלשהו . לטענת התובעת , במהלך שנת 98 
קשרו חמשת הנאשמים קשר לזייף מאות אשרות ודרכונים , תמורת מאות דולר לכל 
דרכון . לטענת התובעת , ביצעו הנאשמים את זיוף האשרות על - ידי כך שהיתה 
להם גישה חופשית למכונות הטבעת האשרות בשגרירות . עוד טוענת עו"ד שילר , 
כי באמצעות האשרות המזוייפות נכנסו מאות אנשים לארה"ב . נסיבות המקרה חמורות , 
טוענת התובעת , כי מדובר בכמות גדולה של דרכונים ובסכומי כסף גדולים , 
ובמדינה ידידותית לישראל . עוד נאמר בכתב האישום כי בביתו של הנאשם דרביאני , 
ובבית אביו בחדרה , הוחזקו 16 אלף דולר , אותם קיבל תמורת זיוף האשרות . 
אתמול הוגשו גם שני כתבי אישום נוספים : האחד נגד מאיר כהן , בן 24 , 
מירושלים , המואשם כי תיווך בפרשה . כתב האישום הנוסף הוגש נגד 11 אנשים 
שקיבלו את האשרות , שלא כדין מחמשת עובדי השגרירות . 
