בוגוטה , ( ע"ר וע"ץ ) . ממשלת קולומביה הודיעה שלשום כי קרטל הקוקאין 
הוא האחראי לרצח מועמד השמאל לנשיאות בנמל התעופה של בוגוטה ביום ה . המועמד 
ברנארדו חאראמיו , נציג מפלגת האיחוד הדמוקרטי , מפלגת השמאל הגדולה ביותר 
בקולומביה , נורה למוות , כאשר היה בדרכו לחופשה באיים הקאריבים עם אשתו 
ושני ילדיו . בהודעה , שהועברה לתחנת רדיו מקומית , נטען כי הרצח בוצע 
על רקע מלחמת ראשי קרטל הסמים נגד ממשלת קולומביה . המודיע האלמוני אמר 
בשיחה הטלפונית , כי הקורבן הבא יהיה סזר גאוויריה , המועמד לנשיאות של 
המפלגה הליברלית השלטת , שיש לו סיכויים רבים לנצח בבחירות , העומדות להתקיים 
במאי . בהודעת נשיא קולומביה נאמר : " כוחות הביטחון של קולומביה קבעו 
במלוא הוודאות שההתקפה הרצחנית על חאראמיו נעשתה בהוראת סוחר הסמים הגדול , 
פאבלו אסקובאר " . אסקובאר הוא אחד המנהיגים של קרטל הקוקאין הקולומביאני 
מדיין . עוד נאמר בהודעה הממשלתית , כי האלמוני שירה במועמד לנשיאות קיבל 
מהקרטל מקדמה של 003 אלף פזות ( 056 דולר ) , כדי שירצח את חאראמיו . 
כן נמסר כי מועמד השמאל נורה ארבע פעמים על ידי התוקף . חאראמיו מת בעת 
ניתוח להצלת חייו . היורה נתפס בנמל התעופה של בוגוטה , אלדוראדו . הוא 
נשא תעודות מזויפות וסייעו לו שלושה אחרים . 
