ואשינגטון ( מיוחד ל"הארץ " ) . הממונה על המזרח התיכון במועצה לביטחון 
לאומי בבית הלבן אמר לוועידה של ערבים - אמריקאים בוואשינגטון , כי עליית 
יהודי בריה"ם לישראל היא " נכס פוטנציאלי לשלום " . ד"ר ריצארד האס חזר על 
רעיון זה פעמיים , ועורר קריאות ביניים נרגזות מצד שומעיו , צירי הוועידה 
השנתית של " הוועד הערבי - אמריקאי נגד אפליה " , הארגון הגדול ביותר של 
הקהילה הערבית בארה"ב . הוא אמר : " הפירוש שאני נותן להיסטוריה של המזרח 
התיכון הוא , ששלום מחייב יסוד של ביטחון בישראל , יסוד של עוצמה . אני 
מאמין , כי ( עליית יהודי בריה"ם ) תוכל לסייע ביצירת יסוד זה , או להוסיף 
עליו . דעתי היא , שזו דרך ליצור תנאים טובים יותר לשלום במזה"ת " . " לא 
אמת " , נשמעו לעומתו קריאות מהקהל . " איפה יחיו הפלשתינאים , כאשר יגיעו 
המהגרים ההם ? " , קראו אחרים . האס הופסק פעמים אחדות במהלך דבריו , 
עד שהיושב ראש הוכרח להתערב , ולבקש מן הקהל לכבד את הנואמים בהאזנה . קפידבינעניין 
העלייה מבריה"ם עמד במרכז דיון על המזרח התיכון , שהשתתף בו בין השאר גם 
ציר הקונגרס רב ההשפעה , לי המילטון , יו"ר ועדת המשנה לענייני אירופה 
והמזרח התיכון בבית הנבחרים . האס גם אמר כי הממשל רוצה להבטיח , שהעלייה 
מבריה"ם תימשך באופן שלא יציג מכשולים לתהליך השלום . הוא גם הזהיר את שומעיו 
שלא ייראו בעניין הפלשתיני את חזות הכול . " אין זה הנושא היחיד במזה"ת " , 
אמר האס . " התקדמות בעניין הפלשתיני לא תיתכן כל זמן שזה יקרה באופן 
מבודד " . הוא דיבר על הצורך להעמיק את האמון בין הצדדים , בלי לחכות לפתרון 
שאלת הפלשתינאים . הוא קרא לישראל למהר ולפתוח את מוסדות החינוך בשטחים , 
לשים קץ למעצרים מנהליים , ולשנות את האופן " שבו היא מנהלת את הכיבוש " . 
לערבים קרא האס להסכים לביטול החלטת האו"ם על ציונות כגזענות , לסיים את 
החרם הכלכלי , " ולקבל את ישראל כחברה מלאה בחלק הזה של העולם " . הוא 
גם קרא לאש"ף לתקן את אמנתו . קפידבינהציר המילטון , אשר נשאל פעם אחר פעם 
מדוע לא יקוצץ הסיוע לישראל , היה פושר מאוד בהתנגדותו למהלך כזה . הוא 
חזר ודיבר רק על חוסר המעשיות שלו , " כי אין בשביל זה הקולות הנחוצים " 
בשני בתי הקונגרס . כאשר נשאל המילטון מדוע לא תטיל ארה"ב סנקציות על ישראל , 
כפי שעשתה בדרום אפריקה , הוא השיב : " אינני בטוח שאפשר להחיל מדיניות , 
הנוגעת לחלק אחד של העולם , על חלק אחר " . אבל הנימוק העיקרי שהעמיד נגד 
סנקציות היה שרעיון כזה יפעל בסופו של דבר נגד מציעיו . 
