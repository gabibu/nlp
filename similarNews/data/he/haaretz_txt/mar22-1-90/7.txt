ועדת משנה של ועדת העבודה והרווחה של הכנסת תגיש בימים הקרובים הצעה להסדר 
בעניין משחטת " מעוף " בקרית מלאכי . הוועדה הגיעה אתמול לסיכום עם מנכ"ל 
משרד החקלאות , יחזקאל זכאי , שעל פיו ימצאו מקורות למימון של רואה חשבון 
חדש , שיהיה מוסכם על דעת כל הצדדים כולל העובדים . רואה החשבון יבדוק 
מחדש את תוכנית ההבראה של המפעל . יו"ר הוועדה , ח"ך אורה נמיר ( מערך ) 
אמרה , כי לא יתכן שהעובדים הם תמיד היחידים שנזרקים לרחוב בגלל ניהול 
כושל . לדבריה , ההצעה להעביר את עובדי מעוף למפעל " עוף ירושלים " איננה 
רצינית כל עוד כדאי לעוף ירושלים להעסיק עובדים מהשטחים במחיר מגוחך . ח"ך 
רן כהן ( רץ ) אמר כי לא שוכנע שאין מנוס מסגירת המפעל . הוא הציע שהמפעל 
יעבור לניהול משותף עם עוף ירושלים ותמך בהצעה להקים ועדת משנה לעניין . 
גם ח"ך יעקב שמאי ( ליכוד ) תמך בהקמת ועדת משנה . מנכ"ל משרד החקלאות 
יחזקאל זכאי אמר כי משרדו מושך את ידו מהטיפול בנושא ומשאירו להידברות ישירה 
של הנוגעים בדבר . יחד עם זאת ציין זכאי כי המשרד יושיט כל עזרה אפשרית 
במסגרת תפקידו . היועץ הכלכלי של מעוף ועוף ירושלים , אברהם סנפירי , אמר 
כי חובות משחטת מעוף הם יותר מ01 מיליון ש"ח . ההפסדים שנרשמו במפעל בחצי 
השנה האחרונה מגיעים ל008 אלף ש"ח . הוא פירט את ההסדר שגובש לסגירת מעוף 
והעברת כושר הייצור והעובדים למפעל עוף ירושלים בבית שמש . הוא העריך כי 
בהעדר החלטה אחרת להסדר , תיסגר משחטת מעוף תוך פרק זמן קצר . מנהל ארגון 
הקניות של המושבים בדרום , אלי נדיב , הצהיר כי כל אגורה שתינתן על ידי 
הממשלה , מעל לסכום שאושר כסיוע לסגירת המפעל 2 . 2 מיליון ש"ח יופנה 
לפיצוי העובדים . נציג מגדלי העופות , יהודה פרכטר , קרא לכל עובדי מעוף 
להכנס מייד למשא ומתן על תנאי ההעברה של המפעל לעוף ירושלים . 
