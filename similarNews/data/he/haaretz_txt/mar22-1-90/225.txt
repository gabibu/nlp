טורקיה ( אי - פי ) . אנשי גרילה כורדים חשודים בהריגתם של תשעה אזרחים 
ושני חיילים בשתי תקיפות בדרום מזרח טורקיה . על כך מסרה אתמול סוכנות הידיעות 
הטורקית . קבוצה אחת של אנשי גרילה חשודה בהריגת תשעה עובדים של חברת מכרות 
ממשלתית , מסרה סוכנות ידיעות רשמית למחצה באנטוליה . הסוכנות מסרה , כי 
שבעה כורדים חסמו ביום רביעי בערב את הכביש הראשי גולמנאלזיג , בדקו את 
זהותם של כ051 נוסעים ועצרו עשרה אנשי מינהל והנדסה מן המכרה . האנשים נלקחו 
להרים בקרבת מקום , ותשעה מהם נורו שם . העשירי , המנהל האדמיניסטרטיווי 
של המכרה , הצליח להימלט . ליד הגופות נמצאה הודעה כתובה , אומרת הסוכנות , 
אך לא נמסר תוכנה . בתקרית אחרת נהרגו שני חיילים ביום רביעי בחצות כאשר 
קבוצה של אנשי גרילה ירתה לעבר אנשי ביטחון , המאבטחים צוותים של עובדי 
כבישים הבונים כביש במחוז סירט . לדברי סוכנות הידיעות העצמאית " הוריאט " , 
רוב המורדים הפועלים באזור זה קשורים למפלגת העבודה הכורדית , הנמצאת מחוץ 
לחוק . ארגון זה , שמרכזו בבקעת הלבנון , מבקש להקים מדינה מרקסיסטית 
עצמאית בדרום מזרח טורקיה . יותר מ003 , 2 איש אזרחים , חיילים ומורדים 
מתו מאז החלו המורדים בפעולות פגע וברח לפני שש שנים . סוכנות " הוריאט " 
מדווחת כי בעלי חנויות בעיירות מידיאט , דריק , סיזרה , סילופי ואידיל 
סגרו את עסקיהם במחאה על מותם של חמישה אנשים בהתנגשויות בתחילת השבוע . 
אבעה אנשים נהרגו ושמונה נפצעו בהתנגשות בין כוחות הביטחון לבין תושבים מקומיים 
בסיזרה ביום שלישי . תת - מושל סיזרה , מוסטפה בויוק , אמר כי הדבר אירע 
לאחר שקבוצות אנשים ירו בנשק אוטומטי וזרקו רימונים על כוחות ביטחון שנאלצו 
להשיב אש . על פי הדיווח בעיתוני טורקיה , אמר בויוק כי הקבוצות שרפו את 
דגל טורקיה והרסו פסל של קמל אטאטורק . ההתנגשות אירעה לאחר שבוע של חוסר 
שקט בכמה ערים במחוז הגבול מרדין שבו רוב כורדי . סוכנות " הוריאט " מדווחת 
כי עוצר בן יומיים הוטל על סיזרה והוא בוטל אתמול , אך מרבית החנויות נשארו 
סגורות . כן מוסרת הסוכנות כי 941 אנשים נעצרו בעקבות המהומות , והם עדיין 
נחקרים על ידי המשטרה . הכורדים מהווים כחמישית מ55 מיליון אזרחי טורקיה . 
