בודפשט ( מיוחד ל"הארץ " ) . הצבא הרומני נטל על עצמו לשמור על הסדר בעיר 
טירגו - מורש ולהפריד בין הניצים הרומנים וההונגרים בעקבות ליל הדמים , 
שלשום , שבמהלכו נהרגו שני אנשים וכ003 נפצעו , כמה עשרות מהם פציעות קשות . 
מקורות הונגריים אף מדברים על ששה הרוגים . מהומות הדמים בטירגו - מורש 
מצטיירות כהתנגשות החמורה ביותר על רקע לאומי באירופה כולה מאז מלחמת העולם 
השנייה . כתבים יוגוסלאווים מסרו כי במרכז העיר מסיירים עתה משוריינים . 
כוחות צבא רומניים הציבו מחסומים בכבישים המובילים לטירגו - מורש , כדי 
למנוע הבאתן לעיר של תגבורות הונגריות , ואולי גם רומניות . ביום ג אחה"ץ 
היה מרכז העיר זירה לקטטות המוניות בין רומנים והונגרים , כשגם אלה וגם 
אלה מצוידים במוטות - ברזל , בגזרי - עץ , בגרזנים , בבקבוקי - מולוטוב 
ובכלים אחרים . למרות הצבתן של יחידות צבא במרכז העיר , עדיין שוררת בה 
מתיחות רבה , שכן בשכונות המרוחקות מהמרכז מסיירות באין מפריע קבוצות של 
איכרים חמושים בקלשונים , רבים מהם שתויים . התושבים ההונגרים בעיר ובסביבתה 
פתחו בשביתה כללית במטרה לאלץ את השלטונות לאתר את המסיתים מן הארגון הלאומני 
" וטרה רומנשטה " , שארגנו את הסעתם של מאות איכרים מן הכפרים ההרריים אל 
טירגו - מורש , שם החלו להשתולל . כנגד זאת , עיתונים ברומניה הטילו אתמול 
על ההונגרים ועל " תביעותיהם המופרזות " בתחום החינוך בשפתם הלאומית את 
האחריות לליבוי היצרים בטרנסילווניה . " מפלגת האיכרים הלאומית " פרסמה 
הצהרה שבה נטען כי מבקרים מהונגריה השתתפו בקטטות לצד ההונגרים אזרחי רומניה , 
ועל כן , לפי תביעת המפלגה , יש לסלק מיד את כל אזרחי הונגריה מתחומי 
רומניה . שר החוץ ההונגרי גיולה הורן כינס אתמול התייעצות של נציגי 21 המפלגות 
ההונגריות הראשיות ודן עמם על השלכות המצב בטרנסילווניה . בבודפשט נמסר 
כי בהתייעצות הושגה תמימות - דעים לגבי הצעדים שיש לנקוט , וכי הודעה על 
כך תתפרסם היום . נודע כי הונגריה תשקול פנייה למוסדות בין - לאומיים , 
ואולי תבקש גם שיגור משקיפים לטרנסילווניה . הונגריה כבר הגישה פנייה למועצת 
הביטחון לדון באירועים בטירגו - מורש . קפידבינבוקרשט ( אי - פי ) . סגן 
נשיא רומניה הטיל את האחריות למהומות בטירגו - מורש על הארגון הפשיסטי " משמר 
הברזל " . טירגו - מורש נחשבת לערש תרבות הונגרית אתנית בטרנסילווניה , החבל 
שנשלט במשך מאות שנים בידי הונגרים , לפני שנמסר לרומניה , מכוח הסכם שנוסח 
ב0291 . כ2 מיליון הונגרים אתניים חיים בטרנסילווניה , ומתוך 052 אלף תושבי 
טירגו - מורש למעלה ממחצית הם הונגרים . עדי - ראייה מסרו כי למעלה מ000 , 
4 הונגרים התאספו אתמול בבוקר בכיכר המרכזית של העיר , כדי לקדם התנפלות 
אפשרית מצד קבוצות רומניות שהתאספו בשולי העיר . הוכרז מצב - חירום . הנאספים 
התפזרו לעת ערב , לאחר שסגן ראש הממשלה גלו וויקאן שוחח עמם . המועצה לאחדות 
לאומית המנהלת את ענייני העיר החליטה באספה מיוחדת לנקוט צעדים להרגעת הרוחות . 
סגן נשיא רומניה , קאזימיר יונסקו , אמר שעלונים מטעם הארגון " משמר הברזל " 
הם שליבו את האלימות בטירגו - מורש . " משמר הברזל " נודע כארגון פשיסטי 
רב - כוח ברומניה בסוף שנות ה03 ובתחילת שנות ה04 . הוא קרא לטוהר אתני 
ולהגלייתם של כל מי שאינם רומנים , ובמיוחד יהודים . יונסקו מסר כי בעלונים 
שהופצו בטירגו - מורש הוכרז כי " הגיעה העת " . הוא הטעים כי " משמר הברזל " 
הוא תנועה המבקשת לעורר בהלה , " ואולם איננו יודעים אל - נכון לאן הם 
חותרים " . מאז הקיץ הקץ על משטר צאושסקו הוצפה רומניה בתעמולה מטעם ארגון 
זה , הקוראת לשובם הביתה של רומנים אתניים החיים ביוגוסלאוויה , הונגריה 
ובריה"ם , ולגירושם של לא - רומנים מרומניה למולדתם ההיסטורית . 
