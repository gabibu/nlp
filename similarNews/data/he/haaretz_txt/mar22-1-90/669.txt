( ע ) . עולה מקולומביה הובא לבית חולים לחולי - נפש במזרע בצו אשפוז 
כפוי של שופט שלום בעכו , לאחר שבמהלך משפטו באשמת תקיפת אשה , ביקש לחשוף 
קשר רומנטי עם האשה המתלוננת , שבגינו הובא לדין באשמת תקיפתה . שופט בית 
משפט המחוזי בחיפה , מיכה לינדנשטראוס , מתח אתמול ביקורת קשה על החלטת 
שופט השלום בעכו , שהחליט לפני יומיים , ביוזמתו , לצוות על הארכת מעצרו 
של עולה מקולומביה ( 72 ) , לשמונה ימים , לצורך הסתכלות במוסד פסיכיאטרי . 
שופט השלום , איתן מגן , נקט בצעד זה ביוזמתו , מבלי שהובאה בפניו בקשה 
בעניין המעצר מצד המשטרה , ולא הובאה בפניו כל ראייה שהצריכה את אשפוזו 
של העולה . שופט השלום החליט על צעד זה ביוזמתו לאחר שהתרשם מצורת התנהגותו 
ודיבורו של הנאשם שהובא בפניו באשמת תקיפת אשה , ומבלי שנימק צעד זה בהחלטתו . 
השופט מיכה לינדנשטראוס ציין בהחלטתו , כי שלילת חופש התנועה מאזרח באמצעות 
צו מעצר היא בבחינת צעד חריף כמוהו כרעם ביום בהיר לגבי החשוד , דבר המחייב 
שיקול דעת מעמיק ובחינת הראיות . השופט ציין כי יש לנקוט בזהירות בהוצאת 
פקודת מעצר , לא כל שכן בשימוש בצו הסתכלות של בית המשפט , לפי החוק לטיפול 
בחולי - נפש . בנסיבות אלה החליט בית המשפט לקבל את ערעורו של עו"ד יוסף 
אלרום , וציווה לשחרר מייד וללא כל ערבות את הנאשם שהובא בפניו . כמו כן 
ביטל בית המשפט צו איסור פרסום שניתן על - ידי שופט השלום בפרשה זו , מאחר 
שלא נמצא בפרוטוקול בית המשפט כל נימוק למתן צו שכזה . ראשית הפרשה בכתב 
אישום שהוגש נגד העולה הקולומביאני על כך שבמהלך סכסוך שנתגלע בינו לבין 
אשה נשואה , הוא דחף אותה . תקרית זו הביא להגשת כתב אישום באשמת תקיפה . 
הנאשם , שהובא לדין בפני שופט השלום , איתן מגן , בעכו , כפר באשמה 
וביקש לגולל בפני בית המשפט את הקשר הרומנטי שהיה בינו ובין האשה הנשואה 
שהתלוננה נגדו במשטרה לאחר שנפרד ממנה . הנאשם , שסיים שירותו בצה"ל , 
וזה לו מפגשו הראשון עם בית - המשפט , טען כי במהלך הדיון המשפטי בבית משפט 
השלום , אמר השופט שזה לא מוסרי שהנאשם יספר מה שהיה בינו לבין האשה , 
מחשש שהדבר יביא להרס המשפחה של האשה כשהדברים יובאו לרבנות , והגברת המתלוננת 
תצטרך להתגרש " . הנאשם אמר , כי אף שבא כוח התביעה הציע לו להודות באשמה 
ללא הרשעה , ולהיענש על - ידי פיקוח קצין מבחן בלבד , הוא סירב מחשש שהדבר 
יפגע בעתידו . הנאשם אמר , כי בתגובה לכך , החליט השופט באורח חד - צדדי 
לעצרו ל8 ימים לצורך הסתכלות , והוא הובא לבית החולים לחולי נפש במזרע . 
שם , לאחר שנבדק ע"י רופאים שקבעו שהוא שפוי , הוא הועבר למעצר משטרתי . 
