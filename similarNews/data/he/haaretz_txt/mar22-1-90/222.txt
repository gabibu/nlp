מוסדות דתיים , בהם אחד מירושלים , יקבלו מעיריית תל - אביב הקצבה מיוחדת 
בסך כולל של כ6 . 3 מיליון ש . הקצבה זו , שאושרה אתמול על ידי ועדת ההקצבות 
של העירייה , נוספת לתקציבים , אותם מקבלים מוסדות דתיים בעיר במסגרת התקציב 
הרגיל של העירייה . בין מקבלי ההקצבות גם המסעדן לשעבר , הרב רפאל הלפרין , 
מי שהיה אלוף עולם בהיאבקות . הלפרין יקבל מהעירייה 003 אלף ש כהשתתפות 
בהוצאת אנציקלופדיה תורנית שאותה ערך . ראש העירייה , שלמה להט , היושב 
בראש ועדת ההקצבות , כינס אתמול את הוועדה לפני צאתו לחו"ל , במסגרת מסע 
תרומות למען בית התפוצות , כדי להספיק להשלים את חלוקת ההקצבות לשנת התקציב 
הנוכחית , המסתיימת בסוף חודש זה . לוועדה הוגשה רשימה של המוסדות , הכוללת 
את סכומי ההקצבה . ואולם לא ניתן כלל פירוט לגבי פעילות המוסדות ומהותם , 
אלא רק שם המוסד וכתובתו . לצד שמותיהם של כמה מוסדות הופיע רק מספרה של 
תיבת הדואר שלהם , ללא כתובת מפורטת , כמו למשל " רדושיץ ת"ד 371623 ת"א " , 
שזכה להקצבה של 000 , 51 ש"ח . אפילו מוסד ירושלמי אחד זכה להקצבה נדיבה 
מעיריית ת"א . מדובר ב"מעלה , מרכז לציונות דתית " , מרחוב אבן שפרוט 41 
בירושלים , ארגון הקשור , כספית , במפד"ל . המוסד יקבל 000 , 05 ש"ח . 
עוד ברשימת מקבלי ההקצבות : " היכל תלמוד " , רחוב יהודה הלוי 31 , ת"א 
000 , 07 ש"ח ; " תורת משה " , רחוב דבורה הנביאה 18 תא 000 , 031 ש"ח ; 
" מעין פנינה " , רחוב שחל 4 000 , 53 ש"ח ; " אורות קהילות המזרח " , 
רחוב מרגולין 61 ת"א 000 , 591 ש . ההקצבות אושרו ברוב קולות חברי הליכוד , 
המערך והדתיים בוועדה . רק שניים מהחברים יאיר רוטלוי ( שינוי ) ודן 
דרין ( רץ ) , התנגדו להקצבות למוסדות הדתיים . הם מחו על כך שלוועדה 
הוגשה רשימה של מוסדות לקבלת הקצבות בלא שניתנו כל פרטים עליהם . " הרשימה 
נשמעה לי כמו סיסמאות של גיוס למילואים " , אמר דרין . עוד טענו שני המתנגדים 
כי אין זה סביר לחלק הקצבות ביד נדיבה , כאשר העירייה נמצאת במצוקה כספית . 
סופר " הארץ " מוסיף , כי לפני כמה שבועות אישרה ועדת ההקצבות של העירייה 
סכום של 561 . 1 מיליון ש"ח ל31 מוסדות תורניים בעיר , אולם הקצבות אלו 
לא חולקו בשל סכסוך שפרץ בין אגו"י לש"ס , החברות בסיעה משותפת במועצת העירייה . 
אגו"י שיגרה לראש העירייה מכתב באמצעות עורך דין ובו תבעה לעכב כל החלטה 
בעניין חלוקת ההקצבות למוסדות דתיים . אגו"י טענה , כי היא קופחה בחלוקת 
ההקצבות וכי מוסדות ש"ס זכו למרבית ההקצבות . אתמול הובאה לאישור ועדת ההקצבות 
רשימה " מעודכנת " , שבה כבר נעשה איזון בין מוסדות אגו"י לש"ס . 
