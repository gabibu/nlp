קווין מגי לא ישחק גם מחר , במישחק האחרון של מכבי תל אביב בגביע אירופה 
העונה נגד אלופת יוון אריס סאלוניקי . מגי אמור לחזור לאימונים סדירים רק 
במוצאי שבת . כדורסלן החיזוק של מכבי מקיים אימוני כושר בעת שחבריו מתאמנים 
עם כדורים . מגי , שחש הטבה באגודל יד ימינו הפגוע , עשוי לחזור ביום 
שני במישחק מספר 3 נגד הפועל ירושלים , בחצי גמר הפליי - אוף . גם במישחק 
זה ישותף כנראה מגי רק בפרקי זמן קצרים , כדי להכשירו לגמר - סל , שיחל 
רק בעוד 3 שבועות ( 32 באפריל ) , אם מכבי תל אביב יגיע לשלב זה . אריס 
סאלוניקי אמורה לנחות הערב בשעה 00 . 12 למישחקה נגד מכבי . אפשר שכוכבה 
ניקי גאליס לא יגיע . ליוונים סיכויים קלושים להמנע ממיפגש מול ברצלונה 
בחצי הגמר האירופי בסארגוסה . הם זקוקים לניצחון ביד אליהו ולהפסד ביתי 
של לימוז לפיליפס מילאנו , כדי לסיים במקום השלישי . סערו אתמול הרוחות 
בעקבות התבטאויות הכדורסלנים האמריקאים של הקבוצה , שטענו ש"אין להם מה 
לאכול " . בעיקר יצא קיצפם על מייקל קארטר . " חשבנו להחתימו לשנה הבאה . 
עתה , בגלל השמצותיו , נשקול זאת מחדש " , אומר יו"ר מכבי רמת גן דרור 
נאור בהודעה לעיתונות . " מכבי רמת גן חייב לכדורסלן משכורת חודש אחד בלבד 
בתוספת בונוס . כשקארטר הסתבך בשעתו בקטטה אלימה שיחרר אותו חבר הנהלה בערבות , 
וזו התודה לה אנו זוכים ממנו " , קובלים אנשי רמת גן . 
