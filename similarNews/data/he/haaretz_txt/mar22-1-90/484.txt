לונדון ( רויטרס ) . המינהל הבריטי לבריאות ולבטיחות ( אץ - אס - אי ) 
, עומד לתבוע את חמש החברות המרכיבות את העסקה המשותפת טרנסלינק , המחצית 
הבריטית של הקונסורציום האנגלו - צרפתי טראנסמאנש לינק , שהוא הקבלן הבונה 
את המנהרה שתחבר את צרפת ובריטניה . אץ - אס - אי הוא גוף בלתי - תלוי הממומן 
על - ידי הממשלה , שהוקם תחת החוק לבריאות ולבטיחות . החברות הן חברות - 
בנות של קבוצת קוסטיין , טרמאק , טיילור וודרו , גורג ווימפי וביק . 
את ההסכם להקמת טראנסמאנש לינק ערכה חברת יורוטאנל . החברות מואשמות בכך 
שלא דאגו לבטיחות עובדיהן על - ידי התאמתן של מכונות הכרייה של המנהרה . 
דובר של אץ - אס - אי אמר שארגונו ערך חקירה בעקבות תאונה שאירעה ב6 בפברואר , 
אולם התביעה מתייחסת להליכים הכלליים שהתגלו בעת הבדיקה . " יש בידינו 
הכוח להפסיק את העבודה , ואנו משתמשים בכוח זה לעתים קרובות באתרי בנייה " , 
אמר הדובר . לא נמסרה תגובה מחברת טרנסמאנש לינק . 
