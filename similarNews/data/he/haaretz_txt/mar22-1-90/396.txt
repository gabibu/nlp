חוק שוויון ההזדמנויות הוא מהחוקים שנועדו להתוות כיוונים חדשים בתחום יחסי 
העבודה , מכוח החלטת המחוקק , לאחר שחלו תמורות בעמדות החברה לנושאים מסוימים . 
דברים ברוח זו אמר בשבוע שעבר שופט בית הדין האזורי לעבודה בתל - אביב , 
מאיר נחתומי , בדיון עקרוני בנושא חוק שוויון ההזדמנויות בעבודה האוסר , 
בין היתר אפליה על רקע מיני . הדיון התקיים בעקבות תביעה שהגישו עובדות 
אל - על באמצע שנת 88 לבית הדין האזורי לעבודה נגד הנהלת אל - על , שלא 
איפשרה להן להשתלב במסלול קידום כפי שקיים לגבי העובדים שהם קציני תנועה . 
סלע המחלוקת בתביעה היה קשור בסייג נוסף הקבוע בחוק , לפיו האפליה לא תתוקן , 
תוך פגיעה בעובד או בקבוצת עובדים אחרים . העובדות הגישו תביעה לצו מניעה , 
שיאסור על ההנהלה לאייש תפקיד של מנהל תחנה , שנמנע מהן בשל אפליה מינית . 
התביעה הוגשה לבית הדין האזורי לעבודה בתל - אביב , באמצעות עוה"ד ד"ר 
פרנסיס רדאי משדולת הנשים , ועו"ד עופרה פרידמן , העומדת בראש הלשכה המשפטית 
של נעמ"ת . צו מניעה מידי לא ניתן , ובית הדין החל בדיון מהותי לבחון אם 
אכן קיימת במקרה זה אפליה . קציני התחבורה ביקשו בנובמבר 98 , באמצעות עו"ד 
תמר גולן , להצטרף כצד לדיון , בטענה שזכותם תיפגע , אם יצורפו הנשים 
לקורסים שלהם ויקודמו על חשבונם . השופט נחתומי דחה בהחלטתו את בקשתם . 
הוא אמר , כי אם יוחלט להיעתר לתביעת הדיילות , ולהעניק צו מניעה או 
צו עשה , אזי תישקל גם האפשרות של פגיעה בקציני התנועה , ובית הדין יצטרך 
מיוזמתו להזמינם להשמיע את טיעוניהם . השופט קבע , כי מרוח החוק אפשר להבין , 
שאין כל כוונה לאפשר לכל עובד שחש מאוים מתביעה על פי החוק האוסר אפלייה , 
להצטרף כצד להליך המשפטי . השופט דחה את ניסיונם של קציני התנועה בטענה , 
כי זהו ניסיון להיכנס ב"דלת הצדדית " , והטיל עליהם לשלם את הוצאות המשפט . 
