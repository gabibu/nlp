ציבור זכאי המשכנתא ימשיך לקבל את המשכנתא מהבנקים למשכתנאות , למרות הרפורמה 
בשוק המשכנתאות , שתופעל החל מתחילת השבוע הבא . כך סוכם בתום ישיבה מרתונית 
שהתקיימה שלשום . בישיבה השתתפו מנהלי כל הבנקים למשכנתאות וכן אלי יונס , 
חשב האוצר והיועצים המשפטיים שלו . על פי תוכנית האוצר , אמורים היו הבנקים 
למשכנתאות לתת את הלוואות המשכנתא לזכאים על אחריותם הבלעדית . בעקבות התוכנית 
הועלה החשש שמשתכנים רבים לא יוכלו לקבל את המשכנתא , משום שהבנקים יפסלו 
אותם משיקולים עסקיים . סוכם , כי במקרים אלה , תקבע ועדה מיוחדת את גורל 
הזכאי . ואולם , בישיבה שהתקיימה שלשום נקבע , כי הבנקים יעבירו בכל מקרה 
את המשכנתא לזכאי משרד השיכון , ואילו הציבור שלא יתאים לבנק משיקולים עסקיים , 
תועבר אליו ההלוואה על אחריות משרד האוצר . הבנקים ישמשו במקרה זה כנאמנים 
של האוצר , ויקבעו באלו מקרים תועבר המשכנתא על אחריות הבנק , ובאילו מקרים 
על אחריות האוצר . עוד סוכם בישיבה על אופן קביעת המרווח שיקבלו הבנקים , 
שייגזר מהריבית הממוצעת ארוכת הטווח הקיימת בשוק ההון . המרווח יהיה מעבר 
לריבית שתיגבה מציבור הזכאים . כפי שסוכם , הריבית תעמוד על % 5 . 4 לשנה 
( במקום % 5 לשנה עד כה ) , והיא תהיה צמודה למדד . עוד נקבע כי החזר 
המשכנתא ייעשה בהצמדה חודשית , ולא בהצמדה תלת חודשית כפי שהיה עד כה . 
