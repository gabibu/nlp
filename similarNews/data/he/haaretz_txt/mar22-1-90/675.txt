דמשק ( ע"ר ) . " החזית הדמוקרטית לשחרור פלשתין " תערוך השנה ועידה , 
שתבחר הנהגה חדשה ותבדוק את אפשרויות שיפור יכולת התגובה של אש"ף לשינויים " , 
אמר שלשום מנהיג החזית , נאיף חוואתמה . בראיון לסוכנות רויטר אמר חוואתמה 
כי ההתקוממות בשטחים וההתפתחויות הבין - לאומיות דורשות שינויים בגופים הפנימיים 
של אש"ף . " בוועידה תיבחר הנהגה חדשה , שתזרים דם חדש לשורות אש"ף . 
יתקיים דיון חופשי בכל הנושאים " . חוואתמה הכחיש כי קיים קרע בינו לבין 
סגנו , יאסר עבד - ראבו , שעמד בראש משלחת אש"ף לשיחות עם ארה"ב . " דיווחים 
אלה הם שטויות . אני מתנגד למאמצי השלום של אש"ף , אולם המחלוקת נפתרה 
כבר בשנה שעברה . הוועד המרכזי הגיע להחלטות פוליטיות וארגוניות בהסכמה 
מלאה , ובחר באלגיר פוליטבירו חדש בדרך דמוקרטית " . הוא דיבר גם על המשבר 
הממשלתי בישראל , ואמר כי לשמעון פרס סיכוי טוב יותר להרכיב ממשלה מאשר 
ליצחק שמיר אם יכריז על תוכנית שלום ברורה . " על פרס לזנוח את הערפול 
לטובת הבהירות , ולהכריז על תוכנית שלום עם הפלשתינאים . לאחר הקמת ממשלה 
בישראל , יערוך הוועד המרכזי של אש"ף דיון מיוחד על צעדי הארגון . אנו 
מוכנים לפתוח בדיאלוג , שיהיה בין ישראל למשלחת אש"ף , וזאת כהכנה לוועידה 
בינלאומית " . חוואתמה גינה את החלטת הקונגרס האמריקאי בנושא ירושלים , 
בטענה שהיא נוגדת את כל החלטות האו"ם . 
