( ע ) . בדליקה שפרצה אתמול בבוקר במלון פארק , ברחוב הירקון בתל - אביב , 
נגרמו נזקים לרכוש . איש לא נפגע . משערים כי זו היתה הצתה . סמוך לשעה 
תשע בבוקר פרצו הלהבות במחסן מזרונים של המלון , העובר בתקופה האחרונה שיפוצים 
נרחבים . כבאי תחנת כיבוי האש של תל - אביב הגיעו למקום עם שש מכוניות כיבוי , 
חלקן מצוידות במנופים , משום חששם כי במלון לכודים בני אדם . כשהגיעו 
הכבאים למקום הוברר כי במלון אין כלל אורחים , וכי צוות המלון והמשפצים 
לא נלכדו . לאחר שעה ומחצה של עבודה מאומצת , הצליחו הכבאים לאתר את האש , 
לפני שזו הצליחה להתפשט לקומות האחרות של המלון רב הקומות , ולבניינים 
סמוכים . במהלך פעולות הכיבוי הגיעו למקום כוחות משטרה , שחסמו את האזור 
לתנועת כלי רכב . לדברי ציון בדוח , יו"ר ועד הכבאים בת"א , מדובר כנראה 
בהצתה מכוונת , שהחלה בהצתת מזרוני המלון , שאוכסנו באחד החדרים עד תום 
העבודות במקום . מהנהלת המלון נמסר כי הנזק שנגרם אינו כבד , וכי כל החתונות 
והמסיבות המתוכננים להתקיים במלון פארק יתקיימו כרגיל . המשטרה עיכבה לחקירה 
כתריסר פועלים ערבים העובדים במלון ימית הסמוך , וגם ערבים המועסקים בשיפוצי 
מלון פארק עצמו . 
