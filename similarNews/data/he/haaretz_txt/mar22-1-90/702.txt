ויליאם ביל רובינסון , אזרח אמריקאי , נרצח שלשום בלילה בביתו שבאזור הביטחון 
בדרום לבנון . רובינסון , בן 65 , בעבר חייל במארינס , נרצח בידי שלושה 
רעולי פנים , חמושים ברובי קלצניקוב , בעיירה ראשאיה אל - פוחאר . בביירות 
טען אלמוני בטלפון , כי חזית ההתנגדות הלאומית הלבנונית , ארגון שמאל פרו - 
סורי , היה האחראי לרצח , וכי הסיבה היא רצונו של רובינסון להקים התנחלות 
באזור וליישב בה יהודים שיגיעו מבריה"ם . רובינסון מנהל כבר שש שנים מעון 
לילדים הסובלים מפיגור שכלי , הנמצא בכפר . מהשגרירות הנוצרית הבין - לאומית 
בירושלים נמסר , כי רובינסון , נשוי ואב לארבעה ילדים , נורה למוות בשעה 
שבני משפחתו התפללו יחד עם 02 ילדים נכים שבהם טיפלו . איש השגרירות הדגיש , 
כי בטעות פורסם אתמול שרובינסון היה יהודי . לדבריו , כל המוסדות שבהם 
טיפל רובינסון היו מיועדים לילדים ולקשישים ערבים בלבד . הוא הוסיף שאת 
הכספים למימון פעילות הסעד שלו קיבל רובינסון מתורמים רבים ברחבי העולם , 
שקראו על פעילותו בפרסום של השגרירות הנוצרית הבין - לאומית . רובינסון 
פעל בלבנון כשליח כנסייה אמריקאית קטנה מאז 4891 , ונשאר שם למרות חוק אמריקאי 
האוסר על אזרחים ארה"ב להישאר בלבנון בשל החשש לתפיסת בני ערובה . מקורות 
דיפלומטיים בישראל אמרו כי שלטונות ארה"ב ביקשו ממנו פעמים רבות לעזוב את 
לבנון , למען ביטחונו , אך הוא אמר שיעזוב רק אם יימצא לו מחליף בניהול 
המעון . מקורות לבנוניים אמרו כי הוא עבד גם בשביל הטלוויזיה המזרח תיכונית , 
תחנה המנוהלת בידי מיסיונריים אמריקאים במרג עיון שברצועת הביטחון . תושבי 
ראשאיה ניהלו בשבועיים האחרונים מערכה בכלי התקשורת המקומיים , כדי למנוע 
מרובינסון את רכישתה של אדמה להקמת בית אבות . נציגי 81 כפרים מדרום לבנון 
גינו עוד שלשום את הממשלה הלבנונית על שאינה עושה די נגד רובינסון , אשר 
לטענתם חדר לאזור הביטחון בניגוד לחוק . לטענתם כל הילדים שהיו במעון שהוא 
ניהל אינם מתגוררים באזור הביטחון , וכי הוא למעשה ביקש לרכוש את האדמה 
כדי להקים התנחלות ל002 מהגרים יהודיים . בחזית ההתנגדות שנמסר שאנשיה ביצעו 
את הרצח , מאוגדות כמה מפלגות שמאליות , כולל המפלגה הקומוניסטית הלבנונית , 
המפלגה הסוציאל - לאומית הסורית והאגף הלבנוני של מפלגת הבעת הסורית . לאחר 
הרצח באו למקום חיילי צה"ל וחיילי צד"ל ופתחו בחקירה . 
