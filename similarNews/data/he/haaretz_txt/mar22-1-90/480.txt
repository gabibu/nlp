הממשלה אישרה אתמול העברת 831 מיליון ש"ח למשרד הדתות לצורך מוסדות הדת החרדיים 
וכיסוי גירעונותיהן של המועצות הדתיות . לפני כשבועיים היו העברות הכספים 
אל המפלגות הדתיות נתונות בידי שר האוצר דאז , שמעון פרס . במגעים עם המפלגות 
הדתיות והחרדיות הבטיח להם פרס 141 מיליון ש"ח . עם תום כהונתם של שרי המערך , 
ונוכח האפשרות להקמת ממשלה צרה בראשות המערך , נזכרו בליכוד כי משרד האוצר 
נתון עתה בידיהם . פרס יכול אמנם להבטיח , אך בינתיים רק הליכוד יכול להעביר 
את הכסף למפלגות הדתיות באמצעות תקציב המדינה . בליכוד ביקשו לרכוש את המפלגות 
הדתיות עוד בטרם הן יחתמו על הסכם קואליציוני עם פרס , המועמד להרכבת הממשלה , 
ועל כן ניאותו לתת להם כספים ביד רחבה . כך , במגעים דחופים בין ראשי 
הליכוד למפלגות הדתיות , הוסכם להעביר להם כספים ייחודיים בסך 831 מיליון 
ש"ח . המפלגות הדתיות והחרדיות יעבירו היום או מחר לוועדת הכספים את רשימת 
המוסדות הייחודיים , שיזכו בהקצבות . רשימת המוסדות תיקבע על - ידי המפלגות 
הדתיות , על - פי קרבתם אליהן . העברת הכספים בלא קריטריונים ברורים , 
אחידים ושווים מנוגדת לחוות דעתו של היועץ המשפטי לממשלה , ובניגוד לעמדת 
בג"ץ . גם אשתקד , כבכל שנה בשנים האחרונות , הבטיחו שרי האוצר לקבוע 
קריטריונים לחלוקה ייחודית זו , אך הדבר לא מומש . 
