נגיד בנק ישראל תקף אתמול בחריפות את החלטת הממשלה מיום א , לדחות את הרפורמה 
בבשר קפוא . בשיחה ל"הארץ " , ערב ההצבעה על התקציב , אמר הנגיד : " ההחלטה 
על הרפורמה היתה צעד מבורך . הדבר היה מביא להוזלת מחיר הבשר לצרכן , מקטין 
את ההגנות על הייצור המקומי , מביא להקצאת משאבים נאותה יותר בחקלאות . 
ההחלטה שקיבלה הממשלה חמורה , היא מנציחה מנגנון ביורוקרטי שלם , שהוחלט 
לבטלו . אני מוחה על החלטת הממשלה לבטל את הרפורמה בבשר קפוא " . בהתייחסו 
להחלטה להעלות את מחיר המים , אמר הנגיד : " האוצר הציע להעלות את מחיר 
המים על מנת להחזיר את מחירי המים הריאלים ששררו במשק . מחיר לא ריאלי של 
מים , במיוחד לצרכנים הגדולים במגזר החקלאי , מביא לבזבוז ניכר של משאב 
יקר זה . האבסורד הגיע לשיאו , כאשר מחד מדברים על יבוא מים על מנת לפתור 
בעיות , ומאידך מחליטה תת ועדה של ועדת הכספים להגדיל את חוסר היעילות בניצול 
משק המים . לא רק שייקור המים לצרכן הביתי יביא לעלייה של % 3 . 0 במדד , 
אלא מתברר כי רק שליש ממחיר זה מגיע למקורות . שני שליש מהסכום נמסרים 
לידי הרשות המקומית . עוד אמר הנגיד , כי סבסוד הרשויות המקומיות דרך מחירי 
המים הוא דבר פסול , המצטרף להיתר הכללי שניתן להעלאת הארנונות , לשם מימון 
קופתן . הגרוע מכל הוא צורת קבלת ההחלטה : ועדת המשנה של ועדת הכספים 
מורכבת מלובי חקלאי חזק , נתנו לחתולים לשמור על השמנת . במקום להעלות 
מחירי מים למגזר החקלאי באופן פרוגרסיווי החליטו שם החלטה לא ציבורית זוהי 
החלטה פופוליסטית , אמר . בהתייחסו להחלטה להעלות את ההקצבות הייחודיות 
אמר הנגיד : " בסעיף ההקצבות היתה הגדלה ניכרת . החינוך הדתי קיבל יחסית 
מעל ומעבר לאוניברסיטאות . הגדלה זו מתבצעת על חשבון הרזרווה שנועדה למימון 
יעדי תקציב אחרים . בכל מקרה אסור לקבל החלטה זו מבלי לקצץ בסעיפים אחרים 
בתקציב , על מנת לשמור על מסגרתו . הנגיד הביע תקווה , כי היום יאושר 
התקציב לשנה , ומסגרת לא תיפרץ עקב ארועי הימים האחרונים . 
