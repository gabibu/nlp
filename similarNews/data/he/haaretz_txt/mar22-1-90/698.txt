כל נסיונות הפיתוי של המערך והליכוד להעביר לשורותיהם " עריקים פוליטיים " , 
כדי לפרוץ בכך את התיקו הפוליטי המונע הרכבת ממשלה לא הצליחו גם אתמול . 
הקולות הקוראים להקדמת הבחירות כפיתרון היחידי למצב שאליה נקלעה המערכת 
הפוליטית גברו אתמול , הן במערך והן במפלגות ימין . ח"ך גד יעקבי אמר , 
כי לאור המבוי הסתום אליו נקלע המו"ם להרכבת הממשלה , אין מנוס מהקדמת 
הבחירות . הוא הציע שהמערך והליכוד יסכימו ביניהם על הקדמת הבחירות . יעקבי 
מציע כי הבחירות יתקיימו בחודש יוני הקרוב , כאשר על דעת שתי המפלגות 
הגדולות יחוקק חוק שיגביל את תקופת מערכת הבחירות ומשך תעמולת הבחירות לשבועיים 
בלבד , כדי לחסוך במשאבים . בד בבד מציע יעקובי לחוקק חוק לשינוי שיטת 
המימשל . במפד"ל ברכו על הצעה זו , ודובר הסיעה בכנסת ציין כי המפד"ל היתה 
זו שהציעה ראשונה את הקדמת הבחירות , ואף יזמה הצעת חוק להקדמתן . לרעיון 
הקדמת הבחירות מסתמנת תמיכה במפלגות ימין כמו צומת וגם בתחייה . המתנגדים 
העיקריים להקדמת הבחירות הן המפלגות החרדיות , אגו"י , ש"ס ודגל התורה . 
גם בליכוד שוללים בשלב זה את הרעיון להקדמת הבחירות , שכן הם מאמינים שיש 
בכוחו של שמיר להרכיב ממשלה . גורמים בליכוד העריכו אמש כי העלאת רעיון הקדמת 
הבחירות נועד להבהיל את המפלגות החרדיות , החוששות לאבד מכוחן בבחירות , 
ולאלצן להגיע לסיכום עם המערך . מאמצי החיזור אחר עורקים פוטנציאליים נמשכו 
גם אתמול . ח"ך יהודה פרח מהליכוד , טען כי המערך הציע לו תפקיד של סגן 
שר . שמו של ח"ך אבנר שאקי הוזכר כמי שהוצע לו על - ידי המערך לשמש כשר 
החינוך . שאקי תקף אתמול את עמיתו למפלגה , השר המר . הוא טען כי " זכותו 
להיפגש עם פרס אינה נופלת מזכותו של המר " . אבל יחד עם זאת הדגיש כי נשאר 
נאמן להחלטת הסיעה , ולא יעשה מהלך כלשהו ללא אישורה . הדתיים היו גם אתמול 
יעד לחיזורי שתי המפלגות הגדולות . השר משה ארנס , מקיים מזה יומיים , 
בפרופיל נמוך , פגישות בחצרות אדמורי"ם ממועצת גדולי התורה של אגודת ישראל . 
הוא ביקר אצל האדמו"ר פנחס מנחם אלתר , אביו של האדמו"ר מגור , שהוא מראשי 
מועצת גדולי התורה , וכן אצל האדמו"ר מסדיגורה ואצל האדמו"ר לוי יצחק הורוביץ , 
מבוסטון , המשמש כראש מועצת גדולי התורה בארצות - הברית , והשוהה עתה בארץ 
בביקור בישיבה שהקים בשכונת הר - נוף בירושלים . בפגישות אלה הבטיח ארנס 
כי הליכוד יכבד את ההסכם שהפר בשעתו שמיר . הרבנים שמעו אותו בנימוס , 
אולם מקור בכיר באגו"י אמר כי ארנס לא שיכנע ולא הצליח להבקיע את חומת הנחישות 
של הרבנים והתנועה , לתמוך בממשלה בראשותו של פרס . דבריו של הרב שך בגנות 
הקיבוצים המשיכו להתסיס אתמול את המערכת הפוליטית . יו"ר סיעת המערך , 
ח"ך חיים רמון , אמר כי אם הרב שך רוצה מלחמה הוא יקבל מלחמה . " מפלגתי 
לא תנהג כמנהג הנוצרים ולא תושיט את הלחי השניה " , אמר רמון . יו"ר סיעת 
המערך אמר כי בדבריו פסל הרב שך ציבור שלם . ח"ך רביץ אמר בתגובה , כי מעולם 
לא הבטיחה דגל התורה שתלך עם המערך . ראשי ערי פיתוח ומזכירי מועצות פועלים 
מטעם מפלגת העבודה , שהתכנסו אתמול בחצור הגלילית , שיגרו מברק מחאה לרב 
שך , וכן מברק לרב עובדיה יוסף , שבו הם מחזקים אותו על דבריו בזכות ההליכה 
לשלום . הדיונים המרתוניים בכנסת לאישור התקציב , ובעיקר " חלוקת השלל " , 
בדמות ההקצבות הייחודיות , גרמו לרפיון מה במו"ם הקואליציוני , וצופים 
שהמאמצים בנושא זה יחודשו במלוא עוצמתם מיד עם אישור התקציב , כאשר פרס 
ואנשיו ינסו לעמוד במסגרת הזמן שהקציב להם הנשיא ולהציג ממשלה צרה בתוך עשרה 
ימים , ואנשי הליכוד ינסו לשמור בכל מחיר על הבלוק החוסם של 06 חברי כנסת . 
