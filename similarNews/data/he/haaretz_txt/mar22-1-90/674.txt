בית המשפט הצבאי בלוד הרשיע אתמול את עיזאת מוחמד שחאדה זיידאן רזאווי , 
מרצה לספרות אנגלית באוניברסיטת ביר - זית , בפעילות מטעם הפתח באוניברסיטה 
ובהתאחדות הסופרים בירושלים מאז 5891 . הוא הואשם שכתב , ביחד עם ד"ר סרי 
נוסייבה , את עמדת ארגון פתח בכרוזים 2353 של המפקדה הלאומית המאוחדת , 
והורשע על סמך הודאתו . גזר הדין יינתן בחודש הבא . רזאווי , בן 92 , 
מן הכפר עיסאוויה שבצפון מזרח ירושלים , אמר בעדותו כי הוא ונוסייבה ניסו 
שוב ושוב לכלול בכרוזים קריאות למען השלום , להפסקת האלימות ולמען פתרון 
פוליטי , אך דעת הקיצונים גברה וניסוחיהם לא הוכנסו לכרוזים . עורכי הדין 
של הנאשם , אביגדור פלדמן וגוואד בולוס , טענו כי גם אם ניסיונו של רזאווי 
לפעולה פוליטית נעשה בערוץ בלתי חוקי , אין בכך חומרה יתירה מכיוון שהוא 
ניסה לקרוא לשלום . לדבריהם יש להתחשב בכך גם אם הכותב יודע שקולו לא יישמע , 
אלא הקול הקיצוני . הם ביקשו שלא למצות את הדין עם רזאווי , כי המדובר 
באדם שהביע את האני מאמין שלו , והשתמש בכלי החשוב כרוזים כדי להשפיע 
ולגייס את דעת הקהל הפלשתינית לדרך שבה הוא מחזיק . הסניגורים הדגישו שרזאויי 
ונוסייבה ניסו לקרוא לכוחות השלום הישראליים לתמוך בדרישות הצודקות של עמם 
להגדרה עצמית , הידברות עם אש"ף והקמת מדינה . התובע הצבאי , רון שפירא , 
טען כי מכיוון שרזאווי נתן את ידו לניסוח כרוזים וידע שיש בהם קריאות לאלימות , 
הוא שותף מלא לאותן קריאות אלימות , ויש לראות בו אחראי עקיף למעשים שבוצעו 
בהשראת הכרוזים . הוא דרש להחמיר עם הנאשם , ורמז כי הוא דורש למצות עמו 
את הדין משום שמדובר במקרה חמור ביותר של חברות בפתח . העונש המקסימלי שלו 
צפוי רזאווי הוא עשר שנות מאסר . ד"ר סרי נוסייבה , אשר שמו אוזכר בכתב 
האישום ובטיעוני הסניגוריה , היה בין הנוכחים באולם . נוסייבה אמר שהוא 
אינו יכול להיות אחראי על המקרים הרבים שבהם מוזכר שמו . יצוין כי ח"ך צחי 
הנגבי , שעתר לבג"ץ נגד התובע הצבאי , על שלא הוגש גם נגד סרי נוסייבה 
כתב אישום , חזר בו מהעתירה בעקבות תצהיר המדינה , שעל פיו הטעמים לאי - 
העמדתו של נוסייבה לדין הם חסויים . 
