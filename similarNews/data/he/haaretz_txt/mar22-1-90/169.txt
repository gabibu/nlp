בצהרי יום ב השבוע , נכנס ח"ך משה גפני מדגל - התורה לחדר הקטן , הצמוד 
למזנון חברי - הכנסת . הוא צנח בכבדות על הכיסא ומילמל בפליאה עמוקה : 
" אני ממש לא מאמין . מאז שהלכנו עם הליכוד , אני יותר פופולרי ממלמיליאן . 
אתם לא יודעים מה קורה כאן . כולם ניגשים אלי , אפילו הסדרנים בכנסת באים 
בסתר ולוחצים לי יד . באופקים היום רצו לתת לי דלק חינם . מה הולך כאן ? 
מה יש להם כולם עם הליכוד ? הקהל הקטן שאליו הופנו השאלות , כלל באותו 
מעמד את צבי רוזן מאגודת - ישראל ועוד צעיר חרדי . רוזן , מן המפלגה 
ההולכת עם המערך , נדרש להסבר ארוך , להבהיר לעמיתו מדגל - התורה , ההולכת 
עם הליכוד , " מה יש להם כולם עם הליכוד " , שהופך את הרב גפני לפופולרי 
יותר ממלמיליאן . זה לא היה הבלבול היחיד שנפל על נבחרי העם בימים אלה . 
קורטוב הנחת היחיד בשבוע המטורף היה מראה פניהם של השרים וחברי - הכנסת , 
שאיבדו משהו מהבעת העליונות ותחושת היתרון הסגולי הקבועה עליהם . פניהם 
אמרו אותה מבוכה ממש שהשרו על נתיניהם , ושיחותיהם ברוח " מה יהיה " לא 
נבדלו במאומה מן השיחות שהתנהלו השבוע בכל בית ישראלי . אחד מגורמיה הבולטים 
יותר של המבוכה , היא האנומליה שנוצרה בחיבור שבין המפלגות החרדיות למפלגות 
השמאל , לקראת הקמתה של הממשלה החדשה . שנים רבות הוצבו שני מחנות אלה 
בשני קצות הקשת המפלגתית . בעיני החרדים היו רץ , מפ"ם ושינוי נציגיו המובהקים 
של המחנה האנטי - דתי , נושאי הדגל של האנטי - קלריקליות והמלחמה בכפייה 
הדתית . בעיני השמאל , נתפס המחנה החרדי כאיום על אופיה הדמוקרטי - החילוני 
של המדינה , כנציג הפונדמנטליזם החומייניסטי המאיים לשבש את הליכותיה . 
עסקת - החבילה הרעיונית כרכה גם את ההשקפות המדיניות הנוגדות . והנה , 
במחי הצבעת אי - אמון אחת , התהפכו היוצרות . השאלה אם מדובר רק במאזן 
חדש של אינטרסים או במהפך חברתי - פוליטי מהותי , תעסיק מן הסתם עוד רבות 
את אנשי התקשורת והמחקר . העובדה המיידית היא שהזאב הולך לגור עם הכבש . 
השאלה , כיצד תישאר הכבשה שלמה והזאב שבע , נעשית אחד ממוקדי העניין . 
מתוך מטען הרגישויות ההדדיות , מנסים שני הצדדים למצוא זה בזה בדחיפות 
נקודות של חן , כשניים שנקלעו לשידוך כפוי , וינסו להפיק ממנו את המיטב . 
הדרך , כך נראה , אינה פשוטה כלל . את הבעיה מיצה השבוע בדרך חזותית אחד 
מאנשי ש"ס . האיש הדבק דווקא בהליכה משותפת עם המערך , אמר באנחה : " הרבה 
מאוד אנחנו יכולים להעביר אצל הבוחרים שלנו . אבל איך נוכל למכור להם את 
תמונת - המחזור המסורתית של הממשלה החדשה אצל הנשיא , עם יוסי שריד ושולמית 
אלוני ? " שלא בטובתם , נהפכו שריד ואלוני , כל אחד בסוגו , לסמל הבעייתי 
של הדו - קיום הזה . אלוני , עם הדימוי האנטי - דתי , ואישה בנוסף לכל . 
שריד , עם התדמית האש"פיסטית והלשון המשתלחת . הרבי מוויזניץ , חבר מועצת 
גדולי התורה , נדרש לעניין בדיוני השבוע . " ומה עם שולמית אלוני ? " 
נשאל בישיבה שקבעה את כיוון הליכתה של אגודת - ישראל עם המערך . " האין 
היא בת ישראל ? " השיב בשאלה ופתר את הסוגיה : אפשר לשבת עמה . שריד , 
במעט הפלגה ובלי דעת , כמעט סיכן לפני שבוע את המהלך להפלת ממשלת שמיר . 
זה היה ביום ה , כאשר בעת הישיבה על הצבעת האי - אמון בכנסת , נטשו לפתע 
את הבניין ראשי המערך והליכוד והלכו אצל הרב עובדיה יוסף . לא איש כשריד 
יעבור בשקט על כגון אלה . ברוב אמוציות ובשידור חי השמיע את דברו : " נוצר 
פה מצב בלתי - נסבל , כאשר 021 חברי כנסת נציגי הציבור . . . והנה הכנסת 
הזאת , שהיא מקור הריבונות , מתפזרת כי אומרים שעכשיו יושבים אצל הרב , 
יהיה מכובד וחכם ככל שהיה . אבל אני לא חושב שנציגי הסיעות הגדולות צריכים 
לשבת ולהתפלש בעפר רגליו ובטל כבודה של הכנסת מפני כבודו של הרב " . העם 
עצר את נשימתו . אותה שעה , היה מי שטרח בביתו של הרב עובדיה יוסף להנמיך 
את קול המקלט , שלא יגיעו חלילה הדברים לאוזני הרב . לאחר מעשה , אמרו 
בש"ס : " לוא שמע הרב , היה עלול להתבטל כל המהלך כולו " . מי שכן שמע , 
וכעס , היה שמעון פרס . בשיחתו השבוע עם שולמית אלוני , שאל : " למה 
יוסי צריך היה להגיד את זה ? " אלוני השיבה : " כי היה לו צורך " . אך 
היא לא נראתה מאושרת מגילוי - הלב של בן סיעתה . לא יצאו ארבעה ימים , ושריד 
עשה זאת שוב . כאשר נשאל לתגובתו על הנאום היוני שנשא הרב עובדיה יוסף בטלוויזיה , 
לא עמד בפיתוי של חידוד הלשון : לא סתם נאום שלום , ממש נאום שלום עכשיו " , 
אמר , וכמה לבבות אחוזי - חרדה שוב החסירו פעימה . נציגי הליכוד מלבים 
בשקיקה את היצרים . מאמצים לא - מעטים השקיעו השבוע השר משה קצב , ח"ך 
צחי הנגבי ואחרים , בניסיון לנפנף מול עיני החרדים במטלית האדומה של השמאל . 
עם זאת , יש גם בעיה אמיתית . מקורב לש"ס אמר בגילוי לב : " אם תהיה 
אופציה אריתמטית , נשאף שרץ תישאר מחוץ לממשלה . זה לא מה שישבור את הקמת 
הממשלה , אבל יקשה מאוד . אם לא תימצא האופציה האריתמטית , יבואו הרבנים 
ויסבירו כי בשביל השלום , שהוא ערך עליון , ראוי ללכת לממשלה אחת אפילו 
עם אלוני ושריד . מה שמפריע לברית הזאת , אינם עניינים אידיאולוגיים , 
אלא עולם שלם של דימויים . על זה צריך לעבוד " . אחד שאינו מתרגש הוא שריד 
עצמו : " אני מודע לבעיה אך איני מתכוון להתמודד אתה . אין לי היכולת 
לשנות את הביוגרפיה שלי ואין לי הרצון לשנות את עצמי . איני מתחרט על שום 
התבטאות . לש"ס יש בעיות קשות ואמיתיות , ובמצב כזה אנשים מחפשים אליבי , 
ואני האליבי הקבוע . לגופו של עניין , אני אעשה הכל כדי שהממשלה הזו תקום , 
וזה כולל הרבה ויתורים . רק אתמול שוחחתי על זה עם מנחם פרוש . מידת האיפוק 
משני הצדדים , היתה המוטו של השיחה " . שריד אינו איש השמאל היחיד שניהל 
השבוע שיחות מסוג זה עם החרדים . למרות שיתוף - הפעולה הממושך בזירת הכנסת , 
נוהגים שני הצדדים זה בזה בימים האחרונים כאנתרופולוגים של שני שבטים , 
החייבים ללמוד בדחיפות את רזי התנהגותו של השבט האחר שהתיישב בסמיכות מקום . 
חברי - הכנסת המתגודדים במזנון דומים לחבורת גברים משועממים מחברת עצמם . 
כניסתו של כל חרדי עוטה קפוטה לאולם מזרימה אדרנלין בעורקיהם , כדרך שמשפיעה 
כניסתה של חתיכה מלבבת . לפתע מזדקפים בכיסא , הפרצוף הלאה עוטה חיוך וההבעה 
מזמינת - התייחסות . " הנה החבר שלי , הרב . . . " , היה המשפט הרווח 
ביותר בקרב חברי - הכנסת השבוע . בפינה אחת , יאיר צבן ממתיק סוד עם הרב 
אריה גמליאל מש"ס ; רן כהן משוחח ארוכות עם מנחם פרוש , קפמאליד4חמוכשעובר 
לידו הרב אברהם ורדיגר , הוא מזדרז לקבוע עמו עוד שיחה . שריד בוחר לעשות 
משאל אישי קטן ומזעיק לשולחנו את הרב אברהם רביץ . " יש לנו בעיה מסוימת 
אתך ועם שולה אלוני , אבל עכשיו יש בציבור שלנו הרבה פחות אובססיה כלפיכם 
מאשר לפני שנה " , מסכם רביץ . ביתר התלהבות , סיפרו אנשי דגל - התורה על 
הרושם הרב שעשו זה על זה הרב שך ויצחק רבין . " איש כן וישר " , אמר למקורביו 
הרב שך על שר הביטחון לשעבר , והלה גמל לו במזנון הכנסת בהתמוגגות בלתי - 
נלאית מחוכמתו של הרב . גם שי נתן כבוד הרב ביד השר ספר על יהדות ספרד . 
רק המסר שביקש הרב להעביר באמצעות הספר , הפיר את האידיליה : " פרקים 
בספר מלמדים כי המתוחכמים והמשכילים השתמדו . מי שנשארו יהודים , היו פשוטי 
העם ; אני שייך לפשוטים " , אמר הרב לשר , והורה לאנשיו ללכת עם הליכוד . 
במערך תולים בכל זאת תקווות ברושם הטוב שהותיר רבין ברב שך . רפי אדרי מופקד 
מטעם המערך על השיג והשיח עם החרדים . הכבוד הבסיסי לדת שהביא מבית המשפחה 
במרוקו , מסייע עתה בלימוד זריז של שמותיהם של כל האדמו"רים האשכנזים . 
הוא אולי היחיד היכול לומר בטבעיות " לכבוד הרב מסדיגורא שליט"א " , כפי 
שהוא מקפיד לכנותו : " אני מתפלל שהשם ינחה את כבוד הרב לקבל החלטה נכונה 
לטובת עם ישראל " , וכוונתו למערך . ייאמר לזכותו של אדרי , הוא מקובל 
מאוד על החרדים . איש אגודת - ישראל אמר השבוע בקריצה קטנה : " אנחנו , 
החרדים , קצת שבטיים מטבענו . הכנסת - האורחים של אדרי , הבית היפה שלו , 
עושים עלינו רושם . זה בהחלט עובד " . מעבר לרמת הקוריוז או החנחונים הבין - 
אישיים , מחפשים שני הצדדים בסיס מוצק יותר לבנות עליו את העתיד המשותף . 
לשני הצדדים ברור כי להליכתם בממשלה משותפת השלכה מפליגה מבחינה חברתית . 
הרווח הנלווה לשמאל הקיצוני יותר , הוא ריכוך הדימוי הציבורי של " עוכרי 
ישראל " . לציבור החרדי זו הזדמנות לקבל לגיטימציה מסוימת בקרב החוגים החילוניים . 
בין לבין , נזהרים שני הצדדים שלא להגיע לכדי התבטלות , סכנה האורבת בעיקר 
לפתחו של השמאל . " אנחנו מקבלים מהם בעיקר קושי גדול להסביר לציבור שלנו 
מדוע בתנאים הקיימים חייבים ללכת יחד ולדחות דברים מסוימים הנוגעים לדמוקרטיה 
טעונת - הטיפוח שלנו " , אומרת , לא בלי חשש , שולמית אלוני . " החוכמה 
היא למצוא דרך ללכת עם הדתיים בלי להיות כאסקופה הנדרסת " , מגדיר זאת יאיר 
צבן . את המכנה המשותף הרחב ביותר מוצאים דווקא בתחום החברתי , שכבר היה 
כר - פעולה משותף בעבר והוא משמש עתה נקודת - זינוק נוחה להמשך . דווקא 
במפלגות השמאל מצאו החרדים בעל - ברית בדרישתם להשוואת תנאי החינוך של ילדי 
החרדים עם תנאי האוכלוסייה החילונית . למצוקת הזוגות הצעירים , המכבידה 
מאוד על המגזר החרדי , שותף השמאל כנציג השכבות החלשות . השמאל אמנם הציב 
כמה דרישות מוזרות לניסוח קריטריונים ופיקוח ציבורי להזרמת הכספים היחודיים , 
אך מצד שני , לא התנגד עקרונית . המגעים המהותיים יותר בין נציגי מפלגות 
השמאל לנציגי המפלגות החרדיות התמקדו השבוע בעיקר בעניין זה . רן כהן מרץ 
ניסח מסמך חברתי שהציגו לפני פרוש מן האגודה וגפני מדגל - התורה . הפיתוי 
העיקרי בו בשביל החרדים , הוא הבטחת קצבת הילדים והבטחה לתיקון " כל העיוותים 
בתקציבים ובתנאים של מסגרות החינוך " . המסמך התקבל בהתלהבות על שני הנציגים 
החרדים . שניהם הסכימו לשתף פעולה עם השמאל גם במאמצים להפחתת אמצעי - הדיכוי 
בשטחים , כמו ביטול הריסות הבתים , גירושים ומעצר ממושך של עצירים מנהליים . 
החרדים הבטיחו , בשיחות עם אנשי השמאל , לא לתבוע כל חקיקה דתית ולא לשתף 
פעולה עם הליכוד במאמציו להפיל את הממשלה העתידה בפיתוי של חקיקה דתית . 
השמאל הסכים לוותר כבר לטובת הקמת הממשלה , על דרישה מפורשת ומנוסחת בקווי 
היסוד למשא ומתן עם אש"ף . עו"ד דוד גלס , המשמש יועץ משפטי לש"ס ומקורב 
מאוד לרב עובדיה יוסף ולאריה דרעי , מעריך כי על בסיס של קווי - יסוד רחבים 
מסוג זה , תוכל גם ש"ס להצטרף לממשלת פרס . " יש בכך סיכון , אך מצד 
שני , אין אנשי ש"ס לווייתנים ההולכים להתאבד . ההנחה היא שבממשלה בהרכב 
זה יעלו שרי ש"ס לליגה הלאומית והשפעתם תגדל . בתפקידיהם אלה , יוכלו 
מתוך הממשלה לקדם את השלום ולדאוג לשיפור המצב הכלכלי , כנציגי השכבות החלשות . 
הציבור נוטה להגיב על הרגע הנוכחי . ברגע שהעכשיו שלו יהיה טוב יותר , 
תשתנה גם התגובה הרגשית . על כן אין להתרגש יתר על המידה מן התגובות הזמניות 
לעמדתה של ש"ס , המתונות ממילא יותר ממה שהעריכו " . הרוח המנשבת עתה בין 
השמאל למחנה החרדי מרמזת על הכרה הדדית בחשיבות הרגע . " ממשלת איפוק " , 
הכתיר אותה כבר יוסי שריד , על בסיס התכונה המרכזית שתידרש משני הצדדים . 
אם אכן תתקיים , ייצור החיבור בין מחנות אלה מציאות חברתית חדשה לגמרי . 
