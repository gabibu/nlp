" אני ציוני וזה הורס אותי " . זה היה הניסוח הקולע ביותר לתחושת המיאוס 
שאחזה ברבים . עכשיו כבר יש קונסנסוס לאומי כמעט , על כל הגועל - נפש הזה , 
שהתלווה להצבעת אי - האמון בכנסת ולתהליך הקמתה של ממשלה חדשה . משאלי 
רחוב בטלוויזיה וברדיו שיקפו במידה ניכרת את דעתו והלכי - רוחו של הציבור , 
שהיו בסימן של שאט - נפש וסלידה גוברת מפני הפוליטיקאים , העסקנים והשיטה 
הפוליטית הנהוגה אצלנו . פרדי גרובר שיצא ליישובי פרוזדור ירושלים , מגלה 
על רקע הפריחה הצבעונית היפהפיה של סוף החורף ותחילת האביב , אזרחים רבים 
שנמאס להם . הם רוצים שלום ומוכנים גם לוויתורים . במשאלי הרחוב אין אנו 
נתקלים בבוחרי ליכוד רבים . אבל קשה לנחש במי יבחרו ברגע המכריע . רק ברחוב 
השחור של ש"ס סוערות הרוחות החלוקות . הגועל - נפש הוא בעיצומו ורק הפוליטיקאים 
בשלהם , אטומים כנראה לרחשי לבו של הציבור , שאינו מאמין ממילא לשום מלה 
שהם מוציאים מפיהם . ח"ך אמנון רובינשטיין רואה במתרחש סכנה ממשית לדמוקרטיה 
הישראלית . ב"ערב חדש " , בעימות עם ח"ך מרדכי וירשובסקי , שהיה לפנים 
חברו לסיעה ולדעה , מציע רובינשטיין בחירות ישירות לראש ממשלה . לדבריו 
שיטה זו הצילה את צרפת מאנרכיה גמורה . השגותיו של וירשובסקי אינן משכנעות . 
אבל לאמיתו של דבר , יש חשש שגם שינוי כבר לא יוכל לשקם את המערכת הפוליטית 
המעוותת , הרקובה מיסודה . היא מצטיירת לצופים כמין גונגל שכללי המשחק 
בו הפוכים ומטורפים לחלוטין . איש אינו נענש על מעשי רמייה והונאה בזירה 
זו . הבעיה באה לביטוי ב"מבט " של יום שלישי בערב . רפיק חלבי ראוי לשבחים 
רבים על עריכת " מבט " בימים קריטיים אלה . המתח מגיע לשיאו כאשר אנו מתבשרים 
כי הטלוויזיה תעביר את הודעתו של הנשיא חיים הרצוג בשידור ישיר מבית הנשיא . 
התעלומה נפתרת כאשר שמעון פרס , מרצין , נראה בפתח בית הנשיא . אבל המתח 
אינו פג ; אדרבא . פרס והרצוג נכנסים לאולם . פרס מתוח ונוקשה , ללא צל 
חיוך על שפתיו . הרצוג , האיש שהיה קשה לקנא בו בימים האחרונים , רגוע . 
הודעתו היא מלאכת מחשבת של שיקול דעת הגיוני , צלול , ברוח של מסמך לגליסטי 
משכנע . היה אפשר להבין ששיקולי הנשיא הושפעו ממה שנאמר לו שלא לפרסום . 
ואם אנו מכירים את אלה שהגיעו לביתו , הרי יש מקום לחשוד ששמע היפוכם של 
דברים שנאמרו בפומבי . אלא שהטלוויזיה נגועה בסינדרום האיזון המקודש . 
מיד לאחר הודעת הנשיא , מתראיין ב"מבט " אהוד אולמרט . כאילו היה בר - 
פלוגתא פוליטי של הנשיא , הוא מתווכח עם החלטתו ודבריו גדושים רימוזים פוליטיים . 
את דבריו של אולמרט היה ראוי להביא במסגרת תגובות לגיטימיות על החלטת הנשיא , 
ולא במסווה של ויכוח פוליטי . אלא שאולי היה מי שפעל מאחורי הקלעים ומשך 
בחוטים . לעומת מחדל זה , הסקוף הגדול ביותר של הטלוויזיה , היה הראיון 
של יגאל גורן עם הרב עובדיה יוסף ( מבט " יום א ) . עכשיו כולנו יודעים 
מה אמר הרב הנכבד במפורש ומה התחולל לאחר - מכן . עכשיו ידוע איך נהפכו 
היוצרות . אלא שקשה להבין תהפוכות אלה . היכן כאן ההיגיון , ואולי זה 
היגיון שנשגב כליל מבינתנו . בעולם הפוך זה , שגם הטלוויזיה אימצה לה , 
דווקא הופעתו הלגיטימית של הרב עובדיה יוסף חוללה גלים במי המדמנה הטלוויזיונית . 
יום השיא של משחק - עוועים זה היה ביום חמישי . אז שידרה הטלוויזיה את הצבעת 
האי - אמון בכנסת , משעה עשר בבוקר ועד לחמש וחצי אחר - הצהרים . אז נזכרו 
הוועדים שהגיעה שעת העיצומים . עלי להודות שכמבקרת טלוויזיה נצמדתי לרדיו , 
לרשת ב , ולגלי צה"ל בזכות הפרשן שלהם , ירון דקל . כאשר הטלוויזיה שידרה 
ישירות מאולם המליאה רצף של נאומים , חלקם דמגוגיים ושבלוניים האירועים 
האמיתיים התרחשו במהירות מסחררת במסדרונות , בפרוזדורים , במזנון ובחדרים 
סגורים . ושדרני הרדיו היו בכל מקום . הם דיווחו על האירועים ממש ברגע 
התרחשותם . השידורים לבשו אופי של דראמה מטורפת , ללא רווח לנשימה , והיו 
רצופי הפתעות . שידורי הטלוויזיה , לעומתם , אולי בגלל הציוד הכבד והמיושן , 
נשארו סטטיים ; רק לעתים יצאו השדרים למקום ההתרחשויות האמיתיות . לצד 
הראיונות של כוכבי הדראמה , שהשדרים עקבו אחריהם במיומנות של בלשים מיומנים , 
הביא הרדיו שורה של פרשנים מעולים מן החוץ . בלי פרשנות קשה היה לשמור 
על שפיות . הצבעת האי - אמון שהועברה בשידור ישיר , למרות העיצומים , היתה 
רגע של שיא דרמטי . עדיין אני חשה במתח . אולי זו תוצאה של מעורבות חזקה . 
הפרשה רחוקה מסיומה , אבל המלה האחרונה היא של ח"ך שרה דורון . היא מדברת 
על מצב אבסורדי של עם ימני המקבל ממשלה שמאלנית . דומה שבתוך כל התככים 
והמזימות של בעלי " הפנים היפות במראה " , לפי הגדרתה לא שמעה מה אומר 
העם שלה . הוא לא שמאלי ולא ימני אלא עם שפוי שנמאס לו ; הוא שפוי יותר 
מכל מנהיגיו גם יחד , אם כי גם זו שפיות בערבון מוגבל . האבסורד הוא שמדי 
יום ביומו מברכים אותנו בצפייה מהנה , כאילו שום דבר אינו קורה . על זה 
אפשר לומר עוד הנאות כאלו ואבדנו . מפמכתבת , 3 , 2 , 43שגם אם אין שואלים 
אישה לגילה וגם זו אמת מופרכת עליה להתמודד עם המראה ועם גילה הכרונולוגי 
והביולוגי . וזו התמודדות קשה ומכאיבה , לעתים גם מעליבה ומשפילה . בחברה 
המערבית ששליט בה פולחן הנעורים , הזיקנה היא כמין אות - קלון ; גם לגברים 
אבל הוא אות קלון גדול פי - כמה לנשים . עד שדומה כי החברה היתה מעדיפה 
בסתר - לבה לשלוח את הזקנים שלה למות בכפור , כמו שמסופר על האסקימואים ; 
אלא שהיא מעמידה פנים הומניות ורק מנדה את הזקנים שבה . היא הופכת את חייהם 
לעלבון , להשפלה יום - יומית . מיכל אביעד , בימאית ישראלית היושבת בארה"ב , 
בחרה להביא קלוז - אף על זיקנתן של נשים . אביעד אמריקאית מאוד בתפישתה 
ובגישתה . גם סרטה המאכזב נעשה ברוח אמריקאית . היא בחרה בשש נשים בנות 
יותר מששים וחמש . והן , ללא בעיות , פתחו את סגור לבן לפניה ויצאו בווידויים 
אישיים . רוב הדברים היו נגועים ברוח הפסיכולוגיזם המעצב את דרכי המחשבה 
וההתנהגות בארה"ב . פה ושם נאמרו כמה דברים נוגעים ללב ואותנטיים , אולם 
הם אבדו בסרט לא - מגובש , שהיה בו דמיון לסרטים רבים אחרים שהפתיחות היא 
סימן - היכר שלהם ואין היא אלא עילה לבליל של וידויים . רק הגיל מקשר בין 
הנשים הללו , אבל זה קשר סתמי לגמרי . לא רק נשים מועדות לבדידות , למחלות , 
לייאוש ולנידוי . זו גם מנת - חלקם של גברים זקנים . נשים וגברים יודעים 
שהגיל הוא איתות בדרכם של המוות , והזיקנה היא הפעמון המצלצל באוזני כולם , 
ובמוות אין אפליה בין נשים לגברים . אמנם לזיקנת נשים מתלוות בעיות ספציפיות , 
אבל אביעד לא השכילה לגבשן ולהמחישן . בחציו השני נעשה הסרט משעמם ומלא 
חזרות , ואפילו דביק שלא לצורך . מפמכתב , 3 , 3 , 45שאלמלא הייתי משוכנעת 
שתמונת המחזור של בית - הספר התיכון " הדסים " היא אותנטית , הייתי סבורה 
שזו פגישה מבוימת למטרות תעמולה , עם כתוביות - תרגום ברוסית . משתתפי 
התוכנית הפעם היו תלמידי המוסד שעלו מבריה"ם בשנות ה07 . נעשינו ספקנים 
ומושפעים כל - כך מדעות קדומות , עד שמי שנלהב לישראל ומגלה בה מעלות , 
מעורר בנו מיד חשד . כאשר דובר על קולות ההסתייגות שנשמעו בארץ כלפי העלייה 
מבריה"ם , טען אחד מבני המחזור , כיום מהנדס - בניין , אינטליגנטי מאוד 
ובעל כושר ביטוי , נגד המנחה , אריה גולן , כי גישתו מוזרה ושאלותיו מוזרות : 
הרי מטרת הציונות היתה הצלתם של יהודים הוא אומר ומה הטעם לשאול בסגנון 
כזה ? אין ספק שהחישוב הכלכלי הטהור הוא תמיד נגד עלייה המונית , ובייחוד 
בטווח הקצר , אבל זה נוגד את כל המטרות שהציבה לה מדינת ישראל . זמן רב 
לא פגשתי על מרקע הטלוויזיה קבוצה של נשים וגברים צעירים בעלי רמת אינטליגנציה 
כה גבוהה . אם זה גם פרצופה של העלייה החדשה מבריהם , אין ספק שאנו עומדים 
בפני מהפיכה ותנופה גדולה , ופנינו עשויים להשתנות . העולים החדשים מאז 
נעשו ישראלים יפים באמת . שמענו מפיהם סיפורים מרתקים לא מוכרים על עלייתם 
לישראל , על המחסום הקשה מכל , מחסום השפה שהם התגברו עליו עד להפליא , 
על הלם המידע והמפגש הראשון עם הישראלים , על התשוקה לזהת ישראלית . מתברר 
שצה"ל היה כרטיס - כניסה לחברה ולחוויה הישראלית . הסימן המובהק לישראליות 
היה בעיניהם להבין את הבדיחות של " הגשש " . הם מבדילים בין קליטת ילדים 
ונערים לבין קליטתם של הורים מבוגרים יותר . על סמך ניסיונם , הם ממליצים 
לקלוט ילדים ובני - נוער במוסדות כ"הדסים " , שהם כעין חממה . הם מברכים 
על העלייה החדשה למרות הבעייתיות שבה . הם צופים אבטלה ומחסור וקשיי פרנסה , 
ואינם יודעים מה עלול לקרות בעטיים . עד כאן התיאוריות . מפמכתב , 3 , 
3 , 03שכאיור לדברים אלה , צפינו למחרת היום בסרטו של פטר וינטראוב " תוכניות 
במגירה " , ב"מבט שני " . צפינו בעולים החדשים , אנשים בעלי פנים אינטליגנטיות 
וכושר ניסוח , שעזבו הכל מאחוריהם כדי לבוא לכאן . אכן , אין להעניק להם 
פרס על עלייתם , אבל גם אין הם ראויים לייסורים במבוכי הביורוקרטיה הישראלית , 
הגרועה כנראה כמו אחותה הרוסית . היה אפשר למנוע מהם חלק מן ההתרוצצויות . 
אבל מתברר שעל גבם מתנהל מאבק בין משרד הקליטה לבין הסוכנות , והם באמצע . 
מוקפים פקידים . וינטראוב ביסס את סרטו המאלף על מודעות שפירסם משרד השיכון 
ב"ידיעות אחרונות " והוא עושה השוואה בין תוכנן לבין המציאות בשטח . שוב 
אנו נתקלים בלהג של השר דוד לוי , שהכל אצלו מנופח ומוגזם , ולעומת המלל 
המציאות . אנו מתוודעים לבעיות הקריטיות בתחומי הבנייה , התעסוקה והביורוקראטיה . 
מתברר שהעלייה מתנהלת ממש כמו שמתנהלים עניינים אחרים במדינה . ואלה האנשים 
שלדבריהם אלוהים לשלטון בחרם . מפמכתבת , 3 , 3 , 12שהחיפוש שעשתה המשטרה 
במערכת העיתון " גלובס " , וסופו בתפיסת חומר שם , התפרש לכל כפגיעה גסה 
בחופש העיתונות ועורר סערה ציבורית . העיתונות והרדיו דיווחו על זה בפירוט 
והגיבו בזעם . ח"ך אמנון רובינשטיין הגיש שאילתא בכנסת . ועדת החוקה נועדה 
לדיון מיוחד בנושא . המשטרה התנצלה , הקימה ועדת - חקירה והחליטה על נוהלים 
חדשים . רק הטלוויזיה התעלמה כליל מן הפרשה . מה הפלא . במקום ששולט בו 
הפחד , והמושג חופש - עיתונות נהפך בו למהתלה , במקום שדמויות כמקל וקור 
אחראים על חופש המידע כיצד אפשר לבוא ולהגן על חופש העיתונות ולהישמע רציניים 
ודוברי אמת ? 
