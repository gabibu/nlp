ברצוני לנסות להגן על שמאלני ישראל מפני זעמו של א שוייצר ( " הארץ " , 
3 . 62 ) , המייסר אותם על שאינם מצליחים להפריך את טענתנו , כי נטישת 
שטחי מולדת היהודים מערבית לירדן תעמיד את מדינת היהודים בפני סכנה קיומית . 
מול האשמתו של שוייצר תעמוד להם הגנה פשוטה . לא שאינם רוצים , הם אינם 
יכולים , מפני שהאמת חזקה ממה ששוייצר מכנה ( אמנם בכיוון הפוך ) " כזב 
של תועמלנים . על היסוד הקיומי בשליטה ישראלית מוחלטת בכל ארץ ישראל המערבית 
ניתן להצביע בדרכים שונות , ומהן אבחר להציג שתיים . הראשונה מיוסדת על 
מחקר מלומד שהשמאל קפץ על מסקנותיו כמוצא שלל רב . לפני כשנה המליץ דו"ח 
המרכז למחקרים אסטרטגיים ע"ש יפה באוניברסיטת תל - אביב , " יהודה שומרון 
ועזה , דרכים להסדר שלום " , כי לאחר תקופת המתנה ובחינה בת 51 שנים תשקול 
ישראל בחיוב הסכמה להקמת המדינה הערבית ה22 מערבית לירדן . המלצה זו מנותקת 
בגסות מהנספח לאותו דו"ח , המתייחס לאפשרות שמערבית לירדן תקום מדינה ערבית 
עצמאית , מפורזת מנשק כבד , ומצביע על סכנותיה ; מהן אביא , מקוצר היריעה , 
אחת בלבד : " הפיתוי יהיה רב ליצור עובדה מוגמרת של תפיסת שטחי יהודה ושומרון 
בכוח צבאי ערבי יבשתי ( כולל ארטילריה וטנקים ) , כאשר את השלב הראשון 
ניתן יהיה להשלים בתנועות של לילה אחד מגשרי הירדן ועד להיערכות לאורך הגבול 
עם ישראל " . ובכן , לא " פסימיות - זורעת - בהלה של רוצחי השלום " ולא 
" דמיון - חולני - של - מקדשי - אבנים " . " הבעיה לחניך " , בלשון בית 
הספר לפיקוד ומטה , היא בעיה פשוטה של " זמן - ומרחב " : " צה"ל יהיה 
תמיד צבא מילואים בעיקרו , שיידרשו ימים אחדים לגיוסו , כשהוא סר למרותה 
של ממשלה שיידרשו לה שעות אחדות , לפחות , לקבלת החלטה . את לוח הזמנים 
הזה יש להשוות לאותן שעות לילה בודדות הדרושות , על - פי הדו"ח של מרכז 
יפה , להתייצבות אלפי טנקים ערביים על הקו הירוק , מתוך 000 , 21 הטנקים 
ומיליון החיילים שבחזית המזרחית בלבד . להגנת השמאל בהסברת כשלונו לנתק בין 
זכות העם היהודי לארץ ישראל לבין זכות מדינת היהודים לביטחון לאומי , אביא 
נימוק נוסף , הפעם מבית מדרשה של מפלגת העבודה הישראלית , המסבירה זה 02 
שנה ויותר , כי על מדינת ישראל ניתן יהיה להגן על - ידי יישום רעיון הפשרה 
הטריטוריאלית תחת הסיסמה " הירדן גבול הביטחון של ישראל " . מה יגן על פי 
שיטה זו על גבול הביטחון ? כוח צה"ל המוצב ברצועת ביטחון בבקעת הירדן , 
שרוחבה 0102 ק"ם , למרגלות הרי השומרון ובנימין . והיה כי תתחיל מלחמה , 
יעמדו חיילי צה"ל ברצועה זו מול מלקחיים : בפני כוח עצום ורב ממזרח , 
ובפני התנכלות חבלנית של התושבים הערביים בחבלי ההר ממערב . תוכנית זו מנוגדת 
בעליל לכלל יסודי בתורת ההגנה : אין הגנה ללא עומק ואין משמעות לעומק ללא 
קשר יבשתי רציף אל העורף האסטרטגי . אולם , בכל מקרה אדם סביר ישאל את 
עצמו : אם צודקת הטענה , כי הרי השומרון ויהודה ומעברי ההרים הבודדים שבהם 
אינם בבחינת מגן יעיל על מדינת ישראל , איך תוכל רצועה צרה לאורך הירדן 
להגן עלינו ביעילות ולאורך זמן ? במציאות שלפנינו תקרה רק אחת מן השתיים : 
או שישראל תשלוט בשטח , או שנטישתו תשליט עליו תערובת של אש"ף - טוניס , 
אש"ף - דמשק וה"חמאס " . " מדינת " טרור כזאת תסכן את קיומה של ישראל 
על - ידי גיוס העוצמה הערבית שמזרחית לירדן , בדרישה למימוש הסולידאריות 
הערבית ליישום " זכות השיבה " שהערבית ליפו וללוד . מכאן המסקנה הציונית 
ההגיונית והשקולה : ארצנו היא נשמור עליה . ואם נשכיל לשמור על ארצנו 
תשמור היא על עמנו . 
