היום ייערכו בהונגריה בחירות חופשיות , בראשונה מזה 34 שנה מאז ההשתלטות 
הקומוניסטית ב7491 . בבחירות הללו , השניות מסוגן בגוש המזרחי לאחר מזרח - 
גרמניה , יתמודדו 21 מפלגות על 683 מושבים בפרלמנט . במדינה פועלות עשרות 
מפלגות ותנועות פוליטיות , אולם רק 21 עמדו בדרישות והציגו את מספר החתימות 
הנדרש להצגת מועמדיהן . שיטת הבחירות היא אישית - אזורית מעורבת , והבוחרים 
מצביעים בשני פתקים האחד לציר בפרלמנט והשני לרשימה . סקרים שפורסמו בימים 
האחרונים מעניקים ל"פורום הדמוקרטי " גוף בעל נטייה שמרנית % 22 מהקולות . 
הפורום הדמוקרטי , המגדיר את עצמו כמפלגת מרכז - ימין , היה תנועת האופוזיציה 
המובילה בקריאה לרפורמות בהונגריה . מנהיג הפורום הוא יוזף אנטאל , שתמונותיו 
מקשטות את כל פינות בודפשט . המפלגה המתחרה על הבכורה היא " איגוד הדמוקרטים 
החופשיים " תנועה בעלת מאפיינים ליברליים הזוכה בסקרים ל%12 מהקולות . 
לאחת משתי התנועות הללו הסיכוי הגדול ביותר לנצח בבחירות . שתי המפלגות 
דוגלות , למעשה , בכלכלת שוק מגוונת ובטיפוח הקשרים עם מערב - אירופה במסגרת 
" בית אירופי " . המפלגה השלישית במירוץ היא מפלגת האיכרים , הזוכה לתמיכה 
של כ%61 מכלל הבוחרים . המפלגה פעלה בהונגריה עוד לפני העידן הקומוניסטי , 
והצליחה להתבסס מחדש בתקופה האחרונה . המפלגה הסוציאליסטית השלטת ( המפלגה 
הקומוניסטית לשעבר ) תזכה , על - פי הסקרים , רק בכ%01 מהקולות , למרות 
הפופולריות שלה זוכה מנהיג המפלגה , אימרה פוזגאי , שנחשב עד לפני שלושה 
חודשים כמועמד בטוח לכהונת נשיא הונגריה . המפלגה הסוציאליסטית תהיה , 
ככל הנראה , המפלגה הרביעית במירוץ . שאר המפלגות זוכות לתמיכה זעומה : 
המפלגה הסוציאל - דמוקרטית ההונגרית היא מפלגה קטנה שאין לה כל סיכוי להשיג 
תמיכה משמעותית . במחנה השמאל ראוי להזכיר גם את הפלג הקיצוני של המפלגה 
הקומוניסטית , שמתמודד בנפרד מהמפלגה הסוציאליסטית השלטת . ייתכן שמפלגה 
זו לא תעבור כלל את אחוז החסימה . מן העבר השני של המפה המפלגתית מתנדנדת 
על סף אחוז החסימה מפלגת העם הנוצרית , המנסה לגבש קווי מצע ותדמית ההולמים 
את מפלגתו של הקנצלר קוהל במערב - גרמניה ( - - ) . 
