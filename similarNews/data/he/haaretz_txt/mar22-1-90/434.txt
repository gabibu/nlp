הממונה על ההגבלים העסקיים במשרד התעשייה והמסחר פתח בחקירה חדשה נגד מנהלי 
חברות הביטוח . החקירה נפתחה בשל חשד , שלפיו קיבלו מנהלי החברות החלטה , 
שלא להתחרות ביניהם על העסקאות הגדולות בענף הביטוח . הממונה על ההגבלים 
העסקיים , זאב גלמור , החליט לפתוח בחקירה לאחר הפרסומים בעיתונות על הזעם 
בקרב מנהלי חברות הביטוח נגד חברת הביטוח אילון , בעקבות זכייתה במכרז לביטוח 
הרכב של עובדי התעשייה האווירית . מנהלי חברות ביטוח סיפרו לעיתונאים על 
הסכם , שהיה בין החברות , שלא להתחרות ביניהן על ביטוח ה"היפר - קולקטיווים " 
מקומות העבודה הגדולים במשק ובכך למנוע את הפחתת תעריפי הביטוח . אילון 
הגישה הצעה נוחה מאוד לתעשייה האווירית , וזכתה בביטוח הרכב של 71 אלף עובדיה , 
שהיו מבוטחים עד אחד באפריל באמצעות הפול של פלתורס בחברות הביטוח הסנה , 
סהר והמגן . בעקבות זאת החליטו מנהלי החברות לנקוט פעולות נגד אילון , 
ולא לשתף עמה פעולה . בין השאר , הוחלט למנוע בעתיד את בחירתו של מנכ"ל 
החברה , רחמני לוי , להנהלת איגוד חברות הביטוח , שעמה הוא נמנה כעת . 
הממונה על ההגבלים הטיל על שני חוקרים לחקור את החשד כלפי חברות הביטוח , 
ואלה פתחו כבר בחקירה . לפני חודשים אחדים ניהל הממונה על ההגבלים העסקיים 
חקירה נגד חברות הביטוח , בחשד שהתארגנו במשותף כדי לקבוע הנחה מוסכמת על 
תעריפי ביטוח רכוש . יו"ר איגוד חברות הביטוח , שבתאי אנגל , אמר אמש כי 
לא ידוע לו על חקירה בעניין זה . לדעתו , לא עברו חברות הביטוח כל עבירה 
בכל הקשור לביטוח הרכב של עובדי התעשייה האווירית . כ005 , 4 מכלל עובדי 
התעשייה האווירית נענו להצעותיה של אילון . 005 , 5 עובדים אחרים המשיכו 
לבטח את עצמם באמצעות הפול , שביטח עד כה את עובדי התעשייה האווירית . 
הפול הציע להם הצעות ביטוח דומות לאלה של אילון . כ000 , 1 עובדים ביטחו 
את עצמם על - ידי אחת מסוכנויות הביטוח של חברת כלל . 
