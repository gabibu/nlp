וארשה ( ע"ר ) . נפגעי מלחמת העולם השנייה בפולין מחו אתמול נגד דרישות 
גרמניה , כי פולין תוותר על תביעותיה לפיצויי מלחמה , ואמרו כי על גרמניה 
לשלם " פיצויים מכובדים וצודקים " . איחוד הפולנים נפגעי הרייך השלישי , 
ארגון המכין עתה דרישת פיצויים עבור יותר ממיליון פולנים שעבדו עבודת - 
כפייה בגרמניה הנאצית , אמר כי ההצעות הגרמניות פוגעות בחוק ובמוסר הבין - 
לאומיים . הקאנצלר הגרמני קוהל דרש בחודש שעבר מפולין לאשר החלטה משנת 6591 
לוותר על פיצויים , תמורת הסכמה רשמית של גרמניה לאשר את גבולותיה הנוכחיים 
של פולין , הכוללים טריטוריות שהיו גרמניות לפני המלחמה . ממשלת פולין סירבה 
לקשר בין שני הנושאים . אך היא לא הבהירה , אם תדרוש פיצויים ממדינה למדינה . 
עם זאת הודיעה , כי תתמוך בכל תביעה מוצדקת שיעלה ארגון של נפגעי המלחמה . 
ארגון זה הבהיר , כי אכן יגיש את תביעותיו . 
