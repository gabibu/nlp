ראש העיר חיפה , אריה גוראל , יצא הבוקר לארה"ב למשך 21 יום מטעם הבונדס , 
כדי לסייע בגיוס כספים מקהילות היהודיות . הכספים מיועדים לעזור בקליטת 
עולי ברית המועצות בישראל . דובר העירייה מסר כי יציאתו של ראש העיר לחו"ל 
היא על פי בקשת הבונדס , שהכינה עבורו תוכנית נסיעות ופגישות , ובמימונה . 
ראש העיר יבקר בערים מרכזיות בארה"ב ניו יורק , סאן פרנסיסקו , לוס אנגלס 
ופיטסבורג , ייפגש עם ראשי הקהילות היהודיות ועם אישים בממשל האמריקאי . 
הוא יפגוש גם משקיעים ואנשי עסקים במהלך הביקור , כדי לקדם את ענייני קרן 
חיפה , ולהציג בפניהם תוכניות להשקיע בחיפה . 
