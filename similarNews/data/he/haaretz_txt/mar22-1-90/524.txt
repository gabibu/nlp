פאריס ( ע"ם ) . השבועון " אל - וטן אל - ערבי " מוסר , כי נערכו מגעים 
עם כמה מדינות בעניין בעיית בני הערובה ( ארה"ב , בריטניה , שווייץ , 
גרמניה וצרפת ) , ובהם התברר , כי איראן , שבידה נתון המפתח לפתרון 
בעיית בני הערובה , מציבה את התנאים הבאים לשחרורם : חידוש הקשרים הדיפלומטיים 
וקשרי הסחר עם ארה"ב והשבת כספי השאה המוקפאים בבנקים האמריקאיים והנאמדים 
בכ6 מיליארד דולר . הפסקת הסנקציות הכלכליות של בריטניה , ובפרט אלו הנוגעות 
לאספקת חלפים למטוסי " בואינג 747 " ולאספקת ציוד לקווי מסילות הברזל ולמערכות 
מכ"ם . עוד מוסר השבועון , כי גם הארגונים המחזיקים בבני הערובה הציבו שורת 
תביעות : בריטניה נדרשת להפעיל לחץ על כוויית לשחרר 71 טרוריסטים חברי ה"חיזבאללה " , 
וביניהם גם את בן דודו של תת - אלוף מעויה . צרפת נדרשת לשחרר את בת הערובה 
הצרפתייה זקלין ולנטה , וכן את אניס נקש . שווייצריה נדרשת לשחרר את מוחמד 
חרירי , האחראי לחטיפת מטוס " אייר פראנס " בשנת 78 ולרציחתו של אחד הנוסעים 
הצרפתים . יצוין כי לא ניתן יהיה לשחרר בן ערובה כלשהו ללא קבלת הסכמתם וברכתם 
של שלטונות סוריה . הדרישה שמעלה סוריה בתמורה לכך היא לתת לה יד חופשית 
בלבנון . 
