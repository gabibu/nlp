בודפשט ( מיוחד ל"הארץ " ) . חברת התעופה ההונגרית " מאלב " החליטה לשוב 
ולהטיס עולים מברית - המועצות לישראל , לאחר שהפסיקה טיסות אלה בשבוע שעבר . 
כך דיווחה אתמול הטלוויזיה ההונגרית . ההחלטה פורסמה לאחר שהמנהל הכללי 
של מאלב , לאיוש יאהודה , פוטר על - ידי שר התחבורה ההונגרי . פיטוריו 
הוגדרו כ"תוצאה מחוייבת המציאות מהמתיחות הפוליטית , שהשתררה בעקבות החלטת 
מאלב להפסיק את הטסת העולים מבריה"ם לישראל " . בין 21 המכוניות של דיפלומטים 
זרים , שפוצצו אור ליום שלישי באתונה , היתה גם מכונית של דיפלומטים הונגרים . 
שאר המכוניות היו שייכות לדיפלומטים סובייטים , צכים , בולגרים , סורים 
ולשגרירות אש"ף ביוון . שר החוץ ההונגרי , גיולה הורן , שנשאל על התקרית , 
העלה את ההשערה , שייתכן כי ארגונים איסלמיים ופלשתיניים קיצוניים עומדים 
מאחורי ניסויונות הפיגועים . בראיון לעיתון " ניפסאבאדשאג " הביע השר 
ההונגרי דאגה חמורה מן האירוע , וקרא לגורמים בין - לאומיים למנוע הסלמה 
או הישנות מקרים כאלו . ראש הממשלה , יצחק שמיר , קרא אתמול למדינות העולם 
להגביר את מודעותן והתנגדותן לאיומי ארגוני הטרור הערביים לפגוע בעלייה מבריה"ם . 
בדברו בפני משלחת המגבית המאוחדת בירושלים אמר שמיר : " יפתח העולם את 
אוזניו ואת עיניו לאיומים הערביים לפוצץ מטוסים , הנושאים עולים יהודיים . 
יכיר העולם בעומק ההתנגדות הערבית לקיום ישראל ולמושא קיומה " . ארה"ב שיבחה 
שלשום את פולין , על שהסכימה להטיס עולים מבריה"ם לישראל , וגינתה את חברת 
התעופה הלאומית ההונגרית על שהפסיקה להטיס את העולים בשל איומי ארגוני הטרור . 
" אנו מגנים את איומי הטרור , שהובילו להחלטות אלה . אנו מאמינים , כי 
דרך פעולה מתאימה יותר היא לדאוג לסידורי ביטחון נאותים " , אמרה דוברת מחלקת 
המדינה , מרגרט טאטוויילר . בניקוסיה הכחיש בתוקף יועץ הנשיא הקפריסאי לענייני 
ספנות ידיעה , שהתפרסמה בעיתון הערבי " אל - האייאט " בלונדון , ולפיה 
תשמש קפריסין תחנת - מעבר להעברת עולים בדרך הים מנמל אודסה שבים השחור לנמל 
חיפה . 
