שעתיים לאחר סגירת הקלפיות , ביום ראשון , פתחה הטלוויזיה ההונגרית בתוכנית 
סיקור תוצאות הבחירות ושמה " הונגרים 09 ליל שימורים ובחירות " . " זוהי 
תוכנית סילווסטר . השנה שאנו נפרדים ממנה הלילה החלה ב7491 " , הודיע הקריין 
חגיגית . כעבור 42 שעות נשמע קולו עייף וכאילו רווי תחושת קבס . " הבחירות 
היו כשמה של תוכניתנו הונגריה 09 : חופש וגאווה בצד טכנולוגיה מיושנת , 
מכאן , וחוסר יכולת להשתמש בטכנולוגיה חדישה , מכאן " . יו"ר ועדת הבחירות 
המרכזית הודיע כי הוועדה לא הצליחה לקיים את החוק המחייב אותה לפרסם את 
תוצאות הבחירות 42 שעות לאחר סגירת הקלפיות . חלק מן האשמה מוטל על שיטת 
הבחירות שהונהגה בהונגריה , שהיא תערובת מורכבת מאוד של בחירות אזוריות - 
אישיות ויחסיות - מפלגתיות . וולטר מונדייל ( שהיה סגן נשיא ארה"ב ) , 
אשר שימש ראש צוות המשקיפים הבין - לאומיים למעקב אחר הבחירות , אמר שזו 
השיטה המסוכנת ביותר ששמע עליה אי - פעם , שכן היא מחייבת הצבעה כפולה של 
כל בוחר ומניין כפול של הקולות : בנפרד בבחירות האזוריות ובמפלגתיות - ארציות . 
מכיוון שוועדת הבחירות המרכזית לא היתה בטוחה שהמחשבים יופעלו באופן תקין , 
היא הורתה לוועדות - הקלפי לערוך ספירה ידנית של הקולות . רק לאחר חתימת 
הפרוטוקולים של מניין - הקולות הוזנו המחשבים בנתוניהם , והועברו למחשב 
המרכזי . אבל בפעולת המחשבים התגלו תקלות רבות , וחברי כמה ועדות קלפי 
החליטו שהם עייפים ולא ימתינו לתורם במחשב . מונדייל ושאר המשקיפים ( ביניהם 
פרוף שלמה אבינרי מישראל ) התרשמו לטובה מהבחירות בהונגריה , וקבעו שהן 
היו הוגנות וענו על אמות - המידה של דמוקרטיה אמיתית . מונדייל לימד סניגוריה 
אפילו על אטיות הספירה : יש בהונגריה רגישות מובנת לטוהר הבחירות , ואם 
השמירה הקפדנית על מניין קולות מדויק כרוכה באטיות , הרי זה מחיר סביר לרכישת 
אמון הציבור . הפיגור בפרסום התוצאות היה ממילא בלתי - משמעותי , שכן יחסי 
הכוחות הסופיים יתגלו רק אחרי סיבוב ההצבעה השני ב8 באפריל . לפי שעה אפשר 
לקרוא בוודאות מי הפסיד : השלטון הקומוניסטי . המפלגה הסוציאליסטית , שנוסדה 
לאחר התפרקות המפלגה השלטת באוקטובר , השיגה רק קצת יותר מ%01 . . יש 
מידה של צדק באמירה כי היתה זו הצבעה כפויית - טובה . ראשי המפלגה הסוציאליסטית 
פעלו בשנים האחרונות ביתר יעילות והתמדה מאשר כל גורם אחר למען פירוק השלטון 
הטוטליטרי והנחת היסודות למעבר למשטר דמוקרטי . גם מנהיגי האופוזיציה מוכנים 
להודות כי המעבר השליו , ללא שפיכות דמים , שבמידה רבה הוא מופת גם לארצות 
אחרות באזור , חייב להירשם בראש ובראשונה לזכות מנהיגי המפלגה הסוציאליסטית . 
פרט לראש הממשלה מיקלוש נמט ( שרשם לזכותו הישג אישי מרשים ) נכשלו שאר 
המנהיגים לא רק כנציגי מפלגה , אלא גם בהתמודדויות אישיות . אימרה פוזגאי , 
שלפני שלושה - ארבעה חודשים עוד נראה כמועמד ודאי לזכייה בבחירות לנשיאות , 
סיים במקום השלישי בלבד באזור הבחירות שבו הציג את מועמדותו לפרלמנט . 
הוא אף הודה , כי בהצבעתם הביעו הבוחרים הסתייגות מוחלטת מכל גורם הקשור 
קשר כלשהו בשלטון הקודם . עד כדי כך הובאש ריחו של המושג " סוציאליזם " , 
שאפילו המפלגה הסוציאל - דמוקרטית לא עברה את אחוז החסימה ( % 4 ) . הרבה 
יותר קשה לקבוע מי ניצח בבחירות . המערך הפוליטי בהונגריה אינו דומה לזה 
שבמזרח - גרמניה . הנוצרים - הדמוקרטים , שניצחו במזרח - גרמניה , זכו 
בהונגריה ב%6 בלבד . הסוציאל - דמוקרטים , שהם המפלגה השנייה בגודלה במזרח - 
גרמניה , כלל לא ייוצגו בפרלמנט ההונגרי . בסיכומו של דבר , מבין חמישים 
וכמה מפלגות רק 21 הציגו רשימות ארציות , ומהן רק שש עברו את אחוז החסימה . 
מבין שתי המפלגות שיצאו מנצחות , " הפורום הדמוקרטי " מגדיר את עצמו מרכז - 
ימין , ו"איגוד הדמוקרטים החופשיים " מגדיר את עצמו מרכז - שמאל . פרשן 
הונגרי אמר , כי אין בעולם 52 אנשים המסוגלים להסביר את ההבדלים ביניהם . 
דווקא משום כך הם מנהלים מסע - הכפשות חריף והמתח ביניהם גובר , בייחוד 
לקראת סיבוב - ההצבעה השני , שבו במרבית המקומות יתמודדו מועמדי ה"פורום " 
והדמוקרטים החופשיים . על כן בשלב זה דוחים נציגי שתי המפלגות בשתי ידיים 
את רעיון " הקואליציה הגדולה " ביניהם , אך קרוב לוודאי שהמציאות תאלץ 
אותם להידבר ביניהם . הממשלה ההונגרית הדמוקרטית הראשונה לאחר 34 שנה תירש 
מצב כלכלי קשה משק על סף התמוטטות . רבים חושבים , שמי שיצליח הפעם להרכיב 
ממשלה ינחל ניצחון - פירוס : ההתמרמרות והייאוש בגלל הירידה הצפויה ברמת 
החיים יהיו מנת - חלקם של של המנצחים . מהכרזותיהם של כמה מנהיגים סוציאליסטים 
משתמע כי מפלגתם תעבור לעמדה הנוחה יותר של האופוזיציה בהרגשת הקלה ובתחושה 
ששעתם בוא - תבוא . היהודים בהונגריה ( כ001 אלף ) חוששים . התערערות 
כלכלית משמשת מאז ומתמיד מקור של אי - שקט , שהמיעוטים עלולים להיות קורבנותיו 
הטבעיים . מנגד , " ההשתלבות המחודשת באירופה " היא עתה השאיפה הבסיסית 
המשותפת של כל הגורמים הפוליטיים בעלי המשקל בהונגריה , והדאגה למיעוטים 
ההונגריים מעבר לגבולות המדינה ( בייחוד ברומניה ) מחייבת יחס ליברלי הוגן 
כלפי המיעוטים בהונגריה , כדי שיישמר הבסיס המוסרי של הטענות ההונגריות . 
שיקולים אלה יפעלו , לפי הסימנים , כגורם מאזן , העשוי למנוע גלישה ללאומנות 
בלתי - מבוקרת . 
