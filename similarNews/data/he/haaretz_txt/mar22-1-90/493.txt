ואשינגטון ( מיוחד ל"הארץ " ) . אלף יהודים ולא - יהודים ממדינת פלורידה 
יוצאים היום לארץ בשני מטוסים מיוחדים של " אל על " , בהבעת סולידריות עם 
ישראל . המשלחת תמסור הכרזה מיוחדת של עיריית מיאמי ביץ בזכות אחדות ירושלים . 
סיפר על כך אתמול הקונסול הכללי של ישראל במיאמי , ד"ר משה ליבה . ד"ר ליבה , 
המצטרף אל המשלחת , אמר , כי היא ראשונה משבע משלחות , העומדות לצאת 
בקרוב מפלורידה לישראל . כעשירית מחברי המשלחת , לדבריו , אינם יהודים . 
בין היהודים נמצאים גם חברי הקהילה של פורטו ריקו . ההכרזה על ירושלים תימסר 
על - ידי סגן ראש עיריית מיאמי ביץ , בשבוע הבא , בכינוס העולמי העשירי 
לראשי ערים , שיוזם ראש עיריית ירושלים טדי קולק . משלחת הסולידריות תבחן 
בארץ השקעות , ובכללן מימון בנייה לקליטת עלייה , ותאמץ את הערים אשדוד 
ואור עקיבא . 
