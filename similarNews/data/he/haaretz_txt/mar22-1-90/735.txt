שיריו הרומנטיים של ריקרט עדינים , ומעודן אולי יותר הלבוש הצלילי שהלבישם 
מאהלר . מופנם מאוד , ובצדק , היה ביצוע השירים על - ידי מרילין הורן , 
מהטה והפילהרמונית . הביצוע הצביע על דרך שטרם הגיעה אל קצה . האיזון 
הכלי והניקיון טרם הושלמו בתזמורת , ואף בקול היפהפה ורב - הרגישות של הזמרת 
סטו כמה צלילים ממקומם . פירוש מעולה לסימפוניה של ברוקנר הגישו מהטה והפילהרמונית . 
06 דקות של מוסיקה גדולה , שאפשר לתארה כניסיון המלחין לספר על הקורה 
בנפש אדם העומד בפני " שדי איום ונורא " . מהטה , שתפס את היצירה כשלמות 
אחת וכיצירה שכולה קודש , הוביל את הנגנים דרך כל הנפתולים המוסיקליים האין - 
סופיים כמעט והביא ל"קתארזיס " . שרביטו היה הפעם בבחינת שרביט קסמים ביד 
רב - אמן . ביצוע גדול זה הצדיק לחלוטין את תואר הכבוד שהוענק לו בקונצרט 
זה מטעם ממשלת צרפת , באמצעות שגרירה בישראל . 
