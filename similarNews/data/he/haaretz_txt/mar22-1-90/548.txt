בעקבות הפרסומים האחרונים בעיתונים , על התחלת שיווק של כדורי " פריזק " 
המכונות " גלולות האושר " , הודיע אתמול משרד הבריאות כי התכשיר נרשם בפנקס 
התרופות לטיפול בדיכאון בלבד , ומכירתו בבתי - מרקחת מחייבת מרשם רופא . 
דובר משרד הבריאות הדגיש כי לתרופה זו , כמו לתרופות אחרות , עלולות להיות 
תופעות לוואי בלתי רצויות . אין זו תרופת פלא ויש צורך במעקב רפואי אחר 
השימוש בה , במיוחד לאור העובדה כי לקבוצות מסוימות של חולים תרופה זו אינה 
מתאימה . בארץ הוכנסה לשימוש לפני מספר חודשים תרופה דומה , " פבוקסיל " , 
והשפעתה דומה ל"פריזק " , אלא שהכנסתה לשימוש לא לוותה במסע פרסומת שעשוי 
ליצור אשליות בקרב הציבור . 
