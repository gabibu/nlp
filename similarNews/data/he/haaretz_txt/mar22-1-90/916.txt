ראש הממשלה , יצחק שמיר , מתכנן לטרפד את תהליך השלום , על ידי התנחלות 
מאסיבית בשטחים " , טען אמש ח"ך אברהם בורג ( מערך ) , בפנייתו אל היועץ 
המשפטי לממשלה , יוסף חריש , ואל מבקרת המדינה , מרים בן - פורת . ח"ך 
בורג ביקש מהם לבדוק מידע שהגיע לידיו , לפיו יש בכוונתו של ראש הממשלה 
לנצל את המצב הנוכחי , כדי להשתלט על כמה שיותר אדמות מדינה , לטובת ההתיישבות 
בשטחים . לפי המידע של בורג עוסקים במשרדה של פליאה אלבק ממשרד המשפטים , 
בעיבוד תוכניתו של שמיר , והיא תגיע בזמן הקרוב לאישור גורמי הצבא . ח"ך 
בורג טוען עוד , כי למרות שתוכנית המתאר של ההתנחלות דוגית בחבל - עזה לא 
אושרה על ידי צה"ל , העניק עוזר ראש - הממשלה להתיישבות , מיכאל דקל , 
הנחיה להעלות את היישוב על הקרקע . בורג ביקש לדעת האם לדקל , כנציגו 
של ראש הממשלה במשרד הביטחון , יש סמכות להורות על עלייה לקרקע בדוגית , 
למרות שהתוכנית בעניין לא אושרה . כמו כן דרש בורג לברר אם היו החלטות ממשלה 
בדבר הרחבת ההתיישבות , ואם הפעילו המתיישבים לחץ על הממשלה בעניין זה . 
