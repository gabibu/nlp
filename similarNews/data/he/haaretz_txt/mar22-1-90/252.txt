" נבחרת הכדורגל של יוון טובה מנבחרת אוסטרליה . יתרונה הגדול הוא בכושר 
גופני . היא משחקת כדורגל מודרני ומהיר " , זו התרשמותו של המאמן הלאומי 
יצחק שניאור שצפה בקלטות ממישחקי יוון רומניה . היוונים נוצחו ברומניה 
וסיימו בתיקו 00 בבית . נבחרת יוון תארח את ישראל באתונה ביום ד של השבוע 
הבא . מישחק זה יהיה הראשון של ישראל לאחר עידן קולומביה . במוצאי שבת , 
לאחר מישחקי הליגה , יקבעו מאמני הנבחרת שניאור ויעקב גרונדמן את השחקנים 
שיוזמנו לאימון שיהיה מחרתיים , ערב היציאה ליוון ביום ב . שניאור אמר , 
כי לא יוזמנו שחקנים חדשים , ורק לפי הפצועים אפשר יהיה לדעת מי יהיה כשיר 
לצאת ליוון . אמש התברר סופית , כי רוני רוזנטל לא יבוא ליוון . רוזנטל , 
שחקן סטנדרד ליאז הבלגית , הושאל אמש למועדון האנגלי רב המוניטין ליוורפול 
ומסיבה זו יוותר על המישחק באתונה . " הוא נשמע מאושר מאד " , אמר אמש 
מנהל הנבחרת אברהם בנדורי ששוחח עם רוזנטל . 
