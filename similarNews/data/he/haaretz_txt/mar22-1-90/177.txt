ניו יורק ( ע"ץ וע"ר ) . נשיאת הפיליפינים , קוראסון אקינו , דחתה אתמול 
הצעה של אימלדה מרקוס , אשתו של הרודן הפיליפיני המנוח , למסור לפיליפינים 
חלק מההון של בעלה . היא אמרה כי היא מפקפקת בכנות ההצעה . " העם הפיליפיני 
רוצה שהכסף שהנשיא לשעבר מרקוס גנב יוחזר לו במישרין , וללא תנאים כלשהם " , 
הכריזה אקינו בהודעה לעיתונות . מרקוס , העומדת עתה למשפט בניו יורק באשמת 
הונאה , מסרה במכתב אל הנשיא בוש כי תעביר חלק מנכסי בעלה לוועדה של מדינות 
נייטראליות , לשם חלוקה בקרב עניי הפיליפינים . אולם תמורת זאת דרשה כי 
גופת בעלה , שמת בספטמבר 98 כשהיה בגלות בהוואי , תיקבר בפיליפינים . השלטונות 
הפיליפיניים אומרים כי מרקוס ואנשיו צברו הון של 01 מיליארד דולר במהלך 02 
שנות שלטונו . הוא הודח במרד ב68 , שהעלה לשלטון את אקינו . ביום השני 
לבחירת חבר המושבעים בניו יורק , אמרו רוב המועמדים שכל מה שהם יודעים אודות 
אימלדה , הוא שהיו לה כ000 , 3 זוגות נעליים . מצפים כי הראיונות של השופט 
עם המושבעים הפוטנציאליים יימשכו כל השבוע . עד עכשיו נבחרו 12 מושבעים 
מבין כ06 , ומתוכם ייבחרו בסופו של דבר 21 מושבעים וששה מחליפים . השופט 
שאל את גון קינאן , אחד המועמדים לחבר המושבעים , אם העובדה שהיו למרכוס 
נעליים רבות כל כך תהיה בעוכריה במשפט . קינאן השיב בשלילה . גם סמואל סרסו 
אמר שלא יושפע מהעובדה הזו . " גם לבתי נעליים רבות " , אמר . דיוויד 
גונג , 62 , אמר " שמעתי שמדברים על נעליים , אך זה הכל " . 
