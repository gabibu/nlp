אדיס - אבבה ( ע"ר וע"ץ ) . השגריר החדש של ישראל באתיופיה , מאיר יופה , 
הגיש שלשום את כתב - האמנתו לנשיא אתיופיה , מנגיסטו היילה מריאם . מקורות 
דיפלומטיים באדיס - אבבה מסרו , כי אתיופיה עומדת לפתוח שגרירות בישראל 
במשך השנה , ככל הנראה בתל - אביב . הם הוסיפו , כי מאז שכוננו מחדש היחסים 
בין שתי המדינות ( בנובמבר אשתקד ) התחדשה עלייתם של יהודי אתיופיה לישראל . 
לדברי פקיד ישראלי , עדיין נמצאים יותר מ000 , 51 יהודים באתיופיה , מרביתם 
מתגוררים במחוז הצפוני גונדר , שם מתחוללת מלחמת אזרחים . " אנו עושים 
כל שביכולתנו , בהתאם למדיניות איחוד המשפחות ובשיתוף מלא של ממשלת אתיופיה , 
להביא לישראל את כל אלה שרוצים בכך " , אמר הפקיד הישראלי . הוא הוסיף , 
כי בדרך כלל עוברים חודשיים , או שלושה חודשים , עד שהיהודים , הרוצים 
להגר מקבלים את הניירות המתאימים . הוא סירב לומר כמה עזבו באחרונה את אתיופיה . 
מקורות דיפלומטים באדיס - אבבה ציינו , כי מאז שחודשו היחסים , שלחה ישראל 
יועצים צבאיים וכלי - נשק , כדי לסייע לממשלת אתיופיה במלחמתה נגד המורדים 
בצפון המדינה . ישראל הכחישה רשמית מתן סיוע צבאי כלשהו לאתיופיה . 
