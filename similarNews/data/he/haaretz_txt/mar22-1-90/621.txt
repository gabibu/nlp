ראשי הרפובליקה העצמאית של ליטא חוששים , כי ברית - המועצות מתכננת פעולה 
צבאית נגדה , ואתמול פנו למדינות המערב בקריאה לעזרה . נשיא ליטא , ויטאוטאס 
לנדסברגיס , קרא אתמול לתושבים הרוסיים של ליטא , שלא להיענות לקריאה להשתתף 
בהפגנה , שמתכננים מתנגדי הכרזת העצמאות של המדינה . לנדסברגיס אמר לעיתונאים , 
כי יש חשש שההפגנה תנוצל לארגון פרובוקציות , ותשמש עילה להתערבות צבאית 
סובייטית . הוא הצביע על שינוי בעמדתו של מיכאיל גורבצוב , שאמר לסנאטור 
האמריקאי , אדוארד קנדי , כי מוסקווה תימנע מהפעלת כוח בליטא , אלא אם 
כן יהיו חיי אדם בסכנה . לדברי לנדסברגיס , שלל גורבצוב בעבר מכל - וכל 
הפעלת כוח , והניסוח החדש שלו פותח פתח לשיקול שרירותי מתי נשקפת סכנה 
לחיי אדם , המצדיקה התערבות ? לטענתו , מנסה מוסקווה מאז הכרזת העצמאות , 
לפני כשבועיים , ליצור תמונה של חוסר - יציבות בליטא , אולם לא נרשמו 
כל אירועים " מלבד אלה , שיצר צבא הכיבוש הסובייטי " . הנשיא הליטאי התריס 
כלפי מנהיגי מדינות המערב , בטענה שעד עתה נמנעו מלהתערב . " שרי החוץ 
של ארה"ב ובריה"ם החליפו ביום ב שדרים בנושא זה , אולם איננו יודעים את 
תוכנם " , אמר . קפידבינבמברק ששלחו לגורבצוב , הציעו אתמול מנהיגי ליטא 
לפתוח במשא - ומתן עם השלטונות הסובייטים " בטריטוריה נייטרלית " . במברק 
זה מחו בתוקף לנדסברגיס וראש הממשלה , קזימירה פרונסקינה , על הפעולות 
הצבאיות הסובייטיות בליטא , שבוצעו אור ליום אתמול . במברק הודגש , כי 
הפעולות הן בבחינת " תוקפנות שאין למחול עליה , המהווה המשך לתוקפנות נגד 
העם הליטאי , שהחלה ב0491 " . מנהיגי ליטא טוענים עוד במברקם , כי הכוחות 
הסובייטיים פגעו פגיעה קשה בריבונות הרפובליקה הליטאית . הם מתחו ביקורת 
על " חדירה בלתי - חוקית של הצבא לבנייני ציבור " . " שלטונות ליטא מוחים 
על חטיפת אזרחים ליטאים " , אמרו ראשי הרפובליקה בתגובה על לכידת עריקים 
מהצבא האדום . במטרה למנוע הישנות תפיסת בניני ציבור בווילנה על - ידי הצבא 
הסובייטי , כפי שאירע שלשום בלילה , הוצבו אמש אנשי המשמר האזרחי של ליטא 
על בנייני משרד הדואר הראשי בווילנה ותחנות השידור של הרדיו והטלוויזיה . 
אנשי המשמר אינם חמושים בנשק , וינסו להדוף הסתערות של צנחנים סובייטים , 
אם ינסו אלה לכבוש את הבניינים . צלמי טלוויזיה מערביים וכתבים , שטרם 
קיבלו הוראה לעזוב את ווילנה , החליטו לבלות את שעות הלילה עם אנשי המשמר 
האזרחי . אין לדעת אם תתפתח מהומה - רבתי , במקרה שיחידות הצנחנים של הצבא 
האדום תנסנה להתפרץ לבניינים , מאחר שספק אם תורשנה להשתמש בנשק חם . תושבי 
וילנה הקיפו אתמול את בניין הפרלמנט במתרסים , במטרה למנוע חדירת מפגינים 
פרו - סובייטיים לתוכו . קפידבינביממה האחרונה ניכרו כבר כמה סימנים של התערבות 
בפועל של הצבא הסובייטי . יחידת עילית של צנחנים סובייטים חדרה לבית - חולים 
לחולי - נפש בווילנה , ועצרה בו 02 צעירים , שסירבו לשרת בצבא הסובייטי , 
ומצאו בו מקלט . דובר של התנועה הלאומית סאיודיס אמר , כי אנשי צוות בית - 
החולים הצליחו למלט את שאר העריקים המסתתרים דרך יציאה צדדית . שני אנשי 
המשמר האזרחי הליטאי ניסו לעצור את החיילים , והוכו על - ידם " , אמר הדובר . 
הצבא האדום השתלט גם על מטה המפלגה הקומוניסטית העצמאית של ליטא . " הם 
באו חמושים בנשק אוטומטי ובמכשירי קשר " , סיפר אלגירדאס בראזאוסקאס , יו"ר 
המפלגה הקומוניסטית העצמאית . לדבריו , מדובר במבצע צבאי גדול . " הם 
מסיירים במסדרונות , אולם העבודה מתנהלת כרגיל , והם מאפשרים לצאת מהבניין 
ולהיכנס אליו בחופשיות . לא ברור מדוע הם כאן . היו שמועות על כך , שהיעד 
הבא יהיה בניין הממשלה או הפרלמנט . אישית , אינני מאמין בכך , אולם גם 
לא חשבתי , שהם יבואו לכאן " , הוסיף . יחידת צנחנים אחרת תפסה בעיר הנמל 
קלייפדה את בניין הוועד העירוני של המפלגה הקומוניסטית העצמאית של ליטא . 
הנשיא לנדסברגיס טען , כי בקובנה , העיר השנייה בגודלה בליטא , פרצו 
צנחנים לבית - חולים , ניתקו קווי טלפונים , וחטפו מספר חולים . קפידביננשיא 
בריה"ם , מיכאיל גורבצוב , נתון ללחץ כבד של המטכ"ל הסובייטי להתיר לצבא 
לפעול בתקיפות . בשלוש הרפובליקות הבאלטיות ממוקמים בסיסים חיוניים ביותר 
של הצי הסובייטי , נמלי תעופה ותחנות מכ"ם , שנועדו להגן על מוסקווה ולנינגרד 
מפני התקפה בחזית המערבית . שר ההגנה הסובייטי , דימיטרי יאזוב , אמר אתמול 
בפאריס , כי ליטא תוכל לפרוש מברית - המועצות , אולם קודם לכן עליה לסלק 
את חובותיה . " לכל רפובליקה הזכות לפרוש מבריה"ם , אך לפני הפרישה יש 
לפתור בעיות מסויימות . אי - אפשר פשוט לטרוק את הדלת , מבלי לפרוע את 
כל החובות " . לדעתו , ניתו יהי לפתור את בעית ליטא בדרכי שלום . יאזוב 
הכחיש ידיעות , כי כוחות סובייטים ביצעו פעולות חמושות בליטא . הגנרל ואראניקוב , 
המשמש כסגן - שר ההגנה הסובייטי , אמר בראיון לעיתון " סובייטסקיה רוסיה " , 
המבטא את עמדת האגף השמרני בפוליטבירו : " צריך להיות ברור , מעבר לכל 
ספק , שבליטא תקף החוק הסובייטי " . הגנרל האשים את ראשי הרפובליקה בניסיון 
לכונן דיקטטורה במדינה ולאסור את כל תומכי בריה"ם , ובניהול לוחמה פסיכולוגית 
נגד מוסקווה בתקווה לקבל סיוע ממשטרים אנטי - סובייטיים במערב . דיפלומט 
סובייטי בווארשה הזהיר אתמול את ליטא , כי היא עלולה להביא ל"תוצאות שאין 
לצפותן מראש " , אם תוסיף להמרות את פי מוסקווה . " פגיעה כלשהי בזכותם 
של תושבים וארגונים עלולה להוליך לתוצאות , שלא ניתן לחזותן " , אמר המזכיר 
הראשון בשגרירות בריה"ם בפולין , אלכסנדר אוסקין . " אם נשקפת סכנה לחייהם 
של אזרחים סובייטים , ונראית סכנה של הפעלת כוחות קיצוניים בליטא הרי שיושלטו 
שם החוק והסדר בכל האמצעים , העומדים לרשות השלטונות הסובייטיים " , אמר . 
קפידבינהבית הלבן מיתן אתמול את התבטאויותיו על הפעולות הסובייטיות בליטא , 
ונמנע באופן בולט מלחוות את דעתו על תפיסת העריקים מהצבא האדום . " איננו 
רוצים להביא להסלמה במצב " , הדגיש דובר הבית הלבן , מרלין פיצווטר , בשיחה 
עם עיתונאים . הוא הבהיר , כי הממשל בוואשינגטון רואה אמנם בדאגה את המצב 
בליטא , אך אין ברצונו להתייחס באופן ספציפי לנושא העריקים . דברים אלה 
עמדו בניגוד בולט לדבריו שלשום , שבהם הזהיר , כי כל צעד נוסף מצד מוסקווה 
לבלום את עצמאותה של ליטא עלול לפגוע בקשרי ארה"ב - בריה"ם . שלשום גם הגדיר 
הדובר את תפיסת המבנים הציבוריים בליטא בידי כוחות צבא סובייטיים כ"פעולת 
הפחדה " . בשבת רמז סגן הנשיא , דן קווייל , כי מוסקווה רשאית לשים קץ לעריקה 
משורות הצבא האדום . במסיבת עיתונאים במדינת אריזונה הדגיש קווייל , כי 
המשמעת הקפדנית היא " מרכיב חיוני ביותר בפעולתו של כל צבא " . דברים אלה 
של קווייל צוטטו על - ידי דיפלומט סובייטי בוושינגטון , שניסה להצדיק את 
פעולות הצבא האדום בווילנה . 
