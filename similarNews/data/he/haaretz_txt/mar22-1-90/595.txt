עמותות התיירות מישראל אשר השתתפו ביריד התיירות הבין - לאומי אי - טי - 
בי במערב ברלין , עשו שימוש לרעה בתגים החופשיים שהועמדו לרשותם , ועובדי 
משרד התיירות נאלצו לפקח , לאורך כל ימי היריד , כדי למנוע כניסה לא הוגנת 
של תיירים מהארץ שלא שילמו עבור השתתפותם . ביקורת נוקבת זו כלולה בדין 
וחשבון שהועבר לשר התיירות , גדעון פת , על - ידי מנהל לשכת התיירות הממשלתית 
של ישראל בגרמניה המערבית , שבתאי שי , שסיים אתמול ביקור מיוחד בארץ . 
בהתאם להמלצת הדו"ח " יש להודיע מייד לחברי התאחדויות המלונאים וסוכני הנסיעות 
והתיירות , כי בשנה הבאה לא יחולקו כל תגים לעמותות התיירות ולאזור החצר 
הפנימית של ביתן ישראל , יורשו להיכנס רק שוכרי תאים , וכי על כך אנו נקפיד 
ונעמיד פיקוח מתאים בכניסה " . ביתן ישראל ביריד התיירות נחשב לגדול והחשוב 
ביותר בתבל . הוא נערך בתחילת החודש , ונבנה לראשונה בחו"ל ע"י חברה גרמנית . 
" ההחלטה לבצע זאת בגרמניה , נפלה על רקע הזמן הקצר שעמד לרשותנו לצורך 
תכנון הביתן , והקמתו " , נכתב בדו"ח . בסה"ך הגיעה עלות ההוצאות ל542 
אלף מארק . משרד התיירות ארגן ערב ישראלי שבמקורו תוכנן ל006 מוזמנים . 
" עקב הבהלה הגדולה לכרטיסים בימים האחרונים של לפני האירוע , הגדלנו 
את ההזמנה ל008 ובסופו של דבר הגיעו כ009 ( ! ) איש " , נאמר בדו"ח . 
לסיכום קובע הדו"ח , כי ביתן ישראל שנבנה השנה , חייב לשמש בסיס להשתתפות 
משרד התיירות ביריד אי - טי - בי בשנים הבאות . 
