ואצלב האוול , נשיא צכוסלובקיה , גילה אתמול בלונדון כי המשטר הקומוניטסי 
בארצו סיפק לשלטונות לוב חומר - נפץ פלסטי מסוג " סמטקס " , בכמות ענקית 
של אלף טון . " בכמות זו יש כדי לקיים את הטירור ברחבי העולם במשך 051 
שנה " , אמר במסיבת עיתונאים שערך במהלך ביקורו הרשמי . גילוייו של האוול 
הפתיעו בפרטיהם , שכן עד עתה מקובל היה לחשוב במערב , כי כמויות קטנות 
של אותו חומר קטלני הגיעו לידיהן של קבוצות הטירור הפרו - לוביות שפעלו נגד 
מטרות מערביות , לרבות ישראליות , בשני העשורים האחרונים . האוול אף אמר , 
כי תמורת ה"סמטקס " לא קיבלו הצכים כל תמורה כספית והוא ניתן לקדאפי כחלק 
מן היחסים הפוליטים שבין פראג וטריפולי . " סמטקס " פיצץ את מטוס " פאן - 
אמריקאן " בו נקטלו חייהם של 172 נוסעים בשמי סקוטלנד לפני 51 חודשים . 
002 גרם ממנו הספיקו כדי לבצע את הפשע . חומר זה גם עמד להיות מוחדר למטוס 
" אל על " בלונדון לפני ארבע שנים , במה שהיה ידוע כ"פרשת הינדאווי " , 
והוא סופק על ידי לוב למחתרת האירית הקתולית , שהשתמשה בו , ככל הנראה , 
בפיצוץ המלון בברייטון , בו שהו לפני ארבע שנים מרגרט תאצר וכמה משרי ממשלתה . 
האוול אמר , יחד עם זאת , כי אין לארצו כוונה לוותר על ייצורו של ה"סמטקס " , 
כי הוא נועד למטרות תעשייתיות . הוא הבטיח שכבר עתה יהיה בלתי אפשרי להחדיר 
את החומר כמטען חבלה . הנשיא הצכי , בביקורו הראשון בלונדון זה 02 שנה , 
נכח במחזה מפרי עטו המוצג בבריטניה , פגש את המחזאים הארולד פינטר ותום 
סטופארד , סעד על שולחנם של המלכה וראש - הממשלה ונשא דברים בפני המכון 
לתרבות בת - זמננו בלונדון . 
