בון ( מיוחד ל"הארץ " ) . הקאנצלר הלמוט קוהל , המודאג מאפשרות של עיכוב 
בתהליכי האיחוד של שתי הגרמניות , יצא אמש בקריאה להעניק חנינה לכל אנשי 
המשטרה החשאית ה"שטאסי " , שלא הסתבכו באופן אישי בפשעים חמורים . הקאנצלר 
תמך בדברי שר הפנים המערב - גרמני , וולפגאנג שויבלה , שאמר כי שיתוף הפעולה 
עם ה"שטאסי " , תחת שלטון הקומוניסטים במזרח - גרמניה , היה נרחב ביותר , 
ולכן יש להעניק חנינה לכ001 אלף אנשים , שפעלו כמלשינים בשירות המשטרה 
החשאית . דבריהם של קוהל ושויבלה באו בתגובה לידיעות כי ההאשמות בחברות ב"שטאסי " 
או בשיתוף פעולה עם המשטרה החשאית , מעכבות הקמת ממשלה חדשה במזרח גרמניה , 
ובכך מכניסות " מקלות בגלגלי האיחוד " . דובר תנועת " ברית 09 " , שחוללה 
במידה רבה את המהפכה הלא - אלימה במזרח - גרמניה , הגיב בביקורת חריפה על 
ההצעות מבון . קפידבינמזרח - ברלין ( ע"ר ) . ועדה המפקחת על פירוק ה"שטאסי " 
מסרה כי אין עדות לכך שמנהיג הסוציאל - דמוקרטים , איברהים בוהם , היה 
מודיע של ה"שטאסי " . בוהם , דמות מפתח בפוליטיקה המזרח - גרמנית , התפטר 
ביום שני באופן זמני מתפקידו , במחאה על ההאשמות בדבר היותו מרגל של ה"שטאסי " . 
בוהם הכחיש נמרצות את האשמותיו של קצין לשעבר ב"שטאסי " , שפורסמו בעיתון 
מערב - גרמני בעילום שם . עם זאת הודיע בוהם כי יתפטר מתפקידו במפלגה ובפרלמנט 
עד שיטוהר שמו . המפלגה הסוציאל - דמוקרטית זכתה במקום השני בבחירות החופשיות 
במזרח - גרמניה שנערכו לפני עשרה ימים . האשמות אנונימיות , לפיהן כ004 
נבחרים בפרלמנט החדש פעלו בשרות המשטרה החשאית , הטילו צל כבד על הדמוקרטיה 
הצעירה ומנעו את קיום השיחות על הקמת קואליציה ממשלתית . לותר דה - מזייר , 
מנהיג המפלגה הנוצרית - דמוקרטית , שניצחה בבחירות , הואשם אף הוא כי 
שימש כמודיע של ה"שטאסי " , אולם דחה את ההאשמות מכל וכל . 
