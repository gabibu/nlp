נשיאי מצרים וסוריה , חוסני מובארק וחאפז אל - אסד , החליטו אמש בפגישת 
פסגה בבסיס חיל האוויר הלובי בטוברוק , לזרז את הליכי הנורמליזציה בין 
שתי המדינות . שליט לוב , הקולונל מועמר קדאפי , שאירח את שני המנהיגים 
לרגל חגיגות יום השנה ה02 לפינוי הבריטים מטוברוק , הצהיר כי פיסגת מובארק - 
אסד ממחישה את " האחווה השוררת כיום בעולם הערבי " . לפגישה בטוברוק הצטרף 
גם שליט סודאן עומר אל - בשיר . עוד אמר קדאפי כי כל הנסיונות לבודד את מצרים 
מהאומה הערבית לא הצליחו וכי האומה הערבית " גדולה יותר מישראל ומכל שגרירות 
ישראלית " . הוא אמר כי המדינות הערביות קשורות באחדות הגורל וכי מה שפוגע 
באחת ממדינות ערב פוגע אוטומטית בכולן . הקולונל קדאפי העלה על נס את פועלו 
של הנשיא המצרי ואמר כי מובארק דחה לחצים אמריקאיים ב6891 להשתמש באדמת מצרים 
לביצוע התוקפנות נגד לוב , כאשר לא היו אז כל מגעים בין מצרים ולוב . קדאפי 
הדגיש כי בסיס חיל האוויר הלובי על שם גמאל עבד אל - נאצר בטוברוק ישמש בסיס 
להגנה על מצרים ועל האומה הערבית וכי כל האדמות הערביות הן אדמה אחת . הקולונל 
קדאפי חילק לטייסים לוביים , מצריים וסוריים אותות הצטיינות לרגל השתתפותם 
בחגיגות שכללו מטס הצדעה ומצעד צבאי בבסיס חיל האוויר בטוברוק . הנשיאים 
מובארק ואסד נועדו אשתקד בפיסגת קזבלנקה . המגעים בין שתי המדינות נמשכו 
מאז הפסגה ובינואר השנה חודשו היחסים הדיפלומטיים בין שתי המדינות . סגן 
נשיא סוריה , עבד אל - חלים חדאם , שביקר בקהיר בסוף ינואר ונועד עם הנשיא 
מובארק , הצהיר כי פיסגת מובארק - אסד תיערך בקרוב . אמצעי התקשורת המצריים 
הצביעו אז על פיסגה קרובה של השניים בדמשק , אולם ביקור מובארק בבירה הסורית 
נדחה מסיבות שתוארו כטכניות . מקורות ערביים בלוב מסרו אמש כי שני הנשיאים 
סקרו בפגישתם את " מכלול הנושאים הניצבים על סדר היום של העולם הערבי , 
ובכלל זה הבעיה הפלשתינית , המצב בלבנון והיחסים הדו - צדדיים " . עוד 
מסרו המקורות כי מאוחר יותר נערך דיון מרובע בהשתתפות קדאפי ואל - בשיר . 
הנשיא מובארק ישהה בלוב יומיים ולא מן הנמנע כי ישוב וייפגש עם הנשיא אסד . 
עיתוני קהיר מסרו אתמול כי הנשיא מובארק קיים בסוף השבוע מגעים עם הממשל 
האמריקאי בנוגע ליחסים בין לוב וארה"ב . העיתונים ציינו כי מפגש טוברוק 
אמש הוא החמישי בין מובארק לקדאפי מאז חידוש המגעים בין השניים . קפידבינושינגטון 
( ע"ר ) . ארגון אופוזיציה לובי האשים ביום ששי את שליט לוב קדאפי בביום 
השריפה הגדולה שגרמה נזקים למפעל הכימי המייצר גאזים רעילים ליד טריפולי , 
בשבוע שעבר . החזית הלאומית להצלת לוב , הפועלת בגולה , אומרת בהודעה 
כי השליט הלובי ציווה לבצע את ההצתה כדי למנוע התקפה אמריקאית אפשרית וכדי 
להצדיק את התקפותיו על מתנגדי המשטר . עוד נאמר בהודעה כי קדאפי רוצה להטעות 
את המערב כדי שיחשוב כי המפעל בראבטה יצא מכלל פעולה בעוד הייצור בו נמשך 
בסתר . כזכור טוענות ארה"ב ומדינות מערביות אחרות , כי המפעל מייצר נשק 
כימי . מערב גרמניה הודיעה ביום חמישי כי המפעל הוקם למטרה זו בלבד . לוב 
מכחישה את ההאשמות וטוענת כי המפעל הוקם לייצור תרופות . הארגון האופוזיציוני , 
המצטט אנשי מודיעין שלו בלוב , אומר בהודעתו כי השלטונות הלוביים פינו 
את הנשק הכימי שהוכנס למחסנים בראבתה , והביאו לאותם מחסנים כמויות גדולות 
של צמיגים ומוצרים אחרים הנדלקים בקלות . אלה הונחו סביב המפעל והועלו באש 
לפי פקודת קדאפי . עוד נאמר בהודעה כי סוכני השירות החשאי של קדאפי נקטו 
באמצעי זהירות כדי שהאש לא תתפשט ולא תגרום נזק חמור . מספר שיא של כלי 
רכב הועמד הכן בקרבת המפעל לצורך זה . 
