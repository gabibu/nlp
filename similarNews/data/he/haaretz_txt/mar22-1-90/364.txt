השר דן מרידור , המתאם בין ראש הממשלה לבין האוצר , הביע תקווה שכבר השבוע 
יאושר בכנסת תקציב המדינה ל0991 . מרידור אמר אמש כי אישור התקציב תלוי 
במידה רבה בהתנהגות המערך . " אם לא יתנהג המערך כאופוזיציה אין סיבה שהתקציב 
לא יאושר " , אמר . השר מרידור הדגיש כי אינו מציע להכניס כל שינוי בתקציב 
שאושר בממשלה . דווקא שמעון פרס הוא שהציע שינויים וכבר עשה ויתורים לגורמים 
במפלגתו ולמזכ"ל ההסתדרות בסעיפים שונים . " מוויתורים אלה קשה כעת לחזור " , 
אמר . מרידור הביא לדוגמה את החלטת פרס להעלות את סף ההכנסה שמתחתיו משלמים 
את קצבת הילד השני מ0042 ש"ח לחודש , כפי שהוחלט בממשלה , לכ0003 ש"ח לחודש . 
" אין זה פשוט , מבחינה ביורוקרטית להחזיר את הסכום המקורי " , אמר . 
עוד אמר כי הוא מתנגד להצעה להנהיג תקציב ביניים לחודשיים ומקווה להעביר 
בכנסת את התקציב במלואו . בשבוע שעבר קיים סדרת דיונים בנושא זה עם חברי 
ועדת הכספים , ובהם הח"כים אברהם שוחט , אריאל ויינשטיין ודן תיכון , 
ועם בכירי האוצר . מנכ"ל האוצר , יעקב ליפשיץ , מסר כי בוועדת הכספים מסתמן 
רוב נגד תקציב ביניים . עם זאת , בכירי האוצר חוששים כי חברי הכנסת יתחילו 
לבצע שינויים בהצעת התקציב המקורית ויגדילו את הגירעון . לדברי ליפשיץ , 
יש תמיכה עקרונית בעמדת האוצר כי התקציב יאושר במתכונת שהוחלט עליה בממשלה 
ואם יהיה צורך תוכל הממשלה הבאה להגיש הצעות לשינויים . 
