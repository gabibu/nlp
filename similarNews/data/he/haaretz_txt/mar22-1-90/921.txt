מוסקווה ( ע"ץ ) . מפלגה ליברלית - דמוקרטית סובייטית נוסדה אתמול במוסקווה , 
על ידי 512 נציגיהן של תנועות סובייטיות בלתי רשמיות . על כך דיווחה סוכנות 
הידיעות " טאס " . ולדימיר זירינובסקי , פרקליט בן 24 , נבחר כמנהיג המפלגה . 
אם כי הסובייט העליון ( הפרלמנט ) של ברית המועצות עדיין לא הצביע על החוק 
בדבר הנהגת משטר רב - מפלגתי במדינה , החליטו הנציגים לייסד את מפלגתם בהסתמך 
על התיקונים לסעיפים 6 ו7 לחוקה , שאושרו לפני שבועיים בקונגרס צירי העם 
הסובייטי המורחב . במפלגה הליברלית - הדמוקרטית החדשה התאגדו ארגונים מהרפובליקות 
השונות , בהן רוסיה , ביילורוסיה , אוקראינה , קזחסטאן וגם הרפובליקות 
הבלטיות והקווקאזיות . בנאום הבכורה שלו כמנהיג נבחר , שניתן בוועידת הייסוד 
של המפלגה , מסר זירינובסקי שלמפלגה נרשמו כבר 000 , 3 חברים . צירי הוועידה , 
הממשיכים בדיוניהם על מדיניות מפלגתם והשתלבותה בחיים הפוליטיים ובתנודות 
הפוליטיות המהירות בארצם , אישרו כבר את מצע המפלגה . באחד מסעיפיו נקבע 
שהמפלגה מכריזה על עליונות החוק , על תמיכתה בהנהגתו של משטר רב - מפלגתי 
ובקיומה של כלכלה מעורבת . סוכנות " טאס " הוסיפה כי המפלגה החדשה מעוניינת 
בליגאליזציה של הרכוש הפרטי במדינה . 
