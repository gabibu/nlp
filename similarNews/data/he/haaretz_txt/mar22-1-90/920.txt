ניו - יורק ( מיוחד ל"הארץ " ) . עיראק בנתה מערכות שיגור לטילים המסוגלים 
לפגוע בתל - אביב ובדמשק ; כך מוסר " ניו - יורק טיימס " , המסתמך על דו"חות 
סודיים של הביון האמריקאי . טילים אלה מיועדים גם לצורכי הגנה , אך לדברי 
מומחי ביון אמריקאים , מטרת העיראקים היא בחלקה להרתיע את ישראל מביצוע 
התקפה על מתקני נשק גרעיני וכימי . העיתון מטעים , כי המידע על הקמת המשגרים 
במערב עיראק כלול בדו"ח סודי של סוכנות הביון המרכזית שהוכן בראשית החודש . 
המידע בדו"ח , שהגיע לסוכנות לפני שנחשף הניסיון העיראקי להברחת הנפצים , 
עורר דאגה בקרב פקידי ממשל בכירים . לפי הדו"ח , השלימה עיראק בניית ששה 
משגרים המותאמים לשיגורם של טילי סקאד משופרים מנמל תעופה שנבנה בזמנו על - 
ידי הבריטים וממוקם בדרך שבין בגדד לירדן . בניית המשגרים התחילה ביוני 
האחרון והם דומים לאלה שהתגלו באחרונה במרכז עיראק . המשגרים החדשים הם 
הראשונים בעיראק שנבנו כמשגרים נייחים , וטווח פגיעתם כולל את תל - אביב . 
לדברי מומחי ביון אמריקאים מיועדים המשגרים לשיגור טילי קרקע - קרקע מדגם 
" אל - חוסיין " שעיראק מייצרת , בעלי טווח של 046 ק"ם . טיל זה הוא 
דגם משופר של הסקאד , שבו עשתה עיראק שימוש במלחמת המפרץ . לעיראק משגרים 
ניידים מהם ניתן לשגר טילים למטרות בישראל , אך המשגרים הנייחים עשויים 
לשפר את דיוק הפגיעה של הטילים . מומחים מסבירים כי יש לפרש את הקמת המשגרים , 
כאיתות עיראקי לפיו מתכוונת עיראק להגיב ולנקוט בפעולת תגמול נגד כל ניסיון 
מצד ישראל לתקוף את המתקנים שבהם היא מייצרת נשק כימי . " באמצעות משגרים 
משני סוגים , נייחים וניידים , מבקשים העיראקים לאותת , שהמשגרים הוקמו 
ומוכנים לפעולה " , אמר פקיד ממשל בכיר . הפקיד הוסיף , כי פקידים עיראקים 
רמזו לדיפלומטים זרים , שמשגרים אלה ינוצלו לפעולת תגמול נגד ישראל אם תתקוף 
מתקנים צבאיים בעיראק . לדבריו , עיראק הגבירה הקמת מתקני הגנה אווירית 
ושיפרה את אמצעי הקשר בינה לבין ירדן . דובר מטעם הבית הלבן סיווג את המידע 
כהתפתחות " המערערת את היציבות " . הדובר , רומן פופאדיוק הוסיף , כי 
הממשל איננו נוהג להגיב על נושאי ביון . " אך אם המידע מדויק , יש מקום 
לדאגה . אנו מאוד מודאגים מהאפקט השלילי על יציבות שטילים באליסטיים יוצרים 
בעיקר כאשר מדובר באזור רווי מתיחות " . קפידבינואשינגטון ( ע"ר ) . חילוקי 
דעות נתגלעו בוואשינגטון באשר למידת התקדמות התוכנית הגרעינית של עיראק . 
בעוד הממשל מנסה לנקוט במדיניות התרעה זהירה , טען כבר בתחילת החודש מומחה 
מודיעין אמריקאי כי לעיראק יש יכולת לשגר ראשי חץ למרחק של אלפי קילומטרים . 
בעדות שנמסרה בתחילת החודש , אולם רק עכשיו התבררה מידת חשיבותה , טען 
מנהל מחלקת המודיעין של הצי האמריקני , תת - אדמירל תומאס ברוקס , כי לעיראק 
יש יכולת לשגר ראשי חץ למרחק של אלפי קילומטרים . לדבריו , לרשות עיראק 
יש חומרי נשק כימיים וביולוגיים , וייתכן שהתוכנית לפיתוח הנשק הגרעיני 
שלה נמצאת במצב מתקדם למדי . לדברי ברוק , מעיד ניסיון השיגור של לוויין 
עיראקי שנערך בדצמבר האחרון כי " המערכת העיראקית מסוגלת ככל הנראה לשגר 
ראשי חץ למטרות המרוחקות אלפי קילומטרים ממנה " . ברוקס מסר את עדותו לתת - 
ועדה של בית הנבחרים לענייני ימייה , אסטרטגיה וחומרים רגישים ב41 למארס . 
אך אז העדות כמעט ולא משכה תשומת לב . הערכותיו של ברוקס מנוגדות לחלוטין 
להצהרות הזהירות של דוברי הממשל . הוא טוען כי " למספר מדינות בעולם השלישי , 
ובכללן עיראק וצפון קוריאה , יש תוכניות מתקדמות לפיתוח נשק גרעיני . 
ואף איראן , המקנאת בתוכנית העיראקית , מחפשת דרכים לפתח נשק גרעיני משלה " . 
דובר במחלקת המדינה מסר ביום חמישי הערכה מנוגדת לחלוטין לדברי ברוקס . 
הדובר , ריצארד באוצר , טען כי הממשל אינו צופה שעיראק תפתח בקרוב נשק 
גרעיני , ואולם " אנו נשארים מודאגים מהסכנה שעיראק עלולה לנסות לפתח אופציה 
גרעינית בעתיד " , הוסיף . קפידבינלונדון ( ע"ץ ) . אחד העיראקים שנעצרו 
ביום חמישי בשדה התעופה היתרו בלונדון , שעה שניסו להבריח 04 מרעומים גרעיניים , 
הוא ראש שירותי הריגול של עיראק בבריטניה . כך מוסר העיתון הבריטי " אינדיפנדנט " . 
היומון , המצטט מקורות מהמזרח התיכון , אומר כי העצור עומר לטיף , המוגדר 
כעובד של חברת התעופה העיראקית , הנו למעשה ראש הריגול העיראקי בבריטניה . 
לטיף , שלא נהנה מחסינות דיפלומטית , גורש מבריטניה ולא יינקטו נגדו צעדים 
משפטיים . " אינדיפנדנט " יודע לספר כי לטיף ניהל בעבר מבצע דומה לזה 
שנחשף בשבוע שעבר . אז הוא הצליח להבריח לפחות מרעום אחד המופעל באמצעות 
קול . דובר משרד הפנים הבריטי נימק את הגירוש " מסיבות של ביטחון לאומי 
ומסיבות אחרות בעלות אופי פוליטי , הנוגעות לייצוא אביזרים אסטרטגיים מן 
הממלכה המאוחדת " . הפרשה החריפה את היחסים בין בריטניה לבין עיראק וראש 
הממשלה מרגרט תאצר הגיבה על ניסיון ההברחה באומרה כי " זהו מקרה מאוד מאוד 
חמור " . ואשינגטון הודיעה כי בכוונתה לבקש מבריטניה את הסגרתם של שניים מהעצורים 
בפרשת המרעומים , וביניהם אזרחית צרפתיה בשם גנין ספקמאן . ספקמאן , וארבעה 
עיראקים , נידונו בחשאי בסאן - דייגו בעוון הברחת המרעומים . רק בסוף השבוע 
נחשפה עובדת קיומו של המשפט . ואשינגטון שיגרה ביום חמישי בערב הודעת אזהרה 
לשגרירות עיראק בארה " ב . משרד החוץ האמריקאי הביע בפני שגריר עיראק את 
דאגתה העמוקה של ואשינגטון מחדירת נשק גרעיני למזרח התיכון . עיראק הכחישה 
כי המרעומים שנתפסו משמשים לנשק גרעיני וטענה כי הם מהווים ציוד אלקטרוני 
שגרתי . 
