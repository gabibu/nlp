נשיא בריה"ם מיכאיל גורבצוב הכריז כי רק אם יחזור בו הפרלמנט הליטאי מהכרזת 
עצמאותה של ליטא תינתן אפשרות לפתוח בדיונים על בעיותיה של ליטא . מועצת 
הפדרציה , גוף מייעץ חדש המורכב ממנהיגי 51 הרפובליקות של בריה"ם , המליצה 
שלשום בערב באוזני גורבצוב לבוא במגעים עם הפרלמנט הליטאי , כדי לבקש ממנו 
לבטל את הכרזת העצמאות שלו . במסר , שתוכנו הופץ על - ידי סוכנות טאס , 
אמר גורבצוב : " אני מציע לסובייט העליון הליטאי כי יחזור בו מצעדו הבלתי - 
חוקי . צעד כזה יאפשר פתיחת משא ומתן על כל הבעיות , במסגרת היחידה שיכולה 
להתקבל על הדעת דהיינו , במסגרת החוקה הסובייטית " . גורבצוב הוסיף כי 
" החיים הנורמאליים והביטחון של העם כולו , של הרפובליקה , של הליטאים 
והלא - ליטאים , נתונים בסכנה , והמצב מעורר דאגה רבה במדינה " . קפידבינמשרד 
ההסברה הליטאי הודיע אתמול כי כוחות הביטחון הסובייטיים השתלטו בלילה שבין 
יום ששי לשבת על בית הדפוס המרכזי של וילנה , שבו מוצאים לאור ומודפסים 
מרבית עיתוניה העצמאיים של ליטא . 05 חיילי המיליציה הסובייטית השתלטו , 
לדברי הליטאים , על שורת בנייני המערכת והדפוס של כל העיתונים היומיים 
של הרפובליקה הליטאית ושל כמה שבועונים . המבנה , השייך למפלגה הקומוניסטית 
הליטאית , הצטרף לשורה של אתרים שנתפסו בשבוע שעבר על - ידי הכוחות הסובייטיים . 
בהודעה הליטאית צוין , כי חיילי משרד - הפנים הסובייטי רק מסיירים במשרדי 
העיתונים , ולא מתערבים בעבודת המערכת . בין העיתונים שנתפסו " רספובליקה " , 
עיתון בלתי - תלוי , העיתון הקומוניסטי " טיאסה " ועיתון הנוער הקומוניסטי 
" ליטואובוסט ריקאס " . מוסקווה אף שיגרה לווילנה את סגן התובע הכללי , 
אלכסיי ואסילייב , שהדיח מתפקידו את התובע הכללי הליטאי , אנטאנס פטראוסקס , 
שמונה על - ידי הסובייט העליון של ליטא . בסיוע צבא סובייטי , התמקם ואסילייב 
בבניין התביעה כללית בווילנה , ובמסיבת עיתונאים שנערכה בלשכתו החדשה אמר , 
כי לא בא לנהל משא ומתן כי אם לבצע את חוקת בריה"ם . " ליטא ממשיכה להוות 
רפובליקה סובייטית , ואין כל תוקף לחוקים שחוקק הסובייט העליון הליטאי " , 
הודיע ואסילייב . מרבית הכתבים הזרים , ששהו בווילנה מאז הכרזת העצמאות 
ב11 במארס , יעזבו היום את ליטא , לאחר שפג תוקף האשרה שקיבלו . לווילנה 
הגיעו בימים האחרונים חיילי יחידת ה"ספצנץ " הסובייטית " יחידות מחץ לחתרנות 
בשטחי אויב " . " ספצנץ " היא ששוגרה לפראג כמה ימים לפני פלישת צבאות 
ברית ורשה לעיר ב22 אוגוסט 8691 . סוכנות הידיעות " נובוסטי " העבירה 
בקופנהאגן את תצלומי חיילי " ספצנץ " באימון , ובכך הודתה , למעשה , 
בקיומן של היחידות המיוחדות . קפידביננשיא ארה"ב גורג בוש שלח שדר למיכאיל 
גורבצוב , שבו חזר על תמיכת הממשל האמריקאי בהגדרה העצמית של ליטא , וקרא 
לפתרון של שלום בכל הקשור לסכסוך בין השלטון הסובייטי לבין ההנהגה הליטאית , 
הדורשת הינתקות מוחלטת מבריה"ם כבר עכשיו . " עמדתנו בשאלת ההגדרה העצמית 
ידועה בכל העולם . אינני רוצה להסתכן באי - הבנה כתוצאה מחוסר קשר בינינו " , 
ציין בוש בשדר לגורבצוב , שנמסר לקרמלין ביום ששי . בוש אמר לאחר מכן , 
בשיחה עם כתבים , כי ברצונו להבטיח " שהסובייטים יבינו את עמדתנו , ויבינו 
כי אין אנו רוצים להערים קשיים על ליטא , בריה"ם , או כל מישהו אחר " . 
משרד ההגנה האמריקאי מסר שלשום , כי נדחה ביקורו של רמטכ"ל צבא ארה"ב , 
הגנרל קרל ואונו , במוסקווה . לביקור , שהיה אמור להיערך בשבוע הבא , 
לא נקבע בינתייממועד אחר . דובר הפנטגון אמר בעניין זה : " החלטנו זה 
עתה כי זה איננו הזמן המתאים לאותו ביקור " . קפידבינבטאלין , בירת אסטוניה , 
קיבל הסובייט העליון , ברוב של 37 מתוך 501 צירים , החלטה על תחילת תהליך 
שיביא לעצמאות אסטוניה . הסובייט האסטוני תומך בהכרזת העצמאות של ליטא , 
אך צירים הזכירו כי לעצמאות ליטא אין עדיין תוקף ממשי . " הליטאים דומים 
לאסיר היושב בבית - כלא וצועק : אני חופשי ! " , אמר אחד מצירי הפרלמנט 
האסטוני . הרפובליקה הסובייטית בביילורוסיה הודיעה שלשום כי תדרוש להחזיר 
לה טריטוריה שעברה לידי ליטא לפני 05 שנה , אם הרפובליקה הבלטית אמנם תפרוש 
מבריה"ם . בהצהרת הסובייט העליון של ביילורוסיה נטען כי ששה מחוזות , המהווים 
עתה את דרום - מזרח ליטא , נלקחו מביילורוסיה . " ברגע שהרפובליקה הליטאית 
תפרוש מבריה"ם , הרפובליקה הסובייטית ביילורוסיה לא תראה עצמה יותר קשורה 
באותו הסכם שהעביר לליטא חלק מהטריטוריה הביילורוסית " , אמרה ההצהרה . דובר 
מטעם ממשלת ליטא מסר בראיון לרדיו וילנה , כי המחוזות שדורשת ביילורוסיה 
מיושבים על - ידי אוכלוסייה מעורבת של ליטאים , ביילורוסים ופולנים , המהווים 
בה רוב . הוא הזכיר , כי לשני הצדדים ישנן תביעות טריטוריאליות , כמו , 
למשל , העיר גרודנו בביילורוסיה , שהיתה קודם לכן חלק מן הנסיכות הגדולה 
של ליטא . המפלגה הקומוניסטית האוקראינית פירסמה בקייב הוראה האוסרת על קיום 
הפגנות אהדה והזדהות עם ליטא בימים שבת וראשון . קריאה להפגנות שכאלה יצאה 
מטעם הארגון לשחרור לאומי אוקראיני " רוק " . סוכנות הידיעות " טאס " 
ציינה כי מטרת יוזמי ההפגנות " לעודד פלגנות באוקראינה " . 
