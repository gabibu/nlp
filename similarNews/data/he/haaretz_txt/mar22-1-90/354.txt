בפעם הראשונה יתקיימו הקיץ בשני בתי - ספר במזרח ירושלים בחינות בגרות על - 
פי תוכנית הלימודים המצרית , ולא על - פי תוכנית הלימודים הירדנית . בשבוע 
שעבר נפגשו בחלק המצרי של העיר רפיח נציג בכיר של מינהל החינוך בעיריית ירושלים 
ונציגי משרד החינוך של מצרים , כדי ללבן ולסכם את סדרי בחינות הבגרות שייערכו 
בחודש יוני הקרוב . כבר לפני כמה חודשים פנו הנהלות שני בתי - ספר ערביים 
פרטיים ( איברהמייה וביה"ס של הקופטים ) למינהל החינוך בירושלים וביקשו 
לבחון את תלמידיהם בבחינות הבגרות על פי תוכנית הלימודים המצרית . במינהל 
החינוך של ירושלים הובעה תמיכה ברעיון והוחלט לפעול ליישומו . כמו תוכנית 
הלימודים הירדנית , כוללת התוכנית המצרית מגוון רחב יותר של אפשרויות להמשך 
הלימודים האקדמיים בארצות שונות , בהן מצרים וישראל . בפגישה שהתקיימה בשבוע 
שעבר הודיעו נציגי משרד החינוך המצרי על בואם לירושלים בחודש יוני הקרוב 
עם טופסי הבחינות . נציגי משרד החינוך המצרי יישהו בירושלים כעשרה ימים . 
בפרק זמן זה הם ישתתפו ויפקחו על מהלכן התקין של הבחינות בשני בתי - הספר . 
בשלב ראשון יגשו כחמשים וחמשה תלמידים לבחינות הבגרות המצריות . 
