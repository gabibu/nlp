הרגליים הזריזות בעטו , תיקלו , גם כבשו , אבל הלב פזל לשכונה , והאזניים 
של השחקנים אולי היו כרויות ליציעים . שם ידעו בדיוק מה קורה בשכונה , 
והם הפכו לאוהדים - לשעה של מכבי תל אביב . אולי יעזור לצמצם את הפער למעלה . 
בעיקר כאשר הוליכה פתח תקוה 10 וציפתה להשלמת הניצחון על בית"ר תל אביב . 
כל שהיה דרוש להפועל , נכון לאתמול , היה לנצח ולהאמין במליקה ובקניג . 
זה לא קרה , אבל פתח תקוה יכולה לשאוב עידוד עצום , לא רק מניצחונה החד 
ומהשלישיה הראשונה העונה , אלא מההתעוררות המרשימה שבאה לאחר ההפסקה , 
ושהוסיפה שני שערים , פרי מיתקפות שוטפות . אבל כדאי לשחקניה להריץ אחורנית 
את קלטת המישחק ולהיווכח , לחייך ולהיזכר איך עמדו על סף ניצחון אסטרונומי , 
איך לא מצאו את הרשת יותר פעמים , גם ממרחק של מטר ( ! ) . אסור שהתופעה 
הזאת תחזור , כי בנפש האליפות הוא , מול יריבים חזקים יותר , האמיתיים , 
בני יהודה וחיפה . זו כידוע המחלה של הקבוצה הטובה הזאת היחס הכמעט הפוך 
בין מיספר ההתקפות וההזדמנויות למיספר השערים , על אף השלישיה . יכלה בנקל 
להיות שישיה . אין כל סיבה לנזוף בחלוצים ובקשרים . להיפך , צריך לטפוח 
על שיכמם , שהרי הם כל כך רצו , אבל יש בעיה : היעדר מגע מקסימלי עם הרשת . 
הפעם הפגין הפועל במחצית השניה יכולת מצויינת המאיימת על המוליך והאלוף . 
עד להפסקה , כאשר ההרכב החסר של בית"ר נאלץ לשנות את אופיו התוקפני , 
התקשה הפועל לפרוץ שני קווי הגנה , ביחוד במעברים איטיים . לא אוהב יריב 
כזה , כידוע . אבל כשהובקע השער התל אביבי , בית"ר יצא קדימה , בלי קישור 
טוב , ואז התחיל הפועל לפרוח . ביחוד יוסי שושני . הרבה בגללו . חוץ מהמחצית 
השניה הטובה ומהתוצאה ( המינימלית ) , יש להפועל עוד שתי סיבות נפלאות 
להביט קדימה בסיפוק רב לטווח שנים : העונה את המגן החדש של נבחרת ישראל 
בני קוזושוילי . חלק רב יש לו בתנופה הקבוצתית , ובבלימה כמובן , אפילו 
שהסרגל לא צמוד תמיד לרגלו . " ראש הזהב " של הפועל בשנים הגדולות ההן , 
מחרים את מישחקי הקבוצה שאותה פאר , מסיבות אישיות - רגשיות . אילו רק 
היה אפשר לקבל ממנו חוות דעת על דני ניראון , בן 91 פלוס בלבד אם אכן מתחיל 
להתפתח יורש לראש הנוגח של סטלמך , גבוה מידי השוערים . אם כן לא רק לפתח 
תקוה קם שוב חיל אוויר . ואלה דברים שאינם קשורים רק לעונה הזאת , למאבק 
על הכתר . רק תורמים והרבה . 
