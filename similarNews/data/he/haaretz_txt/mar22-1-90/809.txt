קצין צה"ל בדרגת רב - סרן , המשמש כקצין התחזוקה באחת החטיבות בגדה , מואשם 
בהכאת עצירים ערביים באזור בית - לחם . הקצין יודח מתפקידו , לפי המלצת 
פרקליטת פיקוד המרכז . בכתב האישום נאמר , כי שני עצירים ערביים , אשר 
נחשדו ביידוי אבנים , הובאו לבסיסו של הקצין , והוא היכה אותם כשידיהם 
כפותות . פרקליטת מחוז המרכז המליצה לנקוט צעדים פיקודיים נגד אותו קצין 
להדיחו או להעבירו מתפקידו . המשטרה הצבאית החוקרת ממשיכה לחקור חשדות 
נוספים נגד הקצין . המשטרה הצבאית החוקרת , חוקרת חשדות נגד סגן מושל נפת 
רמאללה , קצין בדרגת רב - סרן , אשר לפי החשד נטל כספים מתושבים מקומיים . 
המדובר בקצין הכפוף למינהל האזרחי ביהודה ושומרון . מקורות צבאיים לא רשמיים 
מסרו כי טרם נודעו תוצאות החקירה . 
