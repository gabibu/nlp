זוג העולים החדשים מבריה"ם , הפסנתרנית דינה יופה והכנר מיכאל ויימן , 
הציגו עצמם ברסיטל משותף , תובעני מבחינות מוסיקליות וטכניות . הם פתחו 
בפנטסיה אוף . 74 מאת שנברג , יצירת מופת של המאה ה02 , כשהם מבליטים 
היטב ובחדות את מערכות הניגודים המורכבים שביצירה . ויימן המשיך ב"שאקונה " 
מתוך הפרטיטה השנייה של באך . בנגינתו ניכרה שליטה בטכניקה ובאיכויות צליל 
כנריות , שאיפשרה לו יצירת מתחים צליליים ומלודיים . יופה , שכיכבה במרכז 
הקונצרט , ביצעה את וריאציות " ארואיקה " אוף . 53 של בטהובן , את הנוקטורנו 
אוף . 65 מס 2 ואת הסקרצו אוף . 13 מאת שופן . בנגינתה הווירטואוזית בולטים 
במיוחד ממדי הצבע והדינמיקה , ובאמצעותם התגשמו התלהטויות גדולות וצלילים 
רגועים . לסיום ביצעו השניים את הפנטסיה אוף . 02 על נושא מתוך " פאוסט " 
של ויניאבסקי , כשתכונותיהם הנזכרות שבות ונחשפות בצלילים ערבים לאוזן . 
תכונה חשובה שאינה מתבלטת דיה בנגינת השניים היא תשומת לב דקה יותר למתיחויות 
הרמוניות . הם וירטואוזים שוודאי יוסיפו להתפתח בסביבתם החדשה . 
