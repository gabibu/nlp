יסיון העירקי להבריח נפצים הדרושים להפעלת ראשי חץ גרעיניים מעורר דאגה רבה 
במערב , בשל החשש מפני הרחבת " המועדון הגרעיני " ומפני הסלמה קריטית 
של מירוץ החימוש הלא - קונוונציונאלי במזרח התיכון . הדעה המקובלת בקרב 
מומחים במערב היא שתפיסת הנפצים מעידה על - כך שעירק רואה עצמה קרובה להגיע 
ליכולת לייצר נשק גרעיני . " יש דמיון בין השיטות הנהוגות בסחר בלתי חוקי 
בחומר גרעיני ובין האסטרטגיה שבה פועלות החברות המספקות ציוד , חומרים וידע 
לייצור נשק כימי " , כתב באחרונה פרופסור אנריקו יקיאה , מומחה איטלקי לבעיות 
נשק לא - קונוונציונאלי . " השיטה היא ליצור בלבול ואי - בהירות על - ידי 
ריבוי הגורמים המעורבים . הפירמה המובילה שומרת על חשאיות , בעוד פירמות 
אחרות , המשמשות כסוכני משנה , עושות את המלאכה " . החשש מתפוצת הנשק הגרעיני , 
כמו גם הנשק הכימי , כפול : ראשית , קיימת הסכנה כי ממשלות בלתי יציבות 
ובלתי אחראיות ישתמשו בו בעצמן ( סדאם חוסיין , למשל , לא היסס להשתמש 
בנשק כימי נגד אירן ונגד הכורדים ) . שנית , מידי ממשלות אלה יכול הנשק 
הגרעיני והכימי להגיע לידי ארגוני טרור . סחטנות בנשק לא - קונוונציונאלי 
היא , בעיני מומחים רבים , האיום העיקרי שבו ישתמשו ארגוני הטרור בשנות 
ה09 . עדיין קיימים הבדלים משמעותיים בין ייצור נשק כימי לייצור נשק גרעיני : 
את רכישת הציוד למפעל לנשק כימי אפשר , במידה רבה , להסוות כציוד המיועד 
לבתי - חולים או לייצור חומרי הדברה ותרופות , כפי שקרה במפעל הלובי . 
הציוד והחומרים לבניית נשק גרעיני ייחודיים יותר וקלים יותר לזיהוי , והכורים 
האטומיים קלים יותר לאיתור . הבדל נוסף בין נשק כימי לאטומי הוא בכך שמספר 
המדינות המסוגלות לייצר ציוד לייצור נשק גרעיני מצומצם למדי . דבר זה איפשר 
את קיומו של פיקוח מסוים על תפוצת הציוד . קיימות כחמש או שש מדינות בעולם , 
המסוגלות לייצר מתגים ברמת השכלול הדרושה . ארה"ב ובריטניה מקיימות פיקוח 
ומעקב קפדניים , בעוד צרפת ומערב גרמניה נוהגות בפחות אחריות . במקרה של 
ניסיון ההברחה העירקי , סין הקומוניסטית סיפקה את הצנטריפוגות הדרושות לעיבוד 
החומר הרדיואקטיווי . שיתוף פעולה אמריקאי - בריטי הביא הפעם להכשלת ההברחה . 
אך כמה משלוחים לעירק , לפאקיסטן ואולי גם לאירן וללוב לא נתפסו ? 
