יו"ר מועצת יש"ע , ישראל הראל , ויעקב פיטלסון , שכיהן בעבר כראש המועצה 
הראשון של אריאל שבשומרון , נפגשו לאחרונה בעפרה עם ששה מעורכי העיתונים 
ורשתות הרדיו מהגדולות בבריה"ם , וניסו לשכנעם בצדקת תמיכתם בהמשך ההתיישבות 
היהודית בשטחים ובקליטת עולים בהתנחלויות . השניים נפגשו בין היתר עם מיכאל 
קוטילבסקי , העורך הראשי של רדיו מוסקווה , המופקד גם על שידורי " שלום 
וקדמה " , עם עורך בכיר ב"פראוודה " וכן עם עורך העיתון של בראביזן . בפגישה 
נכח גם איש מחלקת העיתונות של משרד החוץ , שליווה את הקבוצה בארץ . פיטלסון , 
שעלה מבריה"ם לפני 71 שנה , ועמד בראש קבוצת עולים מבריה"ם שנמנתה על הגרעין 
המייסד של אריאל , סיפר כי הפגישה התנהלה באווירה נינוחה , והאורחים בעיקר 
הקשיבו למה שנאמר להם על ידי נציגי יש"ע . הראל ופיטלסון אמרו לאורחים , 
כי ישראל לא תשכח לעולם את כל שעשתה בריה"ם עבורה עם הקמתה , אבל הביעו 
אכזבה מהדרך שבה התפתחו היחסים בין שתי המדינות בהמשך . לדבריהם , טעתה 
בריה"ם כשהעריכה כי מאסות גדולות של כוח הופכות לאיכות , והמציאות אכן טפחה 
על פניה , כאשר מדינת ישראל הצליחה לגבור על אויביה . " ברמת איכות מסוימת , 
אין כל משמעות לכמות " , אמר פיטלסון לעיתונאים הרוסים . " אם לכם יש 
פצצות מימן , איש לא סופר כמויות של כידונים . אם מותר לפלשתינאים לעשות 
את האינתיפאדה , מותר גם ללאומים אצלכם לעשות אינתיפאדה . מי שצודק במקום 
אחד , צודק גם במקום שני , אבל מכיוון שמדובר בנו הקריטריונים שלכם הפוכים " . 
אחד העיתונאים שאל את ישראל הראל , איך מתייחסת מועצת יש"ע למו"ם בתיווכם 
של ארה"ב ומצרים . הראל השיב , כי ארה"ב הפסיקה להיות מתווך הוגן ונקטה 
בעמדה פרו - ערבית מובהקת . הוא הציע שבריה"ם תאזן עמדה זו במסגרת הפרסטרויקה , 
כפי שעשתה ב84 , כאשר איזנה את עמדת ארה"ב . העיתונאים הרוסים הבטיחו לבני 
שיחם שיעבירו את תוכן השיחה לידיעת אישי ממשל בבריה"ם , וידווחו עליה בתקשורת 
בארצם . 
