דיווחו של השר משה נסים על פגישתו עם הרב שך , שהתקיימה ביום חמישי בלילה , 
הביא לאופטימיות גדולה בליכוד , באשר לסיכוייו לשמור על בלוק חוסם של 06 
חברי כנסת , ולמנוע משמעון פרס להקים ממשלה חדשה . ראש הממשלה יצחק שמיר 
עשוי לכנס היום , אחרי ישיבת הממשלה , את שרי הליכוד ואת צוות המו " ם 
כדי לבדוק האם נשמר הליכוד מאוחד בפני ניסיונות מפלגת העבודה להעביר לצדה 
חברי כנסת מתוכו . בליכוד מעריכים , כי אם יצליחו לשמור על גוש של 06 חברי 
כנסת בתום 12 הימים הראשונים שהקציב נשיא המדינה לשמעון פרס להרכיב ממשלה , 
עשוי הרצוג להעביר את מלאכת הרכבת הממשלה ליצחק שמיר . גורמים בכירים בליכוד 
מפעילים בימים האחרונים לחצים כבדים על שני חברי הכנסת מאגודת ישראל , אברהם 
ורדיגר ואליעזר מזרחי , כדי שלא יתמכו בממשלת מערך , או לכל הפחות ייעדרו 
או ימנעו בעת ההצבעה , אם פרס יחליט לנסות להציג את ממשלתו לכנסת כממשלת 
מיעוט . ורדיגר ומזרחי הדגישו באוזני ראשי הליכוד כי למרות קרבתם לעמדה 
המדינית של הליכוד ולמצעו המדיני , הם מחויבים מבחינה פוליטית להחלטת גדולי 
התורה . השר משה קצב אמר אמש ל"הארץ " , כי בעקבות גישושים אצל מזרחי וורדיגר , 
הוא מאמין שבסופו של דבר השניים יהיו נאמנים לציבור הבוחרים שלהם , ומתוך 
דאגה למניעת הקמתה של מדינה פלשתינית , ומתוך נאמנות למצע המדיני שלהם , 
יצטרפו למחנה הלאומי . קצב אמר אמש , כי הוא בטוח שנוכח הקשיים החמורים 
שבהם ניצב עתה שמעון פרס , בניסיונות להטות את המפלגות החרדיות לטובתו , 
הליכוד הוא שירכיב את הממשלה הבאה . קפידבינבשיחתם של השר נסים והרב אליעזר 
שך , ביום חמישי בלילה , הועלו בפני הרב שך תסריטים אפשריים לפעולות שתנקוט 
מפלגת העבודה ; למשל , ניסיון להביא לאישורה של ממשלת מיעוט מתוך הנחה 
שדגל התורה וש"ס יימנעו או ייעדרו מאולם המליאה . על - פי הדיווח שמסר נסים 
לראש הממשלה , הרב שך מודע לאפשרות שכזאת , ולא יאפשר ל"עבודה " כל תרגילי 
התחמקות , או שיטות להביא להקמתה של ממשלת פרס מבלי לתמוך בה באופן ממשי . 
לדברי נסים , עמדתו של הרב שך נגד ממשלה בראשות המערך היא נחרצת . בימים 
האחרונים , כך מסתבר , מתקיים תיאום מלא בין שר הקליטה הרב יצחק פרץ , 
שהודיע על פרישתו מש"ס , לליכוד . נמסר , כי בשיחות בצמרת הליכוד , 
לגבי עתידו של פרץ , לא נשללה אפשרות להציע לו , אם הליכוד ירכיב את הממשלה 
הבאה , את תפקיד הרב הספרדי הראשי , לאחר סיום כהונתו של הרב הראשי הספרדי 
הנוכחי הרב אליהו . ח"ך זלמן שובל אמר בסוף השבוע כי מנסים לערבב את שמו 
בספקולציות פוליטיות בלתי - נכונות . שמו של שובל עלה בסוף השבוע כמי שמפלגת 
העבודה ניסתה להשפיע עליו לתמוך בהקמת ממשלה בראשותו של פרס , בהבטחה לתמורה 
פוליטית הוגנת . שובל הכחיש אתמול בשיחה ל"הארץ " את כל הפרסומים בעניין 
זה והגדירם כשטות מוחלטת . לדבריו , איש ממפלגת העבודה לא פנה אליו , ומגמת 
כל הפרסומים שהיו קשורים בשמו היא לפגוע בו ובליכוד . 
