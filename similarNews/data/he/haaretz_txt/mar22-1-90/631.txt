שני בקבוקי תבערה הושלכו אמש לעבר ביתו של השוטר עבד טאהר , הגר בטייבה . 
לא היו נפגעים ולא נגרם נזק לרכוש . המשטרה עצרה חשוד במעשה וסבורה שהדבר 
נעשה על רקע פלילי . המקרה ארע סמוך לחצות כשבקבוק אחד התנפץ על קיר המרפסת 
של הבית והתלקח , ואילו השני נותר שלם . עם קבלת ההודעה יצאו כוחות משטרה 
בפיקודו של מפקד מרחב השרון נצ"ם משה פרידמן , והחלו בסריקות לאיתור חשודים . 
בחקירת הארוע במקום נעצר חשוד , תושב טייבה והחקירה נמשכת . זו הפעם השניה 
שבקבוקי תבערה מושלכים לעבר ביתו של טאהר , איש סיור בתחנה המקומית . התקרית 
הקודמת ארעה לפני ארבעה חודשים , וחקירת המשטרה העלתה כי הרקע למעשה פלילי , 
ומיידי הבקבוקים נתפסו . 
