שר הבינוי והשיכון דוד לוי אומר , כי העברת הטיפול במשכנתאות מידי ההממשלה 
לידי הבנקים עדיין לא הוסדרה סופית , אף שנותרו רק ימים אחדים עד שתיכנס 
לתוקף הרפורמה שעליה הוחלט בממשלה בעניין זה . בדיון בממשלה אמר אתמול לוי , 
כי אם לא יושלם ההסדר , הוא צופה " תבערה חברתית " , שכן אלפי זוגות צעירים 
לא יוכלו לקבל משכנתאות . " בקלות ראש תמכתם בהוצאת המשכנתאות מהתקציב . 
הובטח שהנושא ימצא את פתרונו בהסכם בין האוצר לבין הבנקים למשנתאות , אך 
עד היום לא הוסדר העניין סופית " , אמר השר לוי . הוא הציע , כי אם לא 
יהיה הסדר כזה , יוחזר המצב לכפי שהיה . לוי הזכיר , כי התנגד לרפורמה 
בשוק המשכנתאות : " הזהרתי אתכם כשקיבלתם החלטה בלתי צודקת , ואמרתם : 
" סמוך " . האם גם לזוגות הצעירים נאמר " סמוך " , שעה שהעניין לא מסוכם ? 
" , אמר לוי . שר הבינוי גם שב והציע להגדיל את נפח המשכנתאות לזוגות צעירים 
ולעולים . הוא אמר , כי האצת הבנייה קשורה להגדלת המשכנתאות . הוא הזכיר , 
כי הוקם צוות משותף לאוצר ולמשרדו , אך עדיין אין תוצאות . גורמים באוצר 
אמרו אמש ל"הארץ " , כי עניין הרפורמה בשוק המשכנתאות כבר סוכם עם הבנקים . 
אשר להגדלת נפח המשכנתאות , אומרים באוצר כי עמדת המשרד היא שאין לתת את 
כל הכסף מראש , אלא לממן את הבנייה באמצעות סיוע לכל קבלן בנפרד . שיטה 
כזו תאפשר לממשלה לפקח על ההוצאות לבנייה . בישיבת הממשלה אתמול הודיע ראש 
הממשלה , יצחק שמיר , כי יורה להגיש מייד לאישור ועדת הכספים תוספת תקציב 
לבנייה מתוך הרזרווה הכללית . הוא לא נקב בסכום . השר לוי דרש , כי לוועדה 
יוגש התקציב שעליו סוכם עם שר האוצר הקודם , בסך 592 מיליון ש"ח לבניית 
03 אלף דירות . תוספת זו אינה כוללת מימון ביניים לקבלנים ותקציב למשכנתאות , 
שעליהם יש ויכוח בין משרד הבינוי לבין האוצר . שמיר גם הודיע , כי יבקש 
מייד מהאוצר , להגיש לו בתוך יומיים הצעה ברוח ההסכמה שהושגה בין פרס ללוי , 
ערב המשבר הממשלתי בדבר מתן פטור ממס על השכרת דירות . לוי ציין , כי פטור 
כזה יעמיד לרשות העולים והזוגות הצעירים כ01 אלפים דירות . 
