סידני ( ע"ר וע"ץ ) . בעקבות השוויון , שנוצר בבחירות הכלליות באוסטרליה , 
תולה ראש הממשלה מהלייבור , בוב הוק , את תקוותו בכמה אלפי קולות , שטרם 
נספרו . גם הוק וגם יריבו , אנדרו פיקוק , מועמד האופוזיציה הליברלית - 
שמרנית , טענו כי גדולים סיכוייהם לנצח . התוצאות עד כה הראו כי הכוחות 
מאוזנים ושני הצדדים קיבלו את אותו מספר קולות . " אני מאמין , כי הלייבור 
ירכיב ממשלה " , אמר בוב הוק אתמול לאחר ליל שימורים . הוא אמר כי ייתכן 
וכף המאזנים תהיה בידי טד מאק , ראש עיריית צפון סידני לשעבר , שרץ בראש 
רשימה עצמאית ונבחר לפרלמנט . " אולם אני עדיין מקווה כי הלייבור ינצח " . 
פקידי ועדת הבחירות המרכזית אמרו כי ספירת הקולות תתחדש רק היום וכי תוצאות 
רשמיות לא ייוודעו עד סוף השבוע בגלל שיטת הבחירות המסובכת שהונהגה באחרונה 
באוסטרליה . מפלגת הלייבור טוענת כי יש לה 77 מושבים בפרלמנט החדש מתוך 841 
ולאופוזיציה 07 . במושב אחד מחזיק מאק . 
