טהרן ( ע"ץ וע"ר ) . ממשלת איראן הקשיחה את תנאיה לשחרור בני הערובה המערביים 
בלבנון , בעקבות לחץ מצד האגף הנוקשה בשלטון . היומון " טהרן טיימס " , 
המקורב למשרד החוץ האיראני , הכריז אתמול כי איראן מוכנה אמנם לעודד את 
שחרור בני הערובה המערביים בלבנון , אולם היא דורשת עתה את שחרורם של " אלפי 
אסירים מוסלמיים המוחזקים בישראל ללא סיבה " . נראה כי ההודעה החדשה מהווה 
הקשחה של העמדה האירנית , שמנהיגיה רמזו בחודש האחרון על פתרון אפשרי קרוב 
של בעיית בני הערובה . הדרישה החדשה מעידה כי ממשלת איראן החליטה לאמץ , 
לפחות חלקית , את עמדות הקו הנוקשה . נראה גם כי האיראנים מנסים להתחשב 
בהתנגדותם של שניים מארגוני החוטפים . שני הארגונים ארגון הצדק המהפכני 
וארגון הגיהאד האיסלמי לשחרור פלשתין , המחזיקים יחד חמישה בני ערובה אמריקאיים 
דורשים בתמורה לשחרור בני הערובה המוחזקים בידיהם , את שחרור של מאות פלשתינאים 
ולבנוניים הכלואים בישראל . 
