ראש הממשלה , יצחק שמיר , החליט להעביר מתפקידו את שמעון שבס , היועץ 
לענייני התיישבות במשרד הביטחון . שמיר רשאי למנות יועץ משלו למשרד הביטחון , 
בהיותו שר הביטחון בפועל . במקומו של שבס החליט שמיר למנות את יועצו לענייני 
התיישבות , מיכאל דקל . מקורות בלשכת ראש הממשלה מאשרים , כי יש כוונה 
להחליף את שמעון שבס ולמנות את מיכאל דקל . מאז שנפלה ממשלת שמיר והפכה 
לממשלת מעבר , הוחלט בלשכתו של ראש הממשלה למנות כמה יועצים הקרובים לשמיר . 
מקורות מסרו כי שמעון שבס , אשר היה יועצו האישי ועוזרו של שר הביטחון 
המתפטר יצחק רבין , מנותק ומנוטרל מתפקידו מאז הופלה הממשלה . מקורות בלשכת 
ראש הממשלה אמרו כי שבס מועבר מתפקידו כי הוא גורם שלילי לליכוד והוא בלם 
את כל תוכניות ההתיישבות שלו בשטחים . שמעון שבס אמר אמש כי הגיעו לאזניו 
שמועות על העברתו מהתפקיד , אך אף אחד לא אמר לו על כך דבר . יצוין כי מיכאל 
דקל עומד לדין באשמה שהתנה את מתן אישורי בנייה ביישובים שונים בגדה במתן 
תרומות לליכוד , בתקופת מערכת הבחירות ב4891 , כשהיה סגן שר החקלאות . 
ראשי המתנחלים בגדה ובעזה לוחצים על לשכת רה"ם לזרז את הקמתן של שתי התנחלויות . 
אחד מראשי המנחלים ברצועה אמר אמש : " עדיף שראש הממשלה שמיר ימשיך לכהן 
כשר ביטחון בפועל . זה יקל עלינו בהקמת התנחלויות נוספות " . בכוונת המתנחלים 
ברצועה להקים לקראת פסח את הישוב דוגית ולאכלס מתיישבים במרוצת חופשת חול 
המועד . הם קבעו כבר לוח זמנים ומתכננים יישוב 51 משפחות בדוגית עד סוף 
חודש אפריל . ראשי המתנחלים פועלים גם לקבלת האישורים לאכלוסה של התנחלות 
נוספת בגדה . 
