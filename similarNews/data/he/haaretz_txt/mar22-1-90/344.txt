עובדי המינהל והמשק בבתי - החולים הממשלתיים דחו את האיום להשבית את השירותים 
בבתי - החולים הממשלתיים החל ממחר , והם מאיימים לפתוח בשביתה החל ממחרתיים . 
בסוף השבוע התקשר מנכ"ל משרד הבריאות , ד"ר משה משיח , ליו"ר ועד העובדים , 
משה אבגוש , והודיע לו כי השר הממונה מטעם ראש הממשלה על משרד הבריאות , 
אהוד אולמרט , מבקש להיפגש עם נציגי העובדים . הפגישה נקבעה להערב בשעה 
6 . העובדים הסכימו לדחות את השביתה ב42 שעות , מתוך תקווה כי השר יפעל 
למילוי דרישותיהם להשוואת תנאי עבודתם והכנסתם עם אלה הנהוגים בקופת - חולים 
הכללית , ויבטל את ההחלטה לקיצוץ תקנים של עובדי שירותים בבתי - החולים 
הממשלתיים . ההחלטה להשבית את המיתקנים בבתי - החולים הממשלתיים התקבלה לאחר 
שוועדת פדה דחתה בסוף השבוע חלק מתביעותיהם . ( ועדת פדה הוקמה ב2791 על - 
פי החלטת ממשלה , ותפקידה לדון בתביעות עובדי המינהל והמשק בבתי - חולים 
ממשלתיים וקופת חולים להשוואת תנאי עבודה ושכר ) . המשנה לנציב שירות המדינה 
ויו"ר ועדת פדה , דוד פרלשטיין , אמר כי אין גיבוי לשביתה , מאחר ועד 
שלב זה היא הוכרזה על ידי ועד עובדים ולא על ידי האיגוד המקצועי . לדבריו , 
תעשה הממשלה כל שביכולתה כדי למנוע את השביתה , על ידי הוצאת צווי מניעה 
ואפילו צווי ריתוק , אם הדבר יידרש . פרלשטיין הוסיף כי לתביעות עובדי 
המינהל והמשק מוועדת פדה אין בסיס . לדבריו , יש השוואה בדירוג ובשכר הבסיסי , 
ובאשר לתוספות ונלוות הסכמי העבודה בהסתדרות מחייבים גם את קופת חולים , 
ואילו השירות הציבורי פועל על פי התקש"יר הממשלתי . בשירות הממשלתי משולמות 
שעות נוספות על פי עבודה בפועל , ואילו בקופת חולים יש הסדר שעות גלובליות . 
לגבי טענת העובדים כי בקופת חולים בוטלו שתי הדרגות י"ד וט"ו , ולכן יש 
לבטלן גם בשירות הממשלתי לגבי עובדי המינהל והמשק , אומר פרלשטיין כי " הדבר 
אינו בא בחשבון , מאחר והדבר יגרור דרישה נוספת של סקטורים אחרים בשירות 
הממשלתי " . הוא הוסיף שמכיוון שקופת חולים נתמכת על ידי קופת המדינה , 
פנה הממונה על השכר באוצר , יעקב דנון , להנהלת הקופה בדרישה לשנות את 
החלטתה לבטל את שתי הדרגות , והדבר נמצא בדיון . פרלשטיין גם דחה את דרישת 
העובדים לתת להם תמריצי שכר כפי שהדבר נהוג לגבי אחיות . לדבריו הדבר נעשה 
כדי לעודד גיוס אחיות , ואילו מתן תמריץ זה לעובדי המינהל והמשק יגרור דרישה 
דומה גם מסקטורים אחרים . עוד אמר שנושאים שהם בני - השוואה , כגון ביגוד , 
הושוו כבר בשנה שעברה , וכי הוחלט להעניק לעובדים תוספת כוננות , כי עובדי 
המינהל והמשק נקראים לפעילות מעבר לשעות עבודה רגילות . כן הסכימה הוועדה 
לתת גמול בעבור השתלמות בקורסים . משה אבגוש הודיע כי עובדי המינהל והמשק 
פנו להסתדרות עובדי המדינה לקבל גיבוי לצעדם . לדבריו יש בידי הוועד מכתב 
מסגן שר האוצר לשעבר , יוסי ביילין , שהתחייב להשוות תנאי עבודה והכנסה . 
אבגוש אמר שעל פי בדיקת כלכלנים , הפער בין שכר עובדי המינהל והמשק בבתי - 
החולים הממשלתיים לבין זה של העובדים בקופת חולים הוא 712 שקל , ואילו התוספת 
שרוצים להעניק להם היא של 04 שקל בלבד . כן מוחה אבגוש על שמקצצים תקנים 
של עובדי שירותים בעוד שמוסיפים תקנים לרופאים ולאחיות , מכיוון שתוספת 
כוח אדם רפואי משמעה תוספת עבודה לעובדי השירותים . הוא נתן כדוגמה את המרכז 
הרפואי שיבא , שבו נוספו תקנים ל06 אחיות ולשבעה רופאים , לעומת קיצוץ 
של 91 תקנים לעובדי מינהל ומשק . אבגוש הכריז שהוצאת צווי מניעה או צווי 
ריתוק לא תמנע את המשך המאבק של העובדים . בעקבות החלטת העובדים לדחות את 
השביתה נדחה גם הדיון בבית הדין לעבודה , שאליו פנתה הממשלה בבקשה להוציא 
צווים למניעת השביתה והפגיעה בחולים המאושפזים . 
