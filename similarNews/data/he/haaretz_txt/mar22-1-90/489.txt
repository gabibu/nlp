אפרים שך , בנו של הרב הישיש בן ה29 , שכל העיניים והאזניים יופנו הערב 
להיכל הספורט ביד - אליהו לשמוע את מוצא פיו , מעיד על אביו , כי שום דבר 
לא יזיז אותו מהשקפת עולמו . למרות גילו המופלג , הרב שך עדיין צלול , 
ערני מאד , מרביץ תורה בתלמידיו ומנהל את חייו בצניעות רבה , כמעט בסגפנות , 
בביתו בבני - ברק . ההתעניינות הרבה שמעורר נאומו בציבור בארץ ובעולם היא 
לצנינים בעיניו . הוא מתנגד בתוקף לכך שיינתן פרסום מוקדם לנאומיו . לכן 
לא היה בביטאונו , " דגל - התורה " , שום אזכור לכך שהוא עומד לשאת את 
הנאום המרכזי בפתיחת ועידת דגל - התורה , יציר כפיו הפוליטי . אליעזר מנחם 
שך נולד בליטא , וכבר בנעוריו התגלה כעילוי מופלג בתורה . לאחר מלחמת העולם 
השנייה נחלץ עם משפחתו ועלה לישראל . הוא נדד מישיבה לישיבה , עד שהרב 
יוסף שלמה כהנמן הזמינו לעמוד בראש ישיבת פוניבז . במשך שנים היה הדמות 
הדומיננטית במועצת גדולי התורה . ב3891 פירק מועצה זו , בשל המחלוקות שפרצו 
בינו לבין הרבי מגור . הוא יצא למלחמת - חרמה ברבי מלובאוויץ , והגדירו 
כ"משיח שקר " ואת חסידיו כ"בני - נידה " . ב4891 היה בין מייסדי תנועת ש"ס , 
יחד עם הרב עובדיה יוסף . ערב הבחירות לכנסת ב8891 הקים את דגל - התורה . 
בנאום ארוך , שנשא לפני כחצי שנה , השמיע גם התבטאויות פוליטיות , ברוח 
השקפתו היונית : " הנה הם עומדים היום ודנים , אם אפשר להחזיר שטחים ואם 
לאו , ומדמים הם לנפשם , כי יש בכוחם לערוך מלחמה כנגד עשרות מיליוני הערבים , 
היושבים סביב - סביב . הלא המה , הערבים , לא אכפת להם מאובדן נפשות . 
הם יכולים לנהל מלחמה במשך 05 שנה , שכן הם מונים מאות מיליוני אנשים , 
וגם אם ייהרגו מהם מיליון איש , אין הדבר נחשב בעיניהם " . 
