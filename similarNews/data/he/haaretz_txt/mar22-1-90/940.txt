ביירות ( ע"ר ) . איראן שיגרה את אחיו של הנשיא רפסנגאני ללבנון בפעם 
השניה החודש , כדי לדון בשחרור בני ערובה מערביים . כך מסר אתמול מקור 
מוסלמי בכיר . מחמוד רפסנגאני בא ללבנון לפני עשרה ימים ונועד עם נציגים 
מארגון חיזבאללה . בין היתר נועד עם שייח חוסיין פאדלאללה , המנהיג הרוחני 
של חיזבאללה , ועם חוסיין מוסאווי , מראשי הארגון בבקעת הלבנון . החיזבאללה , 
כך סבורים , מחזיק חלק גדול מ71 בני הערובה המערביים בלבנון . מחמוד רפסנגאני , 
שהוא מנהל מחלקת המזרח התיכון במשרד החוץ של איראן , ניסה לשמור על פרופיל 
נמוך בעת ביקורו . יתכן שכבר היום יעזוב את לבנון . 
