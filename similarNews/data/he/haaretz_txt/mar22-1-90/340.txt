אלוף פיקוד צפון , יוסי פלד , הורה בסוף השבוע להשבית למשך יום בשבוע את 
כלי הרכב של הפיקוד . הוראה זו לא חלה על כלי רכב מבצעיים למשימות ביטחון 
שוטף . הפקודה כוללת גם את כלי ריכבם של כל בעלי הדרגות הבכירות בפיקוד . 
יום השבתון השבועי נועד להפחית נסיעות מיותרות , למנוע תאונות דרכים , 
להביא לחיסכון בדלק ולהגביר את המודעות לטיפול בכלי הרכב . כלי הרכב יסומנו 
בתווית שתוצמד לשימשה הקדמית , ובה יצויין יום השבתון . כלי הרכב יושבתו 
בין השעות 8 בבוקר ל5 אחה"ץ . כלי רכב מבצעיים יקבלו אישור מיוחד לפעולה 
בכל ימי השבוע . המשטרה הצבאית בפיקוד צפון תאכוף את ההנחייה . רכב שיימצא 
ללא תווית , יושבת במשך שבועיים . רכב שינוע ביום השבתון , ייעצר ל03 
יום . אלוף פלד הסביר לקציני המטה כי " במסגרת הקיצוצים האחרונים בצה"ל 
קיימת חשיבות רבה לביצוע חיסכון אמיתי בכל התחומים ובעיקר בדלק " . 
