( ע"ר ) . שליח אתיופי בכיר הודיע כי יבקש מארצות הברית לשים קץ להקפאת 
הסיוע הפינאנסי לארצו , הקפאה הנמשכת זה 31 שנה . יועץ הנשיא קסה קבדה , 
מסר בשבת לשידורי ישראל , בתום ביקור בישראל , כי הוא עומד להגיע היום 
לוואשינגטון . הוא אמר כי הוא מקווה שארה"ב תחדש את הסיוע לאתיופיה , לאחר 
שנקטה צעדים כדי לפתוח את הכלכלה שלה ולאפשר משטר רב - מפלגתי . המערב החל 
להחרים את אתיופיה , כאשר הנשיא היילה מאריאם הקים ממשלה מארקסיסטית , 
בעקבות קשר צבאי לפני 31 שנה . ביום ששי אישר קבדה כי אתיופיה התירה את עלייתם 
של מאות יהודים , והיא דנה עתה בטיסות ישירות מאתיופיה לישראל . קבדה הכחיש 
ברדיו ידיעות ששודרו בכלי התקשורת האמריקאיים , לפיהן סיפקה ישראל לאתיופיה 
פצצות - מצרר . בינתיים נמסר מאדיס אבבה , כי אתיופיה החליטה לגרש שני דיפלומטים 
לוביים , משום שהם מסכנים את ביטחון המדינה . 
