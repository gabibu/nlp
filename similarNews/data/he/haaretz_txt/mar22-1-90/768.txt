עובדי קבוצת הקשר של תדיראן בחולון פתחו אתמול בעיצומים , במסגרתם הם משביתים 
מדי יום את אחת ממחלקות הייצור במפעל , ומקיימים אסיפות הסברה בשעות העבודה . 
העובדים פתחו בשיבושים , לאחר שלטענתם שיגרה ההנהלה מכתבי פיטורים ל06 
עובדים . עמי שכטמן , חבר ועד העובדים , אמר אתמול כי סוכם עם הנהלת החברה 
שברשימת המפוטרים ייכללו גם מנהלים , אך התברר שבמפוטרים רק מהנדסים , 
טכנאים ועובדי ייצור . ועד העובדים הגיש להנהלת תדיראן רשימה נגדית של 23 
מנהלים , שלדעת הוועד הם מיותרים , וניתן לפטרם במקום העובדים הזוטרים . 
אלף עובדי מפעל אלישרא - מערכות בבני ברק מתכוונים לשבש את העבודה מהשבוע 
הבא , בתגובה על המבוי הסתום אליו נקלע המשא ומתן על הסכם עבודה דו - שנתי 
חדש במפעל . אתמול פנו ארבעה ועדי העובדים למועצת פועלי בני ברק בדרישה 
שתאשר להם הכרזה על סכסוך עבודה . ועדי אלישרא - מערכות דורשים , שבמסגרת 
ההסכם החדש יוצמד שכרם לעליית מדד המחירים ויופחתו חצי שעה עד שעה מהמכסה 
היומית של שעות העבודה . הנהלת אלישרא - מערכות דחתה את התביעה להצמדת השכר 
למדד בטענה , שהשכר במפעל הוא מהגבוהים בענף האלקטרוניקה . באשר למכסת שעות 
העבודה , הסכימה ההנהלה לקיצור יום העבודה ברבע שעה , בתמורה לוויתור מצד 
העובדים על חלק מהתנאים הנלווים , כגון ויתור חד פעמי על תוספת ותק , וייקור 
ארוחת הצהריים במפעל מ06 אגורות ל5 . 1 שקל , הפחתת יום חופשה ועוד ויתורים 
אחדים . 
