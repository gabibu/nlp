( עש"ת ) . מרוין לנדר , יו"ר המגבית היהודית בארה"ב , בראשות משלחת 
של כחמישים מהתורמים הבכירים באמריקה למגבית היהודית , יבואו ביום חמישי 
לרעננה , כהצדעה לפרויקט הקליטה הישירה של עיריית רעננה על כך מסרה דוברת 
עיריית רעננה . לנדר , שפגש לפני כשבועיים בארה"ב את מרינה פורמן , מרכזת 
מחלקת הקליטה בעיריית רעננה , ששהתה באמריקה במסגרת מבצע גיוס הכספים של 
הסוכנות היהודית למען הקליטה , התרשם מפרויקט הקליטה " נטאשה - רחל " , 
פרי יוזמתו של ראש העיר , זאב בילסקי , והביע את בקשתו להתארח ברעננה 
וללמוד מקרוב , יחד עם חברי המשלחת , על העשייה בעיר למען הקליטה . המשלחת 
תתחיל את ביקורה בבית - ספר " יבנה " ברעננה , בו לומדים עשרות ילדים - 
עולים , תסייר בתערוכה שהכינו התלמידים בנושא הקליטה , ותשתתף בטקס שהכינו 
הילדים , בו תופיע מקהלת ילדים - עולים . במהלך היום ייפגשו חברי המשלחת 
עם עולים בבתיהם ובמקומות עבודה בעיר , בהם מועסקים עולים . הפתעה מיוחדת 
מזומנת לאורחים בהופעת פנטומימה של עולים , בנושא חוויית העלייה והקליטה 
והופעה של מוסיקאים עולים , שישירו בעברית וברוסית . אל קטעי השירה ברוסית 
יצטרף גם ראש העיר , זאב בילסקי , שעשה בימים האחרונים חזרות עם העולים . 
