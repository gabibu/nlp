" במערכת ההזמנות החדשה של אל על כרמל 2 , שהופעלה לאחר שתי פעולות ניסוי 
במחצית השנה האחרונה , חלו שיבושים אחדים . סוכני נסיעות ותיירות התלוננו 
אתמול על תקלות רבות במערכת המחשוב החדשה , בשבוע הראשון להפעלתה . לפני 
כשבוע נמחקו הזמנות של סוכני נסיעות ותיירות , שבוצעו על מערכת המחשוב הקודמת . 
הדבר יקשה בבירור מספר המושבים הפנוי בטיסות אל על . המעבר למערכת החדשה 
אף יצר עומס על מרכז ההזמנות . הסוכנים התלוננו עוד על " נפילות " והפסקות 
עבודה של המערכת החדשה , שמשבשות לא אחת את מהלך העבודה הסדיר . דובר אל 
על , נחמן קליימן , אמר כי החברה ידעה שבהתחלה יהיו תקלות בהפעלת המערכת , 
המבוססת על מערכת ההזמנות של " סוויסאייר " , ושאנשיה אף סייעו ומסייעים 
בפעולות המעבר . אך לדבריו המערכת משתפרת מדי יום , ותוך שבוע תפעל באופן 
תקין ומלא . 
