זה כמעט שנתיים מפרפר קונצרן כור על שולחן הניתוחים . דרוש לו עירוי דם 
דחוף של 002 מיליון שקל אך הממשלה מהססת , בודקת , שוקלת , ובצדק , כי 
הרי מדובר כאן בכספי ציבור . באותה עת ממש , בחדר סמוך , מחליפים 002 
מיליון שקל ידיים במהירות שיא . מכיסי האזרחים אל מוסדות הדת , לישיבות , 
למכונים התורניים , לתלמידי הישיבה , לפנימיות , למועצות הדתיות . כסף 
שלא נמצא כדי להציל מקומות עבודה של 000 , 42 איש שמייצרים , מייצאים ובונים 
את הארץ נמצא כדי לשחד קבוצה של עסקנים חרדים . ובעצם , מדוע נלין עליהם ? 
הרי שתי המפלגות הגדולות מוכנות לכל . אם אחת מציעה 051 מיליון השנייה 
מקפיצה ל002 , אם אחת מציעה להפסיק את טיסות ארקיע בשבת , השנייה שולחת 
פקחים דרוזים כדי לאכוף את חוק שעות העבודה והמנוחה בקיבוצים . אם אחת מבטיחה 
להקפיד על יישום חוק החזיר ועל מניעת " פרסומי תועבה " , השנייה מבטלת את 
הליברליזציה בייבוא בשר קפוא . אם אחת מבטיחה לבנות כבישים עוקפים כדי להגביר 
את הביטחון ליישובי הגדה , נשבעת השנייה להוסיף תקציב של 06 מיליון שקל 
להתנחלויות . מצב מעורר קבס זה אינו פועל יוצא הכרחי משיטת הממשל שלנו , 
אך כאשר שיטה כלשהי מגיעה לחוסר מוצא , היא חייבת שינוי . מצב חוסר המוצא 
החל בשנת 48 , בכנסת האחת - עשרה . המערך ( כולל מפ"ם ) זכה אז ב44 מנדטים , 
אך לא הצליח להקים ממשלה . הוא נאלץ להמציא את שיטת הרוטציה וקמה לנו ממשלה 
דו - ראשית עם 52 שרים כמות שאינה מאפשרת ניהול תקין . אחר - כך , בבחירות 
של 88 , נמשך מצב התיקו וממשלת השיתוק הלאומי המשיכה בדרכה עד לנפילתה 
לפני שבועיים . אבל התיקו יימשך גם אם ייערכו עכשיו בחירות . גם לשון המאזניים 
לא תשתנה . היא תמשיך להיות גוש המפלגות הדתיות , שאין להן בעיות מיוחדות 
ללכת פעם עם השמאל ופעם עם הימין , תלוי במחיר . לכן אין זה נכון לדבר 
על כל המפלגות הקטנות כבעלות כוח סחיטה . לרץ והתחיה אין כוח כזה . הן 
לא יכולות להחליף אדונים . להן יש מחויבויות אידיאולוגיות . כך קורה שמיעוט 
דתי המהווה לא יותר מ%51 מהעם מכתיב לרוב דרך חיים המנוגדת להשקפת עולמו . 
הם קובעים מה נאכל , איך נתחתן ואיך נמות הפוך בדיוק מהרעיון הדמוקרטי , 
בו הרוב קובע את חוקי המשחק תוך שהוא מאפשר למיעוט תנאים הוגנים . וכאשר 
הם מרגישים חזקים ומחוזרים הם , המשתמטים , מעזים גם לתקוף את מי שמגן 
עליהם בדמו את בני הקיבוצים . והקיבוצניקים נאלצים לנגב את טיפות הארס 
שממטיר עליהם הרב שך ולשתוק , כי עת משא ומתן קואליציוני עכשיו . מצב מבזה 
זה מחייב את שינוי שיטת הממשל כדי שהדתיים שהם מיעוט יתנהגו כמיעוט ויקבלו 
זכויות כמיעוט ולא יותר . נניח שפרס יצליח להקים ממשלה צרה . האם יש לו 
סיכוי לשרוד יותר מכמה חודשים ? איזה מהלכי שלום יוכל לבצע כשהוא יודע שדי 
בעריקה של 23 ח"כים כדי שימצא עצמו שוב באופוזיציה . על מה הוא ידבר בקהיר 
כאשר הוא צריך לרצות את שולמית אלוני ואמנון רובינשטיין , וגם את אברהם 
ורדיגר ומשה גפני . מה יהיה טווח התכנון של שר אוצר בממשלה כזו ? הרי כדי 
להצליח הוא חייב טווח תכנון מינימלי של ארבע שנים . כל תוכנית כלכלית לשינוי 
פני המשק , להקטנת הסקטור הציבורי , למעבר לצמיחה , מחייב רפורמה אמיתית 
הצורכת זמן . אך שר אוצר בממשלה צרה חושב רק איך לגמור את השבוע הקרוב בלי 
הפגנות , בלי פיטורים , בלי שינויים מכאיבים . אופק התכנון המקסימלי שלו 
הוא חודש ימים ואז אין תוכניות הבראה אמיתיות , אין הוצאת המשק מהבוץ . 
מאז המהפך של שנת 77 כיהנו שמונה שרי אוצר : ארליך , הורביץ , ארידור , 
כהן - אורגד , מודעי , נסים ופרס כלומר ממוצע של שנה וחצי לשר כך שצריך 
להיות אלטרואיסט חסר תקנה כדי לזרוע היום ולאפשר לשר אוצר אחר לקצור את הפירות . 
לכן צריך שיטת ממשל שתפתור את שתי הבעיות : תאפשר אופק תכנון של ארבע שנים , 
ותנטרל את כוח הסחיטה של המפלגות הדתיות . אפשר להשיג שתי מטרות אלה באמצעים 
רבים . אפשר על - ידי שינוי שיטת הבחירות לבחירות אזוריות . אפשר על - 
ידי בחירה אישית של ראש הממשלה , או אפילו על - ידי קביעה שרירותית שראש 
המפלגה שתזכה ברוב הקולות בקלפי יוכרז מיד בליל הבחירות כראש ממשלה ויכהן 
בתפקידו ארבע שנים תמימות . לכל אחת משיטות אלה יש נקודות לזכות ונקודות 
לשלילה והכנסת צריכה להחליט . אך צריך לעשות זאת כי הגיעו מים עד גועל 
נפש . כל המשאלים מלמדים שהעם מואס בשיטה שאינה מאפשרת ניהול תקין , מואס 
במנהיגים שאינם מובילים אותו לשום מקום . הכעס עלול להוביל למסקנה המסוכנת 
שצריך שליט חזק שיקום ויעשה סדר ולעזאזל הדמוקרטיה . מי שמסרב היום לעשות 
שינויים , מסכן את השיטה הדמוקרטית כולה . 
