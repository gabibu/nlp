בין ציוריו של רמברנדט אפשר למצוא את התמונה " אריסטו מתבונן בפרוטומה של 
הומרוס " , התלויה במטרופוליטן . רמברנדט היה צייר מפורסם אבל עני . תלמידיו , 
שחיקו את סגנונו , גנבו את פרנסתו . אמסטרדם , שבה חי , העלתה על נס 
את המסחר , את הגילדות , את השליטה בים ואת ההלוואה בריבית . כל זה שייך 
להיסטוריה . סביר להניח שאריסטו , אשר צויר על - ידי רמברנדט באותה תמונה 
כשהוא מניח את ידו על ראשו המפורסם של הומרוס , אכן קרא את סיפוריו של הומרוס 
לפחות , ככל הידוע לנו , את האיליאדה , שאותה הקריא לנער בן 31 בשם אלכסנדר , 
שהיה חניכו . כל זה גם כן שייך להיסטוריה . אבל כאשר טווה הלר את סיפוריו 
וקושר בין רמברנדט ואריסטו , בין האימפריה ההולנדית ויוון ההלנית , בין 
מלחמת ארצות החוף ומלחמות הפלופונזים זו היסטוריוגרפיה . ופה נמצא המלכוד , 
כי היסטוריוגרפיה ( כלומר : שחזור ההיסטוריה ובנייתה מחדש בהתאם לתפיסת - 
על מסוימת , מתוך המכלול הגדול של העובדות , הטקסטים והמקורות ) היא 
בעצם ספרות . הלר , כדרכו , מביא את המצב לאבסורד . הוא איננו היסטוריון . 
אין לו התחייבויות חוץ מאשר להיות מעניין ומציק . בוודאי שאין לו התחייבויות 
כלפי איזו " אובייקטיוויות " היסטורית מעורפלת , או " אמת " היסטורית . 
אף היסטוריון שאני מכיר לא יזדהה עם הגדרת כוונות כזו . אבל אם נחפור עמוק 
יותר , נגלה שהלר דווקא מעוניין ללמד את הקורא שלו להבדיל בין האמת " המקובלת " 
לבין האמת הנכונה , ומהי האמת הנכונה : למשל , שאפלטון היה שרלטן רוב 
ימיו , פילוסוף רע מאוד , וכלל לא יורשו של סוקרטס , כפי שהתיימר להיות . 
או שסוקרטס כלל לא היה סופיסט , כפי שהוא מוצג בקומדיה של אריסטופנס , 
" העננים " . הלר כותב היסטוריוגרפיה , והוא כותב אותה במודגש כספרות . 
זו אחת האמירות החזקות של הספר : כל היסטוריוגפיה היא ספרות . הלר מזכיר 
לנו , בדרך - אגב , מדוע אנחנו ממשיכים לקרוא את " שקיעתה של האימפריה 
הרומית " של גיבון , או את " הרנסנס באיטליה " של בורקהארדט ? בין היתר , 
מפני שזו ספרות טובה . כאן , בהתמזגות של היסטוריוגרפיה וספרות , מצויה 
גם חולשתו של הספר . הוא בנוי כמקבץ של פסקאות , יותר מאשר סיפור עלילה . 
היריעה הרחבה של ההתרחשויות , הקפיצות בזמן ובמקום שמתחברות זו לזו חיבור 
מלאכותי דרך תמונתו של רמברנדט . כל אלו מפצלים את הטקסט לפאזל ענק של סיטואציות , 
חלקן מוצלחות בפואנטה שלהן , וחלקן האחר ( הגדול יותר ) פחות מוצלחות . 
פשוט מכיוון שהלר אינו עומד תמיד בהתחייבויותיו : לעתים הוא משעמם . אחת 
הסיטואציות המרכזיות בספר היא משפטו של סוקרטס . הלר מתעב את אפלטון בעוצמה 
שאינה פחותה מזו של קרל פופר , שכינה אותו " הבוגד " ( בספר " החברה 
הפתוחה ואויבה " ) , מחבב את אריסטו . ומעל הכל , מעלה על נס את סוקרטס . 
לכן הוא מתאר את השתלשלות המאורעות שקדמו למשפטו של סוקרטס , ואת דבריו 
של סוקרטס כפי שנאמרו ולא כפי שהם מובאים , בצורה מסולפת , על - ידי אפלטון 
בדיאלוגים שלו . כיצד נזכור את משפטו של סוקרטס אם נזכור אותו בכלל ? " גמישה 
היא האנושות מחד " . האם נוכל לקרוא עליו , ללמוד על פרטיו , מתוך התיעוד 
ההיסטורי שנשאר ? " מותו של סוקרטס לא היתה לו כל השפעה על ההיסטוריה של 
אתונה " , כותב הלר , " אדרבא , המוניטין של העיר רק הוטבו בגללו . מן 
ההיסטוריה לא תלמדו דבר שאפשר להשתמש בו . " ההיסטוריה היא קשקוש " , אמר 
הנרי פורד " . אבל סוקרטס מת . סוקרטס הביא על עצמו את מותו , כשסירב ללכת . 
הוצע לו לצאת לגלות סירב . הוצע לו לשלם קנס גדול אמר שאין לו כסף . 
הוצע לו לברוח נשאר בטענה שאם יברח , יהיה זה כאילו הודה באשמתו . עליו 
להישאר , כי אזרח אתונה הוא , חי לפי חוקיה ולפיהם ימות . ישנם שיגידו , 
שסיפור משפטו של סוקרטס הוא אחת הדוגמאות המופלאות ביותר לגדולתו של האדם . 
ואם תחילתו של המושג " נפש " היא בכתבי אפלטון ואריסטו , היה זה סוקרטס 
שנתן לכך את ההשראה . " מן ההיסטוריה לא תלמדו דבר " , כותב הלר . הוא 
מתכוון להיסטוריה ששובשה , נערכה וסולפה לצרכיהם של דמגוגים , אידיאלוגים , 
וספרי - לימוד של בתי - ספר תיכוניים . הוא מתכון לדיאלוגים הבדויים של 
אפלטון , לפילוסופיה המטעה שלו . הוא מתכוון לעובדות ההיסטוריות , שאינן 
אלא ראי מול ראי . הוא מתכוון לאחיזת העיניים שבכישרון האמנותי : הציור 
שצייר רמברנדט אולי אינו של רמברנדט , אלא של אחד מתלמידיו , המוכשרים 
כל - כך ללמוד את אמנותו ; הפרוטומה של הומרוס אינה של הומרוס ; אריסטו 
המצויר אינו אריסטו . כל אלה הם אחיזת עיניים , שקר , מימזיס . אל תאמינו 
לחיקוי , להמצאה , אומר הלר , אל תאמינו לאף אחד . כי כל אחד יספר לכם 
סיפור אחר . אל תאמינו לי . אתם לא צריכים את זה . פשוט , ציירו לעצמכם . 
