ח"ך אריאל שרון אמר אתמול כי פרס מנסה להקים ממשלה שתישען " על תומכי אש"ף 
מוצהרים , ועל הקומוניסטים , שגם הם בעצם מפלגה ערבית לאומנית " . אפילו 
במזרח אירופה כבר מכירים הכל בכישלון הקומוניזם , אמר שרון , " ומפלגת 
העבודה נותנת להם להוות את המשקולת שתכריע איזה ממשלה תהיה כאן " . באשר לסיכוי 
הליכוד להקים ממשלה אמר שרון : " אני חושב שלליכוד יש סיכוי . אני חושב 
שמהדובר בגוף פרלמנטרי הרבה יותר הומוגני מהגוף השני . זה מחייב מאמץ גדול 
ושקט " . על השאלה מי הוא מועמד הליכוד לראשות הממשלה אמר שרון : " המועמד 
של הליכוד הוא יצחק שמיר , ואין היום מועמד אחר . גם בסוגיה זו לא צריך 
לעסוק עכשיו . צריך לעסוק רק בדבר אחד , בניסיון להחזיר את הברית שהיתה 
קיימת כל כך הרבה שנים , ופעלה כל כך יפה , בין הליכוד למפלגות החרדיות " . 
על החלטת הנשיא אמר : " אני איני נוהג להתייחס או להעיר על החלטות של נשיא 
המדינה . יש גופים שלא צריך להתייחס בביקורת כלשהי על פעולתם , אפילו אם 
זה מרגיז " . שרון דיבר בקול ישראל . ח"ך רן כהן מתנועת רץ כינה את דברי 
שרון " אמירה מופקרת ובלתי אחראית " . לדבריו , עוד לא נאמר מי משתתף בקואליציה 
של פרס , " ולמיטב ידיעתי משתתפות בממשלה הבאה מפלגות ציוניות ודתיות " . 
אם ישנם חברי כנסת ערבים , אמר , הרי הם מייצגים את הציבור הערבי בישראל , 
המורכב מאזרחי מדינת ישראל לכל דבר . הם תומכים בהידברות עם אש"ף למען 
שלום עם ישראל , הם לא נציגי אש"ף , הם נציגי הציבור הערבי . הם עדיין 
לא מיועדים להיות בממשלה , למיטב ידיעתי " . 
