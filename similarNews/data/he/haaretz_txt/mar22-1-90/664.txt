התאחדות המלונות הוציאה עלון מיוחד בשפה הרוסית הקורא לעולים החדשים מבריה"ם 
להשתלב בענף המלונאות כקופאים , מלצרים , אנשי בטחון , ועובדי משק ותחזוקה . 
מנכ"ל התאחדות המלונות , משה עמיר , אמר אתמול כי העלון החדש יופץ בחמשת 
אלפים עותקים . העולים החדשים יקבלו אותו מיד עם הגעתם ארצה , והמעוניינים 
להשתלב בעבודות מסוג זה נקראים ליצור קשר עם הלשכות של משרד העבודה באזורי 
מגוריהם . בנוסף למציאת פתרונות תעסוקתיים לעולים , החליטה התאחדות המלונות 
גם לתת תרומה סימלית לתהליך קליטתם החברתית . לקראת חג הפסח יזמה ההתאחדות 
בשיתוף עם המחלקה לקליטה חברתית במשרד הקליטה , מבצע אירוח ללא תשלום . 
למעלה מ07 בתי מלון ובתי הארחה המקיימים סדרי פסח לאורחיהם , נרתמו למבצע , 
ויותר מ004 עולים מבריה"ם הוזמנו לחוג אצלם את ליל הסדר הראשון שלהם בארץ . 
במרבית בתי המלון יגישו שי מיוחד לעולים האורחים , ובאחדים מהם החליטו 
גם לנצל את האירוע ולבקש מהם לספר במהלך הסדר על " יציאת המצרים " שלהם . 
