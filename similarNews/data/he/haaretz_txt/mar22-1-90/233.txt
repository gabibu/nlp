ועד עמותת פסטיבל ישראל ידון ביום א בתנאי הפסקת העסקתו של המנהל האמנותי 
עודד קוטלר אחרי פסטיבל 0991 . סיכום בעניין זה התקבל בין קוטלר למנכ"ל 
הפסטיבל ישי עמרמי , בעקבות הכללת הצגת " אדי קינג " , בבימויו של קוטלר , 
בתיאטרון חיפה בתוכנית הפסטיבל לשנה זו . העלאת ההצגה בפסטיבל עוררה מחדש 
את המחלוקת לגבי עבודתו האמנותית של קוטלר , במקביל לתפקידו כמנהל אמנותי . 
בין קוטלר לפסטיבל אין חוזה תקף זה שנה וחצי . בין קוטלר לבין תיאטרון חיפה 
מתנהל כעת משא ומתן לגבי תנאי העסקתו האפשרית כמנהל אמנותי של תיאטרון זה , 
והמו"ם עוסק הן בסמכויות והן בשכר . הוא המועמד היחיד שאתו מנהל תיאטרון 
חיפה משא ומתן מעשי . קוטלר כיהן בזמנו כמנהל תיאטרון חיפה . חוזה העסקתו 
של קוטלר על ידי פסטיבל ישראל הסתיים לפני פסטיבל ישראל 9891 , ולא חודש 
מאז בגלל משא ומתן בין קוטלר להנהלת הפסטיבל , ובגלל האפשרות שקוטלר יעסוק 
בעבודה אמנותית נוסף לעיסוקו כמנהל אמנותי . הוקמה ועדת שלושה על ידי הנהלת 
הפסטיבל , ועמדתה היתה שהעיכוב בחתימת חוזה חדש איננו רק מצדו של קוטלר . 
למעשה על סדר היום של ישיבת ועד העמותה ביום א נמצא נושא " תנאי העסקתו 
של עודד קוטלר " . הנהלת פסטיבל ישראל לא ראתה בעין יפה את העובדה כי לפני 
פסטיבל ישראל הקודם ייחד קוטלר זמן לצורך הופעה כשחקן בהצגת " הדלפה " 
של התיאטרון הקאמרי . בהנהלה הובעה גם ביקורת לגבי תוכנית הפסטיבל באותה 
שנה . קוטלר , לעומת זאת , עמד על זכותו לעסוק בעבודה אמנותית לצד ניהול 
הפסטיבל . בתוכניות הפסטיבל השנה דובר על הכללת שלישיית הגשש החיוור בהצגת 
" מחכים לגודו " . כשהשלישייה ביטלה תוכניות אלה , דובר בשלב מסוים כי 
היא תופיע בתוכנית שיכתוב עבורה המחזאי אלי שרייבר , שקוטלר יביים , אבל 
הנושא לא נידון ולא אושר . כשהובאה לאישור הנהלת הפסטיבל אפשרות חליפית 
של הופעה ישראלית מרכזית , להעלות את הצגת " אדי קינג " של תיאטרון חיפה , 
לא ידעה ההנהלה כי קוטלר סיכם למעשה עם תיאטרון חיפה כי יביים מחזה זה , 
וההצעה אושרה . כשנודע למנכ"ל הפסטיבל , ישי עמרמי , כי קוטלר הוא הבמאי 
המיועד , הוא והנהלת הפסטיבל לא רצו תחילה להכליל את ההצגה בתוכנית הפסטיבל . 
בגלל התנגדותו של תיאטרון חיפה , שהדבר היה מחבל בתוכניותיו , סוכם שההצגה 
תיכלל בתוכנית הפסטיבל , אך הפסטיבל לא יסבסד אותה ישירות , לפחות לא בסכום 
שסיכם קוטלר עם התיאטרון . סוכם גם כי קוטלר יעבוד בחצי משרה בניהול הפסטיבל 
בעת בימוי ההצגה . פרשה זו יצרה משבר אמון בין הנהלת הפסטיבל לקוטלר ועוררה 
מחדש את נושא עבודתו האמנותית של קוטלר מחוץ לעבודתו כמנהל הפסטיבל . סוכם 
בינו לבין עמרמי כי קוטלר יפסיק את עבודתו בפסטיבל אחרי פסטיבל 0991 , שייפתח 
במאי . השנה הביעה ההנהלה המצומצמת של העמותה את שביעות רצונה המלאה מתוכנית 
הפסטיבל לשנה זו , ולמרות החלטת הפסקת ההעסקה , ביקשה ההנהלה מקוטלר להמשיך 
בינתיים את ההכנות לפסטיבל הבא . בשל כך יפסיק קוטלר את החזרות בחיפה בשבוע 
הבא כדי לטוס ללנינגרד . יו"ר ההנהלה המצומצמת וועד העמותה של הפסטיבל , 
דן הלפרין , החליט להביא את הסיכום בין קוטלר לעמרמי ואת הפסקת העסקתו 
של קוטלר על ידי הפסטיבל , כולל תאריך ותנאי הפרישה , לדיון בוועד עמותת 
הפסטיבל , ביום א לפנות ערב . 
