מע"ץ סיימה את עיקר העבודות במחלף גבעת שמואל ( צומת קוקה קולה ) . המחלף 
ייפתח לתנועה ב2 באפריל . בבניית המחלף הושקעו 7מיליון ש"ח והקמתו ארכה 
כשנתיים . צומת גבעת שמואל היווה צוואר בקבוק בכביש גהה והוא גרם להשתרכות 
תורי מכוניות ארוכים בשעות העומס . כביש גהה מצירי התנועה העמוסים ביותר 
במדינה משרת למעלה ממאה אלף כלי רכב מדי יום . המחלף , ובו גשר באורך 261 
ם וברוחב 81 ם , הוא כנראה היחיד בעולם שיהיה סגור לתנועה בשבת . מכוניות 
שיגיעו בשבת לצומת מכיוון צפון , כשמגמת פניהן לגבעת שמואל יחוייבו להמשיך 
לצומת בר - אילן ומשם , דרך רמת אילן ורחוב הרצוג , לחזור לגבעת שמואל . 
מתיה עינב , המפקחת על התחבורה באזור תל - אביב והמרכז , מסרה ל"הארץ " 
כי החליטה שחסימת הגשר בשבתות לא תתבצע בעזרת מחסום פיסי , אלא על - ידי 
תמרור ב - 1 , שמשמעו איסור כניסה לרכב מנועי . הרמזור בשטח השיפוט של 
עיריית בני - ברק , בצידו המערבי של הגשר , לא יפעל כלל בשבת ואילו הרמזור 
בצד המזרחי יהבהב באור כתום . איסור הנסיעה בשבת התקבל כתנאי לאישור בניית 
הגשר על - ידי הוועדה המחוזית לתכנון ובנייה . החלטתה זו שימשה לפני כשנתיים 
נושא לדיון בבג"ץ המועצה המקומית גבעת שמואל נגד הוועדה המחוזית , מנכ"ל 
משרד הפנים ונגד עיריית בני ברק . השופטים לוין , וולנשטיין ומלץ דחו את 
העתירה וקבעו כי הפגיעה בתושבי גבעת שמואל , עקב סגירת הגשר שולית לעומת 
הפגיעה הצפויה בשבת באיכות החיים של תושבי בני ברק . הסמכות לקביעת הסדרי 
תנועה נתונה לכאורה באופן בלעדי בידי המפקחת האזורית לתעבורה . מתיה עינב 
טוענת , כי אינה רואה בפסיקת הבג"ץ כרסום בסמכותה . אם היתה סבורה שסגירת 
הגשר בשבת עלולה לגרום לבעייה תעבורתית , היתה פועלת מתוקף סמכותה ומתירה 
את התנועה גם בשבתות . לדעתה , המגבלה התעבורתית שתיווצר היא מצומצמת ולכן 
אינה מצדיקה פגיעה ברגשות התושבים הדתיים . אם בעתיד ישתנו נפחי התנועה 
במחלף בימי שבת תשקול להפעיל את סמכותה ולהתיר את התנועה בשבת . 
