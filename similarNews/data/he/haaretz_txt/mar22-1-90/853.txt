שליש מהחברות מהונגריה שנרשמו לתערוכת אגריטך 09 ביטלו את השתתפותם בגלל 
איומי החרם הערבי . לפיכך היתה התצוגה בביתן ההונגרי רק על 007 מ"ר מתוך 
כ0001 מ"ר שהוקצו לביתן זה . מנהל אגף התעשייה במכון היצוא , רפי גליק , 
מסר אתמול כי במשך ימי התערוכה הושמעו איומים נגד ההונגרים שהשתתפו בה , 
ולכן אורגנו סידורי אבטחה מיוחדים . במסיבת עיתונאים שהתקיימה אתמול לרגל 
נעילת התערוכה , בנוכחות השר הממונה על משרד החקלאות , יצחק מודעי , ושר 
החקלאות לשעבר ח"ך אברהם כץ עוז , נמסר כי ביקרו בה 0004 קניינים מכמאה 
מדינות , ובהן מדינות שאין להן קשרים דיפלומטיים עם ישראל . כן ביקרו כ081 
אלף ישראלים . עד כה נקשרו עסקות ב21 - 51 מיליון דולר , ומתגבשות עוד 
עסקות ב 04 - 05 מיליון דולר . בין השאר נמסר על העסקות הבאות : מפעל " מצר - 
פלסט " חתם על עסקת יצוא של מוצרי השקיה לאורוגואי ב4 מיליון דולר . מפעל 
" פלסטרו - גבת " ישווק לאוזבקיסטאן מוצרי השקייה ב007 אלף דולר בעסקת 
חליפין , תמורת כותנה . חברות ישראליות ימכרו חומרי הדברה במאות אלפי דולרים 
לבנק החקלאי הלאומי של הפיליפינים . מפעל " מעדני יחיעם " נושא ונותן עם 
חברת " פזגן " בפולין על הקמת מפעל ליצור מוצרי עוף כשרים בטעם חזיר בפולין . 
אם יתקבל אישור " גלאט - כשר " למוצרים אלה , תסתכם העסקה ב04 מיליון 
דולר . מפעל " פוליאון " בקיבוץ ברקאי ימכור ליפאן , ברזיל וארה"ב שרוולי 
מים בשווי חצי מיליון דולר . בתערוכה יזם מכון היצוא , בין השאר , את ההסכמים 
הבאים : החברות " טרטר " ו - " איי - די - אי " מישראל חתמו על הסכם 
עם החברה הסובייטית " מוסניקו פרויקט " על פרויקט השקיה והתפלת מים בדרום 
בריה"ם ועל הקמת חוות חקלאיות באיזור זה ובמדינות העולם השלישי . במכון לחקר 
ההשקיה בעיר סרבש שבהונגריה יוקם מרכז תצוגה קבוע לציוד השקיה ישראלי . נחתם 
הסכם להקמת קונסורציום של חברות ישראליות לביצוע השקעות משותפות בחקלאות , 
ובעיקר השקיה , בקזחסטאן הסובייטית , במיליוני דולרים . משלחת מסין שביקרה 
בתערוכה בחנה ציוד להקמת חוות הדגמה למוצרי השקייה ישראליים בסין , כדוגמת 
שתי החוות הישראליות שכבר פועלות שם . נחתם הסכם לשיתוף פעולה בין בולגריה 
לבין המכון הווטרינרי להשבחת עדרים , בידע משותף . משלחת גדולה ממצרים דנה 
בארץ בהידוק קשרי הסחר . 
