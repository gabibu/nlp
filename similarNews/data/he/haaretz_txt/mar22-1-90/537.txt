ביירות ( ע"ר ) . ברית - המועצות צמצמה את מספר עובדיה הדיפלומטים בשגרירותה 
בביירות , בעקבות איומים שהשמיע ארגון הגיהאד האיסלמי לשחרור פלשתין כלפי 
מדינות , המעורבות בעלייה ההמונית של יהודים מבריה"ם לישראל . כך מסרו 
אתמול מקורות דיפלומטיים בביירות . לדברי המקורות , החזירה השגרירות הסובייטית 
לבריה"ם חלק מהדיפלומטים ובני משפחותיהם , וביקשה מיתר אנשי הסגל לצמצם 
למינימום את תנועותיהם מחוץ לבניין השגרירות . ביום שישי שעבר השתוללה דליקה 
בקומה הראשונה של שגרירות בריה"ם במערב - ביירות המוסלמית . אדם אחד נהרג 
בדליקה זו . לפני כשבועיים איים הגיהאד האיסלמי לתקוף מטוסים ומשרדים של 
חברות תעופה , המעורבות בהטסת העולים מבריה"ם . 
