באירועי סוף השבוע בגדה , נפצעו קשה ילד ותינוקת מפגיעות ירי בראשם . טארק 
חלבי , ילד בן 5 מן הכפר רוגיב ליד שכם , נפצע אמש קשה מפגיעת קליע ליד 
עינו השמאלית . הילד ששהה בשדה , נורה לטענת בני משפחתו , ע"י מתנחלים 
ליד ההתנחלות איתמר ( תל - חיים ) הסמוכה לכפר . הוא אושפז בבית החולים 
אל - איתיחאד בשכם , אך בגלל מצבו הועבר מאוחר יותר לבית החולים אל מקאסד 
במזרח ירושלים . מקורות צבאיים אישרו כי לבית החולים אל - איתיחאד , הובא 
ילד בן 5 , תושב רוגיב , פצוע ירי בראשו ומסרו כי המשטרה פתחה בחקירה לבירור 
נסיבות הירי . לבית החולים בטול - כרם , הובאה ביום שישי בערב תינוקת בת 
שמונה חודשים , רגא א - סוכי מכפר פרעון , מדרום לטול - כרם , אחרי שנפגעה 
מקליע בראשה . התינוקת נפצעה לטענת הוריה , אתמול בסביבות השעה 7 בערב , 
כאשר ניצבה על גג הבית . היא הועברה במצב קשה לבית החולים תל - השומר . 
בבדיקה התברר כי התינוקת נפגעה מקליע בקוטר 9 מ"ם וצה"ל פתח בחקירה . מבדיקה 
של קצין בכיר הוברר כי בכפר לא היה שום כוח של צה"ל , או כוח אחר . גם בכפר 
פרעון אומרים כי לא הבחינו מי ירה ולא ראו חיילים , או מתנחלים בכפר . קפידבינצה"ל 
פשט אתמול בבוקר בכוחות גדולים על העיירה ענבתא בנפת טול - כרם . מקורות 
פלשתינים מסרו כי כ0001 חיילים הטילו בשעת בוקר מוקדמת עוצר על העיירה וריכזו 
את כל הגברים ברחבת בית הספר המקומי . לדבריהם נעצרו כ051 מתושבי הכפר . 
בפעולה השתתפו גם מסוקים שאיתרו מבוקשים שניסו להמלט . החיילים ביצעו חיפושים 
מבית לבית ושיתפו במבצע גובי מיסים מן המינהל האזרחי . בחודשים האחרונים 
מקיים צה"ל פעולות יזומות בתדירות גבוהה , במטרה להוריד את רמת הפעילות 
האלימה ככל האפשר וכמעט מדי לילה מבצעים חיילים פשיטות על כפרים למעצר מבוקשים . 
קפידבינשני בקבוקי תבערה נזרקו ביום שישי לעבר מכונית של צוות טלויזיה מסוכנות 
ויז - ניוז , שחנתה סמוך לתחנת המשטרה ברמאללה . אחד הבקבוקים שפגע בדופן 
הרכב גרם לנזק קל , אך לא היו נפגעים . יו"ר אגודת העיתונאים הפלשתינים , 
רדואן אבו - עיאש , גינה את תקיפת העיתונאים ואמר שפעולה זו פוגעת בעניין 
הפלשתיני . לדבריו , אם ימשכו פעולות מסוג זה עלולים העיתונאים להפסיק 
ולכסות את האינתיפאדה . פעוטה בת 4 נהרגה ביום שישי לאחר שגיף של משמר הגבול 
פגע בה והרגה במקום . מקורות צבאיים מסרו כי הפעוטה מאל בורייג קפצה לכביש 
בשעה שהגיף עבר במקום וכתוצאה מכך נהרגה . יחד עם זאת נפתחה חקירת מצ"ח 
בנושא . בהפרות סדר שהיו משך שישי - שבת ברצועה נפצעו שלושה תושבים ערביים 
וכן שני חיילי צה"ל . קצין צה"ל שנפצע בראשו מאבן במהלך הפרות סדר באיזור 
שייח רדואן ואיש משמר הגבול , שנפצע מאבן בשוק פארס בעזה . אתמול היו מספר 
תקריות באזור שוק פארס בעזה ועל פי הוראתו של קצין בכיר ברצועה , הוחלט 
לסגור את השוק . ממקורות פלשתינים דווח כי במהלך ששי - שבת נפצעו שלושה 
תושבים במהלך התנגשויות עם כוחות צה"ל . מקורות צבאיים מסרו כי צה"ל הטיל 
עוצר על שכונת סאברה בעזה וערך במקום פעילות מבצעית . במהלך הפעילות נלכדו 
מספר מבוקשים . עוד מסרו מקורות צבאיים כי במהלך ששי - שבת נרשמו הפרות 
סדר מקומיות , היציאה מהמסגדים היתה תקינה , הלימודים תקינים ולא דווח 
על פצועים , למעט הפעוטה בת 4 , שנהרגה בתאונת הדרכים . אמש דווח מפי מקורות 
צבאיים כי עשרות צעירים יידו אבנים לעבר תצפית של צה"ל באזור ככר השוטר בעזה . 
כתוצאה מיידוי האבנים נפצע תושב מקומי מאש חיילי צה"ל . מקורות צבאיים 
ברצועה דיווחו כי בימים האחרונים חלה הסלמה בהפרות הסדר ברצועה כתוצאה ממספר 
ההרוגים בשבועיים האחרונים . 
