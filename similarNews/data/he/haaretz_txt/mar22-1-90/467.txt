" פורום השטחים " , אשר היה מתכנס כל יום ששי בלשכת שר הביטחון , בוטל 
עקב התפטרותו של יצחק רבין מתפקידו כשר הביטחון . הפורום מורכב מקציני צה"ל 
בכירים , ראשי מערכת הביטחון בשטחים , אנשי השב"ך וגורמים נוספים מהמינהל 
האזרחי . תפקידו של הפורום הוא להתוות מדיניות בכל הקשור באינתיפאדה וכן 
בנושאים של המינהל האזרחי . כעת מתכנס הפורום באופן מצומצם בלשכת הרמטכ"ל . 
ביום ששי האחרון התכנס " פורום השטחים " המצומצם בלשכת הרמטכ"ל ומסר דיווחים 
לרמטכ"ל . 
