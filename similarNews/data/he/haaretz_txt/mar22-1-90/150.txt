הפרוף יעקב ישי , מבית - הספר לרפואה של אוניברסיטת תל - אביב , עומד לשגר 
לחלל צרעות מזרחיות ( דרים " ) , במסגרת ניסוי שייעשה באחת הטיסות הקרובות 
של מעבורות - החלל האמריקאיות . הצרעות הן יצורים משוכללים , בעלי יכולת 
הסתגלות והישרדות גבוהה במיוחד . בתנאים רגילים , הן בונות את קניהן מבוץ , 
ופתח הקן מופנה בדיוק כלפי כוח המשיכה . ניסיונות שונים הראו כי צרעות שהוכנסו 
למיכל המוסע בצנטריפוגה ( קרוסלה ) , בונות את קניהן באופן שפתחיהם פונים 
בדיוק כלפי כוח המשיכה השקול , בין כוח המשיכה של הארץ למשיכה המלאכותית 
הנוצרת עקב הכוח הצנטריפוגלי של הצנטריפוגה . השאלה היא , כיצד יבנו הצרעות 
את קניהן בחלל , שכוח המשיכה הפועל בו זעיר מאוד ( אחד חלקי 000 , 01 מכוח 
המשיכה של הארץ ) . לשם כך יישלחו לחלל מכלים בעלי צורות גיאומטריות שונות , 
ובהם בוץ , וצרעות בגילים שונים , ואף זחלי צרעות , שיהפכו לצרעות בחלל 
ולא יכירו את כוח המשיכה של הארץ . לאחר שהצרעות יוחזרו לארץ , יוכלו החוקרים 
לבדוק את כיווני הפתחים של הקנים שייבנו בחלל , ומכך אפשר יהיה ללמוד על 
השפעת המיקרו - גרוויטציה על הצרעות . לתוצאות אחרות של הניסוי הזה עשויות 
להיות השלכות על יכולת השהייה של אסטרונאוטים בחלל לתקופות ארוכות . מבדיקות 
שנעשו באסטרונאוטים ששבו מהחלל , נמצא , בין השאר , שכבד האסטרונאוטים 
אינו מפיק בחלל די גלוקוזה מחומרים שאינם סוכרים ( פעולה הנעשית כשורה בגופם 
של אנשים החיים על - פני כדור - הארץ ) . הואיל וגם הצרעות מפיקות גלוקוזה 
בתהליך זה , יהיה אפשר לבחון את השפעת המיקרו - גרוויטציה השוררת בחלל על 
התהליך הזה בגופן . הבנה טובה יותר של השפעת המיקרו - גרוויטציה על תהליך 
זה , עשויה להביא שיפור ביכולת השהייה של אסטרונאוטים בחלל . בשל העניין 
הרב של נאס"א בתוצאות הניסוי הזה , אין היא גובה מסל"ה שום תשלום תמורת 
שיגורו אל החלל . עם זאת , עד כה לא נקבע תאריך מדויק לשילוח הניסוי . 
כמה תאריכים שנקבעו בעבר , בוטלו ונדחו . עכשיו מדברים על אוקטובר 09 
כעל תאריך שיגור אפשרי , ובכל מקרה , יש לניסוי זה מקום בטוח באחת הטיסות 
של 2991 . ניסוי ישראלי אחר מתחום מדעי - החיים , העומד להיעשות בחלל , 
נבנה ומתוכנן על - ידי הפרוף חפציבה אייל מהאוניברסיטה העברית בירושלים . 
בניסוי זה תיבחן השפעת המיקרו - גרוויטציה על התפתחותם של עוברי תרנגולות . 
מתברר שכיוונו של כוח המשיכה ( יחד עם גורמים אחרים ) משפיע על התמחות 
התאים בעובר התרנגולת . לפיו " יודעת " הביצה לפתח איברים במקומות שונים , 
באופן שבקצה אחד שלה יתפתח ראש , בקצה השני זנב , וכו . השאלה היא מה 
יקרה לביצה שתימצא במקום שבו שוררת מיקרו - גרוויטציה בלבד . האם יתפתח 
בה עובר , או לא . התשובה על שאלה זו עשויה לרמוז על יכולתן של נשים אסטרונאוטיות 
להרות וללדת בחלל . שאלה זו עשויה להכריע בדבר יכולתנו לצאת למסעות - חלל 
ארוכים , רב - דוריים , ויכולתנו להקים תחנות - חלל שיתפקדו כמקומות מגורים 
ועבודה לכל דבר . הבעיה היא שהאסטרונאוטים האמריקאים אינם נלהבים כל - כך 
לרעיון שיהיה עליהם לטפל בתרנגולות בחלל . גם החלפת התרנגולות בשלווים לא 
השביעה את רצונם . האפשרויות העומדות היום הן שתיים : או לפנות לרוסים , 
שהקוסמונאוטים שלהם השוהים תקופות ארוכות בתחנת - החלל מיר ( שלום ) , 
עשויים לשמוח על האפשרות לאכול מדי פעם חביתה ( שלא לדבר על מרק - עוף 
חם ) ; או לחזור אל האמריקאים ולשלוח לחלל ביצים מופרות בלבד , שיוצאו 
מגוף התרנגולות במעין " הפלה מלאכותית " . 
