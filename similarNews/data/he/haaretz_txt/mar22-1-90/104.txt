סמינר בין - לאומי בתחום המחקר בשידור החינוכי מתקיים בימים אלה מטעם הטלוויזיה 
החינוכית , בחסות איגוד השידור האירופי אי - בי - יו . מחלקת המחקר של 
הטלוויזיה החינוכית תיכננה את % הסמינר במשך יותר משנה . התוכנית והתכנים 
נקבעו בוועדה בין - לאומית בה השתתפו פרוף אנתוני בייטס מקנדה , ד"ר חווה 
תדהר , מנהלת המחקר של הטלוויזיה החינוכית , טיטי פורסלנד , מנהלת המחקר 
בטלוויזיה החינוכית השוודית , ומנפרד מאיר , סגן המנהל המכון הבין - לאומי 
לטלוויזיה חינוכית לנוער בגרמניה . הסמינר עוסק בהערכות המחקר בטלוויזיה 
החינוכית , נוכח השינויים החלים בעידן של טכנולוגיות שידור אלטרנטיביות , 
ועליית ההשפעה של שיקולים מסחריים בטלוויזיה משודרת . המשתתפים יסקרו את 
תפקידי המחקר בתחום השידור החינוכי ואת תפוקותיו העיקריות בשנות השמונים , 
ויציעו דרכים לשיפור יעילותו ככלי עזר לתכנון , לבקרה ולמדיניות כוללת . 
כן ידונו בחשיפת אפיקים חדשים למחקר השידור החינוכי בשנות התשעים . 
