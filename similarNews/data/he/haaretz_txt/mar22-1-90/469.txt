עובדי המינהל והמשק בבתי החולים הממשלתיים דחו בשבוע ימים את איומם להשבית 
את השירותים בבתי החולים . הדחייה נועדה לתת לשר הממונה על משרד הבריאות , 
אהוד אולמרט , לבחון את דרישותיהם . ההחלטה לדחות את השביתה התקבלה בתום 
פגישה שקיימו אמש עם אולמרט , במשרדו שבמזרח ירושלים . בפגישה , בה השתתפו 
הסמנכ"ל למינהל במשרד הבריאות , יוסי קוציק , והמשנה לנציב שירות המדינה , 
דוד פרשטיין , הציגו העובדים את דרישותיהם . הם מבקשים להשוות את תנאי 
עבודתם ושכרם לאלה של עמיתיהם בבתי החולים של קופת חולים הכללית . ועדת פדה , 
שדנה בסוף שבוע שעבר בדרישות העובדים , דחתה חלק מהדרישות על הסף , ולכן 
הוחלט להכריז על שביתה . 
