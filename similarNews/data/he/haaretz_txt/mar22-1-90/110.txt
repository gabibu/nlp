" מדינת ישראל אחראית לפצות תושב שטחים על פעולת אכיפה לגביית מס שנעשתה 
ללא סמכות חוקית . טענת המדינה כי יש לה חסינות לפי החוק המנדטורי הירדני , 
איננה מקובלת והיא נדחית " כך קבע בפסק - דין עקרוני וראשון מסוגו , 
שופט בית - המשפט המחוזי בבאר - שבע , אליעזר ריבלין . פסק - הדין משתרע 
על 06 עמודים והוא בעל השלכות לגבי אופן פעילותו של המינהל האזרחי בשטחים . 
התביעה , שבעקבותיה נפסק הדין , הוגשה ע"י תושב חברון , אחמד מחמוד נאסר . 
לטענתו , חוקרי המכס אטמו בעזרת כוח צה"ל את חנותו ומחסניו , לאחר שבדיקה 
בעסקיו גילתה שנמנע מלהירשם כעוסק אצל שלטונות המס . החנויות והמחסנים נפתחו 
רק לאחר שנה ויותר , כשהתובע הגיש ערר לוועדת העררים של המינהל האזרחי ביו"ש . 
לטענת התובע , כתוצאה מאטימת החנויות ניזוקו הסחורות במחסניו ונגרם לו נזק 
רב . עוד טען באמצעות בא - כוחו , עו"ד מירון קין , כי הפנה את תשומת 
ליבם של נציגי המינהל האזרחי ביו"ש , שהחנויות והמחסנים מלאים בעיקר בדברי 
מזון שעלולים להתקלקל . לטענת התובע , המינהל הסכים , כעבור שנה , לפתוח 
את החנויות והמחסנים , ונתגלה כי רוב הסחורות התקלקלו ונרקבו , וכי מזיקים 
שונים אכלו חלק מהסחורה . התובע ביקש כי בית - המשפט יורה למדינת ישראל 
לפצותו . נציגי המדינה טענו כי לפי החוק החל בשטחים , היו חוקרי המכס מוסמכים 
לבצע את הפעולה בתוקף חוקי הביטחון , וצווי הביטחון החלים באיזור . בפסק - 
דינו , דחה השופט אליעזר ריבלין את טענת המדינה . הוא קבע שחוקרי המכס 
לא הורשו לסגור את העסק או לנעול אותו , וכי סמכות מסוג זה לא מצויה בתקנות 
בדבר חוקי המס הבלו והמכס , ואף לא בצו הוראת הביטחון . ריבלין הבהיר כי 
במקרה של ספק בפרשנות בהוראות אלה , יש להביא בחשבון את הדמיון בין חוקי 
המיסוי בישראל ובאיזור . " במקרה זה יש לצאת מהנחה שהמחוקק ביו"ש נשא בתרמילו 
את רוח החקיקה הישראלית בענייני אכיפת מס , ולא התכוון להעניק אמצעי אכיפה 
כה קיצוניים בידי הרשות " , פסק השופט . כאמור בית - המשפט קבע כי על המדינה 
לפצות את התובע ובעתיד יתקיים דיון על גובה הסכום . פסק - דין זה הוא בעל 
השלכות מרחיקות לכת , ועשויות לבוא בעקבותיו תביעות נוספות . 
