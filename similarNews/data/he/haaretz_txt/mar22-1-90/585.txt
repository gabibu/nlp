בצמרת מפלגת העבודה הולכים וגוברים הקולות , הקוראים להביא להקדמת הבחירות 
לאור הקיפאון במשא - ומתן על הקמת ממשלה חדשה . בהתייעצות של אישים בכירים 
במערך , שנערכה אמש , הובעה ההערכה , כי קלושים סיכויי פרס לחולל עתה 
מהפך , שיוביל להקמת ממשלה . זאת , למרות המאמץ המאסיווי , שעשו במפלגת 
העבודה עד שעות הלילה המאוחרות , לשכנע חבר אחד או שניים בגוש הליכוד לערוק 
ולתמוך בממשלת פרס . בצמרת המפלגה טוענים , כי הדיבורים על הקדמת הבחירות 
עשויים גם לשכנע את המפלגות החרדיות , ובעיקר את ש"ס , לשוב ולתמוך במערך , 
מחשש ללכת לבחירות . בצמרת מפלגת העבודה שוררת תמימות - דעים , כי בעקבות 
דבריו של הרב שך קטנו עד למינימום הסיכויים , שש"ס ודגל - התורה תתמוכנה 
בממשלה בראשות פרס , או לפחות תמנענה בהצבעת האמון בממשלה החדשה . לכן , 
התמקדו אתמול חברי צוות המשא - ומתן בשתי אפשרויות , שהן לדעתם היחידות , 
העומדות עתה בפני מפלגת העבודה : האחת , לנסות " בדרכים שונות ומשונות " 
לשכנע חבר - כנסת אחד או שניים מגוש הליכוד לתמוך במפלגת העבודה , במטרה 
להשיג רוב של 16 או 26 ח"כים בממשלת פרס , והשנייה להביא להקדמת הבחירות . 
ההערכה בצמרת המערך היא , כי אין בכוחו של יצחק שמיר להקים ממשלה , וכי 
במצב שנוצר אין כל סיכוי להמשך המתכונת של ממשלת אחדות לאומית . קפידבינבצמרת 
מפלגת העבודה הצביעו אמש על שלוש קבוצות של חברי - כנסת , שבהן יש למקד 
את מירב הלחץ וניסיונות השכנוע , כדי שיעזבו את הליכוד ויעניקו לפרס את 
הרוב , הדרוש לו להקים ממשלה . מדובר בשני חברי - הכנסת של חטיבת " אומץ " 
בליכוד , יגאל הורוביץ וזלמן שובל , בח"ך אהרן אבו - חצירא , ובקבוצת 
הליברלים הפורשים , בראשות השר יצחק מודעי . בשעות הערב המאוחרות נפוצה 
בכנסת שמועה , על פגישה חשאית באחד ממלונות ירושלים בין שמעון פרס לאחד 
מחברי קבוצת מודעי , שכיהן בעבר כשר בממשלה . במפלגת העבודה מאמינים עדיין , 
כי ניתן יהיה לשכנע גם אחד מחברי סיעת המפד"ל בכנסת לעבור למערך . בימים 
האחרונים הופצו שמועות על הצעות מפתות , שהציעה מפלגת העבודה לשר אבנר שאקי , 
ועל הצעה שלפיה יעמוד בראש החטיבה הדתית במערך ותובטח כהונתו בכנסת הבאה . 
שאקי הכחיש דברים אלו , אך אישים שונים במפלגת העבודה טענו , כי נוהלו 
עמו מגעים . מבין האפשרויות , שמעלים עתה במפלגת העבודה , הולך ומתברר 
כי הקדמת הבחירות היא הריאלית ביותר . בעבודה מעריכים , כי אם יוחלט להקדים 
את הבחירות , עשוי המהלך לתפוס תאוצה ולקבל את אישור הכנסת , למרות התנגדות 
הליכוד לו . במערך טוענים , כי המפד"ל , צומת , מולדת , שינוי וסיעות 
נוספות הצהירו באחרונה , כי הם מעדיפים ללכת לבחירות , וכי ניתן יהיה להשיג 
לכך רוב . ראש הממשלה , יצחק שמיר , התבטא אתמול נגד אפשרות הקדמת הבחירות , 
ואמר כי אין לגרור את מדינת ישראל לסחרור של בחירות מדי שנה וחצי . בינתיים 
החלו גופים פנימיים שונים במפלגת העבודה לקבל החלטות בעד הקדמת הבחירות . 
המשמרת הצעירה של המפלגה קבעה אמש , כי אם יתברר תוך מספר ימים , שאין 
בכוחו של שמעון פרס להרכיב ממשלה , יש להביא להקדמת הבחירות . קפידבינבמטה 
צוות המשא - ומתן של מפלגת העבודה , הממוקם במלון לרום בירושלים , שררו 
אמש אווירה קשה ומבוכה . הובע החשש , כי גם אגודת - ישראל עלולה לחזור 
בה ברגע האחרון מנכונותה לחתום על הסכם עם מפלגת העבודה , לאור החלטת שאר 
המפלגות הדתיות שלא לתמוך בפרס . שר הביטחון לשעבר , יצחק רבין , אמר 
אתמול כי אין ספק שאין בדברים שנאמרו בוועדית דגל - התורה משום עידוד לסיכוייה 
של מפלגת העבודה להקים ממשלה . יו"ר סיעת המערך בכנסת , חיים רמון , אמר 
כי מפלגת העבודה אינה מרימה ידיים , וכי תמשיך לנסות להגיע להידברות עם 
סיעות אחרות . " יש כאן מלחמת עצבים . אני בטוח , שהזמן יעשה את שלו , 
וששמעון פרס יצליח להקים ממשלה . אם יתברר שלא כך , יש ללכת לבחירות " , 
אמר . ראשי חוג הנצים במפלגת העבודה נועדו אתמול אחר - הצהריים עם שמעון 
פרס ויצחק רבין , במטרה להבטיח שמצע המפלגה יישמר , אם תקום ממשלה בראשות 
פרס . תשעה חברי - כנסת , המזוהים עם החוג הנצי , השתתפו בפגישה . פרס 
ורבין הבטיחו להם , כי בניסוח קווי - היסוד של הממשלה ובמדיניותה לאחר מכן 
לא תהיה סטייה ממצע מפלגת העבודה בכל הנוגע לאחדותה של ירושלים , למגעים 
עם אש"ף ולהכרה בו , ולהקמת מדינה פלשתינית . סוכם , כי לא תטושטשנה עמדות 
המפלגה . לגבי ייצוג חברי הזרם המרכזי בממשלה הוחלט , כי במטרה לשמור על 
עמדות התנועה , ייערך דיון נפרד בנושא זה בשלב מאוחר יותר , שבו ייראו 
סיכויי מפלגת העבודה להקים את הממשלה ריאליים יותר . בליכוד כמעט ולא נרשמה 
אתמול פעילות בנושא המגעים הקואליציוניים . ההתפתחות היחידה היתה איומו 
של ח"ך רפאל איתן ( צומת ) , שלא לתמוך בממשלת ליכוד , אם ימשיך זה בניסונותיו 
להגדיל את מימון המפלגות . ח"ך איתן הודיע על כך אתמול בבוקר לשר משה ארנס . 
אחר - הצהריים כבר הודיע הליכוד , כי הוא מקפיא את יוזמתו למשך חודשיים , 
ובעקבות זאת הסיר איתן את איומו . הבוקר ייוועד ראש הממשלה , יצחק שמיר , 
לשיחה בארבע עיניים עם השר יצחק מודעי , ואחר - הצהריים יכנס את פורום 
שרי הליכוד להתייעצויות . 
