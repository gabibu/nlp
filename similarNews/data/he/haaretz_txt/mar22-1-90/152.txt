פיקדונות העו"ש של חולי - הנפש בבתי - החולים הם רק חלק קטן מנכסיהם . בכסף 
הגדול מטפלים אחרים , ובראשם האפוטרופוס הכללי , עמרם בלום . על - פי 
החוק , מקבל משרדו של בלום הודעה על כל אשפוז של חולה - נפש שאינו מסוגל 
לדאוג לענייניו . לאפוטרופוס הכללי יש סמכות לבצע פעולות שאינן סובלות דיחוי 
בנכסי החולה . כדי להשתלט על נכסי החולה דרך - קבע , זקוק האפוטרופוס למינוי 
מבית - משפט . בית - המשפט יכול למנות לאפוטרופוס את בן משפחתו של החולה , 
אבל בני המשפחה חשודים לעתים בכוונות לנשל את קרובם שהשתגע ולקחת את כספו . 
ב7791 הקים עמרם בלום את הקרן לטיפול בחסויים , כתאגיד לניהול נכסיהם של 
חולי - נפש . בתי - המשפט מרבים למנות את הקרן לאפוטרופוס ויש לה מעמד בכורה 
בתחום הזה . עמרם בלום משמש יו"ר הקרן שצמחה עם השנים לגוף כלכלי רב - עוצמה : 
היא מטפלת בנכסיהם של 000 , 4 חסויים , שבחודש יולי אשתקד הסתכמו ב42 מיליון 
שקל , ועוד נכסי דלא ניידי . הקרן מעסיקה 03 עובדים בשכר ועשרות מתנדבים 
המקיימים את הקשר עם החולים המאושפזים . החשבונות הגדולים בקרן הם של ניצולי - 
שואה ערירים , מקבלי פיצויים מגרמניה . הקרן גובה דמי ניהול לפי החוק , 
בגובה אחוזים אחדים מערך הנכסים . באוקטובר 8891 פנו עובדים באגף האפוטרופוס 
הכללי למבקרת המדינה , מרים בן - פורת , והתלוננו על אי - סדרים בפעולת 
הקרן לטיפול בחסויים , ועל ניצול כספי החולים להענקת תנאי - שירות משופרים 
לעובדיה . במשפט שהתנהל בירושלים טענו ילדיו של חסוי , כי מנכ"ל הקרן טס 
לארה"ב למכור נכס של אביהם החולה . המבקרת בדקה את הנעשה בקרן לפני חודשים 
אחדים , והדו"ח נגנז . בשבוע שעבר מסרה בן - פורת לח"ך דדי צוקר , כי 
ביקורת מעמיקה יותר עומדת להיעשות בקרוב . 
