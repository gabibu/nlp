( ע ) . ראשי העיריות של תל - אביב , הרצליה ורמת - גן הפגינו אתמול 
מול משכן הכנסת בירושלים בקריאה לשינוי שיטת הממשל בארץ . על הכרזה שהציבו 
שלמה להט , אלי לנדאו וצבי בר , נכתב " הגיע זמן לבחירות אישיות לכנסת 
ולראשות הממשלה " . להט הסביר כי " לא ייתכן שהמדינה תתנהל בסחר - מכר כמו 
זה שאנחנו עדים לו בזמן האחרון . זו תוצאה של שיטת הבחירות " . לדבריו , 
יש צורך בשינוי דחוף של השיטה . להט ועמיתיו דורשים שרה"ם ייבחר בבחירות 
אישיות , וירכיב את הממשלה בעזרת אנשי מקצוע . עוד דורשים שחברי - הכנסת 
ייבחרו בבחירות אישיות באיזורי בחירה . " המדינה לא יכולה להתנהל על - 
פי סחטנות פוליטית " , הדגיש להט . ראש עיריית רמת - גן צבי בר אמר כי בעם 
ישנם כוחות חיוביים שפועלים , למרות מה שמתרחש בכנסת ובמוסדות השלטון . 
" לעם הזה מגיע דבר אחר , לא יתכן שהמחזה האבסורדי הזה יעבור לידינו ולא 
נעשה דבר " , הסביר בר . ראש עיריית הרצליה אלי לנדאו טען שהוא וחבריו מייצגים 
007 אלף איש . לדבריו , הם חשים טוב יותר מחברי - הכנסת את שאיפות הציבור 
ביחס לשלטון . הוא אמר כי יש צורך לעורר את הציבור לפעילות שתביא לשינוי 
שיטת הממשל . " צריך להוריד את העם לרחובות , לא יכול להיות שהאדישות 
תהפוך לערך היחיד של ישראל . לכולם נמאס ואנחנו מאמינים שנוביל מהלך שבעקבותיו 
מאות אלפים יבקשו את שינוי שיטת הבחירות " . לראשי הערים ( מהליכוד ) יצאו 
הח"כים , אמנון רובינשטיין ושבח וייס והתפתח ביניהם ויכוח סביב השינויים 
הדרושים כיום בשיטה . לדעת רובינשטיין ווייס , צריך לשאוף קודם כל לבחירה 
ישירה של ראש הממשלה . לדבריהם הפיכת שיטת הבחירות לשיטה אזורית , טומנת 
בחובה סכנות לא מעטות . 
