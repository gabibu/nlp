מהו מינשוקי ? האח העני של הריוקאן . ומהו ריוקאן ? זהו מעון - אורחים 
בנוסח יפאני מסורתי , מקום לנופש ולספיגת אווירה יפאנית מלוא הריאות . גם 
המינשוקי העממי וגם הריוקאן המהודר יותר , זוכים לטיפוח קפדני בכל פרט , 
כדי להנעים את שהות האורחים . בדרך כלל יפאנים , אך גם ל"גאיגינים " 
( הזרים למיניהם ) יש דריסת - רגל , לפחות בחלק מהם . אז אם כבר יפאן , 
כדאי להתארח בריאוקאן , לאחר שפותרים עניין טכני פעוט דמי שהות של 002 
עד 053 דולר ליממה לאדם . מלון בנוסח אחר , בו מבלים את חופשותיהם יפאנים 
בודדים , וכן זוגות או משפחות שלמות . הדרך אל הריוקאן שלנו עוברת בנוף 
יפאני טיפוסי , מיוער , כמעט בראשיתי . אבל אין זה חבל נידח . זהו אזור 
נגוייה במרכז יפאן , שנחצה על ידי הרי שיגה - קוגן ונחרש בערוצי נחלים 
ומעיינות חמים . לפסגות , שמתנשאות לגובה 000 , 4 מטר , כבר ניתן השם 
" האלפים היפאניים " . בית ההארחה , בכל זאת , שונה לחלוטין מהמקובל במערב . 
הדרך הנפרדת מתפצלת מהכביש הראשי ומובילה , לאורך קילומטרים אחדים , אל 
הריוקאן והיערות סביבו . לפני פתח מעון ההארחה ניצבים בשתי שורות צוות של 
קדי קידות ומעטירי ברכות , הקדים שוב ושוב בנוסח היפאני המסורתי . לפי 
אותו נוסח מסורתי עתיק מחליפים האורחים את נעליהם בסנדלי בית ועוטים את בגד 
ה"יוקאטה " , שנודע יותר במערב בכינויו " קימונו " . סגל מורחב של משרתים 
אישיים נצמד לאורחים , כדי ללוותם לחדרם , ולאחר מכן מלווים אותם לאולמות 
הרחצה , הנפרדים כאן לשני המינים . שלבי הקרצוף וההתנקות מכל רבב חיצוני , 
הם , עבור היפאנים , טקס בפני עצמו . כמובן שגם בחדר הרחצה יש מי שידאג 
להחלפת נעליכם בנעלי - בית יפאניות , לתמרוקים ולשמנים השונים , ולאביזרי 
קרצוף . המגבות הן לשימוש חד - פעמי ומושלכות לסלי הנצרים . הגוף מאדים 
ותאי העור נושמים מחדש . כאן נעלם החיוך היפאני השגור , שמכסה על מתחים 
ומבוכות ; הרחצה המסורתית שייכת להנאות הגוף , אליהן מתמכרים בארשת רצינית . 
בשלב הבא מגיעים אל הבריכה , נקיים ומטוהרים , כדי ליהנות מהטבילה לשמה . 
למים המהבילים מתרגלים לאט לאט . הכל נעשה באיטיות יפאנית מודגשת . בריוקאן 
ראוי לשמו , קיימת גם בריכה חיצונית , בגן המלון , שאינו אלא חורשה מטופחת 
עם צמחי - נוי , ושבילים מגורפים בדיוק מתמטי שאין לטעות בו . מי הבריכה 
שלנו , בסמוך לפארק הקופים של חבל ימנוצי , הם מי מעיינות מהבילים . האדים 
עולים משני צדי גדר הבמבוק הדקה , שמפרידה בין הטובלים לטובלות . כשעלתה 
קבוצת הגברים המעורטלים מהבריכה , גילתה שהיתה חשופה לחלונות הפנימיים של 
הריוקאן , מהם נופפו בידידות ובטבעיות , דיילות השירות . קפמאפרקשבט קופים , 
שהקימו מושבה ליד אותה קבוצת מעיינות , היו ידועים כאן זה שנים , כבעלי 
חיים שלא אהבו את המים ולא חיקו את טבילותיהם של בני האדם . תמורה מהפכנית 
באורח חיי הקופים חולל אחד הגורים , שגילה בהסח הדעת תגלית חשובה . האירוע 
נרשם בחורף שלפני שמונה שנים : הקופיף הסורר השתולל , ובקפיצות מסלע לסלע 
מעד ונפל אל בריכת ההיקוות של אחד המעיינות החמים . אמו , באינסטינקט של 
אם חרדה , קפצה אחריו אל המעיין , אבל הגור חמק מהמצילה והמשיך להשתכשך 
בהנאה בזרם החם . כאשר ראו הקופים האחרים כי גם האם המשיכה בטבילתה , החלו 
להיכנס , בזה אחר זה , אל המים . היום , בימי החורף לפחות , כבר קשה 
להוציא את בני שבט הקופים מן המים . הם שוחים , צוללים , משתעשעים בתופסת , 
משחקים שאין היבשה יפה להם . בקיץ מתעלמים הקופים באדישות מהמים ומסתפקים 
בצל העצים ובמשחקים . קפמאפרקהאורח המערבי שמגיע אל חדר המגורים בריוקאן , 
עלול לשאול את עצמו אם אין התעריף הגבוה מצדיק גם ריהוט כלשהו . לפניו 
חלל כמעט ריק , ואם מדובר בסוויטה , מחיצות דקות כנייר , מפרידות בין 
החדרונים . אל דאגה . בריוקאן מקבלים תמורה מלאה לכסף , על פי כללי התרבות 
והנוהגים היפאניים , כמובן . זאת ועוד , המבקר המערבי , שכמעט אין לו 
סיכוי לבקר בבית יפאני מסורתי , מתוודע כאן לאורחות המגורים המקומיים . 
והרי כמה מהן : תוכנו של חדר המגורים המשמש לשנת הלילה , נעלם בבוקר אל 
תאים המוצנעים בכתלים המזרנים ( אין מיטות ) וכלי המיטה מוסתרים מאחורי 
דלתות הזזה קטנות , שמשתלבות בקיר . בשעת הארוחה יוצאו מתאים אחרים שולחן 
קצר רגליים , לידו מסובים הסועדים על הרצפה , או ליתר דיוק על השטיחון 
האישי , טטאמי בלשון המקום . גברים יושבים ברגליים משולבות בכעין ישיבה 
מזרחית . נשים מקפלות את רגליהן ללא פיסוק , ויושבות כך , על רגליהן . 
קפמאפרקהאוכל היפאני המוגש כאן הינו פרשה בפני עצמה , שבולטים בה האסתטיקה , 
שילובי הצבעים , והתוכן מגוון דגים ופירות ים נאים ( שעברו השרייה ברוטב 
בלבד ) , אורז , מטעמים עטופים אצות - ים ; אבל לא רק סושי וסשימי , 
אלא גם בישולים ( מרק דגים עשיר ) וטיגונים בשמן עמוק , טמפורה ודימים 
( כופתאות בצק ) הממולאים במיני בשר . ארוחת - ערב יפאנית דומה , שכוללת 
לעתים עד 02 מנות שונות , תעלה כאלף דולר . לפי קנה מידה זה , הריוקאן 
אינו יקר כל כך . ובחזרה אל חדרי המגורים : הכתלים חשופים כמעט לחלוטין , 
בצבעי יוטה או בגוונים רכים קרובים לו . תמונה בודדת בחדר מוטיב יפאני , 
לאו דווקא של נוף : פרגמנט מיתולוגי , היסטורי , או פסוק ממשנתו של הוגה 
מסורתי . לנוף היפאני חשיבות משלו . אתר נופש יפאני אמור להרגיע את העיניים . 
רצוי שהאורח , המתבונן מחלון חדרו , יראה חלקת - גן מטופחת , נוף - הרים 
עם נחל או מעיין משכשך . גם אם המשפחה היפאנית שכרה את הריוקאן במחיר הגבוה , 
ולרשותה עומדים חדרים נפרדים לילדים , לצפייה בטלוויזיה ולתפילה , בלילה 
יהפוך חדר המגורים המרכזי לחדר שינה עבור המשפחה כולה . מרחב המחייה , 
לפי המסורת היפאנית , מצומצם , והפרטיות נשמרת בהתאם לקוד התנהגות מיוחד , 
שמאפשר התבודדות גם בתנאי צפיפות . המאבק עם התרבות המערבית מגיע גם לריוקאן : 
בעלי הממון היפאנים דורשים תנאים של נוחות לפי המקובל באירופה , ולכן משולבים 
בסגנון היפאני המסורתי , גם חדרי אוכל עם שולחנות וכיסאות , ולצד האוכל 
המסורתי , גם שניצל וינאי . כל אחד יבחר כראות עיניו . גם בבתיהם הפרטיים 
של היפאנים , ממש כמו בריוקאן , בולט סגנון פשרות למחצה : הדיירים מסובים 
עדיין על הארץ , אבל במקום השטיחון המסורתי הם מציעים כרית ומשענת נוחות ; 
פינות - ריהוט ואביזרים מערביים לצד הסגנון האוטנתי . סגנון מעורב , ויש 
אומרים תקופת מעבר בדרך לאובדן האופי המסורתי . הריוקאן אינו רק מסורת עתיקה . 
הוא גם יעד סמלי למדיניות הכלכלית - חברתית של המדינה . יפאן מודאגת מכמה 
בעיות , שמקורן באותן תכונות - אופי שהפכו אותה למעצמה כלכלית : חסכנותו 
וחריצותו של האזרח גרמו לכך שכסף רב מרוכז בידי הציבור , כסף שאין לו כל 
שימוש פעיל . ליפאנים רבים אין כמעט שעות פנאי וימי החופשה המועטים בשנה 
אינם תורמים די לתעשיית הנופש , התיירות והצריכה . קפמאפרקבחברות גדולות 
קורה לעתים שההנהלה מחייבת ממש את העובדים לצאת לנופש . לרוב נעשה הדבר 
במאורגן החברים לעבודה במחלקה , במשרד או במפעל יוצאים יחד לחופשה . התופעה 
הנפוצה ביותר היא בילוי - ערב משותף במועדונים לאחר יום העבודה . העובדים 
יוצאים לבלות עם הממונים עליהם . ההכנסה מבילוי חופשה של כמה ימים , לרוב 
במימון החברה או המפעל , נאמדת במיליארדי ינים בקנה מידה ארצי . הממשלה 
היפאנית תומכת בתעשיית הנופש ומשתדלת לחזק את המגמה , כדי לספק אפיק השקעה 
נוח לכסף הנאגר , ולפרוץ בכך גם לתחומים סוציו - כלכליים חדשים . מרכזי 
נופש חדישים זוכים לעידוד ולטיפוח , וכך גם ענף האירוח ושירותי הגיישות , 
והלאב - הוטלס ( מלונות יום ) . " אנחנו העבדים המודרניים של סוף המאה 
ה02 " , אמר מנהל בחברת מיצובישי . " היפאנים מבינים היום שהאדם המערבי 
יכול לחיות חיים נוחים ונינוחים בלא להיות קשור לעבודה 2141 שעות ביום , 
053 יום בשנה . רבים מאתנו נבוכים ואינם יודעים עוד אם הדרך המסורתית נכונה . 
אחדים מאתנו סבורים שהיפאני הוא האדם האומלל ביותר בעולם . האישה קבורה 
בבית והגבר בעבודה . אם לא נלמד לאזן את כוח העבודה ולא נדע כיצד לחיות 
בעולם משתנה , יתחוללו כאן שינויים שלא נוכל עוד לשלוט בהם " . 
