דוברובניק , יוגוסלביה ( ע"ר ) . אגודת סוכני הנסיעות של ארה"ב ( אסטא ) 
שערכה את ועידתה הבין - לאומית השנתית בעיר התיירות היוגוסלווית דוברובניק , 
פרסמה סקר , שלפיו % 56 מהאמריקאים סבורים , כי מזרח אירופה היא כיום המקום 
המעניין ביותר בעולם לטיולי תיירות . נציגים של בולגריה והונגריה עמלו קשה 
בוועידה , כדי לתת פרסום לארצותיהם , ודיפלומטים מזרח אירופים בבלגרד אמרו , 
כי הם רואים בתיירות חלק חשוב מן הכלכלה בעתיד . " מדינות מזרח אירופה 
מעוניינות ביותר לחשוף את ההיסטוריה ואת האתרים היחידים במינם שלהן " , אמר 
מנהל אסטא , ההתאחדות הגדולה בעולם של סוכני נסיעות . הוא הוסיף , כי 
העובדה שמדינות מזרח אירופה סובלות ממחסור במזון ומתשתיות לקויות , תקשה 
על טיפוח התיירות . אולם נראה , כי מזרח אירופה נחושה בהחלטתה לזכות בחלק 
מ002 מיליארד הדולרים שאותם מוציאים תיירים מדי שנה ברחבי העולם . מנהל 
מחלקה בלשכת התיירות הממשלתית של בולגריה אמר , כי מספר ההזמנות לטיולים 
בארצו עלה השנה כמעט בשליש בבריטניה , ומצפים לעליות גדולות גם במדינות 
מערביות אחרות . הוא הוסיף , " אנו מצפים כי צעירים וסטודנטים רבים יבואו 
לטיולים חינוכיים בארצנו , כדי להיות עדי - ראייה לשינויים ההיסטוריים , 
בשעה שאנו עולם על הדרך לדמוקרטיה ולמשטר רב - מפלגתי " . עוד אמר , כי 
בקרוב ייחתמו בבולגריה פרויקטים משותפים עם קבוצות תיירות מערביות גדולות , 
לבנייתם של חמישה מלונות חדשים , אחדים מהם לחוף הים השחור . דובר הונגרי 
בוועידה אמר , כי בארצו כבר נרשמה עלייה גדולה במספר התיירים , והיא תארח 
בנובמבר את הוועידה של אגודת סוכני התיירות הבריטים , במאמץ למשוך יותר 
בריטים לביקורים בהונגריה . רומניה עלולה להתקשות במשיכת תיירים , בשל רמתם 
הירודה של בתי המלון ומתקני התיירות . 
