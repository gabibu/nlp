חיפה . קלינגר , ששב להרכב לאחר עונש פנימי , הבקיע את השער היחיד בניצחון 
הביתי 10 על הפועל כפר סבא שהחזיר את החיפאים למסלול הניצחונות לאחר תקופה 
ממושכת . " אם לא היינו מנצחים , לבני יהודה היה יתרון של לפחות חמש נקודות 
וזה היה משמעותי מאד " , מסביר ניר . " בתקופה האחרונה לא שיחקנו טוב . 
יש בקבוצה מספר לא מבוטל של צעירים והם כנראה נכנסו ללחץ . כולנו ציפינו 
לסיים את התקופה הלא מוצלחת . לא הלך לנו בבית , כי הקבוצות היו מסתגרות 
בהגנה ומתבססות על התקפות מתפרצות . בחוץ יותר קל לנו , כי גם אנחנו מבצעים 
היטב את שיטת ההתקפות המתפרצות " . קלינגר מעניק סיכוי של 33 אחוזים לקבוצתו 
לזכות באליפות . " יש עוד שני מועמדים , בני יהודה והפועל פתח תקוה , 
ולכולם סיכוי שווה . בפליי - אוף העליון כולם ישחקו פתוח ויהיה לנו קל 
יותר . מכבי חיפה בהחלט מסוגל לנצח בשכונה " . קפכותבמכבי נתניה נשמו סוף 
סוף לרווחה . הניצחון 21 על הפועל רמת גן סיים בצורת בת ארבעה מישחקים ללא 
ניצחון , שדירדרה את הנתנייתים לפליי - אוף התחתון . מכבי נתניה מוביל 
אמנם בראש הבית התחתון , אך הבלם מרדכי ( פודי ) חלפון אינו נח על זרי 
הדפנה . " כל הקבוצות בבית התחתון נמצאות בסכנת ירידה , כולל נתניה . 
הבעיה העיקרית שלנו היא חוסר בטחון . השחקנים רוצים מאד אבל לא מסוגלים 
בגלל הלחץ . בכל מישחק יותר מחצי קבוצה נמצאת בלחצים , וכל פעם אלה שחקנים 
אחרים . פוחדים לקחת אחריות וליזום דברים , כדי לא לעשות טעויות . איבדנו 
את האמונה בעצמנו , ואני לא רוצה בכלל לחשוב מה היה קורה אם לא היינו מנצחים 
בשבת , ואם לא ננצח בשבת הקרובה את הפועל ירושלים " . חלפון מרעיף מחמאות 
על הצוות החדש , מרדכי שפיגלר ( מנגר ) ואבי כהן ( מאמן ) . " מקצוענות 
כזו איני זוכר בנתניה . אם יגלו סבלנות , תהיה לנו קבוצה לתפארת . את 
התוצאות יראו כבר בעונה הבאה " . 
