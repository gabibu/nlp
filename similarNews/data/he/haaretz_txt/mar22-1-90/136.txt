המחזה של האליוול , מראשית שנות הששים , הוא מעין משל על כריזמה מסתאבת , 
ועל אפסים המשחקים בפוליטיקה . המחזה לא התיישן , ונראה שהוא טוב לכל 
הזמנים . כשמלקולם מחפש שם למפלגת חדלי האישים שלו כדי להילחם במורה השנוא , 
רציתי להציע לו לקרוא לה " המפלגה לקידום הרעיון הציוני " , אם כי האליוול 
עצמו העדיף את " מפלגת הזקפה הדינמית " . כשהמחזה הועלה בארץ ב6691 , הוא 
היה ביטוי לרוח התיאטרון הרעננה של במת השחקנים . המחזה עדיין משעשע למדי 
וגם מתקרב לגבול המזעזע , אבל הביצוע הפעם איננו מתקרב לרמת המחזה . ליובל 
כרמי יש רגעים טובים יותר בתפקיד מלקולם , וכשרוני בליץ אינו לוחש , יש 
לו רגעים מרשימים בתפקיד ניפל . אלישע נוריאלי סוחט צחוקים בתפקיד אינגהם 
השלומיאל המהסס , ונועם בן - אזר נעדר חן בתפקיד וויק . שירלי דרמר בתפקיד 
אן , הנערה שהמורדים החביבים אונסים בסופו של דבר , לא כל כך יודעת מה 
לעשות עם עצמה על הבמה . אבל הדבר המרכזי שחסר בהצגה הזו הוא הקשר בין השחקנים . 
כל אחד מהם פועל לעצמו , וההפקה כולה מרושלת למדי . 
