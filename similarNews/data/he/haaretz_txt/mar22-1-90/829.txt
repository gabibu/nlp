לונדון ( עסט"א ) . משטרת בריטניה מנסה לעלות על עקבותיהם של מחברי כרוז 
המופץ ברחבי בריטניה , המחייה את עלילת - הדם מימי הביניים , וטוען כי 
היהודים מוסיפים עדיין לרצוח ילדים נוצרים ולנצל את דמם לצרכי פולחן . עותק 
של עלון זה נשלח לכל חבר פרלמנט , והעלונים גם הופצו בקמפוסי האוניברסיטאות 
במספר ערים . סקוטלנד יארד נתבקש לסייע בחקירה , על מנת להעמיד לדין את 
מחברי הכרוז ומפיציו , באשמת הסתה לשנאה גזעית , על פי חוק של קשרי גזעים . 
כתב - העת האנטי - פאשיסטי " סרצלייט " מוסר , כי העלון הוא ללא - ספק 
פרי - עבודתם של ארגונים ימניים אנטישמיים . בין היתר ניתן לשער , כי מחברי 
העלון קיבלו השראה מטקס האזכרה האקומני שנערך החודש , לזכר טבח האוכלוסייה 
היהודית של יורק , בעקבות עלילת - דם לפני 008 שנה . מחברי העלון טוענים , 
כי הרצח הפולחני נמשך עדיין , וקוראים למשטרה לקשר בין היעלמם של ילדים 
נוצרים ובין חגים יהודיים . 
