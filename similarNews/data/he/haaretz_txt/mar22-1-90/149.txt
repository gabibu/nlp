בשנות השבעים המוקדמות , כאשר צרפת , בריטניה וגרמניה המערבית עמדו לייסד 
את סוכנות - החלל האירופית כמשקל - נגד לסוכנות - החלל האמריקאית , נאס"א , 
פנו כמה מדענים מארצות אלו לעמיתיהם בישראל והציעו להם להצטרף לארגון המתוכנן . 
על הדרך שבה התנהלו הדברים אחר - כך חלוקות הדעות , אבל העובדה הבלתי - 
מעורערת היא שישראל השיבה לאו על ההצעה האירופית , ככל הנראה מתוך סברה 
ש"העסק אינו כדאי מבחינה כלכלית " . החלטה ישראלית זו , הראשונה בתחום החלל , 
התגלתה לימים כהחמצה שאת מחירה ( גם הכלכלי ) אנחנו משלמים עד עצם היום 
הזה . מאוחר יותר ניסתה ישראל לחזור בה ולחבור למדינות המפותחות באירופה , 
ונענתה בשלילה . בינתיים עלה שער מניותיה של סוכנות - החלל האירופית , 
והמוניטין שלה נסקו לגבהים . האירופים היו מוכנים לקבל את ישראל , לכל 
היותר , כלקוחה . על שותפות מלאה כבר לא היה טעם לדבר . ב3891 החליט שר 
המדע , יובל נאמן , להקים את הסוכנות הישראלית לניצול החלל , סל"ה , 
שהיא גוף ממשלתי , היוזם ומתאם את הפעילויות של מוסדות מחקר ומפעלי תעשייה 
ישראליים בתחום חקר החלל וניצולו . כעבור חמש שנים , ב91 בספטמבר 8891 , 
זכו אנשי סל"ה לרגע של התרוממות - נפש , כאשר טיל ישראלי המריא ושיגר אל 
החלל לוויין - ניסוי ישראלי ראשון , " אופק 1 " . מאז המשיכו הדברים להתגלגל 
בקצב מהיר למדי . לוויין - תקשורת ישראלי ראשון ( " עמוס " ) נמצא כבר 
בשלבים מתקדמים . זה פרויקט עסקי שהשותפים בו מקווים לרווחים נאים . מתוך 
שמונה ערוצי התקשורת של הלוויין , הושכרו כבר כמה ערוצים . השיגור ייעשה , 
ככל הנראה , באמצעות טיל צרפתי מסוג אריאן ( תמורת תשלום , כמובן ) . 
גולת - הכותרת של הפעילות הישראלית בחלל הוא לוויין מדעי במשקל כ002 קילוגרם 
שישוגר לפי התוכניות בשנת 2991 . לקראת שיגור הלוויין הזה , הזמינה סל"ה 
הצעות למחקרים שונים שיוכלו להיכלל בלוויין . הזדמנות פז לחוקרים ישראליים 
שעל - פי רוב נאלצו לחכות זמן רב בתור הארוך הנמשך לפני דלתותיהן של מעבורות - 
החלל האמריקאיות . לאחר מיון קפדני , נותרו על השולחן שתי הצעות : הצעתם 
של חוקרים מהטכניון בחיפה , שהציעו לשגר אל החלל טלסקוף של קרני ( " רנטגן " ) 
, והצעה של חוקרים מאוניברסיטת תל - אביב המבקשים לשגר טלסקוף של קרניים 
אולטרה - סגולות . שני הטלסקופים מיועדים לצפות ביקום ולחקור כוכבים הפולטים 
קרינה אלקטרו - מגנטית באורכי גל שאינם נקלטים בעין האנושית . גם קרני 
וגם הקרינה האולטרה - סגולה נבלמות על - ידי האטמוספירה וכמעט אינן מגיעות 
לפני הקרקע של כדור - הארץ , וכך , הדרך היחידה להתחקות אחר כוכבים הפולטים 
קרינות כאלו מחייבת הצבת טלסקופים מיוחדים בחלל , במסלול סביב כדור - הארץ . 
מדובר בלוויין קטן , " מיני - לוויין " שמשקלו לא יעלה על 002 קילוגרם , 
ואנשי סל"ה מקווים שיצליחו לדחוס לתוכו את שני הניסויים האלה , שאם לא 
כן , יהיה עליהם להחליט איזה ניסוי ימריא ואיזה יישאר על הקרקע . החלטה 
לא - קלה לארץ קטנה כשלנו , שבה כל המחליטים מכירים את כל המציעים . עוד 
ניסויים של חוקרים ישראליים עברו כבר סדרה ארוכה של בדיקות ובחינות והם ישוגרו 
לחלל באמצעים זרים , כמו מעבורת - החלל האמריקאית . מגעים בעניינם של ניסויים 
נוספים מתקיימים עם סוכנות - החלל האירופית . על התוכניות והאינטרסים של 
ישראל בחלל , מספר הפרוף עקיבא בר - נון מאוניברסיטת תל - אביב , המרכז 
את סל"ה . " אנחנו מחפשים דרכים לא להיות קטנים ועניים . העולם מתקדם והחלל 
הוא אחד מכיווני ההתקדמות . כבר היום , תעשיית החלל העולמית יוצרת שוק 
של עשרה מיליארדי דולר בשנה , והסכום הזה עולה משנה לשנה . אנחנו רוצים 
לקבל נתח משוק זה . איננו יכולים לבנות תחנות - חלל ומעבורות - חלל , אבל 
יש לנו יתרונות יחסיים שכדאי לנצלם בגומחות שונות של שוק החלל העולמי . 
למשל , תחום המיני - לוויינים . " מיני - לוויינים הם לוויינים שמשקלם 
בין 001 ק"ג לכמה מאות ק"ג . לקבוצה זו שייך לוויין הניסוי שלנו , אופק1 , 
שהיו בו כמה עשרות ק"ג של מטען מת . לקבוצה זו שייך גם הלוויין המדעי שאנו 
מתכננים לשגר ב2991 . אלה לוויינים שדרישות האנרגיה שלהם אינן גדולות , 
ולכן הם אינם מחייבים פריסה של קולטי - שמש גדולים , הממירים את אנרגיית 
השמש לחשמל " . הלוויין המדעי ישוגר , לפי התוכניות , באמצעות טיל ישראלי , 
הדומה לזה ששיגר את אופק1 . חישוב הכדאיות של פרויקט כזה מציב את עלות 
הפיתוח והייצור של הטיל , מול מספר השיגורים החזויים , בהשוואה למחירו 
של השיגור באמצעות כלי - שיגור זרים . מלבד סוכנות החלל האמריקאית , נאס"א , 
המציעה את שירותי מעבורות - החלל שלה , פועלים היום בעולמקפמאליד4חמגורמים 
אחרים המציעים , על בסיס מסחרי , שיגור לוויינים וניסויים אל החלל . סוכנות - 
החלל האירופית , היפאנים , הסינים , ובאחרונה , אפילו הרוסים . התחרות 
נושאת אופי של מלחמת מחירים , לרבות הפחתות מחירים דרסטיות ו"מבצעי מכירה 
מיוחדים " , כנהוג בענפי המסחר הרגילים . בארה"ב עצמה פועלות כיום לפחות 
שתי חברות מסחריות המייצרות טילים ומציעות שיגורים לחלל על בסיס מסחרי . 
תקציבה של סל"ה , המתאמת את הפעילות הישראלית בתחום זה , מסתכם , לפי 
ספר התקציב הממשלתי של שנת הכספים הנוכחית , לא ביותר מ006 אלף ש"ח . גם 
אם נביא בחשבון שמוסדות המחקר המעורבים בפרויקטים האלה משקיעים בהם כספים 
משל עצמם או כספי תרומות , בכל זאת ברור שההשקעה בחלל בישראל עולה בהרבה 
על הסכום הזה . עיון בתקציב התעשייה האווירית עשוי לפתור חלק מתעלומת המימון . 
שם מוקצבים לפרויקטים שונים בחקר החלל חמישה מיליוני דולר בשנה . " ראשית , 
אם יש לך טיל משלך , אתה ממריא ברגע שהלוויין שלך מוכן . כדי לשגר לוויין 
במעבורת - החלל האמריקאית , למשל , צריך לעמוד בתור ארוך מאוד . כל תקלה 
וכל שינוי בלוח - הזמנים של המעבורות ( והם רבים ) , משפיעים עליך . 
כל אותו זמן המתנה צריך לשמור על הלוויין בתנאים סטריליים , להחזיק צוות 
של מהנדסי וטכנאי תחזוקה בארצות - הברית . זה לא בדיוק זול , אם להתבטא 
בהמעטה . באופן טבעי , האמריקאים תמיד יעדיפו את הלוויינים שלהם . החלליות 
גליליאו ומגלן , וטלסקוף החלל על - שם האבל , למשל , המתינו על הקרקע 
כמה שנים מעבר למועד ההמראה המקורי שתוכנן להן . כל שהייה כזאת על הקרקע 
עלתה למשלם המסים האמריקאי מיליוני דולרים . במצב כזה , ברור שהם ישגרו 
קודם - כל את החלליות שלהם , ואנחנו עלולים להישאר על הקרקע , עם ההוצאות 
הכרוכות בכך . " בנוסף לכך , צריך להבין שהמטרה שלנו בשיגור לוויין חורגת 
בהרבה מעבר לתועלת שאפשר להפיק מהניסויים הכלולים באותו לוויין . אנחנו 
מנסים לאותת לעולם שאנחנו יודעים לעשות את זה , ושאפשר לסמוך עלינו . במלים 
אחרות : אם הצלחנו לשגר לוויין אל החלל , ואם הלוויין הזה פעל כהלכה , 
הרי גורמים שונים העוסקים בתחום זה , ירצו לקנות מאתנו מכשירים שונים שפעלו 
כראוי בלוויין זה , בתנאי - חלל אמיתיים . " כן , זה בדיוק העניין . 
זו הדרך היחידה שבה אתה יכול להוכיח את אמינות הציוד שאתה מפתח ובונה . 
אף אחד לא יקנה ולא ישלח לחלל מכשירים שעדיין לא הוכיחו את טיבם בחלל . 
בחלל , כידוע , שוררים תנאים קשים במיוחד : ואקום ( ריק ) חזק , חילופי 
חום וקור , אבק קוסמי , קרינה . כדי לפעול כראוי בתנאים הקשים האלה , 
המכשירים חייבים להצטיין ברמת אמינות כמעט מוחלטת . כל תקלה קטנה יכולה 
להוריד לטמיון השקעות של מיליונים רבים . כיוון שכך , מי שמבקש לשגר לוויין , 
מעדיף להשתמש במכשירים שכבר הוכיחו את טיבם בחלל , ולא יסתכן במכשירים 
חדשים . כלומר , אם רצוננו להוכיח שהמכשירים שלנו אמינים ופועלים כראוי 
בחלל , הדרך היחידה , היא שיגורם לחלל בלוויין שלנו . " האמת היא שלמכשירי 
החלל שאנחנו מייצרים יש יתרון יחסי על - פני מוצרים רבים של חברות ותיקות 
כמו מקדונל - דאגלס , גנרל - דינמיקס ואחרות . הסיבה לכך היא אותו גורם 
הניסיון והאמינות שאנחנו מנסים עכשיו לרכוש לנו . אם האמריקאים זקוקים למכשיר 
מסוים , נאמר גירוסקוף , הם פשוט ניגשים למדף ומורידים ממנו מכשיר שכבר 
הוכיח את טיבו בחלל . חסרון השיטה הזאת נעוץ בכך שהם , בעצם , משתמשים 
במכשירים שהטכנולוגיה שלהם היא בת עשר שנים או יותר . אנחנו , לעומת זאת , 
בונים מכשירים חדשים , קלים יותר , זולים יותר , הצורכים פחות אנרגיה . 
" כבר היום , לאחר ששיגרנו בהצלחה לוויין ניסיוני אחד בלבד , אנחנו מתחילים 
לראות פירות ראשונים . מוסדות המדע והמחקר זוכים להערכה רבה יותר , המתבטאת , 
בין השאר , בהזמנת מומחים מישראל תמורת תשלום נאה מאוד המגיע לאוניברסיטאות 
שלנו . התעשייה גובה את השטר הטכנולוגי , וכבר ידוע לי על כמה עסקות הנמצאות 
בשלבים מתקדמים של משא ומתן לרכישת מכשירי - חלל שונים המיוצרים בישראל " . 
דוגמה לדרך שאפשר להפיק יתרון כלכלי מהפעילות בחקר החלל , אפשר לראות במעבדתו 
של הפרוף בר - נון עצמו , שבנה מתקן היוצר קרח בטמפרטורות נמוכות במיוחד , 
הדומות לטמפרטורות השוררות בגרעיניהם של כוכבי שביט . סוכנות - החלל האמריקאית 
וסוכנות - החלל הגרמנית , שיש להן מדיניות ברורה של העסקת מומחים מקומיים , 
משתפות בשנים האחרונות את הפרוף בר - נון במחקרים וניסויים שונים בחקר השביטים 
והתהליכים המתקיימים בטמפרטורות נמוכות . בניית המתקן הזה עלתה 05 אלף דולר , 
ועד היום הוא הכניס לאוניברסיטת תל - אביב לא פחות מ006 אלף דולר . בתחום 
הטכנולוגי , אפשר לראות סימנים ראשונים להצלחות שיווקיות של מכשירים ישראליים 
שונים ש"כבר היו בחלל " , בלוויין - הניסוי אופק1 . בין השאר מדובר בהקשר 
זה בגירוסקוף , במצברים ובמחשב , שפעלו בהצלחה בלוויין . מפעלי - תעשייה 
ישראליים לא - מעטים נמצאים היום בשלבים שונים של כניסה לשוק המתפתח של תעשיית 
החלל , ולא מן הנמנע שזו תהיה נקודת - החיבור בין הפעילות בחלל , שבמבט 
ראשון עלולה להיראות מנותקת ממה שמתרחש על הקרקע , לבין בעיות בוערות ואקטואליות 
כמו קליטת עלייה , אבטלה , ובעיית ערי הפיתוח . בעבר נהנה הייצוא הביטחוני 
של ישראל מהילת הניסיון . ציוד שהוכיח את טיבו בשדות - הקרב של מלחמות ישראל 
נמכר ביתר קלות מציוד מתחרה שעדיין לא עבר טבילת אש ממשית . היום , כאשר 
המלחמות כבר אינן באופנה , יתכן שתעשיית - החלל הישראלית תתפוס את מקומה 
של התעשייה הביטחונית בתחום הייצוא . כל מה שצריך בשביל זה , מלבד יכולת 
מדעית וטכנולוגית , הוא קצת ניסיון , " שפשוף " , רכישת מומחיות מעשית . 
העניין הוא שגם בחלל , כמו במלחמות , יהיה עלינו לצבור את הניסיון שלנו 
בעצמנו . 
