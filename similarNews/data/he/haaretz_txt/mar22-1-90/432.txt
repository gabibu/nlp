( ע ) . 74 המועצות המקומיות הערביות מחדשות היום את שביתתן , לאחר שכל 
ההבטחות שניתנו להן , לטענתן , בדבר הסדר חובותיהן , לא קוימו . ראשי 
המועצות הערביות טוענים כי הוליכו אותם שולל . לדבריהם , אין באפשרותם 
לתפקד , והם חייבים כספים לספקים , לחברת מקורות ולחברת החשמל ; אין ביכולתם 
לשלם משכורות , והמשרדים הנוגעים בדבר אינם מעבירים את הכספים המגיעים למועצות . 
לדבריהם , הפסיקו את שביתתם ב72 בפברואר לאחר שהובטח להם כי ההסדר עם הבנקים 
הושלם , וכי יוכלו לקבל את האשראי המבוקש לצורך הטיפול השוטף . אולם מאז 
חלף חודש ודבר לא נעשה , הם אומרים . משרד הפנים הביע , בתגובה , תמיהה 
על שהרשויות הערביות אינן מוכנות להמתין עוד כמה ימים , עד שעניינן יוסדר 
סופית ; מה עוד שההסדר עם הבנקים כולל לא רק אותן , אלא גם את היישובים 
היהודיים , העומדים בפני אותה בעיה . ממשרד הפנים נמסר גם כי הוא העביר 
3 מיליון ש"ח ל"כיבוי שרפות " . ראשי המועצות המקומיות הערביות טוענים כי 
לועגים להם , משקרים אותם , מבטיחים להם הבטחות - שווא , ולא נותרה להם 
ברירה אלא לנקוט בשביתה , עד שסוף - סוף הנוגעים בדבר יפתרו את בעייתם . 
