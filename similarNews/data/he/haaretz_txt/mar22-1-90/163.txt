פירסמה קבוצת מדענים מאוניברסיטת מחקר מקיף בהזמנת " מועדון רומא " 
קבוצה בין - לאומית רבת - יוקרה של אנשי כלכלה , רוח ומדע ידועים , אשר 
שמה לה למטרה ללבן ולחפש פתרונות לבעיות עולמיות וכלל אנושיות . שם המחקר 
היה " גבולות הצמיחה " , והוא כלל ניתוח ממוחשב ומקיף של מגמות הגידול באוכלוסייה , 
בתעשייה , ברמת הזיהומים האטמוספריים , בייצור מזון ובהתכלות המשאבים 
הטבעיים של כדור - הארץ . זה היה ניסיון רציני ראשון לבחון בחינה מדעית 
את ההשפעה המשולבת והכוללת של גורמים מרכזיים על עתיד העולם . החוקרים הגיעו 
למסקנות קשות , אם כי לא לגמרי מפתיעות . החידוש היה שהטיעונים הסתמכו 
על נתונים בדוקים ומבוססים שקשה להתווכח על תקפותם . אלו היו שלוש המסקנות 
הסופיות של מחברי הדו"ח : אם יימשכו מגמות הגידול של הגורמים הנ"ל ללא שינוי , 
הן יגיעו אל גבולן הסופי תוך מאה שנים . התוצאה הסבירה ביותר תהיה ירידה 
פתאומית ולא - נשלטת באוכלוסייה ובכושר הייצור התעשייתי . אפשר לשנות מגמות 
גידול אלו ולבסס מצב של שיווי - משקל אקולוגי וכלכלי יציב לאורך זמן בעתיד , 
אשר יספק את צרכיו הבסיסיים של כל אדם עלי אדמות . אם תושבי העולם יחליטו 
להיאבק למען האפשרות השנייה ולא הראשונה , יהיו סיכויי ההצלחה גבוהים יותר 
ככל שנקדים לפעול להגשמתם . מאחורי קביעות אלו , הנראות פשטניות למדי , 
מסתתרת כמות אדירה של ניתוחים ומשמעויות שהיכו בתדהמה רבים ממעצבי המדיניות 
העולמית . במלים פשוטות וישירות יותר , המסר של מחברי הדו"ח הוא זה : 
הבחירה בידי האנושות בין המשכה של חגיגת הגידול הבלתי - מבוקר , שתביא בסופו - 
של - דבר משבר עולמי בצורת התמוטטות הכלכלה העולמית ותמותה של עשרות או מאות 
מיליוני בני - אדם ברעב ובמחלות זיהום סביבתי , לבין פעולה מיידית ונמרצת 
לריסון מגמות הגידול עד שיושג מצב של שיווי - משקל נשלט . שיווי - משקל 
זה יספק קיום סביר וצנוע לכלל האנושות לאורך שנים רבות . קפמאפרקחממאז פורסם 
הדו"ח , נעשה מעט מאוד להתגשמות האפשרות השנייה . הדרישה לוויתור על שאיפות 
הגידול , שהנחו את תפישת - העולם של החברה המערבית במאות השנים האחרונות , 
התבררה כלא - ניתנת לביצוע . כמעט בכל התחומים נמשכת מגמת הגידול , באותו 
כיוון צפוי והרסני שחזו מחברי הדו"ח . הפערים בין הרוב העני לבין המיעוט 
העשיר באוכלוסיות העולם , במונחי תוצר לנפש , הכנסה , תוחלת חיים וצריכת 
אנרגיה , לא רק שלא קטנו , אלא אף התרחבו . משבר נפט חדש עומד בפתח והניצול 
החד - כיווני של משאבי הטבע מתקדם בקצב מואץ אל סופו הבלתי - נמנע . גם 
אם נכפיל את כמויות הנחושת , הברזל , הבדיל , הזהב , הכסף , הנפט ועוד 
שורה ארוכה של יסודות פי - חמישה מהכמויות הידועות לנו כיום , הרי רובם 
ככולם יאזלו לחלוטין תוך 051 שנה בקצב הצריכה הנוכחי . בתוך כך , נמשך 
הרס הביוספרה בקצב רצחני שישאיר אותנו תוך מאה שנה בפלנטה קירחת כמעט מיערות 
ומיני בר . האומנם ההתפתחות העגומה שמנבאים מחברי " גבולות הצמיחה " 
היא בלתי - נמנעת ? האם תתגלגל הציוויליזציה האנושית באין ברירה ל"מלכודת 
מוות " עצמית בנוסח הדיס - אוטופיות של אורוול והאקסלי ? התשובה על שאלות 
אלו אינה נתונה לאיש , אולי רק לטיפשים . לעומת זאת , נוכל להפנות את 
עינינו אל ההיסטוריה ולנסות להתחקות על המאפיינים המעצבים את הגורל האנושי . 
אחד המאפיינים הדומיננטיים הוא , שבניגוד לבעלי - חיים , ההתנהגות וההיסטוריה 
של המין האנושי הן בלתי - צפויות וקשות לחיזוי . כך , למשל , הרעיון שהמדינות 
הקומוניסטיות , ובראשן ברית - המועצות , יתפרקו מרצונן ובמהירות מדהימה 
מהאידיאולוגיה הקומוניסטית , היה מעלה לא יותר מגיחוך ולעג אילו הוצע לפני 
שנתיים , שלוש . אם נחזה היום שבתוך חמש שנים תקום מועצה עולמית עליונה 
לשימור הביוספרה ולוויסות הגידול באוכלוסיית העולם , שתכפה את מרותה על 
רוב מדינות העולם , ספק אם מישהו יתייחס לזה ברצינות ראויה , אף שיש היגיון 
רב בהתפתחות כזאת . קשה לחזות את העתיד האנושי , שהרי המניעים האנושיים 
אינם נובעים מהשפעה ביולוגית גרידא , אלא הם תוצאה מורכבת של הצטברות תורשה 
ותרבות גם יחד . עוד מאפיין , ואולי המרכזי , שהתעלמו ממנו מחברי הד"וח , 
הוא שרוח האדם , או הציוויליזציה , טומנת בחובה במקרים רבים את הפתרון 
לבעיותיה . כך היה , למשל , בסוף המאה הקודמת : ועדה מדעית מכובדת הגיעה 
למסקנה שבגלל גודש הכרכרות , תוך כך - וכך שנים יכוסו רחובות פאריס בגללי 
סוסים . המדענים אכן ביססו את חישוביהם על נתונים מדויקים ומהימנים , אך 
כמובן לא יכלו להביא בחשבון את האפשרות הדמיונית שבטרם תתגשם נבואתם , יומצא 
כלי - תעבורה שאינו מפריש גללים המכונית . מחברי " גבולות הצמיחה " התייחסו 
אל כדור - הארץ כאל מערכת סגורה . ואולם כבר בזמנם היה ברור שזו הנחת - 
יסוד מוטעית ביחס לעתיד האנושות , ובמוקדם או במאוחר תפרוץ אל מרחבי החלל . 
עובדה זו כשלעצמה עשויה לערער לפחות חלק מהתחזיות והמסקנות שהגיעו אליהן 
מחברי הדו"ח . במלים אחרות : לשנות את גבולות הצמיחה של המין האנושי . 
הפריצה אל החלל ניזונה מעוצמתם של אותם התהליכים עצמם , העלולים לסתום את 
הגולל על אפשרויות הצמיחה בכדור - הארץ . כלומר , הטכנולוגיה והכלכלה המודרנית 
הנחוצים לפריצה אל מעבר לגבולות כדור - הארץ נסמכים על ניצול אינטנסיווי 
של המשאבים הטבעיים , ועל גידול כלכלי ותעשייתי מהיר הגורר זיהומים אטמוספריים . 
ברור לנו כיום , שמרחבי החלל מציעים אפשרויות כלכליות כבירות , מעבר לגבולות 
שהצביעו עליהם מחברי הדו"ח . עם זאת , לא ברור כלל באיזו מידה ייושם פוטנציאל 
זה לטובת האנושות כולה . יתכן שמימוש האפשרויות בחלל יתפתח במקביל ובלי 
תלות במשברים שיתחוללו בתחומי כדור - הארץ . אחרי ככלות הכל , העברה של 
מיליארד תושבים מורעבים או אפילו מיליונים ספורים לכוכב אחר נראית בגדר מדע 
בדיוני מאוד גם בטווח של 051 השנים הקרובות והמדינות המפותחות אינן ממהרות 
להציע את הישגיהן לטובת מדינות העולם השלישי . הכוכבים , כידוע , אינם 
מצמיחים לחם או מקורות - פרנסה חדשים למיליונים . אם כן , מה מציע לנו 
החלל ? החלל מציע מרחבים אין - סופיים , מקורות - אנרגיה זולים ובלתי - 
מוגבלים , ריק ( ואקום ) , העדר - כבידה או כבידה מבוקרת , טמפרטורות 
חמות וקרות ושפע של חומרי - גלם . מתוך מיליארדי הכוכבים שביקום , חייבים 
להיות לפחות עשרות ואולי מאות כוכבים שתנאיהם ידמו , לפחות בחלקם , לתנאים 
השוררים על פני כדור - הארץ . מושבות חדשות אלו יכולות להיות בסיס לפיתוח 
אבולוציה חדשה שתתוכנן על - ידי בני אדם . תיאורטית , אפשר אפילו להפוך 
כוכב - לכת שלם ל"פח אשפה " של פסולת גרעינית ואחרת . קפמאפרקחמבשלב הראשון , 
שבתחילתו אנו עומדים כיום , יספק החלל בעיקר שירותים לתושבי כדור - הארץ . 
שירותי מידע , מיפוי ותקשורת בעזרת לוויינים , הם כבר כיום עסק משגשג 
בהיקף של כמה מיליארדי דולרים . ניסויים ראשונים בייצור רכיבים אלקטרוניים , 
כימיים ומולקולריים מסוימים בחלל נראים מבטיחים ביותר ויהפכו לתעשייה שוטפת 
עוד בעשור הנוכחי . הפקת אנרגיה תהיה , על - פי ההערכה , המרכיב המרכזי 
השני בחשיבותו הכלכלית לאחר תעשיית התקשורת . היעילות של ריכוז קרני השמש 
בצורת חום או אור מן החלל אל כדור - הארץ גבוהה בהרבה מריכוז השמש על פני 
כדור - הארץ , בהעדר שכבות המגן של האטמוספרה . המכשול העיקרי למימוש תוכנית 
זו כיום הוא העלות הראשונית הגבוהה הכרוכה בבניית המערכת . אין ספק שפרויקט 
זה ייעשה יותר רלוונטי ככל שיאמירו מחירי הנפט המתכלה . על - פי התחזיות 
של סוכנות - החלל האמריקאית ( נאס"א ) , יוקמו המבנים התעשייתיים הקבועים 
הראשונים בחלל כבר בעשור הנוכחי ולקראת סוף העשור יתחיל הניצול של חומרים 
ואנרגיה מן החלל . ניצול חומרים , פירושו כרייה בכוכבים אחרים ובעיקר בירח , 
בשלב הראשון . על - פי הערכות אלו , גם נהיה עדים להקמתה של התיישבות - 
קבע ראשונה בירח ולהקמת מושבות - חלל ראשונות עוד לפני תום המאה הנוכחית . 
למרות הפיתוי הרב שבכיבוש החלל , עדיין יש ספק בדבר יכולתו של המין האנושי 
להתנתק מכדור - האם שלו בדרך קבע . אחרי ככלות הכל , מן הבחינה הפיסיולוגית 
והפסיכולוגית , לא נוכל לשנות בקלות את דרישותינו הטבעיות , התורשתיות , 
המותאמות לחיים על כדור - הארץ אפילו בטווח של מאות שנים ( פרט לשימוש 
בהנדסה גנטית ) . לכן , יהיה הכרח ליצור חיקוי אמין דיו לסביבת - החיים 
הטבעית שלנו , על - פני כוכבים מתים , חסרי אטמוספירה ואדמה , או בתוך 
שטחו המוגבל של " בלון " חללי . הבחירה מראש של גרעין - אנשים קטן , אנשים 
בעלי כישורים מיוחדים , וההפרדה הממושכת מתושבי הארץ , עשויים להוביל בטווח 
ארוך לעיצובו של גזע אנושי בעל תכונות גוף ואופי נבדלות מהנורמלי הארצי . 
אף יתכן שיהיה הכרח לגייס את מיטב המדע והטכנולוגיות הגנטיות כדי לתכנן 
אדם שתכונותיו יתאימו יותר לחיים בחלל . הפריצה אל החלל , ככל פריצה מדעית 
וטכנולוגית מרכזית אחרת , עשויה לשרת את המעטים או את הרבים , הכל לפי 
כללי המוסר שינחו את בעלי העוצמה . ככל שנתקרב יותר אל " גבולות הצמיחה " , 
יועמדו במבחן חמור יותר ערכי המוסר והערבות ההדדית של המין האנושי . יתכן 
גם יתכן , שבעידן שבו ייצאו תושבי ארה"ב לחופשה על הירח , ימשיכו מיליוני 
אסיאתים ואפריקאים לגווע ברעב ובמחלות . ובעידן האנרגיה החללית , כאשר 
תושבי המערב ישלשו את צריכת האנרגיה שלהם , לא ימצאו תושבי העולם השלישי 
די עץ לכלכל בו את מדורותיהם . במלים אחרות : " גבולות הצמיחה " הוא מושג 
שבטווח ארוך עשוי תוכנו להיות יחסי או סלקטיווי . אלה שהיו בעלי העוצמה 
עוד יגדילו את הפער ויניחו לאחרים לגווע או להישאר כבולים לפיגורם הטכנולוגי . 
מנקודת שפל זו של המוסר , עלול המין האנושי כולו להתדרדר לאבדון . מצד 
שני , יתכן שהאינטרס הכלל - אנושי יגבר בסופו - של - דבר על שאיפתן של אומות 
ופרטים לנצל את הטכנולוגיות והעושר שברשותם לטובתם הבלעדית . הרי מחצית האנושות 
תוכל למנוע לאורך ימים מבני המחצית השנייה את הזכות להיות שותפים לניצול 
משאבי הירח או האוקיינוסים , רק אם יושלט מוסר של כוח , אפליה ודיכוי . 
הכיוון שהעולם מתקדם אליו כיום מעורר תקווה שהתבונה והמוסר של טובת הכלל 
ילכו ויתגברו עד שיהפכו לנורמות שיבערו את הנטיות הקיצונית והאגואיסטיות 
של אומות ופרטים . התקווה לעתיד שפוי של המין האנושי בכל זמן עתידי שהוא , 
תהיה תלויה איפוא בנכונות העמים לשתף פעולה ולוותר למען הזולת , לא פחות , 
ואולי אף יותר מאשר במגבלות החומריות שהתריעו עליהן מחברי " גבולות הצמיחה " . 
