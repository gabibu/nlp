הערב ייערך באולם הסינרמה בתל - אביב מופע אמנים שמטרתו גיוס כסף למימון 
פעילותו השוטפת של איגוד פועלי הבמה שהוקם באחרונה . " התגובות על הקמת 
הארגון חיוביות ביותר , גם מצד אמרגנים ומפיקים " , אומר אורי אורן , איש 
סאונד וממקימי האיגוד . " המטרה שלנו להוציא אנשים לא מקצועיים מהתחום , 
לשפר את תנאי העבודה ולשמור על שכר מינימום . לא נעלה את התעריפים , כי 
אחרת לא נעבוד . אנחנו מקווים שבעתיד יצטרפו אלינו מלבישות , מנהלי הצגות 
וכו " . בין האמנים שיופיעו : אהוד בנאי , אריאל זילבר , ארקדי דוכין , 
דני רובס , גידי גוב , קורין אלאל , סי היימן ולהקה מקומית , גני תמיר , 
מוני מושונוב , ונוער שוליים . הפקת המופע התאפשרה הודות לקרן שנתרמה 
ע"י משפחתו של עופר לוי ז"ל , איש סאונד שנפטר לפני כשנה , כשהיה בן 43 . 
