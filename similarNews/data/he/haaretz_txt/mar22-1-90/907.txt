( ע ) . לשכת מסחר יוון - ישראל הוקמה באחרונה באתונה , ופועלת במקביל 
ללשכת המסחר ישראל - יוון , הקיימת בארץ מזה כשנה . נציגי הלשכה היוונית 
היו בשבוע שבעבר בארץ , ובין היתר ביקרו באגריטך 09 . בסוף השבוע התקיימה 
במלון דן בתל - אביב פגישת היכרות בין חברי שתי הלשכות , ובהם יו"ר הלשכה 
היוונית , גון מוסקוליוס , ומזכירה סיליס פאיסיוס , יו"ר הלשכה הישראלית 
עו"ד מיקו מנחם וכמה פעילים שלה , שגריר ישראל באתונה משה גלבוע שיזם את 
המפגש , הנספח המסחרי באתונה משה ישראלי ואחרים . קפידבינבפגישה נדון הידוקו 
של שיתוף הפעולה המסחרי והכלכלי בין שתי המדינות , והושם דגש על כמה נושאים : 
יצירת תעריף מוזל לתקשורת טלקס , טלפון ופקסימיליה בין ישראל ויוון בשעות 
מסוימות ביממה ; יצירת אמנה הדדית בדבר עזרה משפטית ואכיפת פסקי דין של 
בתי משפט בין שתי המדינות ; פרסום בעיתונות היומית של שערי הדראכמה היוונית 
מול שער הדולר ; דרכים להוזלת ההובלה הימית והאווירית , ועוד . היצוא הישראלי 
ליוון היה ב9891 511 מיליון דולר , לעומת יבוא צנוע בהרבה מיוון . אולם 
הנספחות היוונית בארץ עושה מאמצים לשפר את המאזן המסחרי , במיוחד לאחר שנשלח 
לכאן נספח מסחרי לשגרירות זו , איליה גריבויאניס . חלק ניכר מהיצוא הישראלי 
מתבטא בזיקוק נפט גולמי שמובא לבתי הזיקוק בישראל במכליות . בפגישה צוין , 
כי יוון היא חברה מלאה בשוק האירופי המשותף , ומבחינת ישראל זהו פתח חיוני 
ביותר לשוק . היזמים הישראלים הביעו את רצונם לחתור לפיתוח ייצור משותף , 
שינצל את הקרבה הגיאוגרפית בין שתי המדינות , את הכושר הטכנולוגי בישראל 
ו"המוח הישראלי " ואת כוח העבודה היווני . 
