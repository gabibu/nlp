רבת עמון ( ע"ר וע"ץ ) . הפרלמנט הירדני , המנסה לחשוף שחיתות בצמרת , 
החליט אתמול להקים ועדת חמישה שתגלה איך הגיע לכלי התקשורת דו"ח סודי על 
השחיתות , שהוגש ביום שלישי ע"י ועדת הכספים לפרלמנט . בדיון סוער התלונן 
חוסיין מגאלי כי אחדים מחברי הפרלמנט ראו פרטים של הדו"ח בעיתונים המקומיים , 
בטרם קיבלו את העותקים שלהם עצמם . הציר השמאלני פאחרי קאוואר , עיתונאי , 
הגיב כי ההדלפות הן ניצחון לעם . 72 אישים פוליטיים ואנשי עסקים מעורבים 
בפרשיות שחיתות במנגנון המדינה , והפרלמנט הירדני החליט להעמידם למשפט . 
הפרק הראשון של הדו"ח ( מתוך חמישה ) , ובו 9 פרשיות , כבר הועבר לשלטונות 
המשפט . יתר התיקים יועברו בהדרגה לשלטונות המשפט , אחרי חקירות מקיפות . 
משקיפים סבורים כי צעד זה יאפשר למתן את הזעם בקרב האוכלוסייה , כשנה אחרי 
המהומות באפריל 9891 . העיתונות פירסמה אתמול שמדובר , בין היתר , במכירת 
שליש מעתודות הזהב של ירדן ( כ53 . 82 טונות ) , באוגוסט - ספטמבר 8891 
ללא הסכמת מועצת הבנק המרכזי , תמורת 32 מיליון דינר , בפרויקטים שאושרו 
ללא מכרזים , מכירת דרכונים , הזמנת שישה מטוסי איירבוס א - 023 , ועוד . 
