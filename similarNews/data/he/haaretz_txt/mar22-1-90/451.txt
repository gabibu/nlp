בודפשט ( מיוחד ל"הארץ " ) . ממשלת הונגריה הביעה את צערה על החלטת חברת 
התעופה הלאומית ההונגרית " מאלב " להפסיק את הטסת עולי בריה"ם מבודפשט 
לישראל . בהודעה מיוחדת , שפרסמה אתמול , אומרת הממשלה ההונגרית , כי 
היא סבורה שיש בהחלטה זו כדי לעודד את הטרור הבין - לאומי . ההודעה מגנה 
בתוקף את ארגוני הטרור , המנסים להתערב בענייניהן של מדינות שונות , באמצעות 
איומים על חיי אנשים חפים מפשע . בהודעה נאמר עוד , כי התרת הגירתם של 
היהודים הסובייטיים היא עניינה הבלעדי של ממשלת בריה"ם . " הניסיון למנוע , 
באמצעות איומים במעשי טרור , את הוצאתה לפועל של ההחלטה הסובייטית , המבוססת 
על כיבוד זכויות האדם , מנוגד למשפט הבין - לאומי . ממשלת הונגריה רואה 
באיומים נגד חברת התעופה הלאומית ההונגרית מעשה , הפוגע בריבונותה של הונגריה " . 
ההודעה מוסיפה , כי ממשלת הונגריה רוצה בפתרון מהיר של הבעיה , שיהיה חוקי 
והומני ועם זאת יתחשב גם במידה מרבית בשיקולים הביטחוניים . השלטונות בבודפשט 
מוכנים להושיט את עזרתם למען השגת פתרון כזה . שר החוץ ההונגרי , גיולה 
הורן , ששוחח עם עיתונאים לאחר שהצביע אתמול בבוקר בקלפי ברובע 31 בבודפשט , 
אמר כי הוא רואה את החלטת מאלב כפזיזה ושגויה , וכי כרוכה בה סכנה של עידוד 
הטרוריזם . " הנהלת החברה קיבלה את החלטתה בלי להיוועץ בממשלה , כשם שלא 
נועצה בה גם כשהחליטה להטיס את העולים במטוסיה . זוהי החלטה עסקית , שהממשלה 
אינה יכולה לכפות בה את דעתה על החברה ; אך היא תדון בסוגייה עם הנהלתה , 
ומקווה שתצליח להניע אותה לשנות את החלטתה " , אמר שר החוץ ההונגרי . קפידבינשר 
החקלאות והמזון של הונגריה , הד"ר צובה הוטר , שהגיע אמש לישראל , אמר 
כי החלטת מאלב להפסיק את טיסות השכר של עולים מבריה"ם התקבלה בניגוד לדעת 
הממשלה ההונגרית . בראיון טלוויזיה בשבת הגן מנכ"ל מאלב , לאיוס יאהודה , 
על החלטת הנהלת החברה . " היתה זו החלטה קשה ומאוד לא נעימה , אולם היינו 
חייבים לעשות זאת במטרה להגן על הצוות והנוסעים " , אמר . הוא הציע , כי 
חברות התעופה של בריה"ם ושל ישראל יטלו על עצמן את הטסת היהודים . ראש הממשלה , 
יצחק שמיר , אמר אתמול כי ישראל תעשה כל שביכולתה להיאבק באיומי גורמים 
ערביים לפגוע במטוסים של חברות תעופה , בניסיון לבלום את גל העלייה מבריה"ם . 
בישיבת הממשלה , שדנה בהחלטת חברת התעופה מאלב להפסיק את טיסות השכר ממוסקווה 
לבודפשט בעקבות האיומים של ארגון הגיהאד האיסלמי , אמר שמיר כי הממשלה רואה 
בחומרה ובדאגה רבה את הפעילות הערבית נגד העלייה לישראל , המהווה התנכלות 
לעצם קיומה של המדינה . שר החוץ , משה ארנס , מסר לממשלה על הבהרות , 
שקיבל מאישי ממשל הונגרים , שמהן עולה כי אין שום החלטה מדינית בבודפשט 
בדבר הפסקת טיסות השכר של מאלב . ארנס הביע את תקוותו , שאחרי שתוקם ממשלה 
חדשה בהונגריה , ייתכן שיחול שינוי במדיניות חברת התעופה ההונגרית . לדבריו , 
יצא סמנכ"ל משרד החוץ , יוסף גוברין , אתמול לבודפשט , כדי לדון עם ראשי 
הממשל וראשי חברת התעופה מאלב בהפסקת טיסות השכר . שר התחבורה , משה קצב , 
סקר את כל הנתיבים להעלאת יהודי בריה"ם . לדבריו , זו הפעם הראשונה , 
שחברת תעופה לאומית נכנעת לטרור הערבי . הוא הביע את תקוותו , שמאלב תשנה 
את החלטתה . שר הדתות , זבולון המר , אמר כי על הממשלה ליזום מסע הסברה 
נגד ההתנכלויות למטוסים , המביאים עולים מבריה"ם . לדבריו , הוכיח מסע 
האיומים על מאלב , שיש גורמים בעולם הערבי , שעדיין לא השלימו עם קיומה 
של ישראל . קפידבינראש המשלחת הקונסולרית הישראלית במוסקווה , אריה לוין , 
אמר בישיבת הממשלה כי ליד משרדי המשלחת ממשיכים להתשרך תורים ארוכים של 
יהודים , המבקשים לעלות לישראל . לדבריו , גדל קצב העלייה בהתמדה , והחודש 
יגיעו יותר עולים מבחודש שעבר . יו"ר ועדת העלייה והקליטה של הכנסת , ח"ך 
מיכאל קליינר , קרא אמש לשר החוץ ליצור קשר עם נציגי שלוש המפלגות הגדולות 
בהונגריה הנוצרים , הליברלים והאיכרים , במטרה שיתחייבו להפסיק את הכניעה 
לטרור הערבי ולחדש את טיסות השכר של חברת מאלב . שר הקליטה , הרב יצחק פרץ , 
הביע אף הוא דאגה רבה מצעדה של חברת התעופה ההונגרית . לדבריו , עלולה 
פעולה זו לפגוע בעלייה ולגרום לתגובות שרשרת בחברות תעופה אחרות . הוא קרא 
לשמיר להתערב אישית לשינוי ההחלטה , ולפעול בצורה נמרצת להפעלת קו הטיסות 
הישירות ממוסקווה לתל - אביב . להערכתו , יכולה ארה"ב להפעיל בעניין זה 
לחץ על בריה"ם , העשוי להניב תוצאות חיוביות . 
