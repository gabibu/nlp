( ע ) . לבית - המשפט הגבוה לצדק הוגשה עתירה נגד שר הפנים ונגד שר העבודה 
והרווחה , נגד גירושה של אזרחית הפיליפינים המטפלת במגישת העתירה , ירושלמית 
בת 58 . השופט אליעזר גולדברג הוציא צו ביניים המונע את גירוש הפיליפינית , 
עד שהרכב של שלושה שופטים יכריע בעתירה . וידה כהן טוענת כי מצבה הרפואי 
מחייב מטפלת צמודה , כיוון שהיא מרותקת לכיסא גלגלים ותלויה תלות מוחלטת 
בזולת . לדבריה מצבה הכלכלי אינו מאפשר לה להעסיק מטפלות ישראליות . בפברואר 
9891 היא ביקשה וקיבלה ממשרד הפנים היתר להעסקתה של יולנדה אמון , בת 42 , 
עד למארס השנה . כהן ביקשה ממשרד העבודה היתר להמשך העסקתה , ובקשתה נדחתה . 
העותרת מאשימה את משרד העבודה והרווחה ב"החלטה שרירותית ומפלה " , ומזהירה 
שאם בג"ץ לא יתערב עלול גירושה של יולנדה לקרב את קיצה . 
