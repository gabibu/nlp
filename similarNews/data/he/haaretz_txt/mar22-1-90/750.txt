שר העבודה והרווחה רוני מילוא הודיע אתמול כי איש מבין אלפי עובדי המשקם 
לא יפוטר מתפקידו . השר מסר דברים אלה למנכ"ל המשקם דוד ראם ולנציגי ועד 
העובדים , עוד במהלך פגישות עבודה שקיים איתם במהלך השבוע . השר הוסיף 
כי כאשר נכנס לתפקידו הוא נדהם לגלות את תנאי שכרם של העובדים והבטיח כי 
יפעל להעלאת התמורה שהם מקבלים עבור עבודתם . שכר עובדי המשקם נקבע ל%08 
משכר המינימום במשק , כשחישוב זה לוקח בחשבון כי בחלקם מקבלים קיצבאות שונות 
מהמוסד לביטוח לאומי , ואת העובדה כי בשל היותם מוגבלים , גם תפוקתם מוגבלת . 
התקציב של החברה כולל השתתפות ממשלתית של % 05 בשכר העובדים . העובדים טוענים , 
ועל הרקע הזה קימו את ההפגנה שלהם , כי הקיצוץ המתוכנן בתקציב החברה , 
7 מיליון שקל , יוריד את ההשתתפות בשכר . דובר משרד העבודה והרווחה אמר 
אתמול כי הצעדים שנקטו העובדים , כולל ההפגנה שאירגנו מול רחבת הכנסת , 
היו ללא הצדקה . ב2891 נחתם הסכם בין הקרן לביטוח פועלים חקלאיים ובין משרד 
העבודה והאוצר שקובע מועדי תשלום שבהם הממשלה תפרע גירעונות הנובעים מהעסקת 
חלק מעובדי המשקם המוגבלים . הקיץ נפרעו 5 , 2 מיליון שקל . אין אומדנים 
מדויקים ביחס לחוב , ולאחר שתועבר רשימה שמית של העובדים , יפעלו לכיסוי 
אותו חוב . אין כל קשר בין החוב לקרן זו , לבין עובדי המשקם , הסבירה 
שלשום ח"ך אורה נמיר , יו"ר ועדת העבודה והרווחה של הכנסת , בתגובה לטענות 
שהשמיעו העובדים . דובר משרד העבודה והרווחה הוסיף אתמול כי קיים ויכוח בין 
האוצר לבין משרד העבודה והרווחה , לגבי כיסוי החוב לאותה קרן , אך אין 
בכך כל נגיעה לעובדי המשקם , שכן תקציב החברה בסך 5 . 61 מיליון שקל אושר 
במלואו . בהפגנה שערכו אתמול עובדי המשקם מול רחבת הכנסת , השתתפו 0002 
עובדי החברה , קשישים , מוגבלים ונכים , מכל רחבי הארץ . הם זכו להבעת 
תמיכה של חברי הכנסת אריה ( לובה ) אליאב ואלי בן מנחם ממפלגת העבודה , 
אריאל ויינשטיין , יהודה פרח ויעקב שמאי מהליכוד , רפאל איתן מצומת ועבדול 
ווהאב דראושה מהרשימה הדמוקרטית הערבית . 
