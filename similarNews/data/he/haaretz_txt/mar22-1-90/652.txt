( ע ) . פרקליטות מחוז הדרום האשימה אתמול בבית - המשפט המחוזי בבאר - 
שבע את זאב שלג , בן 23 מרמת - גן , בסדרה של מעשי סדום , התעללות , 
אונס וסחיטה של אשה שטופלה בעבר בבית - חולים פסיכיאטרי . לפי התביעה , 
נסע הנאשם עם האשה לאילת , שם התגורר איתה בבתי - מלון . במשך 21 ימים 
אנס אותה בכוח והתעלל בה , תוך שהוא מאיים עליה בסכין ובאולר . הוא לקח 
ממנה כרטיס אשראי ותעודת זיהוי , שבאמצעותם הוציא כספים המסתכמים בכ51 אלף 
שקל , ובנוסף גנב ממנה כסף מזומן . התביעה טענה , כי אם ישוחרר שלג ממעצר , 
הוא עלול להוות סכנה לציבור . השופט יהושע פלפל מינה סניגור לנאשם עורך - 
דין שהיה באולם וזה ביקש שהות ללמוד את חומר התביעה . הוא גם הודיע , 
שהנאשם מוכן להישאר במעצר עד לדיון הקרוב . הסניגור הציע להעביר את הדיון 
בבקשת המעצר לשופט אחר , כיוון שפלפל אמור לשבת בהרכב שלושת השופטים שידונו 
בתיק העיקרי . השופט פלפל קיבל את עמדת הסניגור , והודיע שבקשת המעצר תישמע 
על - ידי שופט אחר בהקדם האפשרי . 
