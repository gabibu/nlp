בלפסט ( אי - פי ) . אקדוחנים הרגו אתמול בלילה איש מילואים של המשטרה 
בביתו בארמג , כ06 ק"ם דרומית מערבית לבלפסט , מסרה המשטרה . שום קבוצה 
לא נטלה על עצמה עד כה את האחריות למעשה , אף החשד נופל על אנשי הצבא האירי 
הרפובליקאי . אנשי משטרה בבלפסט מסרו על נסיבות המקרה , כי סבורים שהאקדוחנים 
ירו דרך חלון והרגו את האיש במקום . השוטר היה בחופשת החלמה לאחר שנפצע 
בתאונת דרכים לפני שבעה שבועות . בתוך כך מסרה המשטרה , כי משרד התובע הכללי 
החליט שלא לתבוע איש בפרשת הנער הקתולי שנהרג בקיץ על ידי כדור פלסטיק . 
הכדור נורה על ידי המשטרה בזמן מהומות שעוררו אנשי הצבא האירי הרפובליקאי 
במערב בלפסט , לציון יום השנה ה02 לשיגור חיילים בריטים לאירלנד . לדברי 
המשטרה החקירה העלתה כי הנער בן ה31 נורה דקות ספורות לאחר שהשליך בקבוק 
תבערה על כוחות הביטחון . עדויות מצולמות מוכיחות , אומרת המשטרה , כי 
הנער היה מעורב מעורבות עמוקה במהומות . עוד נאמר בהודעה כי החקירה לא הצליחה 
לגלות מי הוא השוטר שירה את הכדור הקטלני . עד שהגיע הנער לבית החולים , 
אמרו השוטרים שהיו מעורבים בפרשה , לא היה להם מושג כי מישהו נפגע בכלל . 
הנער היה הקורבן ה71 של כדורי פלסטיק בצפון אירלנד מאז 9691 . דרישות חוזרות 
ונשנות של המנהיגים הקתוליים לאסור את השימוש במטולי רימוני גז נגד מהומות 
נדחו על ידי השלטונות . כדורי פלסטיק אמורים לפצוע ולא להרוג , ולכוחות 
הביטחון יש הוראה לכוון לרגליים , אך המתנגדים טוענים כי רבים מן ההרוגים 
מכדורי פלסטיק נפגעו בראש או בחלק הגוף העליון . 
