ראשי דגל - התורה קיבלו באחרונה מסר חד - משמעי מניו יורק : פעילותכם אינה 
רצויה בציבור האורתודוקסי באמריקה וכל ניסיון מצדכם לייצא מחלוקת לאגודת - 
ישראל האמריקאית ייתקל בהתנגדות . המסר בא בתגובה להחלטה שהתקבלה לא מכבר 
בהנהלת דגל - התורה להזמין לכנס שלה , שנערך השבוע , גם ראשי ישיבות ורבנים 
מעבר לים , בעיקר אלה המזוהים כמנהיגיה הרוחניים של תנועת אגודת - ישראל 
באמריקה . ההחלטה הדליקה נורה אדומה במשרד הראשי של אגודת - ישראל במנהטן . 
הידיעה מירושלים , כי הרב שך הבטיח שבעצמו יטלפן לעמיתיו באמריקה ויבקשם 
לבוא לכנס , עוררה עצבנות רבה בקרב מקורביו של נשיא אגודת - ישראל בארצות - 
הברית , הרב משה שרר . שליחים מטעמו יצאו אל ראשי ישיבה ורבנים , שקיבלו 
הזמנות מבני - ברק , ונרמז להם כי הרב שרר לא יראה בעין יפה את היענותם 
להזמנה . התוצאה היתה צפויה : ארבעה מבכירי ראשי הישיבות הליטאיות באמריקה , 
שהם גם חברי מועצת גדולי התורה האמריקאית , דחו את ההזמנה . איש מהם לא 
היה מעוניין לעורר את מורת - רוחו של שרר . הוא מזין בהתמדה את יצר הכבוד 
שלהם ומספק להם הזדמנויות להפגין את מעמדם כגדולי תורה באירועים ובוועידות 
הראוותניים שהוא מקיים פעמיים בשנה . שרר גם משמש ערוץ שדרכו מקבלות ישיבות 
הקצבות ומענקים במסגרת תוכניות פדרליות . מה שראש ממשלה בישראל ומנהיגי המפלגות 
הגדולות אינם מעזים לעשות , עשה מנהיג אגודת - ישראל באמריקה . משה שרר 
העמיד את הרב שך במקומו . הניסיון הגלוי הראשון מצד מנהיג המחנה הליטאי 
בישראל להניף את דגל התורה שלו בציבור האורתודוקסי באמריקה , נבלם . קרוב 
לוודאי שהרב שרר עצמו יסתייג מהצגת הדברים כהישג בהתמודדות בינו לבין ראש 
ישיבת פוניבז . שרר ידוע כמי שנזהר בכבודם של ראשי ישיבות וגדולי תורה והוא 
נבון מכדי להתגדר בכך שהכניע ראש ישיבה ישיש , שלו חסידים רבים גם בישיבות 
הליטאיות בארצות - הברית . אבל הרב שרר ומקורביו איתנים בדעתם : הם לא יניחו 
לפילוג האוכל בתנועה - האם בישראל לחבל בכרמם . לא לחינם נחשב הרב שרר 
אחד האנשים החזקים בציבור האורתודוקסי בארצות - הברית . בגיל 06 , שרר 
נראה ומתנהג אחרת מן העסקן החרדי המצוי בישראל . הוא חניך ישיבה ליטאית , 
מגולח למשעי , לבוש חליפת - שלושה - חלקים , ענוב בעניבה תואמת בצבעה 
ומקפיד על נימוסים . באורח דיבורו ובשיטות עבודתו הוא מזכיר חבר - קונגרס 
אמריקאי . שרר יודע לשמור על ידידים ולנטרל יריבים . כאשר הרב שך עוד היה 
מגיד - שיעור זוטר בישיבת פוניבז ואגודת - ישראל בישראל נראתה כתנועה מלוכדת , 
בנה שרר את התנועה - הבת בארצות - הברית כשהוא מצייד את יסודותיה בסופגי - 
זעזועים . שרר ידוע כאיש סודם של ראשי הישיבות הליטאיות באמריקה , אך את 
פעילותו הכתיב העיקרון האגודאי " נהרא נהרא ופשטיה " נהר נהר וזרמו . 
הוא עמל הרבה כדי לבצר את האגודה באמריקה כארגון - גג שבמסגרתו יחיו בצוותא 
אדמו"רים וחסידים , ראשי ישיבות ליטאיות ומעריציהם . שרר קירב במיוחד את 
חסידי גור בניו יורק גם מכיוון שהיה מודע לנאמנותם לרעיון אגודת - ישראל 
ולדבקותם באדמו"ר היושב בירושלים , וגם משום שהכיר בנכונותם להתנדב לפעולות 
ולארגון אירועים . גם יריביו באגודת - ישראל באמריקה , שאחדים מהם הרחיק , 
מודים כי הצליח להקים ארגון המתפקד במיומנות , בשיטות ניהול אמריקאיות . 
באגודת - ישראל בישראל מעריכים את שרר , והוא מכהן כאחד משני יושבי הראש 
של הוועד הפועל העולמי של האגודה , לצדו של הרב יהודה מאיר אברמוביץ . הסכסוכים 
הפנימיים שפרצו בתנועה - האם בישראל והמחלוקת בין המחנה הליטאי לחסידים העמידו 
את שרר במצב עדין . הישישים והמכובדים בין ראשי הישיבות הליטאיות באמריקה , 
שנחשבו גדולי תורה סמכותיים יותר מהרב שך והיו שנים רבות משענתו המרכזית 
של שרר , נפטרו . החדשים , שרובם בני חמישים - ששים , תלויים יותר ברב 
שרר , אך בו בזמן הם משתבחים בהערצתם לראש ישיבת פוניבז ומסווגים את עצמם 
כעושי - דברו . ככל שהמחלוקת בתנועה - האם בישראל החמירה , עד שלבסוף 
האיבה בין החסידים לליטאים גרמה להקמת דגל - התורה , גברה מצוקתו של משה 
שרר . הוא השתדל לקיים את האיזון העדין שטיפח שנים רבות . כך , למשל , 
כדי למנוע חיכוכים , חדל להזמין לוועידות השנתיות של האגודה בארצות - הברית 
מנהיגים וחברי - כנסת אגודאים מישראל . חסידי גור בניו יורק , שגידול כמותי 
הגביר את כוחם , נערכו לבלימת ההשפעה הליטאית שניזונה ממעמדו המתחזק של 
הרב שך . הקשרים ההדוקים בינו לבין ראשי הישיבות הליטאיות באמריקה נראו 
לחסידי גור כאיום על מעמדם . מחצר האדמו"ר מגור בירושלים ומסביבתו של בן 
האדמו"ר , הרב יעקב אלתר בבני - ברק , הגיעו הנחיות לסכל ניסיונות השתלטות 
מצד הליטאים . היחסים בין המחנות באגודת - ישראל האמריקאית התחדדו בעקבות 
מלחמתו של הרב שך באדמו"ר מלובביץ . משה שרר ידוע כמתנגד לתנועת חב"ד , 
ובחצר האדמו"ר בברוקלין הוא נחשב יריב מסוכן . אך הוא לא היה יכול להתעלם 
מהקשרים שנרקמו בין חצרות לובביץ וגור . אברכים מחסידי גור בניו יורק מרבים 
לפקוד את חצר לובביץ בברוקלין ומביעים בכל הזדמנות את הערצתם לאדמו"ר . 
המוצא ששרר בחר היה שתיקה דיפלומטית , שהתפרשה כהשלמה מאונס עם הרומן בין 
גור ללובביץ . עסקני המחנה החסידי בניו יורק משבחים את שרר וטוענים כי במאמציו 
לשמור על ליכוד ושקט הוא נוהג התחשבות רבה בדרישותיהם , מאחר שהן תואמות 
את שאיפתו לא להניח למחלוקת בישראל להתפשט אל התנועה באמריקה . הדבר מפתיע , 
שכן שרר היה ידוע עד כה כנאמנם של ראשי הישיבות הליטאיות . אך עובדה היא , 
אומרים חסידי גור , שהרב שרר נענה לדרישתם ובשתי הוועידות השנתיות האחרונות 
של האגודה באמריקה לא הוקראו מעל הבמה מכתבי הברכה ששיגר הרב שך . חסידי 
גור הסכימו להשתתף בוועידה האחרונה , שהתקיימה לפני שבועות אחדים ונמשכה 
כרגיל סוף שבוע שלם , רק בתנאי ששמו של שך לא יוזכר בנאומים ובדרשות . 
ראש הישיבה הליטאית בפילדלפיה , הרב אליהו שוויי , לא עמד בפיתוי ובדרשתו 
תקף את הרב עדין שטיינזלץ וקבל על כך שעסקני הציבור החרדי באמריקה , קרי : 
אגודת - ישראל , אינם תומכים בפומבי במערכה שמנהל הרב שך נגד שטיינזלץ . 
הדברים חוללו סערה , ואחדים מאברכי גור עזבו את האולם לאות מחאה . אחר - 
כך התנצל ראש הישיבה על שחרג מההסכמה שהושגה . בישיבה סגורה של ההנהלה המצומצת 
של האגודה בניו יורק פרצה סערת - רוחות לאחר שאחד החברים , גוליוס קלוגמן , 
התנגד לדיון בשאלת מיהו יהודי , בנימוק שהרב שך איננו רואה בשאלה זו עניין 
לדון בו . חסיד גור מחברי ההנהלה השתלח בקלוגמן , ורק מאמץ מצד שרר מנע 
מריבה . לא מכבר נסעה משלחת של עסקנים מהאגודה לפגישה עם פקידי ממשל בבית 
הלבן . אחד מהם ישב באוטובוס וקרא את " יתד נאמן " , ועורר בכך את חמתם 
של החסידים . לפני שהמשלחת נכנסה לפגישה הניח האיש את העיתון בחדר ההמתנה . 
כשחזר לא מצאו . התברר כי החסידים השליכוהו לפח - האשפה . התקרית גררה 
חילופי דברים קולניים . קיומה של המתיחות בצמרת האגודה באמריקה נשמר בסוד . 
משה שרר ומקורביו מסרבים לדבר על כך . פעילים הקרובים לשרר מספרים כי באחרונה 
הוא נעשה יעד ללחצים מצד נאמניו של שך . אלה רוגזים על שרר בגין ויתוריו 
לחסידים ולאברכי גור , ודורשים ממנו לפתוח את התנועה באמריקה בפני פעילי 
דגל - התורה . בין פעילי אגודת ישראל עובר מיד אל יד מכתב ששיגר לא מכבר 
שותפו הישראלי של משה שרר לנשיאות הוועד הפועל העולמי , הרב יהודה מאיר 
אברמוביץ , ל001 מראשי אגודת - ישראל . במכתב , המופנה אל חברי ההנהלה 
של דגל - התורה ואל עורכי " יתד נאמן " , מספר הרב אברמוביץ על שיחות 
שקיים עם הרב שך בדבר האפשרות להגיע להסכם עם דגל - התורה , שסוכלה לדברי 
אברמוביץ על - ידי עסקני דגל - התורה . הוא מאשים את ראשי דגל - התורה בכך 
שהכתירו עצמם מגשימי רעיון אגודת - ישראל המקורית ומגולל את המאמצים המשותפים 
שעשה עם משה שרר להשיג שלום בתנועה . " יחד עם עמיתי וחברי הרב ר משה שרר 
אירגנתי ישיבות בחוץ לארץ , בציריך , בלוצרן , בלוגנו , בארץ - ישראל , 
אך לצערי לא הושגה התקדמות " . המכתב כתוב בזהירות רבה וניכר מאמץ שלא לפגוע 
בשך . אך הוא עורר את רוגזם של הליטאים באמריקה . הם טוענים כי המכתב הודלף 
בכוונה תחילה מחוץ לישראל כדי להכפיש את שמו של הרב שך ולפגוע במעמדם . צמרת 
האגודה באמריקה עוקבת בהתמדה אחרי המשא ומתן להרכבת הממשלה . תמיכתה של 
התנועה - האם בשמעון פרס והוראת הרב שך לדגל - התורה לתמוך בליכוד מעוררים 
חששות כבדים כי החיכוכים בין הליטאים לחסידים , שעד כה נשמרו במשפחה , 
יגלשו למריבה פומבית ויערערו את שלמות התנועה באמריקה . משה שרר נמנע מהבעת 
דעה על המתרחש בישראל . ארבעה ארגונים אורתודוקסיים בארצות - הברית , ביניהם 
פועלי אגודת - ישראל , פירסמו בסוף שבוע שעבר הודעה לעיתונות המביעה הסתייגות 
מאפשרות שתקום ממשלה בראשות המערך . " עמדותיהן של שתי המפלגות הגדולות 
בנושאים דתיים אינן מספקות אותנו " , נאמר , " אך אנו חשים חובה מיוחדת 
לדווח לחברינו האורתודוקסים בישראל , שבשנים האחרונות תנועת העבודה פירסמה 
בקהילה היהודית באמריקה השקפות לגבי פלורליזם דתי שהיו חמורות ומסוכנות ( 
מאלה ) שנשמעו אי - פעם על - ידי מנהיגים ישראלים " . מן החותמים על ההודעה 
נעדר משה שרר . אחד מראשי אגו"י בניו יורק ניסה לשכנע אותי לא לפרסם מאמר 
זה . " מוטב שלא לחשוף את משה שרר ללחצים מצד הרב שך והליטאים בישראל " , 
אמר . " שרר עדיין מנווט בהצלחה בין הפלגים . השאלה היא כמה זמן יוכל 
לבלום את ההסתערות על התנועה באמריקה המתנהלת בהשראת הרב שך " . 
