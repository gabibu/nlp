מנכ"ל האוצר , יעקב ליפשיץ , הגיב בחריפות על התקפתו של מזכ"ל ההסתדרות , 
ישראל קיסר בישיבת הוועדה המרכזת נגד פקידי האוצר , ועל דבריו , כי התנהגותם 
עוברת את גבול החוצפה . בהודעה שפירסם אתמול אמר ליפשיץ כי אין שחר להאשמות 
שמזכ"ל ההסתדרות מטיח , כאילו בכירים באוצר אמרו שאין בדעתם לקיים את סיכום 
הדברים בין שר האוצר למזכ"ל ההסתדרות מיום 41 במארס . דברים כאלה לא נאמרו , 
למרות הביקורת הגלויה שיש לדרג המקצועי באוצר על סעיפים מסוימים באותו סיכום 
דברים . ביקורת איננה מלמדת על כך שפקידים פועלים לאי - קיום התחייבויות 
של הדרג המיניסטריאלי , אמר ליפשיץ . הוא הוסיף כי " חבל שמזכ"ל ההסתדרות 
אינו מכיר בלגיטימיות של הביקורת המקצועית אלא רק בלגיטימיות של ניצול מצבים 
פוליטיים למהלכים שאינם עולים בקנה אחד עם טובת המשק " . 
