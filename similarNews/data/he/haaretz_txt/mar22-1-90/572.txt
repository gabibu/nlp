יושב ראש סיעת המערך , חיים רמון , צידד אתמול בהקדמת הבחירות אם יימשך 
מצב התיקו הפרלמנטרי . השר רוני מילוא אמר , לעומת זאת , כי הוא בטוח 
שיצחק שמיר יצליח להרכיב ממשלה . נאומו של הרב מנחם אליעזר שך הסעיר אתמול 
את הכנסת . אריה אליאב ( מערך ) : " אני מזועזע מהדברים הנוראים " . 
שמעון שיטרית , אלי דיין , רענן כהן , גדליה גל , אפרים גור , עמנואל 
זיסמן ועמיר פרץ ( מערך ) : " אנו מביעים לפני כבודו משאלה , שבהזדמנות 
מתאימה יאזן את הדברים , כדי למנוע שחס וחלילה , עקב אי הבנה של השומעים , 
תיווצר עילה לשנאת חינם בישראל " . אברהם בורג ( מערך ) : " שך מעונין 
בפילוג העם היהודי " . יוסי שריד ( רץ ) : " מי במלחמה הבאה יוותר על 
הבחורים מהקיבוצים וישליך את יהבו על בחורי הישיבות ? את הדוקטרינה הביטחונית 
של הרב שך ניסינו בפעם האחרונה בתקופת השואה " . רן כהן ( רץ ) : " נעלבתי 
כיהודי " . סיעת רץ למערך : " זיקפי קומתך . אל תתבטלי בפני הרבנים . 
בזחילה על גחון לא רק מתבזים , גם לקואליציה לא מגיעים " . גאולה כהן ( 
תחיה ) : " צדק הרב שך שבניתוק מהמורשת היהודית אנחנו עלולים לנתק את 
עצמנו גם מהעוצמה הרוחנית והמוסרית שלנו . אבל מי שמנתק את עצמו מארץ - 
ישראל ופוטר עצמו מהמלחמה עליה גם הוא חוטא למורשת היהדות " . רפאל איתן 
( צומת ) : " הנושא המעניין ביותר את הרב שך הוא גידול שפנים בקיבוצים . 
שיבקר בבתי הקברות הצבאיים , שם טמונים חללים בני הקיבוצים , שאלמלא הגנו 
על המדינה בגופם , היו שך וציבורו מתקשים לבטא דעות כמו אלה שהשמיע שלשום " . 
רחבעם זאבי ( מולדת ) : " יש ללכת לבחירות בהקדם ולשאול את פי העם " . 
קפידביניוסי שריד ( רץ ) הודיע אתמול כי לא יתמוך במתן מעמד של סיעה עצמאית 
הפנתרים השחורים לצארלי ביטון משום שפרישתו מחד"ש לא היתה על רקע עקרוני . 
במהלך הדיון הפתיע מיכה גולדמן ( מערך ) בהערתו , כי ייתכן שיש כבר מי 
שקיבלו שיריון בבחירות לכנסת הבאה . לאחר מכן אמר כי אין לו מידע על מישהו 
ספציפי שקיבל הבטחה כזאת . קפידביניו"ר ועדת העלייה והקליטה , מיכאל קליינר 
( ליכוד ) , פנה למוסדות המטפלים בעלייה מבריה"ם , לפתוח את האולפנים 
לעברית ללימוד במשמרת שנייה . פנייה זאת נעשתה לאחר שהוועדה שמעה אתמול 
מפי ד"ר אפרים שך ( בנו של הרב שך ) ממשרד החינוך והתרבות , כי " חשיבותה 
של הקניית השפה העברית לעולים היא לקליטתם הרוחנית והתרבותית של העולים " . 
להערכת מנהלת האולפנים במשרד החינוך והתרבות , ריבה פיישין , יוסיף הדור 
הראשון לתפקד בשפתו הזרה . רק הדור השני ישתלב בחברה הכללית , אמרה . קפידבינועדת 
החינוך בראשות מיכאל בר זוהר ( מערך ) מינתה ועדה " לפיתרון מצוקת המבנים 
בחינוך העצמאי " . הכוונה היא לפתור את הבעיה בפריסה של 34 שנים . 
