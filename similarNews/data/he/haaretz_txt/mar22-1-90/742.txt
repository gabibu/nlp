בחריקה . כשיצאתי החוצה ראיתי אבן מתעופפת לעברי מן המדרון . הסתכלתי עליה 
כאדם המסתכל בציפור תמימה . האבן נעלמה פתאום מעיני . לשבריר - שנייה שכחתי 
אותה וטרח ! ! ! משהו חבט בחוזקה על כובע הפלדה שלי ! אבן פגעה בי ! 
האם נפצעתי ? רצתי אל עץ החרוב הקרוב ומצאתי מסתור מתחת לענפיו . חברי 
רצו אלי . " שתי מכוניות התקרבו אל המחסום . מטר אבנים ניתך עליהן . זגוגיות 
אחדות התנפצו בבת - אחת . שתי ילדות ושלושה ילדים ירדו מאחת המכוניות ורצו 
אלינו כפופי - גב . נוסע אחד ירד ופניו שותתות דם . צריך לעשות משהו ! 
לתפוס את זורקי האבנים ! " התחלתי לטפס במעלה ההר . נשימתי נעתקה . נעלי 
הכבדות ריתקו אותי לסלעים . לא הייתי מסוגל לרוץ במעלה התלול . שיחים קוצניים 
נאחזו בי , כמו מבקשים בכל כוח לעכב בעדי . " הם לצדם , מלמלתי . מטר 
אבנים נוסף ניתך עלינו . אבל אחת כמעט שפגעה בזרועי . מתנשם בכבדות נעצרתי 
בצלו של עץ אלון . " חשתי עצמי נבוך , מבויש , מבולבל : אדם כבד - תנועה 
במדרון מסולע . הסתכלתי למעלה וראיתי מרחוק ילד צנום ונמוך רץ שפוף בין 
השיחים . האם ילד זה הוא אויבי ? שורות אלה מתוך ספרו החדש של ברוך תור - 
רז " הגדר " ( שוקן , 9891 ) , מכניסות אותנו לפני ולפנים של אירועי 
האינתיפאדה . מרדפים נערכים אחרי ילדי הערבים המשליכים אבנים , ילדי מתיישבים 
מתארגנים לפעילות איום ומניעה , חיילי מילואים קרועי - נפש מופקדים על מרדפים 
ופעולות שיטור , קולות רבים דורשים תגובה אלימה , קולות אחרים דורשים הבלגה 
והבנת מניעיהם של הלוחמים על ביתם ואדמתם . כל אלה מוצאים את ביטוים לראשונה 
בספר הילדים שלפנינו , הכתוב ברגישות רבה , בהרבה תהייה וכאב , ועם זאת 
באיפוק רב . הסיפור מועלה דרך עיניו של המספר , העושה את שירות המילואים 
שלו ביישוב יהודי בשומרון . אולם הדגש בספר שלפנינו אינו על המבוגרים הלוחמים , 
אלא על הילדים היהודים והערבים . המספר מתאר את יחסי בני הנוער היהודים 
עם נערי הכפר הערבי הסמוך , היתקלויותיהם האלימות , תוכניות הנקם , קריאות 
לפעולות מרתיעות המתחלפות בהתלבטויות קשות , בהעזה להטיל ספק ולתהות , 
בגישושים אחרי יחסים של שלום ואולי אפילו ידידות . שלומית מנסה להתווכח 
עם ברק הזועק בהתלהבות : " אסור לנו לשתוק ! אם נשב בבית מאחורי הגדר 
ורק נדבר , הערבים יחשבו עלינו שאנחנו חלשים ופחדנים וימשיכו להשליך אבנים 
ולחסום את הכביש . אנחנו מוכרחים לבצע פעולת תגמול שתלמד אותם לקח ! " 
היא מעזה לא להסכים ולהעלות ברבים את ספקותיה ואת גישתה , הקוראת להימנעות 
מאלימות . היא יודעת כי רוב הילדים נגדה ורק מעטים , ובהם ליאור , חושבים 
כמוה . אך על אף הסכנה בנידוי חברתי היא מתעקשת : " קל לזרוק אבנים , 
אבל קשה יותר להכיר אדם זר וללמוד לאהוב אותו . יש לנו בעיה קשה : שונאים 
אותנו ולא רוצים שנגור כאן . אנחנו חייבים להתמודד עם הבעיה הקשה הזאת , 
ואם נחקה את הערבים ונזרוק גם אבנים אז אנחנו הולכים בדרך הקלה והמסוכנת ; 
אז אנחנו מחמיצים את הסיכוי להתקרב אל שכנינו ! שלומית אוהבת את איתמר , 
אך היא מסרבת לראות את פניו . איתמר מייצג את הגישה האקטיוויסטית , המבקשת 
לאחוז בנשק , ושלומית קורעת את מכתביו שבהם הוא אומר : " זכותנו היא להקים 
יישובים בכל ארץ - ישראל . . . גם אני סובל מזה שאני חי מוקף גדר . . 
. אף פעם לא העליתי על דעתי מה פירוש הדבר לחיות במקום שבו מסוכן לצאת . 
. . טוב שיש לנו נשק . . . אני רוצה מאוד לדעת להשתמש בו . . . 
אם לא היה לנו נשק , היו מגרשים אותנו " . אולם את קרעי המכתבים היא נוצרת 
במעטפה , כי כך עושה ילדה שעדיין אוהבת . קפמאפרקומן ההרהורים על הצורך 
בהידברות ובגישושי שלום , על ניסיונותיהם של שולמית , חנה וליאור לעשות 
דברים . לתלות בלב לבם של ההרים נושמי האיבה כרזה , שעליה כתובה המלה בעברית 
ובערבית , ומצוירות דמויות של ילדים יהודים וערבים . אולם הדברים אינם 
כל - כך פשוטים . בשעה שהם מנסים לתקוע את המוטות באדמה ולתלות את הכרזה , 
מתנפלים עליהם ששה ילדים ערבים , זורקים עליהם אבנים , דוחפים אותם וקורעים 
את הכל . כאשר נשאל ליאור על הכרזה הוא משיב : " אם במציאות לא רואים במדרון 
הזה ילדים ערבים וילדים יהודים יורדים יחד כתף אל כתף , אז לפחות , בינתיים , 
שייראו כאן דמויות מנייר " . המחבר הנוטל חלק בסיפור , מתאר בפני הילדים 
ביישוב בשומרון את חייו שלו כילד בתקופת השלטון הבריטי , את תחושת המצור 
שחש הוא . תיאורים אלה , שהיו יכולים להעשיר את הספר , מעטים מדי , 
מרומזים מדי , לא זוכים לפיתוח ולעתים לא מובנים על - ידי ילדים שלא התנסו 
בחוויות אותם ימים . לפנינו ספר חשוב , שאמירתו החברתית והאנושית עזה , 
ועם זאת איננו תמים . הספר מכיר בקשיים האדירים בדרך , באכזבות , בתהיות 
ובספקות הלגיטימיים ואיננו רוקח סוף אידיאלי , שבו מתגשמות משאלות הלב . 
חולשתו של הספר היא , שהוא נושא בכוח את האמירה שלו , ואינו מתפנה דיו 
לעיצוב סיפור המעשה , לאפיון מעמיק יותר של הדמויות , לעיצוב שלם יותר 
של הזיכרונות ולהרחקתו של המספר מתוך הסיפור , כדי שייתן לדברים להתפתח 
מתוך סיפור המעשה . הדבר עשוי היה להעניק לסיפור יתר מהימנות , והתרחקות 
מדידקטיות ומכאן אף השפעה רבה יותר . 
