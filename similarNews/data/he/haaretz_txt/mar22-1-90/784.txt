ויליאם ביל רובינסון , איש הדת האמריקאי שנרצח שלשום בביתו באזור הביטחון 
בדרום לבנון , נקבר אתמול בעיירה חצביה , על - פי בקשת אשתו . האלמנה 
ברברה רובינסון , ארבעת בניה ו02 הילדים המפגרים שבהם טיפל בעלה , השתתפו 
בהלווייתו שהתקיימה בבית - עלמין פרוטסטנטי בחצביה . ביל רובינסון פעל בעשר 
השנים האחרונות בדרום - לבנון בהקמת מוסדות לילדים מפגרים . המפלגה הקומוניסטית 
הלבנונית , שנטלה את האחריות לרצח , מסרה כי רובינסון ביקש להקים באזור 
הביטחון התנחלות של יהודים , ולהפנות לשם עולים חדשים . המפלגה האשימה 
את רובינסון בשיתוף פעולה עם ישראל . אלמנתו של רובינסון מסרה לעיתונאים 
כי היא מתכוונת להמשיך ולהתגורר באזור הביטחון , למרות האיומים הרבים על 
חייה . כמו - כן מסרה רובינסון על כוונתה להמשיך בפעולות הצדקה שבהן החל 
בעלה , ולהפעיל את המעון למפגרים בעיירה ראשייה אל - פוחר . באזור הביטחון 
נעשים מאמצים ללכוד את רוצחיו של רובינסון . ייתכן שמדובר בשכירי - חרב , 
המתגוררים באזור הביטחון . 
