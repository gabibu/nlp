ימאים סובייטים יורשו , זו הפעם הראשונה , לעבוד על אוניות זרות , בהתאם 
להסכם ממשלתי בילטרלי בין ברית המועצות וקפריסין . על פי מידע שהגיע למכון 
הישראלי לחקר הספנות והתעופה ע"ש וידרא באוניברסיטת חיפה , בין שתי המדינות 
קיים הסכם ספנות מאז שנת 5891 , אך אין הוא כולל סעיף המכיר בתעודות ההסמכה 
לימאים , הניתנות בברית המועצות . לאחר דיונים בין גורמים רוסיים רשמיים 
ובין קבוצה גדולה של חברות בין - לאומיות לניהול אוניות , נחתם באחרונה 
הסכם לציוות אוניות . ימאי ברית המועצות עשויים למלא חלל שנוצר עקב מחסור 
בקצינים וימאים דרוגיים בעלי הכשרה וניסיון . על פי הערכות , רק באזור 
הים השחור יש כ0006 ימאים שנותרו או ייוותרו ללא עבודה , כתוצאה מן השינוי 
במדיניות ברית המועצות , ובשל הצמצום בצי הסוחר שלה . על כן מבקשות החברות 
הבין - לאומיות לניהול אוניות , לגייס ימאים ממדינות מזרח אירופה . ראשי 
ארגון הימאים הבין - לאומי חוששים מפני הצפת השוק בימאים סובייטים , דבר 
שעשוי לגרום להורדת משכורות הימאים ברחבי העולם . 
