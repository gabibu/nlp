תושב קרית ביאליק החשוד ברצח סולומון שנקר יובא הבוקר להארכת מעצרו בבית - 
משפט השלום בחיפה . שלשום האריך בית - משפט השלום את מעצר בנו , שגם חשוד 
במעורבות ברצח שנקר . שנקר , תושב קרית - ביאליק , נעלם לפני שלושה שבועות 
לאחר שיצא לגבות כספים . המשטרה סבורה שהרצח בוצע לאחר שהוא יצא לגבות את 
חובותיו של החשוד שיובא היום להארכת מעצרו . המשטרה לא הצליחה לפענח את הפרשה , 
אבל בני משפחתו של שנקר פתחו בחקירה משלהם וגילו את מכוניתו הנטושה באחד 
מרחובותיה הראשיים של עכו . בעקבות מציאת המכונית פתחה המשטרה בחקירה ובתוך 
ימים ספורים הועלה החשד כי שנקר נרצח על ידי בעלי חובו . עד כה נכשלו מאמציהם 
של חוקרי משטרת חיפה לגלות את הגופה , הטמונה להערכתם באזור מסוים במפרץ 
חיפה . במסגרת חקירת מקרה רצח אחר באזור חיפה , הוארך אתמול ב51 יום מעצרם 
של שני אחים מתל - חנן . לטענת המשטרה , השניים מעורבים ברצח מיכאל דהן 
מנשר , שארע בסוף שבוע שעבר . המשטרה טוענת שהשניים אף שחזרו את פעולותיהם 
בזמן הרצח . 
