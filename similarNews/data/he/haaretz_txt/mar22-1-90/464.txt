על סדר יומו של ועד עמותת פסטיבל ישראל שהתכנס אתמול בירושלים בשעות הערב 
עמדה שאלת המשך העסקתו של המנהל האמנותי של הפסטיבל , עודד קוטלר . הסכסוך 
בין העמותה לבין המנהל האמנותי התגלע לאחר שקוטלר החליט , על דעת עצמו , 
להעלות בפסטיבל הקרוב את המחזה " אדי קינג " מאת נסים אלוני , בביצוע 
תיאטרון חיפה ובבימויו . מאז סוף שנת 88 אין הסכם חתום בין קוטלר ופסטיבל 
ישראל , לאחר שהצדדים לא הגיעו להסכמה באשר לדרישותיו הכספיות וכמות העבודה 
היצירתית שרשאי המנהל האמנותי לקחת על עצמו , שלא במסגרת הפסטיבל . ישיבת 
ועד העמותה עסקה בדו " חות על מכירת הכרטיסים לקראת הפסטיבל הקרוב ובתוכנית 
פסטיבל ישראל 19 . הדיון בעניינו של קוטלר נמשך כ51 דקות , ובסופו סוכם 
שבעתיד הקרוב יתקיים , בוועדה מצומצמת , דיון נוסף בתנאי העסקתו , אם 
בכלל . אחד המקורבים לעמותת הפסטיבל אמר אמש , שלא לייחוס , כי ככל הנראה 
לא ימשיך קוטלר לשמש כמנהל האמנותי של פסטיבל ישראל , תפקיד בו הוא משמש 
זה חמש שנים . בצורה דומה התבטאו בימים האחרונים מקורבים נוספים להנהלת 
הפסטיבל . ככל הנראה מנסה ההנהלה להרגיע את הרוחות ולא ליצור סערות מיותרות 
לקראת פתיחת הפסטיבל , שעל - פי תוכניתו ועל - פי קצב המכירות נראה כמוצלח 
במיוחד , ולפיכך יידחה הדיון בעניינו של קוטלר עד לתום ימי הפסטיבל . קוטלר 
מנהל בימים אלה משא - ומתן מתקדם ביותר עם תיאטרון חיפה על תפקיד המנהל האמנותי , 
ובמקביל מקיים מגעים עם תיאטרון הבימה , גם כן לתפקיד המנהל האמנותי , 
לאחר שעמרי ניצן , המנהל האמנותי הנוכחי , הודיע על פרישתו הקרובה . היום 
יוצא קוטלר ללנינגראד בעניין פסטיבל ישראל . את תגובתו לא ניתן היה לקבל 
אמש . 
