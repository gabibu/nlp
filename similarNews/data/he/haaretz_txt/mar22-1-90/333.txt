" הטבלה אינה משקרת " אינה רק אימרה נדושה הנשמעת לעיתים תכופות בדברי 
מאמנים , שחקנים ופרשני כדורגל . פתיחת שלב הגמר רגל בליגה הלאומית הזכירה 
אתמול עד כמה מוצק גרעין האמת באימרה הנושנה , לפחות לעומת שני הסיבובים 
בשלב המוקדם . ההוכחות לכך לא פסחו אפילו גם לא על מגרש אחד . שלושת הראשונים 
בבית העליון ניצחו . שני מישחקים בבית התחתון הסתיימו בתיקו ובמישחק נוסף 
גבר הראשון על האחרון . לא היו כל הפתעות , לא היה שום ניצחון חוץ . התוצאה : 
שום קבוצה לא שינתה את מקומה , למרות שבצמרת גדל הפער משלושת הראשונים 
ובתחתית ביסס מכבי נתניה את מקומו בחלק העליון של הפליי אוף התחתון . המוליך 
בני יהודה ממשיך לשמור על כושרו המצויין . המפסיד התורן , מכבי תל אביב , 
הבקיע אמנם שלושה שערים אך נאלץ להיכנע 34 בשכונת התקוה במשחק שמומחים רבים 
טוענים , כי הוא אחד המצויינים ביותר שנראו בישראל בעת האחרונה . מכבי 
חיפה עצר תקופה ממושכת של חוסר הצלחה , בעיקר במגרשו הביתי . שער בודד 
של ניר קלינגר איפשר לחיפאים לנשום מעט לרווחה ולשמור על פער סביר יחסית 
( שלוש נקודות ) מהפיסגה . גם הפועל פתח תקוה ממשיך בתנופת הניצחונות 
שלו , הפעם לאחר הישג ביתי משכנע 31 על בית"ר תל אביב . בבית התחתון ניצחון 
בכורה לצוות המקצועי של מכבי נתניה מרדכי שפיגלר ( מנגר ) ואבי כהן ( 
מאמן ) . הנתנייתים גברו בבית 21 על סוגר הטבלה הפועל רמת גן שנותר , 
כמובן , מדורג אחרון . הדרבי הירושלמי בין בית"ר להפועל הסתיים בתיקו 11 
לאור זרקורים באיצטדיון רמת גן . המישחק היחיד ללא שערים ( 71 בסך הכל ) 
היה בבאר שבע בין הפועל המקומי לשמשון תל אביב . 
