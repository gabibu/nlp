וינדהוק ( אי - פי ) . מנהיגי המדינה האפריקאית החדשה , סוציאליסטים 
מושבעים במהלך גלותם הארוכה , מחפשים עתה אנשי עסקים ומשקיעים זרים שיסייעו 
בפיתוח המדינה . הממשלה בת השבוע אומרת , כי למדה משגיאותיהן של מדינות 
אחרות באפריקה שהיו בעלות אוריינטציה סוציאליסטית ונכשלו אף יותר מחברותיהן 
לאידאולוגיה במזרח - אירופה . הנשיא , סם נגומה , לא התייחס בנאום העצמאות 
שלו לפני שבוע לסוציאליזם , והבטיח למגזר הפרטי תפקיד דינמי בכלכלת המדינה . 
" אנחנו שואפים לכלכלה מעורבת " , אמר נגומה . " אנחנו רוצים שותפות 
פורה בין המדינה לבין המגזר הפרטי " . לפני פחות משנה , כאשר החלו נגומה 
ועמיתיו לחזור מן הגלות , הם הצהירו הצהרות בדבר עליונותו המוסרית של הסוציאליזם 
על הקפיטליזם . עם התקרב מועד העצמאות , השתנתה נימת הדברים . מקור דרום - 
אפריקאי בכיר אמר בעילום שם , כי מנהיגי סוואפ"ו שינו את המדיניות הכלכלית 
שלהם לאחר שמדינות המערב הודיעו כי לא ישקיעו בכלכלה סוציאליסטית , ואילו 
לבריה"ם ולמדינות הגוש המזרחי אין כסף . כל מדינות אפריקה הדרומית אשר שמו 
יהבם על כלכלה ריכוזית הנשלטת בידי המדינה אנגולה , זמביה , זימבאבווה , 
טנזניה ומוזמביק סבלו מירידה כלכלית ולא מיצו את הפוטנציאל שלהם . כולן 
מנסות עתה צעדים בכיוונים אחרים כדי לבנות את הכלכלה באופן שונה . למדינה 
השחורה הקפיטליסטית היחידה באזור , בוצואנה , יש שעור צמיחה כלכלית מן 
הגבוהים בעולם והיא נחשבת על ידי כלכלנים רבים כמודל של הצלחה כלכלית . נגומה 
ועמיתיו , שהם חסרי ניסיון בכלכלה , מדגישים כי כספם ונסיונם של אנשי עסקים 
לבנים ושל משקיעים זרים חיוניים לבנייתה של נמיביה . נגומה מינה שני אנשי 
עסקים לבנים אוטו הריגל וגרט הנקום לתפקידי שר האוצר ושר החקלאות , והממשלה 
הודיעה ביום העצמאות על הסכם עם החברה הבריטית " לונרו " לבנית בית זקוק 
לסוכר בהשקעה של 051 מיליון דולר . בין התומכים בנמיביה התבלטו עד כה גרמניה 
המערבית , שהסכימה לתת 95 מיליון דולר , ובריטניה , אשר תעניק 61 מיליון . 
ארה"ב טרם סיימה את תכנון חבילת הסיוע , אך אמורה לעשות זאת בקרוב . דרום - 
אפריקה צמצמה מאד בשנים האחרונות את עזרתה לנמיביה , אך הנשיא דה - קלרק 
אמר כי קשרי מסחר וקשרים אחרים בין שתי המדינות יישארו איתנים . 
