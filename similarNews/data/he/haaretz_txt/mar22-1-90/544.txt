( ע ) . שלטונות מס הכנסה ביקשו אתמול מבית - המשפט השלום בחיפה להורות 
לבטל מכתב התנצלות מטעמם לעורך - הדין ישראל מור מצפת . לטענתם פרקליט במחלקת 
החקירות של מס הכנסה בחיפה שלח את המכתב ללא סמכות וללא ידיעתו של פקיד השומה . 
שלטונות המס קבעו בעתירה שהגישו לבית משפט השלום בעיר , כי רק נציב מס ההכנסה 
משה גביש מוסמך להתנצל לפי תקנות המשרד . לפני כשבוע הובא עורך - הדין ישראל 
מור , בפני שופט שלום בחיפה , לאחר שנחקר על - ידי מחלקת החקירות של מס 
הכנסה בחיפה ובצפון בחשד להגשת דו"חות כוזבים בשנות המס 9868 ובניהול ספרי 
חשבונות כוזבים . רכז המבצעים של מס ההכנסה בחיפה ובצפון טען בבית - המשפט , 
שעו"ד מור הצהיר בדו"חות שהגיש לפקיד השומה על הכנסות נמוכות ובשנת 88 אף 
הצהיר על הפסד . שלטונות המס טענו כי למרות הכנסותיו הנמוכות , רכש מור 
ב78 מכונית חדשה , נסע מספר פעמים לחו"ל והוא בונה וילה בצפת . שלטונות 
המס טענו כי הפרקליט לא כלל בספרי החשבונות הכנסות מלקוחות עסקיים , בכך 
שלא הוציא חשבוניות בעשרות אלפי שקלים . בית - המשפט ציווה לשחרר את הפרקליט 
בערבות של 05 אלף שקלים והוציא נגדו צו עיכוב יציאה מהארץ . יומיים לאחר 
החלטת בית - המשפט חלה תפנית בפרשה . עורך - דין ממחלקת החקירות של מס הכנסה 
בחיפה נתן לחשוד מכתב התנצלות , במסגרת הסכם בין הצדדים , לביטול ההליכים 
שננקטו בבית - משפט השלום . במכתב נאמר כי פקיד שומה במחלקת החקירות חיפה 
והצפון , מתנצל על הנזק ועוגמת הנפש שגרמו הפירסומים חסרי השחר כלפי הפרקליט 
בעיתונות . עוד נאמר בהתנצלות , ששלטונות המס " מודים כי נפלו טעויות באופן 
הטיפול בעניינו של מור " . מאוחר יותר ציווה בית - המשפט לאמץ את ההסכם שהושג 
בין החשוד לבין שלטונות המס . אתמול פנה סגן בכיר ראשון לפרקליטת מחוז חיפה , 
עמיאל וגנר בעתירה יוצאת הדופן לבית משפט השלום , שתידון ביום ששי הקרוב 
בפני השופט סלים גובראן . בעתירה דרש לבטל את ההסכם שהשיג עו"ד מור . 
