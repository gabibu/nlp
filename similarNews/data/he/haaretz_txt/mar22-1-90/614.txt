קבוצה של משקיעים מארה"ב חתמה אתמול על שורה של חוזים לרכישת שלוש חברות 
ביטוח שבשליטת חברת העובדים : שמשון , בידרמן והחברה לביטוח משנה . העסקה 
שחלקים ממנה ידווחו היום לבורסה , היא בהיקף של כ22 מיליון דולר , אך עשויה 
להגיע לכ52 מיליון דולר אם יירכשו מניות נוספות מגורמים אחרים , המחזיקים 
במניות של חברות הביטוח בידרמן ובחברה לביטוח משנה . בראש קבוצת המשקיעים , 
המיוצגים בארץ על ידי עו"ד יחזקאל בייניש מירושלים , עומדים שני אנשי ביטוח 
יהודים חרדים מניו יורק , אלברט גייקוב ואלן דובין . העסקה למכירת שלוש 
החברות למשקיעים האמריקאים טעונה את אישור המפקח על הביטוח במשרד האוצר , 
גד ארבל , הבודק כעת את העסקות . הניהול המעשי יעבור לידי המשקיעים עם 
קבלת האישור . העסקה הגדולה ביותר היתה מכירת חברת הביטוח שמשון המתמחה בביטוח 
חיים , שבבעלות קרן ההשקעות של חברת העובדים . תמורתה שילמו המשקיעים כ81 
מיליון דולר , בכמיליון דולר יותר מהמחיר שהוצע עבורה על ידי חברת הביטוח 
מגדל מקבוצת בנק לאומי . מידי קבוצת הסנה רכשו המשקיעים את השליטה בחברת 
הביטוח בידרמן ובחברה לביטוח משנה . בידי הסנה % 15 ממניות בידרמן , בידי 
משפחת בידרמן % 44 ובידי זאב בן יצחק , מנכ"ל משותף בחברה , % 5 . המשקיעים 
הזרים יהיו חייבים לרכוש גם את המניות של הבעלים הפרטיים , בידרמן ובן יצחק , 
אך אלה לא יהיו חייבים למכור את מניותיהם אם לא ירצו בכך . במקביל נרכשה 
השליטה בחברה לביטוח משנה , שמניותיה נסחרות בבורסה התל אביבית . שוויה 
של החברה לביטוח משנה נקבע לכשלושה מיליון דולר . הסנה תקבל עבור מניותיה 
בבידרמן ובחברה לביטוח משנה כ4 מיליון דולר . 
