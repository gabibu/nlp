לוס אנגלס ( מיוחד ל"הארץ " ) . בלחץ פקידי ממשלה ומפלגה סובייטים בכירים , 
הסכימו שלשום פקידים בעיריית מוסקווה לאפשר את קיומו של פסטיבל הסרטים היהודיים , 
חרף החשש מפני הפגנות אנטישמיות של ארגוני ימין קיצוני . כך דיווח אתמול 
" לוס אנגלס טיימס " . יום קודם לכן דיווח העיתון שפקידי עיריית מוסקווה 
סירבו להשכיר למארגני הפסטיבל שלושה אולמות קולנוע . עתה טוענים הפקידים 
כי " המצב הפוליטי בעיר מסובך פחות " וכי אפשר יהיה להבטיח את שלום הצופים . 
" ביטולו של פסטיבל סרטים יהודיים , בשל תגובות אנטישמיות אפשריות , פירושו 
הסגרת הבירה הסובייטית לידי היסודות הגרועים ביותר " , צוטט פה רוסטם איבראגימקוב , 
נשיא יוזמת הסרטים האמריקאית - סובייטית , אחד הארגונים המממנים את הפסטיבל . 
המארגנים מקווים להקרין 92 סרטים העוסקים במגוון של נושאים יהודיים בפני 
כ05 אלף איש . 
