בודאפשט ( מיוחד ל"הארץ " ) . בבוקרשט תקפו אלמונים בשבת בלילה את משרדיה 
של חברת התעופה ההונגרית " מאלב " , ניפצו את השמשות , שברו את הרהיטים , 
והעלו את המקום באש . מקורות הונגריים נמסר , כי לדעתם אין כל קשר בין 
ההתקפה על משרדי " מאלב " בבוקרשט לבין איומי " הגיהאד האיסלמי " על 
החברה בשל הטסת העולים מבריה"ם לישראל . המחשב המרכזי וכן מכשירי הטלקס והארכיונים 
עלו באש . חלון הראווה הנשקף אל אחד הרחובות במרכז בוקרשט , נופץ חלקית 
ודלת הכניסה נפרצה . מנהל הסניף , אלכסנדר טורי , מסר כי הנזק נאמד ב000 , 
05 דולר . הוא הוסיף , כי הוא מקווה שהסניף יוכל לחדש את עבודתו תוך כמה 
ימים , ואמר גם , כי אין להעלות על הדעת שהטיסות בין בודפשט ובוקרשט יופסקו . 
בימים האחרונים נרשמו על חלון הראווה של הסניף כתובות כגון " חיזרו להונגריה " 
ו " תחי רומניה " . עם זאת לא ידוע מי אחראי להצתה . אתמול בבוקר הוצבו מספר 
שוטרים חמושים לפני סניף " מאלב " , והרחיקו את הסקרנים . תיקים ורהיטים 
שרופים נערמו על המדרכה . סניף חברת התעופה נמצא ברחוב הקוסמונאוטים , במרכז 
בוקרשט , במרחק של כ001 מטרים מן הבית שבו התגוררו ניקו וזויה צאושסקו , 
ילדיו של הנשיא , שהוצא להורג . בית זה נתון תחת שמירה מתמדת של שוטרים 
וחיילים . משרד החוץ ההונגרי הגיש לממשלת רומניה מחאה חריפה ותבע להבטיח 
את שלום עובדי החברה , לאתר את התוקפים , לגלות ברבים את זהותם , ולפצות 
את " מאלב " על הנזק הרב שנגרם לה . " אנו דורשים מממשלת רומניה חקירה 
קפדנית כדי לגלות במהירות את האחראים לדליקה זדונית זו " , נאמר באיגרת מחאה 
רשמית שהגיש שגריר הונגריה בבוקרשט . " אנו דורשים כי הפעולות האנטי - 
הונגריות והאווירה העויינת הכללית כלפי ההונגרים , ייפסקו במהירות האפשרית " . 
" מה שמתרחש בטרנסילווניה מצער מאוד " , אמר שר המדינה אימרה פוזגאי , 
מראשי המפלגה הקומוניסטית לשעבר . " אינני מבין את עמדתם של הרומנים . 
נראה כי סילוף ההיסטוריה מצד ניקלואי צאושסקו עדיין משפיע על המדיניות הרומנית . 
זהו תהליך מסוכן מאוד " . העלאתם באש של משרדי " מאלב " שוב גרמה לשילהוב 
הרוחות בהונגריה , שנציגיה מאשימים את ההנהגה הרומנית בחוסר מעש ובעידוד 
בפועל של התוקפים . הרומנים מצידם שיגרו אגרות למוסדות האו"ם שבהם האשימו 
את ההונגרים בליבוי יצתרים לאומניים ואף בתעמולה למען שינוי הגבולות . בינתיים 
הסתננו גם לעיתונות ההונגרית כמה ידיעות שמהן מתברר כי התיאורים שלפיהן ההונגרים 
בטרנסילווניה היו קורבנות חסרי ישע של התקפות פרועות הם , במקרים רבים , 
חד - צדדיים . עיתון הערב ההונגרי " מאי נאף " כתב למשל כי בעיר טירגו - 
מורש רדפו הרומנים את ההונגרים ולמחרת תקפו ההונגרים את הרומנים . לאחר 
שההונגרים הצליחו להדוף את התקפת הרומנים ואף השתלטו על כלי הנשק שהיו בידם , 
נסו הרומנים אל האוטובוסים שהביאו אותם לעיר אך ההונגרים רדפו אחריהם והטילו 
בקבוקי נפט לתוך המכוניות . הרומנים ניסו להחלץ מן האוטובוסים הבוערים דרך 
החלונות אך ההונגרים מנעו מהם את הדבר והיכו אותם במוטות . כן מוסר העיתון , 
שבאיזור העיר ההונגרית מאקו , הסמוכה לגבול הרומני , הוטלו ביצים על מכוניות 
רומניות שבאו מעבר לגבול . " מבעד קליפת הביצים בוקע השוביניזם " כותב 
העיתון המגנה את מעשי הנקם , שלדעתו מבוצעים בשיטות מוטעות נגד מטרות מוטעות . 
קפידבינמאות אנשים התכנסו אתמול בצהריים בכיכר שבמרכז בוקרשט , כדי להפגין 
נגד " השתלטות הקומוניסטים על הממשלה " . בעיר תוגברו אמצעי הביטחון . תגבורת 
של הצבא והמשטרה נשלחה לבנין הממשלה בכיכר הנצחון , עליו ממילא כבר מגינים 
טנקים של הצבא . ההפגנה נערכה לאחר שהופצו כרוזים חתומים בידי " הקבוצה 
הבלתי - תלויה למען הדמקרטיה " . כרוזים אלה מתחו ביקורת על ממשלת רומניה 
ועל כלי התקשורת " הנשלטים בידי אותם פעילים קומוניסטים כמו לפני המהפכה " . 
בכרוזים נאמר כי משטר דמוקרטי אמיתי ודיווח אמת מצד הטלוויזיה , היו מונעים 
את ההתנגשויות בין הרומנים לבין ההונגרים בטירגו - מורש . בכרוזים נאמר 
כי ההונגרים והרומנים יכולים לחיות יחדיו ברומניה שתשוחרר מן הקומוניזם . 
