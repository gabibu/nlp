ואשינגטון ( ע"ר ) . " הגברת הראשונה " של ארה"ב , ברברה בוש , עליה 
נמסר כי עודדה לעיתים קרובות את בעלה לאכול יותר ירקות , שמחה מאוד ביום 
חמישי כאשר נמסר לה שמגדלי ברוקולי עומדים להציף את ואשינגטון בירק , שאיננו 
חביב משום מה על הנשיא בוש . מגדלי הברוקולי בקליפורניה הודיעו שלשום כי 
הם עומדים לשלוח 01 טונות של הירק לוואשינגטון כדי להשפיע על הנשיא בוש שישנה 
את התפריט שלו . מחווה זו באה לאחר שנמסר כי בוש הורה לצוות המטבח של מטוס 
הנשיא , אייר פורס 1 , לחדול מהגשת ברוקולי . " אינני חושב לחזור בי , 
אולם ברברה שמחה מאד כאשר שמעה על הידיעה " , אמר בוש לכתבים . " כמו שבפולין 
היתה התקוממות נגד משטר העריצות , אני מתמרד נגד הברוקולי ואני מסרב לסגת " , 
התלוצץ בוש כאשר אחד הכתבים ניסה לעקוץ אותו בעניין זה . קודם לכן דיווח 
השבועון " יו - אס - ניוז אנד ורלד רפורט " כי הירק הופיע לעיתים קרובות 
בתפריט מטוס הנשיא " מפני שהטבחים שם שמעו כיצד ברברה בוש גוערת בנשיא : 
ראה גרג , אכול את הירקות שלך " . דוברת ארגון מגדלי הברוקולי בקליפורניה , 
ליזה קורק , אמרה כי המשלוח יגיע לוואשינגטון ביום שני הבא ובתוכו גם שני 
קרטונים המיועדים לבית הלבן . היתר יחולק למוסדות סעד בשביל עניי בירת ארה"ב . 
קורק אמרה כי ייתכן שהברוקולי שהוגש לבוש לא בושל כהלכה והוסיפה כי ספרון 
מתכונים של הירק נשלח לבית הלבן . 
