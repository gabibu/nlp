ביירות ( ע"ם ) . חוגים ביטחוניים אמרו בביירות , כי ארגון חיזבאללה 
מכין תוכנית לרצח מנהיג אמל , השר נביה ברי , באמצעות פיצוץ דומה לזה ששם 
קץ לחיי הנשיא רנה מועווד : הנחת מטען בדרך שבה נוהג ברי לעבור באמצעות 
הפעלה מרחוק . השבועון " אל - עואסף " המוסר על כך מציין כי שר הפנים האיראני 
לשעבר , מוחתשמי , ואישיות לבנונית , הטילו על כמה חוליות להכין את ההתנקשות 
והקציבו לכך סכומי עתק . מנהיג תנועת " אמל " , נביה ברי , אמר לשבועון 
" אל - עואסף " : " נשבעתי אמונים לאיראן להגיע איתה להסכם " . ברי אמר 
כי הוא מחוייב כלפי פסק ההלכה של נשיא איראן , עלי חמנאי , וכי הוא אינו 
מבין מדוע איראן אינה יכולה לרסן את ארגון חיזבאללה . " איראן " , אמר ברי , 
" אינה יכולה לתווך באמצעות מוחתשמי , אשר שולח כעת כספים לצורך ביצוע 
ההתנקשויות בלבנון באישים בכירים וזוטרים , ואף מגיע ומסייר באזורים כדי 
להביא לעריכת בחירות בתנועת אמל " . " אנשים אלו אינם תומכים בתנועת אמל , 
וכוונתי לחוסיין מוסאווי וחוסיין חליל , אולם הם לפחות רוצים להיות מחוייבים 
להסכם טהראן . הם אינם מוכנים לכך שיערכו קרבות משום שידוע להם כי כולם 
יפיקו תועלת מקרבות אלו מלבד התומכים בקו האיסלמי " , אמר ברי . 
