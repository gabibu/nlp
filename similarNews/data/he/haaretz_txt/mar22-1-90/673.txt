מנהלי משרד העיתונות הפלשתיני הופתעו אתמול לגלות כי צו הסגירה של מוסד התקשורת 
הידוע ביותר במזרח ירושלים , לא חודש בתום שנתיים של סגירה . שלשום פג 
תוקפו של צו הסגירה האחרון מבלי שאנשי המשרד יקבלו צו חדש , כפי שהיה במועדי 
פקיעת הצווים הקודמים . לאחר שצו הסגירה החדש לא הגיע גם אתמול , נשלח עו"ד 
איבראהים עליאן , המייצג את משרד העיתונות , לתחנת המשטרה במגרש הרוסים , 
וחזר משם עם מפתחות המשרד שהוחזקו שם בשנתיים האחרונות . משרד העיתונות 
הפלשתיני , בבעלותם של ריימונדה טאוויל ואיברהים קראעין , נחשב עד לסגירתו 
ב03 למארס 88 , למשרד האינפורמציה של אש"ף בשטחים , וכמסגרת החוקית לסלון 
הפוליטי שקיימה ריימונדה טאוויל , מנשות הציבור הפעילות בגדה בשנות ה07 
וה08 , בביתה ברמאללה . קראעין , שותפה של טאוויל במשרד ומי שערך את העיתון 
" אלעוודה " ( השיבה ) , שנסגר אף הוא בצו של שר הפנים , הוא ירושלמי , 
בוגר האוניברסיטה העברית והעורך לשעבר של הדף הספרותי בעתון " א - שעב " . 
מלבד משרד העיתונות במזרח ירושלים שנסגר , פועלים שני משרדי עיתונות מקבילים 
בפאריס ובוואשינגטון בבעלותם של טאוויל וקראעין . המשרד בוואשינגטון גם מוציא 
עיתון באנגלית הקרוי " השיבה " , כשם העיתון שנסגר בצו משרד הפנים הישראלי . 
משנודע אתמול לקראעין על ההיתר לפתוח את המשרד , התקשר לריימונדה טאוויל 
המתגוררת כיום בפאריס ( אחת מבנותיה נשואה לאיברהים סוס , נציג אש"ף בצרפת ) 
, ובישר לה על הפתיחה המחודשת של מרכז האינפורמציה . קראעין אמר אתמול 
כי טאוויל הודיעה על כוונתה לחזור לארץ בתוך כשבועיים בעקבות ההתפתחות האחרונה . 
אתמול רואיינה ריימונדה טאוויל ברדיו מונטה קרלו לרגל פתיחת משרד העיתונות 
הפלשתיני במזרח ירושלים . 
