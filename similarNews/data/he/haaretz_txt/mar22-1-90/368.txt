פריסטינה ( ע"ר ) . טנקים וכלי - רכב משוריינים הוחשו אתמול לפרבריהן 
של חמש ערים במחוז קוסובו שביוגוסלוויה , לאחר יומיים של התנגשויות אלימות 
שפרצו בעקבות מחלה מסתורית , שפגעה באלף תושבים ממוצא אלבני . עדי ראיה 
סיפרו כי כוחות צבא וטנקים התפרסו סביב הערים שבהן תקפו האלבנים את שכניהם 
הסרבים והמונטנגרים , בטענה כי קרוביהם נפלו קורבן להרעלה המונית . לפחות 
04 איש נפצעו בהתנגשויות , שניים מהם פצעים קשים . רדיו בלגרד הודיע כי 
המצב מתערער והולך במחוז קוסובו , אשר בו נהרגו 82 איש במהומות אתניות בחודשים 
ינואר ופברואר . ההתנגשויות בין האלבנים , המהווים את הרוב במחוז , לבין 
הסרבים והמונטגרים פרצו לאחר שיותר מ004 ילדים ובני נוער אלבנים הוחשו לבתי 
חולים ביום חמישי , כשהם סובלים מבחילות , התכווצויות קיבה , ובעיות נשימה . 
צוות רפואי פדראלי , מטעם משרד הבריאות , קבע כי לפי שעה אין ראיות לכך 
שהילדים האלבניים הורעלו , או נפגעו במחלה מידבקת . 
