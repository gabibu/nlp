כלכלני מחלקת המחקר בבנק ישראל מצאו כי נוכח גל העליה הגדול בשנתיים הקרובות 
יווצר מחסור חמור ביותר בדירות לשיכון העולים . לדברי כלכלני הבנק , המחסור 
הצפוי עומד על 03 אלף דירות בשנת 09 , ו06 אלף דירות בשנת 19 . הנתונים 
הללו הוצגו בכנס שערך המכון לסקר מדיניות כלכלית שימושית , בנושא היבטים 
כלכליים בקליטת העליה ההמונית . לדברי כלכלני הבנק , נתונים אלה הם אומדן 
זהיר בלבד , ויתכן כי המחסור יהיה אף חריף מזה שעליו הם מדברים . אבי בן - 
בסט , מנהל מחלקת המחקר בבנק ישראל , אמר בכנס : " אנחנו רואים בדאגה 
רבה את המשך השאננות הקיימת כיום , נוכח גל העליה הצפוי " . דוברים רבים 
בכנס נדהמו לנוכח הנתונים החמורים שהציגו כלכלני בנק ישראל באשר למחסור הצפוי 
בדירות . נגיד בנק ישראל קרא מעל הבמה לממשלה , לעודד התחלות בניה דרך לקיחת 
סיכונים מסוימים על עצמה . הנגיד הציע , כי הממשלה תבטיח קנייתן של דירות 
שתיוותרנה ריקות מידי הקבלנים , בשיטה של מכרז שיתבצע מראש . הנגיד הוסיף , 
כי יש לעשות כל מאמץ על מנת לקלוט את גל העליה הצפוי . " אנו מקבלים אלינו 
הון אנושי ברמות השכלה שלא ידענו כמותם . זוהי אחת הצרות הברוכות ביותר 
שידעה ישראל . ניסיון קליטת גלי העליה בשנות השישים והחמישים הראה , כי 
עליה המונית תורמת לפיתוהו ושגשוגו של המשק . יש לאפשר להון אנושי זה להיקלט 
בסקטור העסקי וזאת , על ידי רפורמה במיסוי שתעודד הפחתת המיסוי על העבודה , 
ותפחית את השתתפות המעביד בביטוח הלאומי " . בהתייחסו לתקצוב העליה אמר הנגיד : 
" בנק ישראל המליץ לשמור רזרווה בתקציב לנושא העלייה . לצערי החלטה זאת 
לא בוצעה . לכן , במוקדם ובמאוחר תאלץ הממשלה להגיש לכנסת תקציב נוסף למימון 
קליטת גל העליה הצפוי " . הנגיד הדגיש את הצורך הדחוף בהשקעה בתשתית בסיסית , 
על מנת לעודד את פיתוחו של סקטור עסקי שיוכל לקלוט את העולים . יחד עם 
זאת הזהיר הנגיד מפני התערבות נקודתית של הפניית עולים למפעל זה או אחר או 
הקמת מפעלים ובנייה ישירה של דירות על ידי הממשלה . 
