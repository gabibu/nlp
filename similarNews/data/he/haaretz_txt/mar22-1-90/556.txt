צוות המו"ם של מפלגת העבודה נתקל אתמול בקשיים רבים לגיבוש הסכם הקואליציה 
עם מפלגות השמאל . במהלך המו"ם שהתנהל עם ח"ך צרלי ביטון , היו חילופי דברים 
קשים בין הצדדים . סיעות השמאל החליטו על ביטול פגישה מתוכננת עם מפלגת 
העבודה מתוך הערכה כי הקמת ממשלה בראשות שמעון פרס אינה נראית באופק . צוות 
המו"ם של המערך ביקש להחתים כבר אתמול את צרלי ביטון על הסכם קואליציוני 
כדי לקשרו באופן מחייב לגוש מפלגת העבודה . אולם במהלך הפגישה , גינה ביטון 
את סיעות השמאל , בעיקר מף " ם ורץ , שחבריהן בוועדת הכנסת מתנגדים לבקשתו 
להכיר בו כסיעה עצמאית . ח"ך ביטון האשים את מפלגת העבודה שאינה מחייבת 
את סיעות השמאל לתמוך בבקשתו . במהלך הפגישה עם צוות המו"ם של העבודה העלה 
ביטון שורה של תביעות , בהן תפקיד של סגן שר במשרד ראש הממשלה שיופקד על 
ענייני השכונות . גורם בכיר במפלגת העבודה הגדיר דרישה זו כבלתי סבירה לחלוטין . 
מקורבי ח"ך ביטון טענו אמש כי למפלגת העבודה לא תהיה ברירה אלא להיענות לדרישה 
זו , אחרת עשוי ביטון שלא להשתתף בהצבעה או אפילו להתנגד לממשלה שיציג פרס . 
בשעות אחר - הצהרים ביטל הצוות המדיני של סיעות השמאל מפ"ם , רץ ושינוי 
פגישה שנקבעה עם צוות המו"ם של מפלגת העבודה . בהודעה שנמסרה נאמר , כי 
הם מעדיפים להמתין עד אשר יתבהרו סיכויי המערך להקים ממשלה . קפידבינח"ך 
יאיר צבן אמר , כי אין טעם בפגישה מסוג זה אם אין מאחוריה מהלך של הרכבת 
ממשלה מהיר . לדברי צבן , פגישה שכזו היתה מביאה את הצדדים להצהרות בלבד , 
שהיו מקשות על המו"ם . ח"ך אמנון רובינשטיין משינוי אמר אתמול , כי לא 
יתן יד להקים ממשלה , אם הדבר יהיה כרוך בסחיטת כספים מצד הציבור החרדי . 
בתנועת שינוי נשמעו אתמול קולות להביא לשינוי בעמדת התנועה ולתמוך בהקדמת 
הבחירות ולא בממשלה בראשות פרס . ח"ך אברהם פורז אמר ל"הארץ " , כי ההתפתחויות 
האחרונות מביאות את תנועת שינוי למחשבה שאולי עדיף להביא להקדמת הבחירות , 
תוך החלטה מהירה על שינוי שיטת הבחירות והממשל . במפלגת העבודה עומדים להמשיך 
היום את המגעים הרשמיים והבלתי רשמיים להביא להקמתה של הממשלה . למרות העמדה 
הברורה של ש"ס ודגל התורה , מקיימים גורמים במפלגת העבודה מגעים עם נציגי 
מפלגות אלו . כמו - כן נמשכות השיחות החשאיות עם גורמים שונים בליכוד בתקווה 
לשכנעם לערוק לגוש מפלגת העבודה . 
