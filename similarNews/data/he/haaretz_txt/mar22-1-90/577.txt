חברות ישראליות העוסקות בייצור מערכות חקלאיות הוזמנו , זו הפעעם הראשונה , 
להשתתף בתרוכה חקלאית שתתקיים באביב 19 בווייטנאם . היחסים הדיפלומטיים 
בין ישראל לווייטנאם נותקו בשנת 57 , עם השתלטות כוחות הווייטקונג על דרום 
וייטנאם . מאז אין יחסים בין שתי המדינות , בעוד הסחר ביניהן מתנהל בהיקף 
מצומצם ביותר , דרך גורם שלישי . התערוכה בווייטנאם מאורגנת בידי גורמים 
בסינגפור , הטוענים שבידם אישור משלטונות האנוי , להזמין לתערוכה גם חברות 
ישראליות . יצוין , כי איש העסקים הישראלי גריגורי גרינברג , בעליה של 
חברת " טרטר " , העוסקת במסחר בין - לאומי , עומד לנסוע במאי הקרוב לווייטנאם , 
כדי לפתוח סניף של החברה בהו צי מין סיטי ( לשעבר סייגון ) , בשותפות 
עם חברה סובייטית . בכוונתה של החברה הישראלית לעסוק בווייטנאם בפרוייקטים 
חקלאיים . אתמול חתמה חברת " טרטר " , על הסכם עם החברה הסובייטית " מוסניקו 
פרוייקט " , שנציגיה הגיעו לתערוכה החקלאית " אגריטך " , לביצוע פרוייקט 
השקיה והתפלת מים ברפובליקות הדרומיות של בריה"ם , ובהקמתן של חוות חקלאיות 
שם , כמו גם במדינות שלישיות . להסכם שותפה חברת איי - די - אי , השייכת 
לקונצרן כימיקלים לישראל . היום ייחתם הסכם בין הקרן לפיתוח קזחסטאן לבין 
מכון הייצוא הישראלי להקמת פרויקטים בקזחסטאן שבבריה"ם , בתחומי החקלאות 
ובעיקר ההשקייה . על ההסכם יחתום פולבוי ולדימיר מיכאילוביץ , העומד בראש 
משלחת בת ששה איש מטעם הקרן , המבקרת בתערוכת " אגריטך " . ההסכם קובע , 
שיוקם קונסורציום של חברות ישראליות , המתמחות בתחומי החקלאות , לביצוע 
השקעות משותפות עם חברות בקזחסטאן , בהיקף שיגיע בסופו של דבר , למיליוני 
דולר . קזחסטאן תממן את הפרוייקטים , באמצעות נפט וחומרי גלם אחרים . אתמול 
נחתם הסכם בין מכון הייצוא לבין המכון לחקר ההשקייה בהונגריה , השייך למשרד 
החקלאות ההונגרי , להקמת מרכז תצוגה קבוע לציוד השקייה ישראלי בעיר סרבש 
בהונגריה , שיפעל כל השנה . מפעל הפלסטיקה " פוליאון " שבקיבוץ ברקאי 
חתם , במסגרת תערוכת " אגריטך " , על עיסקות למכירת שרוולי מים עם יפאן , 
ברזיל וארה"ב , בהיקף של חצי מיליון דולר . 
