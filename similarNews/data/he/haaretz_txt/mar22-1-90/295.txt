העובדים במפעל לייצור טלפונים באופקים , השייך לחברת תדיראן , פתחו שלשום 
בעיצומים חריפים . העובדים מייצרים 05 עד 06 מכשירי טלפון חדשים , במקום 
הכמות הרגילה של 005 עד 007 טלפונים ביום . העובדים החליטו שהחל מהיום יוצבו 
שלושה מהם בשער המפעל וימנעו הוצאתה של תוצרת מוגמרת מחוץ לשערי המפעל . 
מזכיר ועד העובדים במפעל , דוד זגורי , מסר כי העיצומים ננקטים במסגרת 
מאבקם של עובדי המפעל להיות צמודים בתנאי העבודה למפעל אלישרא בבני - ברק , 
השייך אף הוא לתדיראן . זגורי אמר כי העובדים באופקים דורשים להתנתק מהשתייכותם 
לקבוצת התקשורת של תדיראן . לדבריו , תנאי השכר והפרישה הנהוגים באלישרא , 
עדיפים לעומת מפעלים אחרים בחברה , וזו הסיבה לדרישת העובדים להיצמד בתנאיהם 
למפעל שבבני - ברק . מזכיר הוועד הטעים , כי על העיצומים הוחלט גם במחאה 
על אי חידושו של הסכם העבודה במפעל , שתוקפו פג לפני ארבע שנים והוא מוארך 
אוטומטית . זגורי טען כי הנהלת המפעל אינה מיישמת סעיפים בהסכם השכר הקיים 
בנושא הדרגות לעובדי ייצור והגדרת תקנים . הוא הוסיף כי אם במשכורת חודש 
מארס , המשולמת בראשית אפריל , יתברר שעובדי מפעל הטלפונים אינם צמודים 
בשכרם לעובדי אלישרא , יחריפו העובדים את העיצומים עד כדי שביתה , ויקיימו 
הפגנה ליד המשרדים המרכזיים של תדיראן בגבעת שמואל . במקביל החליט הוועד 
לפנות ביום ראשון לבית הדין האזורי לעבודה בבאר - שבע , בבקשה שיחייב את 
הנהלת אלישרא שלא לשנות את מעמדם של עובדי המפעל באופקים . אורי כהן , ראש 
אגף כוח אדם בקבוצת התקשורת של תדיראן , אליה שייך המפעל באופקים , אמר 
בתגובה כי העובדים באופקים שובתים שלא על דעת מועצת הפועלים המקומית . לדבריו , 
לפי חוות דעת משפטיות שהזמינו בנפרד הנהלת תדיראן וועד העובדים באופקים , 
המפעל באופקים אינו שייך לאלישרא . כהן אישר שהסכם העבודה במפעל לא חודש , 
אך טען שוועד העובדים גרם לפיצוץ המשא ומתן . הוא הזהיר כי אם לא יחודש 
הייצור במלואו , תשקול הנהלת תדיראן את סגירת המפעל . 
