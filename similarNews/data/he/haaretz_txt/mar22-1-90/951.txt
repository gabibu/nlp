מזרח ברלין ( ע"ץ ) . אגודה למען הבנה ושיתוף פעולה בין מזרח גרמניה וישראל 
נוסדה בשבת במזרח ברלין . כך מסרה סוכנות הידיעות המזרח גרמנית . באגודה 
החדשה חבר , בין היתר , הסופר המזרח גרמני סטפן הרמלין , שהביע בעבר צער 
על " החלל הריק " הקיים בין שתי המדינות , למרות ה"היסטוריה הטראגית " 
המקשרת ביניהן . מטרת האגודה היא להביא להיכרות טובה יותר בין מזרח גרמנים 
לישראלים , ולקדם את שיתוף הפעולה בין " הכוחות הדמוקרטיים " בשתי המדינות . 
במזרח גרמניה , היא שמה לה למטרה להילחם נמרצות נגד כל תופעה של אנטישמיות , 
נאו - נאציזם וגזענות . נשיאת האגודה , אנגליקה טים , מתחה ביקורת על 
" תחומי הדמדומים במדיניות הישראלית " בשטחים הכבושים ובלבנון . עם זאת , 
היא גם ביקרה את " המגמתיות החד - צדדית " של העיתונות הרשמית של מזרח 
גרמניה בימי המשטר הקומוניסטי , אשר " הציגה את ישראל כאחראית למעשי אלימות 
ולמעשים בלתי - אנושיים " . ראש ממשלת מזרח גרמניה , האנס מודרו , הכיר 
רשמית בפברואר באחריות המוסרית של מזרח גרמניה לגבי רדיפות הנאצים נגד היהודים . 
מזרח גרמניה וישראל שוקלות עתה אפשרות של כינון קשרים דיפלומטיים , ומראשית 
השנה כבר התנהלו שיחות בנושא זה בקופנהאגן , בין דיפלומטים של שתי המדינות . 
