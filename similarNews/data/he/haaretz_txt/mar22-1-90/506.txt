דן דרין , חבר מועצת עיריית תל - אביב ( רץ ) , תבע אתמול להשהות כריתת 
ברית ערים בין עיריית תל - אביב לעיריית בודפשט . זאת בתגובה לביטול הטיסות 
של חברת התעופה " מאלב " לישראל . דרין פנה במכתב לראש העירייה , שלמה 
להט , וקרא לו לבטל את יציאתו בראש משלחת עירונית לבודפשט . הנסיעה מתוכננת 
לסוף החודש הבא , כביקור גומלין על ביקור משלחת בראשותו של ראש עיריית בודפשט 
בת"א לפני כחודשיים . דרין תובע לבטל את הביקור ולהשהות את כריתת ברית הערים 
עד שיחודשו הטיסות של חברת התעופה ההונגרית לארץ . עוד דורש חבר המועצה 
מראש העירייה להביא את נושא הנסיעה לדיון ולאישור המועצה ולא להעמידה , 
כפי שהדבר נעשה בעבר , בפני עובדות מוגמרות , כאשר נסיעות בכירים במועצה , 
וההוצאות הכרוכות בכך , הובאו לאישור המועצה לאחר מעשה . 
