הקהילה האירופית והונגריה חתמו ביום ו בבריסל על הסכם שלפיו תעניק הקהילה 
להונגריה אשראי בסך מיליארד דולר שחלקו הראשון , בסך 044 מיליון דולר , 
יועמד לרשות ההונגרים בעוד שבועיים . דובר הקהילה האירופית , הנינג כריסטיאנסן , 
הטעים בעת החתימה כי הונגריה היא המדינה הראשונה שאינה נמנית עם חברות הקהילה 
הזוכה באשראי בסדר גודל כזה . האשראי האירופי נועד לסייע להונגריה לשאת 
בנטל של שינוי המבנה הכלכלי שלה ולקדם את הרפורמות שמטרתן ליצור בהונגריה 
כלכלת שוק . קונצרן העיתונות המערב - גרמני הגדול , אכסל שפרינגר , נושא 
ונותן על רכישת רשת יומונים מחוזיים בהונגריה , שתפוצתם היומית הכוללת עולה 
על מיליון ורבע עותקים . היומונים המחוזיים נמצאים עתה פורמלית בבעלותה 
של המפלגה הסוציאליסטית , ועל פי השמועות יש כוונה להשלים את העסקה עוד 
לפני כינוס הפרלמנט החדש , העומד להעביר אותם לרשות המדינה . אף כי דוברי 
המפלגה הסוציאליסטית ( השלטת בהונגריה עד היום ) הכחישו שבכוונתם למכור 
את היומונים , התריע איגוד העיתונאים ההונגרים נגד העסקה המתוכננת , שלדעתו 
יש בה כדי לסכן את חופש המידע במדינה . איל העיתונות רוברט מאקסוול רכש 
לפני זמן - מה % 04 ממניות העיתון " מאגאר הירלאף " המקורב לממשלה , ואילו 
איל העיתונות האוסטרלי , רופרט מורדוק , רכש את רוב המניות של עיתון הערב 
" מאי נאף " . 
