( עש"ת ) . מטה הפעולה החדש לשינוי שיטת הממשל בישראל , שהוקם אמש על 
ידי ראשי הערים של ת"א , הרצליה ור"ג , התכנס אתמול בת"א והחל בהתארגנות 
מיידית לפעולה . בימים הקרובים יפנה המטה אל כל ראשי הערים והמועצות בישראל , 
להתגייס למאבק הציבורי ולהקים מטות פעולה בכל רחבי המדינה . הפעילות תכלול 
פתיחת משרדים מיוחדים , גיוס פעילים ותרומות . בישיבה הוחלט כי בחול המועד 
פסח תתקיים בירושלים , מול הכנסת , הפגנת מחאה המונית ראשונה , אליה נקראו 
כל אזרחי ישראל . היא תיערך תחת הסיסמה : " שינוי שיטת הממשל בישראל 
הפעם זה יצליח " . ביממה האחרונה , מאז הפגינו ראשי הערים , ציץ , בר ולנדאו , 
מול הכנסת בירושלים , הוצפו לשכותיהם במאות פניות בעל - פה ובכתב , של 
אזרחים שהביעו תמיכה ביוזמה ומבקשים להצטרף ולתרום . ראשי הערים הדגישו שוב 
כי פעולות המחאה לשינוי שיטת הממשל , אינן פוליטיות . יו"ר תנועת צומת , 
ח"ך רפאל איתן , בירך היום את ראשי העיריות על פתיחת מאבקם לשינוי שיטת 
הממשל בישראל . ח"ך איתן מסר לשלושה כי תנועתו , צומת , הפועלת במישור 
הפרלמנטרי להעברת החוק בכנסת , תושיט כל סיוע שיידרש כדי לקדם את המאבק 
הציבורי בנושא . 
