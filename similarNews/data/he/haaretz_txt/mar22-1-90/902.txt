חיילי צה"ל וקציניו , עד דרגת תת - אלוף , ישובצו מהיום בתפקידי שמירה 
ואבטחה בשטחים , וביישובים בכל הארץ . כך החליט הרמטכ"ל , רב אלוף דן 
שומרון . בתורנויות השמירה בהתנחלויות ישתתפו כל החיילים והקצינים של צה " ל 
המשרתים במטה הכללי , במחנות צבאיים במרכז הארץ , וביחידות עורפיות . 
זאת נוכח הקיצוץ ב007 אלף ימי מילואים , עליו הוחלט במטה הכללי . זו הפעם 
הראשונה שלמשימות שמירה משובצים גם קצינים בכירים , בדרגות אלוף - משנה 
ותת - אלוף , מכל זרועות הצבא . החיילים ישובצו לתורנות שמירה של שבוע 
אחד , והקצינים בתורנות של שלושה ימים . זאת במסגרת הניסיון לפעול להקלת 
הנטל על אנשי המילואים . כל יחידה תקבל אחריות מלאה על אבטחה ושמירה ביישוב 
אחד או בכמה יישובים במשך כל השנה . לפני כשבועיים ערך הרמטכ"ל פגישה עם 
אלוף פיקוד המרכז , יצחק מרדכי , ועם ראשי היישובים בגדה , ודן עמם באבטחת 
ההתנחלויות . מקורות צבאיים אמרו כי הקיצוץ בימי המילואים פוגע בעיקר באבטחת 
יישובים , ובשמירה על מחנות ומתקנים חיוניים . הרמטכ"ל החליט לשתף בפעולה 
ביטחונית זו את היחידות והמפקדות העורפיות , לרבות אנשי הקבע שבהם . שומרון 
רואה בכך תרומה מבצעית וערך חינוכי , מסרו מקורות צבאיים . 
