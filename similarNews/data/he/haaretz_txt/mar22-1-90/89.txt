( ע ) . חוקר משטרה טס אתמול לחו"ל , כדי לחקור תושב חיפה שהיה עד ראייה 
לחלק מההתרחשויות בפרשת רצח סגן מנהל סניף " דבר " בחיפה , משה בן - צור 
ז"ל . סגן מפקד משטרת מרחב חיפה , ניצב - משנה יעקב בורובסקי , מסר שהוטל 
איפול מוחלט על זהותו של החוקר וארץ היעד שאליה טס , מחשש שחשיפת פרטים 
אלה תחבל בחקירה . האיש , שאותו מבקשת המשטרה לחקור , אינו מעורב ישירות 
ברצח , אך הוא חושש לשוב לארץ מחשש שיסתבך בפרשה . בהמשך לאותה פרשה הובא 
אתמול להארכת מעצרו בבית משפט השלום בחיפה , החשוד בתכנון הפריצה ובמסירת 
המידע , שהביא לשוד שהסתיים ברצח בן - צור . האיש ששמו נאסר נאסר לפרסום , 
עצור מזה כחודשיים ולכן פנה היועץ המשפטי לממשלה , יוסף חריש , בבקשה 
מיוחדת , בהתאם לסמכות הנתונה לו בחוק , וביקש את הארכת מעצרו . החשוד 
קבל על תנאי מעצרו הקשים וטען , שהוא כלוא בתא סגור ומבודד , מצבו הנפשי 
הידרדר והוא ניסה להתאבד ע"י חיתוך ורידי ידיו . השופט ראובן בן - חורין , 
נענה לבקשת מפקח בנימין דוד חי , ממרחב חיפה , וציווה להאריך את מעצרו 
של החשוד ב51 ימים נוספים . עם זאת , המליץ השופט לאפשר ביקורים תכופים 
של בני משפחת החשוד במקום מעצרו . בנוסף לחשוד זה , עצורים בפרשה שלושה 
אנשים נוספים , החשודים ברצח . 
