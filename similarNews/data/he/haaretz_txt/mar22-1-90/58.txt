בבית הדין הצבאי של פיקוד הדרום התחדש אתמול משפטם של ארבעת חיילי חטיבת 
גבעתי במשפט גבעתי ב . הנאשם הבכיר מבין הארבעה , רס"ן יצחק לויט , ששירת 
כמג"ד בחטיבה בפברואר 88 נחקר אתמול על הפקודות והנהלים באותה תקופה . רב 
סרן לויט סיפר בעדותו , כי בחודשים הראשנים של האינתיפאדה לא היו הפקודות 
ברורות ולמעשה לא היו כלל פקודות . לדבריו רק כאשר נפגש שר הביטחון , יצחק 
רבין , עם המפקדים במשטרת המחנות בחודש פברואר 88 הוברר באופן ברור , כי 
יש להכות מפירי סדר ולשבור להם את העצמות . לויט סתר בכך את עדותו של תת - 
אלוף יעקב אור , לפיה לא היו הנחיות להכות . בתשובה לשאלת עו"ד משה ישראל 
סיפר רס"ן לויט , כי הוכו עשרות תושבים . עוד אמר בעדותו כי קצין בכיר 
בצה"ל , שהיה מופקד על הגזרה , נפגש איתם כמה פעמים ואמר לקצינים ולחיילים 
שיש לצאת לרחוב להכות מפירי סדר , " כדי שיראו שהמפגש עם החיילים הוא מפגש 
קשה ושלא ימשיכו בהפרות הסדר " . עדותו של לויט נמשכה שעות רבות . במהלך 
העדות סתר לויט אחת לאחת את עדויותיהם של קצינים , שהעידו במשפט גבעתי ב , 
כאילו לא היתה נורמה של ענישה וכאילו לא הוכו תושבי לצורכי ענישה . לויט 
העיד כי היתה מגמה של לקיחת מסיתים ומפירי סדר הצידה ואז להכות אותם וזאת 
על - מנת לא לעורר מהומות בתוך הבית . המשך עדותו של רב סרן לויט יהיה בשבוע 
הבא . ארבעת נאשמי גבעתי ב , רס"ן לויט , סגן עופר רשף , סמ"ר אלי שוקרון 
וטוראי גדי גנבה נאשמים בהכאתם של שני ערבים תושבי מחנה הפליטים אל - בוריג . 
אחד מהמוכים מת מאוחר יותר מפצעיו . בכתב האישום לא מייחסת התביעה לנאשמים 
גרימת מוות אלא גרימת חבלה חמורה בלבד , למרות שבכתב האישום מצויינת המילה 
" מנוח " בקשר לתושב אל - בוריג שהוכה . בישיבה הבאה אמור להעיד גם אל"ם 
ג . ששימש בתקופה המיוחסת כמח"ט גולני . בכוונת הסניגוריה לזמן כעדי הגנה 
קצינים בכירים בצה"ל ולא מן הנמנע , שיוזמן גם ח"ך יצחק רבין . 
