( ע ) . " אין ספק שבפני מקרה שמדינת ישראל לא ידעה כמותו , וכולנו 
יכולים רק להתפלל שגם לא תדע כמותו לעולם . רצח של מספר רב של אנשים הגובל 
ברצח המוני , אין מלים שיכולות לתארו , ואין לי אלא להמתין כדי לראות מה 
מניעים מצא אותו אדם בשרשרת כזו של מעשים " , אמר שופט בית המשפט השלום בירושלים , 
עזרא קמא . השופט החליט שלשום להאריך ב41 יום את מעצרו של אברהם פור , 
החשוד ברצח חמישה אנשים , ביניהם הוריו , ובניסיון לרצח של עוד שלושה . 
השופט הורה לשלוח את פור להסתכלות במסגרת המעצר . הדיון היה בעיקרו טכני , 
משום שפור הודה במעשים המיוחסים לו . הוא חזר על כך גם באוזני השופט : 
" אני מודה בכל . מגיל 4 חייתי לבד , עשיתי את הדברים האלה מתוך רחמים " . 
לדבריו , ניסה להסתיר את מעשי הרצח שביצע , אולם ברגע שהמשטרה גילתה כי 
רצח את אימו , החליט לגלות את כל המעשים . הוא הדגיש , כי אמר את הדברים 
בחקירה מרצונו וכי איש מהחוקרים לא פגע בו . הוא הסביר לשופט , כי חלק מהנרצחים 
חיסל משום שהיו לדבריו סוטי מין , או בלשונו הומואים , ורצה לחסל את התופעה , 
שאינה מקובלת עליו . כן אמר , שרצה לגאול זקנים ומסכנים מיסוריהם . השופט 
דחה את בקשת הסניגור , עו"ד יצחק שמש , לאסור פרסום נוסף של הפרשה , בהבהירו 
כי זהו מקרה יוצא דופן , שעוד לא אירע כמותו במדינת ישראל , וזכותו של 
הציבור לדעת את כל פרטיו , גם אם אין לחשוף יתר על המידה ובחגיגיות את תוצאות 
החקירה בכל צעד שהחוקרים עושים . בהתייחסו למצבו הנפשי של החשוד גילה השופט , 
כי בבדיקה פסיכיאטרית שנערכה על ידי הפסיכיאטר המחוזי , לא נמצאו הפרעות 
נפשיות אצל פור , אולם הרופא קבע שיש צורך בבדיקה מעמיקה יותר . 
