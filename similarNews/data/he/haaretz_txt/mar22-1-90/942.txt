מפקד כוחות צה"ל ברצועת עזה , תא"ל שמואל צוקר , הורה בסוף השבוע לערוך 
סיורים ולהציב שמירה של חיילי צה"ל בימים הקרובים בשטח שבו אמורה לקום התנחלות 
דוגית בצפון הרצועה . כך נודע ממקורות צבאיים . לפני כמה ימים נעשו ניסיונות 
של מתנחלים לעלות על הקרקע , וזאת נוכח הסחבת , לטענתם , במתן האישורים 
הסופיים להתנחלות דוגית . המתנחלים פונו על ידי צה"ל , ובמקום הוצבה אז 
שמירה כדי למנוע הישנותם של הניסיונות . האישורים החסרים לעלייה על הקרקע 
של דוגית , הם אישור תוכנית מתאר של גבולות היישוב ואישור שדורש המינהל 
האזרחי . ראש המועצה האזורית של גוש קטיף , צבי הנדל , מסר אמש כי בתוך 
שבוע ימים יוכלו המתיישבים לעלות על הקרקע ולאכלס את ההתיישבות החדשה . 
לדבריו , מדובר בגרעין של חמשים משפחות שיתיישבו בשלבים . ראש המועצה מסר 
גם כי על פי התוכנית , ייחנך המקום במרוצת חופשת הפסח . מיכאל דקל , יועצו 
המיוחד לענייני התיישבות של רה"ם יצחק שמיר , ומי שמונה בשבוע שעבר גם כיועץ 
מיוחד לענייני ביטחון , אמור לסייר בימים הקרובים בשטחים . דקל אמר אמש 
כי הוא לא התווה עדיין שום תוכנית התיישבות מיוחדת בגדה וברצועת עזה , וכי 
כל מה שהחליטה ממשלת האחדות ייושם בשלב זה . עוד מסר דקל , כי העיכוב בעלייתה 
על הקרקע של התנחלות דוגית נובע מעיכוב בצעדים פורמליים ולא מעיכוב אישורים , 
שכולם כבר התקבלו . התנחלות דוגית היא ההתנחלות ה61 שתקום בגוש קטיף . 
עד כה הוקמו 51 יישובים : אלי סיני , ניצנית , נצרים , כפר דרום , 
גני טל , קטיף , נצר חזני , נווה דקלים , גדיד , גן אור , בדולח , 
בני עצמון , רפיח ים , שלו ומורג . אוכלוסיית גוש קטיף מונה כיום למעלה 
מ000 , 5 נפש . היישוב הראשון נצר חזני עלה על הקרקע ב7791 , ואילו האחרון 
רפיח ים הוקם ביולי 4891 . 
