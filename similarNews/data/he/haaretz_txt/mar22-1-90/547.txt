( ע ) . שני מטוסי גמבו שנחתו אתמול בבוקר בשדה התעופה של בסיס חיל האוויר 
בצפון , הביאו 008 תורמים ממיאמי פלורידה , שהגיעו כאורחי המגבית המאוחדת . 
המשלחת זכתה לקבלת פנים חמה , צפתה בתערוכה של חיל האוויר שנערכה במקום 
וקיבלה סיור מודרך בבסיס . לאחר מכן עלו האורחים על 71 אוטובוסים שהסיעו 
אותם לצומת גולני , שם נערך טקס נטיעות בחסות הקרן הקיימת לישראל . האורחים 
התכבדו בנטיעת עץ ביער לביא . מנהל המשלחת , קנת שוורץ , מסר כי המשלחת 
אורגנה במשך שנה ול%04 מחבריה זהו ביקור ראשון בישראל . הוא הדגיש כי כל 
אחד מאנשי המשלחת תרם סכום של 005 דולר , בנוסף לסכום עלות הטיסה והסיור . 
הקבוצה מאוגדת במשימה של קליטת עלייה ותרומה למען דיור ותעסוקה לעולים החדשים . 
חברי המשלחת יעמדו מקרוב על הדרישות והבעיות שבהן נתקל הממסד בקליטת העולים , 
ובהתאם לכך יכוונו את תרומותיהם . קנת שוורץ , שהיה לוחם במלחמת העולם 
השנייה , סיפר כי המשלחת הושפעה קשות מהמצב שבו נתונים היהודים ברוסיה כיום 
והם רואים בתרומות לקליטת עלייה הצלת נפשות . " אני עצמי זוכר את היאוש 
והתסכול שלי כחייל במלחמת העולם השנייה . לא ידענו אז לאן נוכל לשלוח את 
היהודים כדי להציל את נפשותיהם . כיום , כאשר יש מדינה מסודרת , יהיה 
זה אך נבון לגייס את כל המשאבים על מנת לקלוט אותם בצורה הטובה ביותר במדינתם " , 
אמר שוורץ . המשלחת תשהה בארץ תשעה ימים ותסייר במרכזי קליטה ובמקומות תעסוקה 
שבהם מועסקים העולים החדשים . אחר כך יגובש צוות שיהיה אחראי למשלוח התרומות 
למטרות שעליהן תחליט המשלחת . 
