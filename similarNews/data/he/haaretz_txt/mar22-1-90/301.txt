ניו - יורק ( מיוחד ל"הארץ " ) . חברת מאנישביץ , הנחשבת ליצרנית הגדולה 
בעולם של מצות , נאשמת בכך שקבעה במשך שש שנים את מחירי המצות בשיתוף פעולה 
עם מפעלי מצות מתחרים . כתב האישום נגד החברה פורסם אתמול , בשיאה של עונת 
המכירה של מצות לקראת חג הפסח . החברה מכחישה את האשמה המיוחסת לה . מאנישביץ , 
המייצרת בכל ימות השנה מצות שאינן כשרות לפסח ומוצרי מזון כשרים אחרים , 
היא אחת הוותיקות והידועות בענף המזון בארצות - הברית . היא נוסדה בשנת 
8881 בסינסינטי , על - ידי הרב דוב בר מאנישביץ , והפכה לאחת המובילות 
בענף המזון הכשר . האשמה נגד מאנישביץ היא תוצאה של חקירה מקיפה שמשרד המשפטים 
מנהל זה שנתיים על השיטות לקביעת מחירים בענף המזון הכשר , שהיקף עסקיו 
נאמד ב5 . 1 מיליארד דולר בשנה . כתב האשמה שהוגש לחבר מושבעים גדול בניו 
גרסי , כולל סעיף אחד לפיו מאז שנת 1891 ועד לאפריל 6891 , נקבעו מחירי 
המצות של מאנישביץ בשיתוף פעולה עם מפעלי מצות אחרים . כתב האישום לא נוקב 
ברווחי החברה כתוצאה מקביעת המחירים , אך מציין כי בשש השנים המוזכרות מכרה 
החברה מצות בסכום של 52 מיליון דולר . לפני חודשים אחדים גילתה חברת השקעות 
בלוס אנגלס עניין ברכישתה של חברת מאנישביץ תמורת 44 מיליון דולר . העסקה 
לא יצאה אל הפועל , לאחר שראשי החברה סירבו למסור פרטים על החקירה המתנהלת 
נגדם . מנהלי החברה הכחישו את האשמה , ואמרו כי מחירי המצות נקבעו באורח 
עצמאי . אם תימצא החברה אשמה , היא צפויה לקנס בגובה של מיליון דולר . 
