נגד ושמונה נמנעים . קבוצת מודעי נעדרה . בדיונים שהחלו שלשום בלילה והסתיימו 
אמש בחצות , היתה נוכחות כמעט מלאה של חברי כנסת במליאה . אתמול נתקבלו 
התקציב וחוק התקציב , חוק ההסדרים במשק המדינה ותיקון לפקודת מס ההכנסה , 
המפחיתה את שיעור המסים מהסקטור העסקי . סעיף נוסף אחרי שכבר הוגדלו ההקצבות 
למוסדות ה"ייחודיים " שפרץ את מסגרת התקציב ב - 002 מיליון שקלים הוכנס 
במפתיע לקראת סיום הדיון , כאשר קיבלה המליאה הסתייגות של ח"ך יעקב שמאי , 
מתומכי השר דוד לוי בליכוד , לצורך בניית שיכונים . זהו מהלך חסר תקדים 
בתולדות הכנסת , שסכום בסדר גודל כזה מוכנס ברגע האחרון לתקציב . שרי הליכוד 
שנכחו בישיבה דן מרידור , משה ארנס , אהוד אולמרט משה נסים ודוד מגן 
הצביעו נגד ההסתייגות , אולם רוב סיעות הימין , הדתיים , ו"נאמני ארץ - 
ישראל " בליכוד גברו על חבריהם ועל המערך וסיעות השמאל . יו"ר ועדת הכספים , 
אברהם ( בייגה ) שוחט ( מערך ) ביקש להחזיר את התקציב לוועדה . בליכוד 
השתררה מבוכה . אולם בוויכוח הנוהלי תמכו כל שרי הליכוד בלוי , והכריזו 
שהוא המייצג את הממשלה , בהיותו סגן ראש הממשלה ובהיעדר ראש הממשלה . יו"ר 
הכנסת , דב שילנסקי , הכריז על הפסקה בת חצי שעה כדי ליישב המחלוקת . 
בזמן הזה הוזעק ראש הממשלה לבניין . שילנסקי החליט שתתקיים הצבעה על הצעת 
שוחט , שהתקציב יוחזר לוועדה . ואז הצביע כל הליכוד , בראשות שמיר , 
וכן הימין והסיעות הדתיות נגד הצעת שוחט . 04 הצביעו בעד הצעת שוחט ו22 
נגד . אז הובא להצבעה חוק המסגרת לתקציב . חיים אורון ( מפ"ם ) ורן כהן 
( רץ ) סיפרו לאחר מכן שקיבלו התחייבות משר השיכון , שהכסף לא יופנה לשטחים . 
בטרם המחטף הזה בא דוד לוי בטענה קשה נגד ראש הממשלה על השר מרידור , המתאם 
את פעולות משרד האוצר , ועל חברי ועדת הכספים , על שלא כללו בתקציב התחלות 
בניה של 000 , 03 יחידות דיור . לדבריו דבר זה סוכם בין פקידי משרד השיכון 
לבין פקידי האוצר בטרם התפטרות פרס . חברי הכנסת שאלו אם רוצה השר שסיעת 
המערך תעשה אתו יד אחת נגד ראש הממשלה . " פנייתי היא לראש הממשלה , פנייתי 
לקואליציה ולאופוזיציה . הבה נראה את גודל השעה , נראה את האחריות של שעה 
זו , נעשה את מלאכתנו " , קרא לוי . " אם דבר זה לא ייעשה , עם כל המשתמע , 
לא ארים את ידי בעד התקציב הזה ! הסיעות הגדולות עשו גיוס מלא כדי למנוע 
הפתעות . אחרי שנים רבות שוב החיו בכנסת את המושג של קיזוזים בין הליכוד 
והמערך ; תוך הסכם גנטלמני נעדרו אנשי הסיעות אחד כנגד השני . השר רוני 
מילוא התקזז עם ח"ך רפאל אדרי מן המערך ; גדעון גדות מן הליכוד עם נאוה 
ארד מן המערך ; עזר וייצמן עם אריאל שרון ; יו"ר סיעת הליכוד שרה דורון 
עם ח"ך דדי צוקר מרץ ועוד . ח"כים רבים היו רדומים ממש , למרות כוסות קפה 
רבות , והדבר התבטא גם בדיונים בוועדת הכספים ובמליאה , כשראשים נשמטו 
ועינים נעצמו . בתחילת הדיונים על התקציב עוד עסקו חברי הכנסת מסיעת מפ"ם 
ב"פיליבאסטר " קרב השהייה פרלמנטרי אולם הם הפסיקו אותו כאשר השר מרידור , 
המתאם את משרד האוצר , הבטיח להם צעדים הדרושים כדי להביא לקיצור תור הממתינים 
לאשפוז סיעודי . כיום יש ך - 0011 ממתינים לאשפוז כזה . 
