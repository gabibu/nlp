מחזיק תיק הפועל בהסתדרות , יעקב ישי , וראש אגף אירגון ומועצות פועלים 
בוועד הפועל וחבר הוועדה המרכזת , גדעון בן - ישראל , נקראו אתמול על ידי 
מזכ"ל הפועל , יצחק אופק , לשאת באחריות מיניסטריאלית למשבר הפוקד את סניפי 
הפועל במועצות הפועלים . אופק אמר את הדברים בתגובה לכוונת ראשי ההסתדרות 
להדיחו מתפקידו . " אם רוצים להטיל על מישהו אחריות מיניסטריאלית , צריך 
לראות כיצד שני האנשים הנושאים בשני התפקידים בהסתדרות , מקבלים את האחריות 
כעניין של דוגמא אישית ומוסר ציבורי " , הדגיש אופק . מזכ"ל הפועל נימק את 
דבריו בעובדה שיעקב ישי , מתוקף תפקידו כאיש האחראי על הפועל מטעם ההסתדרות , 
הוא הנושא באחריות . " יעקב ישי רשאי להתגאות בהישגי הפועל . אולם באותה 
מידה , אם יש ביקורת כלפי הפועל , עליו להיות הראשון למתן דוגמא לאחריות 
מיניסטריאלית " , אמר אופק . הוא הוסיף , כי לא יאפשר לגלגל רק עליו את 
האחריות . אופק הזכיר , כי אחריותו של גדעון בן - ישראל , נטבעת מהיותו 
עומד בראש הפירמידה של מועצות הפועלים , שהן האחראיות על ניהול סניפי הפועל . 
אופק : " אם מצביעים על חובות וגרעונות באגודות הפועל , שעל פי תקנון 
ההסתדרות הן חלק בלתי ניפרד ממועצות הפועלים , הרי החובות הם של מועצות 
הפועלים ולא של מרכז הפועל " . אופק הסתמך בדבריו על חוות הדעת של היועץ 
המשפטי של ההסתדרות , עו"ד דוד קלמרו , שאמר כי החובות הם של מועצות הפועלים . 
אופק ציין , כי מליאת מרכז הפועל נתנה בו אמון בתחילת השבוע , ורק המרכז 
יכול לשלול ממנו את הזכות להמשיך בתפקידו . 
