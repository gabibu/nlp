לונדון ( מיוחד ל"הארץ " ) . בסאם אבו שריף , עוזרו של יאסר ערפאת , 
אומר כי הנהגת אש"ף אישרה את הוצאתם להורג של כל הפלשתינים ששיתפו פעולה 
עם ישראל . בראיון טלפוני ל"הארץ " מתוניס הוא אמר : מדיניות הארגון היא 
להזהיר שלוש פעמים את משתפי הפעולה , לתת להם הזדמנות " לחזור למוטב " , 
ואז לתת להם מרווח זמן נוסף . אם כל זה אינו משנה את התנהגותם , בית - 
דין מקומי צריך להרשיע אותם , אמר אבו שריף , ופסק דין זה מקבל את אישורו 
מצמרת אש"ף . אבו שריף הגיב בכך על ידיעות , שהתפרסמו באחרונה במערב , 
לפיהן הביע ערפאת חשש , כי גלי ההוצאות להורג בשטחים מכתימים את שמו של 
הארגון . אבו שריף התייחס גם למדיניות ארגונו כלפי העלייה היהודית מבריה"ם 
ואמר : " יש להם את הזכות האנושית להגר לאן שירצו . עם זאת , הבאתם במטוסים 
ממוסקווה ישירות לישראל מונעת מהם את זכותם להחליט על היעד הרצוי . אנו 
גם מאמינים שאסור להגירה להיות על חשבון עם אחר , או להיעשות תוך דיכויו 
ותפישת בתיו ואדמתו . . . אם המהגרים יושבים על השטחים של 7691 , הרי 
שהם מפרים את אמנת זנווה . אז יהיו , אם הם רוצים בכך ואם לא , מדכאיו 
של עם אחר ומנצלי רכושו " . 
