היום תדון הממשלה בנושא הצמיחה במשק . לדיון הוזמנו נציגי האוצר ובנק ישראל . 
מבנק ישראל נמסר כי בממשלה יציג הבנק את הנתונים האחרונים על ההתפתחויות 
במשק . נתונים אלו מורים כי המשק עדיין נמצא בשפל וכי אין סימנים ברורים 
ליציאה מהמיתון , זאת למרות שבחודשים האחרונים חלה התאוששות מסוימת ביצוא 
התעשייתי בכלל , ובסקטור הסחיר בפרט . כמו כן מורים הנתונים על התאוששות 
מסוימת שחלה בענף התיירות בחודשיים האחרונים , אולם גם נתונים אלה אינם 
מצביעים על מפנה של ממש . בכוונת הבנק להעלות בישיבה את היערכות המשק לקראת 
העלייה ודרכי ההתמודדות עם מצוקת הדיור המחריפה . כלכלני בנק ישראל חישבו 
ומצאו כי בשנת 0991 יחסרו במשק 03 אלף דירות לפחות לשיכון העולים . במידה 
והממשלה לא תפעל במהירות לטיפול בבעיה , יגיע המחסור בשנת 1991 לכדי 06 
אלף דירות לפחות הם קובעים . לדעת הבנק , הדרך היעילה להתגבר על המחסור 
הצפוי בדירות איננה בבנייה ישירה של הממשלה כפי שהדבר נעשה בעבר , אלא במתן 
תמריצים לקבלנים פרטיים , על ידי הקטנת הסיכון הכרוך בבנייה . אחת הדרכים 
לעשות זאת היא הבטחת קניית דירות מהקבלנים על ידי הממשלה , במכרז שיתבצע 
מראש . 
