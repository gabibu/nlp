קהיר ( ע"ם ) . הפרקליטות הכללית המצרית החלה לחקור גניבות של מחשבים 
ותוכנות מכמה מוסדות , וביניהם משרד הבריאות ואוניברסיטת עין שמס . ראשי 
המוסדות הודיעו לפרקליטות הכללית על ריבוי גניבות מחשבים המכילים מידע סודי 
ורגיש . 41 מחשבים נגנבו , אך רק על שבעה נמסרה הודעה . זאת משום ששבעת 
המחשבים האחרים הכילו מידע רגיש ביותר . לעיתון " אל - אחראר " נודע כי 
החיפושים אחר המחשבים מתבצעים בחשאיות מוחלטת . מהחקירות שערכו צוות מהמחלקה 
למחקר פלילי וראש הפרקליטות עולה כי גניבת המחשבים בוצעה לצורך השגת התוכניות 
והמידע הסודי שהכילו המחשבים וכי הגניבה לא בוצעה על - ידי גנבים רגילים . 
ליד המחשבים שנגנבו עמדו גם 51 מחשבים יקרים יותר , אך הגנבים לא נגעו 
בהם . השיטה בה נגנבו המחשבים מוכיחה כי הגנבים היו מאומנים היטב . לעיתון 
" אל - אחראר " נודע עוד , כי המחשבים הגנובים ניתנו למצרים כמתנה מרשות 
הסיוע האמריקאי . התוכנות הסודיות שנשמרו במחשבים , היו פרי מחקר שנערך 
במשך 11 שנים ועסק ב"השפעת המזון על שיעורי התפקוד ב3 מדינות וביניהן מצרים " . 
בנוסף , מחקרים על מצב הבריאות והתרופות במצרים ומחקרים חשובים נוספים . 
