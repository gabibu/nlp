כוח משטרה גדול יאבטח הערב את כינוס שלום עכשיו בצפת , לאחר שפעילים מרכזיים 
בליכוד ובחזית ארץ - ישראל ביקשו אישור של המשטרה להפגין מול המלון , שבו 
יתקיים הכינוס . ראש עיריית צפת , זאב פרל , הוא שפנה למשטרה , לאחר שטען 
כי חברי שלום עכשיו מבקשים " לגרום לפרובוקציה בעיר , בה מספר התומכים 
בתנועה קטן ביותר " . הוא טען כי מדובר בחילול שבת ואין שום הצדקה לקיים 
כינוס זה דווקא בליל שבת . בכינוס הערב , שהוא ראשון מסוגו בגליל העליון , 
אמור להשתתף פייסל חוסייני , ולמקום אמורים להגיע גם ראשי שלום עכשיו . 
מן המשטרה נמסר כי השוטרים ימנעו כל ניסיון לשבש את מהלכי הכינוס במקום 
וככל הנראה היא תאשר גם את הפגנת הימין . 
