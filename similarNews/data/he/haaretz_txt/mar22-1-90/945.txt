פצועי ירי בגדה במהלך סוף השבוע , ועל 02 בני אדם נוספים שנזקקו לאשפוז 
בשל שאיפת גז מדמיע . צה"ל הכריז על אזורים רבים בגדה , בכלל זה הערים שכם , 
קלקיליה , טול - כרם ורמאללה , כשטחים צבאיים סגורים ביום האדמה . על 
מחנות הפליטים עאידה , דהיישה ואל - ערוב , ועל הכפר בני נעים , הוטל 
עוצר . ביום חמישי בלילה ירו חיילי צה"ל למוות ברעול פנים מכפר מלק בנפת 
רמאללה , שעסק בכתיבת סיסמאות . מקורות צבאיים מסרו כי במהלך פעילות כוח 
צה"ל בכפר מלק , נתקלו החיילים בכמה עוטי מסכות , שניסו להסית תושבים לצאת 
ולהתגרות בהם . אחד מרעולי הפנים ניסה להימלט , ולא נענה לקריאות החיילים 
לעצור . הוא נורה ונהרג . לפי מקורות פלשתיניים , ההרוג הוא מוחמד עבד 
אל - רחמן סלמה , צעיר בן 71 , שהיה פעיל בחזית הדמוקרטית ומבוקש במשך 
יותר משנה וחצי . לפי מקורות אלו , סלמה , שכתב סיסמאות על הקירות , 
הופתע על - ידי איש ביטחון ישראלי . איש הביטחון פגע בו בכדור אקדח בריאתו . 
הצעירים ניסו לפנות את הפצוע בדרכים עוקפות , אך העיכוב שנגרם בהגעתו לבית - 
החולים הביא למותו . תקריות קשות היו ביום ששי במחנות הפליטים עסכר הישן 
ועסכר החדש ליד שכם . לפי מקורות פלשתיניים , נפצעו ארבעה מתושבי עסכר 
הישן מכדורי פלסטיק , שניים מהם באופן קשה . עבדאללה אבו - זייד , בן 
12 , נפצע קשה בפניו , ובסאם אבו - מוסלאם , בן 81 , נפצע קשה בחזהו . 
נאסר חליל , בן 91 , נפצע בגבו , וגמיל סלאח , בן 51 , נפגע ברגלו . 
מקורות צבאיים אישרו כי הארבעה נפצעו . בתקרית עם כוחות הביטחון שהיתה בחברון 
ביום ששי נפצע קשה בראשו נאפז אבו - חמדיה , בן 81 , מסרו מקורות פלשתיניים . 
הפצוע הועבר לבית החולים הדסה בירושלים . אתמול נפצע קשה בראשו תושב הכפר 
ערורה , נאסר יוסוף , מסרו המקורות הפלשתיניים . תושב דהיישה , מוחמד 
סאדק , בן 32 , נפצע בגבו , מסרו המקורות . מקורות צבאיים מסרו על פצוע 
נוסף מבית סאחור , רעול פנים , אשר יידה אבנים בעזרת מקלעת . לדברי המקורות , 
חיילי צה"ל קראו לו לעצור , אך הוא לא נענה לקריאה ונורה . הוא טופל על 
ידי החיילים ונלקח לבית חולים . בתקריות במחנה עסכר החדש הסמוך נפצעו ביום 
ששי , לפי מקורות פלשתיניים , 21 תושבים מפגיעת כדורי גומי , ו02 תושבים 
נוספים נזקקו לטיפול בעקבות שאיפת גז מדמיע . בתקרית שהיתה בבוקר יום ששי 
נפגעו ארבעה תושבים . אחר הצהריים נרגמו חיילים באבנים , ומיידי האבנים 
נמלטו לתוך מסגד במחנה . לפי גירסת התושבים , העמידו החיילים משאית בפתח 
המסגד , וכשיצאו המתפללים , נעצרו שני נערים בני 41 . התקרית ליד המסגד 
הציתה מהומות קשות במחנה , והחיילים נאלצו להזמין תגבורת למחנה . בהתנגשויות 
נפצעו שמונה . במקומות רבים בגדה התקיימו מצעדים לרגל יום האדמה . בגנין 
צעדה תהלוכה של 006 איש , ביניהם כ002 רעולי פנים , שצעדו עם תופים , 
דגלים וסיסמאות . מצעדים התקיימו גם ביאמון , גבע , מיתלון , יעבד , 
כפר א - תיל , סבסטיה ועירק - בורין . בכפר חרת , ליד עמנואל , חסמו 
צעירים את הדרך להתנחלות וניפצו את חלונותיהן של שש ממכוניות המתנחלים . 
מאוחר יותר פשט כוח של צה"ל על הכפר . על הכפר בידיה הוטל עוצר לילי משש 
בערב עד שש בבוקר , בגלל בקבוק תבערה שנזרק ביום חמישי סמוך לכפר . מקורות 
פלשתינים טענו כי אחרי התקרית הוריד טרקטור צבאי חומת אבן ועקר עצים סמוך 
למקום התקרית . קפידבינמקורות פלשתיניים דיווחו על שלושה פצועים בעזה במהלך 
השבת . שניים מהפצועים נפגעו מירי כדורי פלסטיק בעיר עזה , ופצוע נוסף 
נפגע במחנה הפליטים גבאליה . מקורות פלשתיניים מסרו גם על מספר מקרים של 
הנפת דגלי אש"ף . בגבאליה הושלך בקבוק תבערה על סיור של צה"ל . הבקבוק התנפץ . 
לא נגרם נזק ולא היו נפגעים . העוצר ברצועת עזה , שהוטל לפני שלושה ימים 
בשל יום האדמה ותחילת צום הרמדאן , יוסר הבוקר . כך החליטו מפקדי כוחות 
צה"ל ברצועה . מקורות צבאיים וערביים אמרו כי יום האדמה עבר בשקט יחסי בעזה . 
צה"ל ממשיך לחקור את נסיבות מותו של ילד בן תשע משכונת תופאח , אשר מת מפצעיו 
בבית החולים שיפא . משפחתו טענה , כי הנער הוכה ב31 במארס , על ידי חיילים , 
ומאז אושפז במצב קשה בבית חולים . ביום חמישי האחרון מת מפצעיו . מתחקיר 
ראשוני של צה"ל עולה כי החיילים לא הגיעו לביתו של הילד , ואף חייל לא היכה 
אותו . המינהל האזרחי וצה"ל חוקרים את המקרה במקביל . 
