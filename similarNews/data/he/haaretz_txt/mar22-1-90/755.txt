נציג של מכון היצוא הישראלי ייצא לווייטנאם ביוני השנה , כדי לבדוק את צרכיה 
של מדינה זו בתחום החקלאות . הנציג יהיה ככל הנראה רפי גליק , מנהל אגף 
התעשייה במכון היצוא . הוא ייצא להאנוי ביוני , יחד עם נציגים של מדינות 
שהוזמנו , יחד עם ישראל , להשתתף בתערוכה חקלאית בווייטנאם , שתתקיים 
באביב של 1991 . תהיה זו הפעם הראשונה שישראל משתתפת בתערוכה בווייטנאם , 
מאז ניתוק היחסים עם מדינה זו לפני 51 שנה . את התערוכה בהאנוי מארגנים 
גורמים בסינגפור . גורמים אלה הודיעו למכון היצוא הישראלי , כי שלטונות 
וייטנאם מתכוונים לאפשר את השתתפותן של חברות ישראליות בתערוכה . בתערוכה 
החקלאית " אגריטך " הננעלת הערב , נחתמו עסקות בכ51 מיליון דולר ועסקות 
נוספות בהיקף של עשרות מיליוני דולר סוכמו בראשי תיבות . אתמול נחתמה , 
במסגרת התערוכה , עסקה למכירת ציוד השקייה ממפעל " פלסטרו - גבת " לאוזבקיסטן 
שבבריה"ם , בשווי 000 , 007 דולר . תמורת היצוא תשולם על ידי האוזבקים בכותנה . 
כן נחתם הסכם בין המפעל הישראלי לבין חברה אוזבקית לייצור משותף של אקרני 
כותנה במדינה זו , לפי פטנט של ד"ר גדליה מנור , מהפקולטה להנדסה חקלאית 
בטכניון . ההסכם כולל שיפור של טכנולוגיית העיבוד והייצור של כותנה באוזבקיסטאן . 
הקואופרציה החקלאית של אורוגוואי חתמה אתמול על עסקת רכישה של ציוד השקייה 
ממפעל " נצר פלסט " שבקיבוץ נצר . העסקה תביא השנה להכפלת יצוא המפעל 
לעומת שנת 98 אז הסתכם יצואו ב - 5 . 2 מיליון דולר . מפעל " מעדני יחיעם " 
פתח , במסגרת התערוכה , במשא - ומתן על הקמת מפעל בפולין , לייצור מוצרי 
עוף כשרים בטעם של חזיר . בידי הפולנים הזמנות בהיקף 04 מיליון דולר מהיהדות 
החרדית בארה"ב למוצרים אלה , אם יוקם המפעל . הפולנים ממתינים לאישור " גלטכשר " 
מרבני העדה החרדית בארה"ב , בטרם יוקם המפעל . נציג הבנק החקלאי הלאומי 
של הפיליפינים המבקר באגריטך , סיכם כי הבנק יממן רכישה של חומרי הדברה 
מחברות ישראליות , בהיקף של כמה מאות אלפי דולר . בתערוכת אגריטך ביקרו 
000 , 4 אנשי מקצוע מכ001 מדינות , בהן בריה"ם , סין העממית , צכיה , 
הודו , סרילנקה , זמביה , מצרים ומזרח - גרמניה . בין הבאים מחו"ל , 
עשרה שרי חקלאות וסגני שרים . 
