" אין כל ניסיון מצד קיסר להשתלט על לשכת המהנדסים והאדריכלים , כפי שטוענת 
קבוצת מהנדסים , רובם עובדי התעשייה האווירית " . כך טען בסוף השבוע עודד 
לירם , מזכיר הסתדרות המהנדסים . הוא הודיע כי בחירת יו"ר הלשכה תיעשה 
בוועידה , בבחירות אישיות וחשאיות , ולא בוועדת משנה של הוועידה , כפי 
שטענה הקבוצה . לירם הגיב על האשמות שהועלו על - ידי קבוצת מהנדסים , הנמנים 
בחלקם על מייסדי סיעת " שחר " בהסתדרות המהנדסים , שהביאה למהפך במוסדות 
האיגוד המקצועי ב28 . לדבריו , הסתדרות המהנדסים רואה בחומרה רבה ודוחה 
בשאט - נפש את הניסיון לנהל מערכת השמצות נגדו אישית ונגד קודמו בתפקיד , 
יצחק רז . לירם טוען כי מדובר בצעדי ייאוש של חיים ברגר , מועמד לתפקיד 
יו"ר הלשכה , שהצליח לגייס רק קומץ תומכים מצירי הוועידה , העובדים בתעשייה 
האווירית . לירם הודיע בגלוי על תמיכתו בשמואל סורק , סא"ל במילואים ועובד 
בכיר בתעשייה הצבאית , כמועמד לתפקיד . מזכיר הסתדרות המהנדסים טוען כי 
הקבוצה האופוזיציונית מנסה זה מספר שנים להשמיץ ולהטיל דופי ביצחק רז , 
שכיהן לפניו בתפקיד במקביל בעיקר משום שהתנגד להפקיד בידם עמדות כוח ושליטה 
בהסתדרות ובלשכה . מקבוצת האופוזיציה נמסר , כי פנו למבקרת המדינה על - 
מנת שתבדוק את הניהול הכספי של לשכת המהנדסים והאדריכלים , בשל חשש לנהלים 
בלתי תקינים . 
