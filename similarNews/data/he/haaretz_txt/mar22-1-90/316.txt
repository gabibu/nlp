אטלנטה ( ע"ר ) . " הדאגה שאחזה בעולם הערבי נוכח הגירת יהודי ברית - 
המועצות לישראל היא עמוקה יותר מכפי שסבורים בארה"ב " , אמר ביום ששי קנת 
שטיין , יועצו של גימי קרטר , הנשיא האמריקאי לשעבר . שטיין , שנלווה 
לביקורו של קרטר במזרח - התיכון , אמר כי הופתע מעומק הרוגז הערבי כלפי 
אותם יהודים סובייטיים הבאים לחיות בישראל . שטיין אמר , כי " מדינאים 
בירדן , מצרים וסוריה סבורים , כי נוצר כאן קשר חשאי מוסקווה המספקת את 
האנשים בעוד שוואשינגטון מספקת את הכסף וכי ארה"ב ובריה"ם עושות זאת בכוונה 
תחילה כדי להזיק לערבים . זוהי אמונה עמוקה מאוד ויש על כך הסכמה בין מדינות 
ערב " , אמר . " הירדנים " , הוסיף שטיין , " יוצאים מגידרם מפני שהם 
חוששים כי המהגרים היהודים הללו יתיישבו בגדה המערבית וברצועת עזה ויגרשו 
את הפלשתינאים " , הוסיף . " על - פי תרחיש זה , הערבים המתגוררים עכשיו 
בגדה המערבית יהגרו לגדה המזרחית בתוך ירדן " , אמר שטיין . לדבריו , הירדנים 
חוששים כי האוכלוסיה הפלשתינית הגדולה תשתלט בסופו של דבר על ירדן . שטיין 
סירב לגלות פרטים על הפגישות שקיים קרטר עם ראשי המדינות במזרח התיכון , 
אך אמר שנשיא סוריה , חאפז אל - אסד , רמז על נכונות לסייע יותר מבעבר 
לתהליך השלום במזרח התיכון . " אסד רואה בתהליך השלום דרך למיפנה ביחסים 
עם ואשינגטון . ממשלת סוריה תמנה שגריר לואשינגטון בחודש הבא " , ציין יועצו 
של קרטר והוסיף : " אסד גילה נכונות לדבר על הסדר בעניין רמת - הגולן . 
" אשר לישראל " , אמר שטיין , " אין זה כלל רלוונטי אם הממשלה החדשה תוקם 
על - ידי מפלגת העבודה או על - ידי הליכוד . תהליך השלום נמצא בעיצומו . 
אם מפלגת העבודה תקים ממשלה , התהליך פשוט יהיה יותר מהר " , אמר . 
