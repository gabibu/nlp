בית - משפט השלום בתל - אביב דחה את תביעתם של מבוטחת קופ"ח הכללית , שהקופה 
תכסה הוצאות אישפוזה בביה"ח הפרטי אסותא , בימי שביתת הרופאים בשנת 38 . 
" קופת - חולים הכללית אינה חייבת לכסות קניית שירות פרטי בתקופה של שביתת 
רופאים " , פסק שלשום השופט דוד בר - אופיר , לתביעתה של אתי עזרא . ביוני 
38 בעיצומה של שביתת הרופאים חשה אתי עזרא ברע והובאה לטיפול בחדר המיון 
בבית חולים " וולפסון " בחולון . היא שוחררה והושבה לאחר שעות מספר למיון , 
וכך חזר הדבר פעמים מספר . רופא שהוזעק לביתה קבע כי מצבה מחייב אישפוז 
מיידי והיא התקבלה בבית - חולים אסותא בתל - אביב . עזרא אושפזה באסותא במשך 
11 יום ולאחר שחרורה דרשה מקופ"ח להחזיר לה את מלוא דמי האשפוז . בתגובה , 
הסכימה קופ"ח להחזיר את עלות מחיר יום אישפוז בבית חולים ציבורי בלבד . 
בפסק - דינו קבע השופט כי קופ"ח אינה חייבת לפצות את התובעת מעבר לעלות מחיר 
יום אישפוז במתקן ציבורי , ובהסכימה לעשות זאת לא הפרה כל התחייבות . השופט 
חייב את התובעים לשלם שכר טרחת עורך דין בסך 000 , 3 ש"ח בצירוף הפרשי הצמדה 
וריבית בסכום של % 01 לשנה . מאידך קבע השופט כי התובעים רשאים לקבל החזר 
על התשלום לביקור בית של רופא פרטי בימי השביתה , בתוספת הפרשי הצמדה וריבית . 
