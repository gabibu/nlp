המאבק על מימוש הסכם השכר ברשות השידור יביא היום לביטול " מוקד " וסרט 
הקולנוע . הנהלת רשות השידור תשקול כיצד להגיב אם יממשו העובדים את איומיהם . 
העובדים אינם מסכימים לקבל את החלופות שמציעה להם ההנהלה , והם דורשים תוספת 
של % 41 לשכרם , כפי ששולמה לטכנאים . ועדת תנאי שירות , בראשותו של חבר 
הוועד המנהל מן המפד"ל , אורי פלח , גם היא לא הצליחה לגשר על הפערים בין 
עמדות הוועד לאלה של ההנהלה . בישיבת הוועד המנהל שהתקיימה השבוע , הועלו 
אפשרויות משפטיות שבהן יכולה רשות השידור לנקוט בתגובה לעיצומים . בין השאר 
דובר על פנייה לבית - הדין לעבודה בבקשת צו לסכסוך קיבוצי לפרשנות ההסכם , 
הפעלת ועדה פריטטית ונקיטת צעדים להפסקת תשלום המקדמה בשיעור של % 5 . כמו - 
כן הועלתה אפשרות של ביטול כוננויות ושעות נוספות , דבר שיביא מראש לביטול 
תוכניות שונות כמו " מבט " ו"יומן האירועים " בערב שבת . אפשרות אחרת 
היא השבתת מגן . 
