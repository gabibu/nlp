חרדים מבני - ברק שפכו כמויות גדולות של בטון בתוך מערת קבורה עתיקה , משום 
שפרה שטעתה בדרכה נפלה לתוך המערה ולטענתם טימאה אותה . המקרה אירע לפני 
כמה ימים באתר החפירה בבניאס שבצפון רמת הגולן . באתר החפירה התגלתה מערת 
קבורה . פרה שנפלה למערה במהלך החפירה חולצה על - ידי הארכיאולוגים . חרדים 
ששמעו על המקרה שפכו בטון למערה במטרה לאטום אותה ולמנוע את המשך החפירות . 
הארכיאולוגים החוקרים את האתר זועמים ואומרים כי החרדים פגעו קשה באתר והם 
משוכנעים שאפשר היה למצוא דרכים אחרות כיצד לטפל במקרה הטומאה . הארכיאולוגים 
הגישו אתמול תלונה במשטרה וזו פתחה בחקירת המקרה . 
