במקרה של יצחק פרץ ושלי לא מדובר בחציית קווים מהליכוד למערך , אלא בסך 
הכל בחזרה הביתה . במקור היינו אנשי מפא"י ההיסטורית . הצטרפנו לליכוד 
במסגרת לע"ם . לא נכנסנו לליכוד כדי להצטרף לחירות או לליברלים , אלא כדי 
לקדם מדיניות שלום וביטחון שהאמנו בה , אבל ברגע שבלע"ם חל פיצול וקבוצה 
בראשותם של שוסטק ואולמרט החליטה לחזור לחיק חירות , שזה , מבחינתם , 
הביתה , החלטנו שגם אנחנו חוזרים הביתה למפלגת העבודה . ולעצם השאלה , 
אני בפירוש מוכן לומר שלא הייתי עושה זאת שוב . הייתי במקום זאת מעדיף 
להקים סיעה עצמאית . גם אז היתה לפרץ ולי שאיפה עזה להקים סיעה עצמאית , 
אבל התפתינו והשתלבנו במערך . המעבר ממפלגה למפלגה נראה לי מהלך פסול , 
אבל אם אין מנוס מפרישה ממפלגה אחת , הדרך הנכונה והמוסרית יותר נראית 
לי הדרך של הקמת סיעה עצמאית שתנהל מו"ם עם סיעות ומפלגות אחרות . באשר 
לאכזבות , הרי שלא היה לנו ממה להתאכזב כי לא דרשנו דבר בתמורה לחזרתנו 
למערך . בשעתו רצינו לעשות את זה , אבל אז קמו חברים ואמרו לנו מדוע שנהיה 
צדיקים יותר מאחרים , והביאו כדוגמה את מנחם בגין שהעביר לליכוד את הלל 
זיידל , שהיה יו"ר ל"ע ונציגה היחידי בכנסת . נכון היה יותר להקים סיעה 
עצמאית , אבל אני לא חושב שבמקרה שלנו היינו צריכים להחזיר את המנדט לליכוד . 
הודות לנו , אנשי לע"ם , הליכוד קיבל לגיטימציה וקולות בחוגים רחבים שלעולם 
לא היו מצביעים ליכוד . קשה להגיד . ייתכן והליברלים בליכוד חשים מה שאנחנו 
חשנו , שלפתע נבלעו במפלגה הגדולה . אבל כל המהלך הזה שעשינו לא הוסיף 
ליצחק פרץ ולי לא כבוד ולא נחת . במחשבה שנייה אני חושב שעשינו מהלך פסול 
וכיום אני שולל אותו . במידה רבה זה נכון . מפלגות לא בנויות לקלוט זרים 
בקרבן ואלה נדחים לשוליים . 
