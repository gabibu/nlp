שת מהשביתה , אך ממשיכה לקפוא על שמריה , עוברים שוקי המניות באירופה שינויים 
מרחיקי לכת . שם מחליפים את שיטות המסחר המיושנות במסחר ממוחשב . שוק המניות 
בלונדון עבר למסחר " מעבר לדלפק " שבו השוק אינו אלא מחשב מרכזי שאליו 
מנותבות הצעות המחיר של עושי השוק ופקודות קנייה ומכירה של משקיעים . שיטה 
זו אינה המשוכללת ביותר , אך היא טובה מזו שהיתה נהוגה קודם לכן . היא 
אמנם הצליחה : הנזילות בשוק הלונדוני גדלה והוא מושך אליו מסחר משוקי מניות 
אחרים באירופה . הבורסה הפאריסאית נאלצה למהר ולאמץ את שיטת המסחר הממוחשב 
הנהוגה בטורונטו . השוק של מילנו עובר כעת תהליך דומה לאחר שכשליש מהמסחר 
בתשע המניות הכבדות בו עבר ללונדון . אך הבורסה של תל - אביב מחוסנת מפני 
שינויים . בה נהוגה עדיין שיטת מסחר עתיקת יומין , שבה כרוז מודיע מחיר 
והסוחרים מודיעים על הביקוש וההיצע במחיר זה . שיטה זו יכולה להתבצע בשלמותה 
על ידי מחשב , וניתן אף לשכללה ולהרחיבה . אילו היתה עושה זאת הבורסה , 
כפי שהוצע לה כבר לפני שנים , קשה היה יותר להשביתה כעת . בנוסף וזה 
העיקר היתה השיטה הממוחשבת מביאה לנזילות גבוהה יותר ואולי גם לתנודות מחירים 
קטנות יותר , במיוחד במניות שבהן קיים מסחר מועט . בשיטת המסחר הקיימת יש 
גם בעיה של אפליה לרעה של משקיעים מחוץ לבורסה . כעת מתנהל המסחר בצורה 
סדרתית , מניה אחרי מניה , וסוחרי הבורסה בזירת המסחר יודעים בעת מסחר 
במניה מסוימת מה היו מחירי המניות שנסחרו קודם לכן , בעוד שהמשקיעים מחוץ 
לבורסה אינם יודעים זאת . לפיכך יש לסוחרי הבורסה יותר מידע מאשר למשקיעים , 
והדבר מקנה להם עדיפות . במסחר ממוחשב יתרון זה ייעלם משום שלכל משקיע 
תהיה אותה גישה לשוק ואותה יכולת לבצע פקודות . הגיע הזמן שהבורסה תעמיד 
את טובת המשקיעים בראש סדר העדיפויות ותשכלל את שיטת המסחר . הגדלת הנזילות 
של המניות ואיגרות החוב , תעלה את ערכן ותוזיל את מחיר ההון לפירמות והרי 
זו אחת המטרות החשובות של הבורסה . 
