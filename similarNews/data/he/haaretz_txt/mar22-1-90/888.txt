דמשק ( ר"ע וע"ץ ) . נאמני יאסר ערפאת שבסיסם בלבנון מונעים התקפות על 
ישראל מצד ארגוני מחבלים רדיקליים , טען אחמד גיבריל , מנהיג החזית העממית . 
גיבריל אמר , כי ויתוריו של ערפאת לישראל לא השיגו דבר ועליו לפרוש מתפקידו . 
" ערפאת מחזיק אלפי שכירי חרב בצידון , ואלה אינם יורים אפילו כדור אחד 
על הישראלים " , טען גיבריל באספה לציון יום האדמה , שלשום . " הם מוכנים 
לירות עלינו רק כדי למנוע מכוחותינו לעבור אל השטחים הכבושים " , הוסיף . 
ראש החזית הדמוקרטית טען עוד , כי הכרת ערפאת בישראל וזניחת המאבק המזוין 
רק הגבירו את עקשנותה של ישראל . " אנו , אנשי המהפכה הפלשתינאית , מאמינים 
באחדות כל הארגונים המאמינים במלחמה בישראל , אך יש לנו תנאי בסיסי אחד 
התפטרותו של ערפאת מההנהגה " , אמר . לדברי גיבריל ויתר ערפאת על זכות העם 
הפלשתינאי לחזור לישראל . " הם מאשימים אותנו שאנו קיצונים , כיוון שאנו 
עומדים על זכות השיבה " , אמר . " האם מישהו בעולם יכול לשכנע אותי שאני , 
שנאלצתי לעזוב את ארצי ב8491 בהיותי בן 01 , לא אוכל לחזור לשם ? 
