נשיאות איגוד הכדורסל תתכנס היום או במוצאי שבת לישיבה דחופה שלא מהמניין , 
בה יוחלט כיצד לנהוג בעקבות הפסיקה חסרת התקדים של בית הדין העליון של איגוד 
הכדורסל , אשר הורה אתמול לקיים מישחק חוזר בחצי גמר הפליי אוף בליגה לנשים 
בין בני יהודה למכבי תל אביב . במישחק זה ניצחו כדורסלניות השכונה 7584 
ועלו לגמר נגד אליצור חולון ת"א . מכבי תל אביב עירער על חוקיות המישחק בגלל 
אוירת הטירור ששררה במיגרש ; שלושת חברי בית הדין העליון קיבלו את העירעור . 
נשיאות האיגוד תתבקש לדון בסוגיה , כיצד לנהוג לגבי המישחק שכבר התקיים 
בגמר - סל בין אליצור חולונת"א לבני יהודה , בו ניצח אליצור . החלטת בית 
הדין העליון שהיתה אתמול גרמה לביטול מישחקי ההכרעה , שהיו אמורים להתקיים 
אמש בין בני יהודה לאליצור חולונת"א ובין מכבי תל אביב להפועל חיפה עתה יהיה 
על נשיאות האיגוד ועל ועדת הליגה לקבוע תאריכים חדשים להשלמת חצי הגמר והגמר . 
בית הדין העליון קבע אתמול , שלמישחק שנערך בבית דני בשכונת התקווה לא היה 
ערך ספורטיווי , כיוון שקהל צופים מקומי איים על שחקניות תל אביב . " על 
השופטים היה להפסיק את המישחק . השופטים ( שי שטריקס ומשה ביטון ) שגו 
בכך שאיפשרו את קיומו ללא כוח מישטרה וסדרנים . הם שגו פעם נוספת , כשלא 
הפסיקו את המישחק כשהאווירה התלהטה " , כותבים הדיינים . בית הדין העליון 
הורה לקיים מישחק חוזר בין שתי הקבוצות באותו מיגרש , הפעם בנוכחות כוח 
משטרה , שיוכל לשלוט בתופעות חורגות . קבוצת בני יהודה נקנסה על ידי ועדת 
המשמעת של איגוד הכדורסל בעקבות דו"ח השופטים , ויו"ר הקבוצה דוד ועקנין 
הורחק משלושה מישחקים בפועל . מכבי תל אביב עירער בשבוע שעבר בפני ועדת 
הליגה והגביע , וכשהערעור נדחה פנה לבית הדין העליון . אף שבית הדין קבע 
את ישיבתו לאתמול , בכל זאת איפשר קיום מישחק הגמר הראשון ביום ב ( אליצור 
ניצח את בני יהודה 8747 ) . עתה , עם קבלת העיעור , נוצר מצב אבסורדי 
חסר תקדים , כשהאלופה אליצור חולונת"א עלולה לאבד את התואר שלה אף ש"חצי 
כתר " כבר היה בכיסה ( הובילה 10 בגמר ) . עתה גם לא ידוע לה , מי תהיה 
יריבתה בגמר . קפספבין הנהלת מחלקת הכדורסל לנשים של בני - יהודה התכנסה 
אמש ודנה בהתפתחויות . היו"ר דוד ועקנין אמר : " הקבוצה לא תופיע בשום 
אופן למישחק חוזר מול מכבי ת"א . נערער על ההחלטה בתחילת השבוע הבא " . באולם 
של בית דני בשכונת - התקוה שררה אתמול אווירה מתוחה בקרב אוהדי הקבוצה , 
אשר הגיבו בתדהמה על פסק הדין . השחקניות היו המומות . כדורסלנית אליצורחולון 
ענת דרייגור , שקבוצתה היתה אמורה לשחק אמש בגומלין מול בני - יהודה , 
אמרה : " זו שערוריה חסרת תקדים בכדורסל הישראלי . ברגע ששופט אישר תוצאת 
מישחק , יחד עם ועדת ליגה וגביע , אך אפשר לבטל את התוצאה ? " . בינתיים 
מתברר שראשי אליצור שוקלים לא להופיע למישחק , אם תופיע בו מכבי תל - אביב 
בגמר . 
