השומרונים חוששים מפני השתתפות דלה של אורחים בטקס הזבח המסורתי על הר גריזים , 
בשל אירועי האינתיפאדה והצמידות לליל הסדר בקרב בני העדה השומרונית . השומרונים 
יחגגו השנה את חג הפסח ביום בו חוגגים גם היהודים , ב9 באפריל . תהיה זו 
הפעם הראשונה , ששנה אחרי שנה יחולו ימי הפסח בחשבון הלוח היהודי ובחשבון 
הלוח השומרוני באותם ימים בדיוק . דו - שבועון " א . ב . חדשות השומרונים " , 
דיווח בגיליונו החדש שיצא אתמול לאור , כי " האירועים שעוד לא שככו בדרכי 
יהודה ושומרון יתרמו לנוכחות הדלה של האורחים " , אשר צפויים להשתתף בזבח 
המסורתי של השומרונים בהר - גריזים . גם צמידות ליל הסדר היהודי עם זבח 
הפסח השומרוני , לא תרום לבואו הצפוי של קהל רב לטקס , אשר למרות כל אלה 
יתנהל כסדרו על פי מיטב המסורת . בקהילה השומרונית גברה הדרישה מנציגיה המופקדים 
על ההכנות לזבח השנה , להוסיף תנור אחד לפחות לארבעת תנורי הזבח , בהם 
ייצלו כ53 כבשים . זאת , במטרה למנוע דוחק וצפיפות בארבעת התנורים הקיימים 
שאין בהם , כדי להכיל אלא בקושי , מספר כה גדול של כבשים . רוב שומרוני 
שכם כבר עלו לבתיהם בקריית לוזה על הר גריזים והצטרפו לקרוביהם השוכנים בה 
דרך קבע . לקראת חג הפסח יבואו גם שומרוני חולון למקום . 
