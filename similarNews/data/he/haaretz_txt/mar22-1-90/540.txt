קואופרטיב אגד ורשות הנמלים הקימו צוות מומחים משותף שיבחן דרכים לשילוב 
ותיאום בין שני הגופים בפרויקטים ארציים ובעניין רכבת הפרברים . מרשות הנמלים 
נמסר כי עדיין מוקדם לדון בבעיות תפעוליות , אבל בהחלט ישנה נכונות לשתף 
פעולה בתחומים אלה עם הקואופרטיבים לתחבורה . באגד טוענים כי לא ניתן יהיה 
לממש בעתיד פרויקט כלשהו של הרכבת , מבלי שאגד יהיה מעורב בו . זאת , 
בשל הצורך המשותף להביא נוסעים עד למסופי הרכבת במועדים מוגדרים ולהסיעם 
משם . תדירות הקווים ונתיבי ההולכה חייבים להיות מתואמים בין אגד ורשות 
הנמלים . בצוות שהוקם חברים הממונים על הפיתוח ונציגי חטיבות הכספים של שני 
הצדדים , ובהמשך יצורפו גם נציגי המחלקות המשפטיות . 
