כחמשת אלפים עובדי " המשקם " יפגינו הבוקר מול משכן הכנסת , נגד הכוונה 
לקצץ שבעה מיליון ש"ח מתקציב החברה , קיצוץ שפירושו פיטורי 057 עובדים . 
הנהלת החברה וועד העובדים יצאו אתמול בהתקפה חריפה נגד יו"ר ועדת העבודה 
והרווחה של הכנסת , אורה נמיר , ועל מחזיק תיק ה"משקם " בהסתדרות , דוד 
ציצוביץ , והאשימו אותם בניסיון לחבל בתפקודה של החברה , תוך טענות כוזבות . 
בישיבת ועדת העבודה והרווחה , שהתקיימה שלשום אמר נציג משרד העבודה והרווחה , 
דני ארטום , כי למשקם יש 01 מיליון שקלים שנצברו בקופה , ולכן אין מניעה 
להקטין את התקציב שלהם ב7 מיליון שקלים . יו"ר הוועדה , ח"ך אורה נמיר , 
תקפה את מנכ"ל המשקם , דוד ראם , ואמרה כי הוא מינה מקורבים לו , שאינם 
נכים או מוגבלים , לתפקידים שונים . הח"כים רן כהן , שושנה ארבלי אלמוזנינו 
ומוחמד נפע אמרו , כי הוועד הוא " ועד מטעם " , כמו למשל , אחד מחברי 
הוועד המכהן גם כדובר עירית קריית אתא , שם משמש מנכ"ל המשקם , דוד ראם 
כראש עיר . נציג המשקם , איציק אברהם , מסר בתגובה , כי נמיר זועמת על 
סירובה של המשקם לניסיונות של אנשי הליכוד והעבודה , למנות מינויים פוליטיים 
בחברה . עוד טוענת החברה , כי הכספים שעומדים לקצץ , מיועדים לכיסוי גרעונות 
של קרן הפנסיה של הפועלים חקלאיים , שבשליטת מפלגת העבודה , ולכן נמיר 
וציצוביץ רוצים להשיג את האינטרסים שלהם על חשבון האוכלוסייה החלשה של עובדי 
החברה . דובר החברה אמר בתגובה , כי חברי הוועד נבחרו בבחירות שנערכו לא 
מכבר . נמיר גם אמרה , כי המנכ"ל ראם משתמש במכוניתו גם למילוי תפקידו כראש 
עיריית קריית אתא . ראם , איש הליכוד , אמר בתגובה , כי אין לו נהג , 
וכי ביקש מוועדת האתיקה של הכנסת לקיים בירור עם נמיר , על האשמותיה . 
ההנהלה וועד העובדים אומרים , זועמים על דבריו של ציצוביץ , כי הכספים 
שהחברה מקבלת מהממשלה ומהביטוח הלאומי אינם משמשים כראוי את מטרתם . הם 
דוחים את הטיעון , כאילו נצברו כספים מיותרים , ומציינים כי באחרונה הרחיבה 
החברה את מפעליה , וקלטה עובדים מקרב עולים חדשים ומובטלים . מוועד עובדי 
המשקם נמסר כי אם נמיר לא תתנצל על דבריה , עליה להסיר את חסינותה , כדי 
שאפשר יהיה לתבוע אותה על לשון הרע . 
