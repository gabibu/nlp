לימה , פרו ( אי - פי ) . בירת פרו זועזעה במשך ליל שלשום בכעשרים התפוצצויות 
לפחות . רוב נהגי האוטובוסים נשארו ביום רביעי בבתיהם , מפחד מעשי תגמול 
מצד מורדים מאואיסטים , אשר הכריזו על שביתה מזוינת . מורדי הנתיב הזוהר , 
הארגון המנסה להפיל את ממשלת פרו מאז שנת 0891 , הגבירו את מתקפותיהם עשרה 
ימים לפני הבחירות במדינה . המשטרה מסרה , כי מכונית תופת התפוצצה ביום 
שלישי בלילה ליד מטה הבחירות במרכז לימה ; עובר אורח נפצע . מכוניות נוספות 
התפוצצו ליד בית המשפט בנמר קלאו , שמונה ק"ם מערבית ללימה , וליד מפעל 
למוצרי פלסטיק במזרח לימה . נהגי אוטובוסים פרטיים נכנעו לאיומי המורדים 
ונמנעו ביום רביעי מלצאת לרחובות , דבר שגרם שיבושים חמורים בתחבורה . 
" נהגי האוטובוסים תקיפים כלפי הציבור , אבל מתקפלים כשזה מגיע לעימות 
עם הטרוריסטים " אמר אחד הפועלים שהמתין לשווא לאוטובוס . אנשי ממשל , 
אנשי האיגודים המקצועיים ואנשי המגזר הפרטי , אמרו בתשובה לשאלות " אסושייטד 
פרס " , כי רוב הציבור התעלם מן השביתה והופיע לעבודה , אך לא היה אפשר 
לקבל נתונים מספריים על שיעור השובתים . 
