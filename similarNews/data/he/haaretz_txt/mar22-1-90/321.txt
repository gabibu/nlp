ביירות ( ע"ם ) . השלטון הסורי יעניק , ככל הנראה , חופש פוליטי וכלכלי , 
לאחר הוועידה הארצית התשיעית של מפלגת הבעת והבחירות למועצת העם . העיתון 
סבאח אל - חיר , המצטט בכיר סורי ( מבלי לנקוב בשמו ) , אומר כי ההנהגה 
הסורית תנקוט מדיניות של פתיחות בתחום הכלכלי וחופש פוליטי , שתאפשר למפלגות 
המדיניות להשתתף בשלטון באמצעות החזית הלאומית המתקדמת , שבראשה עומדת מפלגת 
הבעת . הבכירים הסורים מייחסים חשיבות רבה לוועידה הארצית של מפלגת הבעת 
בשל ההחלטות שתקבל לאור הנסיבות הלאומיות , הערביות והבין - לאומיות . המשקיפים 
מעירים , כי במסגרת ההכנות במישור המדיני הפנימי , ישנה חשיבות לבחירות 
לפרלמנט הסורי , הכולל 681 חברים , בייחוד משום שייבחרו חברים חדשים במסגרת 
פרק הזמן של 09 יום , החל ב82 בפברואר השנה . הבכיר הסורי הבהיר כי מפלגת 
הבעת תמשיך להוביל את החברה והמדינה , לא תתערב בבחירות שיתנהלו על בסיס 
רשימות , שיוכנו ע"י החזית הלאומית המתקדמת , וכל אזרח יוכל להגיש את מועמדותו . 
