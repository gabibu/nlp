סיעת המערך מתנגדת ליוזמת הליכוד להגדיל את מימון המפלגות מתקציב המדינה . 
יו"ר ועדת הכספים , אברהם שוחט ( מערך ) , אמר כי לא יתמוך בהצעה . 
נראה כי שוחט לא יעלה את ההצעה בקרוב על סדר יומה של ועדת הכספים של הכנסת . 
הנהלת סיעת הליכוד תתכנס ביום שני הקרוב לדיון בהצעה . כינוסה של הנהלת 
הסיעה מוסבר בשל התנגדות רחבה של ח"כים בליכוד להגדלת המימון . בישיבה של 
הנהלת הסיעה , שנערכה לפני מספר שבועות , הובעה מצד כמה ח"כים התנגדות 
להעלאת המימון , ביניהם חיים קורפו , אליהו בן - אלישר ואוריאל לין . קפידבינבעקבות 
תביעתו של ח"ך דן תיכון ( ליכוד ) תכונס בשבוע הבא הסיעה כדי לגבש עמדה 
בעניין ההצבעה על תקציב המדינה . ההצבעה , בקריאה שנייה ושלישית , תיערך 
ביום רביעי . ח"ך תיכון אמר , כי אין כל קשר בין התקציב למצב הכלכלי שבו 
נתון המשק . הוא אף חזר על תביעתו לאשר תקציב מדינה למשך חודשיים . קפידבינועדת 
הכספים החליטה אתמול להוציא מחוק ההסדרים כמה סעיפים הקשורים בעדכון תעריפי 
המים , מס השבח , וקצבאות הביטוח הלאומי . מחוק זה יוצאו גם הסעיפים המתייחסים 
להטלת מיסוי על תאגידים ממשלתיים כרשות השידור , רשות הדואר , רשות הנמלים 
ורשות שדות התעופה . 
