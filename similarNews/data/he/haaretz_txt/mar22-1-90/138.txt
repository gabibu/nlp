מילאנו ( מיוחד ל"ספורט הארץ " ) . אווירה של סוף עונה שוררת כאן לקראת 
המיפגש הערב בין מכבי תל אביב לקבוצה המקומית , פיליפס מילאנו , בבית הגמר 
האירופי לאלופות . העובדה שאפסו סיכויי השתיים אורחות קבועות במאבקי השיא 
של הכדורסל האירופי בשנים האחרונות להופיע במישחקי הגמר בסארגוסה , מורידה 
את רמת העניין במישחק עד למינימום . מכבי הגיע לכאן ללא קווין מגי הפצוע 
בידו . יתכן שמגי לא יהיה היחיד שיחסר . מוטי דניאל שסובב קרסול ערב הנסיעה , 
אינו בטוח בהרכב . הוא קיבל אתמול טיפולים במטרה להכשירו למישחק . ווילי 
סימס הוא בעל הסיכויים לפתוח במקומו בחמישיה , לצד חן ליפין , דורון גמצי , 
לאוון מרסר וקן בארלו . מכבי ייפרד הערב מאירופה בעונה זו . במחזור ה - 
31 בבית הגמר אחד לפני אחרון יקיים האלוף הישראלי את מישחק החוץ השביעי 
שלו . המאזן בהחלט לא מעודד : שני ניצחונות על הקבוצות החלשות בבית , 
דן הלדר ההולנדית ואלופת פולין לך פוזנאן . ביתר מישחקי החוץ נחלו המכבים 
תבוסות בספליט עם יוגופלסטיקה ; בסלוניקי נגד אריס ; בלימוז ובברצלונה . 
בשבוע הבא , במחזור האחרון , יארח מכבי את אריס סלוניקי . המישחק הראשון 
עם מילאנו , שהיה בסוף ינואר ביד אליהו , הפיח תקוות מחודשות אצל מכבי . 
הוא ניצח 8867 והיה נדמה שחזר לעצמו . אחר כך התברר , כי לנצח את מילאנו 
" הזקנה " של העונה , זו לא חוכמה כל כך גדולה . עובדה שגם בוב מקאדו 
בן ה - 83 , מייק דאנטוני בן ה - 83 ודינוט מנגין בן ה - 04 , מתקשים לסחוב 
את העגלה , וכמו מכבי , הם ניצלים מבושה גדולה עוד יותר , בגין חולשתן 
של דן הלדר ופוזנאן . לבד מהיוקרה המעטה שנותר להציל , ישאפו המקומיים לנצח , 
שכן אז יבטיחו לעצמם את המקום החמישי , לפני מכבי . ניצחון של האלופה 
הישראלית ידחה את ההכרעה לגבי המיקום הסופי של שתי הקבוצות למחזור האחרון . 
המישחק יחל ב - 03 . 12 שעון ישראל ויועבר בשידור ישיר ברדיו , ברשת ב . 
שני מישחקים אחרים יהיו הערב בבית הגמר : אריס יוגופלסטיקה , לך פוזנאן 
דן הלדר . 
