ניו - יורק ( מיוחד ל"הארץ " ) . אסון מחריד אירע אמש ברובע ברונקס בניו - 
יורק , כאשר דליקה שפרצה במועדון ריקודים קיפדה את חייהם של 78 בני - אדם 
62 נשים ו16 גברים . נסיבות הדליקה עדיין אינן ברורות והמשטרה חוקרת חשד 
להצתה . הדליקה פרצה בסביבות השעה 4 לפנות בוקר , ותוך דקות אחדות כילתה 
את מבנה המועדון בעל שני מיפלסים . נראה כי כל האנשים שבילו אותה שעה במועדון 
ניספו . העובדה שהשריפה התפשטה במהירות רבה מגבירה את החשד למעשה הצתה . 
עשרות מכוניות כיבוי ואמבלונסים הוזעקו למקום . פינוי הגופות מהמועדון השרוף 
נמשכה שעות אחדות . מרבית ההרוגים מתו מחנק , מסר דובר הכבאים , לי רודריגז . 
מספר רב של פצועים הוחשו לבתי חולים במנהטן ובברונקס . בכיבוי הדליקה עסקו 
יותר מ001 כבאים . למקום הגיע ראש עירית ניו - יורק , דיוויד דינקינס , 
שאמר לעיתונאים כי לפני חודשים אחדים הוצא צו פינוי נגד המועדון ששכן בבניין 
חד - קומתי קטן ורעוע שהיה מיועד להריסה . הדיסקוטק " הפילנד סושל קלאב " 
נמצא בשכונת איסט טרמונט , בקרבת גן החיות של ברונקס . חברי המועדון היו 
בעיקר מהגרים מהאיטי ומהרפובליקה הדומיניקנית , ולדברי המשטרה הוא פעל ללא 
רשיון . בשעות היום שימש הבנין כמרכז סוציאלי . האסון הוא אחד המחרידים 
הזכורים בתולדות ניו - יורק ואירע באותו יום בדיוק בו לפני 77 שנים ניספו 
למעלה ממאה איש בדליקה בעיר . 
