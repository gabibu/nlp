בעקבות המשבר הממשלתי וחוסר הבהירות לגבי זהותו של מרכיב הממשלה , חלה הסלמה 
באירועים בשטחים , שמתבטאת בהחרפת הפעילות החבלנית כך דוח ביום ששי ב"פורום 
השטחים " שהתכנס בלשכת הרמטכ"ל . בהיעדר שר ביטחון במשרה מלאה , הוחלט 
לבטל בשלב זה את פורום השטחים שהיה מתכנס דרך קבע ביום ששי במשרד הביטחון , 
ולקיימו במתכונת מצומצמת בלשכת הרמטכ"ל , העומד עתה בראש הפורום . למרות 
שראש הממשלה , יצחק שמיר , הוא שר הביטחון בפועל , הוא לא השתתף ביום 
ששי בפורום השטחים . הדיווח המרכזי בפורום השטחים נקשר למשבר הפוליטי בישראל . 
מהדיווחים ששמע רב - אלוף דן שומרון , הובהר לו על - ידי משתתפי הפורום 
כי עקב המשבר הפוליטי בישראל חלה החרפה ניכרת באירועים בשטחים , שכבר נותנת 
את אותותיה : נרשמה עלייה גם באירועי הפעילות החבלנית וגם בהיקפן של הפרות 
הסדר . לעלייה בפעילות החבלנית שתי סיבות עיקריות , הסבירו המקורות : היעדר 
ממשלה קבועה בישראל , והעידוד ששואבים הפלשתינאים מהכרזותיו של יאסר ערפאת 
כי הם שגרמו להפלת ממשלת שמיר . הפלשתינאים בשטחים זוקפים לזכותם את הפלת 
הממשלה בישראל , ותופסים זאת כחלק מהאינתיפאדה . עוד מסרו גורמים במערכת 
הביטחון , כי הלכי הרוח ברחוב הפלשתיני , ביהודה שומרון ועזה , הוא כי 
יש להמשיך להסלים את האינתיפאדה , ואף לעבור לשימוש בנשק חם . ביום חמישי 
הקרוב עומד שמיר לבקר במערכת הביטחון ולקבל דיווחים הקשורים למערכת . מקורות 
בלשכתו מסרו ל"הארץ " , כי שמיר מקבל דיווחים שוטפים בענייני ביטחון , וכי 
עתה יש גם קצין מקשר , המעביר דיווחים ללשכת שמיר בעניינים הקשורים לצה"ל 
ולמערכת הביטחון . את משרד הביטחון מנהל בפועל האלוף ( מיל . ) דוד עברי , 
שעליו מוטלת עבודת המשרד היום - יומית . 
