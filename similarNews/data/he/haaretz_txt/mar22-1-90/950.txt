ארה"ב פועלת בצינורות דיפלומטיים להביא לשינוי החלטת האו"ם שהשוותה בין 
הציונות לגזענות , והיא תגביר את מאמציה במהלך מושב עצרת האו"ם השנה , 
זאת אמר ביום ו עוזר מזכיר המדינה האמריקאי לעניינים בין - לאומיים גון בולטון , 
בעדות שמסר בפני תת - ועדה של הוועדה ליחסי חוץ של הסנאט , בראשותו של 
סנאטור דניאל פטריק מויניהן , שקיימה דיון מיוחד בנושא זה . זוהי הפעם הראשונה 
שהקונגרס מקיים שימוע בנושא החלטת האו"ם על הציונות . סנאטור פטריק מויניהן 
תקף את הממשל האמריקאי ואמר , כי ארה"ב חייבת להיות חוד החנית במאבק לביטול 
החלטת האו"ם . בולטון אמר , כי יש היום התנגדות להחלטת האו"ם מצד מספר 
הולך וגדל של מדינות החברות באו"ם , והממשל ירכז את מאמציו לביטול ההחלטה 
במושב העצרת השנה . בולטון אמר עוד , שכל 53 המדינות שהצביעו נגד ההחלטה 
ב5791 מוסיפות להתנגד לה , אך בינתיים הצטרפו אליהן מדינות כמו מקסיקו , 
פולין , צכיה והונגריה , שהצביעו בשעתן בעד ההחלטה . כן אמר , שישראל 
רוצה בביטול ההחלטה , אך היא מעוניינת בקיום הצבעה רק אם יובטח לה רוב . 
בולטון אמר שניסיונותיה של ואשינגטון עד כה להסכים על אסטרטגיה משותפת בעניין 
זה עם בריה"ם לא עלו יפה , אך הדיאלוג עם מוסקווה נמשך , ויש איתותים מעודדים 
לכך שבריה"ם אינה מסכימה עוד עם ההנחה כאילו הציונות היא צורה של גזענות . 
קפידבינהסנאטור דניאל פטריק מויניהן , בעל היוזמה לביטול החלטת האו"ם המשווה 
את הציונות לגזענות , שוקל להתמודד על מועמדות המפלגה הדמוקרטית בבחירות 
הקרובות לנשיאות ארה"ב . גורמים מדיניים בירושלים רואים את פעילותו לביטול 
ההחלטה , כמחווה לישראל לקראת האפשרות שמויניהן יצטרף למירוץ לנשיאות . 
עם זאת , הודגש בירושלים , הסנאטור מויניהן גילה מאז ומתמיד ידידות רבה 
לישראל ונכונות לסייע לה בנושאים שונים . ראש הממשלה יצחק שמיר הביע בסוף 
השבוע קורת - רוח מהודעתו של נשיא ארה"ב גורג בוש , התומכת בזכות היהודים 
לעלות לישראל . שמיר הביע שביעות רצונו גם מהבעת הצער של בוש על החלטת חברת 
התעופה ההונגרית " מאלב " לבטל את טיסות השכר שלה לישראל . שמיר אמר לקבוצת 
קצינים אמריקאים בדימוס , המבקרים בישראל , כי הוא מניח שדברי הנשיא בוש 
יילקחו בחשבון על ידי כל הגורמים הנוגעים בדבר . ד"ר נמרוד נוביק , יועצו 
של יו"ר מפלגת העבודה שמעון פרס , אמר בתוכנית ראיונות בשבת , כי פקיד 
סובייטי רשמי אמר לו שאם תוקם בישראל ממשלת שלום , תאפשר בריה"ם תוך שבועיים 
טיסות ישירות של עולים לארץ . 
