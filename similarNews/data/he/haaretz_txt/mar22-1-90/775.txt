משרד הבריאות הוציא הנחיות חדשות לביצוע ניתוחי ילדים . מעתה , בבתי החולים 
שבהם קיימת מחלקה לכירורגיית ילדים , יבוצע כל ניתוח על ידי כירורג ילדים 
או באחריותו . במקרים שבהם אין מחלקה לכירורגיית ילדים בבתי חולים , יופנו 
ילדים הזקוקים לניתוח מורכב ( כמו בבמצבי חבלה רב מערכתית , או במקרים 
של אטמות מולדת של פי הטבעת או הוושט ) לבית חולים אחר . זאת לאחר ייצוב 
נשימתי , ובליווי רופא הבקי בפעולות החיאה של ילדים . את ההנחיות העביר 
מנכ"ל משרד הבריאות , ד"ר משה משיח , להנהלות בתי החולים . ההנחיות הוצאו 
בעקבות ההכרה במקצוע כירורגיית הילדים על ידי המועצה המדעית של ההסתדרות 
הרפואית , ובהתאם להמלצות הוועדות המיעצות לכירורגיה ולהרדמה שליד מנכ"ל 
משרד הבריאות . אם אין מחלקה לכירורגיית ילדים בבית החולים , הילדים הזקוקים 
לניתוח אלקטיווי ( כמו תיקון בקע מפשעתי ) ינותחו על ידי מומחה בכירורגיית 
ילדים , ויאושפזו במחלקת ילדים באותו בית חולים . אם אין מומחה לכירורגיית 
ילדים בבית החולים , הם יופנו לבית חולים אחר בו קיימת מחלקה כזו . הסדר 
זה יהיה בתוקף עד חודש אוגוסט השנה , ועד למועד זה הוטל על הנהלות בתי החולים 
לאייש תפקיד כירורג ילדים . במקרים דחופים , כמו ניתוח כריתת התוספתן , 
ינותחו הילדים על ידי כירורג ילדים מומחה , או לחילופין ע"י כירורג בכיר , 
בעל ניסיון בכירורגיית ילדים . 
