פראג ( מיוחד ל"הארץ " ) . לצכוסלובקיה יהיו מעכשיו שני שמות היא תיקרא 
בצכיה אחרת משתיקרא בסלובקיה . כל ההבדל אינו נעוץ אלא במקף אחד , ואולם 
בגלל המקף התנהל אתמול בפרלמנט הצכוסלובקי ויכוח שנמשך 21 שעות והצריך את 
התערבותו האישית של הנשיא ואצלב האוול , שהוחש לפרלמנט , ממיטת חוליו בבית - 
החולים , שם אושפז בגלל ניתוח שבר . זר לא יבין את להט הוויכוח ואת מרירותו . 
על סדר היום עמדו שלוש הצעות , שבמבט ראשון לא היה כל הבדל משמעותי ביניהם : 
רפובליקה צכו - סלובקית , פדראציה צכו - סלובקית והרפובליקה הפדראלית הצכוסלובקית . 
מאחורי הוויכוח הסמאנטי מסתתרים החששות מפני מגמות הבדלנות והלאומנות בסלובקיה , 
החלק המזרחי של המדינה . הצירים הצכים גילו רתיעה מיוחדת מפני המקף במלה 
צכו - סלובקיה , היכול להיות מקף מחבר , אך במקרה הצורך גם מקף מפריד . 
ואז , כמעט שהתקבלה הצעת הפשרה שהעלה הנשיא האוול רפובליקה פדראלית צכוסלובקית 
( בלי מקף ) . הצעת הנשיא זכתה ברוב הדרוש באסיפת העם , שבו יש ייצוג 
יחסי לכל האוכלוסייה . הצעתו זכתה גם ברוב בחלק הצכי של " אסיפת הלאומים " , 
המורכבת ממספר זהה צירים בשתי הרפובליקות הצכית והסלובקית . ואולם , בחלק 
הסלובקי של " אסיפת הלאומים " חסרו ארבעה קולות לאישור ההצעה . הוכרז 
על הפסקה כדי לאפשר דיון נוסף בוועדת תיאום של שני בתי הפרלמנט . הפשרה , 
שהושגה לבסוף , לאחר דיון מייגע , יוצרת מצב מיוחד במינו : בצכיה תיקרא 
המדינה הרפובליקה הפדראלית הצכוסלובקית , בלי מקף , ברוח הצעת האוול . 
ואולם , בסלובקיה יתווסף לשם מקף והמדינה תיקרא מעתה רפובליקה פדראלית 
צכו - סלובקית . חוגים פוליטיים בפראג הביעו חשש , כי בעיית המקף עלולה 
לשמש נושא מרכזי במערכת הבחירות . הבחירות אמורות להיערך בעוד שלושה חודשים . 
