גלימה מבד עבה בצבע שחור , רקומה בחוטי זהב וכסף , נלבשת מעל לחליפת בגדים . 
המצנפת עשויה לבד מצופה בד משי כחול כהה עם פס דק בתכלת . הרב יוסף מתייחס 
אל הגלימה והמצנפת כאל מדי שרד , והוא מופיע עמם באירועים ממלכתיים , בעת 
נשיאת דרשות ועריכת חופות . לכאורה , אלו בגדי הרב הראשי הספרדי , הראשון 
לציון , אולם הרב יוסף מופיע בבגדים אלו גם לאחר שנאלץ לעזוב את תפקידו 
כראשון לציון , לפני שמונה שנים . לטענתו , אלו בגדיו של חכם ספרדי . 
גם לרב הראשון לציון הנוכחי , הרב מרדכי אליהו , גלימה ומצנפת זהות , 
שעמן הוא מופיע בכל שבת , אולם צבען לבן . מקורות הגלימה והמצנפת עתיקים 
מאוד ונמצאו להם סימוכין במקורות רבים , ממגילת אסתר ועד לרמב"ם . את הגלימה 
מייבאים מטורקיה . המצנפת נעשית בעבודת - יד בידי כובען בשכונת שערי חסד 
בירושלים . האיש נפטר לפני כמה שבועות ועדיין אין לו מחליף . 
