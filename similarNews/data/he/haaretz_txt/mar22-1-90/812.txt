מנכ"ל משרד הבריאות ד"ר משה משיח , הוציא הנחיות חדשות לשימוש בגז ההרדמה 
" הלותן " . ההנחיות החדשות גובשו על ידי ועדת מומחים , שהוקמה לבדיקת 
מדיניות השימוש בו , בעקבות כמה מקרי מוות ופגיעות במנותחים . על פי ההנחיות 
החדשות , אין להשתמש בגז " הלותן " במבוגרים מעל לגיל 03 , שסובלים מרגישות 
יתר לתרופות , נשים בעודף משקל , וכן במקרים של אי ספיקת כבד אצל קרוב 
מדרגה ראשונה כמו הורה או אח . עוד נאסר שימוש חוזר בתוך שנה ב"הלותן " , 
אם אין מידע באיזה גז בוצעה ההרדמה בניתוח קודם , אם הופיע אחריו חום מסיבה 
שאין לה הסבר , ואם המנותח חלה בצהבת או סבל מפריחה . ההנחיות מחייבות 
בכל המקרים של הרדמה חוזרת ב"הלותן " לבצע בדיקות תפקודי כבד ביום השביעי 
והעשירי לאחר ההרדמה ; כמו כן , הן מורות על מדידות חום גוף תכופות אצל 
החולה , בשבועיים שלאחר הניתוח . עוד נקבע בהנחיות המנכ"ל , כי יש להודיע 
לחולה או למשפחתו על כל תופעה חריגה בתפקודי כבד , חום ופריחה המתגלה לאחר 
הרדמה ב"הלותן " , ויש להסביר לחולה כי עליו להימנע מחשיפה נוספת לחומר זה 
בעתיד . יצויין כי בשיקולי ועדת המומחים נלקחו בחשבון כי קיימת עדות אפידמיולוגית 
שהשכיחות של פגיעה בכבד היא 1 ל03 אלף ניתוחים . הוכח , כי אצל נשים הפגיעה 
גבוהה יותר מאשר אצל גברים . קיימים חומרי הרדמה נשאפים אחרים , אשר אין 
להם תופעת לוואי של פגיעה בכבד . מחירם של אלו גבוה פי שמונה עד 71 ממחירו 
של ההלותן " . יש גם אפשרות לבצע הרדמה בחומרים שניתנים בהזרקה לווריד , 
אולם בשימוש בהם יש סכנה מאחר והפינוי מהגוף הוא איטי , דבר שיכול לגרום 
לסיבוכים נשימתיים קשים בתקופה שלאחר הניתוח , עד לגרימת מוות . 
