משלחת ממזרח גרמניה הגיעה לראשונה להשתתף בועידת ההסתדרות שתיערך בשבוע הבא , 
ובעקבותיה צפויות משלחות מברית המועצות , פולין , יוגוסלוויה , הונגריה , 
הודו ורבות ממדינות אירופה , אמריקה הלטינית וארצות הברית , ובסך הכל 
15 משלחות מחו"ל . המשלחת ממזרח גרמניה מונה 61 פעילי התנועה הסוציאל דמוקרטית . 
היא התקבלה אתמול על ידי ישראל קיסר . קיסר אמר אתמול כי בואן של משלחות 
מכל קצווי תבל במצב הפוליטי הסבוך השורר כיום בישראל ובמזרח התיכון הוא בבחינת 
אות הזדהות עם המדינה ומעיד על משקלה של תנועת העבודה הישראלית וההסתדרות 
בזירה הבין - לאומית . מפלגת העבודה בחרה אתמול את נציגיה למועצת ההסתדרות 
ולוועד הפועל , לקראת כינוס ועידת ההסתדרות בה נפתח רשמית מעגל בחירתם של 
המוסדות הנ"ל . במפלגת העבודה התחולל בימים האחרונים מאבק חריף על איוש 
מוסדות אלה תוך איום מצד ראשי האיגודים המקצועיים להשעות את חברותם מהמוסדות 
הנבחרים אם לא יובטח להם ייצוג הולם . ח"ך רענן כהן , שעמד בראש ועדה לתיקון 
עיוותים בייצוג , מסר כי לוועדי עובדים הובטח ייצוג של כ%05 בוועד הפועל , 
כפי שהתחייבה המפלגה ערב הבחירות , אולם למעשה מספר זה יגיע לכ%03 בלבד , 
הואיל וחלק מנציגי הוועדים ייבחרו כסגני חברים בוועד הפועל , המוזעקים 
לדיוניו עקב היעדרות חברים מן המנין . בצמרת ההסתדרות פעלו לצמצם את ייצוגם 
של ראשי האיגודים בטענה שהם חלק מהמנגנון , ואילו המדיניות צריכה להיות 
לאפשר ליותר פעילים מהשטח לכהן במוסדות הנבחרים . המאבק על איוש המקומות 
בוועד הפועל כרוך במאבק על חברות בוועדה המרכזת העתידה לקום אחרי ועידת ההסתדרות , 
הואיל וזו נבחרת על ידי הוועד הפועל . ישראל קיסר רמז אתמול בכנס של מפלגת 
העבודה על הבנות עם השמאל והימין כאחד לקראת דיונים על שינויים בחוקת ההסתדרות 
המחייבים רוב של שני שלישים מהקולות . 
