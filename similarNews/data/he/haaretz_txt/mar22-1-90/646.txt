משפטו של אל"ם יהודה מאיר ייפתח היום בבית - הדין הצבאי המיוחד במטכ"ל , 
בהתאם לפסיקת בג"ץ בנושא . כתב - האישום מייחס למאיר סעיפים רבים של התעללות , 
גרימת חבלה חמורה , והתנהגות שאינה הולמת את תפקידו . בנוסף לכך עולה 
מכתב - האישום כי הקצין נתן פקודות בלתי - חוקיות בעליל . לפי התוכנית , 
הבוקר אמורים שלושת השופטים לקרוא בפני אל"ם יהודה מאיר את כתב - האישום . 
נודע כי אל"ם מאיר יודיע שהוא לא מודה בסעיפי האישום , ועל - פי ההערכה 
כבר היום ייפתח שלב מסכת עדי התביעה . כתב - האישום הוגש לאחרונה לבית - 
הדין המיוחד והוא מתייחס בעיקר למעורבותו של מאיר ולהוראות שנתן לחייליו 
להכות ערבים מקומיים בכפרים ביתא וחווארה באזור שכם , בעת ששימש כמפקד כוחות 
צה"ל באזור שכם בינואר 88 , עם פרוץ האינתיפדה . את פרשת ההכאה חשף ח"ך 
יוסי שריד ( רץ ) במאמר בה"ארץ " . את אל"ם יהודה מאיר מייצג עו"ד אמנון 
גולדנברג , שגוייס לצורך זה לשירות מילואים . לצידו עוזר הסניגור הצבאי 
הראשי סא"לדוד רוזן . אם אכן יסתיים שלב הקראת כתב האישום ולא יהיו טענות 
מקדמיות , ייפתח המשפט בהשמעת מספר עדי תביעה , ביניהם חיילים וקצינים 
שהיו עדים לפעילותו של אל"ם מאיר בשטח . בין עדי התביעה נמצאים גם תת - אלוף 
זאב ליבנה , לשעבר מפקד כוחות צה"ל בשומרון , ואלוף עמרם מצנע שהיה אלוף 
פיקוד המרכז . ייתכן כי במשפט זה יעידו גם הרמטכ"ל דן שומרון , ואולי אף 
ח"ך יצחק רבין . לפני חודשים מספר , בראיון לה"ארץ " עם הגשת כתב - האישום , 
אמר אל"ם מאיר , כי אינו חושש מהמשפט . לדבריו , פעל בהוראת מפקדיו , 
ולא עבר על החוק . המשפט מעורר עניין רב בתקשורת הישראלית והזרה , ועשרות 
עיתונאים יגיעו הבוקר לבית - הדין . מקורות צבאיים מסרו כי מדובר במשפט 
חשוב ביותר לצה"ל , כי לראשונה קצין בדרגה כה בכירה עומד לדין על מעשים 
המיוחסים לו במסגרת פעילות שוטפת באינתיפאדה . 
