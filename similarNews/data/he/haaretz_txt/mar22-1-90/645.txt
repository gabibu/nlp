" ( ע ) . מעצרו של צבי כהניא , החשוד בגרימת חבלה חמורה לאשתו עדנה , 
הוארך אתמול בבית - משפט השלום בחיפה בששה ימים . בכוונת התביעה להגיש 
כתב אישום נגד כהניא כבר בימים הקרובים בבית - המשפט המחוזי . חוקר המשטרה , 
רס"ב ניסן ציגלר , טען כי בידי המשטרה ראיות המתבססות על עדויות שמיעה 
של פרקליטה בכירה בפרקליטות מחוז חיפה ושל אם המתלוננת שיש בהן כדי להצביע 
על כך שהחשוד נהג להכות את אשתו . המשטרה ביקשה את הארכת המעצר כדי שתוכל 
לגבות עדויות נוספות . כתוצאה מהמכות אושפזה האשה בבית - חולים במצב של 
דימום פנימי ועברה ניתוח , ממנו היא עדיין מתאוששת . כהניא הכחיש מכל וכל 
את גרסת אשתו והמשטרה , ואמר כי היא " שקרית , נבזית , הדביקה לי אות 
קין והרסה את פרנסתי " . לדבריו , אושפזה אשתו יממה וחצי לאחר המועד , 
שבו היכה אותה , כביכול . במרוצת היממה וחצי הזו , טען כהניא , היא שהתה 
במקום עבודתה בפרקליטות מחוז חיפה , שם היא מועסקת בתפקיד בכיר כתובעת , 
רכשה כרטיסי טיסה לחו"ל ושהתה בחברתו בנסיבות משפחתיות רגילות . השופט 
יצחק קלאוזנר ציין בהחלטתו , כי בידי המשטרה ראיות , לכאורה , המעידות 
על קשר ישיר בין התקרית לעניין אשפוזה של האשה בבית - החולים , ויש לאפשר 
למשטרה להשלים את החקירה עד תום . 
