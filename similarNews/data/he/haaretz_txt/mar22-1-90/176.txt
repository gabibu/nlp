בלגראד ( ע"ר וע"ץ ) . 422 ילדים יוגוסלוויים ממוצא אלבני הוחשו אתמול 
לבית חולים בעיר פודוייבו , לאחר שהורעלו כנראה ממזון , וקהל זועם התאסף 
ליד בית החולים . אחדים מהילדים התעלפו בטרם הועברו לבית חולים בפריסטינה , 
בירת מחוז קוסובו שבדרום המדינה . יומיים קודם לכן התלוננו כמה תלמידים 
על כאבי בטן , ו42 מהם עדיין מאושפזים בפריסטינה . רדיו פריסטינה הכחיש 
כי הסיבה היא בליקויים באספקת המים המקומית . החודש שרר שקט מתוח בקוסובו , 
אחרי המהומות שבהן דרשו האלבנים האתניים בחירות חופשיות , שחרור אסירים 
פוליטיים ויתר אוטונומיה מידי הרפובליקה היוגוסלווית הגדולה ביותר , סרביה . 
