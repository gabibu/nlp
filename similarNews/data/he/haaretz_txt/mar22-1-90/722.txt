אחד הצעדים הראשונים של משה נסים כשר תעשייה ומסחר , היה הצעתו לדחות את 
ביצוע הרפורמה בבשר קפוא בחצי שנה . במקום לפעול להורדת העיוותים בסחר החוץ 
של ישראל , הוא החליט ללכת בדרכי קודמו ולהעניק לגילדת היבואנים ושומרי 
הכשרות ארכה נוספת . אך הממשלה היתה קיצונית יותר והחליטה השבוע על קבורת 
חמור לרפורמה עליה הוחלט באופן עקרוני עוד בינואר 98 . דווקא השרים הרואים 
עצמם כליברלים גדעון פת ויצחק מודעי , התייצבו בראש המחנה , לצד השרים 
הדתיים זבולון המר , יצחק פרץ ואבנר שאקי , כדי להכניס את הרפורמה להקפאה 
עמוקה . מזמן לא חזינו בשיתוף פעולה כה נאצל בין הליברליזם מבית מדרשו של 
גון סטיוארט מיל , לבין הפרוטקציוניזם מבית מדרשה של הרבנות . על מנת להסוות 
את שיתוף הפעולה הלא כל כך כשר הזה , נתנו השרים נימוקים שונים ומשונים 
להחלטתם . לפני הליברליזציה יש לפתור קודם כל את בעיית הפיקוח הווטרינרי 
על הבשר , את שאלת מלאי החירום , ו את בעיית הכשרות . נשמע טוב אם לא 
לוקחים בחשבון את הזמן שכבר ניתן להתארגנות זו מחודש ינואר 98 . השר ניסים 
הודה בחצי פה , כי הביטול יביא לתוספת תקציבית , אבל בעת ובעונה אחת הוסיף 
שהממשלה מרוויחה היום מיבוא הבשר ומכירתו . הממשלה אמנם מרוויחה מיבוא כל 
טונת בשר כאלף דולר , אבל זהו חשבון חלקי . העדר תחרות ומגבלות אדמיניסטרטיוויות 
ביבוא בשר קפוא , מביאות לכך שמחיר הבשר הקפוא בישראל יקר ממחירו בעולם , 
ולכך השפעה על מדד המחירים לצרכן . איכות הבשר המיובא ירודה . יבוא בשר 
קפוא במחיר גבוה גורם לעיוות בהקצאת המשאבים במגזר החקלאי . החשבון הכולל 
מראה כי הפסדי המשק גדולים עשרת מונים מ"הרווח " עליו מצביע ניסים . כבר 
שנים מדברים במשרד האוצר ובמשרד התעשייה על הצורך ברפורמה ביבוא בשר קפוא . 
ביולי 58 הגישה ועדה בראשות עודד ארז המלצות לביצוע הרפורמה . במארס 68 
הגישה ועדה נוספת בראשות מאיר יגיל , ראש מנהל הסחר הממשלתי אז , הצעות 
כיצד לבצע את הרפורמה . בפברואר 78 הגיש משרד התעשייה הצעה בנושא לממשלה . 
מאז עבר הרבה בשר קפוא במקררים הממשלתיים ורפורמה אין . 
