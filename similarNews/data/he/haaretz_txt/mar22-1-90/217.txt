" אלימות המשטרה כלפי המגזר הערבי גוברת ובהתנהגותה משמשת המשטרה דוגמה 
לקטינים " , אמר עו"ד מוחמד מסראווה , לשעבר קונסול ישראל באטלנטה , בכנס 
בנושא יחסי המשטרה והאזרח הערבי , שהתקיים אתמול בגבעת חביבה . לדברי מסראווה 
יש מקרים שאנשי המשטרה עומדים כאיש אחד מול תלונה של אזרח על שימוש באלימות 
כנגד קטין . הם עושים כמיטב יכולתם על מנת למנוע משוטרים שראו את המעשה 
החריג מלהעיד . הוא קרא לשנות את החוק על פיו המשטרה חוקרת את עצמה במקרים 
כאלה . הגיע העת שהמשטרה תפסיק לטאטא מתחת לשטיח מקרים שבהם שוטרים חורגים 
מתפקידם . יונס אחמד מן המועצה המקומית ערערה אמר כי לציבור הערבי אין אמון 
במשטרה . רק קהל מצומצם הגיע לכנס משום שאנשים רבים חוששים לומר את אשר 
עם לבם . הוא סיפר כי בנו וחברו הלכו ב"יום האדמה " , בו התקיימה שביתה , 
לשמור על מטע שקדים על מנת שאנשים לא יקטפו את הפרי מהעצים . סיירת משטרה 
שעברה במקום עצרה אותם בטענה שחסמו את הכביש והבעירו צמיגים , למרות שהם 
לא עשו דבר . " בני קיבל במשטרה מכות רצח . איש לא הודיע לנו שהנערים 
נלקחו למשטרה . במקרה ראה מישהו את המתרחש והודיע לבעל המטע . בשלב מאוחר 
יותר רציתי לשלוח מכתב תלונה לשר המשטרה , אולם בעל המטע הניא אותי מכך 
ואמר כי השוטרים יעידו כי בני הציב מחסום והבעיר צמיגים , גם אם זה לא נכון , 
" אמר . דני טביב , מפקד משטרת מרחב העמקים , אמר : המשטרה פועלת על 
פי החוק בלבד ללא הבדלי דת , גזע ומין . לעתים יש אבסורדים למיניהם שאינני 
יכול להסביר אבל הם מעטים מאוד . בסך הכל נדמה לי שהמשטרה דווקא לא נכנסת 
מספיק למגזר הערבי על מנת לבצע את עבודתה . באום אל פחם , למשל , יש רק 
003 תיקי משטרה לעומת 0003 בנצרת ו0051 במגדל העמק . לגבי עבירות על רקע 
לאומני אמר טביב כי הציבור הערבי בישראל יושב על הקו הירוק . " אנחנו יודעים 
שהמעשים האלה נעשים על - ידי ערבים מהשטחים . במקומות שהרשויות משתפות פעולה 
יש פחות התנגשויות עם המשטרה . רב - פקד גדעון ארבל , מפקד תחנת משטרת עירון , 
אמר : " שמעתי פה רק קטיגורים . איפה כל האנשים שהיה להם ניסיון חיובי 
עם המשטרה ? אני מגלה בורות רבה בקרב הקהל לגבי עבודת המשטרה . אתם רואים 
בנו גורם עוין שכל תפקידו לרדוף את האזרח . במשטרת עירון יש 04 שוטרים אשר 
אחראים על אוכלוסייה של 08 אלף נפש . האם כל מה שיש להם בחיים זה להתעלל 
בחיי התושבים בוואדי ערה ? אני רוצה שלא תחששו להתלונן על שוטרים שחרגו 
מתפקידם , ואני מזמין את כולכם לשטוח את טענותיכם אצלי במשטרה . שוטרים 
רעים אני לא רוצה אצלי בתחנה . 
