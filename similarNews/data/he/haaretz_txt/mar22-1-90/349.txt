ועידת מפ"ם תתכנס היום אחר הצהריים למושב מיוחד , לבחור ביו"ר למפ"ם . 
על התפקיד המונהג לראשונה במפלגה זו , בעקבות שינוי חוקתה מלפני כחודש , 
מתמודדים חברי הכנסת לשעבר אמרי רון ואלעזר גרנות . גופים ואירגונים שונים 
במפ"ם כבר הודיעו בסוף השבוע על תמיכתם באמרי רון לתפקיד , שיהיה הבכיר 
ביותר במפלגה . בעקבות בחירת יו"ר לתנועה יבוטלו תפקידי המזכירים השונים , 
כמו המזכיר המדיני ומזכיר המרכז , ותפקיד מזכ"ל המפלגה , שבו החזיק עד 
היום אלעזר גרנות , יהפוך לתפקיד ביצועי של קיום מדיניות היו"ר ומוסדות 
התנועה . גם אם ייכשל אלעזר גרנות במאבק היום מול אמרי רון , אין בדעתו 
להמשיך ולכהן כמזכ"ל , ומרכז מפ"ם צפוי להתכנס בעוד שבועות אחדים לבחור 
במזכ"ל החדש . עד עתה ידוע על מועמד אחד , אבו וילן , מפעיליה של תנועת 
" שלום עכשיו " . ועידת מפ"ם , שתתכנס בקולנוע שביט בגבעתיים , תשלים את 
את בחירת המרכז החדש של המפלגה . בשבועות האחרונים נבחרו 005 חברים למרכז 
מהסניפים השונים של התנועה . ועידת מפ"ם תבחר היום עוד 101 נציגים כדי שהמרכז 
ימנה 106 נציגים . 
