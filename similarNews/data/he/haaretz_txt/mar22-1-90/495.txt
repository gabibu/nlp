בצמרת מפלגת העבודה מעריכים , שהרב שך לא ישנה הערב את עמדתו בהופעתו הערב 
בוועידת דגל - התורה בהיכל הספורט ביד - אליהו . עם זאת , שררה אמש במפלגה 
אווירה אופטימית , ונשמעה ההערכה , כי לאחר הוועידה יוכל הרב עובדיה יוסף 
להורות לפחות לשניים - שלושה מחברי - הכנסת של סיעת ש"ס לתמוך בממשלת מערך . 
ח"ך שמעון פרס אמר אמש : " אני חש ביטחון גדול בכוחה של מפלגת העבודה 
להקים ממשלה " . בצמרת הליכוד הדגישו אמש , כי אין ספק שדעתו של הרב שך נחרצת , 
וכי אינם מאמינים שאי - מי בש"ס יעז להמרות את דעת הרב אחרת , פירוש הדבר 
הוא פילוג בש"ס וחיסול התנועה . שר הביטחון לשעבר , יצחק רבין , אמר אמש 
בהופעה ב"בימת היקב " של הליכוד , כי אין זה סביר , שמפלגת העבודה תישען 
בהרכבת ממשלתה החדשה על קואליציה , המבוססת על המפלגות הערביות , מכיוון 
שיותר משותף קואליציוני אחד יתנגד לכך . כל המערכת הפוליטית , וכמובן גם 
הרחוב החרדי , שרויים בדריכות רבה לקראת נאומו הערב של הרב שך . למעלה 
מ11 אלף מעריציו יגדשו את היכל הספורט להאזין לרבם , שזה תקופה ארוכה לא 
נאם בפומבי . אתמול הסתערו חרדים רבים על כרטיסי הכניסה לפתיחת הוועידה . 
005 אנשי ביטחון נשכרו לשמור על האירוע , שנאסרה כניסתן של נשים אליו . 
הרב שך אינו מתכוון להשמיע הערב הודעה דרמטית כלשהי בתחום הפוליטי . נאומו 
ישא אופי אידיאולוגי בעיקרו , שיכלול ציטוטים מן המקורות וקריאה לשלום . 
הרב שך ימתח ביקורת על היותה של ישראל מדינה חילונית , המתרחקת מהדת ומשמירת 
המצוות . ההערכה הרווחת בחוגים החרדיים היא , כי מבין השטין בנאומו ניתן 
יהיה להבין , שהוא מתנגד לממשלה צרה בראשות מפלגת העבודה . שני חברי - הכנסת 
של דגל - התורה אמרו אתמול , כי אין להניח שמנהיגם הרוחני ישנה את עמדתו . 
ח"ך הרב אברהם רביץ אמר , כי הזמן אינו משחק לטובת מפלגת העבודה , ולהערכתו 
גוברים עתה הסיכויים , שהליכוד יהיה זה , שירכיב בסופו של דבר את הממשלה . 
קפידבינח"ך רביץ סיפר אמש , ששלשום שאל אותו הרב שך : " מה , אני אלך 
לדבר פוליטיקה ? " . לדבריו , יישא הרב שך את חלק - הארי של נאומו , שיימשך 
כ03 עד 04 דקות , בעברית , למרות שהוא מיטיב יותר להתבטא ביידיש . " הרב 
שך מודע לכך , שנאומו מעורר עניין רב בארץ ובחו"ל , ולכן ניאות לדבר בעברית , 
אם כי הוא עשוי לשבץ גם פסוקים ביידיש בנאומו " . הרב שך נשאל , אם אין 
לו התנגדות לכך שצוותי טלוויזיה ורדיו ועיתונאים מכל העולם יסקרו את נאומו . 
הוא השיב , כי אינו מתפעל מכך , אולם אם הציבור רוצה להאזין לדבריו , 
לא ימנע זאת ממנו . נראה , שהרב שך לא יישא את נאומו מהכתב , אלא יכין 
לעצמו רק ראשי - פרקים של הנאום . ח"ך רביץ אמר אמש : " איני חושב , 
שהרב שך ינקוט עמדה בנאומו , אם עלינו לתמוך בממשלה בראשות הליכוד או המערך , 
אלא יישא נאום אידיאולוגי , המתבסס על השקפת עולמו . אנו נצטרך להסיק 
למה הוא התכוון , ולשם כך נצטרך אולי להשתמש בפירוש רש"י , כדי לצק בדברים 
האידיאולוגיים תוכן מעשי " . רביץ דחה אמש בתוקף את הפרסומים , כאילו פוסל 
הרב שך פוסל את פרס וכי סירב בתוקף להיפגש עמו . לדבריו , מסרב הרב שך 
להיפגש עם אישים פוליטיים מכל המפלגות , ורק אלה , שהתדפקו על דלתו ללא 
הודעה מוקדמת , כאלוף ( מיל ) אביגדור בן - גל , זכו לשוחח עמו . גורם 
בכיר במפלגות החרדיות העריך אמש , שהרב שך חותר לכך שש"ס ודגל - התורה יכתיבו 
לשני הגושים הגדולים תיקו , כדי לחייב אותם להקים ממשלת אחדות לאומית בראשות 
שמיר . בציבור החרדי שוררת התעניינות רבה לקראת נאומו של הרב שך בפתיחת ועידת 
דגל - התורה הערב . עקב הלחץ הרב , וכדי למנוע מנשים להיות נוכחות בהיכל 
הספורט ביד - אליהו , הוחלט להקצות שני אולמות מיוחדים אך ורק לנשים , 
בבנייני האומה בירושלים ובאולמות " וגשל " בבני - ברק . הנשים תוכלנה 
לצפות בנאומו של הרב שך באמצעות טלוויזיה במעגל סגור . נוסף על הרב שך , 
שיישא את הנאום המרכזי בפתיחת הוועידה , ינאמו הערב גם ח"ך רביץ והרבי 
מבעלז . עדיין לא ברור , אם המנהיג הרוחני של ש"ס , הרב עובדיה יוסף , 
יישא אף הוא נאום בכינוס . קפידבינבמפלגת העבודה מתכוונים להפעיל עוד הערב , 
לאחר סיום נאומו של הרב שך , לחץ מאסיווי על גורמים חרדיים , המקורבים 
לרב , במטרה שישנה את עמדתו . בצמרת המערך ביקשו " להוריד את טון המגעים " 
עד להופעתו של שך בוועידת דגל - התורה . בוועידה עתיד להשתתף גם הרב עובדיה 
יוסף , ובמערך לא רצו לפעול אתמול גם אצלו , כדי לא לגרום למתח בין שני 
הרבנים במהלך הוועידה . עם זאת , הדגישו כי לאחר הוועידה ייפתח המשחק הפוליטי 
מחדש . בצמרת מפלגת העבודה שבו וטענו אמש , כי לא מן הנמנע שלאחר ועידת 
דגל - התורה ניתן יהיה לשכנע את הרב עובדיה יוסף , שיורה לשניים עד שלושה 
חברי - כנסת מתנועת ש"ס לתמוך בממשלה צרה בראשות פרס , או לפחות להיעדר 
מאולם המליאה בעת הצבעת האמון , או להימנע בה . בצמרת מפלגת העבודה שררה 
אמש אווירה אופטימית לגבי המשך המגעים להקמת ממשלת מערך צרה . ככל הנראה , 
לא ינסה פרס להציג השבוע את ממשלתו , ואם אכן יתברר שיש רוב לממשלה חדשה , 
יכנס את הכנסת לדיון מיוחד במהלך הפגרה בשבוע הבא , או מיד לאחר חג הפסח . 
ח"ך שמעון פרס אמר אמש , כי הוא חש ביטחון רב לגבי כוחה של מפלגת העבודה 
להקים ממשלה צרה . " המציאות , שבה שרויה ישראל , מחייבת להקים ממשלה 
מהר . החלל , שנוצר כרגע , מעודד גורמים בעולם הערבי לנצל מציאות זו לפעול 
נגד העלייה . אין בלבי ספק , כי הקמת ממשלה וחידוש התהליך המדיני יבלמו 
גורמים אלו , המנסים לפגוע בעלייה . עובדה זו , לצד המצב הבלתי - נסבל , 
שבו משרדי ממשלה חיוניים מתפקידם ללא שר , תמריץ ודאי את השותפים האפשריים 
לממשלה בראשותנו להירתם להאצת תהליך הרכבת הממשלה " , אמר פרס . קפידבינשר 
הביטחון לשעבר , יצחק רבין , היה אמש אורח הליכוד ב"בימת היקב " , בראשותו 
של ח"ך רובי ריבלין . בהופעה במלון מגדל דניאל בהרצליה אמר רבין , כי בין 
הליכוד למפלגת העבודה יש משקעים גדולים של אי - אמון , שלא ניתן להתגבר 
עליהם , ולפיכך האופציה של ממשלת אחדות לא נראית עתה סבירה . רבין אמר , 
כי שתי המפלגות הגדולות אינן מסוגלת לתמוך בגלוי בשינוי שיטת הבחירות , 
כי אם תעשנה כך ירוצו כל המפלגות הדתיות לצד המפלגה האחרת . הוא אמר עוד , 
כי אין זה סביר , שמפלגת העבודה תישען על קואליציה , המבוססת על המפלגות 
הערביות , מאחר שיותר משותף אחד לממשלה כזו יתנגד לכך . על האווירה , השוררת 
היום במפלגת העבודה , אמר רבין למראייניו , כי במפלגת העבודה שואלים באירוניה , 
מהו המשותף בין שמעון פרס למיכאיל גורבצוב , והתשובה היא הליטאים . בהתייחסו 
לקריאות ללכת לבחירות חדשות אמר רבין , שאין טעם ללכת לבחירות , מבלי לשנות 
את שיטת הממשל . לדבריו , אין גם טעם לבחור ראש ממשלה באופן אישי , אם 
קיום זרוע מבצעת תלוי ברוב בכנסת . " מי שתולה תקוות , שהיציאה מהמבוכה 
הקיימת היום היא הליכה לבחירות , או שינוי שיטת הבחירות ללא שינוי שיטת 
הממשל טועה טעות מרה " , אמר . רבין הביע מספר פעמים את צערו על פירוק 
ממשלת האחדות הלאומית . " היתה לנו מתכונת , שאפשרה ללכת הרבה צעדים קדימה , 
מבלי שהמחלוקת על ארץ - ישראל השלמה מול פשרה טריטוריאלית תעלה , לפחות 
לא בקדנציה הזו . ועל כך אני מצר , ומצטער " . במפלגת העבודה המשיכו בימים 
האחרונים להפעיל לחצים על מספר חברי - כנסת מגוש הליכוד , בניסיון לשכנעם 
לערוק , ולתמוך בממשלה צרה בראשות פרס . במגעים בין מספר אישים בכירים 
במפלגת העבודה לאחדים מחברי - הכנסת הליברלים , שפרשו מסיעת הליכוד , הדגישו 
הפורשים כי ישקלו אפשרות לתמוך בממשלת פרס ולהצטרף לקואליציה רק לאחר שיהיה 
ברור , כי לפרס יש 16 ח"כים , התומכים בו . 
