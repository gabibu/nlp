למרות הסיפורים המוכרים אודות נערים בבית - ספר תיכון , שתכננו פצצת גרעין 
מתוצרת - בית , מצריך ייצור נשק גרעיני טכנולוגיות מתקדמות הרבה יותר . 
פצצה גרעינית היא מתקן , שבו מצרפים יחד את כמות החומר הבקיע ( פלוטוניום 
או אורניום מועשר ) , הדרושה להבטיח תגובת שרשרת מתפרצת . מעשית , מדובר 
בכמה עשרות קילוגרמים של פלוטוניום מתכתי , המחולקים בדרך - כלל לרבעי כדור . 
רבעי הכדור פולטים בעצמם קרינה ונייטרונים אך אם כל אחד מהם מכיל פחות 
מן המסה קריטית , הנחוצה ליצירת תגובת השרשרת של הביקוע הגרעיני , לא תחול 
כל התפוצצות . זהו המצב , שבו הם מוחזקים בפצצה עד רגע ההתפוצצות . מה 
שדרוש הוא להביא את כל חלקי הכדור למפגש ביניהם בתזמון מדויק , כדי להבטיח 
את נוכחות המסה הקריטית ברגע הפיצוץ . בפצצות האטום הראשונות של האמריקאים 
נעשה הדבר על - ידי " יריית " חלקים רבים של המסה הקריטית לעבר מרכז הפצצה , 
ושם , כשנפגשו חלקי החומר הבקיע , חלה תגובת השרשרת . כדי להבטיח , שכל 
החלקים של החומר הבקיע ייפגשו באותו חלקיק שנייה , פותחו מנגנוני הדק אלקטרוניים 
מורכבים במיוחד מרעומי הפצצה הגרעינית , או במינוח המקצועי המדויק : " מנגנוני 
הפעלה לביקוע " . אלה מפעילים בו - זמנית מטענים קטנים של חומר נפץ רגיל , 
הדוחפים את גושי הפלוטוניום זה לעבר זה בתזמון מדויק . רמת התחכום האלקטרוני 
של מנגנון כזה גבוהה במיוחד . כך , למשל , הוא כולל מתגים , הסוגרים 
מעגל הפעלה במהירות , הנמדדת במיליוניות שנייה . מתגים אלו מיוצרים תחת 
פיקוח הדוק רק בקומץ מפעלים בעולם . גם התקנת חומר הנפץ , כמותו וחלוקתו 
כך שיופעל וידחוף את חלקי החומר הבקיע בעוצמה המדויקת ובתזמון המושלם מחייבת 
רמה טכנולוגית גבוהה . מרעומי פצצות הגרעין צריכים להיות מורכבים עוד יותר , 
כאשר על הפצצה לעמוד בדרישות של מזעור ושיגור בטילים . כאן , המרווח , 
שעמד לרשות מתכנני הפצצות האמריקאיות , שהוטלו על הירושימה ונגאסקי , 
אינו קיים . מטבע הדברים , נשמרים בסודיות כל הפרטים , הנוגעים למעגלים 
האלקטרוניים של מרעומים אלה . אך מעבר לתרשימים ולתכנון , מצריך ייצור 
מרעומים כאלה רמה טכנולוגית , המצויה רק בידי המעצמות התעשייתיות . מי 
שמבקש לייצר נשק גרעיני צריך קודם כל להשיג את החומר הבקיע , או לייצרו 
בכור גרעיני . אך כדי להפעיל את כמות הפלוטוניום , הדרושה לפצצה , עליו 
להצטייד גם במרעומים המיוחדים שתכנונם וייצורם דורשים רמה טכנולוגית גבוהה 
מזו של תלמיד תיכון מבריק . 
