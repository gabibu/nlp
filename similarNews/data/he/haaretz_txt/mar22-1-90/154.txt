ביום ד 82 בפברואר , נערך ברדיו דיון על איחוד שתי הגרמניות . השתתפו בדיון 
שני פרופסורים להיסטוריה : פרוף חדווה בן - ישראל ופרוף משה צימרמן . מתברר 
כי לשניהם לא היו שום הסתייגויות או חששות מאיחודה של גרמניה . הם הביעו 
שביעות רצון מכך שהגרמנים ישיגו סוף סוף את מה שמגיע להם . אחדות - דעים 
כמעט מוחלטת זו לא תרמה רבות להבהרת העניין הגורלי הזה , ולקשר שלו לעתיד 
אירופה ולעתידו של העולם היהודי . יותר משתרם הפרוף צימרמן לניתוח ההיסטורי , 
הוא דיבר בזכות האינטרסים הפוליטיים של הקנצלר קוהל . הוא הזכיר את העוול 
שנעשה לגרמנים אחרי מלחמת - העולם השנייה , כאילו לא הם שהתחילו במלחמה , 
ולא הם שהשמידו בה מיליוני בני - אדם , ולא הם שהמציאו את מחנות המוות 
והכבשנים . נראה כי הפרוף צימרמן שכח מה היתה הסיבה לחלוקתה של גרמניה , 
חלוקה שנמצאה יעילה למניעת התפשטותה של גרמניה מאז תבוסתה ועד היום . ואולי 
אין זה מקרה , שבדיון המלומד לא הוזכר כלל , אפילו ברמז , ההיבט המוסרי 
של בעיית איחודה של גרמניה . הזדהותו של פרוף צימרמן עם מחנה הקנצלר קוהל 
היא כה גדולה , עד שהוא מתעלם כליל מהעבר ומהניסיון ההיסטורי המר . הוא 
מתייחס בביטול לחששותיהם של היהודים ושל המדינות השכנות . בביטול הוא מסתייג 
גם מקולות הנשמעים בגרמניה עצמה ומקול המצפון של הסופר הגרמני הידוע גינתר 
גראס , המתנגד לאיחודה של גרמניה . הפרוף צימרמן מיטיב לדעת ממנו . מעניין 
מניין הביטחון המופרז הזה , מניין ההתנשאות שאינה הולמת כלל איש אקדמיה . 
האם לא שמע על הארגונים הניאו - נאציים הפועלים בגרמניה , על הפגנותיהם 
ואסיפותיהם האלימות בהמבורג ובמקומות אחרים ? מי יערוב לנו שבבוא העת הם 
לא יגיעו לשלטון ? האם הוא לא יודע על התנגדותו של הקנצלר קוהל למתן ערובות 
גרמניות לגבול המערבי של פולין ? ומה פירוש הדבר ? לא שמענו מהפרוף צימרמן 
אף לא מלה אחת על האמצעים שיש לנקוט כדי למנוע בעתיד אפשרות של רבנשיזם גרמני . 
איזו ערבות תהיה בידי אומות העולם , ובתוכם העם היהודי וישראל , כי מה 
שקרה לא יקרה שנית ? את הסתייגותה של אנגליה מאיחודה של גרמניה מבטל הפרוף 
צימרמן בלא כל חוש היסטורי . הוא אומר שהגרמנים הציעו לאנגלים ערבויות לשליטתם 
באימפריה תמורת אי - התערבותם במלחמה נגד הנאצים , אבל האנגלים לא הסכימו 
ובדיעבד איבדו את האימפריה שלהם . ועל - כן כך קובע צימרמן שיישבו עכשיו 
בשקט , כי מה יש להם בכלל להגיד . הגיוני , לא ? על השאלה האם לא היה 
ראוי שגרמניה תפעיל מעין תוכנית מרשל לארצות אירופה המזרחית , דוגמת התוכנית 
האמריקאית שהעמידה את גרמניה בחזרה על רגליה אחרי תבוסתה במלחמת - העולם 
השנייה , השיב הפרוף צימרמן שתוכנית כזאת עבר זמנה . האם חושב הפרוף משה 
צימרמן שהגרמנים יצליחו להפוך את מזרח אירופה למעין מושבה קולוניאלית שלהם 
או לאמריקה לטינית שנייה ? אני מקווה שלא . אני מקווה , שאומות העולם והעם 
היהודי ישכילו להעמיד את הגרמנים במקומם . כי בניגוד לדעתו של הפרוף צימרמן , 
אין להשאיר את עניין איחוד גרמניה בידי הגרמנים עצמם אלא בידי העולם התרבותי 
כולו . ירושלימהעלייה הגדולה , שכולם כבר שילמו לה את מס השפתיים המקובל , 
זקוקה לטיפול מיוחד החורג מרמת הביצוע העכשווית של השלטון בישראל , שבגלל 
הריסוק הפוליטי , נעשה כל יום פחות יעיל . מעבר למליצות הנאות , יש הרגשה 
שחלק מהציבור ומהשלטונות חוששים , בעצם , מגל עלייה עצום זה אשר עשוי לגרור 
שינויים מבניים עמוקים בכלכלה ובחברה הישראלית . כמה מהאנשים המרכזיים העוסקים 
במעשה העלייה יום יום , מזהירים ואומרים שזקוקה כאן יד מנהיגה , המקובלת 
על כל חלקי הציבור . דרוש כאן אדם , אשר בכוח דמיונו ותושייתו יוכל להוביל 
את העלייה אל המרחב הנכון . האיש הנראה לנו מתאים לעמוד בראש מבצע חרום לאומי 
זה הוא לובה אליאב , שלמרות דעותיו הנחרצות בעניינים מדיניים , זכה להערכה 
של כל החוגים הפוליטיים והחברתיים בישראל , בזכות מעשיו . לובה אליאב היה 
בין אלה שפתחו את התלמים הראשונים בחידוש הקשר עם יהדות בריה"ם . בשנות 
החמישים שימש מזכיר ראשון בשגרירות ישראל במוסקווה , ובספרו המופלא , בין 
הפטיש והמגל , ניבא את תהליך ההתעוררות היהודית המחודשת בבריה"ם . הוא 
עמד בראש מפעלי ההתיישבות הגדולים בחבל לכיש וערד , והפך מומחה ראשון במעלה 
לשיקומם של אזורים נפגעי אסונות טבע בעולם כולו , ובכך קנה לו מיומנות מיוחדת 
בהנהגת מבצעים הכרוכים בשינויים מפליגים העוברים על המון בני - אדם . בהיותו 
איש מקובל גם על השמאל והימין בישראל , גם על דתיים וחילונים , ובהיותו 
מוכר היטב בעיירות הפיתוח שבהן מתגוררים רוב בני השכבות המקופחות בחברה הישראלית , 
הוא ישכיל ליצור , בכוח אישיותו , קונסנסוס לאומי פעיל ( ולא רק על הנייר ) 
, בעניין העלייה . לפיכך אנחנו פונים אל כל הגורמים הפוליטיים בישראל 
למנות את לובה אליאב כמוביל הלאומי בנושא העלייה . , חיפה , ערד , רחובותידיעות 
על אפשרויות משא ומתן להסכם עם סוריה , פותחות מחדש פצעים ישנים : חבל 
ימית , בו נעקרו ממקומם ישובים רבים , זכור לכולנו . השאלה היא , מדוע 
לא מחפשים פתרונות אפשריים שונים . הוכח , מאז מלחמת ששת הימים , שעקרון 
הריבונות חשוב ביותר למדינות ערב . ליהודים , כמעט מיעוט דתי - לאומי , 
חשובים האדם וחייו . על - ידי יציקת תוכן שונה מהמקובל למושג ריבונות אפשר 
לפתור הרבה בעיות : מדוע שלא נכיר בריבונות סוריה על רמת הגולן , ונחכור 
ממנה את השטח ל001 שנה , כפי שנעשה בהונג - קונג ? ופתרון אחר : לפרז 
את השטח , שדגל סורי יתנוסס בו , אבל יוסכם שבכל הישובים היהודיים בשטח 
יחול החוק הישראלי , בישובים הערביים יחול החוק הסורי , ותוקם מינהלת אזור 
משותפת . אם המגמה היא שלום , אזור כזה יכול להיות בסיס לשיתוף פעולה כלכלי . 
אותם פתרונות היו אפשריים גם בחבל ימית , וגם בטאבה , ורק הנטייה לפורמליסטיקה 
משפטית , ועודף סיסמאות לאומניות , מנעו ממנחם בגין לראותם . פתרונות 
דומים יכולים לשמש אותנו גם ביחסנו עם הפלשתינאים , ובעיקר בשאלת ירושלים . 
מן הראוי לחפש פתרונות בהם האדם וחייו הם העיקר . ערדהמשבר הממשלתי האחרון 
האיר באור חזק את העובדה הידועה שהמפלגות החרדיות נוהגות למסור את ההכרעה 
בכל עניין מדיני לידי " גדולי התורה " , " חכמי התורה " ורבנים יודעי 
תורה אלה או אחרים . האידאה העומדת מאחורי התנהגות זו , אומרת שאלוהים הוא 
המחוקק ועל - פי פרשני תורתו ( " גדולי תורה " או " חכמי תורה " ) , 
ישק דבר . רעיון זה עומד בסתירה מוחלטת לפרלמנטריזם . הפרלמנט עומד על 
העיקרון ההפוך , שהאדם , ולא אלוהים , הוא המחוקק , ושיקול דעתו החופשי 
והאוטונומי , הוא המקור לכל ההכרעות . מכאן ברור שיש לחייב בשיקול דעת חופשי 
ועצמאי גם את מנהיגי האומה ובהם חברי הפרלמנט . מי שמעדיף להעביר את זכות 
השיקול לגורם עליון , כביכול , שולל בכך את הפרלמנטריזם , ולכן אין לו 
מקום בשום פרלמנט . 
