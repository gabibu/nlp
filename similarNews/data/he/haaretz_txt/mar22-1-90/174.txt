מפקד כוחות צה"ל ברצועת עזה , תת אלוף צוקר , נזף בקצין וסמל מחלקה מבית 
ספר למ"כים המשרתים כעת ברצועה , משום שסיכנו את פקודיהם ללא צורך . סמל 
המחלקה ערך מרדף בשכונת סברה בעזה אחר מבוקשים . במהלך המרדף החליט לפצל 
את הכוח . פיצול הכוחות גרם לכך שנותק קשר העין בין החיילים בשני חלקי הכוח . 
חוליה של שלושה חיילים מהכוח נקלעה בשל כך לתוך מהומה , שבמהלכה נזרקו 
לעברם אבנים מהן נפצעו שני חיילים . השלושה הצליחו בסוף לחבור לכוח העיקרי . 
תת אלוף צוקר הגיע למקום האירוע ותיחקר את החיילים . תוצאות התחקיר הצביעו 
על כך שסמל המחלקה לא נהג נכון ולא היה צריך לפצל את הכוח . תת אלוף צוקר 
נזף בסמל המחלקה ומפקד הפלוגה . מקורות צבאיים הבהירו כי פעולתו של הסמל 
היתה עלולה להביא לאסון . 
