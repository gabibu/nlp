לונדון ( ע"ר ) . מרגרט תאצר , ראש ממשלת בריטניה , אמרה כי אין לה 
כל כוונה לפרוש על אף המפלה המוחצת שנחלה מפלגתה , המפלגה השמרנית , בבחירות 
משנה במרכז אנגליה , ועל אף הירידה התלולה בפופולריות שלה בקרב הציבור . 
" אני בצרות ? לא . אנא זכרו את אותם ימים בהם התאוששנו ממצבים דומים 
לזה של היום " , אמרה תאצר בראיון ל"סאנדיי טלגרף " . העיתונאי שקיים את הראיון 
ציין כי גברת תאצר ענתה בחיוב מודגש לשאלה אם היא מתכוונת להמשיך בתפקידה . 
" יש עוד כל כך הרבה לעשות . אני בהחלט רוצה להמשיך " , אמרה . " אני 
מבינה מדוע אנשים מצביעים נגדנו , במיוחד אלה שיש להם משכתנאות גדולות וחוששים 
מן האינפלציה . זוהי הבעייה המרכזית שלנו ואלה הם הדברים שאנו חייבים לטפל 
בהם " . במפלגה השמרנית שוררת מבוכה נוכח התגובה העצבנית בשוקי הכספים באנגליה 
להצעת התקציב שהגיש שר האוצר גון מייגור לפרלמנט , באותו יום בו נחלה המפלגה 
השמרנית את תבוסתה הקשה בבחירות במחוז מיד - סטאפורדשייר . גורג יאנגר , 
לשעבר שר ההגנה וכיום אחד מיועציה הקרובים של ראש הממשלה אמר כי גברת תאצר 
חייבת לשים לב לביקורת נגדה , אולם אין סיבה שתתקף בחרדה . " שומה על ראש 
הממשלה להאזין למבקרים , אולם עליה להמשיך בתפקיד הגדול שנטלה על עצמה " , 
אמר יאנגר בראיון לבי - בי - סי . בתוך כך נמסר כי המפלגה השמרנית מפגרת 
ב%82 אחרי מפלגת הלייבור שפל שלא היה כמותו מאז עלתה תאצר לשלטון לפני עשר 
שנים . כך מתברר מסקר דעת הקהל שנערך עבור העיתון " אובזרוור " . בסקר , 
שנערך על - ידי מכון " האריס " , זכו השמרנים לתמיכה של % 92 בעוד התמיכה 
בלייבור עלתה ל%75 . סקר אחר של חברת " מורי " עבור " סאנדיי טיימס " 
הראה יתרון של % 32 ללייבור . רק % 31 מכל אלף הנשאלים רוצים כי תאצר תנהיג 
את מפלגתה גם בבחירות הכלליות הבאות . הסקרים העניקו ללייבור את היתרון הגדול 
ביותר מזה 04 שנה על פני השמרנים . במונחי מערכת בחירות ניתן לתרגם יתרון 
זה לרוב עצום ללייבור בפרלמנט . נפשו של הציבור נקעה מהשמרנים בעיקר בשל 
" מס הגולגולת " ההיטל החדש על כל אזרח בבריטניה למימון הוצאות הרשויות 
המקומיות . הרוגז הרב בציבור על המס הוא שגרם למהפך לטובת הלייבור . גורמים 
נוספים הם הריבית הגבוהה המקשה מאד על בעלי המשכנתאות , שמספרם מגיע למיליונים 
רבים , והגידול באינפלציה במשק הבריטי . משאל " מורי " הראה כי מייקל 
הייזלטיין , שר הגנה לשעבר שהתפטר מממשלת תאצר , הוא עתה המועמד הפופולארי 
ביותר מבין צמרת השמרנים . הייזלטיין זכה בסקר לתמיכה של % 63 פי שלושה לעומת 
התמיכה בתאצר . 
