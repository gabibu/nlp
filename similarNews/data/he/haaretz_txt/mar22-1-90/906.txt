פאריס ( ע"ם ) . המפלגות הקומוניסטיות במדינות ערב התכנסו בחודשים האחרונים 
בלוב , על פי הזמנתו של מועמר קדאפי . העיתון " אל - מוחרר " מוסר כי 
בתחילת פברואר נפגשה קבוצה של אנשי המפלגות הקומוניסטיות , וב82 בחודש נועדו 
המזכירים של מפלגות אלו פעם נוספת בלוב , כדי לדון באפשרות לשנות את מצען 
ולוותר על כמה רעיונות דוקטרינאריים מהעבר . בכינוס נשאו דברים מנהיגי המפלגות 
הקומוניסטיות של לבנון , סוריה , עיראק , תוניסיה וירדן . הם פירטו את 
הבעיות שבפניהן ניצבות מפלגותיהם לאור השינויים ברחבי תבל . אחד המשתתפים 
שאל מדוע נעדרה המפלגה הקומוניסטית הלובית מהפגישה . ידוע כי שלטונות הביטחון 
של לוב שחררו את מנהיגי מפלגה זו בשנת 98 , לאחר שהיו עצורים במשך 21 שנה , 
והם פועלים כעת בחשאיות וחלקם מתגורר באיטליה . המכנה המשותף של כל משתתפי 
הפגישה היה הפיצול והפילוג . זאת כאשר המפלגה הקומוניסטית העיראקית מפולגת 
לשתי קבוצות , קבוצה בראשו של עזיז מחמד וקבוצה בראשותו של עמר עבדאללה . 
המפלגה הקומוניסטית הסורית מפולגת לקבוצה בראשותו של חאלד בקדאש וקבוצה בראשותו 
של יוסוף אל - פייצל , אשר ייצג את המפלגה במפגש , כאשר המנהיג ההיסטורי 
חאלד בקדאש נעדר ממנו . יוסוף אל - פייצל מסוכסך עם המשטר הסורי ואילו בקדאש 
הגיע אתו להבנה . פייצל הדגיש במפגש כי האסטרטגיה של חאפז אל - אסאד מבוססת 
על ההתנגדות לכל גורם כוח מדיני , העומד שמאלה למשטר . כמו כן מתנגד אסד 
להענקת תפקיד כלשהו למפלגה אחרת מלבד מפלגת הבעת . ידוע כי פייצל היה מקורב 
מאוד לקבוצתו של צלאח גדיד , והוא עדיין מזדהה עמה . קפידבינבנושא אחדות 
המפלגה אמר פייצל , כי בריה"ם פעלה בעבר כדי להשיג מטרה זו , אולם בקדאש 
גילה נוקשות . פייצל דיבר על החריגות והשגיאות של המפלגה ועל כך שישנם עדיין 
קומוניסטים העצורים בבתי - הכלא בסוריה , למרות שמספרם קטן כעת בהרבה מבעבר . 
המפלגה הקומוניסטית העיראקית גינתה את מצב הקיפאון שהשתרר בעקבות הפסקת האש 
בחזית האיראנית - עיראקית והתגלעו חילוקי דעות בין עזיז מחמד , מזכ"ל המפלגה , 
המייצג את הרוב , לבין עמאר עבדאללה , המייצג פלג במפלגה ואשר שימש בעבר 
כשר בממשלת עיראק במסגרת קואליציה עם מפלגת הבעת ומפלגות אחרות . חילוקי 
הדעות נסבו לגבי הסוגייה של השיבה לעיראק , כאשר עזיז מחמד הודה בכך שחלה 
ירידה בהשפעה של המפלגה הקומוניסטית העיראקית , אולם לדעתו אין מנוס מלשוב 
לארצו . מחמד מסר כי נערכו מגעים עם ממשלת עיראק בנושא זה לאחר החנינה שפרסם 
סדאם חוסיין . לדעתו של עמר עבדאללה אין טעם בחזרת אנשי המפלגה הקומוניסטית 
לעיראק , בעוד שעזיז מחמד סבור שיש לפעול לטובת האינטרס של עיראק ולא רק 
להשמיע הצהרות בנסיבות קשות אלו . 
