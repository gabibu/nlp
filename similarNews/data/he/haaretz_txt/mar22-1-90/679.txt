" אמנסטי " בישראל ציין שלשום חודשיים של פעילות שבהם התמקד הארגון הבין - 
לאומי בגורלן של נשים אסירות ברחבי העולם . בפגישה שנערכה במשרדי " שותפות " 
בחיפה הרצה עו"ד יונתן הרפז על פעילות " אמנסטי " ברחבי העולם , והחלה 
ההחתמה על עצומה למען אסירות פוליטיות בארצות שונות . אלפי אסירים ברחבי 
העולם סובלים מתנאים המפרים סטנדרטים בין - לאומיים מוכרים של זכויות האדם 
נאמר במפגש . ההפרות כוללות לא פעם עינויים ויחס אכזרי ומשפיל . גברים 
ונשים גם יחד חווים יחס זה . אולם יש סבירות רבה יותר שנשים יעמדו בפני 
צורות מסוימות של התעללות כגון אונס , תקיפה מינית והשפלה מינית . מקרים 
אלה הניעו את הארגון לעסוק בחודשיים האחרונים במצבן של אסירות ולפעול למענן . 
אמנסטי אינטרנשונל אינו מוסר לסניפיו במדינות השונות את הטיפול בענייני זכויות 
האדם במדינותיהן . משום כך לא הועלו בפגישה עניינים הקשורים לישראל . במפגש 
דווח , למשל , על שתי נערות יוגוסלוויות בנות 71 ו81 , נפיגה זנדלי וולדטה 
פזגולאי , תלמידות תיכון , שהועמדו לדין בדצמבר 8891 , והואשמו ב"התארגנות 
למטרת פעילות עוינת וחתירה אנטי - מהפכנית תחת הסדר החברתי " , מכיוון שהשתתפו 
בייסוד קבוצה שנקראת " חברת החופש " ובארגון הפגנות נגד סגירת כיתות ללימוד 
השפה האלבנית ( % 02 מתושבי אזור מגוריהן במקדוניה הם אלבנים ) . שתי 
הצעירות נדונו לארבע שנות מאסר ועדיין מרצות את עונשן . " אמנסטי " רואה 
בשתיהן אסירות מצפון שנעצרו , נשפטו והורשעו כתוצאה מפעילותן למימוש זכותן 
לחופש ההבעה וההתארגנות . במפגש דווח גם על איומים על חייהן של נשים רבות 
בגוואטמלה , עקב עבודתן בארגוני נשים או קרבתן לפעילים פוליטיים . כן דווח 
על אשה הקרובה למשפחת נשיאה לשעבר של קמרון , אחמדו אהידגו , שמת בנובמבר 
9891 . סוזן לקאי , בת חמשים , נעצרה ב4891 והואשמה בבית דין צבאי במעורבות 
בניסיון ההפיכה שאירגן אהידגו . על אף שזוכתה מכל אשמה , היא עדיין מוחזקת 
במעצר מנהלי ללא הגבלת זמן ובלא שהוגש נגדה כתב אישום . היא מוחזקת בבידוד 
ואינה רשאית לקבל או לשגר מכתבים . אמנסטי מטפל בעניינה ומעודד פניות לשחרורה 
באמצעות מכתבים אל נשיא רפובליקת קמרון . אמנסטי אינטרנשונל קיבל מידע ממשפחה 
פלשתינית שהתגוררה במחנה בביירות : בתם בת ה 61 טענה כי בעת ששהתה ב"מרכז 
המעצר של ארגון אמל " במאי 6891 הוכתה על ידי שלושה שומרים בשוקיה , ואחד 
החוקרים דחף בקבוק לאבר מינה וניסה לאנוס אותה . במפגש סיפרה מריאנה סילברמן , 
ישראלית ילידת צילה , על בעלה שנעלם לאחר שנתפס על ידי משטרת פינושה . 
עד היום היא לא שמעה מה עלה בגורלו . היא סיפרה שלמרות השינוי במשטר , 
נשאר מחנה מעצר אחד קולוניה די גנידד סגור בפני דעת הקהל העולמית . 
