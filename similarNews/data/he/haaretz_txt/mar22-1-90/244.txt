הניצים במפלגת העבודה מאיימים כי לא יתמכו במוסדות מפלגת העבודה בממשלתו 
של שמעון פרס , ואף יצביעו נגדה בכנסת , אם זה יכלול בממשלתו שרים חדשים 
מהמחנה היוני במפלגה , ויעשה נסיון לאמץ קווי יסוד מתונים הסותרים את מצע 
מפלגת העבודה . בכינוס הניצים אתמול במועדון " מילוא " בתל - אביב נשמעו 
התבטאויות קשות ביותר נגד פרס והושמע חשש , מצד רבים מהמשתתפים , כי בכוונתו 
לבצע מחטף ממשלתי על - ידי מינוי שרים חדשים המקורבים לדעותיו , תוך עיוות 
מה שהם מכנים " רצונה האמיתי של מפלגת העבודה " . בישיבה פירט יו"ר פורום 
הניצים במפלגה , ח"ך שלמה הלל , קווים אדומים שפגיעה בהם תביא את הניצים 
להתנגד לממשלה החדשה : נגד מדינה פלשתינית , נגד מו"ם עם אש"ף , נגד 
שיתוף תושבי מזרח ירושלים בנציגות הפלשתינית , ופגיעה בריבונות ישראל על 
ירושלים . ח"ך שושנה ארבלי אלמוזלינו אמרה בכינוס , " אסור לתמוך בממשלה 
שתישען על רק"ח מיערי ודראושה . צריך להתקומם אם לא יצורף הלל לצוות המשא 
ומתן של המפלגה . ח"ך מוטה גור קרא " להכין רשימה שמית של חברינו , להגיש 
אותה לפרס ורבין ולתבוע לשבץ אותם בתפקידי השרים , כדי להבטיח שהממשלה 
הזו לא תהיה נשלטת רק על ידי היונים " . ח"ך בר - זוהר סיפר לבאי הכינוס , 
" היו אלינו פניות לבטל את הכינוס מחשש שהוא יגרום נזק למשא ומתן של מפלגת 
העבודה . אנו נפסיק להיות הילדים הטובים של המפלגה שמצביעים אוטומטית לכל 
דרישות המפלגה . הפעם נתבע שדברים לא יעשו בלעדנו . לא נהיה יותר סטיסיטיים " . 
ח"ך שלמה הילל יו"ר הצהיר בפני הבאים : " לא נשתוק יותר . אם פרס ירצה 
להקיף עצמו רק באנשים בעלי דעות יוניות נגיב במלוא החומרה . לא נתמוך בממשלה 
אפילו שתהיה בראשות מפלגת העבודה אם קווי היסוד שלה יבטאו יותר את מפלגות 
השמאל , רק"ח מיעארי ודראושה , מאשר את המצע את המערך . אנו נהרוס כך 
את מפלגתנו בבחירות הבאות שיבואו " . אריק נחמקין ( לשעבר שר החקלאות ) 
הזהיר את הבאים : " ממשלה , גם אם תקום , לא תחזיק מעמד בחירות בשער . 
אם לא תהיה הבטחה לקו הניצי , מובטח לנו כישלון טואטאלי בבחירות הבאות " . 
תמר אשל התלוננה , " בילין פרס וחבריהם מצפצפים על מצע וקווי יסוד הם 
מפרשים את מצע המפלגה בניגוד לרוח ההחלטות , ובניגוד לקו המפלגתי . הדיונים 
במרכז הם הצגה , הם לא רציניים ולא נותנים לאנשים להתבטא . יש שם דיון 
בולשיביקי של סתימת פיות . אנו כולנו נמרים של נייר " . 
