שדר הרדיו אלכס אנסקי יוצא היום למוסקווה עם צוות של מפיקה ואיש קול , במטרה 
להקים שם אולפן שידורים מיוחד של גלי - צה"ל , שממנו ישדר במהלך יום השידורים 
" הכל סדר " שיחות ופגישות עם יהודים , המתכוונים לעלות בקרוב לישראל . 
" יהיה בסדר " , משדר משותף לגלי - צה"ל ולסוכנות היהודית , שישודר בחלקו 
גם בטלוויזיה החינוכית , ייערך ביום רביעי , 82 במארס . יום השידורים 
המיוחד יתחיל בגלי - צה"ל ב00 : 7 ויימשך עד 00 : 91 , עם אפשרות להארכה . 
במהלכו תנסה תחנת השידור הצבאית לאפשר לישראלים לארח עולים חדשים לליל הסדר 
בבתיהם . לרשות המאזינים יעמדו 03 קווי טלפון , שיאוישו על - ידי צוערות . 
בגל"ץ הוכנה תוכנת מחשב מיוחדת , ובה כעשרת אלפים שמות וכתובות של עולים 
חדשים , שהגיעו השנה לישראל ושוהים במרכזי קליטה ובדירות פרטיות ברחבי הארץ . 
ישראלים , שיהיו מעוניינים לארח עולים חדשים לליל הסדר , יוכלו להתקשר 
לתחנה ולמסור את כתובותיהם , ומספר האנשים שהם מעוניינים להזמין . נתונים 
אלו יוצלבו במחשב לעומת הנתונים של העולים . את המשדר יגישו לסירוגין חיים 
יבין ונחמן שי . לאורך היום יצטרפו אליהם אמנים אורחים יהורם גאון , שלמה 
ארצי , שלמה יידוב , אהוד בנאי , מנחם זילברמן , ארקדי דוכין ואחרים 
שיארחו אמנים עולים . 
