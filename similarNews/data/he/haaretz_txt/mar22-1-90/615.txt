ההסתדרות השעתה את המשא ומתן הקיבוצי עם האוצר על חידוש הסכמי השכר במגזר 
הציבורי , והסמיכה את האיגודים לקיים משא ומתן ישיר עם המעסיקים . ראשי 
ההסתדרות הודיעו לממונה על השכר במשרד האוצר , כי הפגישה שנועדה להתקיים 
אתמול מבוטלת , ונימקו החלטתם בסירובו לנתק את הדיונים על יישום המלצות 
ועדת זוסמן מהמשא ומתן על תוספות שכר ריאליות השנה . הממונה על השכר באוצר , 
יעקב דנון , הביע הפתעה מהודעת ההסתדרות על הביטול . דנון אמר כי הוא 
תמה על עמדתה החדשה של ההסתדרות , שהמשא ומתן על השכר ינוהל בנפרד מהמשא 
ומתן על יישום דו"ח ועדת זוסמן , לאחר שהן הממשלה והן ההסתדרות אימצו אותו , 
ושני הצדדים אף מינו צוותים לניהול המו"ם על יישום ההמלצות . אתמול אחר 
הצהריים היו אמורים להמשיך ראשי האיגודים המקצועיים במגזר הציבורי את המשא 
ומתן עם דנון , לאחר שבישיבה לפני שבוע תבעו לדון לאלתר על תוספות שכר ל0991 
בלי להמתין ליישום המלצות ועדת זוסמן . הוועדה המתאמת של האגף לאיגוד מקצועי 
החליטה להודיע לממשלה ולמעסיקים כי לכשיפוג תוקפם של הסכמי השכר בסוף החודש , 
חופשיים כל האיגודים המקצועיים וועדי העובדים לפעול להשגת הסכמי שכר חדשים , 
תוך שימוש באמצעים ארגוניים , אם יהיה בהם צורך . בהסתדרות מדגישים כי 
להחלטה זו משמעות מעשית , על רקע הודעתה שסכסוך העבודה הכללי שהוכרז במשק 
שריר וקיים . הברפלד טוען שהאוצר מעלים את כוונתו לפרוש על פני שנים רבות 
את העלויות הכספיות המתחייבות ממימוש המלצות ועדת זוסמן לרפורמה במבנה השכר 
במגזר הציבורי . לדבריו , חמור מכך הוא ניסיונו של האוצר להעלים את הכוונה 
לבטל או להפחית משמעותית רכיבי שכר קיימים , כמו תוספת ותק . הדבר מעורר 
ספקות באשר לכדאיות כל המהלך של יישום המלצות ועדת זוסמן לרוב העובדים במגזר 
הציבורי , אמר . לעומתו סבור דנון שהוויכוח שהתעורר באחרונה עדיין לא מוצה . 
הוא ציין שרק לפני כשבוע נקבעה סדרת פגישות שנועדו לדון בעמדות הצדדים . 
לדבריו , עדיין לא נעשה הלימוד המעמיק הדרוש להבנת הנושא ומהותו של דו"ח 
ועדת זוסמן . הוא אמר שהאוצר דבק בעמדתו כי דרושה רפורמה ממשית וכוללת במבנה 
השכר , וכי המו"ם על השכר צריך לשלב את יישום המלצות ועדת זוסמן . דיונים 
נפרדים יביאו לכפילויות בצוותי המו"ם , כפילות בזמן שיוקדש לישיבות ולבזבוז 
משאבים כספיים , הוסיף . עם זאת , הוא הביע תקוותו שהפסקת הדיונים היא 
זמנית . קפידבינהסכם עקרוני הושג אתמול בין ההסתדרות למעסיקים הפרטיים , 
על חתימת הסכם תוספת יוקר לשנתיים במתכונת ההסכם הנוכחי . ההסכם , שייחתם 
ככל הנראה כבר מחר בין ההסתדרות לבין לשכת התיאום של הארגונים הכלכליים , 
יפצה את השכירים בשנתיים הבאות על % 58 מההתייקרות בקיזוז חודשי בשיעור % 5 . 
0 מעליית המדד . 
