המסך ירד על עוד עונה אירופית . במקום להתכונן לטיסה לסארגוסה יצטרכו שחקני 
מכבי להכין את עצמם לנסיעה לכפר - בלום . כך או כך , תמיד נחמד לסיים עונה 
עם ניצחון , מה עוד שהוא נגד אחת ם - 4 הראשונות , בפעם הראשונה העונה . 
יאניס יואנידיס , מאמנה העצבני של אריס השתולל בסיום . הוא קבל על שלא 
ניתן לו פסק זמן אחרי הסל של מרסר , כפי שביקש . נאמר לו שלא נשארו עוד 
פסקי זמן וכי הוא קיבל כבר את השניים שלו . גם בחדר של מסיבת העיתונאים 
המשיך לדבר על כך . כשנכנס צבי שרף לחדר , שינה יואנידיס סגנון . שופע 
חיוכים . מאמן מצליח יואנידיס , היחיד שהצעיד קבוצה לשלושת הפיינלס - פור , 
מאז שונתה השיטה . " אני שמח שפגשתי פנים מוכרות על הספסל של מכבי " , 
אמר בהתכוונו לצבי שרף , שאגב ניצח אותו בכל ארבעת המיפגשים האחרונים שבהם 
אימן את מכבי . " היה מישחק נחמד . אריס שיחקה לא רק ללא גאליס , אבל 
ברור שהמטרה שלנו היא כעת ברצלונה . אם אנחנו רוצים לזכות בגביע , עדיף 
לשחק נגד ברסה כבר בחצי הגמר . חבל שמכבי לא שם . בשנה שעברה היו 3 קבוצות 
עם צבע צהוב . השנה רק שתיים " . יואנידיס סיפר שבעקבות הכשלון של אריס נגד 
מכבי בשנה שעברה הביא את הענק וראנקוביץ , שיתן תשובה למישחק הגובה של מכבי . 
לאוון מרסר היה אמש האיש של מכבי . שרף : " אחרי מנוחה שהענקנו למרסר 
וחלוקת כוחות נכונה , החזרנו אותו ליכולת גבוהה . היום ראינו מה הוא שווה 
לנו . גם וילי סימס היה מצוין . אני שמח על חלוקת דקות המישחק בין רוב 
השחקנים " . שרף : " לצערי או לשמחתי לא הייתי שותף בכולה . אני המאמן 
עם הוותק הרב ביותר בבית הגמר והמעמד הזה הוא לא בלעדי למכבי . יש עוד קבוצות 
טובות . אם נזכה באליפות , נעשה חושבים ונתכונן לשנה הבאה . יש לי כמה 
מסקנות , אבל הקיץ עוד ארוך " . ליד חדרי ההלבשה דיברו על סל הניצחון של 
מרסר . ליפין : " ביצענו בדיוק כפי שתכננו . הייתי צריך ללכת עד הסוף , 
אך אם יעמוד וראנקוביץ מולי אמרתי למרסר שיבוא מאחור וכך היה " . וילי סימס : 
" טוב לסיים מישחק עם ניצחון בשניה האחרונה . זה נותן טעם טוב לעונה לא 
טובה " . 
