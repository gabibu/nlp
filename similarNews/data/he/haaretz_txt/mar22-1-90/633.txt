פראג ( ע"ץ ) . הפרלמנט הצכוסלובקי אישר שלשום חוקים המתירים את זכות 
ההתאגדות , ההתארגנות והחתמת עצומות , כפי שהבטיחה ממשלת הפיוס הלאומי . 
חוקים אלה , שהוצגו לצירי הפרלמנט על ידי סגן ראש הממשלה , יאן קארנוגורסקי , 
נועדו להבטיח את זכויות האדם הבסיסיות , שהממשלה הקומוניסטית הקודמת לא 
הכירה בהם . חוק ההתאגדות , מאפשר לכל קבוצה המונה לפחות שלושה אזרחים מעל 
גיל 81 להקים איגוד , בתנאי שתרשם במשרד הפנים . המשרד רשאי לסרב , והמקימים 
מצדם יכולים לערער לבית - המשפט העליון . החוק המבטיח את זכות ההתארגנות 
מטיל על המארגנים של כל הפגנה , את החובה ליידע את חברי מועצת העיר על קיום 
ההפגנה חמישה ימים מראש . המארגנים אחראים גם למהלך ההפגנה ולשמירת הסדר 
הציבורי של משתתפיה . אסורות הפגנות ברדיוס של 001 מטרים סביב הגופים המחוקקים 
במדינה . החוק העוסק בזכות לארגן עצומות , אינו מגביל כלל את זכותו של האזרח 
לאסוף חתימות . החוק קובע כי אסור לעקוב אחרי מארגני העצומות , כפי שהיה 
נהוג בתקופת השלטון הקודם . 
