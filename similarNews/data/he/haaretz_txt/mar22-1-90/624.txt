מדינות , שהשתתפו בכנס צפרות בין - לאומי , שהסתיים אתמול באילת , חתמו 
על עצומה , הקוראת לממשלות ישראל וארה"ב להפסיק לאלתר את הפעילות הקשורה 
בהכנות להקמת תחנת " קול אמריקה " בערבה . זאת , עד שיתבררו לאשורן ההשלכות 
הסביבתיות האמיתיות , שתהיינה למשדרי התחנה ולאנטנות שלה על הציפורים הנודדות . 
המועצה הארצית לתכנון ולבנייה תדון בתוכנית הקמת התחנה בישיבתה הקרובה ביום 
שלישי . הכנס הבין - לאומי של הצפרים אורגן על - ידי מרכז הצפרות באילת . 
במהלך הכנס , שנמשך שבוע ימים , עשו באילת כ008 צפרים . בעצומה מביעים 
חובבי הציפורים חשש מפגיעה קשה במיליוני הציפורים הנודדות , החולפות בנתיב 
הנדידה הצר , העובר מעל אזור התחנה . בין השאר , מובע בעצומה חשש מהתנגשויות 
הציפורים במערך האנטנות והכבלים , שיתנשאו לגבהים של 051 מטרים ויותר ; 
מפגיעת גלי החום שייפלטו מהתחנה , בעיקר באותן להקות ציפורים , שתנחתנה 
ללינה באזורים הסמוכים לה ; ומהשפעות בלתי - ידועות של הקרינה האלקטרו - 
מגנטית על יכולת הניווט וההתמצאות של הציפורים . בעצומה נכתב עוד : " אנו 
מזכירים לממשלת ישראל את התחייבותה המוסרית , כחתומה על אמנת בון להגנה 
על בעלי - חיים נודדים . אנו מצטערים , שממשלת ארה"ב , הידועה בהתייחסותה 
הרצינית לבעיות אקולוגיות בתחומיה , מגלה חוסר רגישות לדאגותיהם המבוססות 
של הארגונים החשובים בעולם לשמירת טבע ולהגנת הסביבה " . 
