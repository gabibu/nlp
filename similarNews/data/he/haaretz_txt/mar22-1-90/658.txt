( ע ) . צו מניעה זמני , במעמד צד אחד , הוצא אתמול לבקשת חברת פנטהאוז - 
העולמית , על - ידי בית המשפט המחוזי בתל - אביב , נגד גליה אלבין וחברתה 
גליה - תקשורת - בע"ם . הצו אוסר על אלבין להשתתף , להוציא או להפיץ מגזין 
כלשהוא שאינו מגזין " מוניטין פנטהאוז " . הדיון במתן צו קבוע יתקיים היום . 
פנטהאוז טוענת כי בהוצאה מחודשת של המגזין " מוניטין " על - ידי אלבין , 
יש משום פגיעה בחוזה שנחתם בינה לבינם . לטענת חברת פנטהאוז - העולמית , 
קיים זיכיון בינה לבין גליה - תקשורת , שלפיו נאסר על החברה ועל בעליה , 
אלבין עצמה , במשך תקופת החוזה בינה לבינם ו3 שנים לאחריו , להשתתף , 
להוציא או להפיץ מגזין כלשהוא , שלדעת פנטהאוז עלול להתחרות מסחרית או 
אחרת עם המגזין " מוניטין פנטהאוז " . הבקשה למתן הצו הוגשה בעקבות ראיונות 
של אלבין לעיתונות , בדבר כוונותיה להוציא שוב את המגזין " מוניטין " 
בנפרד , תוך הפסקת הוצאת " מוניטין פנטהאוז " המופיע כיום . בכך טוענים 
העותרים , יש משום הפרת החוזה שבזיכיון . תצהיר תשובה מטעם הנתבעת , טרם 
הוגש לבית - המשפט . 
