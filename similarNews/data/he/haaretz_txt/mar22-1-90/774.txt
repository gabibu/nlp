ביום ראשון הקרוב אמור בית המשפט המחוזי בחיפה לגזור את דינה של ויקטוריה 
דוד , עולה חדשה מיוגוסלוויה , שפעלה בשליחות ארגון הפתח , אספה חומר 
ביטחוני על ישראל והעבירה אותו לידי אנשי הקשר של הארגון בארץ מוצאה . ויקטוריה 
דוד נעצרה לפני תשעה שבועות יחד עם תיירת יוגוסלווית ששהתה עמה בדירתה השכורה 
ברחוב ארלוזורוב בחיפה . כמה ימים לאחר שנעצרו הופרדה התיירת מדוד ואחר גורשה 
לארצה . מעצרה של דוד הוארך עד תום ההליכים והוגש נגדה כתב אישום בעבירות 
ריגול . בין השאר הואשמה במסירת ידיעות לאויב העשויות להיות לתועלתו , 
קשירת קשר וניסיון למסור ידיעות לאויב , חברות בארגון עוין ומגע עם סוכן 
זר . במסגרת עסקת טיעון שערך פרקליטה , עו"ד סלים וקים , עם התובעת , 
עו"ד סילביה פרימן מהפרקליטות המחוזית , הודתה דוד בשלושה סעיפי אשום בלבד . 
העונש על עבירות אלה עשוי להסתכם ב51 שנות מאסר בפועל . 
