ניו יורק ( מיוחד ל"הארץ " ) . חברת התעופה ההולנדית ק - ל - ם תפעיל קו 
תעופה ישיר בין אמסטרדם לבולטימור , מרילנד , שבארצות - הברית . משרד 
התחבורה הפדרלי העניק לחברה רשיון להפעיל קו זה במסגרת מדיניות חדשה של הממשל 
האמריקאי שפורסמה בינואר השנה במטרה להקל על חברות תעופה זרות לקיים קווי 
תעופה ישירים לערים שונות בארה"ב . שר התחבורה האמריקאי , סמואל סקינר , 
אמר לעיתון " ניו יורק טיימס " כי הרשיון שהוענק לק - ל - ם משקף את מחוייבותה 
של ארה"ב לתחרות חופשית במערכת התעופה המסחרית הבין - לאומית . לפי המדיניות 
החדשה , חברות תעופה של מדינות המאפשרות לחברות תעופה אמריקאיות לפעול בחופשיות 
בתחומיהן , יכולות לבקש רשיונות לקווים ישירים לערים בארה"ב . חברות התעופה 
האמריקאיות פאן אמריקן וטי - וו - איי התנגדו להענקת הרשיון לק - ל - ם , 
מחשש לפגיעה בעסקיהן . ק - ל - ם תתחיל להפעיל את הקו החדש לבולטימור ב1 
ביוני , עם מטוסי בואינג 747 . 
