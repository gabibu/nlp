" שלטונות פינלנד הביעו הסכמה עקרונית לשמש תחנת מעבר ליהודים היוצאים מלנינגרד 
ומאסטוניה , על כך נמסר ליו"ר הנהלת הסוכנות , שמחה דיניץ , בפגישות שקיים 
ביומיים האחרונים בהלסינקי עם שרי החוץ והפנים של פינלנד . ראשי הממשל בפינלנד 
הודיעו , כי הם תומכים בהגירה חופשית של יהודי בריה"ם , ויהיו מוכנים להושיט 
כל סיוע להעברת היהודים לישראל . עם זאת הדגישו , כי הם מתנגדים ליישובם 
של העולים בשטחים . במגעים בהם השתתף גם שגריר ישראל בהלסינקי , אשר נעים , 
נדונה התוכנית לפיה היהודים שיש בידיהם אשרות , ייצאו ברכבות להלסינקי 
( שעתיים בלבד מלנינגרד ) . עם זאת טעונה הפעלת תחנת המעבר בהלסינקי אישור 
של השלטונות הסובייטיים , שצריכים להיערך לפתיחת תחנת הגבול והמכס לעולים , 
בגבול עם פינלנד . נודע , כי המגעים בין גורמים ישראלים ויהודים לבין השלטונות 
בפינלנד התקיימו במשך זמן רב , ורק בעקבות החלטת מאלב להפסיק את טיסות השכר 
ממוסקווה לבודפשט וממנה לישראל , הוחלט להאיץ את השיחות עם הממשל הפיני 
על פתיחת תחנת המעבר . במקביל נמשכים המאמצים לפתוח תחנות מעבר נוספות ליהודים 
היוצאים במדינות אחרות במזרח אירופה ובמערבה . כבר עתה מטיסה חברת התעופה 
הסובייטית " איירופלוט " את היהודים ממוסקווה לבודפשט , במקום טיסות השכר 
של " מאלב " שהופסקו . במקביל הגבירה הסוכנות היהודית את מספר המטוסים 
שהיא חוכרת , והמביאים את העולים מבודפשט ארצה במטוסי " אל - על " חכורים 
וכן בטיסות רגילות של " אל - על " . המו"ם שניהלה ישראל עם פינלנד על מעבר 
יהודים מבריה"ם דרך הלסינקי , הפך לסוד גלוי בבירת פינלנד . לפני שלושה 
שבועות אף פנה ראש משרד אש"ף בהלסינקי למשרד החוץ הפיני , וביקש לקבל אישור 
לשמועות על המו"ם שמנהלת ישראל עם פינלנד . מספר ימים לאחר מכן , הסכים 
פקיד בכיר במשרד החוץ הפיני , קרל הרטמן , להשיב לשאלות בנושא זה ליומן 
החדשות של רדיו שוודיה . הרטמן אמר , כי פינלנד תומכת עקרונית בהחלטות ועידת 
הלסינקי משנת 5791 על " זכות המעבר החופשי של אנשים בין גבולות " , עם זאת 
הזכיר את התנגדות פינלנד ליישובם של מהגרים יהודים מבריה"ם לשטחים . נושא 
מעבר יהודים מבריה"ם דרך פינלנד , שובץ אמש בראש מהדורת החדשות ברדיו ובטלוויזיה 
של פינלנד . נמסר כי בשלב זה הושג רק הסכם מוקדם , ואחריו ייחתם הסכם בעל 
תוקף . פקיד בכיר במשרד החוץ הפיני הבהיר , כי כל יהודי שהוא אזרח סובייטי 
שיגיע לפינלנד , יורשה לבחור באופן חופשי לאיזו ארץ יהגר , ולא יאולץ לטוס 
לישראל נגד רצונו . רכבת בין - לאומית מקשרת את לנינגרד עם הלסינקי פעמיים 
ביממה . משך הנסיעה שמונה שעות . בין נמל טאלין ( אסטוניה ) להלסינקי 
מפליגות כיום ספינות מעבורת מהירות המקשרות את אסטוניה עם פינלנד תוך שבע 
עד שמונה שעות . פינלנד היא הארץ המערבית הקרובה ביותר לריכוזי היהודים 
בלנינגרד ובשלוש המדינות הבלטיות . 
