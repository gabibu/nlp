הממשלה תדון בישיבתה ביום א בנושא הצווים האישיים המחמירים נגד בתי הזקוק 
וחברת החשמל בחיפה . הדיון יתקיים בעקבות פנייתו , ערב נפילת הממשלה , 
של שר האנרגיה דאז משה שחל , שתבע כי הממשלה תכפה על השר לאיכות הסביבה , 
רוני מילוא , את תיקון הצווים האישיים , על - פי המלצות הפרוף חיים הררי . 
הפרוף הררי מונה מטעם ועדת שרים לבדוק את חילוקי הדיעות בין שני השרים . 
בינתיים הגישו בתי הזקוק וחברת החשמל עתירה לבג"ץ , נגד כניסתם לתוקף של 
הצווים האישיים . עתירת בתי הזקוק הוגשה נגד שרי איכות הסביבה , האנרגיה , 
האוצר והמשפטים , ויצרה קשיים לפרקליטות המדינה הצריכה להשיב בשם הממשלה 
לבג"ץ . לפיכך תתבקש הממשלה להכריע בין העמדות השונות , כדי שהפרקליטות 
תדע איזה עמדה לייצג בבג"ץ . חברת החשמל עתרה אתמול לבגץ בבקשה שיוציא צו 
ביניים המורה על דחיית מועד כניסתו לתוקף של הצו האישי המחמיר נגד תחנות 
הכוח שלה בחיפה , וזאת עד להחלטת הממשלה בענין דו"ח הררי . הצו האישי המחמיר , 
שבמועד כניסתו לתוקף חלו כבר שתי דחיות , אמור להכנס לתוקף ב09 . 4 . 2 . 
בתי הזקוק , שעתרו ערב נפילת הממשלה לבג"ץ , קיבלו צו ביניים המורה על 
דחיית כניסת הצו לתוקפו . בעתירתה מבקשת עוד חברת החשמל כי השר לאיכות הסביבה 
ינמק מדוע לא יבטל את אותם חלקים בצו המחמיר הנוגדים את המלצות פרוף הררי . 
חברת החשמל טוענת כי אין לה כל אפשרות לפעול לפי הצו המחמיר ביום בו יכנס 
לתוקף , משום שהיא זקוקה לחודש ימים כדי להיערך על פי אחת משתי החלופות : 
הוראות הצו האישי המחמיר או הוראות הצו האישי המחמיר המתוקנות על - פי דו"ח 
הררי . 
