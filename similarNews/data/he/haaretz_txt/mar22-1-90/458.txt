בתנועה הקיבוצית המאוחדת שוקלים לתבוע חד - משמעית משר העבודה והרווחה , 
רוני מילוא , לחדול לאלתר מביקורות הפתע שעורכים פקחי המשרד בחנויות ובבתי 
מסחר של הקיבוצים בשבתות . גורמים בתק"ם אמרו , כי " מהפשיטות נודף ריח 
פוליטי . מדובר בצעד של השר מילוא , שנועד לרצות את החוגים הדתיים והחרדיים " . 
בקיבוצי העמק והגליל , בהם ישנה פעילות שבת של בתי עסק וחנויות , שורר 
זעם רב על משרד העבודה והעומד בראשו , בעקבות פשיטת הפקחים . בין השאר 
נערכו פשיטות על חנות הסריגים של קיבוץ יפעת ועל חנות של קיבוץ גבת , כדי 
לבדוק אם החנויות עומדות בקריטריונים של שמירה על חוק מנוחת השבת . ח"ך 
חגי מרום האשים את השר מילוא בפוליטיזציה , ואמר כי יעלה את הנושא עוד השבוע 
בכנסת . שר העבודה דחה את טענות התק"ם ואמר , כי מדובר באכיפת חוק שעות 
העבודה והמנוחה . הוא ציין , כי פעולות כאלה נעשו גם בעבר ואינן קשורות 
למצב הפוליטי העכשווי . 
