מרכז האו"ם ( ע"ץ ) . מועצת הביטחון של האו"ם חידשה הלילה את דיוניה בשאלת 
הגירת היהודים מברית המועצות לישראל . שמונה מדינות נרשמו להשמיע את דבריהן 
בסוגייה זו . הדיון בסוגייה נפתח על - פי בקשת ברית המועצות , לאחר שמדינות 
ערב החלו להפעיל עליה לחצים עקב ההגירה היהודית ההמונית לישראל , והשתקעות 
עולים בשטחים . בין הנציגים שנרשמו ברשימת הנואמים בולטים אלו של מצרים , 
סעודיה , סוריה , עיראק , לבנון ותוניס . בגלל מספרם הרב של הנציגים 
המבקשים לנאום , יוחלט ככל הנראה להמשיך בדיונים בנושא זה גם הערב , ולהפסיקם 
לאחר מכן על מנת לחדשם במועד שלא נקבע עדיין . 
