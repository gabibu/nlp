חברת נקה שוקלת הקמת מפעל משותף עם חברה הונגרית על אדמת הונגריה , או הקמת 
מרכז שיווק שישמש בסיס לשיווק מוצריה באירופה לקראת 2991 . באחרונה אף שיגרה 
החברה משלוח ניסיוני של מוצריה למכירה בהונגריה כדי לבדוק את פוטנציאל השוק 
המקומי . גורמים בהנהלת החברה מסרו ל"הארץ " כי עד לניסיון המרד של הסטודנטים 
בסין , ניהלה החברה משא ומתן מתקדם להקמת מפעל בסין . הם אמרו עוד כי באחרונה 
חזרו הסינים על הצעתם , אך בנקה לא ממהרים להיענות . באחרונה מנהלת נקה 
משא ומתן מתקדם עם יצרנית תמרוקים בהונגריה המבקשת להקים עמה מפעל משותף , 
שישמש בסיס לשיווק המוצרים במערב ובמזרח אירופה לקראת 2991 . בשלב זה בודקת 
עדיין נקה את הכוונות והיכולת של ההונגרים ועוד אפשרויות בצרפת . נקה , 
שהשלימה באחרונה הנפקה מוצלחת בבורסה , פוזלת גם לעבר חטיבת מוצרי הצריכה 
של חברת פזכים , שחלקים ממנה הוצעו באחרונה למכירה . משא ומתן למכירתה 
מתנהל מזה זמן בין בני משפחת פרופר , בני משפחת בן - אמוץ וחברת פז השקעות , 
המחזיקים במניות החברה , לבין קדם כימיקלים וחברת דשנים , שבבעלות כי"ל . 
על - פי ידיעות שלא ניתן להן אישור , מסתמן הסדר שלפיו תרכוש דשנים את החברה 
תמורת 2 מיליון דולר . 
