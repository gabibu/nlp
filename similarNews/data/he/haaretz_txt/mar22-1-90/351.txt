חבלני המשטרה ניטרלו שני רימוני רסס ממולכדים שהוטמנו במשאיתו של יורם חכימי , 
תושב קדימה שבשרון . הרקע למעשה כנראה פלילי . בשבת בבוקר , סמוך לשעה 
03 : 7 , נתקל תושב המקום , שעשה את דרכו לבית הכנסת , בחוט שהיה מונח 
על הכביש . הדבר עורר את חשדו והוא הזעיק את המשטרה . שוטרי נתניה שהגיעו 
למקום גילו כי החוט הוביל לכיוון משאית שחנתה בסמוך לביתו של חכימי . למקום 
הוזמן צוות חבלה שבדק את המשאית וגילה שני רימוני רסס מתחת לגלגל האחורי . 
דיירי רחוב ברנר בקדימה , שם חנתה המשאית , פונו מבתיהם , וחבלן המשטרה 
ניטרל את הרימונים . דובר משטרת מרחב השרון אמר כי המשטרה רואה בחומרה רבה 
את המעשה וכי תיערך חקירה יסודית . 
