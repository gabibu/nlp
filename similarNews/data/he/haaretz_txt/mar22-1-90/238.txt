רס העם ( שחזר להיות חותמת גומי פרלמנטרית ) כי הסעיף הצבאי בתקציב יועלה 
השנה ב%51 , למרות ההקפאה והקיצוץ בשאר הסעיפים ולמרות ההודעה , לפיה צפויה 
לסין תקופה קשה של צנע . אין כיום הצדקה חיצונית להחזקת צבא בן 1 . 3 מיליון 
חיילים , ובוודאי לא לתיגבור עוצמתו . פקין אינה חוששת מפני התקפה סובייטית , 
או אמריקאית וגם דחליל הפלישה מטייוואן ירד מזמן מן הפרק . אלא שלתוספת 
התקציב יש סיבות משלימות : המנהיגות הפוליטית השמרנית רוצה להעניק פרס להנהגת 
הצבא על דיכוי " האביב של פקין " אשתקד . בכך מבקשת המנהיגות הפוליטית 
להבטיח את נאמנות הגנרלים בעתיד . ידיעות מפקין מוסרות על שינויים בתוכנית 
העבודה של הצבא , עם העברת הדגש מעימות עם גורמים חיצוניים למשימות של ביטחון 
פנים . יש מומחים מערביים הטוענים , כי התוספת הנאמדת בכמיליארד דולר 
תאפשר רק שיפורים מעטים ברמת החיים של החיילים ותמנע , לכל היותר , ירידה 
נוספת . התקציב המוגדל יאפשר בעיקר לכסות את האינפלציה . מעריכים שבחמש 
השנים האחרונות צומצם תקציב הביטחון הסיני , במונחים ריאליים , בכ%04 , 
מה שהביא לעיכוב בתוכניות המודרניזציה ופגע קשות במוראל הקצונה . הפגיעה 
הקשה השנייה במוראל , בקרב הקצינים והחיילים כאחד , נגרמה בעקבות הפעלתו 
של הצבא נגד תנועת הדמוקרטיזציה . הצבא חונך על היותו צבא העם ומשני צדי 
המיתרס סירבו ביוני אשתקד להאמין , עד לרגע האחרון , כי חיילים יפתחו באש 
על סטודנטים ופועלים . הדבר גרם למחלוקת פנימית הנמשכת עד היום בצמרת הצבא . 
בגלל היסוסים בתוך הצבא בהקשר של דיכוי המרי , הורתה פקין להקדיש % 03 משעות 
האימונים לאינדוקטרינציה פוליטית , על חשבון תרגול מקצועי . הוראה זאת 
מעמיקה את חילוקי הדעות בין הצמרת הפוליטית והגנרלים הזקנים לבין הקצונה 
הבכירה והצעירה יותר . 
