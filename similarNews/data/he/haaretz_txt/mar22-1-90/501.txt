המשפט המחוזי בת"א גזר אתמול מאסר עולם על דן זבולונוב בן ה91 וחצי מפתח - 
תקוה , שהורשע ברצח בכוונה תחילה של שלום אוחנה , בחדר המדרגות של ביתו . 
אחיו התאום של זבולונוב , דרור , שהשתתף גם במעשה , הורשע בהריגה , 
וגזר דינו יינתן בעוד כחודש . פרשת רצח אוחנה , שהיה אז חייל בשירות סדיר , 
החלה בשל חריקת דלת מכונית . ב98 . 3 . 11 בשעת ערב החזיר אוחנה את חברתו , 
סיגל בסון , לביתה שברחוב חפץ - חיים בפתח - תקוה , לאחר שהיית שבת בבית 
הוריו . לאחר שפתח את דלת מכוניתו , בכניסה לביתה , פרץ ויכוח קשה בינו 
לבין שכנה לבניין , דרור זבולונוב , בשל אופן פתיחת דלת המכונית , שהכעיסה 
את השכן . השכן איים כי יקרא לאחיו ויחד " יסגרו אתו חשבונות " . כשירד 
אוחנה מדירת חברתו , תקפו אותו האחים זבולונוב בחדר המדרגות ודקרו אותו 
בסכין בבטנו . אוחנה הובא מאוחר יותר לבי"ח " השרון " , ומת מפצעיו . במקביל , 
איים דרור זבולונוב על אחי המנוח , רמי , ועל חברתו סיגל שהגיעו בריצה 
למקום , כדי שלא יתלוננו על התקרית במשטרה . אתמול , התחשבו השופטים , 
חיים שטיינברג , אדמונד לוי ודוד בר - אופיר באח דרור , לאחר שהודה בשותפות 
למעשה . אחיו דן זבולונוב , טען תחילה שאוחנה היכה בראשו בעזרת דלת המכונית . 
הוא הכחיש בעקביות כל שייכות לרצח , אך בהמשך המשפט , הודה במעשה , וטען 
שלא התכוון להרוג את המנוח . השופטים דחו את גרסתו וכתבו בגזר - דינו : 
" מי שמגלה בקיאות כה רבה בתוצאות השימוש בסכין , יודע שהיא עלולה להביא 
לקיפוח חיי אדם " . 
