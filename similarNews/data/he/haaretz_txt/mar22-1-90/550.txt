עיריית בני ברק שוקלת פנייה לערכאות , במטרה למנוע את פתיחת מחלף גבעת שמואל 
ביום שני הקרוב . ראש העירייה , משה אירנשטיין , טוען שמע"ץ לא עמדה בכל 
ההגבלות שהטילה תוכנית בניין ערים , ולכן הוא מתנגד לפתיחת המחלף . לדבריו , 
לא נפתרה בעיית זיהום האויר שתיווצר מנפח התנועה שיגדל ליד ישיבת חסידי 
גור וליד מפעל קוקה קולה , והקירות האקוסטיים שנבנו עדיין לא נבדקו על ידי 
מומחי העירייה . עוד טען , כי מע"ץ לא הרחיבה את רח בן דוד , המוביל למחלף , 
כפי שנקבע על פי התוכנית . " לא ייתכן " , הוסיף דובר העירייה , " שיגיע 
שליח עם הזמנה לפתיחת המחלף , בלי שתיאמו את העניין מראש עם העירייה " . 
ממע"ץ נמסר ל"הארץ " , כי ראש עיריית בני ברק אכן הודיע להם שהוא מתנגד לפתיחת 
המחלף , אך לא פירט את מהות התנגדותו . לדעתם , מקור העניין בכך שראש 
העירייה נעלב שלא תיאמו אתו את תאריך הפתיחה . בנוסף , תושב גבעת - שמואל 
הגיש אתמול לבית המשפט העליון בקשה לצו - מניעה נגד פתיחת המחלף . לטענתו , 
מע"ץ חרגה , באזור מגוריו , מרוחב הכביש כפי שאושר בתוכנית . ממע"ץ נמסר 
כי החריגה ברוחב הכביש היא במפרצון המיועד לתחנת אוטובוס בקו 004 לירושלים , 
שנבנתה על - פי דרישות משרד התחבורה . התחנה תוסר ממקומה ומע"ץ תבקש מבית 
המשפט העליון לדחות את צו המניעה על הסף , עקב ביטול החריגה . מחלף גבעת 
שמואל אמור להיפתח ביום שני הקרוב , בשעה 03 . 01 בבוקר , במעמד שר הבינוי 
והשיכון דוד לוי , ולהקל את התנועה בכביש גהה אחד הכבישים העמוסים ביותר 
בישראל . 
