כאשר אנשים אחרים מבלים במיטותיהם בשבת בבוקר , ממהר הלמוט ה . העירה . 
הוא מבצע את הקניות השבועיות של מצרכי מזון , משקאות וחפצים שונים הנחוצים 
למשק הבית . הלמוט אינו רווק , אבל על אשתו חל איסור כניסה לבתי כל - בו , 
למרכולים , לבוטיקים ולחנות הירקן הסמוכה . אמי ה היא קלפטומנית . במשך 
שנים , בעת סיורים בעולם הנוצץ של מקדשי הצריכה , היא נהגה לקחת מבלי לשלם . 
פה לקחה שפתון , שם חולצה , בחנות אחרת מברשת שיניים , ובארונות חדר 
השינה של בני - הזוג הצטבר מלאי סחורות המתאים לחנות מכולת שכונתית . למרות 
תלונות במשטרה , איסורי כניסה לעסקים והליכים משפטיים , לא הצליחה אמי 
לעמוד בפני התרגשות הגניבה . עבירות מעין אלה מתרחשות מדי יום . בשנת 8891 
נרשמו בגרמניה המערבית כ000 , 053 גניבות מחנויות . לא ידוע כמה מהן בוצעו 
על - ידי קלפטומנים . רק בעת הדיון המשפטי נקבע שהעבריין אינו גנב מזדמן , 
אלא פושע המבצע שוב ושוב עבירות מתוך כפייה . הנוגעים בדבר שותקים , מתוך 
בושה , ובשל פחד מפני העונש . נדירים הם הקלפטומנים המודים במחלתם . לכל 
היותר , כאשר הסבל הופך גדול מדי , כאשר המקורבים מתקוממים , או כשקיים 
איום של משפט , הם מחליטים לפנות לטיפול . ככל שהטאבו גדול , כן פרוע הדמיון : 
העיתונות הצהובה מבהירה שוב ושוב שהנשים מרבות לגנוב מהגברים . עיתונאים 
ממציאים סיפורים על תחושות הנאה המשתוות לאורגזמה . לעומת זאת , אדלהייד 
קינה , פסיכולוגית מהאנובר , מבהירה שקלפטומניה אינה פוגעת בנשים יותר 
מאשר בגברים , ושמחקרים רציניים אינם מצביעים על תחושות של אורגזמה . אבל 
" אגדת האישה הגונבת , מתאימה היטב לדימוי של האשה תאוות המותרות " . למעשה , 
הקלפטומניה אינה נובעת מתאוות מותרות . בעיקרון , קלפטומנים אינם גונבים 
כדי להתעשר , בדעה זו מאוחדים פסיכולוגים ופסיכיאטרים , אבל זה שנים הם 
מתווכחים על שאלה עקרונית אחרת : האם מדובר בהתמכרות , או לא ? קפמאפרקהרברט 
ציגלר , מהמרכז הגרמני נגד סכנות ההתמכרות מתאר את העימות : " הפסיכולוגים , 
ברובם , מסווגים קלפטומניה כהתמכרות , ורואים בהתמכרות מחלה בפני עצמה , 
אבל פסיכיאטרים רבים נוטים לראות בהתמכרות שלא בהשפעת סמים , כדוגמת קלפטומניה , 
סימפטום של מחלה דיכאונית או נוורוטית " . לשאלה זו , הנראית במבט ראשון 
חסרת חשיבות , יש השלכות מרחיקות לכת בתחום התרפיה . מבחינת הפסיכולוגים , 
מטרת הריפוי היא הבאת המטופל למצב של היעדר התנהגות מתמכרת , כלומר , 
היעדר של מעשי גניבה . הפסיכיאטרים , לעומת זאת , משתדלים לרפא את ההפרעה 
הנפשית הבסיסית . הפסיכולוג ורנר גרוס , בספרו שפורסם לא מכבר " התמכרות 
ללא סמים " מסווג את הקלפטומניה יחד עם התמכרויות להימורים , לעבודה ולאכילה . 
לפי גרוס , תהליך התמכרות זה זהה להתמכרות לאלכוהול , לכדורים ולסמים . 
לא זו בלבד שחווייתם של מתמכרים ללא סמים סובבת במידה הולכת וגוברת סביב 
ההתנהגות המתמכרת , בדומה לשתיינים ולמכורים לסמים , הם גם , כמו מתמכרים 
לחומר , אינם מסוגלים לכוון את התנהגותם במצבי סיכון ( איבוד שליטה ) , 
וחייבים לצרוך מנות חוזרות וגדלות של סם . בלא אלה , הם מתלוננים על תופעות 
גופניות של מצוקה , כמו דפיקות לב , סחרחורות והפרעות ראייה . כלומר , 
סימפטומים זהים לתופעות רגילות של מתמכרים . גרוס אומר שלמתמכרים , אם 
הם קשורים לחומר או לא , יש מטרות זהות : שינוי מיידי של מצב המודעות , 
בריחה מעצמם ומקונפליקטים שאין להם פתרון הנראה לעין . הפסיכיאטר איבר האנד , 
מהמבורג , העומד מאז ספטמבר אשתקד יחד עם הפסיכולוגית גיזלה זאוקה בראש 
פרויקט המחקר הראשון בגרמניה בעניין הקלפטומניה , והמשמש ראש המרפאה לריפוי 
ההתנהגות בבית - החולים האוניברסיטאי באפנדורף , מסכים לקריטריון אחרון 
זה של גרוס , אבל בכל יתר הנקודות הוא חולק עליו . מי שמשווה תלות שאינה 
קשורה בחומר , כגון קלפטומניה או בולמוס אכילה , עם תלות השתיינים או המכורים 
לסמים , עוסק ב"הצמדת תוויות שקריות " . לדעת האנד , מפחיתים גרוס והתומכים 
בתיאורית ההתמכרות , מן הסכנה הכרוכה בעובדה שתלות הקשורה בחומר גורמת לשינויים 
גופניים , בעיקר לפגיעות מוחין אורגניות , אשר משבשות את יכולת העיבוד 
האינטלקטואלית והרגשית של השפעות סביבתיות , כולל השפעת הריפוי , וגורמות 
לבסוף לאי - יכולת להירפא . לכן מעדיף האנד לדבר על " תלות שאינה קשורה 
לחומר " , ולדוגמה , על " גניבות פתולוגיות או כפייתיות " , כי בצורות 
תלות אלה יכולת העיבוד והתגובה האינטלקטואלית והרגשית אינן מעורערות , אלא 
לכל היותר חסומות , וניתנות לניוד באמצעות פסיכותרפיה . לעומת זאת , ל"התמכרות " 
יש תדמית של מחלה חשוכת מרפא . התנזרות חמורה , כפי שהיא נדרשת בטיפול הקלאסי 
של אלכוהוליסטים אנונימיים , אינה משחקת תפקיד בטיפול ההתנהגותי קצר - המועד 
הניתן לקלפטומנים במרפאת החוץ של בית - החולים האוניברסיטאי באפנדורף . 
האנד וצוותו פיתחו את שיטת הריפוי בטיפול במהמרים כפייתיים . במסגרת שלושה 
מחקרים , במשך 01 שנים , צפו בהתנהגותם של 051 מהמרים כפייתיים , כלומר 
אנשים הנוהגים " להפסיד את המכנסיים " ליד מכונות הימור או בקזינו , ובנוסף 
לכך , מסתבכים בחובות כבדים . תוצאת המחקר ארוך השנים : התנהגותם של המהמרים 
הפתולוגיים מבוססת על הפרעה נפשית . האנד וצוותו משוכנעים שדגם זה של הדחקה 
אקטיווית של קונפליקטים , מתאים באותה מידה למהמרים , גנבים ואכלנים כפייתיים ; 
בהתנהגותם , כל אחד מהם מכסה סטרוקטורות דיכאוניות או נוורוטיות . יתר 
על כן , מחלתם מאפשרת להם לקיים את אותם התנאים שגרמו לדיכאונות או לנוורוזה . 
כלומר , באמצעות מחלתו ממשיך החולה לתפקד באותה סביבה שהיתה הגורם למחלה . 
קפמאפרקלמעשה , כפי שמתארים זאת הקלפטומנים , הם חווים בעת הגניבה שחרור 
נפשי , שוכחים את עצמם ואת בעיות היום - יום . לזמן קצר , נסוג המתח הפנימי 
המעיק עליהם בדרך כלל . מכיוון שמצב ההרפיה נמשך ימים אחדים בלבד , ולעתים 
שעות ספורות , נוצר הדחף לחזור ולגנוב . לכן מאמינים האנד וגיזלה זאוקה , 
שמטרתו החשובה ביותר של הטיפול היא הפיענוח והעיבוד של הקונפליקטים החסויים , 
הגורמים לדגמי התנהגות אלה . רק לאחר שהקלפטומן ילמד לקלוט את הסימפטום 
כאות אזעקה לחיים נכשלים , הוא יהיה מסוגל להימלט ממעגל הקסמים של התלות . 
לכן , על המטפלים להדגיש תשומת - לב רבה , לא לסימפטום , אלא לסיבותיו : 
קונפליקטים עם השותפים לחיים , חלומות ילדות בלתי מעובדים , הפרעות בדימוי 
העצמי . למעשה , הטיפול קצר המועד בהתנהגות , הניתן במרפאות החוץ , דומה 
מאוד לרוב הטיפולים הניתנים באמצעות שיחות . המטרה היא להגיע למודעות לרקע 
של ההתנהגות הקלפטומנית באמצעות דו - שיח , ייעוץ משפחתי ושיחות בשיתוף 
בן - הזוג . בצעד נוסף ילמד כל משתתף כיצד לקבל החלטה בעניין התנהגותו באופן 
אחראי . אם יחליט לגנוב , חייבת ההחלטה להיות החלטה מודעת , כולל מודעות 
להשלכות העלולות להיגרם כתוצאה מהמעשה האסור . הסיסמה : אחריות במקום התנזרות . 
כאן נעוץ ההבדל העיקרי בין המחנה של הדוגלים בהגדרת הקלפטומניה כהתמכרות 
לבין אלה הגורסים שאין מדובר בהתמכרות . אמנם , גם פסיכולוגים כמו ורנר 
גרוס אינם חולקים על כך שגניבות , הימורים או אכילה כפייתית , מקורם בהדחקת 
קונפליקטים או דימוי עצמי ירוד , אבל במרכז המאמצים הטיפוליים שלהם , וזאת 
ברוח הטיפול הקלאסי בהתמכרות , הם מעמידים חד - משמעית את ההתנזרות , את 
ה"לא - עוד - לגנוב " , " לא - עוד - להמר " . גרוס : " רק לאחר שהוא 
מתנזר , מפתח החולה את המרחק הפנימי מההתנהגות המתמכרת הדרוש כדי לקחת את 
חייו בידיו " . 
