גורמי עלייה בכירים הביעו אמש חששות כבדים , שמא החלטתה של חברת התעופה 
ההונגרית " מאלב " להפסיק את טיסות השכר של העולים ממוסקווה לבודפשט , 
בעקבות איומי ארגון הגיהאד האיסלמי , תגרום לעיכובים בעלייה . הגורמים 
הביעו את חששם מעיכוב ביציאתם של אלפי יהודים מבריה"ם , שברשותם היתרי יציאה . 
חשש הובע גם ביחס לתגובות שרשרת של חברות תעופה אחרות , שעלולות אף הן 
להימנע מקיום הטיסות הסדירות ממוסקווה , בעקבות האיומים . לסופר " הארץ " 
נודע שהסוכנות היהודית וגורמי עלייה אחרים , ממשיכים בחיפוש אחרי נתיבי 
יציאה חלופיים לנתיבים הקיימים ( דרך בודפשט ובוקרשט ) . המו"ם בדבר הפעלת 
הנתיבים החדשים , הוא בשלבים מתקדמים ועשוי להסתיים בחיוב בימים הקרובים . 
גורמים בסוכנות ציינו גם , כי לפני כחודש ימים פנתה חברת התעופה ההונגרית 
" מאלב " וביקשה לאפשר לה להפעיל קו טיסות שכר מבודפשט ללוד , כפי שמפעילה 
חברת אל - על במימון הסוכנות , אשר חוכרת את המטוסים , על מנת לתגבר את 
קצב הבאת העולים לישראל . סופר " הארץ " מציין , כי החודש יעלו עפ"י הערכת 
גורמי עלייה בכירים כ000 , 6 עולים מבריה"ם ( יותר מאשר בחודש פברואר , 
כששיעור העולים הסתכם בכ005 , 5 נפש ) . כ%57 מן העולים החודש הגיעו דרך 
הונגריה והשאר דרך רומניה . 
