( ע ) . אלמונים הציתו בליל שבת את מכוניתה של רבקה בורג , רעייתו של 
השר לשעבר ד"ר יוסף בורג , בעת שחנתה ליד ביתם שברחוב בן מימון בשכונת רחביה 
בירושלים . בסוף השבוע , הוצתו באזור ירושלים , בסך הכל , ארבע מכוניות . 
מכוניתה של הגב בורג , מסוג דהייטסו , הוצתה בליל שבת , סמוך לשעה 03 : 
7 בערב . המכונית חנתה ליד הבית בחניה פרטית לא נעולה , שהכניסה אליה מכיוון 
רחוב רמב"ן . המציתים שפכו דבק מגע על גג המכונית ואחר כך הדליקו אותו . 
למכונית נגרם נזק רב . המשטרה שהגיעה מיד למקום , עצרה לחקירה כמה מעובדי 
מלון המלכים , הנמצא בסמוך , אולם כל החשודים שוחררו . יצויין כי ביתו 
של ד"ר בורג שוכן פחות מ001 מטר , מביתו של ראש הממשלה . ביום שישי לפנות 
בוקר , הוצתה מכונית פולקסוואגן טרנספורטר , השייכת לתושב ראס אל - עמוד , 
בעת שחנתה ליד ביתו . בליל שבת סמוך לשעה 01 בערב הוצתה מכונית פזו 503 , 
ליד שיכוני נוסייבה בצפון ירושלים . המכונית היתה שייכת לתושב המקום . 
במוצ"ש , סמוך לשעה 6 בערב , הוצתה מכונית ווקסהול השייכת לתושב ירושלים , 
בעת שחנתה באזור המוסכים בתלפיות . המכונית נשרפה כליל . בשבת בצהריים 
הפכו כמה צעירים מכונית ב - ם - וו ברחוב שולטן סולימן , ליד שער שכם . 
המכונית שייכת לבעל חנות ממתקים שכנראה לא סגר את חנותו בזמן . במקרה זה 
הצליחה המשטרה לתפוש חשוד במעשה . 
