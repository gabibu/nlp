בשירות בתי הסוהר מתכננים לפתוח בעוד כמה חודשים אגף מיוחד , שבו יוחזקו 
כ001 אסירים " חצי משתמשים " בסמים . המדובר באסירים הנוטלים סמים מדי 
פעם , באופן מזדמן , אך אינם נרקומנים ואינם מכורים לשימוש קבוע בסמים . 
האגף המתוכנן יהיה אגף מעבר לאסירים שיבטיחו להפסיק להשתמש בסמים , ותינתן 
להם האפשרות למלא את הבטחתם באגף החדש , שבו יהיו תנאי מחייה וכליאה משופרים . 
המטרה היא להוציא אסירים המצהירים על כוונתם להפסיק לחלוטין את השימוש בסמים , 
מהאגפים שבהם כלואים אסירים המשתמשים בסמים , כדי להרחיקם מהשפעה רעה . 
אגפים נקיים מסמים מצויים היום בבית המעצר המרכזי של שירות בתי הסוהר " ניצן " , 
בכלא איילון ברמלה ובכלא החצי - פתוח במעשיהו , המשמש לאחזקתם של אסירים 
הנמצאים בסבב חופשות . קפידבינהנוהל קובע , כי לאגפים הנקיים מסמים מוכנסים 
רק אסירים ועצירים , שלגביהם הוכח בבדיקות שתן כי אינם משתמשים בסמים . 
הם נהנים מתנאי כליאה משופרים : תאי המאסר פתוחים במרבית שעות היום ומסופקת 
להם עבודה ששכר בצידה . יש לציין , כי קיים ביקוש רב של אסירים להגיע לאגפים 
הנקיים מסמים , בעיקר בשל הפריווילגיות הנהוגות בהם . התנאי לכניסה לאגפים 
הנקיים מסמים הוא שבמשך תקופה מסוימת לפני הכניסה לאגף , יוכח כי האסיר 
אינו נוטל סמים . באגפים הנקיים מסמים נערכות בדיקות שתן קבועות וגם פתאומיות , 
ומי שנמצא כי השתמש בסמים , מוחזר מיד לאגף מאסר רגיל , שבו תנאי המחייה 
קשים הרבה יותר . באחרונה התברר , כי ישנם אסירים רבים המשתמשים לעתים בסמים , 
מכיוון שהם מושפעים מחבריהם לתא , הנוטלים סם באופן קבוע . אסירים אלה 
טוענים כי אם יוחזקו בנפרד , הם יוכלו להפסיק בכוחות עצמם את השימוש בסמים 
וכי אינם זקוקים לגמילה פיסית . כיום יש בבתי הכלא כמה מחלקות טיפוליות לגמילה 
מסמים , שבהן מטופלים אסירים נרקומנים . יש בהן 08 מיטות בלבד . לפי ההערכה 
בשב"ס , כ%08 מהאסירים הפליליים מכורים לסמים או משתמשים בהם בתדירות זו 
או אחרת . 
