יפאן הסכימה השבוע ליבוא מחשבי - על אמריקאים למוסדות ממשלתיים ואקדמיים . 
ההסכמה תאט במקצת את הידרדרותן של שתי המעצמות למלחמה כלכלית ביניהן . 
ואולם , פתרון המחלוקת הכלכלית עדיין רחוק , והעימות חורג מתחום סחר החוץ 
ליחסים הפוליטיים . ממשלת ארה"ב קבעה מחשבי - על ; לווייני תקשורת ועץ לבנייה 
כשלושת " תחומי המבחן " לכנות הבטחות טוקיו להסיר את הגבלות היבוא . הגירעון 
במאזן המסחרי הגיע לכדי 05 מיליארד דולר לשנה לטובת היפאנים , ובקונגרס 
בוואשינגטון מאיימים בחקיקה , שתחייב צימצום הפער ב01 מיליארד לשנה . האמריקאים 
מתלוננים על שורה של הגבלות חוץ - מכסיות , המונעות הכנסתם של מוצרים אמריקאים 
ליפאן החל מאיסור החל על מוסדות ממשלתיים לקנות תוצרת חוץ , ועד שיטת השיווק 
היפאנית , שהמבנה שלה מונע מכירת מצרכים מיובאים . טוקיו משיבה שהצרכן 
היפאני מעדיף תוצרת מקומית ומבטיחה לעודד צריכת תוצרת מיובאת . בשתי המדינות 
מתפתחים תהליכים פסיכולוגיים המזכירים את המצב של לפני מלחמת העולם השנייה . 
בדעת הקהל האמריקאית תופסת יפאן את מקום בריה"ם כאויב מספר אחד , מתוך 
אמונה שיפאן משיגה את יתרונותיה בדרכים לא הוגנות . היפאנים טוענים שהסיבה 
האמיתית היא שהמוצרים שלהם זולים וטובים יותר . מטענות אלה צמחה בעיקר בשנה 
האחרונה , תדמית הדדית שלילית . בעיני האמריקאים היפאני כפוי - טובה ושוכח 
שארה"ב סייעה לשיקומה מהריסות מלחמת העולם השניה , ומאז מוציאה מדי שנה 
מיליארדים רבים , על המיטריה הצבאית שהיא מעניקה ליפאן . בעיני היפאנים 
האמריקאי עצלן , מחשיב יותר את הצריכה מאשר את הייצור ומטיל את האשמה על 
אחרים . יש נוהגים יפאניים מסורתיים שמסייעים לה בתחרות הכלכלית : התעשייה 
והבנקאות היפאנית הרבה יותר מרוכזת , ומשרדי הממשלה מסייעים בחדירה לחו"ל , 
ובהגבלת היבוא . הדימוי של מעצמה שעברה כבר את שיא כוחה תורם לזלזול היפאני 
בארה"ב . אך הירידה החדה בשערי הין כלפי הדולר , העלייה בשיעור הריבית והנפילות 
בבורסת טוקיו בשבועיים האחרונים , מעוררים מחשבות שניות בשתי המדינות . 
היפאנים חוששים שיצטרכו למשוך מהשקעותיהם בחו"ל , כדי לממן צרכי התעשייה 
בבית , והאמריקאים חוששים שהמשיכה תיעשה מהשקעות בארצם ותגרום לקשיים בכלכלה . 
