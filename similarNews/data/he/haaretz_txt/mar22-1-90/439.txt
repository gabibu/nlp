יו"ר איגוד הטייסים , קברניט יצחק גונן , שעמד בראש צוות האוויר , שנמצא 
אחראי לתקרית האווירית החמורה ליד איסלנד , חזר לטוס . גונן לא שובץ לטיסות 
מאז התקרית לפני חודש ימים , בה התקרב מטוס אל - על בצורה מסוכנת למטוס 
של בריטיש איירווייס . מינהל התעופה האזרחית במשרד התחבורה הכין דו"ח לגבי 
אותה תקרית , אך פירסומו מתעכב כי ראש המינהל , שי שוהמי , שוהה בחו"ל . 
דו"ח החקירה הונח על שולחנו של שוהמי , אך זה יצא בשבוע שעבר לצכוסלובקיה , 
בשליחות משרד התחבורה , כדי לקיים שם שיחות על הסכם תעופה בין שתי המדינות . 
קברניט גונן יצא בסוף השבוע בטיסה של אל - על לצפון אמריקה , לאחר שהיה 
מושעה מביצוע טיסות בחברה , עד להשלמת החקירה הפנימית . במהלך החודש האחרון 
עבר השתלמות רענון , לאחר שהורד לדרגת קצין ראשון , בהתאם להמלצת דו"ח 
החקירה . בריקיאוויק פורסם בסוף השבוע דו"ח ועדת החקירה של רשות שדות התעופה 
של איסלנד , על התקרית שהתרחשה ב12 בפברואר . דו"ח רשות התעופה של איסלנד 
שיבח את קברניט המטוס הבריטי , שמנע בשנייה האחרונה התנגשות בין שני מטוס 
הגמבו . מטוס אל - על , קבע הדו"ח , סטה 001 ק"ם מנתיבו , ובמהירות של 
008 קמ"ש התקרב עד למרחק של 002 מטר מהמטוס של בריטיש איירווייס . דובר אל - 
על , נחמן קליימן , סירב אתמול להתייחס לנושא . 
