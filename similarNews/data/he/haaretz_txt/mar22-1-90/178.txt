מגמה של מינוי בכירים בעלי צביון פוליטי וללא מכרז , התגבשה ברשות שדות 
התעופה . הפעם המינויים הם של עובדים המזוהים עם המערך , ככל הנראה על 
רקע הסכמה שהושגה טרם פירוקה של ממשלת האחדות הלאומית , לגבי חלוקת משרות 
ותפקידים . מדובר במינויו של רפאל להבי לתפקיד עוזר מנהל שדה התעופה בן גוריון 
בלוד . עוזרו הנוכחי של מנהל נתב"ג , צבי בן דב , יתמנה לתפקיד חדש שלא 
היה קיים עד היום ברשות שדות התעופה ראש אגף תקשורת , ויהיה כפוף ישירות 
למנכ"ל ברוך לוי . להבי שימש בזמנו יו"ר ועד העובדים . זהו קידום נוסף של 
יו"ר ועד עובדים לשעבר ברשות שדות התעופה . אבישי לוין , שהיה יו"ר הוועד 
והתמודד ברשימת המערך בגני תקווה , התמנה אחר כך לעוזרו של הסמנכ"ל למנהל 
וארגון , יצחק סרי , פעיל במערך שהתמודד אף הוא מטעמה ברעננה . מרשות שדות 
התעופה נמסר בתגובה , כי " רשות שדות התעופה אינה מקיימת מינויים פוליטיים 
וכל מינוי בה הוא ענייני , על פי הנוהל התקין . רפי להבי לא מונה עדיין 
לתפקיד החדש . אם ימונה , יהיה זה מינוי בפועל ואחר כך יוצא מכרז כדת וכדין " . 
לגבי יצירת התפקיד החדש של ראש אגף תקשורת , נמסר בתגובה מרשות שדות התעופה , 
כי הסיבה להקמת האגף החדש היא הגידול המשמעותי בכל נושא התקשורת , שכולל 
תקשורת קווית , אלחוטית ומחשוב , וכן הגידול הגבוה בעלויות ובהוצאות הקשורות 
לנושאים אלה . ההחלטה על הקמתו באה מצד אגף המנהלי ואין לה שום קשר למינוי 
פוליטי . כיוון שמדובר בהעברה מנהלתית , באותו תקן ובאותה רמה , אין היא 
מחייבת עריכת מכרז לתפקיד ראש האגף החדש . 
