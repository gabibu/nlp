" רץ לא תהיה שותפה לממשלה שמדיניותה תהיה פיצוץ בתים , גירושים וסגירת 
אוניברסיטאות " , אמר אתמול ח"ך דדי צוקר , בתוכנית הראיונות הדו - שבועית 
" מוספשבת " , המשותפת לתיאטרון " הבימה " , עיתון " הארץ " ועיריית 
תל - אביב . ח"ך צוקר ציין כי מפלגתו הציבה שני קווים אדומים לשמעון פרס 
במו"ם להצטרפותה לממשלה בראשותו . התנאי הראשון , שהתקבל לדברי צוקר , 
הוא שבהסכם קואליציוני , שייחתם , לא יופיע סעיף , השולל שלילה מוחלטת 
מו"ם עם אש"ף בבוא העת . הסיכום היה שאש"ף לא יוזכר כלל , לא לחיוב ולא 
לשלילה . תנאי שני שעדיין לא התקבל ע"י המערך נוגע למדיניות הענישה שהנהיג 
יצחק רבין בשטחים : פיצוץ בתי מחבלים וגירוש מסיתים , ללא משפט . ח"ך 
צוקר הבהיר כי תנועתו לא תסכים להיות שותפה לממשלה שמענישה אזרחים ללא משפט . 
בעניין השותפות של רץ והחרדים בממשלה עתידה , אמר ח"ך צוקר , כי הן רץ 
והן אגו"י עשו , כל אחת מצידה , פשרות כדי להצטרף לממשלה שבראש מעייניה 
קידום תהליך השלום . אגו"י ויתרה על החקיקה הדתית ולא העמידה זאת כתנאי 
להצטרפותה לממשלה . לדברי צוקר זהו " ויתור היסטורי " , שכן בפעם הראשונה , 
מאז הקמת המדינה , מפלגה חרדית מוותרת על דרישות בתחום החקיקה הדתית . 
נציג רץ ציין כי לאחר סיורים שקיים בארבעת החודשים האחרונים במוסדות חינוך 
יסודי של החרדים הגיע למסקנה , כי אכן יש צדק בדברי מפלגות החרדים ושמוסדותיהם 
אכן מקופחים ומפגרים אחרי מוסדות מקבילים בחינוך הממלכתי . פרוף יחזקאל דרור , 
מהאוניברסיטה העברית בירושלים , התראיין בתוכנית לרגל צאת ספרו " תזכיר 
לראש הממשלה " . דרור אמר , כי לפוליטיקאים שמנהלים כיום את המדינה , יש 
זכויות היסטוריות רבות , בחלקם הם אף מנהיגים ממדרגה ראשונה , אבל הם כבר 
עייפים וכדי להתמודד עם האתגרים והבעיות יש הכרח להחליף את כל הצמרת הפוליטית 
של המדינה בהנהגה צעירה , רעננה ומקצועית . פרופסור עודד אברמסקי , המדען 
הראשי של משרד הבריאות וחבר סגל המחלקה לנוירולוגיה במרכז הרפואי " הדסה " 
בירושלים , אמר ב"מוספשבת " כי המחקר המדעי בכללו והמחקר הרפואי , לרבות 
חקר המוח ( תחום התמחותו ) יוצאים נפסדים בארץ , בשל הפיצול הרב וחוסר 
שיתוף הפעולה הקיים בין מרכזי מחקר שונים . פרוף אברמסקי אמר , כי " בעוד 
ממשלת ארה"ב מקדישה למחקר הרפואי כ%04 מכלל תקציבי המחקר המדעי , הרי שבישראל 
נתח המחקר הרפואי בכלל תקציבי המחקר לא עולה על % 2 . עם זאת ציין , כי 
בכמה תחומים בחקר המוח נמצאים מדענים ישראליים בחזית המחקר העולמי והם שותפים 
למדענים אחרים בעולם בפריצות דרך חשובות בתחום מחקרי זה . פרוף אברמסקי ציין 
כי בעשור או שניים הקרובים צפויות פריצות דרך בטיפול הרפואי במחלות האוטו - 
אימוניות של מערכת העצבים , כמו טרשת נפוצה , אלצהיימר ואולי גם הסכיזופרניה . 
בתוכנית הראיונות התארחו גם הבמאי - שחקן דני וולמן , לרגל הצגת היחיד החדשה 
שלו " ביוגרפיה של בן " , שאותה הוא מעלה בפסטיבל " תיאטרונטו " שנפתח 
אמש בת"א ; הכנר חיים טאוב ותלמידו לירון מייזלש בן ה11 ; השחקנית דליה 
פרידלנד והבמאית נילי שומרון , לרגל הצגת היחיד החדשה שהן מעלות ב"הבימה " : 
" המשרתת צרלין " על פי סיפור של הסופר הרמן ברוך . חתמה את התוכנית 
הופעת צוות ההפקה המחודשת של " איש חסיד היה " דני ליטני , דני בסן , 
דן תורן , עדי בן טוב והמעבד דן אלמגור . 
