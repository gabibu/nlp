פאריס ( מיוחד ל"הארץ " ) . בית משפט בפאריס הורה אתמול על פירוק ומכירת 
הנכסים של " סוכנות הידיעות המרכזית " , הפועלת מזה כ04 שנה לצידה של " סוכנות 
הידיעות הצרפתית " שבבעלות ממלכתית . על רקע גירעונות מצטברים הודיע איל 
העיתונות רוברט מאקסוול לפני כ5 חודשים על כוונתו לסגור את הסוכנות . מאקסוול , 
שהחזיק במרוצת שלוש השנים האחרונות בכשני שלישים של מניות הסוכנות , ניאות 
לבסוף להשתתף בוועידה פיננסית של גורמים פרטיים וציבוריים , שבמשך שבועות 
ארוכים לא הצליחה למצוא פתרון לקשיי הסוכנות . העיתונאים , הצלמים והטכנאים 
של הסוכנות ממשיכים בעבודתם הסדירה מזה חודשים אחדים , למרות המשבר והקופות 
הריקות , אולם פסיקתו של בית המשפט מאתמול עלולה לגרור סגירה לאלתר של הסוכנות . 
