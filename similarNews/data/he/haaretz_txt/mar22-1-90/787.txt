בודפשט ( מיוחד ל"הארץ " ) . בראשונה מאז מלחמת העולם השנייה , ערכו אתמול 
אנשי " פלוגות העבודה " ההונגריות כנס פומבי בבודפשט . אנשי " פלוגות 
העבודה " היו ברובם הגדול יהודים אך גם צוענים , אשר נחשבו " בלתי מהימנים " 
לשירות צבאי תקין . הם הועסקו בניקוי שדות מוקשים ובפעולות אחרות , ורבבות 
מהם מתו ברוסיה , ביוגוסלוויה ובארצות אחרות . המשתתפים קשישים , חולים 
ונכים ברובם , הדגישו כי עד היום לא קיבלו פיצויים כלשהם על שירותם וסבלם 
בתקופה זו . בכינוס שנערך באולם הגדול של הקהילה היהודית בבודפשט הודגש , 
כי אנשי " פלוגות העבודה " אינם מתכוונים להתארגן על יסודות גזעיים או 
לאומיים , והם רואים גם באנשים שהוגלו למחנות עבודה על - ידי המשטר הקומוניסטי 
שקם לאחר המלחמה , אחים לגורל . 
