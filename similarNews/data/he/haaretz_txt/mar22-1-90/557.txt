בקריאה סופית קיבלה אתמול הכנסת חוק המשווה את הסעיפים שעל - פיהם ייפסל 
חבר מועצה דתית , לסעיפים שעל - פיהם ייפסל אדם מלהיבחר למועצה מקומית . 
שר הדתות יהיה מוסמך לפזר מועצה דתית שאינה מתפקדת ולמנות במקומה ועדה קרואה , 
בדומה לסמכות שר הפנים לגבי מועצה מקומית . הכנסת קיבלה אתמול בקריאה סופית , 
חוק המסדיר מחדש את יחסי הממון בין בני - זוג שהתגרשו , או שקודם לכן הגיעו 
לנסיבות של חלוקת רכושם . על - פי חוק , כל מה שנרכש בזמן הנישואין הוא 
רכוש משותף של שני בני - הזוג , פרט למה שהתקבל בירושה או במתנה . אבל 
עד כה הוציא החוק מהכלל " זכויות שעל - פי דין אינן ניתנות להעברה " . מונח 
זה כלל מניות באגודה שיתופית , כמו הקואופרטיבים לתחבורה . על פי התיקון 
לחוק יחסי ממון בין בני - זוג , שהתקבל אתמול ביוזמתו של יאיר צבן ( מפ"ם ) 
נמחקה הוראה זו . בחוק נכללת עתה רק הנחיה לבית - המשפט שהנכסים יחולקו 
בצורה , שימנעו אבדן פרנסה ויאפשרו את ההמשך התקין של תאגיד , והמשך הצבירה 
של זכויות סוציאליות . מה שלא ייחשב כחלק מהרכוש המשותף הם מעתה רק גמלה 
המשולמת על - ידי המוסד לביטוח לאומי , וכן פיצוי המשולם בגין נזק גוף . 
את החוק הביא לקריאה שנייה ושלישית יו"ר ועדת החוקה חוק ומשפט אוריאל לין 
( ליכוד ) . קפידבינח"ך מיכאל בר - זוהר הגיב אתמול במליאה בחריפות על 
דברי הרב שך בגנות הקיבוצים . " בני הקיבוצים מתו כדי שתחיה , אתה וכל 
בניך וצאן מרעיתך , שאכן לרובם אין נשק ורובם גם אינם רוצים לאחוז בנשק . 
כדי שתוכל לנאום את נאומיך , כבוד הרב , באין מפריע בעיר עברית ובמדינה 
עברית ריבונית המגינה עליך " . הדבר היה בעת דיון במליאה על מעמד ירושלים 
ורמת הגולן , שיזמו ח"ך שלמה הלל ( מערך ) ומיכאל איתן ( ליכוד ) , 
במגמה שהכנסת תקבע עמדה נחרצת . זאת כדי שהדברים ייכללו בקווי היסוד של 
כל ממשלה העתידה לקום . אליקים העצני ( התחיה ) הזהיר ששום פתרון מדיני 
בנוסח פרס - רבין אינו אפשרי , בלי שנפקיר גם את ירושלים . לדבריו , סוריה 
לא תאפשר שום תהליך מדיני ביש"ע בלי שתקבל בחזרה קודם - כל את הגולן עד גרגיר 
החול האחרון . יצחק לוי ( מפד"ל ) האיץ בממשלה לפתח את הבירה , לדבר פחות 
ולהתרכז במעשים כגון יישוב עולים בעיר . הוא טען נגד השתתפות תושבי מזרח - 
ירושלים בבחירות , כי עלול להתפרש מזה שיוכלו בעתיד לקבל מעמד בישות אחרת , 
מחוץ לריבונות הישראלית . הדיון אמור להימשך היום . קפידבינדרישה שתא הסטודנטים 
הערביים הקרוי תל"ם ( תנועה לאומית מתקדמת ) יוצא אל מחוץ לחוק העלה אתמול 
במליאה , גדעון גדות ( ליכוד ) בעקבות הצעה לסדר היום בנושא זה . התביעה 
מסתמכת על כרוזים ומצע בחירות , שבהם קראו הסטודנטים להמשיך את הלוחמה למען 
פלסטין כולה . בדיון התחולל ויכוח אידיאולוגי , בעיקר בין אנשי הליכוד לבין 
ח"כים ערביים . חסיין פארס ( מפ"ם ) אמר , שהתביעה לא"י שלמה מצד הערבים 
אינה שונה מתביעת הליכוד לארץ - ישראל שלמה . 
