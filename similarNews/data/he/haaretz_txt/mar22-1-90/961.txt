" אפרודיטה " של רחל גלעין , שאיפשרה לחלילן ליאור איתן להוכיח את יכולתו , 
התגעגעה ל"סירינקס " של דביסי . הצלילים שעלו מנגינתם של שרה פוקסון - 
היימן וברט ברמן ב"סוויטה לפסנתר בארבע ידיים " של יורם מיוחס , העלו זיכרונות 
משוסטקוביץ . " סימפליסטי " של איתן שטיינברג נולדה מ"שירי העם " של 
בריו , אבל השוני בתוכן ובהרכב ( אקורדיון , סקסופון , גיטרה ) יצר 
מקוריות רבה , שהובלטה באמצעות זמרתה המרשימה של המצו - סופרן אתי בן - 
זקן . בחומרים החדישים טיפלו בהצלחה מיכאל שנהב ב"דואט לשתי קלרניתות " , 
הבנוי היטב ומתפתח יפה , ואיציק מזרחי , שצייר ב"סגול " נוף צלילי מעניין 
מורכב מצלילים חיים ( קלרנית , טרומבון , שני קונטרבסים ) ומוקלטים . 
ב"דואו לקלרנית וקונטרבס " של שרון איתן לא ניכרה אמירה של ממש . ב"מלודיות 
גוונים " הביעה קיקי קרן - הוס חמש אמירות קצרות , בעלות אופי ילדותי במכוון , 
בכלי נקישה , אבוב , קונטרבס וקול . ביצירות דור הביניים בלט עיסוק מגוון 
בהוויה הישראלית . ב"פנטסיה כנענית " לגיטרה שהלחין וביצע נפתלי להב , 
שהציגה את גלגולם של סגנון הכליזמר והסגנון המזרחי , האפיל השימוש בכלים 
על הצורה . הדגש הישראלי ב"ילדים חוקרים את נסיבות מותם " , בביצוע המלחינה 
אורנה לביא ( קול ופסנתר ) ויעל אקר ( חלילים וחליליות ) , היה בטקסט 
של יוסי שריד . דרור אלימלך , אמוציונלי ומתריס , הגיב בצלילים אלקטרוניים 
מגובשים למדי על האכזריות שבשירה של יונה וולך " יונתן " . ב"אל המערב הכחול " , 
מקבץ שירי אלתרמן , גלבוע ורביקוביץ , למצו - סופאן ( איריס וייצמן ) 
, חליליות וגיטרה , הגיע מיכאל וולפה לשיא בביטוי אמנותי במרתון זה . 
היצירות של דור הביניים נשאו אופי פחות ישראלי . נועה גיא , ב"ניצוצות " 
למצו - סופראן ( בן - זקן ) , הציגה מוסיקה חדישה וטובה . " ארבע פוגות 
ושני אינטרלודים " לפסנתר ( חמדה רז ) , של ריטה מונקוביץ , היתה יצירה 
מעוצבת היטב . " התיישבות מחדש " לסינקלאוויר וקולות , יצירה מוקלטת 
של ארי פרנקל , נפתחה במוסיקה מעניינת , אבל המשכה היה ארוך מאוד וסופה 
רוק שגרתי . ברוב היצירות של הדור הבוגר ניכרה בשלות רבה . בשדה המוסיקה 
החדישה בלטו נועה בלאס , ב"צירופים " אטמוספריים לפסנתר ולכלי נקישה , 
ומקסים לוי , ב"שני מונולוגים " לקונטרבס , בביצוע מעולה של פטר מארק . 
נגינתו של יוסי פלס , ב"פנטסיה על מוטיב מודאלי " לפסנתר , הציגה מוטיווים 
מחושבים ומדודים . מאיר מינדל הציג ב"פגישות " יחסים מעניינים בין החלילן 
ליאור איתן לנגנית הבסון ציפי שחורי . בניגוד לכל אלה בלטה בחוסר ריכוזה 
היצירה " פנטסיה לכינור ולפסנתר " מאת יעקב וולט , שניגן גם בפסנתר , 
עם דוד בראודה בכינור . מקס שטרן ב"קשת " לסקסופון ולסרט מגנטי , ומיכאל 
דמיאן , שהוכיח ב"רביעייה לכלי קשת " יכולת מקצועית הבעתית גבוהה , טיפלו 
בסגנון הממוזג . השיא היה ב"ניגודים " לרביעיית כלי - קשת מאת ולאדימיר 
שקולניג טיפול מתוחכם בחומר לא חדיש . ביצירתו החביבה " לכל זמן ועת לכל 
חפץ " ( מקהלת הילדים לירון בניצוח רונית שפירא ) חזר מנחם ויזנברג לסגנון 
הים - תיכוני . ישראל רשקובסקי רשם ב"רישומים מחברון " מוסיקה קלאסית 
קלה וזורמת בגוון ערבי ויהודי לחליל ולגיטרה ( אייסלר - קאשי ואורלי לבן ) 
. אריק שפירא הציג ביצירתו האלקטרונית " על חורבותיך עופרה " טיפול מעניין 
באובדן הערכים : שירים ישראליים שנקרעו לגזרים . רוב המבצעים היו נגנים 
צעירים , וביצועיהם נעשו במעורבות מלאה . 
