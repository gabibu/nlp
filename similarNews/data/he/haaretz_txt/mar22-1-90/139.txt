" מאז הצהרתו של יאסר ערפאת בדצמבר 88 , בה הבטיח להימנע מפעולות טרור , 
ניתן לומר כי גם ארגון הפתח , הנתון למרותו של ערפאת , המשיך לבצע פעולות 
כאלה " , אמר הרמטכ"ל , רב אלוף דן שומרון , בראיון לגלי צה"ל . עוד אמר 
הרמטכ"ל : " לא הבחנו בפעילות טרור מגבול לבנון כלפי ישראל . הפתח המשיך , 
לעומת זאת , לבצע פיגועים בשטח ישראל ובשטחי יהודה , שומרון וחבל עזה " . 
אתמול פורסם דו"ח רשמי של הממשל בארה"ב , הקובע כי אש"ף עמד בהתחייבותו 
להתנער מדרך הטרור , וכי אין לראות בו אחראי למעשיהם של שניים מפלגיו , 
החזית העממית לשחרור פלשתין , בראשות גורג חבש , והחזית הדמוקרטית לשחרור 
פלשתין , בראשותו של נאיף חוואתמה . מחברי הדו"ח כותבים בנימה חיובית על 
מגמת ההתמתנות בתוך אש"ף ודוחים בעקיפין את טענת היסוד של ישראל , לפיה 
מוסיף הארגון לדגול בכינון מדינה פלשתינית בכל שטחי ארץ ישראל . יצויין , 
כי דברי הרמטכ"ל סותרים את הדו"ח הרשמי של ממשל ארה"ב . 
