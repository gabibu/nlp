בודפשט ( מיוחד ל"הארץ " ) . חברת התעופה הלאומית של הונגריה , " מאלב " , 
הודיעה אתמול , כי היא מנהלת מגעים עם חברות התעופה של בריה"ם וישראל , 
במטרה לרכך את ההשפעה השלילית של הפסקת הטסת העולים הסובייטים במטוסיה . 
מנהל השיווק של מאלב , פרנץ אורבאן , אמר כי החברה דבקה אמנם בהחלטתה מהשבוע 
שעבר בדבר הפסקת הטיסות , החלטה שנבעה מאיומי ארגון הגיהאד האיסלמי לשחרור 
פלשתין לפגוע במטוסי חברות התעופה , המטיסות עולים ; אך עם זאת , מוכנה 
מאלב , לדבריו , לספק שירותי קרקע לחברת התעופה הסובייטית , " אירופלוט " 
ולחברת " אל - על " בבודפשט . " כעת מתנהל משא - ומתן . חשוב לנו מאוד 
להתגבר על הבעיה " , אמר . " ההצעה היא , כי חברות התעופה יגיעו לפתרון , 
שיכלול את בודפשט , אם יהיה זה אפשרי . . . אנו נסייע בכך בשירותי קרקע 
וכיוצא באלו " . קפידבינמאלב הפסיקה עד להודעה חדשה את טיסותיה לביירות , 
מחשש להתקפת טרור על מטוסיה . מנהל החברה שב אתמול והצהיר , כי בשל שיקולים 
ביטחוניים מנוי וגמור עם חברתו , שלא לחדש את הטסת העולים מבריה"ם לישראל . 
הוא אישר , כי ההחלטה על כך נפלה בלי להתייעץ עם ממשלת הונגריה . בבודפשט 
נמשכו בינתיים הדיונים בין נציגי הונגריה לישראל בעניין החלטת מאלב . נציג 
משרד החוץ , יוסף גוברין , שבא במיוחד להונגריה , הביע את תקוותו , שבקרוב 
יושג פתרון משביע רצון לבעיה . הוא סירב לפרט . גם מקורות הונגריים אמרו 
אתמול , שהם מקווים שבקרוב יושג מוצא מניח את הדעת מן הסבך . שר התחבורה 
של הונגריה , אונדראש דרזי , הבטיח אתמול לעמיתו הישראלי , משה קצב , 
כי יפעל במרץ רב לפתרון בעית הטסת העולים לישראל בהקדם . ממשרד התחבורה 
נמסר , כי בשיחת טלפון הודיע שר התחבורה ההונגרי , שההחלטה להפסיק את הטסת 
העולים אינה החלטה מדינית - פוליטית , אלא החלטה של מאלב בלבד . דרזי אמר 
לקצב , כי לממשלתו מחויבות להבטיח את קיומן הסדיר של הטיסות . בשנה שעברה 
חתמו שני השרים על הסכם תעופה בין ישראל להונגריה , המבטיח קשרי תעופה תקינים 
וסדירים בין שתי המדינות . אתמול סיכמו , כי יעמדו בקשר טלפוני ישיר עד 
למציאת פתרון לבעיה . קפידבינראש ממשלת פולין , תדיאוש מזובייצקי , השוהה 
עתה בארה"ב , אמר כי ממשלתו תסכים , שווארשה תשמש תחנת מעבר לעולים מבריה"ם , 
וכי חברת התעופה הפולנית " לוט " תפעיל במקרה הצורך גם טיסות - שכר לתל - 
אביב , נוסף על תגבור הטיסות הסדירות . פרשן רדיו מוסקווה מתח אמש ביקורת 
על החלטת מאלב , ואמר כי העלייה מבריה"ם תימשך . יהודי רוסי בשם אברהם דיומין , 
שהציג את עצמו כנציג " הוועד להגנה הפוליטית והמשפטית של העם היהודי " , 
הודיע אתמול מלנינגרד לכתב סוכנות הידיעות ההונגרית במוסקווה , כי קבוצה 
של יהודים תפתח בשביתת רעב בפתח משרדי הקונסוליה ההוגרית בלנינגרד , אם 
לא תחזור בה מאלב מהחלטתה . לדבריו , הותירה ההחלטה הפתאומית של מאלב בלנינגרד 
לבדה כ005 , 2 יהודים , " התלויים בין שמים וארץ " , משום שבחלקם הגדול 
כבר מכרו את דירותיהם , ואין להם לאן ללכת . בסוף השבוע ניפצו אלמונים 
שמשה במשרדי מאלב במוסקווה . קפידבינחבר - הכנסת אריאל שרון , ששב אתמול 
מביקור פרטי בהונגריה , אמר כי בכל אחת מפגישותיו בבודפשט עם סגן ראש הממשלה 
ועם ראשי מפלגות האופוזיציה וכן בהופעותיו באמצעי התקשורת ההונגריים , 
חזר ואמר כי ישראל לא תהיה מוכנה בשום פנים לקבל מצב , שבו יעמדו ההונגרים 
מנגד , כפי שעשו ב4491 , בשלהי מלחמת העולם השנייה , בעת השמדתם של יהודי 
הונגריה . שרון אמר עוד , כי הסביר להונגרים , שאי - אפשר להיכנע לטרור 
או להגיע עמו לפשרה כלשהי . " עם הטרור הפלשתיני אין פשרה , ומוכרחים 
לעמוד מול הנושאים האלה " , אמר . " הדגשתי בפניהם גם , כי מאלב היא חברת 
התעופה היחידה בעולם , המוכנה להיכנע לאיומי סחטנות של ארגוני הטרור האש"פיסטיים " . 
