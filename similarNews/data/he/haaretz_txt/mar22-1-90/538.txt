מאדריד ( ע"ר ) . שני כדורסלני נבחרת בריה"ם ילידי ליטא , ארווידאס סבוניס 
וחומיצוס , המככבים כיום בליגה הספרדית במדי פורום ואיאדוליד , אמרו כי 
לא יופיעו בנבחרת בריה"ם בגלל המצב הפוליטי במולדתם . נודע שגם ליטאי נוסף , 
שארונאס מרצולינס , המשחק בליגת האן . בי . איי . במדי גולדן סטייט , 
עלול להחרים את הנבחרת הסובייטית שתשתתף בחודש אוגוסט באליפות העולם שתתקיים 
בארגנטינה . היעדרם של השלושה עלול לגרוע מיכולתה של האלופה האולימפית , 
שהדהימה לפני שנתיים בסיאול את נבחרת ארצות הברית . נבחרת ברית המועצות 
אמורה לשחק בתחילת דצמבר בהיכל הספורט ביד אליהו נגד נבחרת ישראל , בבית 
חצי הגמר של אליפות אירופה לאומות . עדיין לא ברור מה יעלה בגורלה של ליטא 
במישחקים האולימפיים ב - 2991 , בברצלונה . אם לא תקבל הכרה כמדינה עצמאית 
לא תוכל ליטא להשתתף באולימפיאדה , ככל הנראה בשל התנגדותה של בריה"ם לעצמאותה . 
לא רק הכדורסלנים הליטאים מהווים גורם חשוב בנבחרת הסובייטית , אלא גם כמה 
אתלטים מעולים , בהם מטיל הכידון לוסיס , שהיה אלוף אולימפי ושיאן עולם . 
