ניו יורק ( מיוחד ל"הארץ " ) . מו"ם בדבר הסכם סחר חופשי בין ארה"ב למקסיקו 
ייפתח בקרוב . שתי המדינות מעוניינות בהסכם כדוגמת זה שנחתם לפני שנה בין 
ארצות הברית לקנדה ובשנת 5891 עם ישראל . הבנה בדבר פתיחת המו"ם הושגה בחודש 
שעבר בשיחות פרטיות בין נציגים אמריקאים ומקסיקאים בכירים , והוא עשוי להימשך 
לפחות שנה . " וול סטריט גרנל " , שגילה אמש כי שתי המדינות הסכימו לפתוח 
במו"ם , מטעים כי להסכם סחר בין ארה"ב למקסיקו יהיו השלכות כלכליות מרחיקות 
לכת בשתי המדינות , והוא יהפוך למעשה את צפון אמריקה לשוק משותף . העיתון 
אומר , כי הנשיא בוש ומזכיר המדינה בייקר מגלים להיטות רבה להשגת הסכם סחר 
חופשי עם מקסיקו . במקביל , מעוניין נשיא מקסיקו לחתום על הסכם כזה עד 
ליולי 1991 , מועד הבחירות לקונגרס המקסיקאי , מתוך הנחה שההסכם יחזק את 
מעמד מפלגתו , ששלטונה מבוסס על רוב זעום של 01 מנדטים . הסכם סחר בין ארה"ב 
למקסיקו , אומר העיתון , הולם את התנאים והצרכים השוררים במשק והכלכלה 
של שתי המדינות . מקסיקו זקוקה באורח נואש להשקעות ולידע אמריקאי לפיתוח 
משקה , וארצות הברית מעוניינת בנגישות לכוח האדם הזול של מקסיקו . יחד עם 
זאת , מטעימים מומחים , כי המו"ם עשוי להיות מורכב ומסובך , מאחר שהוא 
יהיה חייב ליישב ניגודים בין משק תעשייתי מפותח ומתקדם לבין משק של מדינה 
מתפתחת . המו"ם בין ארה"ב למקסיקו ייערך במקביל למו"ם המתנהל כיום בזנווה 
בין המדינות חברות הארגון גאט"ט לבין הממשל האמריקאי . חברות הארגון מבקשות 
ביטול מכסי מגן והסרת הגבלות על יצוא לארה"ב . הסחר בין ארה"ב למקסיקו גדל 
באחרונה בשיעור משמעותי . לפי נתוני משרד המסחר הפדרלי , היצוא האמריקאי 
למקסיקו הסתכם בשנת 9891 ב79 . 42 מיליארד דולר , עלייה של % 12 בהשוואה 
ל8891 . באותה שנה ארה"ב רכשה במקסיקו סחורות בשווי של 91 . 72 מיליארד דולר , 
גידול ב%71 לעומת 8891 . היקף הסחר בין ארה"ב למקסיקו הוא הרביעי בגודלו , 
אחרי קנדה , השוק האירופי ויפאן . ארה"ב מייצאת למקסיקו מוצרים תעשייתים 
וחקלאים , והיבוא המקסיקאי מורכב בעיקר מנפט , מוצרי דלק , טקסטיל וסידקית . 
בין כלכלנים בארה"ב יש כאלה המסתייגים מהסכמי סחר דו - צדדיים עם מדינות 
יחידות , דבר שלדעתם עשוי להחליש את מערכת הסחר הרב - צדדית . אחרים סבורים , 
כי יש לעודד הסכמי סחר דו - צדדיים המבטלים מכסי מגן והגבלות ובכך מעודדים 
ליברליזציה של המשק . 
