( ע ) . בית משפט השלום בתל אביב הורה שלשום לעצור ל5 ימים את צבי ליבנת , 
בן 24 מנתניה , החשוד בהונאה באמצעות מודעות " דרושים " . לטענת המשטרה , 
נתפס החשוד ביום שלישי השבוע בידי מארב משטרתי , כשהוא מנסה להוציא דברי 
דואר לא לו , מתיבה ברחוב ברודצקי ברמת אביב . המארב הופעל לאחר שהתעורר 
חשד , כי ליבנת פרסם מודעות על מקומות עבודה בארץ ובחו"ל והציג עצמו בהן 
בשם בדוי . את המודעות נהג לשלוח גם לאנשים שונים , בעיקר טכנאים והנדסאים . 
החשוד הכחיש בפני השופטת שרה ברוש , כי הוציא דברי דואר מתא לא לו . הוא 
הודה , כי הכין בבית דפוס מסמך , המודיע על יריד לתעסוקה בשם " מועדים , 
ארגון תערוכות וירידים " . במודעה זו אכן פורסם שם שאינו שלו , אך שם זה 
מקורו בטעות דפוס בלבד , טען , וגם במספר תיבת הדואר נפלו שיבושים במסמך . 
לדבריו , לא היתה בכוונתו לרמות איש , ואכן הוא התכוון לקיים את היריד , 
אך הזמן היה קצר ולכן לא הספיק להפעיל לשם כך צעדים ארגוניים כלשהם . לטענת 
המשטרה , החשוד כבר רימה אנשים בשיטה דומה בעבר ואף הורשע על כך בדין . 
השופטת שרה ברוש הורתה לעצור את החשוד ל5 ימים . 
