ניסיון הליכוד , יחד עם שר הכלכלה יצחק מודעי , לבצע מחטף ולאשר את מינויים 
של שבעה ממקורביו לחברים חדשים במועצת המנהלים של חברת החשמל נכשל אתמול . 
שמותיהם של השבעה הועברו אתמול בבוקר אל משרדי מועצת המנהלים של חברת החשמל , 
בצירוף אישור רשות החברות הממשלתיות . אולם נסיונותיו של מנהל רשות החברות 
הממשלתיות לאתר טלפונית את יו"ר חברת החשמל אהוד קופמן עלו בתוהו . כתוצאה 
מכך לא זומנו שבעת אנשי מודעי לישיבת מועצת המנהלים ומינויים לא אושר . קופמן , 
איש מפלגת העבודה , מונה לתפקידו הזמני בינואר השנה לכהונה זמנית עד 
מארס , כאשר בהחלטה נאמר כי ימשיך בתפקידו כל עוד לא ימונה מנכ"ל אחר . 
ערב נפילת הממשלה הוארכה כהונתו עד לחודש דצמבר ולפיכך כעת הוא ממשיך בתפקידו . 
בתשובה לשאלות אמר אתמול ד"ר קופמן : אין לי ספק שהמינוי שלי איננו מוגבל 
בזמן . רק באמצעות השגת רוב במועצת המנהלים אפשר יהיה להחליף אותי " . ההערכה 
היא שאם יצליח המהלך שהחל אתמול , מינוי דירקטורים חדשים מטעם הליכוד , 
יעשה נסיון על ידי הליכוד יחד עם השר מודעי למנות ליו"ר מועצת המנהלים של 
חברת החשמל את מנכ"ל משרד הכלכלה יחזקאל הרמלך , הנחשב למקורב מאד למודעי . 
יחד איתו היו אמורים להצטרף למועצת המנהלים גם מזכ"ל התאחדות האיכרים 
שלמה רייזמן , אברהם גולדווסר מהתאחדות התעשיינים , משה דרוקר , בצלאל 
בן דוד , משה קורן ונסים חדד . חוסר הבהירות הפוליטי מעמיד בספק את מעמדם 
של חמישה חברי מועצה נוספים , שאושרו ערב נפילת הממשלה על ידי שר האוצר 
שמעון פרס אולם לא קיבלו את אישור רשות החברות הממשלתיות . החמישה הם : 
יהודה מאירי , עמוס אפשטין פרוף חיים אילתה , סמנכ"ל האוצר לקשרי חוץ 
דוד נוה ואברהם גולדווסר , שמונה אתמול גם על ידי שמיר ומודעי . 
