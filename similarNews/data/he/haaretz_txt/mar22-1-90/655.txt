הרמטכ"ל דן שומרון אמר אתמול כי אינו צופה כל קשיים בניהול הצבא עקב המשבר 
הפוליטי . שומרון סייר ברצועת עזה כשהוא מלווה באלוף הפיקוד , מתן וילנאי , 
במפקד כוחות צה"ל ברצועה , תת - אלוף שמואל צוקר , ובקצינים בכירים נוספים . 
הרמטכ"ל שמע סקירות מהמשפקדים בשטח ושוחח עם חיילים המשרתים ברצועה . שומרון 
דחה טענה לפיה מצוקת כוח - אדם בשטחים מגבירה את הפרות הסדר . " קודם כל , 
עובדתית אין עלייה בהפרות הסדר , שנית אנחנו רוצים לבצע את כל הפעילויות 
שאנחנו צריכים , בהשקעות נמוכות ככל שניתן כי ההשקעה האלטרנטיווית היא בהתעצמות 
צה"ל , באימונים ובהצטיידות . נשקיע את כל הכוח שנדרש על - מנת להבטיח 
את השקט בשטחי יהודה שומרון וחבל עזה . דווקא עכשיו בתחילת חודש הרמדאן 
יש ימים שקטים . נכון יש עלייה קלה בהפרות הסדר ביהודה ושומרון אך ברצועה 
שקט " , הוסיף הרמטכ"ל . הרמטכ"ל דחה טענות לפיהן ח"ך יצחק רבין הוא שניהל 
את המלחמה באינתיפאדה בהיותו שר הביטחון . " אני לא מקבל את ההנחות האלה 
ששר הביטחון ניהל את האינתיפאדה . במדינה דמוקרטית אין מצב כזה שאין שר 
ביטחון . היום זה ראש הממשלה , שהוא גם שר הביטחון ואני כדרג הצבאי מדווח 
לו ומקבל אישורים לכל דבר . נכון שבאופן טבעי שר ביטחון שמקדיש את כל זמנו 
לנושא הביטחון נכנס לפרטים , אבל אני מדווח לרה"ם בכל נושאי צה"ל " . הרמטכ"ל 
סירב להתיחס לסבב המינויים הבכירים בצה"ל . זה לא נושא לתקשורת , כשיגיע 
הצורך יידע כל אחד בנושא המינויים " . שומרון שהתחנך בקיבוץ סירב להתיחס לביקורת 
של הרב שך על הקיבוצים . " לא שאין לי מה להגיד על העניין , אבל אני מעדיף 
לא להגיב " . באשר להכנות לקראת יום האדמה שיחול מחר , אמר הרמטכ"ל שהצבא 
נערך בהתאם . לדבריו , " צה"ל תיגבר את כוחותיו בשטחי יהודה שומרון ועזה 
וישקיע כוח ככל שיידרש על - מנת שלא יהיו הפרות סדר ועימותים " . 
