המאבק בטרור האווירי והכניסה לעידן החדש של מטוסי הענק לטווחים הארוכים , 
דוגמת בואינג 004 - 747 , יעמדו במרכז הכנס הבין - לאומי של איגוד הטייסים 
העולמי איפלפ"א , שייפתח בשבוע הבא בארה"ב . ישראל תיקח חלק בכנס הבין - 
לאומי ובמשלחת ייצגה יו"ר איגוד הטייסים , קברניט יצחק גונן , על אף שנמצא 
באחרונה אחראי על - ידי ועדת חקירה של אל - על לתקרית האווירית , בה התקרב 
באורח מסוכן מטוס גמבו של החברה למטוס של חברת בריטיש איירווייס , בשטחה 
האווירי של איסלנד . למרות הורדתו לדרגת קצין ראשון , בשל מעורבותו באותה 
תקרית , ממשיך גונן , בתמיכת חבריו , לעמוד בראש איגוד הטייסים של ישראל . 
הוא זכה לעידוד רב מציבור רחב של טייסים , כולל באל - על , שהמשיכו לחזק 
את ידיו למרות מה שאירע . אחדים לא הסתירו את דעתם , כי העונש שהוטל עליו 
היה חמור מדי , וכי רק עכשיו נוקטת החברה בצעדים לשינוי הנהלים והכנסת אמצעים 
טכניים , למניעת הישנותם של מקרים דומים כאלה בעתיד . גונן עצמו נמנע בשלב 
זה מלתת פומבי לגרסתו למה שהתרחש בתא הטייס בעת התקרית . באי כנס הטייסים 
בארה"ב ובכללם נציגי ישראל , אמורים להתקבל אצל נשיא ארה"ב גורג בוש . 
הכנס הבין - לאומי של איגוד הטייסים העולמי מתקיים לראשונה בארה"ב , לאחר 
שכנס דומה שנקבע להתקיים בה קודם לכן , במלאת 002 שנה לארה"ב , בוטל . 
היה זה לאחר ששלטונות משרד החוץ של ארה"ב סירבו אז להעניק אשרות כניסה לנציגי 
איגוד הטייסים של קובה . 
