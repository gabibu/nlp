בטקס הפתיחה והסיום של הפסטיבל החדש להצגות יחיד " תיאטרונטו " חזר ראש 
מנהל התרבות במשרד החינוך , אבנר שלו , על הטיעון שהצגת יחיד מחזירה את 
השחקן למרכז תשומת הלב , בניגוד למגמה של התיאטרון הישראלי בשנים האחרונות 
להפקות גדולות . מבלי להתייחס כרגע לעובדה שהתיאטרון הישראלי פנה להפקות 
גדולות גם כדי לזכות בהכנסות גדולות , כי ההקצבה של משרד החינוך הלכה והצטמקה , 
הרי עצם ראיית הצגת היחיד כהצלת התיאטרון ותמציתו היא מוטעית . יש מעט מאוד 
שחקנים שמצדיקים את העובדה שהם לבד על הבמה עם הקהל במשך ערב שלם . ברוב 
הצגות היחיד צריך לתרץ את העובדה שהשחקן נמצא לבד על הבמה ומדבר אל הקהל , 
או ליצור לו סיטואציה אמינה שבה הוא מדבר אל ועם עצמו . בכל הצגות היחיד 
נעדר מרכיב תיאטרוני מרכזי קשר אנושי ורגשי בין שני שחקנים על הבמה . לא 
במקרה מציינים את ראשית התיאטרון מן הרגע שבו הוסיף תספיס את השחקן השני 
בדרמה היוונית . ב"תיאטרונטו " היה מגוון ניסיונות יחיד על הבמה , אבל 
לא היתה בו שום הוכחה ששחקן אחד על במה ריקה או מלאה באביזרים טוב יותר מלהקה 
גדולה עם תפאורה מרהיבה . אפילו לא היתה כאן הוכחה שזה זול יותר . המסגרת 
הזאת קוראת מטבעה לסיטואציה של מספר מול קהל , כשהוא מגולל סיפור שנכתב 
בגוף ראשון , בין אם זה מעשה אמיתי או בדוי . סוג תיאטרון כזה תלוי כולו 
בקסמו של המספר או הסיפור . מן הסוג הזה הטוב ביותר היה ארנון צדוק , שסיפר 
מעשיות עממיות כשהוא נהנה מנוכחותו על הבמה , מן השפה העברית על שלל רמותיה 
ומבטאיה . הכל היה נכון בערב שלו " אני וגמליאל וזקי הקלפן " : סיפור המסגרת , 
תפיסת הזמן וסוג הקשר עם הקהל . דבר דומה באופיו עשה דודו אלהרר ב"אני 
ואבו נימר " : כאן היה טקסט כתוב ומהודק , שנכתב בתעתיק המחייב את אמירתו 
באופן מסוים , כמעט כאילו היה מדובר בתווים , ולא במלים . אותה חוכמה 
עממית שבה כל סיפור מתקשר למשנהו , אבל בסגנון חמור , ובלא החופש שהתיר 
לעצמו צדוק ביחס לקהל ולטקסט . רחל דובסון באה לאירוע זה כמעניקה שירותים 
לסיפורי יהודית הנדל . טקסט שיוצר סיטואציה בכל אחד מהסיפורים ( יש ארבעה ) 
, וכל זמן שדובסון לא נסחפה למשחק בקווים גדולים או להרמת קול , הסיפורים 
עניינו במידה המינורית שלהם . יוסי גינסברג איננו שחקן , אבל הוא סיפר לקהל 
את עלילותיו בדרום אמריקה . ניכר היה שהוא סומך על כוחו של הסיפור , שיצא 
לאור בספר , ושאין הוא מתאמץ להיות שחקן , למרות שהוא יודע היטב איך לספר 
באופן אפקטיווי . העבודה שלו איננה תיאטרון , כי היא מדברת על הפעלת הדמיון 
והרגשות של הצופה באופן מאוד מוגבל . גם דני וולמן אינו שחקן , וזה ניכר 
ב"ביוגרפיה של בן " שכתב וסיפר . הוא יצר כביכול סיטואציה ודמות , אבל 
לא היו לו המיומנויות של שחקן בכל הקשר בהקרנת רגשות . החומר שלו היה בעייתי 
מבחינת בחירת הנושא ועיצוב היחס אליו ולדמות . הוא מפורר את המציאות לפרטים 
קטנים וטריוויאליים של התייחסויות בין - אנושיות שחוזרות שוב ושוב למין ולרבייה , 
אבל בעיקרו של דבר הוא הביך יותר מאשר שיעשע או ריגש . רמי הויברגר , שקיבל 
את הפרס הראשון ( בסך 0006 ש"ח כהשתתפות קרן תל אביב לספרות בארגון האירוע . 
הפרס הוא ע"ש נסים עזיקרי ז"ל ) הוא שחקן מבטיח מאוד . ההצגה שלו ( הפקה 
של התיאטרון הקאמרי , שהיתה מתקיימת גם בלא הפסטיבל הזה , שהקאמרי שותף 
לארגונו יחד עם יעקב אגמון מ"בימות " ) היא בדיוק מקרה הגבול בין הסיטואציה 
של המספר האחד לבין תיאטרון שלם . בבימויו של אילן תורן לא נעשה כל ניסיון 
להצדיק את העובדה שהחייל הולי מדבר אל הקהל . הטקסט שלו , הלקוח מהספר 
" תעתועון " , שואב את עוצמתו מן המציאות שבה החיילים הצעירים המדכאים את 
ההתקוממות הם חסרי אונים וקורבנות , אבל חזקה ממנו הנוכחות השקטה והנבוכה 
של השחקן . הכורסה הגדולה , שק האגרוף ברקע ומקרן שקופיות , משווים לנוכחותו 
על הבמה תחושה של תיאטרון , שבמסגרתו מתפקדת דמות ולא מופיע שחקן . זה 
סוג המציאות התיאטרונית שאליה שאף אולי גם וולמן . זה גם סוג המציאות שניסה 
ליצור נחום שליט , בהצגתו " תקוע " , שבה הובאו שני מערכונים : " הדו"ח 
לאקדמיה " של קפקא ו"כתב הגנה " של עירא דביר שגם ביים . המלחין שארל 
גונו סיפר על עצמו , כי כשהיה בן 02 היה נוהג לומר " גונו " . כשהיה בן 
03 היה אומר " גונו ומוצרט " . כשהגיע לגיל 04 כבר אמר " מוצרט וגונו " . 
" ועתה , כשאני בן 05 , אני אומר בשקט מוצרט " . דביר כבמאי לא תרם דבר 
שיצדיק את זיווג המערכונים , למעט העובדה שבאחד מהם מדובר על היחס בין האדם 
לקוף ובשני על היחס בין האדם לגוק , ולנחום שליט לא היה קסם שיצדיק בילוי 
ערב שלם במחיצתו , גם אם המדובר בשתי סיטואציות תיטרוניות שונות . השחקנית 
עפרה ויינגרטן והבמאית מירי שומרון הסתמכו על גויס ב"מולי בלום " . אופליה 
שטראל וגבי אלדור השתמשו במחזה לאישה אחת של ארנולד וסקר . היו אלה שתי 
הצגות שהפקתן עמוסה , וככל שההפקה עמוסה כך רמת המשחק רדודה ומביכה . לא 
רק שהשחקניות לא חשפו את עצמן , הן גם לא יצרו דמות או סיטואציה אמינה . 
שתי ההפקות היו יומרניות ומביכות באיכות שלהן , וקשה להבין איך נכללו בפסטיבל . 
עדי עציון ( שירה ומשחק ) ודורי פרנס ( פסנתר ובימוי ) הגישו את שירי 
קורט וייל , שלא זקוקים להמלצות . הקול של עציון לא במצב טוב ( צלילים 
גבוהים לחוצים וקול נמוך נשבר ) ומשחקה חסר עיבוד אמנותי מספק והיה מביך . 
זהו מין קונצרט משוחק שאינו יוצר סיטואציה תיאטרונית ולא קשר עם הקהל , 
ולוקה דווקא בתחום שבו היה צריך להיות חזק איכות השירה . אבי טולדנו הלחין 
ושר חנוך לוין ונהנה מן השירים , שבוודאי היו מהנים יותר ללא עומס ההפקה 
המוסיקלית . אורלי פלדהיים , שאינה שחקנית ( וזה ניכר ) סיפרה ב"אחותי 
כלה " מעשה ( שכתבה ורד טל ) על אישה צולעת החווה את הצלחות אחותה עם 
גברים , תוך שהיא מכבסת לעיני הקהל . הכביסה , המתבצעת בריאליזם , כולל 
הריחות וטיפות המים וצליל המים המטפטפים , יצרו איכות מעניינת , ונכונותה 
של פלדהיים להחצין רגשות , באופן לא מעובד עדיין , עוררו תשומת לב . עם 
זאת ניכר גם בה שלאנשי " התיאטרון החזותי " יש מה ללמוד מאנשי מקצוע בתיאטרון , 
ואז המפגש יכול להיות מפרה ואפילו מרגש . יהודה אלמגור , שזכה בפרס השני 
( 0053 ש"ח ) , סיפר את קורות חייו של " הגמד " , על פי רומן של פר לגרקוויסט . 
בהצגה זו כיכבה דווקא המעצבת אריקה ספיר , שהודות לדמיונה הצליח אלמגור 
להיראות כגמד ולחשוף הפתעות עיצוב בכל רגע . זה היה משחק טוב ותיאטרון רב 
דמיון , שבהיותו הפקה של תיאטרון החאן הוא הצגה לכל דבר , בלי נטו או ברוטו . 
במרכז לתיאטרון ומחול סוזן דלל שלושה אולמות , שלוקים באופן קשה ביותר בהיותם 
חדירים לרעש מבחוץ . מיקום דלתות היציאה בשלושת האולמות ליד הבמה הוא פשע 
אדריכלי , ומארגני הפסטיבל היו צריכים להיות ערים לכך , ולהעמיד סדרנים 
בחוץ שלא יתנו להיכנס לאולם אחרי תחילת ההצגה , וסדרנים בפנים שיאפשרו יציאה 
מן האולם במהלך ההצגה ( זכות יסוד של צופה תיאטרון ) במינימום הפרעות . 
השופטים ( דן אלמגור , הדה בושס ועדה בן נחום ) , שלמדו על בשרם שצפייה 
מקצועית בתיאטרון היא עיסוק מפרך , מתיש וכפוי טובה , העירו על בעיות ארגון 
אלה , ובצדק . יש לקוות שלקחים אלה ייושמו לקראת הפסטיבל הבא . אבל שאיש 
לא ישלה את עצמו שפסטיבל הצגות יחיד הוא מענה כלשהו לבעיות יסוד בתיאטרון . 
הוא יוצר יותר בעיות משהוא פותר . זו מסגרת טובה לחגיגה תקשורתית שאולי 
תעודד כמה שחקנים עצלים לעשות מאמץ , חלקם עוד צריכים להוכיח את זכותם לעמוד 
על הבמה במסגרת אנסמבל . 
