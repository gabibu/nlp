מי שנכח ביום שני בערב בהיכל הספורט ביד - אליהו וצפה באירוע ההמוני היוצא - 
דופן שיזמה תנועת דגל - התורה , לא היה יכול שלא להתפעל מהסדר המופתי ששרר 
באיצטדיון הכדורסל . הכל שם פעל כמו שעון שווייצי . הדלתות נפתחו בשעה 
03 : 81 בערב , כפי שתוכנן . 052 האדמו"רים והרבנים שזכו בכבוד לשבת על 
רצפת הפרקט של האיצטדיון , תפסו את מקומותיהם המסומנים מבעוד מועד . ליד 
שולחן הנשיאות , מאחורי הרב הישיש אליעזר מנחם שך , הרב שלום אלישיב הנחשב 
לגדול הפוסקים , פטרונה של תנועת ש"ס הרב עובדיה יוסף , הרבי מבעלז וח"ך 
אברהם רביץ , ישבו רבנים ששמם אינו אומר מאומה לציבור החילוני , אבל מארגני 
הכינוס הדגישו כי " יש משמעות רבה לישיבתם על הבמה של גאונים אלה " . ביניהם 
היו רבי חיים קנייבסקי , רבי זיסל ברוידא , רבי אהרן לייב שטיינמן , רבי 
מיכל יהודה ליפקוביץ , רבי נסים קרליץ ועוד . ביציעים נדחסו כ21 אלף רבנים 
ותלמידי ישיבה שהצליחו להשיג כרטיסים ( 01 שקלים במחיר רשמי , אולם בשוק 
שחור היו גם מי ששילמו 001 שקלים לכרטיס ) . על הסדר פיקחו מאות סדרנים 
שגייסה דגל - התורה , מרביתם אברכי ישיבות שהיו מצוידים במכשירי - קשר וכן 
כמה מאות אנשי ביטחון של חברות אבטחה חילוניות , שמנעו מהקהל להתקרב אל 
בימת הכבוד וגוננו על האח"מים בבואם ובצאתם מן האולם . מארגני הכינוס גילו 
כי כשקבעו את מועד הוועידה הראשונה של דגל - התורה לפני חודשים ספורים לא 
שיערו שהעיתוי יהיה מוצלח כל - כך ושכל כלי התקשורת בעולם יעקבו אחרי מוצא 
פיו של ראש ישיבת פוניבז . מלכתחילה נקבע מועד זה ( ראש חודש ניסן ) לקיום 
ישיבת הפתיחה , בתיאום עם הרב שך , משום שבימים אלה יוצאים האברכים לחופשת 
" בין הזמנים " מלימודיהם , והרב הישיש לא רצה שהכינוס יגרום ביטול תורה . 
שלושה ימים בלבד לפני הכינוס הוברר שלא יהיה אפשר להקים עזרת נשים בהיכל 
הכדורסל , בגלל הביקוש הרב לכרטיסים מצד רבנים ותלמידי ישיבות . לכן , 
במבצע מזורז , נשכרו אולמות מיוחדים ( בבנייני האומה בירושלים ואולמי 
וגשל בבני - ברק ) ובהם הוקרן האירוע בטלוויזיה במעגל סגור . גם כדי להיות 
נוכחות באולמות אלה נדרשו הנשים לשלם דמי כניסה 5 שקלים . אולם אין ספק 
שההצגה הגדולה היתה ביד - אליהו , שעה ארוכה לפני שהרב שך נכנס לאולם כשהוא 
מלווה בעוזרו - נהגו הרב יחזקאל סחייק . סחייק התפטר בשבוע שעבר מתפקידו 
כמזכ"ל ש"ס , במצוות הרב שך , כמחאה על כך שהרב עובדיה יוסף הורה לח"כים 
של ש"ס להעדר מהצבעת האי - אמון בכנסת . מי שהקדים להגיע להיכל הספורט יכול 
היה לראות את אלפי הרבנים והאברכים מקיימים תפילת ערבית בניצוחו של רבי שלום 
אויערבך , ראש ישיבת מעלה - התורה . רבי שלום שבדרון אמר פרקי תהילים 
ואלפי הנוכחים ביציעים החרו - החזיקו אחריו בקול רם ובכוונה רבה . בדיוק 
ב03 : 02 הגיע לשערי האיצטדיון הרב שך , במכונית אמריקאית הדורה , מצוידת 
בשני מכשירי פלא - פון . מיד , כאיש אחד , קמו האלפים על רגליהם ובמחיאות 
כפיים קצובות פתחו בשירת " ימים על ימי מלך תוסיף , שנותיו כמו דור ודור " . 
אחד המארגנים הסביר כי שיר תפילה זה מושר רק לכבודו של שך , ומשמעותו תפילה 
לבורא עולם שיאריך ימיו של הרב בן ה29 . כאשר מנחה הערב , אפרים צמל , 
מזכיר מועצת גדולי התורה , הורה לקהל לחדול מן השירה , נדמו כולם בצייתנות . 
מארגני הכינוס סיפרו כי כל פרט באירוע תוכנן בקפידה . " לא היה זה מקרה 
שגדול הפוסקים , הרב אלישיב , ישב לימינו של הרב שך ואילו הרבי מבעלז והרב 
יוסף לשמאלו . סיפור בפני עצמו הוא נאומו של הרב שך . מקורביו מספרים 
כי הוא לא רצה כלל לעסוק בפוליטיקה ובבעיות השעה וביקש להקדיש את כל הנאום 
לנושא האמונה וההתרחקות מהדת של הציבור החילוני . הרב הישיש גם העדיף לשאת 
את כל נאומו ביידיש , משום שהוא מיטיב לדבר בה מאשר בשפת הקודש , אבל אחרי 
שסיפרו לו על ההתעניינות הרבה שנאומו מעורר ועל כך שצוותי טלוויזיה ורדיו 
מארצות רבות מצפים למוצא פיו , החליט להתחיל את נאומו בעברית ורק לאחר מכן 
לעבור לשפת אמו . על - פי השמועות , הוא טרח על הנאום כמה ימים . רשם 
לעצמו ראשי - פרקים וציטטות מהמקורות . איש ממקורביו לא ידע מה בדעתו לומר , 
זולת חתנו הרב מאיר צבי ברגמן , שבו הוא נועץ . 42 שעות לפני הנאום סיפר 
לי ח"ך הרב אברהם רביץ כי הרב שך שאל אותו : " מה , אני אלך לדבר פוליטיקה ? 
" רביץ העריך שהנאום יישא אופי אידיאולוגי . " אנחנו נצטרך להשתמש בפירוש 
רש"י כדי להבין למה הוא התכוון " . אולם מסתבר שלא היה צורך בפירוש רש"י 
להכרזתו בגנות המערך בשל התרחקותו מהדת ומהמסורת היהודית : " האם המערך 
הוא דבר קדוש ? הלא המה ניתקו את עצמם מכל העבר שלנו ומבקשים תורה חדשה . 
אם אין שמירת שבת ואין יום כיפור , במה האדם נחשב יהודי ? מארגני הכנס 
סיפרו כי עד הרגע האחרון לא ברור היה אם הרב עובדיה יוסף ישתתף בכינוס ויישא 
דברים . ההערכה היתה שהוא יוזמן לשאת דברי ברכה בלבד לוועידה הראשונה של 
דגל - התורה . אבל בנאומו הוכיח הרב יוסף , כי דבריו בוודאי שאינם זקוקים 
לפירוש רש"י . מבחינה פוליטית היו דבריו בהירים וחד - משמעיים : ש"ס ודגל - 
התורה ילכו יד ביד , אמר מנהיג ש"ס בחולקו שבחים לרב שך , בלי לציין את 
שמו , אלא רק בכינוי " מרן " ( בארמית מורנו , רבנו ) . פן מעניין 
הוא הקנאה שעוררה התעניינות הציבור החילוני בכינוס של דגל - התורה בקרב אגודת - 
ישראל , התנועה שהיא שנואת נפשו של הרב שך . איש מראשי אגו"י לא הוזמן 
וגם לא בא להיכל הספורט . ביטאון אגו"י , " המודיע " , הצניע את הדיווחים 
על הכינוס ובישר עליהם לקוראיו בתחתית העמוד הראשון , מתחת לידיעה על חנוכת 
מקווה טהרה בקריית ויזניץ בבני - ברק . לעומת זאת , " יתד נאמן " , ביטאונו 
של שך , מיצה את המירב מן האירוע . בהיכל הספורט הונפה כרזה מאירת - עיניים 
תחת הכותרת " יתד נאמן , העיתון החרדי הנפוץ ביותר " ונערך מבצע של החתמת 
מנויים בקהל . מובן שהיומון הקפיד שלשום לפרסם בפירוט את שמות כל הרבנים 
שישבו על בימת הכבוד ואף חרג ממנהגו ושילב שש תמונות תחת הכותרת הראשית שזעקה : 
" למעלה מרבבה במעמד אדיר של קידוש שם שמים שטרם נראה כמותו בפתיחת הכינוס 
הארצי של דגל התורה " . 
