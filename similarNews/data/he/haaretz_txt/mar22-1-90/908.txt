יו"ר ועד הסטודנטים הערבים בבית הספר להנדסאים בטכניון בחיפה , טהא חסן 
( 22 ) , שני חברי ועד הסטודנטים הארצי הערבי בטכניון , סאמר אב עלי 
עיגא ( 02 ) ואפיק שחדה ( 22 ) וצעיר נוסף , רחב חגג ( 22 ) נעצרו 
על ידי משטרת נמל התעופה בן - גוריון , כשברשותם אלפי כרזות צבעוניות בנושא 
האינתיפאדה , שנועדו למכירה על - מנת לממן את האינתיפאדה . מסתבר כי כל 
ארבעת הצעירים הם תושבי תמרה שבגליל . לשם המשך החקירה האריך ביום ששי שופט 
בית - משפט השלום ברחובות את מעצרם של שלושת החשודים הראשונים בעשרה ימים 
ואת מעצרו של הרביעי בשבעה . " מדובר בעבירה הפוגעת בביטחון המדינה " , 
טען השופט . הכרזות מתחלקות לשלושה סוגים : באחד נראה מחנה מעצר , בשני 
ערבים לבושים בבגדים בצבעי פלשתין , ובשלישי רעולי פנים משליכים אבנים . 
על גבי הכרזות הודפס כי ועד הסטודנטים הערביים בטכניון חיפה אחראי להוצאתם . 
