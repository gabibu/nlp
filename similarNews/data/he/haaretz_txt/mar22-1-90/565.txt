דבריו של הרב אליעזר שך שלשום בגנות מפלגת העבודה והקיבוצים עוררו אתמול 
חששות כבדים בצמרת המערך לגבי אפשרות להקים ממשלה בראשותו של פרס . גורמים 
רבים במפלגת העבודה השמיעו אתמול ביקורת חריפה על דבריו של הרב שך . הטענה 
העיקרית כלפיו היתה , כי במקום לאחד את העם הוא מביא לפילוגו . שר הביטחון 
לשעבר , ח"ך יצחק רבין , יצא להגנת הקיבוצים ואמר , כי מדינת ישראל לא 
היתה מגיעה לאן שהגיעה בתחום הביטחון וההתיישבות , אלמלא פועלם וסיועם של 
הקיבוצים . לגבי השפעת דבריו של הרב שך על ממשלת מערך אפשרית אמר רבין , 
כי הדברים אינם מביאים עידוד רב , ואינם מסייעים לפרס להקים ממשלה . " אין 
ספק , שמה שהיה אתמול אין בו משום עידוד לסיכוי של שמעון פרס ושל מפלגת 
העבודה להביא להקמת ממשלה , אך נמשיך לעשות מאמצים " , אמר רבין . מזכ"ל 
מפלגת העבודה , ח"ך מיכה חריש , פרסם הודעה , ובה צער וגינוי חריף לדבריו 
של הרב שך . " עם כל הכבוד למעמדו של הרב שך בקרב הציבור , שהוא מייצג , 
ולחברי ש"ס ודגל - התורה , המייצגים את בוחריהם , מהווים דבריו פגיעה 
קשה ומיותרת בציבור היהודי , החי על - פי אמונתו , והוא הרוב במדינה ובעם . 
חברי התנועה הקיבוצית הם שותפים בכירים בהקמת המדינה ובבניינה , ובניה 
כמו , לצערנו , רבים בארץ הזו שפכו את דמם על האדמה הזו למען העם היהודי 
כולו . דבריו של הרב שך עלולים , לצערי , לגרום לפילוג בעם , דווקא בשעה 
שמפלגת העבודה עושה מאמצים רבים להביא ליתר הבנה בין ציבורים בעלי השקפת 
עולם שונה " , אמר חריש בהודעתו . קפידבינראש עיריית ירושלים , טדי קולק , 
הגדיר את הרב הרב שך כ"מי שעושה הכל כדי לפלג את העם " . תגובות נזעמות 
ביותר על דבריו של הרב שך נשמעו אתמול בקיבוצים . מזכיר התק"ם , מוקי צור , 
פרסם הודעת גינוי חריפה . תגובות קשות נשמעו גם במפלגות אחרות . תנועת 
שינוי הודיעה , בעקבות הנאומים שנישאו בוועידת דגל - התורה , כי לא תהיה 
מוכנה ללכת לקואליציה עם מפלגת העבודה והמפלגות החרדיות על בסיס של הזרמת 
כספים בלתי - מבוקרת לחוגים החרדיים . תגובה ברוח זו השמיעו גם חברי - הכנסת 
יאיר צבן וחיים אורון ממפם . לעומת הזעם במפלגת העבודה נשמעה אתמול בליכוד 
שביעות - רצון מופגנת . ראש הממשלה , יצחק שמיר , אמר אתמול בסיור בתל - 
אביב , כי אינו רוצה להגיב על דברי הרב שך ואינו מעוניין לפרשם , מאחר 
שכל אחד יכול להבין דברים אלו . " הרב שך דיבר לציבור , והציבור שמע אותו . 
דבריו היו ברורים , ומי שהבין אותם הבין ; מי שקיבל קיבל , ומי שלא 
לא " , אמר שמיר . חבר - הכנסת אריאל שרון יצא אתמול להגנת הקיבוצים , 
ואמר כי הם " יצירת מופת ישראלית , בעלת הישגים אדירים בהתיישבות , ביטחון 
וכלכלה " . ניו - יורק ( מיוחד ל"הארץ " ) . מנהיגים וראשי ארגונים יהודיים 
בניו - יורק הביעו אתמול חרדה ותדהמה ממה , שהגדירו כ"סימן להתרופפות והסתאבות 
המרקם הפוליטי - מפלגתי בישראל " . הופעתו של הרב שך , שסוקרה בהרחבה ב"ניו - 
יורק טיימס " וברשת הטלוויזיה הכלל - ארצית אי - בי - סי , עוררה בקרב 
אישי ציבור יהודים תגובות של סלידה וניכור . לקונסוליה הישראלית בניו - 
יורק הגיעו אתמול קריאות טלפוניות מיהודים רבים , שהגיבו ברוגז ובמורת - 
רוח על " השתלטותו של רב ישיש וקיצוני על ההליכים להרכבת הממשלה " . קפידבינמנהיגים 
יהודים נמנעו מלהגיב בפומבי , מכיוון שאינם רוצים ליצור רושם , כי הם מתערבים 
בהליכים פנימיים בישראל ומעדיפים מפלגה זו או אחרת . בשיחות פרטיות דיברו 
על המשבר הפוליטי בישראל בדאגה , וקבלו על מה שנראה להם כ"התרפסות חולנית 
בפני המפלגות החרדיות " . אחדים מהם הטעימו , כי המוצא היחיד הוא שינוי 
שיטת הבחירות , וכי על שתי המפלגות הגדולות לפעול מיד לביטול השיטה הקיימת . 
גם רבנים ועסקנים דתיים מתונים הביעו מורת - רוח מתוכן דבריו של הרב שך , 
ומתחו ביקורת על כך , שאישיות תורנית לא - ציונית צברה השפעה במידה כזו , 
שבאפשרותה לקבוע איזו ממשלה תקום בישראל . היחיד מבין המנהיגים היהודים 
בארצות - הברית , שהיה מוכן להתבטא בפומבי בעניין זה , היה ראש התנועה 
הרפורמית , אלכסנדר שינדלר . שינדלר תקף בחריפות את תמרוני המפלגות החרדיות . 
הוא גינה את מה , שכינה כ"ציניות הפוליטית של המפלגות החרדיות בישראל " . 
" הן לא מכירות במדינה , אך להוטות להבטיח לעצמן תקציבים , לקבל תיקים 
בממשלה ולהשתתף בהליכי קבלת החלטות , הקובעים את עתיד המדינה " . שינדלר 
הוסיף , כי הוא מקווה ששתי המפלגות הגדולות תגלנה אומץ - לב ואחריות , 
ותפעלנה לשינוי שיטת הבחירות . קפידבינחצר הרבי מלובאוויץ שמרה אתמול על 
שתיקה מוחלטת , ודובר מטעמה , הרב יהודה קרינסקי , אמר אמש : " איננו 
מתערבים , ואנו מעדיפים לשמור על מרחק מכל המתרחש בזירה המפלגתית בישראל " . 
מקורבי הרבי מלובאוויץ שרויים במבוכה , מאחר שהרב שך , שהוא שנוא - נפשם , 
הפך למוקד ההתרוצצות המפלגתית בישראל , בעוד שגם חצר לובאוויץ , הנאמנה 
לעקרון " אף שעל " , מתנגדת כמוהו גם אם מסיבות אחרות לממשלה צרה בראשות 
שמעון פרס . 
