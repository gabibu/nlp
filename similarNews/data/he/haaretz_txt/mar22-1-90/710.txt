כפר נופש חדש יוקם בחוף אלמוג באילת , בהשקעה כוללת של 2 מיליון דולר . 
ועדה משותפת למנהל מקרקעי ישראל ומשרד התיירות אישרה לפני כשבוע הרחבת הרשאה 
קיימת , ומסירתו של מגרש של 02 דונם ליזמים ללא מכרז . מדובר בתוכנית 
להקמת כפר נופש בעל 08 יחידות ושטחים ציבוריים בהיקף 003 , 1 מ"ר ברוטו . 
היזם היא חברת הכפר של יגאל בע"ם , בבעלות יובל אור . הכפר של יגאל , 
הינו חניון בונגלוס הפועל זה שבע שנים לפי אישור לשימוש חריג . בסוף פברואר 
88 דנה הוועדה המשותפת בבקשת בעלי החניון להרחיבו . בשלב מסוים ביקשו היזמים 
לאשר להם הסבת התוכנית מחניון קמפינג לכפר נופש , תוך הגדלת הקף הפרויקט 
ושטח המגרש . משרד התיירות המליץ על מתן הרשאה , ואילו הוועדה החליטה 
בדיון חוזר שקיימה , להקצות את השטח ליותר מיזם אחד . בישיבה בנובמבר 98 
נמסר , כי התוכנית אושרה בועדה לתכנון , בתנאי שתוסר התנגדות מינהל מקרקעי 
ישראל . הוועדה החליטה להקצות את השטח ללא מכרז , בתנאי שבהסכם יוכנס 
סעיף ובו התחייבות היזם לשלם את הוצאות הפיתוח . 
