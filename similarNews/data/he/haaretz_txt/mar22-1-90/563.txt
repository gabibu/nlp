( ע ) . נשיא המדינה , חיים הרצוג , שב וקרא באוזני ראשי המדינה לשנות 
את צורת השלטון בישראל והזכיר את נבואתו של ראש הממשלה הראשון של ישראל , 
דוד בן גוריון , כי " השיטה הקיימת עוד תמיט אסון על המדינה " , משום 
שאינה תואמת את צרכיה של מדינה מערבית מודרנית . הנשיא אמר את הדברים במעמד 
האזכרה הממלכתית לשלושת נשיאי ישראל שהלכו לעולמם פרוף חיים וייצמן , יצחק 
בן - צבי ושניאור זלמן שזר ז"ל , ולארבעת ראשי הממשלות שהלכו לעולמם דוד 
בן גוריון , משה שרת , לוי אשכול וגולדה מאיר ז"ל . האזכרה התקיימה אתמול 
לראשונה במשכן נשיאי ישראל . בטקס נכחו ראש הממשלה יצחק שמיר , יו"ר הכנסת 
דב שילנסקי , נשיא ביהמ"ש העליון מאיר שמגר , מבקרת המדינה מרים בן - פורת , 
וכן נשיאי המדינה לשעבר פרוף אפרים קציר וח"ך יצחק נבון . כן נכחו בטקס 
ראשי הממשלה לשעבר הח"כים שמעון פרס ויצחק רבין , הרב הראשי לישראל אברהם 
שפירא , הרמטכ"ל רא"ל דן שומרון , נציגי דתות המיעוטים ואישי ציבור אחרים . 
ראש הממשלה לשעבר , מנחם בגין , יוצג בטקס על ידי בנו , ח"ך בני בגין , 
ובין הנוכחים נראתה גם הישישה בתיה לישנסקי , אחותה של רעיית הנשיא המנוחה 
רחל ינאית בן - צבי . קפידבינבמהלך האזכרה הוענקו בידי נשיא המדינה וראש 
הממשלה פרסים על עבודות מחקר ביוגראפיות . פרס וייצמן הוענק בידי הנשיא לחוקר 
פרוף יהודה ריינהרץ , על עבודתו שעסקה באישיותו , בדמותו ובפועלו של פרוף 
חיים וייצמן ז"ל . הוא קיבל מידי הנשיא את מגילת קלף הפרס וכן סכום כספי 
השווה ל"פרס ישראל " . ראש הממשלה העניק את פרס בן גוריון לעיתונאי שבתאי 
טבת , על מחקרו שנמשך כ51 שנה , בו עסק בתולדות חייו ודרכו של דוד בן גוריון , 
ובכתיבת הביוגרפיה המקיפה עליו . הנשיא הרצוג העלה על נס את זכרם של שבעת 
האישים הנעדרים , שכל אחד מהם " התמודד עם האתגרים והמשימות שהנסיבות העמידו 
בפניהם " , לדברי הנשיא . " לכולם היה מכנה משותף עמוק , הנמשך כחוט השני , 
והוא החזון הציוני שנשמת אפו היא העלייה והקליטה " , הוסיף נשיא המדינה . 
קפידבינהנשיא הרצוג ציין , כי חזון מרכזי זה קורם כיום עור וגידים עם פריצת 
גלי העלייה הגואים ומביאים את העולים לארץ . " ההיסטוריה לא פינקה אותנו 
בהרבה שעות רצון . זוהי אחת מהן , ועלינו לעשותה לשעתנו היפה " , אמר . 
ראש הממשלה , יצחק שמיר , שהעריך את אישיותם ופועלם של המנהיגים הנעדרים , 
אמר : " כדי להעריכם אין צורך להשתייך לתנועות פוליטיות אלה או אחרות . 
זכרם מובטח בצרור חיי האומה . שמיר אמר כי על ישראל עוברת תקופה שבה משמשים 
בערבוביה צללים ואורות . הוא הוסיף , כי המשותף בין אותם המנהיגים שזכרם 
מועלה , היתה הרגשת השליחות למען טובת עם ישראל בארצו , וכי במרכז עיסוקם 
היתה העלייה . 
