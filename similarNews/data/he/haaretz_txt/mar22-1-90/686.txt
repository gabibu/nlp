קואפרטיב ראשון לעבודות שרברבות הוקם בימים אלה במרכז הארץ , בידי 51 עולים 
חדשים מבריה"ם במסגרת פרויקט חדש לקליטת עולים במפעלים קואופרטיוויים , 
ביוזמת המחלקה לעלייה וקליטה בסוכנות היהודית , בשיתוף עם " מרכז הקואופרציה " . 
הפרויקט החדש נועד לאתר ולייצור מקומות עבודה לעולים חדשים מבריה"ם ומארצות 
אחרות . עד היום נענו לפניית הסוכנות היהודית , 51 קואופרטיווים ברחבי הארץ , 
מאילת בדרום ועד חיפה בצפון , המוכנים לקלוט בעלי מקצוע מקרב העולים , 
במגוון רחב של מקצועות כמו : קצבים , עובדי ייצור , אופים , נגרים , 
מורי נגינה , נהגי סמיטריילרים , חייטים וכו . צוות משותף לסוכנות היהודית 
ול"מרכז הקואופרציה " , עוסק בימים אלה באיתור מקומות עבודה בקואופרטיווים 
קיימים , ובתוכניות להקמת קואופרטיווים חדשים . הקואופרטיווים החדשים ימנו 
כ01 - 51 חברים כל אחד במגוון ענפים : בנין , מסגרות , מוסכים , חשמלאות , 
מסעדות , שירותי ניקיון , שמירה ועוד . הצוות המשותף מציע להקים מפעלים , 
בתחומים שאינם מחייבים השקעות כספיות גדולות , במטרה שחברי הקואופרטיווים 
ישתמשו ביידע המקצועי שלהם , המושתת על עבודה עצמית . " מרכז הקואופרציה " 
יעמיד בעלי מקצוע בתחומי הארגון , החינוך הקואפרטיווי , ייעוץ כלכלי ומשפטי , 
ניהול ומיסוי , שיסייעו לעולים להקים את המפעלים . 
