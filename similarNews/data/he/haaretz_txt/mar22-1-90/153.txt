בתי - חולים לחולי - נפש ומוסדות גריאטריים של משרד הבריאות מנצלים את כספם 
של אלפי מאושפזים , שהופקד בהנהלות בתי - החולים , כתוספת תקציב למימון 
פעולותיהם . רוב הפיקדונות הם בסכומים קטנים , המצטברים למאות אלפי שקלים 
מדי שנה . ברשות בתי - החולים נותרו גם פיקדונות של חולים שנפטרו והכסף 
לא נמסר ליורשיהם . משרד הבריאות לא עשה שום פעולה לשמירת ערך כספם של החולים 
המפקידים , גם כשהערך נשחק עד דק בתקופת האינפלציה הדוהרת . הנהלת המשרד 
מכירה בבעיה של פיקדונות החולים , ובעבר אף הועלו רעיונות ופתרונות לשמירה 
על כספם . אבל דבר לא נעשה , גם לא אחרי הערות חוזרות ונשנות של מבקר המדינה . 
בבתי - החולים לחולי - נפש נוהגים מקדמת דנא להפקיד את כספם האישי של החולים 
בהנהלת המוסד . לכ%07 מחולי - הנפש המאושפזים יש פיקדונות כספיים במוסדות . 
ב98 . 01 . 22 הסתכמה יתרת הפיקדונות של חולי - הנפש ב053 אלף שקל . יתרה 
זו שומרת על ערך יציב בשנים האחרונות , והמחזור השנתי של תנועת הכספים בפיקדונות 
מגיע למיליון שקל . למשרד הבריאות אין נתון מדויק על פיקדונות החולים הגריאטריים . 
הסכום המשוער מגיע ל002 אלף שקל נוספים . במשרד הבריאות סבורים שניהול הפיקדונות 
הכספיים הוא עוד שירות למען החולים , המוענק להם חינם אין כסף . " זו 
פריווילגיה שאנו נותנים לחולים " , אומר אריה בן - שאול , חשב המשרד . 
" ומה האלטרנטיווה ? שיגנבו לו את הכסף במחלקה ? רק המונח פיקדון אינו 
נכון . למעשה , זה חשבון עובר ושב , כי הכסף זמין לחולה בכל רגע " . דרכו 
של הכסף מכיס החולה לידי בית - החולים מתחילה עם האשפוז . בבתי - החולים 
הכלליים יכול כל מאושפז להחזיק בכספו כאוות נפשו . גם לחולה - הנפש מותר 
להחזיק מזומנים בכיסו , אבל המטפלים מייעצים לו למסור להם את הכסף לשמירה . 
בדרך - כלל החולה מביא את כספו מהבית , או שמשפחתו מפקידה את הכסף בשבילו . 
מקור אחר לכספים הוא קצבה מהביטוח הלאומי , דמי כיס המשולמים לחולים העובדים 
במוסד , או שכר סמלי על ריפוי בעיסוק . חולים שנכסיהם מנוהלים על - ידי 
אפוטרופוס חיצוני מקבלים את הקצבתם דרך חשבונם בבית - החולים . בשלב הבא 
מתייצב החולה בגזברות בית - החולים , ושם פותחים לו כרטיס אישי שעליו יתנהל 
חשבונו . קפמאליד4חמכשהחולה רוצה למשוך כסף מהפיקדון לשימושו האישי , הוא 
זקוק לאישור בכתב מהרופא , אחראי המחלקה או העובדת הסוציאלית . חתימתו 
על הקבלה טעונה אישור בחתימה נוספת של איש - סגל . נוהל פיקדונות החולים 
של משרד הבריאות פורסם ב2691 . הנוהל קפדני בהוראותיו לרישום מדויק של התנועה 
בחשבונות , והנתונים מדוחים בקביעות להנהלת המשרד ומשם לאגף החשב הכללי 
שבמשרד האוצר . פיקדונות החולים אף מופיעים במאזן השנתי של ממשלת ישראל , 
במסגרת התחייבויות המדינה . לא בכל המוסדות למוגבלים וללוקים בשכלם מקובל 
נוהל תקין כזה . מבקר המדינה בדק לפני ארבע שנים את תכולת הכספת בכפר נחמן , 
מוסד למפגרים של משרד העבודה והרווחה , ומצא ערימת מעטפות מרופטות שבתוכן 
הופקדו כספי החולים . לא היה רישום מדויק של הבעלים , והמבקר מצא מעטפות 
שבהן אגורות ולירות שיצאו מזמן מהמחזור . המפגרים לא ביקשו אותן בחזרה . 
" מרגע שהכסף נמסר לגזברות המוסד , הוא נכנס למעגל הכספים הכללי של משרד 
הבריאות , בחשבון הבנק של בית - החולים . זה כסף העומד לרשות משרד הבריאות " , 
אומר החשב בן - שאול . הפקדות של עשרות אלפי שקלים הן סכום פעוט ביחס לתקציבו 
של בית - חולים גדול . אך שלא כתקציב הלחוץ שרובו משוריין מראש להוצאות 
משכורת ואחזקה , כאן מדובר בזריקה של מזומנים , מעין קופה ב שמעבר לתקציב . 
" כל בתי - החולים עובדים בלחץ כספי " , מסביר בן - שאול , " והכסף הזה 
משמש לצרכים שוטפים " . " אני אומר לגזברים לשמור תמיד 0102 אלף שקלים עתודה " . 
בתי - החולים אינם משמשים כאפוטרופוס של החולים , ואין להם סמכות לנהל את 
הפיקדונות כראות עיניהם . ניהול החשבון נשאר באחריות החולה . ואף - על - 
פי כן , אין בתי - החולים מנהלים חשבון בנק נפרד לכספי החולים , והם מופקדים 
לחשבון עו"ש הרגיל של בית - החולים . כך קובע גם הנוהל הכתוב , שאף נוקב 
במספר החשבון בבנק הדואר . במשרד הבריאות מאשימים את האוצר בהערמת מכשולים 
ביורוקרטיים , שהקשו על טיפול נאות בכספי החולים . לבן - שאול יש בתיקייה 
מכתב מנובמבר 7791 , שהופנה לאגף החשב הכללי , ובו מסופר שהמשרד נשא ונתן 
עם בנקים מסחריים , כדי שינהלו את הפיקדונות בשביל החולים . הנימוק היה 
נוחות מנהלית : לפטור את בתי - החולים מהטורח שברישום ידני של הפעולות , 
ולקבל מהבנק מדי יום ביומו דו"ח ממוחשב ומפורט על תנועת הכספים בחשבונות . 
אחרי המכתב היו כמה דיונים בין - משרדיים וב9791 ירד העניין מסדר היום , 
ללא תוצאות . בן - שאול אומר שניהול כספי החולים מטיל עומס קשה על הנהלות 
המוסדות . " חולה כזה יכול לשגע , הוא מסתובב כל היום , נכנס ואומר : 
אני רוצה כסף , ולא זז מהמקום . הנושא מטריד אותנו והגזברים בוכים אצלי . 
הם צריכים את זה כמו קוץ , לנהל מין בנק " . אם החולה במצב קשה ומנותק 
מהמציאות , לא יתנו לו את כספו וישיבו את פניו ריקם . אבל המציאות קשה פחות 
מכפי שמציג החשב הבריאותי . לא כל החולים מעבירים את יומם בגזברות , בהכנסת 
כספים והוצאתם . רבים מהם סובלים ממחלות נפש קשות , או תשושים מזקנה , 
ואיבדו כל קשר עם כספם . בבית - החולים שער - מנשה יש 436 מיטות אשפוז , 
ו908 פיקדונות של חולים . העודף שייך כנראה לחולים שהשתחררו או שהלכו לעולמם . 
הנוהל , עודכן באחרונה ב2791 , קובע שכספי חולים שנפטרו יועברו לאפוטרופוס 
הכללי , לאחר שהוא יקבל מינוי מתאים מבית - המשפט לניהול העזבון . למשרד 
הבריאות אין נתונים מעודכנים על היקף הפיקדונות של חולים שהלכו לעולמם . 
לפני שנים מספר התלוננו גזברי בתי - החולים כי בתיקיהם הצטברו מאות כרטיסים 
של חולים ללא פעילות . המשרד עשה מבצע לאיתור יורשיהם של בעלי הפיקדונות 
שנפטרו , אך היורשים לא התייצבו בהמוניהם . לבסוף רוכזו הסכומים לסעיף 
מיוחד במאזן , ואם יום אחד יופיע היורש , הוא יוכל לקבל את הכסף בערכו 
הנומינלי . התפלגות הפיקדונות לפי בתי - החולים מלמדת שהפקדת כספים נהוגה 
בעיקר במוסדות בעלי אופי חסותי , שהחולים מאושפזים בהם שנים רבות ולמעשה , 
מתגוררים בהם . במוסדות שיקומיים כבתי - החולים שמואל הרופא ופלימן , 
הקולטים חולים לתקופת התאוששות , אין נוהגים לנהל חשבונות עו"ש לחולים . 
גם בבית - החולים הפסיכיאטרי לנוער בנס ציונה יש רק פיקדונות מעטים . רוב 
ההפקדות הן בסכומים קטנים . מתוך 897 , 2 פיקדונות , היתרה של 891 , 2 
( שהם % 97 ) היא בסכומים שעד 052 שקלים . רק 961 פיקדונות הם בסכומים 
של אלף שקלים ומעלה . כשהאינפלציה החלה בנסיקתה , נשחק והלך ערך הפיקדונות , 
ודבר לא נעשה לשמירתו . חולים במצב קשה , שמיעטו להשתמש בכספם והפקידוהו 
לתקופות ארוכות , איבדו חלק ניכר מערכו בקצב עליית המדד . במשרד היו דיבורים 
שזה לא בסדר וצריך לעשות משהו , אבל חולי - הנפש והקשישים במוסדות אינם 
קבוצת לחץ . ב7891 עלה מבקר המדינה , בבדיקת - חשבונות שגרתית , על פיקדונות 
כספי החולים . " ערכם נשחק במשך הזמן " , קבע המבקר . " לדעת הביקורת 
יש לשקול את הפקדת הכספים בחשבון הנושא ריבית ואו הצמדה " . קפמאליד4חמהוא 
חזר על קביעתו ב8891 ושוב ב9891 . כל פעם הובטח לו ממשרד הבריאות שהנושא 
יטופל . אבל הוא לא טופל . ביקורת שעשו אנשי החשב הכללי באחד המוסדות , 
העלתה את השאלה בדבר זמינות הכסף לחולים , ובתחום זה נמצא שההסדרים מניחים 
את הדעת . שמירת ערך הכסף לא נבדקה . לבעלי פיקדונות שכספם איבד מערכו 
יש לכאורה אפשרות לתבוע פיצויים ממשרד הבריאות . על - פי חוק השומרים , 
המסדיר את חובותיהם וזכויותיהם של מי ששומרים על נכסי אחרים , נכנס משרד 
הבריאות להגדרה של " שואל " , כי הוא משתמש בכסף שנמסר לו לשמירה ואינו 
מניב תמורה כלשהי לבעליו . החוק קובע שהשואל אחראי לאובדן הנכס או לנזקו , 
כמוהו כמי שהחזיק בנכס שלא כדין , ולבעל הנכס שמורה הזכות לפיצויים . 
חוק הנאמנות מחמיר יותר , ומחייב את הנאמן לנקוט אמצעים להבטחת ערך הכסף . 
במשרד הבריאות עובדים עכשיו על מחשוב המערכת הכספית , כדי לחסוך רישום ידני 
ולשפר את השליטה המרכזית והבקרה על תנועת הכספים . בדרך זו יוקל העומס על 
גזברי בתי - החולים , וניהול פיקדונות החולים יהיה מעודכן ומדויק . הבטחת 
ערך הכסף והשקעתו אינם בתכנון . " המחשוב יקל על ניהול החשבונות " , מסכם 
בן - שאול , " אבל לא יפתור את בעיית ההשקעה . שום דבר לא נעשה בקשר לזה " . 
