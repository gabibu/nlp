למרות מצוקת הצפיפות הקשה בבתי הסוהר ובבתי המעצר המשטרתיים ולמרות המחסור 
הגדל בהתמדה במקומות כליאה , ממתינים בכלא מעשיהו ברמלה כ001 מקומות כליאה 
פנויים , ואולם אין אסירים מתאימים לשכנם שם . בחודשים האחרונים נערך בשב"ס 
סקר מקיף בין כל האסירים הפליליים , כדי למצוא מועמדים מתאימים העונים על 
הקריטריונים לעבור לכלא מעשיהו , כדי שאפשר יהיה לפנות מקומות בבתי כלא 
אחרים . כאמור , מבין כ000 , 5 האסירים והעצירים הפליליים בבתי הסוהר בארץ , 
לא נמצאו עד כה מועמדים מתאימים ל001 המקומות הפנויים במעשיהו . כלא מעשיהו 
הוא כלא המוגדר כ"חצי - פתוח " . אין הוא מוקף חומות אלא גדרות ברזל ואין 
קושי גדול לברוח ממנו . לפני כשנתיים נקבעו בנציבות שב"ס קריטריונים מחמירים 
לגבי האסירים שאפשר להחזיק במעשיהו : מי שאינם בעלי פוטנציאל בריחה , אין 
הם משתמשים בסמים , נותרו להם לריצוי תקופות מאסר של עד חמש שנים והם נמצאים 
בסבב חופשות קבוע . הקריטריונים הללו נקבעו על מנת להקטין , ככל האפשר , 
את הסיכון של בריחת אסירים מהכלא הזה . כיום מוחזקים בכלא מעשיהו כ005 
אסירים , העונים על הקריטריונים האלה . בכלא יש מקום ל006 אסירים . מתברר , 
כי בין כל האסירים הפליליים במדינה אין כיום עוד מאה העונים על כל ארבעת 
הקריטריונים שנקבעו . נציב שב"ס , רב גונדר לוי שאול , אמר בתשובה לשאלת 
" הארץ " , כי למרות הצפיפות והלחץ בבתי הסוהר ( כיום מוחזקים בבתי הסוהר 
כ057 , 9 אסירים ב0039 מקומות כליאה ) אין בשלב זה כל כוונה בשב"ס להגמיש 
את הקריטריונים למעבר למעשיהו , גם כדי להשאיר את הייחוד של כלא מעשיהו , 
בו מוחזקים אסירים שאינם משתמשים בסמים וכדי להקטין את סיכוני הבריחה . 
הנציב ציין כי מדי חודש מועברים מכלא מעשיהו כ01 אסירים בממוצע , לאחר שמתברר 
בבדיקות שתן פתאומיות , כי הם משתמשים בסמים . יחד עם זאת נמסר , כי מנסים 
עתה למצוא פתרונות לאיוש 001 המקומות הפנויים בכלא , בין השאר על ידי הרחבתה 
של מסגרת האסירים שבפרויקט השיקום . 
