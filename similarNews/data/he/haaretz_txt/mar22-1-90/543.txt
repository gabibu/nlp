יו"ר ועדת הכלכלה , ח"ך שושנה ארבלי - אלמוזלינו ( מערך ) , תובעת לקבל 
את חוות דעתו של היועץ המשפטי לממשלה , בעניין הקצאת רשיונות להפעלת מוניות . 
ח"ך ארבלי הודיעה , כי אם תינתן חוות דעתו עד היום , בטרם תצא הכנסת לפגרה , 
היא תזמן את הוועדה לדון בבקשת שר התחבורה לאשר מכסה של 053 רשיונות להפעלת 
מוניות , ואגרות רשיון בסך 04 אלף ש"ח לשנת 98 . הוועדה שמעה אתמול את חוות 
דעתו של היועץ המשפטי לממשלה , לפיה על שר התחבורה לקבוע מדי שנה , לאחר 
התייעצות עם ועדת הכלכלה , את מכסת הרשיונות שיוקצו . היועצים המשפטיים 
של משרד התחבורה טענו שהחוק אינו ברור ואינו מונע להקצות השנה את מכסת הרשיונות 
מהשנה שעברה . נציגי משרד התחבורה הביעו חשש שאם לא תחולק המכסה של הרשיונות 
למוניות לשנת 98 , יימצא שר התחבורה עובר על החוק . ח"ך עוזי לנדאו ( 
ליכוד ) , האשים את נציגי משרד התחבורה כי יצרו גם השנה פיגור בהקצאת רשיונות 
למוניות . ח"ך אברהם פורז ( שינוי ) הציע לתקן את החוק , כך שאפשר יהיה 
השנה להקצות פעמיים מכסת רשיונות להפעלת מוניות . הוא דרש להעלות את מחיר 
אגרת הרשיון ל06 אלף ש"ח , כדי להתאימו למחיר האגרה בשוק החופשי . 
