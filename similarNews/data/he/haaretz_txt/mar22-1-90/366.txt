" המישחק הבין - ארצי בין נבחרות הכדורגל של יוון וישראל ביום ד לא יהיה 
אחר הצהריים , אלא יחל אחרי השעה 00 . 91 באיצטדיון האולימפי באתונה מסר 
אמש אברהם בנדורי , מנהל נבחרת ישראל . בנדורי אמר כי הפרטים נודעו לו מנציג 
ההתאחדות היוונית , שהשתתף בסוף השבוע בפגישה שהיתה במלון הילטון בתל אביב , 
בה נקבעו מועדי המישחקים של הבית הישראלי בטורניר הקדם אולימפי ( משתתפות 
ישראל , יוון , קפריסין ושוודיה ) . " המישחק יחל בשעה 03 . 91 או 00 . 
02 לפי השעון מקומי " , אמר הנציג , לדברי בנדורי . נבחרת ישראל תתכנס אחר 
הצהריים לאימון אחרון באיצטדיון רמת גן . אחרי האימון יקבעו מאמני הנבחרת 
יצחק שניאור ויעקב גרונדמן את הסגל שימריא מחר ליוון . בנדורי אמר כי בסגל 
אין כל שינויים , וכי הוזמנו כל השחקנים , אך לדבריו מעטים סיכויי השחקנים 
שלא שיחקו אתמול בליגה לצאת לאתונה . הרשימה כוללת את ניר לוין , רפי כהן 
ואבי כהן ( הירושלמי ) . 
