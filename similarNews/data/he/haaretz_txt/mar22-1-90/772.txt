סידני ( ע"ר ) . ראש ממשלת אוסטרליה , בוב הוק , אמר אתמול , כי הודאתה 
של האופוזיציה בתבוסתה בבחירות הכלליות שנערכו בשבת , פתחה את הדרך בפני 
מפלגת העבודה להקים ממשלה רביעית ברציפות . " למרות שעדיין לא הושלמה ספירת 
הקולות , אין ספק שמפלגת העבודה האוסטרלית תיהנה מרוב ברור בבית הנבחרים 
( הבית התחתון ) , לפיכך מפלגת העבודה נמצאת בעמדה המאפשרת לה להקים ממשלה 
רביעית " , אמר הוק . מנהיג המפלגה הליברלית , אנדרו פיקוק , הודה קודם 
לכן בתבוסת מפלגתו במרוץ הצמוד והודיע על כוונתו להתפטר מהנהגת המפלגה . 
" מפלגת העבודה ניצחה בבחירות ואני מברך את מר הוק על הצלחתו ובטוח שמפלגת 
העבודה תשלוט היטב לטובת אוסטרליה . בישיבה הפרלמנטרית הבאה של המפלגה , 
ביום שלישי הבא , אתפטר מהנהגת המפלגה הליברלית ומן האופוזיציה " , אמר 
פיקוק במסיבת עיתונאים במלבורן . על פיקוק נמתחה ביקורת כי במשך חמישה שבועות , 
שבהם נערך מסע הבחירות , נמנע מלדון בדרכים , שבהן מתכוונת האופוזיציה 
לטפל בכלכלה , בחוב הענק של המדינה ובגירעון התקציבי . הוק , המכהן כראש 
ממשלה , מאז 3891 הבטיח כי הממשלה החדשה תוצג ב41 באפריל . 
