, 1 משפחות עולים חדשים לסדרי פסח שייערכו בקיבוצים , כך נמסר אתמול ממרכז 
התק"ם . מאז פתח התק"ם את שעריו בפני העולים החדשים , נקלטו בקיבוצים רק 
שלוש משפחות עולים מבריה"ם ואדם בודד אחד , זאת במסגרת מבצע " בית ראשון 
במולדת " . המבצע שיזמו הקיבוצים , להציע דיור לעולים החדשים כדי להקל על 
התאקלמותם בארץ , לא הביא להיענות רחבה . בקיבוצים מסבירים את מספרם המועט 
של העולים שנקלטו , בכך שמערכת ההסברה על הקליטה בקיבוצים החלה לפעול רק 
בשבוע האחרון , הן בקול ישראל בשידוריו ברוסית והן בפרסום בעיתונות לדוברי 
הרוסית . איתן סט ממרכז התק"ם מסר פרטים על האפשרויות לקלוט עולים נוספים 
בקיבוצים , בשיתוף משרד הקליטה והסוכנות . תמורת תשלום של כ005 , 1 שקל 
בחודש מהמדינה המשולמים עבור משפחה בת שלושה נפשות , ניתנים לעולה החדש 
תנאים המאפשרים לו להתאקלם במהירות . בקיבוץ זוכה העולה , בין השאר , 
לדיור , אוכל , ביטוח וטיפול רפואי , מסגרת חינוכית לילדיו וכן אספקת 
אנרגיה ביתית , מסגרת תרבותית ופעילות נוספת לה זוכים חברי קיבוץ . העולים 
החדשים מתקבלים לאחר שעברו ראיון התאמה . תנאים אלה ניתנים למשך חצי שנה , 
ובמהלכה יכול העולה החדש המתגורר בקיבוץ ללמוד את השפה העברית באולפן , 
ואף לצאת לעבוד תמורת שכר במפעלים בקיבוץ או במקום אחר . 
