יצחק שמיר רוצה להיות ראש ממשלה , ומאוד חביבה עליו ממשלה של אחדות כביטוי 
להסכמה רחבה בקרב העם . אך לפתע כמו מאס בכל אלה ולא ניסה כלל לחרוג ממנהגיו 
ועמדותיו כדי לשמור על מעמדו ועל השיתוף בין המפלגות הגדולות . המחיר שנדרש 
לשלם בעד ממשלה ואחדות היה לפתע גבוה מדי מבחינתו . לפני כשנה הציג שמיר 
את תוכנית הבחירות . הוא היה משוכנע כי יוכל ליהנות מן האשראי הבין - מפלגתי 
והבין - לאומי של מנהיג המוכן להסדר , ולא עוד כמי שמזוהה עם המלה " לא " . 
אך להפתעתו התברר כי ארה"ב , אירופה , מצרים , מפלגת העבודה ואפילו רבים 
מהפלשתינאים דוחפים אותו להתקדם בזריזות בנתיב תוכנית הבחירות שיזם . הוא 
רק רצה להציע תוכנית בחירות ; כלל לא חשב שיידרש ליישמה . אם לוחצים עליו , 
הוא מוכן להסיר את התוכנית ולהסכים לנפילת ממשלתו . שמיר לא היה זקוק לשרי 
החישוקים כדי לעמוד על הסכנות הטמונות , על - פי תפישתו שלו , בתוכנית 
הבחירות . אין ספק שהוא יותר נץ מדוד לוי , יצחק מודעי או אריאל שרון . 
עם זאת , הוא אינו מתכוון להכריז חלילה על ביטול התוכנית , אלא יתעקש 
על החישוקים , שלמעשה היה שותף לקבלתם בכינוס מרכז הליכוד ביולי 98 . שמיר 
מאס בתוכנית הבחירות כאשר היתה לכדור שלג מאיים . בינו לבינו הוא כואב שהכשיל 
את עצמו ואת העם . אבל הלחץ המוטל על ראש ממשלה חייב אותו להמשיך ולקדם 
לכאורה את התוכנית . הוא ניאות איפוא רק לדבר על המהלכים לקראת הבחירות 
עם כל שוחרי טובת התוכנית שלו . הוא היה ויהיה מוכן לקבל שאלות ( מבייקר ) 
ולהשיב עליהן בניסוחים מעורפלים , לשוחח בטלפון עם נשיאים מודאגים ( בוש 
ומובארק ) , לחפש ניסוחי פשרה ( עם רבין ) , לדון בנושא בממשלה , בקבינט 
או בפורום הארבעה ( תמיד יהיה שם פרס ) ואפילו לפגוש פלשתינאי ( טריפי ) 
. אבל רק לדבר . אם יתקדם בנתיב , יהיה הוא למנהיג אשר לו תיזקף זכות 
פריצת - הדרך להקמת מדינה פלשתינאית . והוא בכלל לא רצה . פיטוריו של פרס 
מן הממשלה נועדו , למעשה , להביא לחיסולה של תוכנית הבחירות . בימים אלה , 
שבהם גמר אומר לחסל את היוזמה הזו גם במחיר אובדן ממשלתו , הוא צופה בתסריט 
שממנו הוא חושש . בני העם הליטאי החליטו להעיז ולעלות על דרך החירות . מול 
הרוסים הם טוענים כי הם נבדלים מהם בלאו הכי : הם בני גזע אתני שונה , 
שפתם אחרת , יש להם מסורת דתית ורקע היסטורי משלהם . אלה הביאו אותם לפתח 
מודעות לאומית . בעבר , בין מלחמות העולם , היתה להם תקופת עצמאות קצרה , 
והם בחרו דגל , המנון , סמל , חגים לאומיים . הם היו חברים בחבר הלאומים 
ושיגרו שגרירים לבירות שונות , כולל מוסקווה . אך רוסיה חשקה בשטח ארצם , 
החיוני לה מבחינת כלכלית ואסטרטגית , והתעקשה לשלוט בהם כדרך שהיא נוהגת 
לחוף הים הבאלטי זה כ002 שנים . כאשר עלה גורבצוב לשלטון והביא את בשורת 
הגלסנוסט , הפתיחות , הבינו אותה הליטאים במושגים של חופש ושחרור מכבלים . 
בשנתיים האחרונות גברה תביעתם ונודעה בעולם כולו . והנה גורבצוב מסרב . 
הוא טוען כי הוא יושב במקום מתוך זכות , על - פי החלטת הפרלמנט הליטאי 
מ0491 ; כי עליו לדאוג למיעוט הרוסי שהתנחל בליטא במשך עשרות השנים בשליחות 
מוסקווה ; הוא חושש מהתמסרותה של ליטא למערב עד שתהפוך לגרורה מערבית השוכנת 
סמוך לרוסיה . הוא ירא מוויתור לליטא , שיגרור התנתקות של עוד רפובליקות 
וחיסול הברית של המועצות באופן שיוביל להקמת מדינות עצמאיות , העלולות להיות 
אף עוינות לרוסיה , במיוחד אם ייפתחו להשפעה של גורמים רדיקליים מבית או 
זרים ופונדמנטליסטים מבחוץ . גורבצוב גם חושש מן השמרנים סביבו , העשויים 
לגבור עליו אם ירחיק לכת בוויתוריו ויעסוק בפירוק מסודר של הברית . אם יגבר 
רוגזם , הם עלולים לקום עליו ולסלקו , ובכך לחסל את כל תהליכי ההבראה החברתיים . 
הנה כי כן על ליטא להציע עצמה לקרבן ולוותר , לפי שעה , למען משימות חשובות 
יותר . גורבצוב הלך אצל הליטאים להפעיל את עוצמתו , וכך טיפס את כל ארבעת 
השלבים בסולם ההשפעה והלחצים : בתחילה ניסה לשכנע בהעלותו נימוקים של חשיבות 
השותפות בין העמים הרוסי והליטאי , של חשיבות הצלחת הפרסטרויקה והגלסנוסט 
ושל מעמדו האישי . בליטא האזינו בנימוס , אך לא התרשמו . משגבר הלחץ , 
הבטיח כי יסייע להביא לעצמאותה של ליטא בדרך מסודרת , שתזכה לברכתה של 
ברית המועצות . הוא ביקש להסדיר את התיקון לחוק המאפשר פרישה מן הברית , 
ותבע לערוך תחילה משאל - עם ברפובליקה , כאילו תוצאותיו אינן ידועות . 
אך הליטאים ראו בכל אלה טרחה ומטרד פורמליים , שנועדו להסיט אותם משאיפותיהם 
הלאומיות הלגיטימיות . נשיא ברית המועצות פנה איפוא אל דרך הסנקציות . 
לאחר שבליטא נואשו מהבטחותיו , הם קמו והכריזו על עצמאותם . היתה זו קריאת 
תיגר על גורבצוב . מיד הוא החל בניסוחי אולטימטום לחדול מדרך העצמאות החד - 
צדדית . תחילה נקב שלושה ימים שבהם נדרשה הרפובליקה , שהכריזה על עצמה 
מדינה , לחזור בה מצעדה . אחר כך הבהיר כי ידרוש תשלום על כל הרכוש הרוסי , 
באופן שימוטט את ליטא . עוד הוסיף אולטימטום לפרק את המיליציות , שהן 
בבחינת ראשיתו של צבא ליטאי , המבקש לסלק את נוכחות הצבא הסובייטי . אך 
ליטא לא ויתרה . האפשרות האחרונה שנותרה בידי גורבצוב היתה להפגין את כוחו 
הצבאי . הוא שיגר טנקים , הזרים אלפי חיילים , הורה להחרים את הנשק שבידי 
האזרחים והפיץ כרוזים ממסוקים צבאיים . היתה זו הכרזת מלחמה . השינוי הרדיקלי 
בהתייחסותה של מוסקווה לליטא נבע מהכרזת העצמאות של וילנה . ליטא טענה כל 
העת לעצמאותה , ואף יכלה להכריז עליה זה מכבר , אך ההצהרה באה רק אחרי 
שנבחר וגובש פרלמנט בעל קו לאומני . ב42 בפברואר התקיימו בחירות לסובייט 
העליון של ליטא על - פי כל הנהלים המחייבים את הרפובליקות . תנועת התקומה 
" סאיודיס " השיגה רוב מבין הנבחרים . למעשה , פעלה ליטא כל השנים כאוטונומיה 
שבראשה ממשלה , אף כי מעורבותה של מוסקווה באמצעות מנגנון המפלגה היתה מכרעת . 
הופעתה לפני שנים אחדות של תנועה לאומית , המתחרה לקומוניסטית , בישרה 
את המפנה . לא רק משום התעוררות הלאומיות , אלא משום הלגיטמיות בפועלה 
של קבוצה זו . בעייתו של גורבצוב אינה נעוצה בתשוקה לחירות של העם הליטאי , 
אלא בקיומם של מוסדות ומנהיגים שנבחרו באופן חוקי , ואשר לגורבצוב יש קושי 
לפעול נגדם . כזהו חששו של שמיר . הוא יכול להתעלם מרחשי לאומיות של עם , 
לא להכיר במי שמזוהים כמנהיגיו , ואין הוא נמצא כמי שפועל בניגוד לסטנדרטים 
המקובלים ביחסים בין - לאומיים . ואולם קנאותו האידיאולוגית , כוחו הצבאי 
וכל עקשנותו לא יעמדו לו , כאשר יתייצבו מולו נציגים , שנבחרו כחוק על - 
פי הסטנדרטים שהוא עצמו עיצב , ויעלו בפניו תביעות לאומיות . גורבצוב צפה 
את המשבר בליטא מכבר . הוא בא למסע שכנוע של הרגע האחרון בינואר ביודעו 
שלמן 42 בפברואר ישרור מצב חדש . אם יתמיד גם אז בדחיית תביעותיהם של הליטאים , 
הוא עלול לאבד את השליטה . וכך היה . הליטאים בחרו ללכת עד הסוף . כך 
גם ינהגו הפלשתינאים . במצב המדיני הנוכחי , שמיר מסוגל עדיין לתפקד , 
לפזר הבטחות ואפילו להיות מתואר לפרקי זמן כמנהיג המוכן להסדר המתקבל על 
דעת המערב . אם תיקבע בברכתו מנהיגות פלשתינית באמצעות בחירות בשטחים ואולי 
אף כמשלחת לקהיר בת 01 חברים שתמונה בהסכמת הצדדים ייווצר מצב חדש . מנהיגות 
זו תוכל להכריז לפתע , באורח חד - צדדי , על מדינה פלשתינית בשטחים . ארה"ב 
מתלבטת אם לתמוך בעצמאותה של ליטא . בבוא היום היא תתלבט אם לתמוך בעצמאות 
פלשתינית , שתבוא לאחר הכרזה חד - צדדית . בהתלבטות שכזו יש משום הכרה . 
ואשינגטון היתה מכירה בליטא העצמאית , כי מעולם לא הכירה בסיפוחה לברית 
המועצות , אך היא דואגת למעמדו של גורבצוב . ארה"ב אולי תברך על הכרזה 
חד - צדדית של פלשתינאים נבחרים , לאחר שישראל לא הכריזה מעולם על סיפוח 
השטחים . היא תירתע מתמיכה מלאה , משום יחסה המיוחד לישראל . האו"ם ומדינות 
ערב ודאי יכירו מיד במדינה החדשה , ומאבקו של הליכוד נגד ישות כזו יתנהל 
מאותה עת מעמדת נחיתות . קפמאפרקחמשמיר מחפש איפוא נתיב מדיני חדש , שלא 
יוביל אותו למצב של חוסר אונים . הצעת הבחירות , שנבעה מתוך הסכמי האוטונומיה 
של קמף - דייוויד , היתה רעיון נאה , כל עוד לא ביקשו לממשו . יוזמתו 
הבאה של שמיר , אם תהיה , תנסה למנוע מן השותפים לדיאלוג ישראלי - פלשתיני 
אפשרות לצעדים חד - צדדיים לא - הפיכים . הקדים אותו בכך שמעון פרס . האופציה 
הירדנית שהציע חתרה למצב כזה , באשר היא הציעה להגיע להסדר עם ירדן . ממלכה 
זו אמנם אינה רשאית מבחינה מוסרית ופוליטית לדבר בשם הפלשתינאים , אך בכל 
זאת ניאותה לשמש להם פה . לישראל ולחוסיין היה ויש מן המשותף בבואם לתאם 
את המהלכים המדיניים באזור : שניהם עוינים את הפלשתינאים וחוששים מהם . 
חיסולה של הממלכה ההאשמית בחסות הפלשתיניזציה מוחשית יותר מאשר האיום הפלשתיני 
על היישות היהודית . הכרזה חד - צדדית של חוסיין בשם הפלשתינאים במהלך משא 
ומתן ישראלי - ירדני לגבי השטחים היתה נדחית על נקלה על - ידי ישראל . הליכוד 
מצא באופציה הירדנית ליקוי , משום תביעתו המקדמית של חוסיין לוועידה בין - 
לאומית כ"מטרייה " , כשלב פתיחה , ובכלל היתה זו תוכנית של פרס . מדוע 
לשמיר להסתכן בכך אם ברשותו תוכנית טובה יותר , המובילה ללא - מקום : תוכנית 
הבחירות שלו במהדורה המתוקנת , הכוללת חישוקים . 
