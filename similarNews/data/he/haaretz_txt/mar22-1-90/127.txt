המפד"ל מציעה בחירות חדשות . חברי הכנסת של המפד"ל , חנן פורת , יגאל 
ביבי ויצחק לוי , הגישו אתמול הצעת חוק לפיזור הכנסת ולעריכת בחירות חדשות . 
הם מציעים כי הבחירות המוקדמות ייערכו בתוך ארבעה חודשים . בדברי ההסבר 
נאמר כי ממשלת האחדות הגיעה לסוף דרכה , וכי המדינה עומדת בפני הכרעות כבדות 
משקל , שממשלה צרה תתקשה להתמודד עימן . עם זאת , בישיבת סיעת המפד"ל 
הוחלט לתבוע את חידוש המאמצים להקים ממשלת אחדות לאומית . הוחלט כי רק אם 
ייכשלו מאמצים אלה , יש להעדיף בחירות מוקדמות על פני כינון ממשלה צרה . 
סיעת חד"ש , שקראה אתמול להעמיד לדין את השרים אהוד אולמרט ויצחק פרץ בגלל 
" הצהרות גזעניות " כאילו אין ח"כים ערבים שווים במעמדם לח"כים אחרים , 
ציינה כי תמיכתה בשמעון פרס אינה בבחינת תמיכה אוטומטית בממשלה שינסה להרכיב . 
בהמשך לביקורת שנמתחה בליכוד על הנשיא חיים הרצוג , הציע ח"ך יהודה פרח 
הצעת חוק שתמנע בעתיד ממי שמכהן כח"ך להיבחר לתפקיד נשיא המדינה . 001 סטודנטים 
למשפטים יתווספו לפקולטות למשפטים בשנת הלימודים הקרובה . כך מסר אתמול 
פרופסור יעקב זיו , מהמועצה להשכלה גבוהה , לוועדת החינוך בראשות מיכאל 
בר זוהר ( מערך ) . רקטור האוניברסיטה העברית , יורם בן פורת , מחה על 
כך שרק שני חברי כנסת נכחו בישיבה . פרופסור נחמיה לב ציון ציין כי האוניברסיטה 
הפתוחה קולטת כל סטודנט ללא תנאי קבלה . ועדת החוקה בראשות אוריאל לין ( 
ליכוד ) החליטה להעביר לקריאה ראשונה את הצעת החוק של אמנון רובינשטיין 
( שינוי ) , לאפשר פתיחת מיכללות ללימודי משפטים לצורך קבלת תואר עורך 
דין מחוץ למוסדות האקדמאים . לין הציע כי ניתן יהיה להקים מוסד ללימודי משפטים 
באישור אחת האוניברסיטאות בהן קיימת פאקולטה למשפטים . 
