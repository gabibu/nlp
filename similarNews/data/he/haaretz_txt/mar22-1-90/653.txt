הכנסת חזרה וקבעה אתמול , כי " ירושלים המאוחדת והשלמה בריבונות ישראל 
היא בירתה של מדינת ישראל , ונציגיה לא ישתתפו בכל מו"ם באשר לשלימותה ולריבונות 
ישראל עליה . " כן קראה לעולים להתיישב בה ולממשלה להפנות משאבים לפיתוחה , 
ובירכה על החלטת הסנאט האמריקאי בזכות ההכרה בירושלים המאוחדת כבירת ישראל . 
אשר לרמת הגולן החליטה הכנסת : " הכנסת חוזרת וקובעת כי רמת הגולן , בהיותה 
חלק בלתי נפרד ממדינת ישראל , מהווה נדבך חשוב לביטחונה של המדינה , ושליטתנו 
בה לא תהיה נתונה למשא ומתן " . ההחלטה היא פרי יוזמה כפולה . מחד יזמוה 
ניצי המערך , שביקשו לחשק את הממשלה הבאה , כדי שתכלול בקווי היסוד שלה 
הצהרה ברוח זו על ירושלים , ומאידך אנשי האגף הימני בליכוד , שביקשו לחשק 
בהחלטה זו את שרי הליכוד בהקשר להצעות בייקר . ההצעה הובאה בשם סיעות המערך , 
הליכוד , התחיה , התנועה לקידום הרעיון הציוני , המפד"ל , מולדת , 
צומת , אגודת ישראל ושס . 54 חכ"ים הצביעו בעד ההחלטה , וארבעה נגדה ( 
חד"ש ומד"ע ) . חכ"י רץ נעדרו מן האולם בזמן ההצבעה , ואלו של מפ"ם ושינוי 
נכחו בה , אך לא הצביעו . קודם לכן נדחתה הצעת החלטה דומה של שינוי ומפ"ם , 
שנכלל בה משפט הקובע שבמו"ם לשלום יובא בחשבון האינטרס המיוחד שיש לתושביה 
הערביים של ירושלים ולדת האיסלאם בניהול העיר . כן נדחתה הצעת החלטה של 
חד"ש , שביקשה כי הכנסת תבטל את סיפוח מזרח ירושלים , והפתרון יושתת על 
עיקרון של שתי בירות לשני עמים בתוך העיר עצמה . קפידבינהכנסת אמורה היתה 
לקיים אתמול שתי ישיבות מלאות , הראשונה נועדה לחקיקה שוטפת והשנייה לאישור 
תקציב המדינה . בישיבה הראשונה התקבלה בקריאה ראשונה הצעת חוק שלא יאפשר 
להבא לעובד מדינה בכיר להיות חבר בגוף הבוחר את השר שלו . עובד מדינה באחת 
משלוש הדרגות הגבוהות ביותר בכל סולם של דירוג , לא יוכל להיות חבר בגוף 
בוחר . אסור יהיה לפקידים לעסוק בפעילות מפלגתית בתחומי המשרד . לדברי אמנון 
רובינשטיין ( שינוי ) שהציע את החוק , השתרר מנהג שעל פיו ממנה שר למשרות 
בכירות במשרדו את מי שמכהנים בתור חברים במרכז המפלגה שלו , מתוך כוונה 
שיבחרו בו בהזדמנות הבאה . קפידבינהכנסת אישרה אתמול סופית חוק המאפשר פתיחת 
לימודי משפטים מטעם לשכת עורכי הדין או מטעם אוניברסיטאות , שלא במסגרת 
לימודים אקדמיים . האישור הסופי יאפשר למוסדות הרוצים בכך להתארגן לקראת 
פתיחת בתי ספר למשפטים כבר בשנת הלימודים הבאה . יזמה את החוק קבוצת ח"כים 
בראשות אמנון רובינשטיין ( שינוי ) והביא אותו לקריאה שניה ושלישית יו"ר 
ועדת החוקה חוק ומשפט אוריאל לין ( ליכוד ) . מלאי תיקי ההוצאה לפועל שלא 
בוצעו עלול להגיע בסוף השנה הנוכחית ל000 , 009 , וזה מצדיק נקיטה באמצעי 
חירום . כך אמר יו"ר ועדת החוקה חוק ומשפט אוריאל לין ( ליכוד ) בהביאו 
לקריאה שניה ושלישית תיקון לחוק ההוצאה לפועל , הבא להוסיף על אפשרויות 
הגביה הקיימות כיום . קפידבינלין התנגש בחריפות עם שר המשפטים דן מרידור , 
וזה הצביע נגד כמה מן הסעיפים , אולם בסופו של דבר התקבל החוק בלי התנגדות 
ובלי המנעות . " כ000 , 004 אזרחים בכל שנה בוחרים שלא לשלם חובות , למרות 
פסק דין סופי של בית משפט ועל אף שכבר קיבלו התראות מן ההוצאה לפועל " , 
אמר לין , " ורבים מהמתחמקים הפכו למומחים להתחמקות מן ההוצאה לפועל " . 
קפידבינח"ך שלמה דיין ( ש"ס ) נבחר לסגן יו"ר הכנסת . הוא בא במקומו של 
ח"ך רפאל פנחסי , שנתמנה לתפקיד סגן שר הפנים . קפידבינהכנסת קראה לשר הביטחון 
וליועץ המשפטי לממשלה להוציא את תא תל"ם התנועה הערבית הלאומית המתקדמת 
באוניברסיטה העברית אל מחוץ לחוק , בהתאם לפקודה למניעת טרור . זאת נוכח 
העובדה שהתנועה פועלת להסתה נגד המדינה , קיומה וחוקיה . 
