כנתנאל מאיר ויקטור רוטשילד , לענף הבריטי של משפחת הבנקאים המפורסמת . 
הוא התחנך בבית הספר הפרטי " הארו " וקיבל את תאריו האקדמיים ב"קולג טריניטי " 
בקיימברידג . ב7391 ירש את אביו כברון השלישי של המשפחה ובמלחמת העולם השנייה 
שירת ביחידת חבלנים מטעם השירותים החשאיים הבריטיים . הוא זכה בעיטור גורג 
אחרישפירק פצצה אשר הוסתרה בתיבת בצלים על אוניית מלחמה והציל בכך את חייהם 
של עשרות מלחים וחיילים . לאחר המלחמה היה ליו"ר המועצה למחקר חקלאי וכמדען 
היה מעורב בכמה מימצאים הקשורים בהפריית ביציות . במשך כל אותה תקופה שמר 
על קשריו עם ישראל , סייע למכון וייצמן , היה מיוזמי הטלויזיה הלימודית 
בארץ ( בעיקר בתחום הקניית הידע לילדי עולים ) . הלורד רוטשילד היה גם 
שחקן גולף ואף העביר בעצמו את הקורס הראשון לגולף בקיסריה . כמו כן היה 
שחקן קריקט מצטיין , אספן עתיקות , סופר ומתימטיקאי . אחרי קריירה מרשימה 
בחברת " של " , שנמשכה כעשר שנים , הציע לו ראש ממשלת בריטניה אדוארד הית , 
לעמוד בראש צוות חשיבה ( שכונה " טנק החשיבה " ) שיסייע לדאונינג סטריט 
לנווט את מדיניותה . בתפקיד זה רכש את הערצתם של כל ה"מנדרינים " של הקריה 
הממשלתית בווייטהול ועשה חיל בתחומי תעשיית הפחם , האנרגיה הגרעינית , 
לימודי המחשב והיחסים הבין גזעיים במדינה . רוטשילד היה זה שהזהיר עוד לפני 
מלחמת יום - הכיפורים , מפני משבר הדלק הממשמש ובא . הוא הזהיר מפני שקיעתה 
של בריטניה ככוח בין - לאומי בעל ערך , ודעותיו אלה לא נעמו לאוזניו של 
ראש - הממשלה זה מקרוב נבחר איש הלייבור הארולד וילסון . התפטרותו של 
הלורד לא איחרה לבוא . לדור הצעיר בבריטניה ייזכר הלורד רוטשילד כמי שסביבו 
רחשו לפני שלוש שנים שמועות כי היה מרגל סובייטי בשנים שלאחר המלחמה . הוא 
נחשד אז בכינוי " האדם הרביעי " , בהתייחסות לזהותה האלמונית של דמות חסרה 
בפרשה , ששלושת מרכיביה האחרים היו קים פילבי , גאי ברגס ואנתוני בלאנט . 
השלושה , כמו רוטשילד עצמו , הכירו באוניברסיטת קיימברידג ושניים מהם 
אף חלקו עם הלורד את ביתו בלונדון לעתים קרובות . הם ערקו בזמן לברית - 
המועצות והותירו סימן שאלה מעל זהותו של חברם . ב7891 , כאשר החלה בלונדון 
הסערה סביב פרסום ספרו של הסוכן לשעבר , פיטר רייט " לוכד המרגלים " , 
ביקש רוטשילד לנקות אחת ולתמיד את שמו ולצורך כך מימן בחשאי את נסיעתו של 
רייט מאוסטרליה ללונדון , ובכך תקודם כתיבת ספר על הנושא . במשך שמונה חודשים 
רבצה האשמה על רוטשילד ובאותה תקופה סירבה תאצר לטהר אחת ולתמיד את שמו באמצעות 
הצהרה בפרלמנט . לבסוף עשתה זאת , אך לא לפני שלמוניטין של האיש נגרם נזק 
רב . כאילו לא די בכך , שמה של בתו , אמה , שורבב לפרשת ההתנקשות בחייו 
של ראש - ממשלת שוודיה , אולוף פאלמה . ויקטור רוטשילד פרסם ארבעה ספרים 
בנושאי מדע וייעול והתחתן פעמיים . מנישואיו לאשתו הראשונה , ברברה , 
נולדו שתי בנות ובן וכך גם מנישואיו לאשתו השניה , טרסה . שלשום , כאשר 
נודע על מותו , ספדו לו בחום רב , ראש הממשלה לשעבר אדוארד הית וסגן שר 
החוץ ויליאם וולדגרייב , שהיה אחד מנושאי כליו באותו " טנק חשיבה " . 
