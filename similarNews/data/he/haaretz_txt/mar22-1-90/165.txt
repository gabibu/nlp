: ארץ זו לא ידעה בחירות חופשיות ולא התנסתה בחיים פוליטיים זה 04 שנה . 
אם היו אישים פוליטיים , לא היתה להם האפשרות להופיע והציבור לא הכירם . 
כמה דורות של צכוסלובקים לא ראו מעודם את הדמוקרטיה . היא היתה מוכרת רק 
במשך 02 שנה , בין שתי מלחמות - העולם . אמנם כן , תודעה דמוקרטית שעוררה 
עלינו הערצת זרים רבים חושלה במשך מאות שנים , אבל תודעה זו אינה יודעת 
כל - כך כיצד להיתרגם בממש לחיים דמוקרטיים בעלי תיפקוד נורמלי . בחירות 
אלו נראות לי איפוא כמעין הכנה לבחירות חופשיות אמיתיות : הבחירות החופשיות 
האמיתיות הראשונות יהיו כעבור שנתיים . אז יהיו לנו חוקה חדשה , מדינה 
מוגדרת מחדש , גופים מייצגים , כ006 חוקים ישונו עד אז , החיים הפוליטיים 
יתגבשו , דמויות פוליטיות חדשות יצוצו , מפלגות פוליטיות גדולות יקומו . 
נחצה סוף - סוף את השלב הקשה ביותר של הרפורמה הכלכלית . אמנם הבחירות 
ביוני יהיו חופשיות יחסית , אבל הן יתנהלו על רקע החוקה הישנה , ששונתה 
רק בחלקה . אני רואה אותן יותר כחזרה כללית . לא אשתתף ישירות בבחירות ה8 
ביוני . לא אהיה מועמד של שום מפלגה ולא אתחרה על מושב כלשהו בפרלמנט . 
אסתפק מן - הסתם במילוי חובתי האזרחית לשלשל את פתק ההצבעה לקלפי . אבל 
הייתי רוצה להשתתף בבחירות בעקיפין . אני סבור שיש לי זכות לכך כאשר אני 
רואה כרזות הקוראות " האוול , ערובה לבחירות חופשיות " . יש לי הרגשה שאנשים 
הפקידו בידי את האחריות לדאוג שהבחירות יהיו חופשיות . אני אתערב לפני הבחירות 
של 8 ביוני , כדי להסיח את תשומת - הלב מאינטרסים מפלגתיים , אישיים , 
אזוריים או קבוצתיים בכיוון האינטרס הכללי , אינטרס החברה . זו גם המשמעות 
לצעדי הנוכחיים , בעיקר לנסיעותי לחו"ל , לביקורי האפיפיור או הדלאי למה 
בפראג , ועוד למיליון דברים קטנים שאני עושה . אין לי שום דעה . ברגע זה 
כולנו לומדים הכל . גם המכונים לסקר דעת הקהל רק מתחילים ללמוד לעבוד . 
אתם יודעים היטב ששני משאלים יכולים לספק תוצאות סותרות , ובמצב פוליטי 
כה נזיל , משאל שנעשה אתמול אינו תקף עוד כיום . אני יודע שאם הקומוניסטים 
ינצחו בבחירות , איהפך שוב לדיסידנט ואני מאמין שמעטים סיכויי להיות כלוא 
או מוצא להורג . אם איני טועה , עדיין לא הציע איש את מועמדותי לתקופה הבאה . 
רק לאחר שמישהו יציע זאת אוכל לבדוק את אלפי ההיבטים של הצעה זו ולהחליט 
אם לקבלה או לא . הם היו פחותים מכפי שחשבתי . אני אף מופתע מהאיטיות ומהסרבול 
שבהתנגדות זו . תהיה אשר תהיה הבעיה שאני ניגש אליה , פוליטית או לא , 
תמיד אמצא עצמי עומד מול שאלה של מוסרקפמאליד4חמאנושי . לאחר שמצאה מחדש 
את חירותה , למעשה אבדה לחברה זו משמעות החיים , היא כאחוזת הלם . היא 
במצב הדומה ליציאה מן הכלא , מצב שאני מיטיב להכיר מפני שהייתי אסור ארבע 
פעמים . בכלא אתה מתפתח במרחב שגבולותיו צרים , תחומים היטב , ובתוך חלל 
זה אתה יכול לנוע חופשי . לחיים אלו יש משמעות וכיוון . משמעות זו היא 
שבקצה הדרך יש אור קטן , אור החירות שאתה חושב כי תמצאו שוב . אבל לפתע 
אתה יוצא את שער הכלא ומוצא עצמך בחלל שנראה כי אין לו גבולות . לפתע פתאום 
אתה אחוז ספיקות ואי - ודאות , אין לך תחושות ביטחון , שום תודעת מטרה , 
אתה מתנודד בעולם לא - מוכר , לא מוגדר , ובתוך - תוכך היית בהחלט מעדיף 
לחזור למקום שהיו בו קירות והיו גבולות . אגב , זה טיעונם העיקרי של הקומוניסטים 
האומרים : " בזמננו הכל ידעו את מקומם , עכשיו איש אינו יכול עוד למצוא 
את מקומו " . אשר לי , גם אם הייתי מקיאווליסט קיצוני , לא הייתי יכול אלא 
ללכת בכיוון החיים , כי זה הדבר העיקרי . איני מאמין שזה נובע מנטיותי 
המוסרניות או הפילוסופיות , אלא הוא נגזר בפשטות מכורח פוליטי . איני מטפח 
שום מרירות אישית ואיני נוטר טינה לאיש . אלה שכלאו אותי מעוררים בי בעיקר 
רגשות חמלה . גם צריך לציין שהכלא הוא הכנה מצוינת לשלטון : שם לומדים 
למשל לא להיות מופתע לעולם . אני אף לא מופתע מהיותי נשיא . גם לא הייתי 
מופתע אילו פתח עכשיו מישהו את הדלת וקרא : " האוול , חזור לתא שלך ! 
" כל פעם שאני פותח בשיחות פוליטיות חשובות , עוד בטרם איכנס לעובי הקורה , 
אני מציע לעוזריו של בני - שיחי : אל תהיו רציניים כל - כך , בלי בהלה ! 
ניסיון הדיסידנטיות מועיל מאוד , כך אתה מתרגל לראות כל מיני שטויות שכותבים 
עליך . הדו - קיום של שתי האומות שלנו הוא עניינן של אומות אלו , לא רק 
שלי . אישית , הייתי רוצה שנישאר פדרציה : בתחומים שונים נראות לי שתי 
הרפובליקות שלנו לא - ניתנות להפרדה ; מצב שתיהן היה גרוע בהרבה אילו כל 
אחת מהן היתה מנסה ללכת בדרכה שלה . עם כל הכבוד שיש לנו לזכות ההגדרה העצמית , 
אנחנו , הצכים והסלובקים , מודעים לחלוטין למציאות זו . נישאר איפוא 
פדרציה , אבל פדרציה אמיתית ולא שיטה טוטליטרית שעברה פדרליזציה . דרוש 
זמן כדי לחשוב מחדש על שאלות אלו , לא לפעול במהירות רבה מדי תחת לחץ . 
אני מאמין שמתחייבת תקופת - מעבר של כשנתיים , ובה תנוסח חוקה חדשה . 
יש צעדים שאפשר לעשותם מהר מאוד , אבל למעשה , יהיה צורך להשתמש בתקופת - 
מעבר זו כדי לטפח קשרים חדשים , שיטה ארגונית חדשה ביחסים הצכוסלובקיים . 
אם אני עומד על הצורך במחשבה בעניין זה , הרי זה מפני שאותם אנשים עצמם , 
שבמשך השנים האחרונות היו משרתיה הנאמנים של הריכוזיותקפמאליד4חמהמנורמלת 
בפראג , הם במקרים רבים אלה שדורשים כיום פעולה דחופה בעניין הסלובקי . 
למיטב ידיעתי , דברי לא עוררו מרד . אני חושב שאין להגביל את השאלה לברירה 
זו . פירוש הדבר , פסילתה של אפשרות שלישית הנראית לי רצויה ביותר , והיא 
שאיחוד גרמניה יהיה מרכיב באיחודה של אירופה : שילוב גרמניה במערכת ביטחון 
יהיה תלוי באדריכלות האירופית העתידה . השינוי חייב להיעשות בעת ובעונה 
אחת . וזה מה שאמרתי לאדונים בוש , גורבצוב , פון וייצזקר וגנשר . הנשיא 
פון וייצזקר אמר כאן שמדינה ניטרלית היא מדינה המפרידה בין שני מחנות אויבים ; 
אולם גרמניה אינה רוצה להיות לא רצועת - הסגר בין שני הגושים היריבים ולא 
שופט טניס . השיטה האירופית העתידה תצטרך להתבסס על עקרון הרב - קוטביות . 
מדינות קטנות לא יצטרכו עוד לחשוש מהגדולות ומדינות גדולות לא יימצאו עוד 
במצב של סכסוך או יריבות . זו שיטה שהלאטווים והאירים , לא פחות מהגרמנים 
והצרפתים , יחושו בה כולם בטוחים באותה מידה . לא זו בלבד שהצעות אלו משלימות 
זו את זו , אלא הן הולכות באותו כיוון . בסוף הדרך אנו רואים אירופה חדשה , 
כפי שרואה אותה בעיני רוחו הנשיא מיטראן . עם זאת , יש לשקול את שלבי 
הביניים שיאפשרו לנו להגיע לאידיאל זה . קודם כל , על המדינות החוזרות 
לאירופה לתאם את שובן . וכן יהיה רצוי שהמוסדות המגדירים עצמם אירופיים , 
אף שעד כה לא היו אלא מערב - אירופיים , יפתחו את שעריהם לפני אלה המשתלבים 
מחדש באירופה . יהיה טוב אם שלבים אלה ייעשו במהירות נאותה . צעדים אחרים 
יהיו הכרחיים ורק אז נוכל להגיע ליעד זה של קונפדרציה אירופית או ארצות - 
הברית של אירופה , או שם אחר שירצו לתת למכלול החדש . אשר לבריה"ם , היא 
נתונה עכשיו בתנועה , תנועה המתחוללת בעת ובעונה אחת עם השינוי באדריכלות 
של יבשת אירופה . בריה"ם מתקדמת לקראת דמוקרטיה , ופירוש הדבר דמוקרטיזציה 
של כל אחד ממרכיביה . זה עשוי להביא קונפדרציה סובייטית חדשה , מעין חבר - 
עמים . אם המרכיבים האירופיים של אותו חבר - עמים סובייטי ירצו לכונן קשרים 
עם אירופה תוך שמירה על יחסיהם המיוחדים עם מוסקווה , אין סיבה להתנגד לזה ; 
זה גם לא ימנע בעד המרכיבים האסיאתיים של בריה"ם לכונן קשרים חדשים באסיה . 
אלה הרהורים אישיים , יתכן שהעובדות יפריכו את דברי . אין זה תלוי בי . 
אבל הייתי רוצה שהשינויים יתרחשו בדרכי שלום . כל מדינה זכאית לעצמאות . 
זכות זו כלולה באמנות הבין - לאומיות ואפילו בחוקה הסובייטית . עכשיו צריך 
לראות באיזו נוסחה משפטית , תחיקתית , יגיעו אומות אלו לעצמאות . שאלת 
ההכרה במדינות וכינון יחסים דיפלומטיים אתן יהיו תלויים במערך תחיקתי זה . 
