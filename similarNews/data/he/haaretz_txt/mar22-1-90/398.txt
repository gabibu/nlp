מילאנו ( אי - פי ) . חברת פיאט הסכימה להרחיב את העסקה המשותפת שלה בברית - 
המועצות לייצור מכוניות , ולכלול בה ייצור מנועים ותיבות הילוכים , לכל 
ייצור המכוניות השנתי המתוכנן במפעל בילאבוגה בפרוורי מוסקווה , אמר שלשום 
דובר בחברה . כתוצאה מכך , פיאט תשלש את כמות המנועים והחלקים שייוצרו במפעל 
בילאבוגה , הוסיף הדובר . על פי תנאי ההסכם הראשון , הסכימה פיאט לספק 
מכונות וחלקים לייצור שנתי של 003 אלף מכוניות בינוניות מסוג איי39 , החל 
מאמצע 3991 או 4991 . הסובייטים היו אמורים לספק את המנועים ותיבות ההילוכים 
עבור שני שלישים מסך הייצור בשנה . ההסכם על העסקה המשותפת , נחתם בחורף 
שעבר בזמן ביקורו של נשיא ברית - המועצות , מיכאיל גורבצוב , באיטליה . 
השבוע , ביקשה משלחת פקידים סובייטיים שביקרה באיטליה , שפיאט תספק את 
המכונות לייצור 006 אלף מכוניות נוספות בשנה , אמר דובר פיאט . המשלחת הסובייטית 
המבקרת באיטליה , ביקרה במפעלי פיאט , ובחנה את דגם האיי39 שייצרו בילאבוגה . 
דגם זה הוא מכונית נוסעים קטנה המבוססת על מכונית הפנדה , הדגם הפופולארי 
של פיאט . 
