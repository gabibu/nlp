ריאד ( ע"ם ) . העיתון הסעודי " אל שרק אל - אוסט " מצטט מקורות סוריים 
ומוסר שוועידת הבעת הכללית , שתתקיים באפריל , תדון באפשרות לתת למגזר 
הפרטי בסוריה ולארגונים פוליטיים תפקיד רחב יותר בחיי המדינה . בדמשק מסר 
מקור סורי כי לאור התמורות בעולם ולקראת ועידת המפלגה והבחירות למועצת העם , 
וכן לקראת המפגש המורחב של החזית הלאומית המתקדמת , פועלת ההנהגה הסורית 
בשני צירים : האחד הוא של פתיחות בתחום הכלכלי והשני ליברליזציה בתחום 
הפוליטי , שתאפשר למפלגות הפוליטיות להשתתף בממשל , במסגרת החזית הלאומית 
המתקדמת שבהנהגת הבעת . לפי אותו מקור , הדלתות פתוחות בפני כל מפלגה חדשה , 
שמטרותיה תואמות את מטרות החזית הלאומית המתקדמת , הכוללת שש מפלגות . 
בדמשק נפוצו ידיעות לפיהן המפלגה הסורית הלאומית - סוציאלית , בראשותו של 
עסאם אל - מחיירי , מתכוננת להצטרף לחזית . אך מפלגה זו , שפעילותה אסורה 
בדמשק מאז שהואשמה ברצח הקולונל עדנאן אל - מאלכי בשנת 6591 , לא הגישה 
עד כה כל בקשת הצטרפות לחזית . אותו מקור אמר כי הנשיא אסד דיבר על הקמת 
חזית שתתפתח עד שתהפוך לתנועה ערבית אחת . ההכנות של הממשלה הסורית וההנהגה 
הארצית של מפלגת הבעת לקראת הוועידה הארצית התשיעית מתקיימות בתקופה של מודעות 
לתמורות העולמיות . המקור הסורי אמר : " מתחוללות תמורות במצבו של העולם 
הערבי כמו גם בבעיה הפלשתינית , במאפייניה ובסוגיות בין - לאומיות . השאלות 
המוצבות בפנינו הן כיצד לגשר בין העשייה הערבית המשותפת למען ההתמודדות עם 
התמורות בעולם , ומהי השפעתן של התפתחויות אלו על היחסים הבין - לאומיים , 
ובתוכם היחסים הבין - ערביים " . 
