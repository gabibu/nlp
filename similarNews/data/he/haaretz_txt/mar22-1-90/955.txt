אילו היו מראיינים את ביאליק לאחד ממוספי סוף - שבוע , דומה שהיה נשמע ונראה 
כפי שהוא מצטייר בספרו של שלמה שבא . הספר הוא שילוב של תולדות חיים וסיפורים , 
בחלקם רכילותיים , מפי מעריצים , חברים ומכרים , שהסתופפו בתקופות חיים 
מסוימות במחיצתו של ביאליק , מהם שכתבו יומנים וזיכרונות . כל זה מלווה 
במריחות לא - מקצועיות במיוחד של צבע והסברים פסיכולוגיים פשטניים . אין 
בכל החומר הרב ששלמה שבא אסף וליקט בשקידה וכמלאכת אהבה , חידושים מפליגים . 
אין הוא יכול לשמש להבנת ממדים נוספים של ביאליק האדם והמשורר . כביוגרף 
של ביאליק צועד שבא בדרכים שפילסו אחרים , ואינו שואף לפתוח בפני הקורא 
דרכים חדשות . יש בספר חזרות רבות מיותרות , הזקוקות לעורך קפדן . זיוה 
שמיר , חוקרת ספרות סמכותית , מצביעה על אי - דיוקים בספר , ובמאמרה היא 
נוקטת לשון - המעטה כשהיא אומרת על הביוגרפיה " אין היא מלמדת כמעט דבר " . 
כך , למשל , בנושא פרשיות האהבה המיוחסות לביאליק . האהבות הבלתי - מושגות , 
עליהן כתב : הציירת אירה יאן , " אהבה של מחצית הדרך " שלה כתב מכתבים 
שלא נכללו בין אגרותיו ; המורה הצעירה חיה פיקהולץ , שהפרשה עמה התגלתה 
על ידי זיוה שמיר . הדברים פורסמו בהרחבה בעיתונות , ושבא מביא אותם ככתבם , 
מבלי שיאיר אספקט אחר שלהם . כל מה שיש לשבא להגיד על היחסים של ביאליק 
עם אשתו מניה , מתומצת במספר משפטים סתמיים . שבא מתאר אותה כאשה פשוטה 
ומסורה , שלא ידעה עברית על בוריה , וביאליק כיבדה וביקש לשמרה מכל רע . 
" כל חייו השתדל שלא לצערה , והיה משקר לה בקור רוח כדי שלא תיפגע , 
ועשה הכל כדי לרצותה " . לידידו , הצייר חיים גליקסברג אמר " חבל שלא ציירו 
את מניה לפני שלושים שנה . אין הרבה נשים כמותה , היודעות לאהוב באמת ולהיות 
מסורות . היא גם בעלת חוש דק מן הדק , ובעלת טקט והיא אמיתית וצנועה " . 
קפמאבינעל חייהם העיבה העובדה שהיו חשוכי ילדים , וביאליק אהב ילדים בכל 
לבו . שבא מביא דברים כפשוטם , ומתרכז בעובדות . אבל ביאליק הוא גם המשורר 
שכתב את שיר האהבה הנפלא ביותר בשפה העברית " הכניסיני תחת כנפך " . ליצירה 
זו מוצא שבא לנכון להקדיש שורה אחת בלבד , ואינו סקרן לפענח תעלומות . 
במכתבו אל חיה פיקהולץ כתב ביאליק ממש באותו נוסח " מה יקרת לי בימי קרבתך 
המעטים , כבת , כאחות , ככלה ? שבא מסתפק בכך שהוא מעיר ששירי האהבה של 
ביאליק הם שירים של מנוצח , ומביא ציטטה משמעותית מפיו " בקרבי פנימה חיים 
ולוהטים , תובעים ודורשים מאות יצרי - רע שאינם נותנים מנוח . אלא שאני 
כבלתי אותם בשרשראות של ברזל , כפי שכפתו את פרומתיאוס האגדתי , והישלכתים 
כפותים לרגליו של הספר . ביאליק היה איש של בשרים , תאוות ויצרים , אבל 
לא היה מאהב גדול . האנרגיות שלו זרמו בכיוונים אחרים . שבא כביוגרף הוא 
בעל משקל - נוצה , אם כי קשה לבטל את אומץ לבו להתמודד עם משימה קשה ומחייבת , 
שאיש לפניו לא העז לעשות . עד היום לא נכתבה ביוגרפיה של ביאליק , ושל 
אישים אחרים בתחומי הספרות והתרבות . שבא נמנע מלדון ביצירתו של ביאליק . 
אבל אי - אפשר לכתוב את סיפור חייו מבלי לדון בהרחבה ומתוך ידע יסודי ביצירתו , 
שהיא חלק בלתי - נפרד מאישיותו , לבטיו ותסכוליו . מספרו של שבא עולה 
דמותו של המשורר כאיש צעיר , שדרכו זהה לדרכם של צעירים יהודים משכילים 
בתחילת המאה . דרכו של ביאליק מביאה אותו לאודיסה ובידו פנקס שירים . באמצעות 
השירים הוא מגיע לאחד העם , שהפך דומיננטי בחייו ומושא להערצתו . שבא אינו 
מסכים עם הטענה שהשפעתו של אחד העם הרציונליסט , יחד עם מנדלי חסר הרגשות 
והקר בכתיבתו , ריסנו את ביאליק בשיריו , ומנעו ממנו להרבות בשירים ליריים 
או אישיים . עבור ביאליק היה אחד העם מורה נערץ , והוא הגדיר עצמו כ"אחד 
העמי " , ונשאר נאמן לו עד יומו האחרון . אחד העם אהב את ביאליק וביום הולדתו 
החמישים כתב אליו " ועל ראשך נזר המשורר הלאומי . משורר אשר כמוהו לא קם 
מימי יהודה הלוי ואולי מימי הנביאים " . חייו של ביאליק קשורים באודסה ווארשה , 
" שתי ערים ושתי ממלכות " שונות באופיין . באודסה מגיע ביאליק לשיא פריחתו 
השירית , ונעשה לאיש מרכזי בחוגי התרבות העברית . רצינותו וקלילותו כובשים 
לבבות . אלה השנים שבהן הוא מפרסם את " משא נימירוב " ( " עיר ההריגה " ) 
לאחר הפוגרום בקישינוב , ואת " מגילת האש " ( " אבן - יסוד בשירתו " ) 
. דווקא ביאליק חשש , לפי שבא , מנטל הזהות של משורר : " סלד מן השירה 
והיה כבול אליה " . הוא שאף לא להיות תלוי בשירה מבחינה כלכלית , ומן האחריות 
שזו הטילה עליו , ורצה להיות סוחר מן העם . היו שהאשימו אותו שהוא סוחר 
ממולח ואוהב ממון , וגם קמצן , אם כי עזר לרבים . פרשת דרכים בחייו היוותה 
העלייה לארץ - ישראל שבה ביקר קודם לכן . כאן חיכו לו מעריציו הרבים , 
והוא היה לגיבור תרבות . שאגאל , שפגש בו , כתב " בתל אביב ביאליק אינו 
רק המשורר , אלא המושל הרוחני של העיר " . שאגאל שואל אותו מדוע אינך כותב 
יותר ? הרי אתה צריך להיות מאושר . א"י איננה גטו ואתה הינך המשורר היהודי 
הראשון " . וביאליק שותק . שלא כמו טשרניחובסקי , שבינו לבין ביאליק שררו 
יחסי ידידות והערכה , ארץ - ישראל לא הפכה חלק משירתו . הוא כתב על הגעגועים 
אליה ולא עליה . ביאליק כמו העביר את תאוותיו לתחומי הספרות והעסקנות התרבותית . 
משוררים צעירים , מהם תגליות שלו שלונסקי ושטיינמן וחבורת " כתובים " 
חיפשו את קרבתו , וגם מרדו בו כדמות - אב במרד שהכאיב לו . לצד ההערצה 
היתה גם ביקורת . אצ"ג כתב : " גם ביאליק גאון השירה הזועמת בנה לו ארמון . 
ושירי הזעם שלו בחנות " . שבא מרבה סיפורים , אבל ביאליק היה אדם מורכב . 
הקורא נותר עם תהיות ללא מענה . שאלה אחת ששבא מנסה לענות עליה מסקרנת 
באמת . מדוע דווקא בשנות ה09 של המאה ה91 , נולד המשורר הראשון של השירה 
העברית החדשה . הוא משיב ש"יתכן שרק בשנות ה09 , כשהחלה העברית להיות שפה 
מדוברת , יכלו להיוולד בעברית שירים של אמת ומשורר אמת . שפה מתה אינה 
מולידה שירים חיים " . זו תשובה חלקית . כדי לעמוד על אישיתו של המשורר 
הלאומי הראשון , שכתב גם שירה לירית מופלאה , יהיה עלינו לחכות לביוגרפיה 
רצינית , שכותבה ייעזר , ללא - ספק , גם בספרו של שבא . הוא עשה מלאכה 
נאמנה , אבל עדיין לא נעשה צדק עם ח"ן ביאליק . 
