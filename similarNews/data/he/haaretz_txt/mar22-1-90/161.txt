חמהתקשורת החניפה מאוד לאריה דרעי בשנים האחרונות , ספק אם צדקה . הוא 
כישרוני ופיקח , לאו דווקא חכם . הוא מקרין חביבות , הומור ולשון מתגלגלת , 
לאו דווקא בגרות ואמינות . השבוע הצליח להביא את מפלגתו לידי פילוג ואת 
מועצת חכמי התורה אל סף קרע . הוא גרם להפלתו של יצחק שמיר מראשות הממשלה , 
ספק אם יעמוד מאחורי התחייבותו להביא לבחירתו של שמעון פרס לראש הממשלה 
הבא . הוא פיזר הבטחות למפלגת העבודה , שבהסתמך עליהן נקטה במהלך המכריע 
של יצירת המשבר הממשלתי ; ספק אם יהיה מסוגל לפרוע אותן . הוא הטיל מטבע 
לשלולית הפוליטית הישראלית , אין ביטחון ש93 החכמים של מפלגת העבודה ישכילו 
למשות אותה . אריה דרעי הוא מוטציה של ההווי הפוליטי הישראלי של העשור הרביעי 
לקיום המדינה . התיקו הפוליטי יצר את הביצה שבה צמח . צעיר בן 52 , בן 
ישיבה ללא רקע ציבורי , שהגיע ב4891 לפוליטיקה באופן פתאומי והשתכר מהעוצמה 
שהיא מזמנת . מאזן הכוחות בין הימין לשמאל הותיר את הזירה הפוליטית פרוצה 
לתאוות הכוח של אריה דרעי . הוא לא חונך , פוליטית , באופן הדרגתי . 
הוא לא אולץ להסתגל למוסכמות , לנורמות התנהגות מקובלות . הוא מצא שדה 
חשוף ועט עליו בחדווה . ראשי העבודה והליכוד הניחו לו לעשות ככל העולה על 
רוחו . אריה דרעי היה ( עד כה ) שר שלא התבלט בדיונים בממשלה . שרים שנשאלו 
השבוע לא הצליחו להיזכר בתרומותיו לדיונים בנושאים מדיניים או בסוגיות לאומיות 
חשובות . זוכרים לו דווקא רגישות גבוהה לכבודו ולמעמדו ( באחת הישיבות , 
לא מזמן , פנה השר בר - לב בטעות אל השר פרץ בתואר : אדוני שר הפנים . 
אחד השרים מיהר לתקן : הרוטציה בין דרעי לפרץ תצא אל הפועל רק בעוד חצי 
שנה , ודרעי השלים : חכו , חכו , לאט , לאט ) . זוכרים לו התנהגות 
לא קולגיאלית : שמעו אותו מצהיר כי לא ייתן לרב פרץ לחזור למשרד הפנים ; 
נוכחו כיצד לא עמד בהתחייבויותיו כלפי שרים אחרים וכלפי החלטות ממשלה או 
ועדות שרים ( הסדר תשלומים לרשויות המקומיות הערביות , המאיימות מחדש לשבות ; 
הפנייה ישירה של כספים לרשויות מקומיות יהודיות , ליעדים שאינם בתחומי 
עיסוקו של משרד הפנים ; חריגות מהחלטות בעניין הנהגת שעון קיץ , הכוונת 
כספים למוסדות דת , ועוד ) . דרעי הוא איש חסר מעצורים , שנורמות מוסריות 
ציבוריות מקובלות אינן מפריעות לו לנהוג כחפצו . ואולי לא הוגן להטיח בו 
האשמה זו משום שאין כיום " נורמות מוסריות ציבוריות מקובלות " . היכרותו 
של דרעי עם המערכת הפוליטית התרחשה בתקופה שבה מי שמדבר על מוסר פוליטי , 
במובן המבחין בין טוב לרע , נחשב לדינוזאור . הוא למד ש"לא עכברא גנב , 
חורא גנב " ושאיש אינו עוצר בעדו להפעיל בתחומי אחריותו המיניסטריאלית 
את סמכותו כפי שהוא מוצא לנכון . היו לו מורים תומכים : יצחק שמיר , מצד 
אחד , שמעון פרס ויוסי ביילין , מצד שני . שמיר קרא לדרעי לשיחה קצרה 
על הטענות שהושמעו כלפיו , בעודו מנכ"ל משרד הפנים , על לחצים שהוא מפעיל 
על רשויות מקומיות להקצות כספים למוסדות של אנ"ש ( ראה להלן ) , והוא 
הכחיש במצח נחושה . ראש הממשלה התיר לו להמשיך במעשיו . יוסי ביילין , 
בהשראתו של פרס , הקצה לו כספים ולימד אותו כיצד לצבור כוח באמצעותם וכיצד 
לנקר את עיניהם של יריביו במחנה החרדי . דרעי מצטייר בעיני אלה שהתוודעו 
אליו בצמרת הפוליטית כאיש כישרוני , יונה בהשקפתו המדינית , מהיר תפיסה , 
חברותי , רע נאמן לחבריו הקרובים , אבל יחד עם זאת , שאפתן , תאב כוח , 
ציניקן , פזיז , משליט טרור ונחוש בהשגת מטרותיו . לשכתו והמעגל הסובב 
אותו מזמזמים כל הזמן המולה ופעלתנות חברהמנית . הוא מדיף איזה שהוא חוסר 
רצינות שמן הדין לשים לב אליו , עתה , כאשר מדברים בו גדולות כמי שמיועד 
לקבל את תיק האוצר . הרב דרעי הוא האיש שבשבוע שעבר הכריז על הצורך בהקמת 
ממשלה צרה והשבוע הצהיר על תמיכתו בממשלה רחבה ; הוא האיש שהודיע כי שמיר 
סירב לחתום על מסמך פשרה שנכתב בכתב ידו של הרב עובדיה יוסף , כאשר כעבור 
יום התברר כי כתב היד הוא של יצחק רבין ; הוא הוא האיש שבישר כי פרישתו 
של הרב פרץ היא ירידה לצורך עלייה וכי ש"ס תצא מלוכדת וחזקה עם שובו של השר 
לקליטת - עלייה לשורותיה . הרב דרעי שליט " א הוא סתם פוליטיקאי . פשיטא . 
קפמאבנזחמבטרם מגיע אריה דרעי אל המעיין , משרד האוצר , מן הדין להתעכב 
לרגע על מעלליו ליד הברז , משרד הפנים . שני פוליטיקאים צעירים מירושלים , 
ארנן יקותיאלי ( רץ ) ושמואל מאיר ( מפד"ל ) , הראשון סגן ראש עיריית 
ירושלים והשני חבר הנהלת העירייה , עניינו את מבקרת המדינה בשיטות עבודתו 
של אריה דרעי במשרד הפנים . הם טוענים כי סכום של לפחות 001 מיליון ש"ח 
מועבר מדי שנה ממשרד הפנים לרשויות המקומיות בשביל מוסדות שונים , וכי תחת 
שלטונו של דרעי , הן כמנכ"ל המשרד והן כשר , זרימת כספים זו נעשתה ללא 
קריטריונים ברורים , באופן המחייב את הזעקתה של מערכת ביקורת המדינה . 
במשרדי הממשלה , ישנם אנשים הגורסים כי הסכומים שבהם מדובר מגיעים לרבע 
מיליארד ש"ח . משרד הפנים , בכהונתו של דרעי , העביר כספים לרשויות מקומיות 
בשיטה פסולה , כפולת פנים : הוא הקצה משאבים למוסדות ולתחומי פעולה שאינם 
מעניינו של משרד הפנים , והוא התנה העברת תקציבים לרשויות מקומיות ( פעולה 
שהיא בתחום סמכותו הטבעית של המשרד ) , בהפניית חלקם לגורמים ולמוסדות 
שיש לו עניין מיוחד בהם . שתי הדרכים אינן כשרות ובעבר שללו אותן הן מבקר 
המדינה והן בג"ץ ( ראה , למשל , דו"ח מבקר המדינה על השלטון המקומי 6891 , 
דו"ח מבקר המדינה על משרד הפנים , 7891 , או בג"ץ 86692 ו87841 ) . ראשי 
הרשויות המקומיות מפחדים מדרעי ומהססים לספר את עלילותיו . הם היו זהירים 
גם השבוע , נוכח הסיכוי שתלותם בדרעי תגבר : הוא ימשול בהם לא רק מכס משרד 
הפנים אלא , אולי , מלשכת שר האוצר . בכל זאת , יש עדויות ומסמכים למכביר 
המעידים על נוהלי עבודה מוזרים שהיו נהוגים במשרד הפנים בתקופתו של דרעי : 
הפרוטוקולים המנציחים את דיוניהן של הנהלות וועדות הכספים של עיריות אשקלון , 
בני - ברק , ירושלים , קריית - ים , עכו , אור - יהודה , דימונה , 
באר - שבע , של המועצות המקומיות בירוחם , שדרות , בית - שמש , עמנואל , 
חצור הגלילית , ושל רשויות מקומיות אחרות , מצביעים על שיטות תמוהות של 
הקצאות כספים . אפשר למצוא בהם רשימות של מוסדות שמשרד הפנים העביר אליהם 
כספים באופן ישיר . אפשר לגלות בהם תמיהות והשגות של נבחרי הציבור באותם 
מקומות על ההקצאות ועל המניעים להעברת הכספים . הרי כמה דוגמאות : ועדת 
התמיכות של עיריית דימונה אישרה ב7 ביוני 9891 העברת כספים , ממשרד הפנים , 
לחמש עמותות מקומיות , כולן קשורות לש"ס . סך כל ההקצאות : 071 אלף ש"ח . 
הצעות לתמיכה בשלוש עמותות אחרות נדחו למועד אחר . המועצה המקומית עמנואל 
אישרה ב88 . 11 . 6 קבלת הקצבה ממשרד הפנים בשביל אגודת " אוהל שלום " 
בסך 03 אלף ש"ח . אחד מחברי המועצה , ש"ד זייבלד , לא יכול היה לסבול 
את הנוהל ועזב את האולם בעת האישור . במועצה המקומית חצור הגלילית התפתח 
ויכוח ב88 . 1 . 62 . חברי המועצה התבקשו לאשר תקציבים מיוחדים , שהגיעו 
ממשרד הפנים , לכל מיני מוסדות חרדיים ( סך הכל 561 אלף ש"ח ) . חבר 
המועצה יוסף אלול אמר : אני כועס על כך שלבתי - ספר אחרים בחצור לא משיגים 
כספים . משיב לו חבר אחר , משה שפשק : ידוע לכל חברי המליאה שכספים מיוחדים 
שמיועדים למוסדות חינוך מגיעים ספציפית למטרה מסוימת , ואם הם לא יאושרו 
על - ידי המועצה , הם לא יינתנו לשום מטרה אחרת . בירוחם תוהים חברי המועצה 
המקומית על זהותם של שלושה מוסדות שמשרד הפנים העביר להם 04 אלף ש"ח . ברוך 
אלמקייס , ראש המועצה , מסביר כי משרד הפנים הוא שפנה לגזבר המועצה המקומית 
ושאל אם תתנגד לקבל את הכספים בשביל שלושת המוסדות ( פרוטוקול המועצה מה - 
78 . 4 . 8 ) . אבנר כהן , עוזרו של דרעי ( בהיותו מנכ"ל משרד הפנים ) 
הודיע לראש עיריית אור - יהודה ולראש המועצה המקומית בית - שמש על הקצאת 
כספים מיוחדים לשיפוץ בתי - כנסת ברשויותיהם . החלק הארי של הקצבות למוסדות 
ולארגונים שהגיעו לאור - יהודה הועברו לעמותות של ש"ס ( פרוטוקול מועצת 
העיר מה98 . 3 . 62 ) . מוסדות הקשורים בש"ס תופסים נתחים נכבדים מהקצבות 
משרד הפנים לבני - ברק ( " אור דוד " : 004 אלף ש"ח ; " בית מלכה " : 
051 אלף ש"ח ; " שתילי זיתים " : 004 אלף ש"ח ; " תלפיות " : 004 אלף 
ש"ח ) . הוא הדין בערים אחרות . יש גם שיטות אחרות . ראשי עיריות מספרים , 
בשיחות פרטיות , כי דרעי הבטיח להזרים כספים לרשויות המקומיות שעליהן הם 
ממונים , אם יקצו סכומים מסוימים למוסדות שבטובתם הוא מעוניין . על - פי 
שיטה זו , דרעי אינו משפר בהכרח את רמת השירותים הממלכתיים בכלל המגזר החרדי ; 
הקצאות הכספים של משרד הפנים סלקטיוויות ועונות על ציפיותיהם של אותם פלגים 
באוכלוסייה זו ( ובתוך ש"ס ) שהמשרד חפץ ביקרם . לפי אחת ההערכות , תומכים 
מענקי משרד הפנים בשנים האחרונות בכ02 אחוז בלבד מהמוסדות החרדיים הזקוקים 
להם . יש לזכור כי על - פי חוק , בידי שר הפנים סמכויות רחבות מאוד המאפשרות 
להפנות כספים לרשויות מקומיות , לפי שיקול דעתו . בשנה שעברה , העמיד 
תקציב המדינה לרשות המשרד , בסעיפים שונים , סכום המגיע לכ007 מיליון ש"ח 
לצורך זה . בתקופתו של דרעי במשרד הפנים , פותחה ושוכללה השיטה שלפיה שההקצבות 
אינן מגיעות למועצות המקומיות , כדי שהן יחליטו על השימוש בהן , אלא משרד 
הפנים מייעד מראש את הכספים ( בחלקם ) , למימון מטרות שעליהן הוא החליט . 
הדבר דומה למצב שבו , נניח , שר החינוך יחליט על דעת עצמו להעמיד כספים 
לרשות המחלקה לאשורולוגיה באוניברסיטה העברית , או ששר המדע יכפיל את תקציבה 
של המחלקה האורולוגית בבית - החולים רמב"ם . לך דע מה מניעי השרים בהחלטותיהם . 
לפני שנותנים בידי אריה דרעי את תפקיד הבקר העליון על הוצאת כספי המדינה , 
מוטב , אולי , להמתין לדברה של מבקרת המדינה על תפקוד משרד הפנים בראשותו . 
ואולי גם הקמת ועדת חקירה ממלכתית אינה דרישה מוגזמת . קפמאבנזחמלעיסוקיו 
של דרעי במישור הציבורי יש , מטבע הדברים , הקרנה על מצבם האישי של בני 
משפחתו וידידיו : אחיו , הרב יהודה דרעי , והרב דוד יוסף , בנו של הרב 
עובדיה יוסף , קיבלו , ללא מכרז , מינוי של רבנים שכונתיים בבירה ( במועצה 
הדתית אומרים שהמהלך היה כדאי ומזכירים כי המועצה קיבלה הקצבה של שני מיליון 
ש"ח ממשרד הפנים ) ; אחיו , שלמה דרעי , הוא חבר בוועדה המחוזית לתכנון 
ולבניין ערים בירושלים והוא גם עו"ד במשרד שקיבל את המונופול על הסדר פריסת 
החובות של הרשויות המקומיות ; יועצו האישי , דוד גלס , הוא שותף בכיר 
במשרד זה . ואלה דוגמאות בלבד . קפמאבנזחמהשבוע הומחש כי לתורה יש דעות 
אחדות . השימוש שעשו רבנים בכתבי הקודש ובהלכה כדי לאשש את השקפותיהם הפוליטיות 
הגיע לשיא נלעג . מצד אחד , אמר הרב עובדיה יוסף דברים מפורשים מאוד : 
פיקוח נפש דוחה אף שעל . מצד שני , הצהיר הראשון לציון , הרב מרדכי אליהו , 
כי לא יטוש ה עמו ונחלתו לא יעזוב . החרה החזיק אחריו הרב הראשי אברהם 
שפירא , שקבע : אנחנו מצווים להגן על הארץ כולה שהנחילנו הקב"ה . זו מחלוקת 
המשתרעת על פני 22 שנה , מאז מלחמת ששת הימים , והיא ממלאה את דברי ימי 
הכינוסים לתורה שבעל - פה שמארגן באופן מסורתי מוסד הרב קוק . החידוש שהתגלה 
השבוע היה בקריסתה של ההייררכיה הרבנית בעולם החרדי : הרב יצחק פרץ המרה 
את פיו של הרב עובדיה יוסף , וזה התעלם מהוראתו של הרב שך . ( לפחות בקטע 
ההצבעה על הפלת הממשלה ) . על הניגוד בין שני מורי ההוראה של ש"ס אמר השבוע 
ח"ך יוסף עזרן , כי אנשי ש"ס משולים לאותו נער המצווה בכיבוד אביו ואמו 
גם יחד . כאשר מבקשים שניהם ממנו כוס מים , מה עליו לעשות ? למי להגיש 
ראשונה ? הגמרא אומרת שייתן זכות בכורה לאביו משום שגם אמו מצווה בכבודו , 
אבל אם הם גרושים יעמיד את הכוס בתווך . בש"ס היתה הרגשה השבוע שהאפשרות 
של גט היא לא כל - כך רחוקה . קפמאבנזחמהמחדל של שמעון פרס היה שלא הצליח 
להגיע אל הרב שך , לפני שחולל את המשבר הממשלתי . היה לו דיבור עם אריה 
דרעי ועם הרב עובדיה יוסף , אבל לזקן שבחבורה לא הגיע . " ניסינו אבל 
לא הצלחנו " , אמרו השבוע במפלגת העבודה . הרב שך הסביר לח"ך אברהם רביץ 
כי על ש"ס ללכת עם פשוטי העם ואלה נמצאים בשורות הליכוד . אריה דרעי חש השבוע 
את נחת זרועו של העם הפשוט . בריכוזים החרדיים הופצו פשקווילים שאמרו : 
" קורסים לערבית לציבור החרדי ! לרגל המצב שבו נציגינו הפילו הממשלה ונכנסים 
לקואליציה שבה נצטרך לשבת עם ח"כים ערביים , שהם נציגי אש"ף , פותחים לציבור 
קורסי ערבית . כיתות נפרדות לגברים ונשים . נא להתקשר ( וכאן מופיע מספר 
הטלפון בלשכתו של דרעי ) " . גילוי - דעת אחר קרא : " אריה דרעי התפטר ! 
די פגעת בכבודם של הרב שך והרב יוסף ; די גרמת להתגוללותם של גדולי התורה 
וגדולי ראשי הישיבות בפתח משרדך ככלבים באשפתות ; די הוכחת כי כל מאווייך 
ורצונותיך מסתפקים בשאיפות לשררה , כבוד , כסף ועוד כותרת בעיתון , המעבירים 
אותך על דעתך . . . לעת - עתה אנחנו מסתפקים ברמזים בתקווה כי תסיק המסקנות 
ותתפטר ! ! ! אם לא . . . יהיה זה מאבק עיקש , חסר פשרות , ללא רחמים . 
. . קפמאבנזחמאהוד אולמרט יצא השבוע נגד הסתמכות העבודה על חברי כנסת ערביים 
במאמציה לכונן ממשלה . אולמרט קבע כי חברי הכנסת הערביים אינם ציוניים ואפילו 
אנטי - ציוניים . קצת בוטה מפי שר הממונה על הטיפול במגזר הערבי , שתפקידו 
לשפר את תחושתו של הציבור הערבי , לחתור לביטול קיפוחו , ולהרגיל את הרוב 
היהודי להשלים עם זכויותיהם הלגיטימיות של נבחרי הציבור הערביים לקחת חלק 
בתהליך הדמוקרטי המרכזי של הרכבת ממשלה . 
