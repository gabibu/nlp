מוסקווה ( ע"ר וע"ץ ) . נשיא בריה"ם , מיכאיל גורבצוב , הציב אתמול 
אולטימטום חדש לליטאים : לעצור במהירות את הקמת יחידות ההגנה האזרחית של 
מתנדבים תוך יומיים . על כך מסרה סוכנות טאס . במברק לנשיא ליטא , ויטאוטאס 
לאנדסברגיס , כתב גורבצוב : " אני מציע שיינקטו צעדים , ללא דיחוי , 
לעצור הקמת יחידות אלה ואחרות . נא דווח על מילוי הצו בתוך יומיים " . כוחות 
הביטחון של הק - ג - ב תיגברו אתמול את העמדות לאורך הגבולות הבין - לאומיים 
של ליטא מסרה סוכנות טאס . חיילי משמר הגבול של הק - ג - ב סייעו לפקידי 
המכס למלא אחר צו שהוציא שלשום הנשיא מיכאיל גורבצוב להגביר את הלחץ על ליטא , 
שתחזור בה מהכרזת העצמאות שלה . סגן מנהל סוכנות הידיעות הליטאית , אנריקאס 
סאביקאס אמר אתמול לכתב סוכנות הידיעות הצרפתית , כי אלפיים צנחנים מצבא 
ברית המועצות הגיעו בימים האחרונים לליטא . עם זאת העריך סאביקאס , כי 
לא תהיה התערבות צבאית בליטא . " צבא סובייטי יש לנו כבר . כמו כן 0002 
צנחנים הגיעו לרפובליקה בימים האחרונים . אולם מדובר רק בלחץ מוסרי ופסיכולוגי , 
גם אם קיימת סכנה של פרובוקציה מצד הצבא " , אמר סאביקאס . ואשינגטון ( 
ע"ר - ע"ץ ) . בתגובה להגברת הלחץ הסובייטי על ליטא , קרא אתמול נשיא 
ארה"ב גורג בוש לשני הצדדים להיכנס למשא ומתן על מנת להרפות את המתח השורר 
ביניהם . " חשוב מאוד שלא ייעשה שימוש בכוח . אני קורא לפתרון של שלום " , 
אמר בוש בתשובה לשאלות כתבים . מוסקווה ( ע"ץ ) . " לא תהיה התערבות 
צבאית סובייטית בליטא " , הרגיע אתמול במוסקווה דובר משרד החוץ , גנאדי 
גראסימוב . במסיבת העיתונאים הקבועה שלו לבעיות בין - לאומיות , הסכים גראסימוב 
להשיב על שאלות של עיתונאים בעניין ליטא . כתב רשות השידור השוודית במוסקווה 
מסר אתמול , כי כתבים מערביים במוסקווה לא הורשו לצאת לווילנה לסיקור המצב . 
כתב הטלוויזיה הסובייטית בווילנה שדיווח ב"נימה אוהדת " על הפגנת תמיכה 
של האוכלוסייה בהכרזת העצמאות , נקרא לשוב למוסקווה . ( ע"ץ ) . לצווים 
של הנשיא גורבצוב בעניין ליטא ולמסמכים אחרים הקובעים ריבונות סובייטית על 
ליטא , " אין סמכות משפטית והם אינם ניתנים ליישום , אלא בכוח צבאי ברוטאלי " , 
הכריז שלשום בלילה נשיא ליטא , ויטאוטאס לאנדסברגיס . מוסקווה ( ע"ר ) 
. בעוד הקרמלין הגביר את הלחץ על ליטא לחזור בה מהכרזת העצמאות שלה , 
ושיגר אתמול תובעים לרפובליקה הבאלטית , התחילו אזרחים בליטא להסגיר את 
כלי נשקם לידי הכוחות הסובייטים . הפרלמנט הליטאי הודיע אתמול , כי מוסקווה 
פעלה במהירות , כדי ליישם את צעדי החירום נגד הרפובליקה , על פי הוראות 
הנשיא גורבאצוב . התובע הכללי של ליטא , וידודיס באראוסקאס , הודיע לפרלמנט 
כי נמסר לו ע"י מוסקווה שצוות בן 11 נציגים של לשכת התובע הכללי הסובייטי 
יגיע בקרוב לרפובליקה . קודם לכן מסר הגנרל טאורינסקאס , ראש האגודה הליטאית 
לשיתוף פעולה עם חיל היבשה וחיל הים , כי הוזהר שלשום בלילה שאם אנשי הכוח 
שלו לא ימסרו את נשקם , יוחרם נשק זה . הוא ציין כי היחידות אכן הסגירו 
את נשקן . הגנרל הוסיף : " אתמול בערב בשעה 9 זומנתי אל מפקד כוחות היבשה 
הסובייטיים , הגנרל ולנטין וארניקוב , שהודיע לי כי עלי לדווח לפרלמנט , 
כי אם כלי הנשק לא יימסרו , הם יילקחו בכוח . " אי לכך הוצאתי פקודה וכל 
הארגונים מסרו היום את כל הנשק ליחידות צבאיות " . 
