התנועה לחופש מדע דת ותרבות בישראל חמד"ת עתרה אתמול לבג"ץ נגד עיריית 
ירושלים , בגין מה שהגדירה " חלוקת הכספים הפסולה ליחודיים בעירייה " . 
בעתירה מתבקשים המשיבים לבוא ולנמק מדוע לא ייקבעו אמות מידה עניניות כלליות 
ושוות שעל פיהן בלבד תינתנה תמיכות והקצבות בעיריה , כאשר כולן מנותקות 
מזיקה כלשהי לחברי המועצה ולסיעותיהם " . העותרים , ביניהם יו"ר התנועה , 
פרוף הלל שובל , דורשים לאסור על עיריית ירושלים לחלק את הכספים , " בשל 
נוהל מזיק ובזוי וחשש לפגיעה בטוהר המידות " . בעתירה שהוגשה באמצעות עו"ד 
רנאטו יראק , טוענים ראשי חמד"ת כי " חברי מועצת עיריית ירושלים הנוטלים 
מקופת הציבור ומחלקים ממנה לאישים ומוסדות הקרובים לליבם , מפרים באופן 
בוטה את עקרונות החופש והשוויון המובטחים לכל במגילת העצמאות " . תנועת חמד"ת 
נפגעת , לטענתה , מן השיטה הפסולה והן " כמי שבסיס קיומה מחייבת ללחום 
יום יום למינהל תקין בחלוקת כספי הציבור לנצרכים ולצורכים " . על - פי השיטה , 
נטען , זוכה כל חבר סיעה ב05 אלף שקלים ומחלק אותם למוסדות תרבות וחברה 
ככל העולה על רוחו או על רוח סיעתו . בעתירה נטען , כי בשיטה הקיימת , 
גודל התשלום מקופת הציבור , אינו בהרכח פונקציה של צרכים עניניים , אלא 
נובע מגודל הסיעה , כאילו יש בהכרח קשר בין גודל הסיעה ובין מספר הגורמים 
הקשורים אליה הזקוקים לסיוע כספי . הפרוף שובל מציין , כי אין לנצל קשרים 
אישיים כדי לזכות במאצעותם להקצבה וכי החלוקה צריכה להתבצע על - פי קריטריונים 
ענייניים . 
