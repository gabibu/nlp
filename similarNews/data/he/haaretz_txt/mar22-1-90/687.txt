פרמריבו , סורינאם ( אי - פי ) . צבא סורינאם , גויאנה ההולנדית לשעבר , 
מתכחש לסמכות הממשלה האזרחית ומסרב לשחרר מנהיג גרילה ועשרה מאנשיו שנעצרו 
" על עבירות סמים " , כך מסר אתמול מקור ממשלתי . סגן מפקד הגרילה טען 
כי חמישה מן האנשים מתו במעצר . לממשלתו של הנשיא , רמסווק שנקר , לא היתה 
תגובה על המצב . אך מקור רשמי , שדיבר בעילום שם , אמר כי מנהיג מורדי 
הגונגל , רוני ברונסוויק , ועשרה אנשי גרילה המוחזקים על ידי הצבא לא שוחררו , 
למרות שראש הממשלה הורה לשחררם עוד ביום שלישי , לאחר שדן עם התובע הכללי 
בהאשמות שהועלו נגדם . גורלם של העצורים אינו ידוע . סגנו של המפקד , יוהן 
וולי , הידוע בכינוי " קומנדר קסטרו " , טלפן אתמול לתחנת הרדיו הממשלתית 
וטען כי הצבא הרג חמישה מתוך 11 העצורים . לא ניתן היה לאמת גרסה זו . וולי 
קרא לתושבי סורינאם להישאר בבתיהם , אך לא פרסם אולטימטום מוגדר . הטלוויזיה 
ההולנדית דיווחה כי המורדים שידרו אולטימטום ברדיו הממלכתי של סורינאם ובו 
איימו בנקיטת " צעדים מתאימים " אם ברונסוויק לא ישוחרר . לא היה ברור 
מהם צעדים אלה . מפקד הצבא , דסי בוטרס , שהיה השליט הצבאי בסורינאם בין 
השנים 0891 - 8891 עצר את המורדים ביום שני בשל עבירות סמים , כאשר הגיעו 
לפרמריבו הבירה לסיבוב נוסף של שיחות שלום עם הממשלה כדי לשים קץ להתמרדותם 
בת השנתיים . בוטרס מאשים את המורדים , אנשי הגונגל , בעבירות סמים בלתי - 
מוגדרות הקשורות לתפיסת טון קוקאין בלתי - מזוקק מקולומביה . ברונסוויק הודיע , 
כי אנשיו החרימו את הקוקאין ביום ראשון במטוס אשר המריא מהעיר קאלי בקולומביה . 
המטוס נאלץ לנחות בשל תנאי מזג אוויר גרועים ליד בסיס מורדים בכפר מואנגו , 
באזור מכרות הבוקסיט של סורינאם . המעצרים אירעו לאחר שבוטרס מתת ביקורת 
על תנאי השלום שהציע שנקר למורדים , אשר לוחמים בצבא זה כמה שנים . בתנאים 
אלה לא יצטרכו אנשי הגרילה לפרוק את נשקם והם יורשו לפטרל באזור הגונגל של 
מזרח סורינאם שם נמצא בסיס הכוח שלהם . שניים משומרי ראשו של ברונסוויק נהרגו 
בחילופי יריות עם חיילים במהלך המעצר ביום שני . מקור ממשלתי עלום שם מסר , 
כי הצבא ביצע את המאסרים בלי להיוועץ בממשלה . בחודשים האחרונים מגלה הצבא 
נטיה גוברת והולכת לשלוט באופן בלתי תלוי בממשלה האזרחית . לבוטרס יש עדיין 
השפעה רבה , למרות תבוסתו בבחירות ב8891 . 
