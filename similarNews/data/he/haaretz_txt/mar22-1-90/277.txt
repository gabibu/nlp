שר התיירות גדעון פת , הביע אתמול את תקוותו , כי תקום ממשלה ולא ממשלת 
מעבר , אשר תבין את הצורך בהשקעת משאבים גדולים יותר מהקיימים בעידוד תנועת 
תיירות לישראל , בהם הוא תולה את קולר כשלון יכולת מעבר מחסום שני מיליון 
המבקרים בשנה בארץ . בהרצאה שנשא אתמול ב"פורום התיירות " של המרכז הישראלי 
לניהול מפגש מומחים לדיון בתיירות נכנסת , המשיך ואמר פת כי לא רק אירועי 
האינתיפאדה הם שגרמו לירידה בתנועת התיירות ארצה , אלא המחסור במשאבים כספיים 
לנושאי פרסום ושיווק בחו"ל , פגעו ביכולתה של מדינת ישראל לעודד תנועת תיירות . 
לדברי פת , לא ייתכן כי מדינות המתחרות בישראל ישקיעו לעתים עד % 01 מהיקף 
הכנסותיהן מתיירות בעידוד ושיווק , בעוד מדינת ישראל משקיעה שליש אחוז בלבד 
מהכנסותיה לפעולות פרסום . לדברי שר התיירות יש צורך להשקיע הרבה מעבר לששה 
מיליון דולר לשנה בתחום זה . מנהל המכירות של חברת לופטהנזה , מההנהלה הראשית 
בפרנקפורט , שהגיע במיוחד לאירוע , אמר כי ישראל נדחקה מראש מהדורות החדשות 
בגרמניה המערבית לטובת נושאי נפילת החומה עם מזרח , דבר שתרם להתאוששות 
המסתמנת בתנועת התיירות מגרמניה המערבית . בדעת החברה להגדיל בשנתיים הקרובות 
את היצע המושבים לישראל , באמצעות החלפת הציוד למטוסים רחבי גוף . מנהל 
לשכת התיירות הממשלתית של ישראל בגרמניה המערבית , שבתאי שי , אמר כי העובדה 
שתנועת התיירות ממערב גרמניה אינה בנויה יחסית על שוק יהודי , תרמה לירידה 
בתנועת התיירות ממדינה זו בשנה האחרונה , שכן לא היה קיים גורם מאזן זה 
המאפיין מדינות מערב אירופה אחרות , דוגמת צרפת ובריטניה . הוא הביע את 
תקוותו כי תימשך מגמת ההתאוששות בתיירות מגרמניה המערבית , כפי שבאה לידי 
ביטוי למן תחילת השנה הנוכחית . 
