בעיקרו של דבר זהו ריכוז של ידיעות ארכיון . אין כמעט שום דבר חדש במה שפורסם . 
עוד בשנתון הקודם על המאזן הצבאי במזה"ת , כתבנו שעיראק עלולה להגיע ליכולת 
גרעינית תוך 501 שנים וההערכה זו עדיין תקפה . הם עדיין לא הגיעו לשלב 
של ייצור נשק גרעיני , אך פועלים נמרצות בכיוון הזה . הידיעות האלה בהחלט 
צריכות להדאיג , לא רק אותנו , גם את סוריה , איראן ומדינות המפרץ , 
שהנשק הזה יכול להיות מופנה גם נגדן . אין ספק שהעיראקים חוששים מניסיון 
ישראלי נוסף למנוע בכוח את המשך הפיתוח הגרעיני בארצם . אבל , ייתכן וזה 
נעשה על רקע החששות של המלך חוסיין מכוונות ישראליות לממש את התוכנית " ירדן 
היא פלשתין " . לא מן הנמנע שהמלך ביקש להפגין שרירים כלפי ישראל . אפשרות 
נוספת היא שבהצבת המשגרים מבקש סדאם חוסיין לאותת לנו שעיראק חזרה להיות 
שחקן ראשי בסכסוך הישראלי - ערבי . אבל גם ייתכן מאוד שכל המהלך הזה לא 
נועד אלא לצרכי פנים . פעולה בודדת פה ושם לא תפתור את הבעיה . חייבים לתת 
את הדעת לצורך בפיקוח ובקרת נשק במישור האזורי . על המעצמות הגדולות ליזום 
הסדרים למניעת הפצתו של נשק בלתי קונבנציונאלי במזה"ת , וישראל צריכה לתמוך 
בכך . שמיר כבר נתן את הסכמתו לכך . בהיותו שר החוץ הציע שמדינות המזה"ת 
יגיעו להסדר מעשי למניעת הפצתו של נשק גרעיני , ואפשר להוסיף לכך ביולוגי 
וכימי , במזה"ת . אבל שלב כזה מצריך הידברות בין המדינות הנוגעות בדבר , 
ולשלב כזה לא ניתן יהיה להגיע כל עוד לא טיפלנו בפתרון הבעיה הפלשתינית . 
המשך הקיפאון בתהליך המדיני עלול בהחלט להוביל למצב שמירוץ החימוש במזה"ת 
ייצא מכלל שליטה . לפי מיטב הידיעות שבידי , אי אפשר להצביע שהתוכנית הגרעינית 
המצרית מכוונת לפיתוח נשק גרעיני , אלא יותר בכיוון של הקמת תחנות כוח גרעיניות 
לאספקת חשמל , כורי מחקר גרעיניים שהם דברים לגיטימיים . למצרים הסכם 
שלום עם ישראל , וגם לוב איננה מהווה יותר איום על שלומה של מצרים . אבל , 
אם חלילה המצרים כן יפתחו פצצה , אתם לפחות אפשר יהיה להידבר סביב שולחן 
הדיונים , מה שאין אנו יכולים לעשות כיום עם שאר מדינות ערב . 
