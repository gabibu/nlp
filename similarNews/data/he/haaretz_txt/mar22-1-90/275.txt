( ע ) . תושב רמת - גן הובא אתמול לבית - משפט השלום בתל אביב , ושוחרר 
בערבות . החשוד , אריה לדרמן , 23 , מרמת גן , נתפס חותך חוטי חשמל 
לשם גניבתם ומכירת הנחושת . לטענת המשטרה , נתפס החשוד " על חם " , לאחר 
שהתנהגותו היתה מוזרה . הוא אף טען לפני השוטרים שתפסוהו , כי פרנסתו על 
גניבות שונות ומזדמנות , וכי שום דבר לא יעמוד בדרכו זו . רס"ר יובל אראל 
ממשטרת מחוז דן ביקש מבית המשפט לשלוח את החשוד להסתכלות פסיכיאטרית . החשוד 
הכחיש כל מה שמייחסת לו המשטרה , וטען כי הוא פועל בניין ולהשלמת הכנסתו 
אוסף כבלי חשמל מערימות פסולת וזבל לשם מכירת הנחושת שבהם . לטענתו , הוא 
מצא את סליל חוטי החשמל ברחוב ולא גנבו , וכי חברת החשמל מעולם לא התלוננה 
עליו . אין הוא זקוק לטיפול נפשי כלשהו , אמר . השופטת מרים סוקולוב הורתה 
לשחרר את החשוד בערבות , בציינה כי לא התרשמה שהתנהגותו חריגה ומצדיקה הסתכלות 
פסיכיאטרית . 
