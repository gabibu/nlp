( ע ) . השר לענייני ערבים , אהוד אולמרט , הביע אתמול את תקוותו כי 
יום האדמה שיחול ביום ו הקרוב , יעבור בשקט , כמו בשנים האחרונות , ולא 
יהיו בו גילויי לאומנות ואלימות . עם זאת הזהיר אולמרט , שהופיע במועדון 
הכלכלי בירושלים , מפני גילויים גוברים של הקצנה בקרב האוכלוסיה הערבית 
בארץ , והטלת ספקות מצדה בזיקתה למדינה . הוא הצביע על פרסומים רבים שהופיעו 
בשנה האחרונה בקרב האוכלוסיה הערבית , והחותרים , לדבריו , לראות בה מיעוט 
לאומי שחייב לקבל סטטוס משפטי שונה מזה הקיים היום . " יותר ויותר ערבים 
ישראלים מטילים ספק ביכולתם להיות אזרחי המדינה , כפי שהיא . הם מצהירים 
ששילובם בישראל נכשל , מדגישים את היותם חלק מהתהליך הפלשתיני ומדברים על 
אוטונומיה לאומית , על אוטונומיה בחינוך ועל מנגנונים עצמיים שינתקו אותם 
מזרם החיים המרכזי של המדינה " , אמר אולמרט . הוא הוסיף כי בשנה האחרונה 
היו גילויים קשים של תמיכה מצד האוכלוסיה הערבית בארץ באינתיפאדה . לדבריו , 
לא מדובר רק בסיוע , בתרומות ובהסברה , אלא ב"מגעים ישירים עם גורמי אש"ף 
בחו"ל , שמכוונים את הפעילות . לרבות קבלת מימון ישיר מגורמים אלה " . השר 
הדגיש כי הקשר ההולך וגובר של ערביי ישראל לתהליכים המתרחשים בשטחים , מהווה 
" התפתחות משמעותית ביותר שתשפיע בעתיד על הפתרון הפוליטי " . בכך הוא ביקש 
להתריע , לדבריו , על הסכנה העצומה שבהקמת מדינה פלשתינית בגדה . לדעתו , 
אם יתקבל פתרון פוליטי כזה , לא יוכלו 056 אלף הערבים בישראל להשלים עם 
כך שיהיה להם סטטוס פוליטי שונה מאשר לאחיהם בגדה , עמם יש להם רצף טריטוריאלי . 
" זו תהיה אשליה להאמין שהם יעדיפו לחיות בישראל , במנותק מההוויה הפוליטית 
הפלשתינית שתקום " , אמר אולמרט . לעומת זאת הוא גרס שפתרון האוטונומיה , 
המבטיח נוכחות צבאית בגדה , הוא פחות מסוכן לישראל . בדברו על המו"ם הקואליציוני 
אמר כי " שמעון פרס אוכל את הדייסה שבישל במו ידיו . הוא אמר בחודשים האחרונים 
שיש ביכולתו להקים ממשלה צרה עם הרב שך . אבל הוא השלה את עצמו שהרב שך 
הוא חניך השומר הצעיר . פרס והמערך לא מבינים שהיניות אצל הרב שך היא הטפל 
והיהדות היא העיקר אצלו " . אולמרט מתח ביקורת חריפה על הידיעות שלפיהן מנסה 
המערך להעביר לצדו ח"כים מהליכוד . " לדעתי , כשמבטיחים טובות הנאה פוליטיות 
לח"כים זו עבירה פלילית , אי אפשר לבנות ממשלה ולנהל מדינה על בסיס של שיחוד 
ח"כים ושרים " , אמר . הוא גם תקף את המערך על ניסיונו לגייס שותפים פוליטיים 
להקמת ממשלה מקרב הח"כים הערביים , וטען כי חלק מאישים ערביים אלה " מקבלים 
הוראות ישירות מערפאת , הם משרתיו בכנסת , והמידע שאני מקבל על כך מגיע 
גם לידיעת שמעון פרס " . אשר לליכוד , הודה אולמרט כי עד לפני שבועיים מצבו 
היה " רע מאוד " . אולם , ההתייצבות לצד שמיר , לרבות של אריק שרון ודוד 
לוי , " הצילה את הליכוד " . לדעתו אם היתה נפתחת מלחמה פנימית בליכוד , 
היתה קמה ממשלת מערך תוך ימים ספורים . 
