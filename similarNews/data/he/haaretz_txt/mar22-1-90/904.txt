ירדן טענה אתמול כי ארגון הגיהאד האיסלאמי הוא האחראי לירי שני פגזי הקטיושה 
בשבוע שעבר משטח ירדן לעבר ישראל . בסוף השבוע פורסמו ידיעות על חידוש 
הסיוע העיראקי למנגנוני הפיגועים של ארגוני אש"ף . מקור ירדני רשמי מסר אתמול 
לכתבת רדיו " מונטה - קרלו " ברבת עמון , כי ארגון הגיהאד האיסלאמי הגביר 
באחרונה את פעילותו בירדן , וכי הוא האחראי לירי שני פגזי הקטיושה בשבוע 
שעבר . לטענת המקור , נפל אחד הפגזיים בתחום הגדה המערבית . נמסר כי כוחות 
הביטחון הירדניים ממשיכים בחיפושים באזור שממנו נורו הקטיושות . 
