קופנהגן ( מיוחד ל"הארץ " ) . ראש ממשלתה החדשה של ליטא , שלחה לקרמלין 
מכתב בו הביעה את דאגתה מהפעילות הצבאית המוגברת באזור הרפובליקה הבאלטית . 
כוחות צבא סובייטי רוכזו בנמל קלייפדה , בסיס הצוללות המרכזי של בריה"ם 
בים הבאלטי , וסביב הכור הגרעיני " אינגלינה " ליד וילנה . משרד ההסברה 
הליטאי , ציטט את ראש - הממשלה , קאזימיירה פרונסקיינה , שאמרה כי שהעם 
הליטאי " מוטרד מאוד מהתמרונים " . " ההנהגה הצבאית הסבירה כי התמרונים 
הינם חלק מתמרונים שיגרתיים , אולם ממשלת ליטא לא קיבלה כל מידע על היקפם 
ומטרתם " , כתבה פרונסקיינה במכתב שהופנה למיכאל גורבצוב וחברי ממשלה נוספים 
במוסקווה . משקיפים מעריכים שהמחאה נועדה בעיקר להדגיש מחדש את ריבונות הרפובליקה 
הבאלטית . ראש הממשלה הדגישה כי " המצב יציב ושום איום אינו רובץ על תושבי 
ליטא " . לדבריה , משוכנעת הממשלה הליטאית כי קיים בסיס שיאפשר השגת הבנה 
הדדית , ודיון באינטרסים המשותפים " באופן רגוע ושקול " . ראשי תנועת " סאיודיס " 
מסרו כי המשמעות העיקרית של המברק היא להוכיח " שאנו מגיבים כממשלה לכל 
דבר , וכי אנו רוצים שיתייחסו אלינו כמדינה ריבונית " . בווילנה הוגדרו הצעדים 
האחרונים שנקטה בריה"ם כנסיון מצד גורבצוב ל"הפגין שרירים " . לפני שלושה 
ימים הוחל בשיבוש שדורי רדיו וילנה בשפה האנגלית , המיועדים למערב - אירופה , 
ונשיא ליטא , הפרוף ויטאוטאס לנדסברגיס , הזהיר כי ליטא תגיב בהטלת חרם 
על שדורי הטלוויזיה הסובייטית . דובר הבית הלבן , מרלין פיצווטר , הביע 
דאגה לנוכח התמרונים הסובייטים , שהחלו בסוף השבוע האחרון . " הפעילויות 
וההצהרות של הממשלה הסובייטית בימים האחרונים גורמים לנו לדאגה " , אמר פיצווטר . 
שר החוץ הסובייטי הודיע , לעומת זאת , כי אין תוכניות להשתמש בכוח צבאי 
בליטא . קפידבינבראיון ראשון לעיתון הדני " ברלינסקה " ראיון ראשון לעיתון 
מערבי אומרת ראש ממשלת ליטא כי לאכזבתה הרבה גילו כל מדינות המערב " מורך 
לב " . ראש הממשלה הגיבה בכך על סרובן של כל מדינות המערב להעניק הכרה לליטא 
העצמאית . המערב הסתפק בהבעת תמיכה מילולית . ראש הממשלה אמרה כי הפחדנות 
שגילו מדינאי המערב מנוצלת על - ידי גורבצוב כקלף פוליטי לאיום על ממשלת 
ליטא לבטל את הכרזת העצמאות . בראיון אחר ב"ברלינסקה " הדני קרא הנשיא לנדסברגיס 
לתמיכה מערבית חזקה , במקרה שבריה"ם תמשיך בתוקפנותה נגד ליטא . " אני 
מקווה שהמדינות המערביות יבהירו ביתר שאת את עמדתן , אם בריה"ם תמשיך בתוקפנות 
שבה החלה ב0491 " . הנשיא התייחס בכך לתימרונים הצבאיים הסובייטים שנערכו 
בליטא ומסביב לה בימי סוף השבוע . לנדסברגיס אמר כי המצב הנוכחי מזכיר מאד 
את 0491 , כאשר בריה"ם סיפחה את ליטא , אסטוניה ולאטוויה . " ההבדל היחיד 
כיום הוא כי מיכאיל גורבצוב איננו סטאלין , ושוורדנדזה איננו מולוטוב . 
זהו הבדל חשוב מאד " . עיתון בטאלין , בירת אסטוניה , פרסם אתמול פרטי 
שיחה של גורבצוב עם משלחת מאסטוניה בה מצוטט גורבצוב כאומר כי " במקרה של 
גירושין יש לדון בחלוקת הרכוש בין אם הנישואין היו מרצון או בכפיה " . בווילנה 
התפרשו דברי גורבצוב כנכונות להיכנס למו"ם עם ליטא . 
