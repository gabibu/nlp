מחקר שנעשה במרכז הרפואי " סורוקה " בבאר שבע מצא , כי הנשים הבדואיות 
סובלות מחוסר ויטמין די . הדבר בא לידי ביטוי גם אצל הילודים שלהן . חוקרים 
שהציגו ממצאים אלו במהלך כנס האיגוד הישראלי לנאונטולוגיה שהתקיים אתמול 
בבית החולים , ציינו כי ממצא זה הפתיע אותם , מאחר שהנשים הבדואיות חיות 
באזור העשיר בקרינת שמש , שכידוע מסייעת ליצירת הוויטמין די בגוף . השערת 
החוקרים , כי חוסר הוויטמינים אצל נשים אלו הוא תוצאה של לידות מרובות ותכופות 
ודיאטה לא מאוזנת . הכנס דן גם בהיבטים השונים של בעיות חוסר סידן בעצמות , 
בנשים וילודיהן . נמסר , כי פגים הסובלים מחוסר סידן , חשופים להופעת 
שברים בעצמותיהם העדינות . מצב זה ניתן למנוע במידה רבה , על ידי האכלתם 
במזון מיוחד מעושר בסידן , זרחן ושאר אבות המזון . בכנס הוצגו גם שורה של 
מחקרים הקשורים לסכרת הריונית , לפיהם ניתן להוריד אצל נשים חולות סכרת 
או המצויות בסיכון גבוה לסכרת , את שיעור המומים המולדים או סיכוי העובר 
לחלות במחלה על ידי איזון קפדני של המחלה אצל האם , האיזון חייב להעשות 
בשלבים המוקדמים של ההריון . 
