אתונה ( מיוחד ל"ספורט הארץ " ) . יותר משלושה חודשים תרים המאמנים הלאומיים 
בכדורגל יצחק שניאור ויעקב גרונדמן אחר הזדמנות לערוך ניסוי כלים ראשון בעקבות 
המהפכה השקטה שביצעו בנבחרת ישראל , מאז התברר , כי נאלץ לוותר גם על אליפות 
העולם באיטליה . הערב ( 00 . 91 ) באיצטדיון האולימפי באתונה מול נבחרת 
יוונית עיקשת יציבו מאמני הנבחרת הרכב צעיר , חדש וניסיוני : יעקב אסייג , 
בני קוזושווילי , יהודה עמר , מרקו בלבול , אופיר שמואלי , אפרים דוידי , 
משה סיני ( קפטן ) , ראובן עטר , ניר קלינגר , אלון חזן , עופר מזרחי . 
השוואה פשוטה לעומת ההרכב ששיחק בטורניר הקדם עולמי מצביעה על השינויים הרבים . 
חמישה שחקנים בלבד סיני , קלינגר , דוידי , עמר , שמואלי הופיעו במשחק 
האחרון והקובע עם קולומביה ב - 03 באוקטובר , אשתקד ברמת גן , שהעלה את 
רנה היגיטה וחבריו למונדיאל באיטליה . שלושה שחקנים מרקו בלבול , בני 
קוזושווילי ואלון חזן לא שיחקו מעולם בנבחרת הלאומית : ראובן עטר שיחק כמחליף 
בדקות האחרונות של שני משחקים ; עופר מזרחי עדיין לא הופיע עד כה בשום מסגרת 
בין ארצית . למעשה , גם אופיר שמואלי שיחק בפעם הראשונה רק נגד קולומביה , 
וגם ליעקב אסייג שנכלל בסגל הישראלי זמן רב הופעה בין ארצית אחת בלבד . 
קפספבינשורת המחליפים שתכלול את השוער שולי גילארדי , שחקני ההגנה איתן 
אהרוני , רז רבינוביץ , משה בן הרוש , הקשר מייקל יפה , והחלוץ ירון 
כהן , והמפגש הערב עשוי לאפשר לחלק מארבעת האחרונים את ההזדמנות לערוך גם 
כן הופעת בכורה במדי הנבחרת . עם זאת , יש לזכור , כי מההרכב הישראלי 
חסרים חמשת האירופיים אלי אוחנה , ניר לוין , בוני גינצבורג , שלום 
תקוה ורוני רוזנטל שלושת האחרונים הוזמנו על ידי המאמנים , אבל למרבה הצער 
לא שוחררו על ידי מועדוניהם . " נרצה להיווכח אם אנחנו בכיוון הנכון " , 
הסביר אתמול המאמן הלאומי יעקב גרונדמן . " העדפנו לפתוח עם חמישה קשרים , 
כדי שיהיה לנו יתרון במרכז השדה . המטרה היא שאלון חזן ישמש גם חלוץ בשעת 
הצורך , אך בהחלט אפשרי שבהמשך נשלב גם את ירון כהן , לפי ההתפתחויות במשחק . 
סידרת המשחקים המצפה לנו וכוללת את יוון , רומניה , ברית המועצות וארגנטינה , 
תאפשר לעצב את ההרכב החדש . חשוב לנו להשיג הערב תוצאה טובה אך גם לשחק 
טוב . זה לא יהיה קל , כיוון שיוון ידועה כנבחרת ביתית מובהקת וגם מדינות 
מהצמרת האירופית דוגמת בלגיה , רומניה ואנגליה , לא הצליחו לנצח כאן . 
נשתדל לא להיגרר אחרי הקצב שלהם וננסה להכתיב קצב משלנו . השחקנים שהצבנו 
הם הטובים ביותר שיש לנו כיום בליגה " , אמר גרונדמן והצדק עימו . שמונה 
משחקני ההרכב הראשון משתייכים לשלוש הקבוצות המתמודדות על תואר האליפות . 
אסייג וסיני מהמוליך בני - יהודה ; בלבול , עטר , קלינגר ומזרחי מהאלוף 
מכבי חיפה המדורג שני ; קוזאשווילי וחזן מהפועל פתח תקוה המדורג שלישי . 
רק דוידי , שמואלי ועמר משחקים בקבוצות תחתית , הפועל באר שבע , בית"ר 
ירושלים והפועל רמת גן . צעירי הנבחרת אינם מסתירים את התרגשותם ורצונם להצליח 
בהופעת הבכורה . " אני מופתע , כי לא ציפיתי להגיע כל כך מהר להרכב הראשון 
של הנבחרת הלאומית " , אומר אלון חזן . לעומתו היה בני קוזאשווילי פחות 
מופתע ( שניהם בגיל 22 ) : " אני מצוי עתה בכושר טוב ואני מקווה שלא 
נספוג שערים " . אחד מוותיקי הנבחרת , אפרים דוידי , מעיד על האוירה הטובה : 
" נשתדל לעזור לשחקנים החדשים , הם יקבעו איך הנבחרת תיראה בשנים הקרובות , 
אסור להפסיד , כדי שנחזור בהרגשה טובה " . קפספבינגם נבחרת יוון השלימה 
את ההכנות השיגרתיות למשחק שיהיה עבורה רק מבחן בלתי מחייב ואפשרות לבחון 
כמה שחקנים חדשים . " המשחק עם ישראל אינו נמצא בראש סולם העדיפויות של 
השחקנים שלנו " , הודה המאמן אנטוניוס יהורידיס . " הם עסוקים יותר בליגה , 
אך כמובן שנרצה להופיע בצורה מכובדת . איני יכול להמר על התוצאה , כי 
הפער בכדורגל העולמי הצטמצם כיום וכל נבחרת מסוגלת להפתיע . גם אנחנו נופיע 
בהרכב חסר , ללא השוער הראשון ובלי הליברו " . מזג האויר הטרום קייצי באתונה 
מבטיח תנאים אידיאליים למשחק הערב , אך ההתעניינות מועטה וחוזים , כי במקרה 
הטוב יבואו כמה אלפי צופים לאיצטדיון הענק בן 000 , 08 המושבים בו ערכה אתמול 
הנבחרת הישראלית אימון ראשון בשעה בה יהיה המשחק . מתברר , כי לא רק בישראל 
אין ביקוש רב למישחקי רעים בלתי מחייבים . " לא מתלהבים כאן ממשחקי ידידות " , 
הסביר אחד מהמארגנים . עובדות אלה אינן מפחיתות מהאופטימיות השוררת במחנה 
הישראלי , כפי שביטא שלום לחוביץ חבר הנהלת המשלחת שהגיע אתמול לאתונה באיחור 
של יממה ואמר : " אין לי כל כוונה לחזור לתל אביב בלי ניצחון " . 
