ועדת העבודה והרווחה התייצבה אתמול לימינה של יו"ר הוועדה , ח"ך אורה נמיר 
( מערך ) , בעקבות מכתב , ששלח אליה ועד עובדי " המשקם " , ובו הטיל 
דופי בפעילותה . במכתב , שנשלח לנמיר ולמערכות העיתונים , נתבעה חברת - 
הכנסת להסיר את חסינותה , כדי שאפשר יהיה להגיש נגדה תביעה בגין הוצאת דיבה . 
זאת , לאחר שנמיר התבטאה השבוע בישיבת הוועדה , ואמרה כי מנכ"ל " המשקם " 
הפך את החברה לחברה מושחתת , שלא טובת המוגבלים לנגד עיניה . נמיר אמרה , 
כי הגיעו לידיה ידיעות בדבר מימון ל"אנשי שלומנו " , שאינם נכים או מוגבלים . 
הוועדה הביעה את הערכתה לנמיר , " בהכירה את מסירותה לציבור העובדים " . 
ח"ך יעקב שמאי ( ליכוד ) אמר , כי הוא רואה בחומרה , שוועד עובדים פוגע 
ישירות ביו"ר ועדה , שדאגתה לעובדים עומדת בראש סדרי העדיפויות שלה , לפעמים 
אפילו במחיר עימותים עם חברי מפלגתה שלה . הוא הציע למחות נגד המכתב . הח"כים 
יאיר צבן ( מפם ) , יהודה פרח ( ליכוד ) , ומוחמד נאפע ( חד"ש ) 
הביעו תמיכה בנמיר , ואמרו כי יש למצוא דרך לומר לעובדים את האמת על החברה , 
וכי יו"ר הוועדה פועלת לטובתם . ח"ך שושנה ארבלי - אלמוזלינו ( מערך ) 
סבורה , כי יש ליישר את ההדורים ולהפסיק את מלחמת ההתנצחות מעל דפי העיתונות . 
היא הציעה לזמן את הצדדים לוועדה , היות שאי - אפשר להפריד , לדעתה , 
את הדיון בוועדה מן הדיון בחברה עצמה . 
