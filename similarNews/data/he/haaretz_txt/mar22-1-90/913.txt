איש העסקים רוברט מקסוול ועורך " ידיעות אחרונות " לשעבר דב יודקובסקי 
השלימו בסוף השבוע שעבר את השתלטותם על מחצית ממניות העיתון " מעריב " . 
אחת החברות בקבוצת " מירור " , שבראשה עומד רוברט מקסוול " פרגמון מידיה 
טרסט " הגדילה את אחזקותיה בהוצאת מודיעין ( בעלת " מעריב " ) מ%33 ל%54 ; 
יודקובסקי מחזיק ב%5 נוספים מהמניות , וקבוצת " מירור " מחזיקה בסך - 
הכל ב%05 מהבעלת . יודקובסקי , המשמש כנציגה של קבוצת " מירור " בישראל , 
יתמנה ליו"ר מועצת המנהלים של הוצאת מודיעין ויהיה העורך הכללי של הקבוצה 
בישראל , והעיתונאי אדם ברוך ימונה לחבר במועצה . בהודעה רשמית , שנמסרה 
על - ידי קבוצת " מירור " בישראל , נמסר כי " מעריב " ימשיך לפעול במתכונתו 
הקודמת , וכי כל מסגרות האחריות והסמכויות במערכת העיתון יישארו בשלב זה 
ללא שינוי , ובהתאם לתקנון ההתאגדות של הוצאת מודיעין . קבוצת " מעריב " 
תשתמש במקורות ההון החדשים להרחבת פעילותו של העיתון בישראל , לרבות רכישת 
מכונת דפוס חדשה בצבע . את המכונה שתועבר ל"מעריב " רכש מקסוול לעיתון 
כלל - אירופי חדש , שהוצאתו לאור נדחתה . מקסוול דרש 21 מיליון דולר בעבור 
המכונה , אך בסופו של דבר יעביר אותה לעיתון בתמורה למניות הנוספות שקיבל . 
בעזרת המכונה החדישה והמשוכללת מתכננת הוצאת מודיעין לשנות את פני " מעריב " , 
שייצא בתוך כמה חודשים בפורמאט חדש ובצבע . 
