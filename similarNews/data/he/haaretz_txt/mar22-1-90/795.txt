תלמידי תיכון ממקומות שונים בארץ אשר טיילו אתמול בצפון הארץ , התייבשו 
עקב החום . רבים מהם יצאו לטיול ללא שתייה . צוות חילוץ של רמת - הגולן 
ומתנדבים רבים חילצו קבוצה של עשרות בני נוער מנחל אל - על בדרום רמת - הגולן . 
רבים מהם לקו בדרגות שונות של התייבשות , תוך כדי טיול . הנפגעים היו 
מבין תלמידי כיתה י"א מבאר - שבע . צוות החילוץ הצליח לחלץ שש נערות מתוך 
הנחל . אחת הנערות שהיתה במצב קשה , נלקחה במסוק לבית החולים רמב"ם בחיפה . 
חמש נערות אחרות נלקחו לביה"ח פוריה בטבריה . בבית מגן דוד אדום בטבריה 
טופלו אתמול בני נוער שהתייבשו אף הם תוך כדי טיול באזור . מדי שנה בתקופה 
זו של העונה נפגעים רבים מהמטיילים בגליל ובגולן מכיוון שאינם מכירים היטב 
את מסלולי הטיולים , אינם מצוידים כהלכה ונוהגים בחוסר אחריות . ( ע ) 
. שני ארועים נוספים , שבהם היו מעורבים מטיילים נרשמו באזור טבריה . 
תלמידה בת 51 , אוולין אל - חרר , מעדה מצוק בארבל , נפצעה קל והועברה 
בניידת טיפול נמרץ לבית חולים פוריה . קבוצת תלמידים בני 51 מירושלים הגיעה 
אתמול לתחנת מד"א בטבריה , לאחר שכמה מהמטיילים לקו בהתייבשות . התלמידים 
טופלו בתחנה , קיבלו הנחיות מתאימות והטיול נמשך . 
