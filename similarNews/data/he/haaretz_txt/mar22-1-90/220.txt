משרד הבריאות הגיש תלונה למשטרת ישראל נגד רשת המכונים לשיפור הראיה " פלאוף " . 
בתלונה נאמר כי בפרסומים ובפעולות מכוני פלאוף יש משום " הטעיית הציבור 
והשגת דבר במרמה " . לגבי טיפולים מסוימים , כמו טיפול בעין עצלה , יש 
גם משום עיסוק ברפואה למי שאינו מורשה בכך , לפי התלונה . בתלונה נטען כי 
הטיפול במכונים ניתן לעתים על ידי בוגרי קורס לא מוכר , ולעתים אף מוותרים 
על בדיקת אופטומטריסט ואין דורשים הפניית רופא עיניים . ממשרד הבריאות נמסר 
כי קדמה לתלונה במשטרה בדיקה מדוקדקת , והתייעצות עם מומחים מישראל ומחו"ל . 
משרד הבריאות טוען , בין השאר , כי המכון השתמש במיכשור ביופידבאק אופתלמולוגי 
המשמש לאימון הראייה , על סמך אישור שניתן לאדם בשם פיטר אלכסנדר , לצורך 
שימוש במכשיר ביופידבאק לטיפול בחולים שסבלו מבעיות אורטופדיות . משרד הבריאות 
הסתמך גם על בדיקות שערכו במרכז הרפואי " שיבא " הרופאים ד"ר אברהם שפירר , 
ד"ר קנת קוסלו , ופרוף מיכאל בלקינד . הם בדקו את שיטת הטיפול והמכשור 
בהם עושה שימוש מכון " פלאוף " , ומסקנתם היתה כי במכשיר ובשיטה שבדקו , 
אין כל ערך לטיפול בקוצר הראייה . הניסוי נערך כל פי קריטריונים שסוכמו 
מראש עם בעלי המכון , ועם ד"ר יוסף טרכטרמן , שפיתח את המכשיר . הוא נערך 
בקרב קבוצה של 52 מתנדבים שחולקו לקבוצת ניסוי ולקבוצת ביקורת . אצל 11 מתוך 
21 מתנדבים בקבוצת הניסוי לא היה אף מקרה של ירידה בקוצר הראייה . נבדקה 
גם חדות הראייה לפני ואחרי סדרת הטיפולים ללא משקפיים אצל תשעה מקרב קבוצה 
זו ולא היה שינוי . בשלושה מקרים נמצאה ירידה בקוצר הראייה בעין אחת , 
ובמקרה נוסף היתה עלייה בקוצר הראייה בעין אחת . יצוין כי משרד הבריאות מנהל 
מעקב אחרי פעילות המכון למעלה מחצי שנה . עם תחילת הבדיקה של משרד הבריאות 
אישר מנהל המכון , איתן פלד , כי האישור שבידו הוא אישור שניתן לפיטר אלכסנדר . 
האישור הוא אישור כללי , לדבריו , שקובע רק מי מוסמך לתת טיפול בשיטת 
ביופידבאק . 
