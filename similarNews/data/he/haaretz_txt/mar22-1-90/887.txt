( ע ) . שופט שלום בבאר שבע ציווה שלשום לעצור צעיר בדואי , שהועסק כעובד 
ניקיון במועצה המקומית ערד , ונתפס כשהוא מנפץ פנס רחוב . המשטרה טענה 
שהוא עשה כן על רקע לאומני , וכי בחודשים האחרונים הוא ניפץ שמשות מכוניות 
ברחובות ערד . עבד מוחמד אבו עוואד , בן 62 , מועסק על - ידי המועצה המקומית 
ערד . הוא חשוד שתוך כדי עבודתו ביום חמישי הוא השליך אבן על פנס ברחוב 
שאותו ניקה , וניפץ את הפנס . שוטר שהוזעק למקום עצר אותו , וביום ששי 
הוא הובא בפני שופט להארכת מעצרו . נציג המשטרה טען שמיוחסות לו גם עבירות 
של ניפוץ שמשות מכוניות על רקע לאומני . הוא טען שביום 09 . 1 . 31 , כשעבד 
החשוד בניקוי רחוב באזור התעשייה של ערד , הוא יידה אבן לעבר מכונית שנסעה 
וניפץ את שמשתה . לטענת נציג המשטרה הוא חשוד גם בניפוץ שמשות של עוד שלוש 
מכוניות שחנו ברחובות שאותם ניקה . החשוד הודה רק בניפוץ פנס הרחוב , וטען 
שהשליך אבן לעבר לפנס לאחר שהבחין שם בנחש ורצה להרוג אותו . לשאלת סניגורו 
של החשוד השיב נציג המשטרה , כי בשלב זה אין נגדו ראיות לניפוץ השמשות של 
ארבע המכוניות . לדבריו , כאשר מתגלה מקרה אחד חוקרת המשטרה אם אותו חשוד 
גם ביצע עבירות דומות . הוא הוסיף שלחשוד מיוחסות עבירות של גרימת נזק 
וסיכון חיי אדם , ולחקירתו דרושים למשטרה 51 ימי מעצר . השופט , ניל הנדל , 
ציווה לעצור את החשוד לארבעה ימים . כן הורה לחקור טענה של החשוד , שטען 
כי שוטר היכה אותו . 
