( ע ) . תושב חיפה , צבי כהניא , החשוד בגרימת חבלה חמורה לאשתו עדנה , 
סגנית פרקליטת מחוז חיפה , טוען כי הסיבה לניתוח שעברה אשתו בבית - החולים 
כרמל לא נעוצה בחבלות כלשהן , אלא במחלות אחרות שמהן היא סובלת . כהניא 
הובא ביום ו לבית - משפט השלום בחיפה , שם הוערך מעצרו בחמישה ימים . בא - 
כוח משטרת חיפה , רס"ר בכיר ניסן ציגלר , טען כי המתלוננת הוכתה בעבר פעמים 
רבות על - ידי בעלה , ומפאת מעמדה התביישה להתלונן . לטענת המשטרה , נהגה 
המתלוננת לתרץ בפני חברותיה בפרקליטות את החבורות שעל פניה וגופה ב"היתקלות 
ברהיטים " . בא כוח המשטרה טען , כי בליל ה4 במארס תקף החשוד את אשתו במיטתה 
באגרופים ובבעיטות , ומשניסתה להיחלץ ולהימלט רדף אחריה והמשיך להכותה באכזריות . 
האישה נזקקה לפעולת החייאה ולניתוח דחוף להצלת חייה . הסניגור , עו"ד טומי 
נאדשי , דחה את גרסת המשטרה , וטען כי המתלוננת הופיעה ב7 במארס לעבודתה 
כרגיל , ולבית - החולים הובאה רק כיממה לאחר התקרית שאליה מתייחסת המשטרה . 
קודם שאושפזה , טוען הסניגור , שהתה בחברת בעלה בבית - קפה ורכשה כרטיסי 
נסיעה לחו"ל . השופט סלים גובראן ציין בהחלטתו , כי בשלב זה של הארכת מעצר 
לא ייכנס לדיון על מקור החבלות סוגיה שתתברר בשלב מאוחר יותר . השופט הזכיר , 
עם זאת , שתעודה רפואית וכן עדותם של רופאי בית - החולים קובעים שהחבלות 
יכולות היו להיגרם אך ורק ממכות חזקות . השופט לא נעתר לבקשת המשטרה להאריך 
את המעצר ב51 ימים , והסתפק בחמישה ימי מעצר , להשלמת החקירה . 
