" כבוד מרנן ורבנן וכל הנאספים והנכבדים . האמת , אומר לכם כי לא התכוננתי 
ולא כיוונתי לדבר לפני ציבור כה גדול . אני מלא התפעלות ממראה הציבור הזה , 
ויש לי אימתא דציבורא . חשבתי לעצמי , מה אוכל להוסיף , אבל דבר אחד 
משמח אותי בראותי את הצימאון העצום הזה לשמוע דברים לחיזוק התורה וחיזוק 
הדת , וברצוני לומר כמה דברים נכונים וישרים , בלי שום סיבות פוליטיות 
ונגיעות אחרות , אלא האמת הנקייה כמות שהיא . " רבותי , אנו חיים בתקופה 
איומה ונוראה ; אין לך יום , שאין קללתו מרובה משל חברו . כל המלחמות 
והתהפוכות לא התחילו היום . וזה התחיל עוד מן המלחמה העולמית הראשונה , 
שעד היום לא נשקטה , ורק הקב"ה יודע מה עוד צפוי . כל המדינות מתחזקות , 
כל אחת ונשקה בידה , ומתחזקת בנשק יותר משוכלל . " אבל אנחנו , עם ישראל , 
אנו ככבשה אחת בין 07 זאבים ; אבל יש דבר , שצריך לחזק כל יהודי , היכן 
שהוא מצוי , יותר מהנשק החזק ביותר . יותר מן המדינות הגדולות . היהודי , 
השומר על יהדותו , חזק פי אלף יותר מהכל . עברנו גלות אחר גלות , גזירות 
ושמדות ; עמים חזקים קמו עלינו להשמידנו אלפי שנים ואנו שרדנו . בידיים 
ריקות , ללא נשק . מהו סוד קיומנו ? איך ניתן להסביר את המופת הזה ? " אלא , 
שאת היהודי לא ניתן להשמיד . יהרגו אותו , אבל בניו ימשיכו לדבוק בתורה . 
כל זמן , שהיהודי לא מנתק מורשת אבותיו , הרי הוא קשור עם האים וכל הצדיקים , 
עם אברהם , יצחק ויעקב הם חיו ; העולם כולו יאבד , אך היהודי חי לעד , 
כל עוד מחזיק בדרך אבותיו , ולא מחפש חכמות ואידיאולוגיות זרות . " מהו 
ייחודו של יהודי , הלומד חכמות ושפות זרות ? הלא זאת גם הגוי יודע , ובזה 
שקוע . אך אם אינו יודע פירוש המלים בסידור מה הוא הקשר שלו עם אביו ? 
ומי , שאין לו קשר , עלול חס - וחלילה להיאבד ; אומה , שאין לה קשר 
עם אבותיה , מלכתחילה נגזר דינה להיאבד , היא לא תקום ולא תהיה . " פוגשים 
ילד בבית - ספר , והוא אומר , כי המורה ביאר לו את משמעות הפסוק זכור את 
יום השבת לקדשו כאילו זה דבר השייך להיסטוריה , והיום זה לא נוגע לנו , 
חס - וחלילה . ישנם קיבוצים , שאינם יודעים מה זה יום - כיפור , שבת 
ומקווה שום ידיעה . ומגדלים שם שפנים וחזירים . וכי יש להם קשר עם אבותיהם ? 
איך תהיה תקומה לדור הזה , שרואים את האב אוכל ביום - הכיפורים . " באו 
אלי שני אנשים מן הקיבוצים , אשר התקרבו ליהדות , וסיפרו לי , כי עד גיל 
מבוגר ביותר לא ידעו מה זה " שמע ישראל " , ופחדו להיכנס לבית - הכנסת . 
וכי זה נקרא עם יהודי ? ואותם צריכים להחזיק ולשלם את חובותיהם , על - 
ידי תשלום מסים . . . אם תהיה מלחמה , כמה הם יילחמו ? הרי האומות יותר 
חזקים מהם . " בתורה כתוב , כי עם ישראל הפך לעם עוד בטרם נכנס לארץ - 
ישראל , כאשר כרת ברית עם התורה . טריטוריה אינה העיקר . אדמה ניתן לקחת 
במלחמה אבל העם יכול להישאר קיים . בזה ניחשב לעם . בוועידת סאן - רמו 
ויתרו על כל ארץ - ישראל , אפילו על עבר הירדן . ומה נשאר לנו מזה ? כמה 
עיירות . . . " ובמצב כזה , הדבר היחיד שיכול לשמח אותנו , הוא כאשר 
אנו רואים , שצמאים לדבר ה . הבה ונתאר לעצמנו יהודי עני ודל , העמל לפרנסתו 
כל השבוע . מסתובב בכפרים , וביום ששי הוא רוחץ לכבוד שבת , בא לביתו 
ושר שלום עליכם מלאכי השרת . הרי הוא כמו מלך , אשתו מלכה , ובניו בני 
מלכים . מי המאושר והשמח אותו עני מרוד , או העשיר , שאינו יודע לאן 
בניו ובנותיו הולכים ? אלו דברים פשוטים , אך צריך לומר אותם . " הדבר , 
שמשמח אותי מאוד , הוא שאני רואה , שיש ציבור הרוצה לשמוע את דבר ה בלי 
פוליטיקה . אלה פונים למערך , זה פונה בכה , וזה פונה בכה , אך מה יהיה 
להם מהמערך ? האם המערך הוא דבר קדוש ? הלא המה ניתקו את עצמם מכל העבר 
שלנו , ומבקשים תורה חדשה . אם אין שמירת שבת ואין יום - כיפור במה האדם 
נחשב יהודי ? " רבותי , אם רוצים להתחזק ולעבור את המלחמות , את הימים 
הקשים , רק מי שמאמין שהקב"ה לצידו הוא המאושר שבאדם , כי יודע שיש לו 
אבא גדול , שעוזר לו . צריכים להתנתק מן המפלגות , שאין להן כל קשר עם 
היהדות . אחד יותר טוב ואחר פחות טוב , אבל בסך - הכל הם אותו דבר . הם 
ניתקו עצמם מאבותיהם , ומי שאין לו עבר , מה הוא ייחוסו ? הלא הגויים 
ודאי חזקים מאיתנו . " התורה אומרת , שאומות העולם יאמרו על שמירת התורה : 
רק היא חכמתכם ובינתכם לעיני העמים . אך מבינים אף הגויים . צריך אדם 
להיות פרא אדם ואינו מן היישוב , כדי לא להאמין בבורא עולם . הכל מוכן 
לשירותיו של האדם , אוויר ומים , והכל פועל בסדר מופתי אלפי שנים האם 
כל זה פועל מעצמו ? הלא יש בורא עולם , שמנהיג הכל . " הבה ונתחזק בתורה 
ומצוות , לקבוע עתים לתורה . כל אחד חייב לקבוע זמן ללמוד בכל יום , שהיום 
לא ילך לאיבוד " . 
