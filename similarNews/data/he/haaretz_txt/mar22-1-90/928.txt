בון ( מיוחד ל"הארץ " ) . האיחוד המוניטארי הצפוי בין שתי הגרמניות עמד 
אתמול במרכז דיוניהם של שרי הכספים והנגידים של הבנקים המרכזיים מ21 מדינות 
הקהילה האירופית . השרים והנגידים דנו באפשרות להנהיג איחוד מוניטארי במדינות 
הקהילה בשנים הקרובות . יושב ראש נציבות הקהילה , זאק דלור , אמר בתום 
הפגישה באירלנד , כי המטרה של הארגון היא מטבע אחיד ובנק מרכזי משותף . 
הוא הוסיף , כי האיחוד המוניטארי בין שתי הגרמניות צריך להעשות בתיאום 
עם הקהילה , ולהשתלב בתוכניות הכלל - אירופיות . משקיפים שעקבו אחרי פגישת 
שרי האוצר דיווחו כי נציגי בריטניה שיתפו פעולה בדיונים , וייתכן שהדבר 
מרמז על שינוי בעמדת לונדון , שהתנגדה עד כה בתוקף לאיחוד מוניטארי כלל - 
אירופי . חלק מן המשקיפים סבורים , כי השינוי העשוי להסתמן בעמדת בריטניה 
נובע מן ההשלמה עם האיחוד הצפוי של שתי הגרמניות , שיביא לגיבוש מדינה בעלת 
משקל כלכלי גדול בהרבה מזה של כל חברה אחרת בקהילה האירופית . קפידבינבסוף 
השבוע ניהלו הקאנצלר קוהל וראש ממשלת בריטניה , מרגרט תאצר , שיחות ארוכות 
בלונדון על שאלת איחוד גרמניה . השניים הגיעו להסכמה על כך שאין עוד מנוס 
מן האיחוד . תאצר טענה רק לפני שבועות אחדים , שאיחוד גרמניה כלל אינו עומד 
על הפרק . ראש ממשלת בריטניה בירכה את קוהל בעקבות שינוי עמדתו בשאלת הגבול 
הפולני . קוהל מוכן כנראה עתה להעניק ערובות לכך שגרמניה המאוחדת לא תעלה 
תביעות טריטוריאליות כלשהן . עם זאת היתה בלונדון תמיהה גדולה על כך שהקאנצלר 
קרא לפולנים לפרסם התנצלות פומבית על שמיליוני גרמנים גורשו באכזריות לאחר 
המלחמה משטחים הנתונים כיום לשליטת פולין . שטחים אלה , ממזרח לנהרות אודר 
ונייסה , היו קודם לכן חלק של גרמניה . חילוקי הדעות בין תאצר לבין קוהל 
בלטו במיוחד בשאלת החימוש הגרעיני . ראש ממשלת בריטניה סבורה כי גם בעתיד 
צריכים להישאר על אדמת גרמניה כוחות אמריקאיים ובריטיים גדולים , שיהיו 
מצוידים בין השאר בטילים גרעיניים לטווח קצר . קוהל מצדו רוצה בהמשך החברות 
של גרמניה המאוחדת בנאט"ו , אך מסתייג מהצורך להחזיק בטילים גרעיניים על 
אדמת ארצו , ומנמק זאת בשינויים הדרמאטיים שחלו במזרח - אירופה . ראש ממשלת 
פולין , תאדיאוש מאזובייצקי , הכריז אתמול , כי ארצו רואה הישג מסוים 
במאמציה להביא לכך שנציגי וארשה ישותפו בשיחות הבין - גושיות על עתידה של 
גרמניה המאוחדת . מאזובייצקי דרש , כי בחוקה של המדינה הגרמנית המאוחדת 
תיכלל הבטחה שלגרמניה אין תביעות טריטוריאליות כלשהן כלפי ארצו . פולין 
חוששת , שלאחר איחוד גרמניה תדרוש המדינה המאוחדת שינויים בגבולות במרכז 
אירופה , ותתבע להחזיר לרשותה שטחים שהיו בתחומה לפני פרוץ מלחמת העולם 
השנייה . לאחר המלחמה סיפחה בריה"ם חלקים גדולים ממזרח פולין , ופיצתה את 
וארשה בכך שהעניקה לה שליטה על שטחים גדולים בחלק המזרחי של גרמניה . בכך 
למעשה " הוזזה " הטריטוריה הפולנית מערבה על חשבון גרמניה . קפידבינבשתי 
הגרמניות נמשכו בינתיים וויכוחים נוקבים על שער החליפין שיונהג עם ביטול 
המטבע המזרח - גרמני בחודשים הקרובים . נגיד הבונדסבנק , קרל - אוטו פוהל , 
חזר על ההמלצה להנהיג שער של שני מארקים מזרח - גרמנים לכל מארק מערב - 
גרמני . האופוזיציה הסוציאל - דמוקרטית במזרח - גרמניה דורשת , לעומת זאת , 
שער חליפין של 1 : 1 . הקאנצלר קוהל אמר אמש , כי במהלך מסע הבחירות במזרח - 
גרמניה הוא הבטיח שער חליפין של 1 : 1 רק לחסכונות קטנים , ויעמוד בהבטחתו 
זאת . אך הכחיש בתוקף , כי ממשלתו התחייבה להחליף את כל הכסף המזרח - גרמני 
הנמצא במחזור בשער כזה . שר הכספים של בון , תיאו ווייגל , אמר אמש באירלנד 
כי הממשלה הקומוניסטית במזרח - ברלין לא העבירה עד היום נתונים בסיסיים על 
המצב הכלכלי . " אנחנו רוצים לסייע לחוסכים הקטנים , אבל אין בדעתנו להחליף 
בשער של 1 : 1 גם את החשבונות הגדולים של אנשי השטאסי " , אמר ווייגל . המפלגה 
הסוציאל - דמוקרטית האופוזיציונית האשימה אתמול את הקאנצלר ב"תרמית בחירות " , 
וטענה שבנושא האיחוד המוניטארי הוא איננו מתכוון לעמוד בהבטחות שנתן לאזרחי 
מזרח - גרמניה . אזרחים מודאגים במזרח - גרמניה הביעו בימים האחרונים את 
זעמם על כך שאין בהירות ביחס לשער החליפין על ידי הפגנות ופעולות מחאה . 
בבון חוששים , כי תנועת הבריחה למערב תגבר אם תתפשט בהלה בקרב תושבי מזרח - 
גרמניה בנושא המטבע . על פי התכניות המתגבשות עתה צריך האיחוד המוניטארי 
בין שתי הגרמניות להתבצע בתחילת חודש יולי השנה . בינתיים מראים משאלי דעת 
קהל במערב - גרמניה , כי רוב האוכלוסייה שם מתנגדת להנהגת שער חליפין של 
1 : 1 , שפירושו המעשי הוא סיבסוד מאסיווי של הכלכלה המזרח - גרמנית על 
ידי בון . זהו רק אחד הסימנים לכך , שמסתמנים ניגודים בין האינטרסים של 
האוכלוסיות בשני חלקי גרמניה . במערב יש חששות גוברים והולכים מכך , שבון 
תאלץ להזרים סכומי עתק למזרח - גרמניה , ולהעביר את הנטל על האוכלוסייה 
בצורה של מיסים חדשים . קפידבינבמזרח - גרמניה נמשך גם בסוף השבוע גל החשיפות 
של קברי אחים בסביבות מחנות הריכוז הנאציים , ששימשו את הקומוניסטים בשנים 
הראשונות לאחר תום מלחמת העולם השנייה . מנהלת אתר ההנצחה במחנה בוכנוואלד 
אמרה אתמול , כי בשבועות האחרונים ייחקר השימוש שנעשה במחנה בין השנים 5491 
ו0591 . על פי הערכתה הוחזקו בתקופה הזאת בבוכנוואלד כ23 אלף אסירים שנחשבו 
למתנגדים של הקומוניסטים , וכ000 , 01 מהם נורו למוות או מתו מרעב או ממחלות 
בשל התנאים הסניטריים הירודים . קברי אחים גדולים של קורבנות המשטר הקומוניסטי 
התגלו בימים האחרונים באיזור ברנדנבורג שמצפון לברלין . באיזורים שונים 
במזרח - גרמניה מחפשים אחר קברים נוספים , לאחר שהפירסומים בעיתונות עודדו 
אזרחים למסור עדויות על השימוש שנעשה אחרי המלחמה במחנות הריכוז הנאציים . 
