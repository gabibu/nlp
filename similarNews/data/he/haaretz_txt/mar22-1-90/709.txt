זכה הסרט הדני " החגיגה של באבט " , בבימויו של גבריאל אקסל , בפרס האוסקר . 
הסרט הוקרן בישראל שבועות רבים , וגם אם הוא טרי בזיכרונם של הצופים , 
צפייה מחודשת בו היא חוויה מענגת . את סיפורה של הסופרת הדנית איזק דינסן , 
שעליו מבוסס הסרט , לא קראתי ואינני יודע עד כמה נאמן הסרט למקור הספרותי . 
כאשר ראיתי את הסרט בקולנוע , נסחפתי אחרי האירועים , העלילה , המשחק , 
העיצוב החזותי של כפר דני בסוף המאה ה91 , וצילומי הפנים של הקהילה הקטנה , 
הדתית והקטנונית , המונהגת בידי כומר , ולאחר מותו על ידי שתי בנותיו 
היפות , ההולכות ונובלות לנגד עינינו . בצפייה בבית ליוותה אותי תחושה 
שאיזק דינסן , הסופרת , היא גיבורת הסרט והיא המוליכה אותי בנתיבי סיפורה 
החכם והיפה , שהמסר החשוב שלו הוא מקומה של האמנות בחיינו . הסרט מעמת את 
העולם החשוך , הקפוא והמרושע , המסומל ע"י כומר הכפר , עם העולם החושני 
והסוחף מלא היופי של האמנות והיצירה , המסומל על ידי שני זרים : המורה 
לזמרה , אשיל פין ואשפית המטבח , באבט . שתי סצנות נפלאות , מבוימות בשאר 
רוח , הן תמצית האמירה החכמה והמרגשת של הסרט : אשיל פפיל ותלמידתו בת 
הכומר , קורנים מאושר ואהבה , שרים " הושיטי לי ידך , אהובתי " , דואט 
מתוך " דון גובאני " . בחדר הסמוך , האפלולי , יושב הכומר עם בתו השנייה , 
המחזיקה את ידו , והם מאזינים , קפואים , למוסיקה הנפלאה הבוקעת מבעד 
לקיר . הסצנה השנייה היא שיאו של הסרט באבט מבשלת ארוחה שכולה מעשה אמנות . 
הקהילה הקטנה אוכלת את המעדנים ואינה יודעת להעריך את האירוע שבו היא נוטלת 
חלק . אך כוחה של האמנות פועל עליה ואט אט חלה בה תמורה . באבט עצמה אינה 
יוצאת מן המטבח היא האמנית המסתתרת מאחורי היצירה . גבריאל אקסל עשה סרט 
יפה , סטפן אודרן בתפקיד באבט נהדרת , וכך גם כל השאר . את כובעי אני 
מסיר לפני חוכמתה ואמנותה של איזק דינסן . 
