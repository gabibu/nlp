אם יהיה שמעון פרס ראש הממשלה , יהיה יצחק רבין שר הביטחון , ואריה דרעי 
יישב , כפי הנראה , על כסאם של לוי אשכול ופנחס ספיר , עליהם השלום . 
המירוץ בקרב בכירי מפלגת העבודה מתמקד איפוא בנתיב היחיד לצמרת , שייוותר 
פנוי , אם וכאשר יצטרף משה ארנס אל יצחק שמיר אי - שם בספסלי האופוזיציה 
לשכת שר החוץ . האיש , שינצח במירוץ זה , יזכה למקדמה חשובה על פני עמיתיו 
במערכה העתידית על הנהגת המפלגה והמדינה . לכן , אם אין לפרס די צרות עם 
השותפים החרדים מבחוץ , מבטיח לו תיק החוץ כאב ראש מבית . שורת המתחרים 
על התיק כוללת את עזר וייצמן , יצחק נבון , משה שחל ומרדכי גור . פרס 
היה מעדיף למסרו לידיו של יוסי ביילין , אך הניסיון מורה , כי הוא אינו 
מעז לנופף לעיני רבין בסמרטוטים אדומים הרבה פחות . עזר וייצמן , בן ה56 , 
נושא עמו הבטחה לתיק החוץ עוד מימי המשא - ומתן הקואליציוני אחרי הבחירות 
לכנסת ב4891 . וייצמן העניק אז לפרס את ראשות ממשלת האחדות במחצית הראשונה 
של כהונתה , ובשל הסכם הרוטציה ויתר , ונותר ללא תיק . אך באחרונה אכזבה 
את פרס הסכמתו , ברגע האחרון , של וייצמן להצעת הפשרה של רבין , שהביאה 
להרחקתו מהקבינט , כמו גם כינוי לא - מחמיא , שהדביק לו . לשונו הארוכה , 
שאינה מצליחה לסנן את הגיגיו , עומדת לו לטייס לרועץ במירוץ על תפקיד הדיפלומט 
של המדינה . קריאתו הבלתי - נלאית לשיחות ישירות עם אש"ף הופכת אותו לגשר 
בין מפלגת העבודה לבין מפלגות השמאל , אך בד - בבד עלולה להרתיע שותפים 
מימין , ובראשם המפד"ל . מינוי של וייצמן כשר החוץ יתפרש כאיתות חיובי לפלשתינאים 
ולעולם הערבי , ושר החוץ המצרי , עיסמת עבד - אל - מגיד , כבר קידם בברכה 
את השלישייה פרס - רבין - ויצמן . אם רבין הוא המקל , יהיה וייצמן לשעבר 
השר לענייני ערבים הגזר , במסגרת המאמץ לשיכוך האינתיפאדה . מסירת תיק 
החוץ למועמד אחר מקרב חבריו למפלגה עלולה להוציא את וייצמן אל מחוץ לחיים 
הפוליטיים , לא לפני שיטרוק את הדלת בפרצופם של פרס ורבין . קפידביניצחק 
נבון , בן ה86 , היה מועמד המפלגה לראשות משרד החוץ בבחירות ב4891 . הוא 
ויתר לוייצמן , שוויתר לטובת ממשלת האחדות . גילו , כמו גם היעדר עורף 
ממשי במפלגה ובציבור , עלולים להוביל אותו אל מחוץ לממשלה . מפלגת העבודה 
סובלת מהסתיידות עורקים חמורה באזור הראש , ואם מבקש פרס לתקן את המעוות , 
יהיו נבון וחיים בר - לב , בן ה56 , בין הקרבנות הראשונים . נבון שולט 
בשפות רבות , כולל בערבית , ומיטיב לייצג את ישראל בחו"ל . הוא מתון בעמדותיו , 
אך נזהר שלא להתקרב אל האש אל אש"ף . משה שחל , בן ה35 , שומר על נאמנות 
לפרס , והעמיד לרשותו את כישרונו וניסיונו המשפטי . הצליח להפוך את קשרי 
הנפט עם מצרים לצינור דיפלומטי , שהוכיח את עצמו במשבר טאבה . הוא מוכן 
לדבר עם אש"ף בתנאים מסוימים , ובכך , כמו גם בביקורת גלויה נגד צעדים , 
שנקט רבין בשטחים , הוא מצטרף לחבורת " השמאלנים " . שחל נמנה על הדור , 
שינהיג את המפלגה אחרי פרס ורבין , והוא יכול להפיק תועלת רבה מהניסיון 
ומהיוקרה , שיצבור בלשכת שר החוץ . ברם , מינויו לתפקיד זה עלול להרגיז 
לא רק את וייצמן ואת נבון , אלא גם שורה ארוכה של בני דורו ( גד יעקובי , 
מרדכי גור , עוזי ברעם ואחרים ) , שלא יראו בעין יפה מקדמה כזו . מינויו 
של שחל לשר החוץ אינו מסתדר עם שלום בית פנימי במפלגת העבודה . מרדכי גור , 
בן ה95 , הכריז על מועמדותו , ואם היה הדבר תלוי ברבין , גם היה זוכה 
בה . אולם , הדבר תלוי לפי שעה בפרס , וגור בעיני פרס הוא מה שביילין 
בעיני רבין . בעיניו , שיחות עם אש"ף הן אסון , ולכן הוא יכול להביא ברכה 
לקואליציה מכיוון השותפים בימין . שריד ושותפיו לא יחפשו את קרבתו בצילום 
הקבוצתי במשכן הנשיא . מינויו ירגיז , כמובן , את בני דורו ( ע"ע שחל ) 
. מכל אלו יוצא , שפרס אינו יכול לצאת שלם לגמרי ממינוי אחד מבין הארבעה . 
יש , כנראה , רגליים לסברה , שלפיה יעדיף לשמור את התיק לעצמו , ולשלוח 
את ביילין לשבת בלשכת השר עם תואר של סגן - שר . ואסור , כמובן , לשכוח 
שהמאבק הזה מתחולל עוד לפני שהגיע פרס למשרד , השוכן ממול לבנק ישראל . 
