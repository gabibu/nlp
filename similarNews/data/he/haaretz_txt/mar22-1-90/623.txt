מרכז ספורט רב - תכליתי יושלם בתוך ארבע שנים , בצמוד לאיצטדיון האתלטיקה 
הלאומי בהדר - יוסף . המיתקן , שיושקעו בו 5 . 7 מיליון דולר , יכלול 
אולם משוכלל לאימונים ולתחרויות בהתעמלות , סיף , גודו , הרמת משקולות , 
היאבקות ואיגרוף . עירית תל אביב תממן 05 אחוזים מעלות הקמת המרכז והוועד 
האולימפי הישראלי ישקיע את יתרת הסכום . בתכנית גם הקמת בריכת שחיה אולימפית , 
אולם הדבר יתממש רק אם יימצא המימון הדרוש . יו"ר חברת מרכז הספורט הלאומי , 
דוד אדמון , אמר אתמול במסיבת עיתונאים בבית סוקלוב , כי יש כוונה לקיים 
במקום אירועי ספורט בין - לאומיים רבים . מנהל רשות הספורט , יריב אורן , 
סיפר כי התכנית להקמת המרכז קיימת כבר משנות ה - 07 , אחרי רצח י"א הספורטאים 
הישראלים באולימפיאדת מינכן . התכנון היה , שמרכז רב - ספורט שמו הרישמי 
של המתקן העתיד להיבנות ישמש מרכז לאתלטיקה הכבדה , שחלק מהנירצחים במינכן 
עסקו בתחום זה . המרכז ייבנה על שטח של 005 , 8 דונם , ויהיה בו אולם מרכזי 
עם 002 , 1 מושבים , וכן אולמות לאימונים לענפי הספורט השונים . בנוסף 
יהיו במקום , בין היתר , חדרי כושר , סאונה , גאקוזי , חדרי עיסוי , 
חדר הרצאות , חדר תקשורת וקפיטריה . 
