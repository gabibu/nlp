לונדון ( מיוחד ל"ספורט הארץ " ) . מיבצע של הרגע האחרון איפשר אתמול העברתו 
של הכדורגלן הישראלי רוני רוזנטל מליאז לליוורפול , על בסיס של השאלה עד 
סוף העונה , אחרי שבשעות אחר הצהריים היה ברור לכל הנוגעים בדבר , כי 
העיסקה לא תצא לפועל . התקשורת הבריטית , כולל גם הבי . בי . סי . , 
דיווחה אתמול על הפסקת המגעים בגלל ניגודים עקרוניים . סטאנדרד ליאז עמדה 
עד אז בתוקף על רצונה למכור את רוזנטל לצמיתות , ואילו ליוורפול היתה מוכנה 
רק להעבירו זמנית על בסיס שחקן מושאל , עד סוף העונה . מאז חזר שלשום לבלגיה , 
תוך ניסיון לרכך את עמדת מנהלי ליאז , הביע רוזנטל אופטימיות זהירה לגבי 
סיכויי העברתו . מנגד , אף שהתרשמו באורח חיובי ביותר מהופעותיו במדי קבוצת 
המילואים , לא גילו ראשי ליוורפול נכונות לרכוש בשלב זה את רוזנטל ממועדונו 
הבלגי . זה היה המצב העובדתי עד אשר סמוך לשעה 00 . 71 ( שעון לונדון ) 
, דקות מעטות לפני שהסתיים מועד ההעברות בליגה האנגלית לעונה זו , הספיק 
נציג של ליוורפול להגיש את מיסמכי ההשאלה הפורמאליים למשרדי ההתאחדות האנגלית 
בלונדון . מסתבר , כי בעוד שכלפי חוץ נמסר על פיצוץ המגעים , הוסיפה להתנהל 
מאחורי הקלעים פעילות קדחתנית . רוני רוזנטל , שחזר שלשום לבלגיה , בכל 
זאת הצליח לרכך את עמדתם הנוקשה של מנהליו . חתימתו על המיסמכים הרשמיים , 
לצד זו של מנהלי סטאנדארד ליאז , הועברה לאנגליה בפאקסימיליה בטרם איחרו 
את המועד . היתה זו ההעברה האחרונה שנעשתה אתמול באנגליה , וכפי שנמסר 
התבצעה בשעה 95 . 61 . היה זה בעצם ניצחונם של מנכ"ל ליוורפול פיטר רובינסון 
והמנגר קני דלגליש , שהודיעו כי בגלל קוצר הזמן לא יסכימו לנהל מו"ם להעברתו 
תחת לחץ . גם הבלגים הבינו , ככלות הכל , כי לא יצליחו למכור את רוזנטל 
בשלב זה . על כן העדיפו ברגע האחרון להשאילו לליוורפול , שתשלם את שכרו 
עד סוף העונה . רוני , שכשחקן מושאל אינו זקוק בשלב זה לרישיון עבודה באנגליה , 
אמור להגיע הערב שוב לליוורפול , כדי לפתוח בקאריירה מקצוענית חדשה . 
אם יחזק את הרושם , שעורר מבחינה מקצועית , לא מן הנמנע , כי במהלך הקיץ 
יהיה המועדון האנגלי מוכן לחדש את המגעים בעניין רכישתו . לפי שעה לא ברור 
אם , ומתי , יקבל הזדמנות להפגין כוחו במדי הקבוצה הבכירה של ליוורפול . 
אבל דלגליש רמז לא פעם , כי הוא זקוק לשחקן מחליף מסוגו , בעל כוח פריצה 
ויכולת הבקעה . קפספבינבתוך כך נודע , כי שעה קלה לפני תום מועד ההעברות 
חל אתמול פיצוץ בעיסקה אחרת , שעוררה עניין רב יותר בחוגי הכדורגל האנגלי : 
שוער קווינס פארק ריינגרס דייב סימאן לא יעבור לארסנל , תמורת 3 . 1 מיליון 
לי"ש , למרות שכמעט הכל היה מוכן לחתימה הסופית . הסיבה : שוער ארסנל 
גון לוקיץ סירב לעבור לקווינס פארק ריינגרס בהשאלה , עד תום העונה . מנהל 
ארסנל גורג גראהם הביע אכזבה גלויה מביטול ההעברה . סימאן מועמד לרשת את 
פיטר שילטון בשער הנבחרת האנגלית , ולדעת פרשנים הוא כיום הטוב בשוערי אנגליה 
במישחקי הליגה . 
