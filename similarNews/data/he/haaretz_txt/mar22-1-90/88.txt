בון ( מיוחד ל"הארץ " ) . מרבית מדינות ברית וארשה תומכות בצירוף גרמניה 
המאוחדת לברית נאט"ו כך אמר פקיד אמריקאי בכיר אתמול . הפקיד , המתלווה 
למזכיר המדינה בייקר בביקורו בנמיביה , אמר כי מרבית בעלי בריתה של מוסקווה 
מתנגדים באופן ברור לעמדת הקרמלין כי גרמניה המאוחדת צריכה להיות נייטראלית . 
בפגישת שרי החוץ של ברית וארשה בפראג , בשבוע שעבר , תמכו מרבית המדינות 
בעמדת המערב בשאלת איחוד גרמניה . לדברי הפקיד האמריקאי בולגריה היא המדינה 
המזרח - אירופית היחידה שעמדתה בסויגה אינה ברורה . יתר המדינות הביעו , 
לדבריו , עמדה התומכת בעמדה האמריקאית . לאחרונה אמר בייקר לחברי קונגרס 
אמריקאים כי הוא מאמין שבריה"ם תגמיש את עמדתה , ותתקרב לעבר עמדת המערב . 
קפידבינאתמול העריך הקאנצלר הלמוט קוהל כי שתי המדינות הגרמניות ישלימו את 
תהליכי האיחוד ביניהן עוד לפני שהקהילה האירופית תכונן את השוק המאוחד בסוף 
2991 . קוהל דיבר בעיר קונסטאנץ בתום פגישה עם ראש ממשלת ספרד , פליפה 
גונזאלס . קוהל אמר שהאיחוד צריך להתבצע בקצב מהיר אך לא בצורה " חפוזה " . 
הוא הביע תמיכה בכך , ש21 מדינות הקהילה יזרזו את קצב השיחות לכינון השוק 
המאוחד , ואולי גם איחוד מוניטארי . עד כה התנגדה לכך בריטניה בצורה נמרצת . 
גונזאלס אמר מצידו , שאיחוד גרמניה הוא רצוי ובלתי - נמנע . ראש ממשלת 
ספרד הבטיח תמיכה מלאה של ארצו בצעדים של בון ומזרח - ברלין לאיחוד כלכלי 
ומדיני . אמש שוחח הקאנצלר במשרדו בבון עם מנהיגי שלושת המפלגות המרכיבות 
את " הברית למען גרמניה " , הקבוצה השמרנית שזכתה בבחירות במזרח - גרמניה . 
בשיחה תואמו הצעדים הנדרשים כדי להגשים את תכנית האיחוד המוניטארי . בון 
רוצה , שכבר בסוף חודש אפריל ייקבע לוח זמנים להחדרת המארק המערב - גרמני 
למזרח - גרמניה . האיחוד המוניטארי צריך להתבצע בתחילת חודש יולי השנה , 
במקביל לפירוק מחנות המעבר לאזרחים מזרח - גרמנים המהגרים למערב . לאחר 
מכן ייחשבו הפליטים הבאים מן המזרח כגרמנים המחליפים מקום מגורים בתוך הרפובליקה 
הפדראלית . פירוש הדבר , שהפליטים לא יזכו עוד להטבות הניתנות כיום . הסיעה 
הפרלמנטרית של המפלגה הסוציאל - דמוקרטית במזרח - גרמניה ניהלה אמש שיחות 
קדחתניות על האפשרות של הצטרפות לממשלה השמרנית העומדת לקום במזרח - ברלין . 
בראש הממשלה הזאת יעמוד כנראה לותר דה - מזייר , יושב ראש המפלגה הנוצרית - 
דמוקרטית , ותשתתף בה גם המפלגה הליברלית . כבר שלשום אמרו הסוציאל - דמוקרטים , 
כי הם ידחו הזמנה של דה - מזייר לשיחות קואליציוניות . אך נראה שבתוך הסיעה 
הפרלמנטרית יש לחצים חזקים להצטרף לממשלה , ובכך להנות מהשפעה על ההכרעות 
המרכזיות הצפויות בדרך לאיחוד שתי הגרמניות . בינתיים החליטו שרי החוץ של 
ארבע המעצמות הגדולות ארה"ב , בריה"ם , בריטניה וצרפת ושל שתי גרמניות , 
לקיים כבר בחודש הבא פגישה בבון במסגרת השיחות המכונות " ארבע פלוס שתיים " 
לאיחוד מערב ומזרח גרמניה . ההחלטה נתקבלה בנמיביה , שם שוהים שרי החוץ 
לרגל חגיגות העצמאות של המדינה האפריקאית החדשה . שר החוץ המערב - גרמני 
הנס - דיטריך גנשר , אמר כי מזרח - גרמניה תצטרך בקרוב להכריע אם היא רוצה 
להיות חברה בנאט"ו במסגרת של גרמניה מאוחדת . הממשלה השמרנית בבון מעוניינת 
בחברות כזאת , בעוד שהאופוזיציה הסוציאל - דמוקרטית מסתייגת ממנה . קפידבינלפחות 
% 01 מחברי הפרלמנט החדשים של מזרח - גרמניה סייעו בעבר למשטרה החשאית . 
כך טוען ריינר אפלמן , היו"ר החדש של המפלגה להתעוררות דמוקרטית . " אני 
מעריך כי כ04 מתוך 004 חברי הפרלמנט שירתו את השטאסי " , אמר אפלמן בראיון 
לעתון " בילד " . " אנו נפתח את תיקיהם של כל חברי הפרלמנט ונבחן אותם " . 
תנועתו של אפלמן נפגעה משערורייה שפרצה לפני כשבועיים , לאחר שנתגלה כי 
מנהיגה לשעבר , וולפגאנג שנר , היה מלשין של השטאסי . חברי פרלמנט אחרים 
מסיעות השמאל האשימו את המפלגה השמרנית כי אף היא שיתפה פעולה עם המשטר הקודם . 
