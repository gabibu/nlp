פאריס ( מיוחד ל"הארץ " ) . ועידת מפלגת הימין הקיצוני הנאו - פאשיסטי , 
" החזית הלאומית " , עתידה להינעל הערב במה שמתואר כ"נאום ההעפלה לשלטון " 
של מנהיג התנועה , זאן - מארי לה - פן . אמש בחרה הוועידה בלה - פן כנשיא 
התנועה לתקופת כהונה נוספת של חמש שנים . הוועידה , שנפתחה בערב שבת בניס 
שלחוף הריביירה הצרפתית , נערכת על רקע הישגים ניכרים שרשמו לאחרונה מועמדים 
מקומיים של " החזית " בסדרת הצבעות עירוניות , בעיקר באזורי בחירה בפרברים 
תעשייתיים . שיעורי התמיכה הניכרים ( לעתים מעל ל%03 ) , להם זכו המועמדים 
של הימין הקיצוני , מיוחסים בעיקר לסגנון התעמולה של " צרפת לצרפתים " , 
וניצול תחושות המרירות נגד מהגרים , בעיקר ממוצא ערבי ואפריקאי . שני ימי 
הדיונים הראשונים בוועידת ה"חזית " הוקדשו לגיבוש המצע המפלגתי בשאלות חברה , 
סעד ואיכות הסביבה , תוך הדגשת " האופי הפטריוטי " של התנועה וגינויים 
מקבילים של מדיניות ממשלת השמאל והימין שבאופוזיציה . כמה מאות מפגינים , 
ברובם יהודים , ערכו אתמול בניס התכנסות מחאה שנועדה , בין היתר , להוקיע 
את השתתפותו בוועידה של מנהיג הרפובליקאים ממערב - גרמניה , איש ה"וואפן 
אס - אס " לשעבר , פראנץ שונהובר . " החזית " הצרפתית הזמינה לוועידתה 
שורה ארוכה של נציגים מהימין הנאו - פאשיסטי ממדינות אירופה ( מערב ומזרח 
כאחת ) , דרום - אמריקה ויפאן . על רקע ההתחזקות המחודשת של " החזית " 
יוזם עתה ראש ממשלת צרפת , מישל רוקאר , סדרת התייעצויות בין - מפלגתיות 
לדיון כולל במדיניות ההגירה ובהחרפת התקריות בעלות אופי גזעני . מפלגת " החזית 
הלאומית " שבהנהגת לה - פן היא היחידה שלא זומנה על - ידי ראש הממשלה לסדרת 
התייעצויות זו . 
