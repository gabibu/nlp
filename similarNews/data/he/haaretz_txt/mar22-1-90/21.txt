שר הבריאות לשעבר , יעקב צור , שלל בחודש שעבר את רשיונו של רופא השיניים 
ד"ר ישראל דגן , שהורשע בביצוע מעשים מגונים בארבעה קטינים . בית המשפט 
גזר עליו מאסר על תנאי לתקופה של 81 חודשים וקנס כספי של 001 ש . בעקבות 
הרשעתו הוגשה נגד ד"ר דגן קובלנה על ידי מנכ"ל משרד הבריאות , בגין התנהגות 
שאינה הולמת רופא שיניים . דגן הורשע ביצוע מעשים מגונים בארבעה קטינים שהיו 
בבית משפחה אומנת . המעשים בוצעו בשנת 0891 , בשעה שהרופא בא לבית הקטינים 
לצורך טיפול שיניים . בית המשפט דחה את גרסת הרופא לגבי חפותו . משפטו 
של דגן הסתיים שמונה שנים לאחר ביצוע העבירה . להערכת ועדת המשמעת שדנה בקובלנה 
נגד ד"ר דגן , העונש הקל שהטיל בית המשפט על הרופא הושפע מפרק הזמן הארוך 
שחלף מאז ביצוע העבירה ועד ההרשעה . לענין הליכי המשמעת אין לדעת הוועדה 
משקל לגורם הזמן , שכן הכתם המוסרי הדבק בד"ר דגן עקב העבירות אינו נרפא 
עם חלוף הזמן . הוועדה דחתה את הטענה שמדובר במעידה חד - פעמית , והדגישה 
את הנזק העצום שנגרם לילדים שנפגעו . " התנהגותו של ד"ר דגן שניצל לרעה 
מטופלים שהם ילדים חסרי ישע הנמצאים במעון לחוסים היא הפרה חמורה ביותר של 
חובותיו המקצועיות של רופא " , קבעה הוועדה בהמלצתה לשר הבריאות לביטול רשיונו 
של ד"ר דגן . 
