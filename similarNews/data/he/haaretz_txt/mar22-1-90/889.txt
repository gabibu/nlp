מועצת המנהלים של התיאטרון העירוני חיפה החליטה למנות את עודד קוטלר לתפקיד 
המנהל הכללי והאמנותי של התיאטרון , לתקופה של שלוש שנים , מ1 בספטמבר . 
קוטלר משמש מנהל אמנותי של פסטיבל ישראל , והוא נמצא כעת בלנינגראד , בקשר 
לתוכנית פסטיבל ישראל לשנת 19 . הוא היה המנהל האמנותי ואחר כך המנהל הכללי 
של תיאטרון חיפה , מאמצע שנות ה07 ועד תחילת שנות ה08 . ועדת החיפוש מטעם 
ההנהלה הציבורית החדשה של התיאטרון היתה אמורה להמליץ על מינוי מנהל אמנותי 
לתיאטרון במקום גילברטו טופאנו . מאז פרישתו של טופאנו מתפקידו מתפקד תיאטרון 
חיפה ללא מנהל אמנותי . אלי מלכא מונה למנכ"ל התיאטרון לפני כשנתיים , 
עם פרישתו של נועם סמל , בתיאום עם גילברטו טופאנו . בתוך תקופה זו נבחרה 
גם הנהלה ציבורית חדשה לתיאטרון , ללא השתתפות נציגי מפלגות ממועצת העיר 
ועל טהרת אנשי ציבור . הוועדה נפגשה עם כמה מועמדים , והמליצה על עודד קוטלר 
לתפקיד המנהל האמנותי . אחד מתנאיו של קוטלר לקבלת התפקיד היה מינויו גם 
למנהל כללי , ותנאי זה התקבל . תנאי העסקתו הסופיים של קוטלר יסוכמו בינו 
לבין ועדות הכספים וכוח האדם של התיאטרון . קפידבינמועצת המנהלים של תיאטרון 
חיפה הביעה את הערכתה לעבודתו של מנכ"ל התיאטרון הנוכחי , אלי מלכא , והציעה 
לו להמשיך את עבודתו בתיאטרון לצדו של קוטלר , כמנהל אדמיניסטרטיווי ומנהל 
כספים . תיאטרון חיפה הוא היחיד מבין תיאטרוני ישראל שאין לו כרגע גרעון 
שמכביד על תפעולו , לאחר שגרעונות מן התקופה שלפני כניסתו של מלכא לתפקידו 
כוסו . מלכא טרם נפגש עם יו"ר מועצת המנהלים , יונה יהב , ולא שמע ממנו 
את פרטי ההחלטה , אולם אין להניח שיקבל אותה . קוטלר מביים עתה את ההצגה 
" אדי קינג " בתיאטרון חיפה . הכללת ההצגה הזו , בבימויו , בתכניות 
פסטיבל ישראל , החריפה את המחלוקות בין קוטלר לבין מנכ"ל הפסטיבל , ישי 
עמרמי . קוטלר הכליל את ההצגה ללא אישור ההנהלה , שמתנגדת לכך שקוטלר יביים 
במקביל לתפקידו כמנהל . זו היתה הסיבה לכך שהוחלט , לא רשמית , כי יסיים 
את תפקידו אחרי הפסטיבל הקרוב . קפידבינלתיאטרון חיפה אין רפרטואר מאושר 
לעונה הקרובה , ולכן גם לא נפתח מפעל המנויים לעונה זו . " אדי קינג " 
היא ההצגה היחידה הנמצאת בתהליך חזרות , ובמקביל מוצגות " איפיגניה באאוליס " 
של אוריפידס , " משפט הקופים " ו"הן לא תקחהו עמך " . בתקופת ניהולו של 
מלכא הועלו גם " רוסמרסהולם " של איבסן , " מרד המתים " של אירווין 
שאו , " בינינו לבין עצמנו " של אלן אייקבורן והקברט " קרקס עירוני " . 
ההנהלה הציבורית הקודמת של התיאטרון אישרה לפני כשנה מספר הצעות לשתי העונות 
הקרובות , ולגבי חלק מהן נחתמו חוזים . התיאטרון מתכוון להעלות בקרוב את 
" גברים בשמש " , על פי סיפורו של עסאן כנפאני , בעיבודה של מרים קיני 
ובבימויו של פואד עוואד ; " סוחרי התהילה " של פניול , בהשתתפות כספית 
של ממשלת צרפת ; " המלחמה שלי " של גיאורג תבורי ; ו"בני ערובה " , מחזה 
חדש של בני ברבש . בתוכניות העבודה של מלכא , שטרם אושרו גם הצגת " רביזור " 
של גוגול , " מנוחה נכונה " על פי עמוס עוז , בעיבודה של פנינה גרי ובבימויו 
של איציק ויינגרטן , ו"מות דנטון של ביכנר , בבימויו של דוד לוין . בעבודה 
נמצאים גם שני פרויקטים " רומיאו ויוליה " בבימויו של שחר סגל , יחד 
עם בית הספר למשחק " בית צבי " , ו"רקוויאם בטרזיינשטאדט " , בשיתוף פעולה 
עם התזמורת הסימפונית חיפה . 
