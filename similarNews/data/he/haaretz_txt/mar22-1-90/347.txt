במערכת הביטחון שורר זעם רב על מועצת הפירות ועל משרד החקלאות שאינו מאפשר 
לסוחרים מרצועת עזה להעביר את תוצרתם ( בעיקר תוצרת חקלאית ) לשטחי הגדה . 
עקב כך הושמדו 054 טונות של ירקות . הפרשה הועברה לידיעתו של ראש הממשלה 
יצחק שמיר , בהיותו גם שר הביטחון . הבוקר יתקיים דיון בוועדת הכספים בנושא 
זה ויופיעו בו נציגי המינהל האזרחי בראשותו של תא"ל פרדי זך . מקורות במערכת 
הביטחון מסרו כי מזה כמה ימים , שמשרד החקלאות באמצעות הפקחים של מועצת 
הירקות , אוסר על כניסתן של משאיות עמוסות ירקות ותפוחי אדמה לגדה ומחזיר 
אותן לרצועה . הדבר גורם לתסיסה רבה בקרב הסוחרים ברצועה . בסוף השבוע התקיימה 
פגישה בין מנכ"ל משרד החקלאות , לבין ראשי מערכת הביטחון המופקדים על השטחים , 
מתאם הפעולות בשטחים שמואל גורן וסגנו תא"ל פרדי זך . בפגישה קבלו ראשי 
מערכת הביטחון על האיסור שמופעל נגד תושבי הרצועה . ואולם , למרות זאת 
נשאר האיסור על הסוחרים בתוקף . עקב כך הוחלט לדווח לראש הממשלה שמיר , 
על הפרשה ודיווח הועבר גם לשר יצחק מודעי , אשר מופקד מטעם ראש הממשלה 
על תיק החקלאות . הטענה העיקרית של משרד החקלאות היא שהסוחרים ברצועת עזה 
אשר מעבירים את תוצרתם לגדה עוצרים בדרך ומעבירים תוצרת לתחומי ישראל , 
דבר האסור עליהם . טענה נוספת , שמעלים במשרד החקלאות היא שאם תושבי השטחים 
מחרימים את התוצרת הישראלית , יש עילה לא לאפשר להם להעביר תוצרת משלהם 
למקומות אחרים . גורמים במערכת הביטחון אמרו ל"הארץ " , כי הצעדים שנוקט 
משרד החקלאות הם לא מוסריים , בלשון המעטה , ומבחינה משפטית אינם חוקיים . 
יש הסכם לפיו מותר לסוחרים מהרצועה להעביר את תוצרתם לגדה . סוחרים ברצועה 
אמרו ל"הארץ " כי עד כה הם הפסידו עשרות מיליוני שקלים כתוצאה מהאיסור ונאלצו 
לזרוק את התוצרת . 
