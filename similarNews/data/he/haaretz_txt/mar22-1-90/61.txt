ראש הממשלה יצחק שמיר הטיל על ח"ך אריאל שרון לפעול בקרב חברי אגודת - ישראל 
ולנסות לשכנע לפחות חלק מהם שלא לתמוך בממשלה בראשותו של שמעון פרס . שרון 
ועמו ח"ך שאול עמור נפגשו אתמול מספר פעמים עם ח"כים של אגו"י , כשעיקר 
הלחץ מופנה כלפי אברהם ורדיגר מפועלי אגו"י ואליעזר מזרחי איש תנועת חב"ד . 
נודע כי שרון שוחח אמש טלפונית עם ראש הממשלה ומסר לו על התקדמות במגעיו 
עם אגו"י . בצמרת הליכוד הוחלט לפעול לגיבושו של גוש חוסם של 06 חברי - כנסת , 
שימנע משמעון פרס הקמת ממשלה . בליכוד מזכירים כי לפני שנה וחצי , כשנשיא 
המדינה הטיל על שמיר את הרכבת הממשלה , פעל פרס במקביל להקמת ממשלה צרה . 
מגעי הליכוד למנוע הקמת ממשלת מערך עוררו אתמול זעם רב במפלגת העבודה , 
וח"ך משה שחל הגדיר צעדים אלו כשערוריה ושחיתות ציבורית . פעמיים כינס אתמול 
שמיר את שרי הליכוד לדון בהתפתחויות הקואליציוניות ובמגעים המתקיימים למנוע 
מפרס הקמתה של ממשלה . בשעות הבוקר כינס שמיר את צוות המו"ם של הליכוד , 
מתוך כוונה להטיל על חברי הצוות , שרי הליכוד בקבינט בתוספת אריאל שרון , 
לדאוג לשמירת בלוק ה06 שהמליצו על שמיר בפני הנשיא . בשעות הערב שב שמיר 
וכינס את כל שרי הליכוד בלשכתו . בפגישה חזרו השרים והדגישו את הצורך להמשיך 
במאמצים להקים ממשלה של הליכוד . ראש הממשלה אמר במהלך הפגישה כי " בהחלטה 
נחושה , במרץ ובתושייה , נוכל להשיג את המטרה של הקמת ממשלה של הליכוד " . 
לאחר הפגישה פרסמו שרי הליכוד הודעה , ובה נאמר שהליכוד סבור כי רק ביכולתו 
להקים ממשלה . בליכוד משוכנעים כי פרס לא יצליח להקים ממשלה , וגם אם היא 
תקום בסופו של דבר , היא תופל תוך זמן קצר , וניתן יהיה להביא להקמתה של 
ממשלת ליכוד או להקדמת הבחירות . ח"ך עמור התקשר אתמול למזכירו של הרבי 
מלובביץ בניו - יורק , וניסה לגייס את מנהיג חב"ד הישיש כדי שיבקש מאגו"י 
שלא להצטרף לממשלה בראשות פרס . אולם מזכירו של הרב הודיע כי הפעם אין בדעתו 
של הרבי להתערב בפוליטיקה הפנימית בישראל , לאחר שעשה זאת ונכווה בבחירות 
שהיו לפני כשנה וחצי . במסגרת מאמצי הליכוד נועד אתמול עמור גם עם הרב אלבז , 
מהאישים המקורבים למנהיגי אגו"י . קפידבין ( ע ) . אתמול בבוקר הודיע 
השר משה קצב כי הליכוד לא יצטרף לממשלה בראשות המערך . " לא רק עניינים 
פנימיים מנחים את עבודת הממשלה " , אמר קצב . " דווקא בשעה קריטית זו עומד 
העניין המדיני . שמענו את הודעת יאסר ערפאת , אשר זקף את הפלת הממשלה לזכות 
ניצחון האינתיפאדה . יש לנו בליכוד חשש כבד מאוד , שהדרך שבה הולך המערך 
תביא להקמת מדינה פלשתינית . אנו רואים בכך אסון קיומי , כך שאנו לא נוכל 
לראות עצמנו שותפים בממשלה בראשות המערך " . השר קצב הזכיר כי בעת הרכבת הממשלה 
לפני שנה ורבע , לא הסכים הליכוד ששמעון פרס יהיה שר החוץ . זאת מתוך חשש 
שהוא ינהל מדיניות חוץ הנוגדת לקו הליכוד . " ודאי שאם לא הסכמנו אז שפרס 
יהיה שר החוץ , כיצד נסכים היום שהוא יהיה ראש הממשלה " , הקשה . 
