לב יאשין , מגדולי השוערים בעולם , מת אתמול בגיל 06 מסרטן קיבה . את 
הדיווח על כך מסרה ממוסקווה סוכנות הידיעות הרשמית של ברית המועצות , טאס . 
יאשין נחשב שנים רבות לשוער הטוב בעולם , והיה דמות נערצת ברחבי תבל . 
הוא החל את הקאריירה הספורטיווית שלו כשוער בוגר בשנת 2591 , והגן במשך 
51 שנה של שער נבחרת ברית המועצות ( 87 הופעות ) , החל משנת 5591 ועד 
0791 . הוא המשיך ככדורגלן פעיל עד 2791 . שיחק בדינאמו מוסקווה והוליך 
אותה לשישה תוארי אליפות ולשתי זכיות בגביע . אחרי פרישתו שירת את המועדון 
בתפקידים שונים , בהם ניהול והדרכה . כשוער נבחרת ברית המועצות היה יאשין 
שותף לזכיות גדולות . ב - 6591 זכתה ברית המועצות במדליית זהב , במישחקים 
האולימפיים במלבורן , ובאליפות אירופה ב - 0691 . יאשין הופיע גם בשלוש 
אליפויות עולם ב - 8591 בשוודיה , ב - 2691 בצילה וב - 6691 באנגליה , 
שם סיימה ברית המועצות במקום הרביעי . בצד זכיות קבוצתיות מרשימות , זכה 
לתהילה אישית , כאשר ב - 3691 היה לכדורגלן הסובייטי הראשון שנבחר לכדורגלן 
הטוב באירופה . מלבדו מעולם לא נבחר שוער בתואר האירופי הרם . יאשין נודע 
בזינוקיו ובהצלותיו המדהימים . זכה לכמה כינויים , בהם " התמנון " ו"העכביש 
השחור " כינוי שהודבק לו בדרום אמריקה . התהילה ואורח החיים הספורטיווי , 
לא הפכו אותו לחסין מפני מחלות . השוער גבה הקומה ובריא הגוף , היה בשנים 
האחרונות דמות טראגית . בתחילת 0891 הופיע נמק ברגל ימין , אותה נאלצו 
הרופאים לקטוע . הוא גם סבל בשיניו ולקה בראייתו . לבסוף הכריעה אותו מחלת 
הסרטן , שלא רבים ידעו על קיומה . החודש הפך יאשין לספורטאי הראשון בברית 
המועצות שזכה בתואר " גיבור העבודה הסוציאליסטית " . יאשין ביקר פעמיים בישראל . 
הפעם הראשונה היתה ב - 6591 , בעת ההתמודדות הקדם - אולימפית ההיסטורית 
בין ישראל לברית המועצות . הסובייטים ניצחו 21 , ואת השער לרשתו של יאשין 
נגח נחום סטלמך . 000 , 06 צופים נדחסו לאיצטדיון רמת גן , והמדינה הקטנטונת 
שותקה בעת שידור מהלך המישחק ברדיו . המישחק הקודם בין שתי הנבחרות היה 
באיצטדיון לנין במוסקווה , לעיני 000 , 05 צופים , בהם יהודים רבים . 
לישראל לא היה סיכוי והסובייטים הביסו 50 . בנובמבר 9891 ביקר יאשין בפעם 
השניה בישראל , עם נבחרת הוותיקים של ברית המועצות . הוא זכה לקבלת פנים 
נילהבת ולכבוד רב . בריאותו הרופפת שבלטה לעין , ציערה את מעריציו הרבים . 
נראה מבוגר בהרבה מכפי גילו , והתקשה ללכת בשל התותבת הלא - נוחה שהותקנה 
לו בברית המועצות . שיניו הפגועות וראייתו הלקוייה , הניעו גורמים שונים , 
רפואיים וספורטיוויים , להירתם למחווה אנושית . ליאשין הותקנה תותבת חדשה 
ומשוכללת ; הושלם הטיפול בשיניו ובמערכת העצבים של אחת מעיניו . יאשין , 
שביקר בישראל עם רעייתו , התרגש מהיחס לו זכה והודה שוב ושוב למארחיו . 
