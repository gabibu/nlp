ישראל מקיימת שיחות עם צכוסלובקיה , על הסכם תעופה חדש בין שתי המדינות . 
ראש מינהל התעופה האזרחית במשרד התחבורה , שי שוהמי , עושה היום בפראג 
ומנהל משא ומתן על חתימת הסכם תעופה , במסגרת מדיניותו של שר התחבורה , 
משה קצב , להרחיב את מעגל קשרי התעופה של מדינת ישראל בכלל ועם מדינות 
מזרח אירופה בפרט . לשיחות עם צכוסלובקיה על חתימת הסכם תעופה חשיבות מיוחדת , 
לנוכח החיפוש המתמיד של ישראל ליצור נתיבים אפשריים חדשים לתנועת עולים 
חדשים מבריה"ם , וכן על רקע ההודעה שפורסמה אתמול של חברת התעופה הלאומית 
של הונגריה , מאלב , על הכוונה להפסיק הטסת עולים חדשים מבודפשט ארצה . 
ההסכם החדש בין ישראל לצכוסלובקיה , יעגן את קשרי התעופה , לאחר חידוש 
הקשרים הדיפלומטיים ויתייחס למגוון הכולל של נושאי התעופה בין שתי המדינות 
כמו זכויות נחיתה , אפשרות לביצוע טיסות - המשך ליעדים אחרים ותשלומי אגרות 
ומכס שונים . באחרונה ביקרה בארץ משלחת של חברת התעופה הלאומית של צכוסלובקיה 
והגיע להסכם מסחרי עם אל - על , על הפעלת קו תעופה סדיר בין שתי המדינות , 
החל מעונת תיירות הקיץ הקרובה . 
