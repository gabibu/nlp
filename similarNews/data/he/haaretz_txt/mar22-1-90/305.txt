מפלגת העבודה נתקלת בקשיים חמורים במשא ומתן עם המפלגות הדתיות , ומתקשה 
אפילו להביא להצגת ממשלת מיעוט בימים הקרובים . אמש התברר כי אגודת ישראל 
אינה מוכנה לתמוך בממשלת מערך אם לא תצטרף לקואליציה מפלגה דתית נוספת . 
מפלגת העבודה עדיין מתכוונת להביא להצגת ממשלת מיעוט בשבוע הבא , עוד לפני 
צאת הכנסת לפגרה , מתוך הערכה כי ש"ס ודגל התורה יימנעו בהצבעה ומאוחר יותר 
יצטרפו אליה . באגודת ישראל נפוצו אתמול בלילה שמועות כי אריאל שרון עומד 
לצאת לניו - יורק לפגוש את הרבי מלובביץ , כדי לשכנעו שיורה לאגודת ישראל 
לתמוך בליכוד . ש"ס ודגל התורה הבהירו אתמול באורח חד - משמעי לראשי העבודה 
כי הרבנים אלעזר שך ועובדיה יוסף מתנגדים לאפשר להם לתמוך בממשלה בראשות 
פרס . השר זבולון המר מהמפד"ל פתח אמש במגעים עם שבעה רבנים וראשי ישיבות , 
במטרה להביא להקמת גוש של 81 חברי כנסת מכל המפלגות הדתיות , שיחייב את 
הליכוד ומפלגת העבודה להקים ממשלת אחדות לאומית , תוך הסכמה על רוטציה בראשות 
הממשלה . למרות מכשולים אלה אמר אמש שמעון פרס , כי הוא אופטימי והוא משוכנע 
שבכוחו להביא תוך זמן קצר להקמת ממשלה בראשותו . בעקבות פגישה שקיים צוות 
המו"ם של הליכוד עם סיעת ש"ס , שררה בליכוד אופטימיות ואנשיו מעריכים שבתום 
12 יום לא יצליח פרס להביא להקמתה של ממשלה , והנשיא ייאלץ להטיל את מלאכת 
ההרכבה על יצחק שמיר . לעומת זאת , בצמרת מפלגת העבודה נתלים בהכרזה של 
הרב אברהם רביץ מדגל התורה , כי צפוי שינוי גם בעמדתו של הרב שך , שמעדיף 
ממשלת אחדות בראשות שמעון פרס על פני ממשלה צרה בראשות יצחק שמיר . במפלגת 
העבודה מפעילים בימים האחרונים את הח"ך לשעבר , הרב שלמה לורנץ , כדי שישפיע 
על הרב שך לתת הכשר להצטרפות דגל התורה וש"ס לממשלה בראשות מפלגת העבודה . 
ח"ך רפי אדרי , מראשי צוות המו"ם של מפלגת העבודה , אמר אמש כי הצטרפות 
הדתיים לממשלה בראשות פרס היא רק שאלה של זמן . צוות המו"ם של מפלגת העבודה 
קיים אתמול מגעים עם כל הסיעות הדתיות בכנסת . הרב רביץ אמר שאין למפלגתו 
הסכם עם הליכוד למניעת הקמת ממשלת עבודה . 
