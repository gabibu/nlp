אריה מקל , הליכוד ואנשי הימין אינם צודקים ונסים משעל לא צריך לעוף מניהול 
הטלוויזיה . הטלוויזיה לא הגזימה כלל ולא חרגה מפרופורציה כאשר נתנה , 
בתחילת השבוע , ביטוי נרחב ודרמטי לדבריו של הרב עובדיה יוסף . אנשי התקשורת , 
מתוך אינטואיציה מקצועית עמוקה , הבינו שלנגד עיניהם מתרחש אירוע יוצא - 
דופן בדרמה הפוליטית . לפני חודשים מספר ירד הרב יוסף מצרימה , לפגישה עם 
הנשיא מובארק . כבר אז אמר למארחו שעם ישראל מצוה שלא להתגרות בגויים וכי 
בנסיבות של פיקוח - נפש יש לוותר על שטחים . וזוהי , הרי , תמצית השקפת - 
העולם החרדית , זו שלחמה בציונות מראשית דרכה ונגדה יצאו הכל , בראש וראשונה 
מפלגות הפועלים , שהניחו את המסד לציונות המגשימה . ההבדל בין אז והיום 
אינו בעיקרון אלא בזהות החרדים : אז היו אלה חרדים אשכנזים . היום , לאחר 
( כמעט ) מאה שנות ציונות , מצטרפים מנהיגים רוחניים של העדה הספרדית 
אל התפישה האנטי - ציונית , האומרת כי אם אומות העולם מתנגדות למעשים שעם 
ישראל עושה להגשמת עצמאותו בארצו יש לוותר להן , ודאי שאין לעשות כל מעשה 
שיש בו משום סיכון נפשות . והגיון החרדים מובן : מי שממתין יותר מ0002 
שנה שהגאולה תרד מן השמים , כמו מן , מדוע יסכן את עצמו ? ולכן , צריך 
להמציא נוסחה כיצד לא לשרת בצבא ( " תורתו אומנותו " ) , ואין צורך בדגל , 
בהגדרה עצמית ובטריטוריה . שורשי הנהייה אחר משנתו הא - היסטורית של הרב 
עובדיה יוסף מצד פוליטיקאים מרכזיים בשמאל ובתקשורת הישראלית עמוקים ואותנטיים 
הרבה מעבר לקוניוקטורה הפוליטית האקטואלית . התופעה הרוחנית ש"ס - הרב יוסף 
גוררת אחריה תפנית פוליטית בעלת משמעויות אידיאולוגיות מרחיקות - לכת . 
וגם אם ה"רחוב " של ש"ס לא יאפשר לנציגיו להמליך בפעם הזאת את פרס , הכיוון 
הכללי , הלוך - המחשבה של הציבור התורני - הספרדי , ברור : רצון להידמות 
לחרדים האשכנזים בעלי האותוריטה הבכירה בהלכה ובהוראת הדרך האידיאולוגית 
האנטי - ציונית , ולאחר - מכן : ליצור קשר חברתי ופוליטי עם אלה בשמאל 
ההולכים ונואשים מן הציונות . ימים ספורים לאחר הבחירות לכנסת האחרונה , 
זימנו עצמם חברי - הכנסת של " דגל התורה " אל משרדי רץ בתל - אביב וח"ך 
אברהם רביץ , דעתו זחוחה עליו , הכריז שיש לו קרבה אידיאולוגית רבה עם 
רץ , שכן " אנחנו חרדים שמאלנים " . מעבר לקוריוז ולחלקלקות של איש זה 
ושל רבים מחבריו , הכמיהה הזאת לרצות את השמאל הישראלי , לזכות בהכרתו , 
היא מרכיב משמעותי מאד בהתנהגות הפוליטית של חרדי דגל - התורה וש"ס . מעניין : 
רק לפני 0203 שנה , כאשר עוד לא היתה חרדיות ספרדית אנטי - ציונית ( הרב 
עובדיה יוסף , בשמשו רב - ראשי ספרדי , היה בין מנסחי ההחלטה של מועצת 
הרבנות הראשית לישראל , שאין לסגת משטחי ארץ - ישראל ששוחררו במלחמת ששת - 
הימים ) , ובמדינה שלטו מפלגות הפועלים , הניכור בין החרדים לבין מפלגות 
אלו היה כמעט טוטלי . החרדים דאז ידעו כי בן - גוריון , למשל , נחוש בהחלטתו 
לבנות את הארץ , תוך התגרות בגויים , כולל ארה"ב , ולהגן על קיומה , 
אף שהיתה סכנה ממשית של " פיקוח נפש " : מלחמת השחרור , מערכת " קדש " 
ומלחמת ששת הימים . מפלגתו של בן - גוריון , ואפילו מפ"ם ההיסטורית , 
לא יכלו להיות פרטנרים רעיוניים לחרדים דאז , מפני שהיו ציונים מלאים , 
מאמינים המוכנים גם לקרבנות בשעת הצורך , כדי להגשים את המטרה . גם בשנים 
הספורות - מאוד שבהן היתה אגודת - ישראל שותפה לממשלת בן - גוריון , איש 
מאנשי האגודה לא הרגיש צורך להכריז , למשל , שהוא " סוציאליסט חרדי " , 
או " אוהד בריה"ם חרדי " . היום רביץ מכריז שהוא שמאל - חרדי , מפני שהשמאל 
של היום אינו מפ"ם של פעם . זה שמאל שלוחות - הברית שלו נשברו והוא נשאר 
ללא אמונה ; זה שמאל העוטף את חולשתו ואת אי - יכולתו לעמוד בלחצים , במוסר 
מזויף של כמיהה לשלום . עם שמאל זה מוצאים החרדים שפה משותפת , קרבה נפשית 
ורעיונית , ולמען הברית ההיסטורית המתהווה עם חרדים אלה , מוכנים שולמית 
אלוני , חיים אורון ואמנון רובינשטיין לוותר על עקרונות - יסוד ולהסתופף 
תחת מטרייה קואליציונית . לנגד עינינו הולכת ונוצרת סיטואציה היסטורית מרחיקת - 
לכת : הציבור החרדי שאיננו רוצה להיות חלק מן ההיסטוריה של העם היהודי בזמן 
החדש , ונלחם עד היום בשצף - קצף בתנועתו ההיסטורית , הציונות מוצא לפתע 
נקודות - חיבור אל הציבור שנגדו נלחם כל עוד היה ציוני שלם . החרדים חשים 
שציבור זה עומד לפרוש גם הוא מן המהלך ההיסטורי המרכזי , ולהידמות במרכיבים 
מרכזיים רבים לציבור החרדי הא - היסטורי . זה הפשר האמיתי של הברית הנוצרת 
בין ש"ס לשמאל , וצדקה התקשורת שהממה אותנו בדיווח זה . אם תקום ממשלה בהרכב 
המערך , גוש - השמאל והחרדים , מן הראוי לציין כי בראש המסגרת הארגונית 
יעמוד אחד שהוא תלמידו של בן - גוריון והשני שהוא תלמידו של יצחק טבנקין . 
ושר ההיסטוריה לא ידע אם לבכות או לצחוק . 
