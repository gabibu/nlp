שמעון פרס נפגש שלשום עם חברי סיעת המערך בוועד המנהל ברשות - השידור , 
ואמר שצריך לפעול לבחירתו של נסים משעל למנהל הטלוויזיה . בפגישה שהתקיימה 
במלון לרום בירושלים , השתתפו , בין השאר , גם עוזר השר , יוסי ביילין , 
שר החינוך לשעבר , יצחק נבון , ומזכיר המפלגה , מיכה חריש . חברי הוועד 
טענו שזה לא הזמן לקבוע עמדה , ופרס אמר שצריך לשמור על משעל ולתמוך בו . 
יו"ר הוועד המנהל , אהרון הראל , הכחיש שפרס הנחה את חברי הוועד לתמוך 
במשעל . חברי המערך במליאת רשות השידור , ביניהם אהרון ידלין , עוזי נרקיס 
ומתי דוד , זועמים על שחברי הוועד המנהל מן המערך אינם מתייעצים עימם , 
ואינם משתפים אותם בהחלטות כבעבר . כזכור , התבטאו מקורבי משעל אחרי ההכרזה 
על הוצאת המכרז למנהל הטלוויזיה , שמדובר בהדחה על רקע הראיון עם הרב עובדיה 
יוסף . לפני הישיבה נשאל משעל על - ידי הראל והמנכ"ל מקל , אם הוא רוצה 
שלושה חודשים נוספים כמנהל בפועל . משעל ענה שהוא הוכיח כבר את יכולתו והוא 
מבקש מיד מכרז . נראה שמשעל יצא מתוך הנחה , שמובטח לו רוב בוועדת המכרזים . 
המועמדים לגשת למכרז , מלבד משעל , הם יוסף בראל , ויוסי צמח . 
