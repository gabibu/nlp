ניו - יורק ( עסט"א ) . יו"ר הוועד הארצי של המפלגה הדמוקרטית האמריקאית 
הודיע אמש , כי חבר בית הנבחרים , גוס סאווג , שהשמיע הערות נגד יהודים 
ולבנים , במערכת הבחירות המוקדמות של מפלגתו , " לא יקבל אף פרוטה אחת " 
מהמפלגה , כשיבקש להיבחר מחדש לקונגרס בנובמבר . יו"ר המפלגה הדמוקרטית , 
רון בראון , אמר כי הזדעזע מדברי סאווג שהוא שחור " בייחוד כשהאיש מבקש 
לייצג מפלגה , שהובילה במאבק נגד דעות קדומות בארה"ב . ואולם , נודע כי 
המפלגה הדמוקרטית לא מימנה את המערכה של סאווג לקראת הבחירות המוקדמות . 
סאווג בעל ותק של 01 שנות חברות בקונגרס , התמנה מחדש כנציג שכונות דרומיות 
בשיקגו , אחרי מירוץ צמוד במפלגתו . סאווג האשים את יריבו , מל ריינולדס , 
גם הוא שחור , כי קיבל את רוב התמיכה הפיננסית שלו מיהודים ומקבוצות יהודיות , 
התומכות בישראל . הוא גם טען , כי הותקף על - ידי כלי התקשורת של הלבנים . 
סאווג זכה בבחירות המוקדמות ב%15 מהקולות , ריינולדס קיבל % 34 ולינדון לארוש , 
ניאו - נאצי , קיבל % 5 . מעריכים כי סאווג ינצח בקלות את יריבו הרפובליקאי 
ויליאם הסטל , בבחירות לקונגרס שיתנהלו בנובמבר השנה . 07 % מהבוחרים באיזור 
שלו הם שחורים . באסיפת בחירות לפני ההצבעה , ופעם נוספת במסיבת הניצחון 
שלו , השמיע סאווג התקפות חריפות נגד " הכסף הפרו - ישראלי " , וקרא רשימה 
של אנשים שתרמו לריינולדס , ושמותיהם יהודים . 
