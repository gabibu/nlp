מותר להניח שחלק גדול מהצהלה שנשמעה השבוע בווינדהוק , עת הוכרזה עצמאות 
נמיביה , נבע רק משמחה לחירותם של כמיליון תושבי המדינה החדשה . כמעט לכל 
אחד מהמשתתפים בששון היתה סיבה לראות באירוע הישג משלו . ארה"ב , כשושבין 
העיקרי , הוכיחה כישרון דיפלומטי לנצל לחץ בין - לאומי על מדינה אחת כדי 
להפגין תמיכתה בשחורים במדינה אחרת , ולהחליש נוכחות סובייטית במדינה שלישית . 
יציאת הקובנים מאנגולה , והפחתת האינטרס הדרום אפריקאי בתמיכה במורדי אוניטה , 
יצרו זיק של תקווה שאנגולה תפנה למערב , אם וכאשר תסתיים מלחמת האזרחים 
במדינה . זאיר מצפה ליתרונות מעליית ערכה כמשענת ארה"ב באיזור . דרא"ף , 
בצאתה מנמיביה , מתפטרת מכתם בין - לאומי ומנטל ביטחוני , שעלה לה בקורבנות 
רבים בנפש וביוקרה צבאית . דרא"ף מקווה , שעם הגברת כוחה הצבאי בשנים האחרונות , 
מצד אחד , והתחלת מו"ם עם מאנדלה , מצד שני , יצא שכרו הביטחוני של הפינוי 
מנמיביה ברווח . השליטה בוואלויס ביי , הנמל הגדול היחיד בנמיביה , הנמצא 
בשטח ריבוני דרום אפריקאי , תשמש קלף חזק בידיה בעתיד . נלסון מנדלה , 
מנהיג הקונגרס האפריקאי הלאומי , רואה בהעברת השלטון בנמיביה מידי הלבנים 
והעברתו לידי השחורים אות לבאות בדרא"ף . להיות עם חופשי בארצם זהו בוודאי 
הישג עצום בשביל תושבי נמיביה , אך מוטב אולי להמתין לפני מחיאות הכף לכבוד 
הקמתה של דמוקרטיה נוספת בעולם . בארץ הענקית והריקה , שמספר תושביה לא 
עולה בהרבה על מספר הקילומטרים שבשטחה , ישלוט מנהיג מחתרת סוואפ"ו , סם 
נגומה , בן לשבט המהווה רק כ%02 מהאוכלוסיה . השיטות בהן נהג , בבסיסיו 
באנגולה , לחסל יריבים ואת כל מי שחשד בנאמנותם , לא מצביעות על דבקות 
יתרה בעקרונות החוק והמשפט . אפשר איפוא להבין את החששות הרבים , המקננים 
בקרב 08 האחוזים הנותרים : לבנים צאצאי מהגרים גרמניים , בני תערובת ושבטי 
השחורים שאינם נמנים על בני האובמבו . 
