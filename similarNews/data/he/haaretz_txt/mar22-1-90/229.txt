איסלמבאד ( אי - פי ) . פוליטיקאים מהאופוזיציה החרימו את מושב הפתיחה 
של הגוף המחוקק הפדראלי של פקיסטאן , שהתקיים אתמול . הם טענו כי עניין 
טכני ביטל את תביעתה של ראש הממשלה , בנאזיר בוטו , לשלטון . חברי מפלגתה 
של בוטו הציעו לאופוזיציה לפנות לבית המשפט . רק שמונה צירים תפסו את מקומותיהם 
בספסלי האופוזיציה , ותבעו כי בוטו תעמוד לבחירות חוזרות בקרב חברי האסיפה 
הלאומית , הגוף המחוקק של הפרלמנט של פקיסטאן . " צר לנו שאיננו יכולים 
להשתתף במושב זה " , אמר אבידה חוסיין , מבכירי החברים במפלגות האופוזיציה 
המשולבות . תביעות האופוזציה מתמקדות בסעיף בחוקה של פקיסטאן המקנה לנשיא 
את הסמכות למנות ראש ממשלה . תוקפו של סעיף זה פג ביום שלישי , ומנהיגי 
האופוזיציה טוענים כי בוטו צריכה להיבחר מחדש בהצבעה חשאית באסיפה הלאומית , 
בה חברים 732 איש . עד כה מתעלמת בוטו מן הדרישה . מנהיגי האופוזציה טוענים 
עוד , כי בוטו כינסה את האסיפה הלאומית כדי לפגוע בכוונה תחילה בהכנות להפגנת 
הכוח שלהם , המתוכננת להיום בלהור . בוטו , שהיא בוגרת הרווארד ואוקספורד , 
הובילה את מפלגתה לניצחון בבחירות החופשיות הראשונות אחרי 11 שנות שלטון 
צבאי . 
