הוריו של פעוט בן שנתיים תושב חברון הגישו תביעה אזרחית נגד המינהל האזרחי 
ביהודה ושומרון , ונגד המפקד הצבאי של יהודה ושומרון המופקדים על בית החולים 
הממשלתי בחברון . לדברי ההורים , נפגע בנם בן השנתיים בעיניו , לאחר שעבר 
ניתוח שבר במפשעה . כשהתעורר מההרדמה , התברר כי הוא פוזל בעיניו . בכתב 
התביעה שהוגש לבית המשפט המחוזי בבאר - שבע טוענים הוריו של הפעוט , סמיר 
עדנאן טוויל בן השנתיים , כי האירוע התרחש ב51 במארס 98 בביה"ח הממשלתי 
בחברון . בכתב התביעה שהוגש על ידי עורך הדין מירון קיין מובאת גם חוות דעת 
של רופא , מומחה מביה"ח סורוקה בבאר - שבע , ד"ר עקיבא שוהם . הוא בדק 
את הפעוט לפני כחודשיים , ומפרט את פרטי המקרה . בחוות הדעת אומר הרופא 
המומחה כי אכן , הפעוט בן השנתיים סובל מפזילה בעיניו , והוא אינו יכול 
להסביר כיצד קרה הדבר . הרופא המומחה ממליץ להעניק % 51 נכות לפעוט , ומאשר 
את טענת ההורים בנושא הפזילה . בכתב התביעה תובעים הורי הפעוט לשלם להם פיצויים 
עבור הנזקים הרפואיים שנגרמו לילד . עוד נאמר בכתב התביעה כי ביה"ח הממשלתי 
בחברון הוא באחריות המינהל האזרחי והמפקד הצבאי של יהודה ושומרון , ולפיכך 
על גופים אלה לשאת בתוצאות תביעה על נזקים . הם טוענים כי הרופאים התרשלו 
בתפקידם , בכך שניתחו את בנם הפעוט וגרמו לו מחלה נוספת . טרם הוגש כתב 
הגנה . 
