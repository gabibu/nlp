בית ספר פרטי ללימודי משפטים ייפתח בשנת הלימודים הבאה , ביוזמת הפקולטה 
למשפטים באוניברסיטת תל אביב ולשכת עורכי הדין . תהיה זו הפעם הראשונה שייפתח 
בארץ בית ספר פרטי ללימודי משפטים . לקראת פתיחת בית הספר , הוקם צוות מיוחד 
בראשות פרוף אוריאל רייכמן , דיקן הפקולטה למשפטים באוניברסיטת תל אביב , 
יעקב רובין יו"ר לשכת עורכי הדין , עו"ד יעקב קלינג יו"ר המכון להשתלמות 
עורכי דין ומנהל המכון פרוף אריאל רוזן - צבי . הקמת בית הספר החדש למשפטים 
התאפשרה הודות ליוזמת חקיקה של ח"ך פרוף אמנון רובינשטיין , לפיה יתוקן 
חוק לשכת עורכי הדין , באופן שיאפשר ללשכה להעניק רשיונות לעריכת דין גם 
למי שסיימו את לימודיהם בבית ספר ללימודי משפטים שאיננו מוסד אקדמי . הצעת 
החוק , שעברה בקריאה ראשונה , תובא בימים הקרובים לאישור סופי בכנסת . 
נודע כי הקריטריונים לקבלת התלמידים בבית הספר הפרטי למשפטים יהיו שונים 
מאלה הנהוגים בפקולטות למשפטים . סופר ה"ארץ " מציין כי בשנים האחרונות 
קיים ביקוש רב של צעירים ללמוד בפקולטות למשפטים , ומתוך כ000 , 3 צעירים 
המבקשים להתחיל מדי שנה בלימודים , בפקולטות למשפטים הקיימות בירושלים , 
בתל אביב ובאוניברסיטת בר אילן מתקבלים רק כ054 סטודנטים . בגלל חוסר אפשרות 
של צעירים להתקבל ללימודים משפטיים , יותר מ005 ישראלים לומדים משפטים באוניברסיטאות 
בחו"ל . 
