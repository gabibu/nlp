זימבאבווה ( ע"ר וע"ץ ) . נשיא זימבאבווה , רוברט מוגאבה , אמר שלשום 
לשר החוץ הסובייטי , אדוארד שוורדנאדזה , כי הרפורמות ששמו קץ למשטרים 
הקומוניסטיים במזרח אירופה , אינן מעידות שהמערב הביס את המזרח . כיום רווחת 
במערב ההרגשה כי הם ניצחו את המזרח , וישנם מדינאים ( כמו למשל ראש ממשלת 
בריטניה , מרגרט תאצר ) שאומרים זאת בגלוי . אולם אנו מסרבים לקבל השקפה 
זו ואין אנו סבורים כי התיקונים והרפורמות הנעשים עתה במזרח אירופה מהווים 
ניצחון של המערב " , אמר מוגאבה . מוגאבה הגיע לעיר קאדומה במרכז זימבאבווה 
במהלך מסע הבחירות לנשיאות ולפרלמנט . בבחירות אלה מתמודד נגדו מנהיג האופוזיציה , 
אדגר טקרה . שוורדנאדזה , המבקר במדינות דרום ומרכז היבשת האפריקאית , 
הגיע לביקור בזימבאבווה ביום חמישי , לאחר שביקר במוזמביק השכנה . שר החוץ 
הסובייטי גם ביקר באנגולה , זמביה ונמיביה , שם השתתף בחגיגות העצמאות . 
מבירת זימבאבווה , הארארה , הוא ימשיך היום לטנזניה ולניגריה . 
