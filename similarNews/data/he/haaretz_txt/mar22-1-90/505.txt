לונדון ( ע"ם ) . לראשונה מאז התערב האו"ם בנושא השלום בין עיראק לאיראן , 
חולקת בגדאד על מזכ"ל האו"ם מוסר העיתון " סוראקיא " היוצא לאור בלונדון . 
עיראק תובעת להמשיך במימושו של הסכם הפסקת האש , כבסיס מקיף למו"ם ולדיון 
בכל הסוגיות השנויות במחלוקת , כולל הריבונות על שאט אל - ערב . טהראן ודה 
קוויאר טוענים , שיש לדון בכל הסעיפים של החלטה 895 של מועצת הביטחון . 
נראה , שמזכ"ל האו"ם ישוב וישגר את שליחו אליאסון לאזור המפרץ , בניסיון 
למצוא מכנים משותפים , שיחזירו את שרי החוץ של עיראק ואיראן לשולחן המו"ם . 
מקורבי המזכ"ל הסתייגו מהעמדה העיראקית הרשמית , ומסירוב בגדאד להיענות 
ליוזמתו החדשה של דה קוויאר . לדעת בגדאד , יוזמת השלום של סדאם חוסיין 
הנה המסגרת הראויה לשלום , על אף שלא טרקה את הדלת להידברות עם האו"ם . 
יצוין כי ההבדלים בין היוזמות מצויות בפרטים ולא במהות . היענותה של איראן 
ללוח הזמנים שקבע המזכ"ל נתפשת ע"י משקיפים כצעד חדש לשבירת הקיפאון שבו 
מצויות השיחות הישירות בין בגדאד לטהראן . מזכ"ל האו"ם היה פעיל , במשך 
כל שנות מלחמת המפרץ , במאמצים ובניסיונות לתווך בין הצדדים הניצים . הסכם 
שביתת הנשק , שהושג בקיץ 8891 , נחשב לאחד מהישגיו הגדולים , אך מאז נחתם 
העיבו קשיים רבים על יישומו . קפידבינביירות ( ע"ם ) . השלטונות האיראניים 
הטילו הגבלות חמורות על תנועותיהם של הכורדים העיראקיים הנמצאים באיראן , 
לאחר שקבוצת כורדים הצליחה להסתנן דרך הגבול האיראני ולהגיע לעיראק . היוזמה 
למעשה באה בעקבות פרסום החלטתו של סדאם חוסיין להעניק חנינה כוללת לכל הכורדים . 
אחד מחברי המפלגה הדמוקרטית הכורדית בעיראק מסר , כי שלטונות איראן הטילו 
איסור על יציאתם של הכורדים העיראקיים לאזור הגבול עם עיראק . מדבריו מביא 
העיתון " אל - דסתור " הלבנוני . 
