התעשייה האווירית אישרה תשלום פיצויים מוגדלים בסך חצי מיליון ש"ח ועוד קיצבת 
שארים של 005 , 4 ש"ח לחודש , למשפחתו של הסמנכ"ל לביקורת פנים , יואל 
זינגר ז"ל , שנפטר באחרונה . מועצת המנהלים של החברה סירבה בתחילה לאשר 
את סכומי הכסף הגבוהים ורק לאחר שהנושא עלה בשנית בישיבתו החודשית האחרונה 
של הדירקטוריון , אושרו הכספים , תוך הסתמכות על תקדים בחברת החשמל . הסמנכ"ל 
לביקורת פנים , יואל זינגר ז"ל , איבד באופן מפתיע את הכרתו בביתו . במשך 
קרוב לחודשיים היה מאושפז בבית - החולים , כשהוא חסר הכרה עד שנפטר . בתוך 
כך נודע אתמול , כי התעשייה האווירית הגיע להסדרי פרישה חדשים בתנאים מועדפים , 
עם שורה של מנהלים בכירים נוספים . בין הבכירים נמנים שי קרייז ואלימלך 
שנץ , מנהלים במפעל מת"ן , לפני תהליך הרה - ארגון , ואריה אבידור שהיה 
ראש משלחת של התע"א באחת המדינות בחו"ל . מהתעשייה האווירית נמסר בתגובה , 
כי בהיותה חברה ממשלתית , היא פועלת לפי אישורים של דירקטוריון החברה ורשות 
החברות הממשלתיות . " אין בכוונת ההנהלה לאשר או להכחיש , פרטים הנוגעים 
להסכמים אישיים עם מנהליה הבכירים " , נאמר בתגובת התעשייה האווירית . באשר 
לפיצויים למשפחת זינגר נמסר כי " כל הסכומים שקיבלה משפחתו לאחר הפטירה 
מעוגנים בחוזה אישי שהיה לזינגר ז"ל , כסמנכ"ל ואלה אושרו ע"י הדירקטוריון 
ורשות החברות הממשלתיות " . 
