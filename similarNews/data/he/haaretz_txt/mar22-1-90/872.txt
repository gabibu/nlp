החברה לפיתוח העיר הקדומה סוסיא פנתה אתמול בתלונה חריפה למנהלה לפיתוח התיירות 
בנגב , על קיפוח ואי הכללת האתר בתשדיר עידוד תנועת תיירות לנגב בטלוויזיה 
לקראת חג הפסח . במכתב מחאה ששיגר מנהל החברה עקיבא לונדון למנכ"ל המנהלה 
זאב זורקין נאמר בין היתר : " סוסיא הוכיחה את עצמה כמושכת קהל ואין ספק 
שעל גבה או יחד עימה ניתן למשוך תיירות לנגב . בפרסומים הוזכרו תל - ערד , 
מצדה , גו אלון וכו , כולם אתרים חשובים ומשום מה רק סוסיא כאתר פעיל 
ומושך קהל לא הוזכרה . האם הדבר נובע מתוך שיקולים נסתרים שאנו לא מודעים 
להם ? " מחה המנהל עקיבא לונדון . ברחבי הנגב מצויים כמה עשרות אתרים 
אך מעטים מהם , לטענת מנהל סוסיא פעילים ממש והושקעו בהם כספים ממקורות 
שונים . אלה נמנת סוסיא . בפיתוח האתר שנפתח לפני שנה , הושקעו קרוב לשלושה 
מיליון ש"ח . יו"ר המנהלה לפיתוח התיירות בנגב , האדריכל טומי לייטרסדורף 
אמר אתמול בתגובה , כי מומחי השיווק דנו בשתי אפשרויות לעידוד תנועת התיירות : 
פרסום כל מרחבי הנגב בבת אחת או לשווק בכל פעם מגזר או ציר אחר . הוחלט 
לנקוט בדרך השניה , כאשר אזור ים המלח הוא הראשון ואחר כך מתוכנן שיווק 
חבל איילות וסוסיא . 
