הכדורסל הישראלי אינו מתברך בכדורסלנים גבוהים מצטיינים . כשאחד כזה מצטיין 
בגביע אירופה , כמעט תמיד בכל פעם שהוא מקבל הזדמנות של ממש , נשאלת השאלה 
האם השיטה שלנו לקויה . איציק כהן מנסה לא להיגרר לתגובה על אמירות כואבות 
כלפיו . את המסקנה הוא כבר הסיק מזמן . גם המישחק המצוין שלו ביום חמישי 
האחרון , נגד דינו מנגין ופיליפס מילאנו , בו קלע 61 נקודות ( 89 ) ב - 
32 דקות בהן שיחק , לא מזיז אותו מתוכניותיו בשנה הבאה וזו שלאחריה הוא 
ישחק בארץ בו הומצא המישחק האהוב עליו , וזו שתאפשר לו להתקדם עד כדי דחיקת 
אמריקאים מדרכו אל פיסגת הכדורסל הישראלי . " אני נוסע לשחק בשנה הבאה באחת 
המיכללות בארצות הברית " , אומר כהן . " לא אסלח לעצמי אם אפספס את ההזמנות 
הזו . אני לא חושב שצבי שרף מאפשר לי לשחק יותר מתוך מגמה שאשנה את דעתי . 
ברור שפציעתו של קווין מגי מאפשרת לי לשחק יותר , אבל גם כאשר קווין שיחק 
קיבלתי יותר הזדמנויות מכפי שקיבלתי בשנה שעברה . אני מחזיר ביכולת טובה 
על האשראי שנותנים לי . אני בכושר טוב " . " אני מעדיף לא להרחיב את הדיבור , 
כי העניין עדין . אני הולך בכל מקרה . זה זמן מתאים לי לשפר הרבה אלמנטים 
במישחקי . בליגת המיכללות אוכל לעשות זאת . המטרה שלי לחזור טוב יותר , 
חזק כמו תמיד , מספיק טוב כדי למצוא את כל המתאזרחים זקנים בשנתיים ולא 
מספיק חזקים כדי להתמודד מולי . אני לא מכיר הרבה שחקנים חזקים כמוני בליגה . 
ארל ויליאמס הוא מאוד חזק , גם דינו מנגין כזה . אני חושב שהתמודדתי טוב 
מאוד מולם . גם במישחק במיאמי הכל ראו שעמדתי בכבוד נגד רון סייקלי והאחרים . 
" עדיין איני יודע . יש הרבה אופציות . קונטיקט ירדה מהפרק , כי עוזר 
המאמן היה מספיק הוגן כדי לומר לי , שאין לי מקום בטוח לשחק בכל מישחק כפי 
שאני רוצה " . איציק כהן מבטיח לחזור למכבי תל אביב , כי זה נראה לו טבעי . 
מחר הוא יגיע עם קבוצתו לעיר בה גדל ירושלים , כדי לשחק בגמר סל . מעבר 
לעובדה שאחרי המישחק יוכל לבקר את הוריו הגרים בתלפיות , אין הביקור בבירה 
גורם לו התרגשות יתרה . " אני שמח שיש לירושלים יצוג בצמרת הכדורסל " , 
מסכם איציק . 
