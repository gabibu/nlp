ן הישישה בת ה78 שמתה שלשום במחנה הפליטים נוסיראת . האשה , זאנד דאוד 
אל עסאר , ממחנה הפליטים נוסיראת , נהרגה לדברי בני משפחתה כתוצאה ממכות 
של חיילי צה"ל . מתחקיר שערכו מפקדי כוחות צה"ל ברצועת עזה מתברר כי היא 
נפטרה מהתקף לב . מפקד האוגדה וקצינים אחרים בדקו ומצאו כי חיילי צה"ל שהיו 
באזור נוסיראת רדפו אחרי מיידי אבנים . החיילים הגיעו לאזור החנויות , 
ושם היתה התקהלות של נשים , וביניהם היתה גם האשה בת ה78 . לטענת מקורות 
צבאיים , נתקפה הקשישה באמוק , איבדה את הכרתה , נפלה , נחבלה בראשה , 
והובאה לבית החולים ללא רוח חיים . לטענת צה"ל , לא היה כל מגע בין החיילים 
לבין הישישה . מהתחקיר עולה כי איש אונרוו"א שהיה במקום הזמין עבורה אמבולנס , 
ובחקירתו טען כי היא לא הוכתה ע"י החיילים . גופת הישישה נחטפה , ולפיכך 
אי אפשר היה לבצע ניתוח לאחר המוות . גורם צבאי בכיר אמר אמש : " ניסו 
להפיל עלינו את האשמה ולא הצליחו . שום חייל לא היכה קשישה " . מקורות ערביים 
דיווחו כי בהתנגשויות שהיו אתמול ברצועת עזה נפצעו שבעה תושבים במחנות הפליטים 
גיבאליה , חאן יונס ורפיח , ובמקומות אחרים . כוחות צה"ל לכדו אתמול כמה 
עוטי מסיכות שפעלו ברצועת עזה . שניים מעוטי המסיכות היו חמושים בסכינים 
ובגרזנים . בשבועות האחרונים לכדו כוחות הביטחון עשרות מבוקשים ברצועה , 
ביניהם עוטי מסיכות , בלי להשתמש בירי . אתמול היתה שביתת מסחר חלקית ברצועה . 
כוחות צה"ל נערכים הבוקר למנוע כל הפרות סדר ביציאה מהמסגדים . במחנה הפליטים 
שאבורה פתחו כוחות צה"ל את מסגד פוריק שהיה סגור . ראש המינהל האזרחי , 
תא"ל אריה רמון , הורה לפתוח שני בתי ספר שהיו סגורים במחנה הפליטים שאטי . 
נציג דובר צה"ל בפיקוד הדרום דיווח כי היו הפרות סדר ברצועה , אך לא נרשמו 
פצועים . 
