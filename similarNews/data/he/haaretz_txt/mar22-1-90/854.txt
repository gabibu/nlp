ואשינגטון ( אי - פי ) . יועץ קרוב של קנצלר מערב גרמניה , הלמוט קוהל , 
אמר שלשום כי הוא צופה איחוד כלכלי עם מזרח גרמניה בקרוב אולי עד יולי . 
ברנהרד פוגל , יו"ר קרן קונרד אדנהאור , הקשורה באיגוד הנוצרי - דמוקרטי 
של קוהל , אמר כי כחלק מהאיחוד תאמץ לעצמה מזרח גרמניה את המארק המערב גרמני 
כמטבע החוקי שלה . פוגל כינה זאת הצעד האמיץ הראשון לספק למזרח גרמנים את 
תנאי המחייה של שכניהם המערב גרמנים . בבחירות שנערכו לפני 11 יום בחרו המזרח 
גרמנים בקואליציה של מפלגות שמרניות הקשורות במפלגה הנוצרית - דמוקרטית של 
מערב גרמניה , ובכך הצביעו בעד איחוד וכלכלת שוק חופשי . מאז , אמר פוגל , 
נחלש הזרם של מזרח גרמנים הנוהרים אל המערב . לדעתו הדבר מצביע על כך שהגרמנים 
מצפים לשיפור בסיסי במצבם הכלכלי , החברתי והפוליטי . 
