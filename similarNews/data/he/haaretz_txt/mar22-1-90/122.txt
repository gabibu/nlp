סנטיאגו ( ע"ץ ) . מפקד חיל האויר לשעבר של צילה , הגנרל גוסטאבו לייג , 
שהיה חבר לשעבר בכת הצבאית , נפצע אתמול קשה מיריות של אנשי גרילה שמאלנים . 
הגנרל לייג , שהודח מתפקידו בכת הצבאית ב9791 , בשל חילוקי דעות עם הגנרל 
אוגוסטו פינושה , נורה במשרדו . הגנרל בדימוס של חיל האויר , אנריקה רואיז , 
שהיה במשרד בעת ההתקפה , נפצע גם הוא . הגנרל לייג היה ממנהיגי קשר הדמים 
שהעלה את אנשי הצבא לשלטון לפני 71 שנה . כמפקד חיל האויר , הורה לייג 
לתקוף בטילים את ארמון הנשיא איינדה . ההתנקשות אירעה 01 ימים לאחר שממשלה 
אזרחית בראשותו של הנשיא פאטריסיו איילווין , עלתה לשלטון . דוברת של הזרוע 
הצבאית של המפלגה הקומוניסטית טענה לאחריות להתנקשות , בשיחת טלפון לתחנת 
רדיו מקומית . היא כינתה את לייג " אידיאולוג אכזרי " של הקשר שהעלה את 
פינושה לשלטון ב3791 . ארגונים למען זכויות האדם האשימו את לייג , כי הקים 
חוליות - רצח שחיסלו מאות פעילים של המפלגה הקומוניסטית בין השנים 3791 ו6791 . 
הדוברת האלמונית הזהירה , כי קבוצתה תמשיך להרוג חברים לשעבר של הכת הצבאית 
של פינושה , אם לא תעמיד הממשלה האזרחית החדשה למשפט את אנשי הצבא המואשמים 
בפגיעות בזכויות האדם . 
