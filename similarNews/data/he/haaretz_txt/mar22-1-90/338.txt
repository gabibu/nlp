ביום ששי , כי הוא עושה מאמץ לאחד את 81 חברי הכנסת מהמפלגות הדתיות והחרדיות 
כדי להקים גוש פרלמנטרי חוסם , שימנע אפשרות הקמתה של ממשלה צרה בראשות 
המערך או הליכוד , ובכך להוביל לממשלת אחדות לאומית . " פניתי אל הרבנים 
הגדולים , שלהם השפעה מכרעת על המפלגות החרדיות , וכן פניתי אל הרבנים 
הראשיים והרב ישראלי , להם יש השפעה מאוד חשובה על המפד"ל . אמרתי להם , 
כי אם 81 ח"כים של המפלגות הדתיות והחרדיות יתייצבו בנחישות למען הקמת ממשלת 
אחדות , הם יכולים להשלים בין שני הפלגים ולהביא שלום על ישראל , כלומר 
לעשות גוש חוסם לממשלה צרה משמאל ומימין . " הגושים יצטרכו להכריע אם עדיף 
שהשני יקים ממשלה , או שנצא לבחירות , או שהם ישתדלו להגיע להבנה בשלב 
הזה של הדיבור על האוטונומיה , שהוא מוסכם על שני הצדדים " . השר המר אמר , 
כי הוא לא היה נוקט בצעד כזה של איחוד כל המפלגות הדתיות והחרדיות רק כדי 
להציג תביעות למפלגות הגדולות , דבר שהיה מרגיז את הציבור . " אם אנו 
רוצים לעשות דבר כללי יותר , דבר של אחדות לאומית , זה הדבר הנכון לעשותו . 
יש לנו בעיות עם העלייה וכן בעיות אחרות , וממשלה מלוכדת תוכל להתמודד 
איתן טוב יותר " . שר הדתות הטעים , כי במפד"ל יש גישה חיובית לשינוי בשיטת 
הבחירות . " אנו מסכימים לשינוי בשיטת הבחירות . ככל שהציבור יקבל יותר 
השפעה על הדברים , אנו מסכימים לכך . למשל אנו מסכימים לבחירה ישירה של 
ראש הממשלה . אם רוצים לזעזע בכיוון הזה , אני חושב שבמפד"ל תהיה נכונות 
לכך " . 
