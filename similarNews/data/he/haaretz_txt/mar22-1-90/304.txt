מנכ"ל האוצר , יעקב ליפשיץ , אומר כי במסגרת ההסכם שנחתם בין האוצר לבין 
ההסתדרות , הודיע ישראל קיסר כי אינו מתנגד לביטול הפטורים ממס , שתוכנן 
בתקציב המדינה ל0991 . בטיוטת ההסכם אף נכלל סעיף מפורש הקובע זאת , אך 
לאחר מכן הוחלט כי אי - ההתנגדות לביטול הפטורים תובע בעל פה . ליפשיץ אמר 
כי זו הזדמנות היסטורית להעביר את הרפורמה במס על יחידים . עם זאת , הביע 
חשש כי מסתמנת כוונה לדחות את הרפורמה הזאת , לאחר שכבר נדחתה לאחד ביולי . 
אם לא תבוצע הרפורמה , פירוש הדבר הפחתה של 006 מיליון ש"ח מסעיף ההוצאות , 
הוסיף המנכ"ל . מנכ"ל האוצר הודה כי ההסכם עם ההסתדרות , ובעיקר בנושאי 
קרנות הפנסיה וקופת חולים הוא " בעייתי " . הוא אמר כי בשנה שעברה קיבלה 
קופת חולים סכום ריאלי דומה תמורת הבטחה שתתייעל , אך היא לא התייעלה . 
זהו נושא כאוב , אמר , אך יש לזכור את טענת קופת חולים כי הממשלה אינה 
משלמת לה בעד השירותים . ליפשיץ מסר כי בוועדת הכספים יש הסכמה שלא להחליט 
על תקציב ביניים לחודשיים , כפי שמציע ח"ך תיכון . לדבריו , ההצעה לתקציב 
ביניים אינה טובה מכמה טעמים . ראשית , תקציב במהותו הוא מדיניות ותוכנית 
עבודה , ודבר כזה אינו אפשרי לחודשיים בלבד . שנית , כבר קיים חוק תקציב , 
המורכב מאלפי סעיפים , שלא ניתן להתאימם לתקופה קצרה , ואילו תקציב ביניים 
הוא הקצאה של סכום כסף בלבד , שגם יש בעייה איך לחשבו . מנכ"ל האוצר הוסיף 
כי יש חשש שחברי הכנסת יתחילו לבצע שינויים בהצעת התקציב המקורית , יגדילו 
את הגירעון וימנעו עניינים חשובים הנכללים בו . ליפשיץ אמר שאמנם גם בשנים 
קודמות נעשו שינויים בתקציב , אך ההבדל הוא שבעבר היה שר אוצר שנתן גיבוי 
לפקידי משרדו . לפיכך , האוצר מציע כי התקציב יתקבל כפי שהוחלט בממשלה , 
ולאחר מכן תגיש הממשלה הבאה הצעות לשינויים , אם יהיה צורך . לדברי ליפשיץ , 
התקבלה גישה זו באופן עקרוני . מנכ"ל האוצר ציין כי משרדו מעדיף , שאם 
יוחלט בכנסת שלא להנהיג תשלום בעד יום לימודים ארוך , יבטלו את כל הרפורמה 
הזאת בחינוך , שעלותה מסתכמת ב531 מיליון ש"ח . הוא הזכיר כי ממילא אמורים 
להנהיג את יום הלימודים הארוך רק בספטמבר , ועד אז תוכל הממשלה הבאה להחליט . 
בנושא ביטול קיצבת הילד השני למי שמשתכרים יותר מ%021 מהשכר הממוצע , אמר 
ליפשיץ שחשיבותו של סעיף זה היא יותר עקרונית מתקציבית ( מדובר ב081 מיליון 
ש"ח ) , שכן חשוב לשמור על השיטה בה משלמים את תשלומי ההעברה לפי מבחן 
ההכנסות ולא אוניברסלית . 
