מבקר ההסתדרות נפתלי בלומנטל חשף בסוף השבוע את בעלי התפקידים במרכז " הפועל " , 
הנושאים באחריות אישית למחדלים ב"הפועל " , כפי שהתגלו בדו"ח הביקורת שפורסם 
במחצית חודש מארס . מזכ"ל הפועל , יצחק אופק , עומד בראש הרשימה , ואחריו 
שבעה בעלי תפקידים מרכזיים . " רשימת בלומנטל " נמסרה ליעקב ישי , מחזיק 
תיק הספורט בוועדה המרכזת של ההסתדרות , ועל - פי בקשתו . מבקר ההסתדרות 
מטיל על יצחק אופק את האחריות הראשית למחדלים , כעומד בראש המערכת ; ומוסיף 
עליו את אברי גביש , יו"ר ועדת הכספים ; את גיל גורדון , מנהל אגף הכספים 
במרכז הפועל ; את אליהו בבילה , יו"ר ועדת ארגון והסניפים ; את ניסן ורדומיצקי , 
מנהל אגף הארגון ; את אהרן להב , יו"ר ועדת המחסן ; את שלמה קורן , 
מנהל אגף כוח - האדם , האחראי על המחסן ; ואת יעקב לוי , מנהל החשבונות 
הראשי של הפועל . גביש , גורדון , ורדומיצקי ולהב פרשו בינתיים מתפקידם . 
בעקבות פנייתו של ישי , ביקש מבקר ההסתדרות מוועדת המבקר לחוות את דעתה 
על פרשת הפועל , ובמכתב אל מזכ"ל ההסתדרות ישראל קיסר כותב יו"ר הוועדה , 
דוד פתל : " האחראים לניהול מרכז הפועל , ובראשם מזכ"ל מרכז הפועל , 
היו חייבים לטפל בזמן טיפול יסודי ויעיל בבעיות שהתעוררו והצטברו במשך השנים . 
מזכ"ל הפועל היה מודע למצב , אך נתן למערכת להתנהל כדרכה " . פתל מוסיף 
וכותב : " במצב הדברים בהפועל , אין לשחרר מאחריות ציבורית ואישית את 
האחראים לניהול מרכז הפועל והסניפים במועצות הפועלים . . . יש לכלול במוסדות 
כוחות חדשים בעלי יכולת וסמכות , במטרה ליצור תנאים מתאימים לשינוי ולארגון 
מחדש של הפועל והסניפים במועצות הפועלים . . . המצב המעורער והבלתי - 
תקין נמשך שנים לא מעטות , והגיע באחרונה , כמפורט בדו"ח מבקר ההסתדרות , 
למצב בלתי - נסבל לחלוטין , שמחייב התערבות מידית . הממונים על הפועל 
בוועד הפועל התריעו בעקביות על המצב האמור , ולא הצליחו להביא לתיקון המצב 
באופן מעשי " . מחזיק תיק הספורט בוועדה המרכזת של ההסתדרות ביקש ממבקר ההסתדרות 
להצביע ישירות על האחרים למחדלים , על רקע המאבק הניטש ערב ועידת ההסתדרות , 
הנפתחת מחרתיים , בין צמרת הוועד הפועל לבין אופק ותומכיו במרכז הפועל . 
בוועידה יוצע תיקון לחוקת ההסתדרות , שמכוחו תהיה לוועדה המרכזת שליטה 
על המתרחש בהפועל . אופק הצליח עד כה למנוע את פרסום ממצאיה של ועדת אורי 
אור , שבדקה את המתרחש בהפועל , בטענה שלא ניתנה לו האפשרות לעיין בעדויות 
ובממצאים . רשות השיפוט ההסתדרותית אסרה את הגשת הממצאים , מהלך שיצר עימות 
בין אופק לבין קיסר . המזכ"ל עקף את האיסור על - ידי כינוס מיוחד של הוועדה 
המרכזת , שבו הוחלט לפזר את מוסדות הפועל ולהטיל עליהם מרות ופיקוח צמודים . 
קפידבינמזכ"ל הפועל יצחק אופק , כתב מכתב תגובה למבקר ההסתדרות נפתלי בלומנטל , 
באשר לאחריות המוטלת על הנהלת מרכז הפועל : " מחובתי להסב תשומת לבך , 
כי על - פי תקנון מרכז הפועל , סעיף 61 בפרק הפועל בחוקת ההסתדרות , למחזיק 
תיק הפועל בוועדה המרכזת רשות לעכב ביצועה של כל החלטה שהתקבלה בכל אחד ממוסדות 
הפועל " , כותב אופק , ומוסיף : " אני מודיעך חד - משמעית , כי יעקב 
ישי , מחזיק תיק הפועל בוועדה המרכזת , לא השתמש בזכות זו אפילו פעם אחת 
במשך ארבע השנים האחרונות , שבהן הוא מכהן בתפקידו . יתר על כן , הוא 
התעלם לחלוטין מעשרות פניות שהיו בנושא המצב בסניפים , וגרם על - ידי כך 
להידרדרות המצב . אין להתיר ליעקב ישי לנקות את עצמו מאחריות מיניסטריאלית 
לליקויים , ולנסות להטילם על אחרים " . העתק מהמכתב נשלח למזכ"ל ההסתדרות . 
