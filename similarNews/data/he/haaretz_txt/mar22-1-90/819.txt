בית המשפט הצבאי ברמאללה גזר אתמול שש שנות מאסר , מהן שלוש שנים בפועל , 
על אחמד עודה , מראשי " המפקדה המאוחדת " של ההתקוממות באזור רמאללה . 
עודה היה נציג המפלגה הקומוניסטית הפלשתינית במפקדה , והיה ממנסחי כרוזים 
63 עד 14 . לפני תשעה חודשים נלכד על ידי כוחות הביטחון , והמתין עד השבוע 
למשפטו . המשפט התחיל שלשום . עודה הודה באשמה , ואתמול נגזר דינו . בשלב 
הטיעונים לעונש אמר עודה שמטרתו ומטרת חבריו היתה להביא לפתרון הבעיה הפלשתינית 
בדרכי שלום . לחיזוק הדברים , הדגים מספר גדול של פעולות מחאה בלתי אלימות 
שננקטו בהוראות הכרוזים שהשתתף בניסוחם . הוא הזכיר גם התבטאויות מילוליות , 
בזכות פתרון של שלום לפי היוזמה הפלשתינית , שמופיעות בכרוזים . יחד עם 
עודה נשפטו שני מנהיגים אזוריים נוספים במפקדה מטעם החזית העממית והדמוקרטית . 
בבית המשפט הצבאי ברמאללה טען התובע כי מדובר במנהיגות בדרגה בכירה , דומה 
לזו של סלים גובראן , שהיה יו"ר ועדת ירושלים במפקדה המאוחדת ואירגן את 
הוועדות העממיות באזור . עודה ושני המנהיגים הנוספים נשפטו בתיק אחד , 
בפני הרכב של שלושה שופטים , בראשות נשיא בית המשפט הצבאי ברמאללה , סא"ל 
יוסי שפירא . 
