צוות המשא - ומתן של מפלגת העבודה ניהל אתמול שורה של מגעים קואליציוניים 
עם רוב הסיעות , שתמכו בפרס בהתייעצויותיהן עם נשיא המדינה . היום ינסו 
במערך לפצח גם את בלוק 06 חברי - הכנסת , שתמכו בליכוד . לשעות אחרי - 
הצהריים מתוכננות לצוות המשא - ומתן של העבודה פגישות עם סיעות ש"ס ודגל - 
התורה , אך ייתכן שפגישות אלה תתבטלנה בהוראת הרבנים עובדיה יוסף ואליעזר 
שך . בלשכה מיוחדת במלון המלך דוד בירושלים החל שמעון פרס , בראש צוות המשא - 
ומתן של מפלגת העבודה , לקבל אתמול משעות הבוקר המוקדמות את משלחות הסיעות 
השונות . לאחר שכבר שלשום בלילה נועד פרס למגעים ראשוניים במלון דן בתל - 
אביב עם סיעת אגודת - ישראל , פתח אתמול בבוקר את סדרת מגעיו הרשמיים עם 
חברי סיעת רץ . הפגישה בין חברי רץ לראשי מפלגת העבודה נמשכה כשעה . חברי 
הסיעה , בראשות אלוני ושריד , אמרו לפרס , רבין , חריש , אדרי ורמון 
כי הם מבינים את האילוצים , שיגבילו את מפלגת העבודה בניסיונה לשתף בקואליציה 
את הסיעות החרדיות , אך הבהירו כי לא יסכימו לפגיעה בסטאטוס - קוו בענייני 
דת . אלוני ושריד הדגישו , כי תנאי בסיסי להקמת ממשלה כזו הוא פעולה נמרצת 
למען השלום , וכי בקווי - היסוד של הממשלה חייבים להיות הדגשים ברורים בעד 
קידום התהליך המדיני . שולמית אלוני אמרה גם , כי רץ תובעת שפרט לשוויון 
מוחלט בחינוך למגזר החרדי , יושוו תנאי החינוך לכלל אזרחי ישראל , ובכלל 
זה גם במגזר הערבי . מבחינת חלוקת התיקים הממשלתיים הדגישו חברי סיעת רץ , 
כי הם דורשים שני תיקים מבין אלו משפטים , פנים , חינוך ומשטרה . מועמדותה 
של שולמית אלוני לתפקיד שרה היא ודאית , וברץ ניטש עתה מאבק בין יוסי שריד 
לרן כהן על תפקיד השר השני . ההערכה היא , כי סיכוייו של שריד טובים יותר . 
קפידבינבצהריים נועדו פרס ורבין במלון המלך דוד עם צוות המשא - ומתן של תנועת 
שינוי , בראשות הח"כים אמנון רובינשטיין ואברהם פורז והמזכ"ל משה עמירב . 
הפגישה לא ארכה זמן רב , ובמהלכה דרשה שינוי את תיק המשפטים לרובינשטיין . 
לגבי קווי - היסוד של הממשלה בענייני מדיניות החוץ והביטחון והיחס בין דת 
למדינה אמרו נציגי שינוי , כי יתאמו את דרישותיהם עם מפם ורץ . נציגי שינוי 
הדגישו , כי אחד התנאים להצטרפותם לקואליציה בראשות פרס הוא שינוי שיטת 
הממשל בישראל , ברוח דבריו של נשיא המדינה במעמד מתן המנדט לפרס להרכיב 
ממשלה . הצעת חוק בעניין זה הגיש ח"ך רובינשטיין לכנסת כבר לפני זמן - מה . 
הצעת החוק קובעת , כי ראש הממשלה ייבחר בבחירות ישירות , אך יישמרו סמכויות 
הכנסת . חברי שינוי דרשו עוד לקבוע מדיניות של כלכלה חופשית והקטנת מעורבות 
הממשלה , ובד - בבד להקטין את נטל המסים . הם תבעו גם , שהממשלה החדשה 
תעמוד על כיבוד שלטון החוק ושמירה על זכויות האדם . בין דרישותיהם היתה 
גם פתיחת מוסדות נוספים להשכלה גבוהה , כמכללות . אחרי - הצהריים נועד צוות 
המשא - ומתן של מפלגת העבודה עם ראשי מפם . בפגישה זו עלו הדברים לעתים 
לטונים גבוהים , בעיקר כשנידונה שאלת אישור תקציב המדינה ל0991 , שהכין 
פרס כשר האוצר , ומפם מתנגדת לו . בפגישה סקר פרס בקווים כלליים את קווי - 
היסוד של ממשלה בראשותו כפי שהוא רואה אותם שיכללו את העקרונות המשותפים 
לכל מרכיבי הקואליציה , כשהיעד המרכזי הוא קידום תהליך השלום . ראשי מפם , 
ובעיקר ח"ך יאיר צבן , הבהירו כי יתנגדו לכל שינוי בסטאטוס - קוו הדתי . 
עיקר הדרישות שהציגו היו בתחום הכלכלי - חברתי , כמלחמה באבטלה ; התנגדות 
להטלת אגרה על לימודי חובה ; הבטחת שירותי בריאות שוויוניים ; פתרון בעיית 
הקשישים הסיעודים , ועוד . בתחום הפרסונלי דרשו נציגי מפם לקבל אחריות על 
תיק כלכלי תיק התעשייה והמסחר או תיק השיכון . עדיין לא ברור מי יהיה מועמד 
מפם להתמנות כשר . עד היום היה מקובל בסיעה זו , שהשר אינו אחד מחברי הסיעה 
בכנסת . באחרונה הוזכרו שמותיהם של אליעזר רונן ושל תת - אלוף ( מיל ) 
גיורא פורמן , לשעבר סגן מפקד חיל - האוויר . מפם דרשה גם את ראשות ועדת 
העבודה והרווחה בכנסת , אם תמונה ח"ך אורה נמיר כשרה בממשלה . מוסדות מפם 
יתכנסו היום ובשבוע הבא לאשר את המשא - ומתן עם מפלגת העבודה . קפידבינאת 
המגעים הרשמיים להקמת הממשלה החדשה פתחו חברי צוות המו"ם של מפלגת העבודה 
שלשום בלילה בפגישה במלון דן בתל - אביב עם חברי אגודת - ישראל . התפתח 
דיון ארוך אל תוך הלילה על דרך שיתופה של אגודת - ישראל בממשלת פרס . לאחר 
הפגישה הציגו שני הצדדים דעות חיוביות על מהלך המשא - ומתן . בפגישה דרשה 
האגודה את תיקי השיכון והעבודה ורווחה , וכמו - כן את ראשות ועדת הכספים 
של הכנסת . נציגיה תבעו עוד לכבד את החוקים הדתיים , שהתקבלו בכנסת , 
בעיקר בתחום ההפלות . הם דרשו לסיים את ההליכים לחקיקת חוק החזיר , שהובטח 
להם בעבר . בתחום הכספי דרשו נציגי אגו"י השוואה מלאה בתחום הסיוע לחינוך 
לבני הישיבות , ועזרה בהקלת צפיפות הדיור שלהם . צוות המשא - ומתן של מפלגת 
העבודה השיב עקרונית בחיוב לכל העניינים , שהעלו נציגי אגודת - ישראל . 
אתמול בערב נמשכו המגעים הטלפוניים בין ראשי העבודה לאגו"י , והבוקר תיתכן 
פגישה נוספת . 
