ראש עיריית ירושלים , טדי קולק , ובכירי העירייה לא ישתתפו בקבלת הפנים 
לרגל יום החג הלאומי היווני , שיקיים היום הקונסול הכללי היווני , מיכאל 
קמבאניס . בעיריית ירושלים מציינים כי בקיום קבלות פנים נפרדות לערבים וליהודים 
נוקטת הקונסוליה למעשה במדיניות של " אפרטהייד " , ואין לעבור על המעשה 
לסדר היום מבחינה ציבורית . גישתה זו של הקונסוליה אינה תואמת את חובתה 
ומחויבותה לקיום קשר עם כלל התושבים במקום מושבה . עוד אמרו בעיריית ירושלים 
כי קבלת הפנים הנפרדת של הקונסוליה היוונית יכולה להתפרש כניגוח של המאמצים 
הגדולים הנעשים כיום בירושלים להמשך פעילותן של המסגרות העירוניות בבירה , 
שבהן משתתפים יהודים וערבים , למרות חילוקי - הדעות בתחום הפוליטי . 
