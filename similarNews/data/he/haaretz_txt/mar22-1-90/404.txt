בהתייעצויות שקיימה צמרת מפלגת העבודה בסוף השבוע הוסכם להציע תפקיד של שר , 
ולשריין מקום ברשימת המערך לכנסת הבאה , לחבר כנסת שיערוק מהליכוד , ויצטרף 
לגוש מפלגת העבודה . בהערכת מצב , שהיתה בצמרת מפלגת העבודה בסוף השבוע , 
נטען כי רק בעזרת עריק אחד או שניים מגוש הליכוד אפשר להקים ממשלה שתזכה 
לרוב של 16 חברי כנסת , מאחר שלפי שעה דגל - התורה וש"ס מסרבות לשנות את 
עמדתם ולתמוך בממשלת מערך . בלשכת מפלגת העבודה הושמעה בשבוע שעבר הסתייגות 
חריפה מהרעיון לשריין בכנסת הבאה מקום לחבר כנסת שיערוק מהליכוד . למרות 
תוכניות העבודה להביא להקמת ממשלת מיעוט עד יום רביעי , חוששים כעת בצמרת 
המפלגה כי הכנסת עשויה שלא לתת את תמיכתה לממשלה כזאת . נראה כי ש"ס , 
לפי הוראת הרב שך , תתנגד לממשלה שרצה פרס להציג בפני הכנסת ביום רביעי . 
גורם בכיר בעבודה טען אמש כי הנטייה כרגע היא להמתין עוד כמה ימים ולהביא 
להקמת ממשלה רחבה . אם יציג פרס ממשלת מיעוט , שלא תקבל את תמיכת הכנסת , 
ולוא בהסכמה פסיווית של ש"ס ודגל התורה , חוששים במפלגת העבודה להפסיד 
את יתרת 12 הימים שנשיא המדינה העניק לפרס , ומכך שהרצוג יטיל את הרכבת 
הממשלה על יצחק שמיר . קפידבינבעבודה דרוכים לקראת הופעתו הפומבית של הרב 
אליעזר שך בוועידת דגל התורה , מחר בערב באיצטדיון הכדורסל ביד - אליהו . 
בצמרת המפלגה מעריכים , כי לאחר הופעתו של הרב שך , לצדו של הרב עובדיה 
יוסף , תביא לשינוי בעמדת הרבנים , לפחות בכל הקשור לחברי הכנסת של ש"ס . 
לפי גורמים בתנועת ש"ס , לא מן הנמנע שאם יסתבר מנאומו של הרב שך כי אינו 
זז מעמדתו , והוא תקיף בהתנגדותו לממשלת מערך , עשויים חלק מחברי הכנסת 
של ש"ס להודיע כי מרותו של הרך שך אינה מקובלת עליהם , ולהעביר את תמיכתם 
לשמעון פרס . פעולה כזאת תביא קרוב לוודאי להתפלגות ש"ס , ואולי אף לפירוק 
התנועה כששני חברי כנסת יצטרפו לשר הפנים הרב יצחק פרץ , שכבר הודיע על 
פרישתו מש"ס ; ושלושה אחרים יתמכו במפלגת העבודה . קפידבינעל - פי התייעצויות 
שקיימה צמרת מפלגת העבודה אתמול בלילה , ייקבעו הבוקר פגישותיו הרשמיות 
של פרס ליממה הקרובה . קרוב לוודאי , שחברי הכנסת רפי אדרי וחיים רמון 
ייפגשו לפני הצהרים עם נציגי אגודת ישראל . אדרי אמר אמש ל"הארץ " , כי ההסכם 
עם אגודת ישראל מוכן לחתימה , למרות שנותרו עוד פרט אחד או שניים שלא נסגרו . 
" אני אופטימי ביותר באשר ליכולתנו להרכיב את הממשלה . אם זה לא ייעשה 
עד ליום רביעי , אין לי ספק שבשבוע הבא פרס יצליח להציג ממשלה רחבה בפני 
הכנסת ולקבל את אישורה " , אמר אדרי . ח"ך חיים רמון , יו"ר סיעת המערך 
בכנסת , אמר אמש ל"הארץ " כי במפלגת העבודה מעדיפים להמתין עד למחר , 
לאחר נאומו של הרב שך , כדי לבדוק את המשך ההתפתחויות . " אין לנו ספק 
שלהופעת הרב שך תהיה השפעה לגבי המשך המגעים הקואליציוניים " , אמר רמון . 
ראש ישיבת פוניבז , הרב הישיש אליעזר מנחם שך , יישא מחר את הנאום המרכזי 
בכינוס הארצי הראשון של תנועת דגל - התורה , שתתכנס ביד - אליהו בתל - אביב . 
גורמים במפלגות החרדיות הדגישו אמש כי הרב שך יתייחס בנאומו לעמדותיהן הפוליטיות 
של שתי המפלגות החרדיות , שהוא פטרונן , ש"ס ודגל התורה . גם המנהיג הרוחני 
של ש"ס , הרב עובדיה יוסף , שהוזמן להשתתף בכינוס , עשוי לנאום בפני אלפי 
הרבנים והאדמו"רים שישתתפו בכינוס . ח"ך אברהם רביץ מדגל התורה כתב שלשום , 
בביטאונו של הרב שך " יתד נאמן " , כי השיקולים שהכריעו את הכף בהחלטה 
לתמוך בממשלה בראשות שמיר ובהמלצה לנשיא להטיל על שמיר את תפקיד הרכבת הממשלה 
היו " אופיו הכללי של הציבור המאפיין את שני המחנות ( הליכוד והמערך ) 
" . " כלל הציבור של מחנה הימין " , מסביר הרב רביץ במאמרו , " מתאפיין 
כמסורתי , המכבד וקשור בערכי היהדות המקוריים " . " ברגע ההכרעה הקשה מאוד , 
כאשר מעל ומעבר לחישובים הפוליטיים והמדינים היינו צריכים למצוא עצמנו מזדהים 
עם מחנה אחד , היתה דעת רבותינו נחרצת וחד - משמעית עם מי אנו מזדהים בין 
שתי הבחירות הלא - שלמות , והצבענו בצער רב בעד הליכוד " , כתב הרב רביץ . 
ברחוב החרדי פרצה בסוף השבוע " מלחמת מודעות " , בין תומכי שר הפנים הרב 
אריה דרעי למתנגדיו . בשכונות החרדיות בבני - ברק ובירושלים הופצו מודעות 
גנאי כלפי ראשי ש"ס ובעיקר נגד דרעי . נראה כי מאחורי הפשקווילים עומדים 
פעילי חרות וגוש אמונים בירושלים . בתגובה לידיעות על כך , הודיעו אתמול 
חברי המשמרת הצעירה של מפלגת העבודה בירושלים כי אם המעשים לא ייפסקו עד 
מחר , הם יגיבו בדרכים משלהם , עד ל"מלחמת מודעות כוללת " . אורי פינס , 
מזכיר המשמרת הצעירה של מפלגת העבודה בירושלים , אמר אתמול כי במשך השבת 
הוכנה במפלגת העבודה תוכנית מגירה , במקרה שההתקפות הפרועות על ש"ס ובעיקר 
על הרב דרעי לא ייפסקו . קפידבין ( ע ) . ח"ך שמעון פרס אמר אתמול כי הוא 
אופטימי , וכי הוא מאמין שיצליח לגייס רוב לממשלתו . הוא דיבר בראיון לקול 
ישראל . יו"ר מפלגת העבודה הטעים , כי הוא אינו בטוח שיצליח לעשות זאת עד 
יום רביעי . לדבריו , " הכל עוד פתוח תנועת ש"ס ודגל התורה טרם הביעו 
עמדה סופית , והמפד"ל לא הצטרפה למה שהליכוד קורא בלוק חוסם , והיא בעד 
ממשלת אחדות לאומית " . פרס הוסיף , כי ממשלת אחדות לאומית ירדה בשלב זה 
מהפרק . על טענת הליכוד כי הצליח להעמיד בלוק חוסם של 06 חברי כנסת מול 
ממשלת העבודה , אמר פרס כי הטענה לא עומדת בשום מבחן חשבוני . לדבריו , 
בתוך ה06 " של הליכוד " יש חמישה חברי כנסת מהמפד"ל שהודיעו כי לא ילכו 
לממשלה צרה לא של הליכוד ולא של המערך . הוא לא שמע , כך ציין , כי ש"ס 
או דגל התורה החליטו על המשך דרכן . לשאלה האם הוא מופתע מעמדת הרב שך , 
המצווה על צאן מרעיתו ללכת עם הליכוד , אמר פרס כי עד אשר הוא לא ישמע 
זאת במישרין מפיו של הרב שך , הוא יתייחס אל עמדותיו של הרב כאל שמועות 
וכאל ספקולציות . 
