מנזר השתקנים בלטרון ציין אתמול מאה שנה להיווסדו . במהלך סיור עיתונאים 
לרגל האירוע , גילה ראש המנזר , האב פול סאומה , כי המסדר פתח שלוחה חדשה 
בדרום לבנון , בעיירה גזיר שליד גוניה . היום אמור היה סאומה לבקר באתר 
בלבנון , בו נמצאים שלושה נזירים מהמנזר בישראל . אולם בשל המתיחות שם 
ידחה כנראה את ביקורו . לדברי האב סאומה הוא נוהג לצאת פעמיים בשנה כדי 
לבקר את צאן מרעיתו בדרום לבנון . הכוונה , לדבריו , היא להכפיל את מספר 
הנזירים במנזר שם . יושבי מנזר השתקנים לומדים על הנעשה בעולם החיצון מהודעותיו 
של מאזין תורן לרדיו , המתפרסמות על לוח מודעות . בין ההודעות אשר היו 
תלויות אתמול על הלוח מצב המלחמה בדרום לבנון , ופגישת נשיא צרפת עם יאסר 
ערפאת בהודו . מנזר השתקנים בלטרון נמצא היום בעיצומן של עבודות חיבורו לרשת 
החשמל הארצית . רק בשנה שעברה הוגשה בקשה בנושא זה . המנזר מספק היום את 
החשמל לצרכיו מגנרטור . 03 נזירים מאיישים היום את המנזר . עיקר פרנסתם 
הוא ממכירת יין . הופעל יקב עם מתקנים חדשים , ומזה ארבעה חודשים עושה 
שם בהתנדבות מומחה לייצור יינות מצרפת , כריסטוף מונזאר . הנזירים אף החלו 
לפתח גידולי זעתר . לרגל יובל מאה השנה להיווסדו של המנזר , הופק יין מיוחד . 
יינות המנזר אינם כשרים , אולם הם משווקים במסעדות ובתי מלון בתל - אביב 
ובירושלים . עבודת הכפיים מתבצעת רובה ככולה ע"י הנזירים , אשר נעזרים בפועלים 
ערבים מהשטחים . 
