עובדי קבוצת הקשר של תדיראן בחולון השביתו גם אתמול אגפים במפעל ובכוונתם 
לשבש את העבודה גם ביום ראשון . 0041 העובדים נוקטים בעיצומים על רקע חילוקי 
דיעות עם ההנהלה בעניין רשימה של 001 מפוטרים מהקבוצה . עמי שכטמן , חבר 
ועד העובדים , טען אתמול כי בהסכם הפיטורים שנחתם עם ההנהלה בינואר השנה 
נקבע שמחצית מבין המפוטרים יהיו מנהלים , אך בפועל פוטרו רק ששה מנהלים . 
ביום ראשון מתכוונים העובדים למנוע הוצאתם של מכשירי קשר מוגמרים מחוץ למפעל 
ולשתק שלוש מחלקות . מזכיר מועצת פועלי חולון , משה רינת , הציע אתמול 
להנהלת תדיראן לפטר 05 מנהלים עד סוף אפריל ולאחר מכן יבוצע הליך של פרישת 
עובדים מרצון . מהנהלת תדיראן נמסר אמש בתגובה שהמסמך של רינת טרם הגיע לידיה , 
אך על פניה נראית הצעתו בלתי ריאלית . גורם בהנהלה אמר בהקשר לעיצומים 
בקבוצת הקשר כי " קשה לנהל תעשייה מתוחכמת במשטר של קוטפי כותנה " . בינתיים 
נמשכת , זה היום הששי , ההשבתה של המפעל לייצור טלפונים באופקים , השייך 
לתדיראן . הנהלת החברה סגרה את המפעל המעסיק 52 עובדים , בתגובה על עיצומים 
חריפים שנקטו . אתמול ניתקה ההנהלה את קווי הטלפון למפעל ובכוונתה שלא לשלם 
לעובדים את משכורות חודש מארס . במפעל אחר של תדיראן , אלישרא - מערכות , 
המעסיק 0001 עובדים , פנו ארבעת ועדי העובדים למועצת פועלי בני - ברק כי 
תכריז על סכסוך עבודה במפעל , לאחר שהמשא ומתן על הסכם דו - שנתי חדש נקלע 
למבוי סתום . הנהלת אלישרא - מערכות דחתה את תביעת העובדים להצמיד את שכרם 
למדד ולקצר את יום העבודה בחצי שעה עד שעה . מנכ"ל המפעל , יצחק צורן , 
טען אמש שמשכורות עובדי אלישרא - מערכות הן מהגבוהות בענף האלקטרוניקה . 
הנהלת אלישרא - מערכות הציעה עם זאת לעובדים תשלום בונוס בסכום כולל של מיליון 
שקל , אם המפעל יצביע על רווחיות בסוף השנה . ואולם הוועדים הגדירו את 
ההצעה כהונאה , באמרם שההנהלה עשויה לנקוט בתרגיל פיננסי ולהציג את הרווח 
כהפסד וכך להמנע מתשלום הבונוס . 
