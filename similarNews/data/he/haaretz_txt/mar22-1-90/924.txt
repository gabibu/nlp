בוקרשט ( ע"ר וע"ץ ) . שלוש המפלגות הפוליטיות הוותיקות ביותר ברומניה 
הודיעו אתמול כי הן מקימות ברית כדי להיאבק בחזית ההצלה הלאומית , בבחירות 
החופשיות הראשונות שיערכו ב02 במאי , לראשונה מזה יותר מ05 שנה . ראדו קאמפיאנו , 
מנהיג המפלגה הליבראלית הלאומית , הודיע במסיבת עיתונאים כי מפלגתו החליטה 
להקים ברית עם מפלגת האיכרים הארצית והמפלגה הסוציאל - דמוקרטית . קאמפיאנו 
אמר כי " ברית בין שלוש המפלגות תגבש אחדות רבה יותר בין הבוחרים ותעניק 
להם אומץ רוח . אחדות היא תמיד בבחינת כוח " . יון מאניה , מראשי מפלגת 
האיכרים הארצית , אמר כי המפלגות כבר הגישו לוועדת הבחירות רשימות משותפות 
של מועמדים לקראת הבחירות . חזית ההצלה הלאומית קמה בימים הראשונים של התקוממות 
דצמבר , והיא עדיין עומדת בראש הממשלה הזמנית של רומניה . החזית , אשר 
סבורים כי תצא מהבחירות הקרובות כמפלגה הגדולה ביותר , נהנתה עד עכשיו מן 
החולשה של האופוזיציה המפוצלת . מאניה נתן ביטוי להאשמות הקשות , כי חזית 
ההצלה מורכבת למעשה מקומוניסטים רבים לשעבר , שאימצו לעצמם בין - לילה דעות 
דמוקרטיות . קאמפיאנו , מנהיג המפלגה הליבראלית , גם הודיע כי יציג את 
מועמדותו בבחירות לנשיאות . 
