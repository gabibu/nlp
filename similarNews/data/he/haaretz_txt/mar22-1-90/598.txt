המנהיג הרוחני של הדרוזים שייח אמין טאריף ביקש אתמול ממנכ"ל שירות התעסוקה 
דוד מנע כי השירות יסייע לחיילים המשוחררים מבני העדה למצוא תעסוקה . כמו 
כן , ביקש להגדיל את היתרי העבודה בישראל לדרוזים מדרום לבנון . שיעור האבטלה 
במגזר הדרוזי הוא כ%01 מכוח העבודה . ראשי הדרוזים גם התלוננו כי מרבית 
הנשים בעדה מופנות לעבודות בענף הטקסטיל , שבו השכר נמוך , והעבודה קשה . 
מנע אמר כי השירות יערוך ירידי תעסוקה , ימי עיון וסדנאות תעסוקתיות במיגזר 
הדרוזי על מנת לסייע לבני העדה במציאת עבודה . מנע קרא לראשי הדרוזים להקים 
מפעלים בכפריהם ואמר כי זכויות הדרוזים זהות לזכויות של היהודים . הוא ציין 
כי רמת האבטלה השוררת בקרב העדה הדרוזית קיימת גם בקרב ערי הפיתוח . 
