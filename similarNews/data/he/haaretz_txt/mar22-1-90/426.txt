חברות במוסדות " העבודה " מזכירות אגף החברת במפלגה , נשים המכהנות במרכז 
המפלגה ומזכירות נעמת , התכנסו אתמול במסגרת מאבקן למינוי שרת בממשלה ולמינוי 
נשים למערכות הציבוריות והממשלתיות . פורום הנשים , שמקדים את דיוניו לאפשרות 
שמפלגת העבודה תעמוד בראש הממשלה הבאה , תובע למנות בממשלת מערך , אם 
תקום , שתי שרות וסגנית - שר מטעם מפלגת העבודה ולהציב נשים בראש ועדות 
בכנסת . כמועמדות לתפקידי שרות הוזכרו : ח"ך אורה נמיר , מזכ"ל נעמת מאשה 
לובלסקי וח"ך שושנה ארבלי אלמוזלינו . ח"ך נאוה ארד מועמדת על - ידי החברות 
לתפקיד סגנית - שר , וח"ך עדנה סולודר מיועדת לראשות ועדה בכנסת . חברות 
הפורום הציעו , בין השאר , למנוע הצבעה גלויה על רשימת המועמדים לתפקידי 
שרים במרכז המפלגה , כדי להבטיח כך את פירעון הבטחותיהם של חברים לתמוך 
במאבקן . הצעה נוספת שעלתה בדיונים היא שחברות - כנסת מטעם המערך יימנעו 
מהצבעת אמון בממשלה אם לא ימונו שרות לכהן בה . נשות מפלגת העבודה קיבלו 
אתמול העתקים של פניותיהם של הארגונים " ש - י - ן " ו"הן " לנשיא ולראשי 
הסיעות בכנסת בעניין זה . אתמול ערכו שני הארגונים הפגנה בתל - אביב , 
בקריאה להבטיח ייצוג נשים בממשלה החדשה . לפורום הועברה גם עצומה בת 001 
חתימות של חברי קיבוצים מהתק"ם , מרביתם חברי מרכז מפלגת העבודה , התומכים 
בהתארגנות הנשית . בשבוע שעבר נפגשה משלחת של חברות מרכזיות במפלגת העבודה , 
בראשותה של ראש אגף הנשים במפלגת העבודה רינה דותן , עם מזכ"ל המפלגה מיכה 
חריש , והביאה בפניו את התביעה הנחרצת למינוי שרות בממשלה מטעם מפלגת העבודה . 
חריש , שהשתתף אתמול בפגישת פורום הנשים , העלה את דרישתן באוזני ראשי 
המפלגה , והביע במאבקן תמיכה מלאה . איגוד נשים אקדמאיות בישראל , שהינו 
ארגון בלתי - מפלגתי , פנה בסוף השבוע בקריאה אל כל המפלגות בישראל ואל 
העומדים בראשן , לפעול להכללתן של נשים בממשלה שתוקם , ולמינוי נשים לתפקידים 
בכירים במערכת הממשל . הארגון , בראשותה של המשנה ליועץ המשפטי לממשלה 
יהודית קארף , קרא לראשי המפלגות להביא לידי ביטוי את מחויבותם לעקרון השוויון 
בפני החוק , שהוא מעקרונות היסוד של מדינת ישראל . 
