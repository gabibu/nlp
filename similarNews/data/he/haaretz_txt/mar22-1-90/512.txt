( ע ) . גבר גרוש מואשם באונס אשתו לשעבר ובהתעללות בה , באמה ובילדיהם 
המשותפים . כתב האישום נגדו הוגש אתמול לבית המשפט המחוזי בתל - אביב . 
הנאשם , תושב חולון , מואשם באינוס , כליאת שווא , סחיטה באיומים , 
שימוש ברעל מסוכן , היזק בזדון ותקיפה הגורמת חבלה ממשית . בין השאר נטען 
כי הנאשם התפרץ לדירת האישה באריאל . הוא סתם את פי אשתו לשעבר , איים 
על חייה בסכין מטבח ואנס אותה . זאת , בנוכחות בנותיו הקטינות . כשהגיעו 
השוטרים לבית , פתח את שסתומי הגז בתנור המטבח וחתך את צינור הגז של תנור 
החימום בדירה . לטענת התביעה , איים הנאשם להצית את הבית על יושביו . 
הוא פנה לגרושתו ואמר לה : " אם רצית ככה , אז נמות יחד " . הוא אף איים 
לזרוק את בתם , בת השש , ממרפסת ביתם בקומה ב , אם השוטרים לא יעזבו את 
המקום . במקרה נוסף שאירע חמישה ימים קודם לכן , היכה את חמותו לשעבר ברחוב 
אילת בבת ים , כשטייל עם בנותיו ברחוב . היה זה כאשר ביקשה להחליף לאחת 
מבנותיו חיתול . כמו כן איים הנאשם בטלפון על גיסו לשעבר , על סבתה של 
גרושתו ובני משפחה נוספים שלה . בפעם אחרת שלח הנאשם מכתב לפקד אמנון גולן 
ממשטרת בת ים ובו איים שיתנו לו להיפגש עם ילדיו , ולא : " חבל שכל העיר 
הזאת תהיה בת ערובה " . על כך מואשם סגל בסחיטה באיומים על איש ציבור . 
