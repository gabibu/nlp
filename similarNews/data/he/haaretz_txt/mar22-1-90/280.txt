אם לא תיבלם המפולת במספרם של בוגרי החינוך הטכנולוגי העל - יסודי ובאיכותם , 
המגיעים לחיל האוויר , יש חשש שתוך שנתיים יתחילו מטוסים ליפול , עקב 
רמה ירודה של טיפול ותחזוקה כך אמרו השבוע בכירים בצה"ל , בפגישה עם נציגי 
החינוך הטכנולוגי במערכת החינוך . על החרדה בצהל , מפגיעה בביטחון המדינה , 
עקב חיסולה ההדרגתי של המגמה לבגרות בנתיב הטכנולוגי ועקב בריחת התלמידים 
הטובים לבתי ספר עיוניים , דוח שלשום בכנס ארצי של מורים בחינוך הטכנולוגי , 
שנערך בתל אביב מטעם ארגון המורים העל יסודיים . מנהל האגף הטכנולוגי במשרד 
החינוך , עוזי צוק , מסר כי בשנים האחרונות חלה ירידה של % 03%53 , במספר 
התלמידים בנתיב הטכנולוגי , המוביל לבגרות . זאת , לדבריו , בשל העובדה 
שהאוניברסיטאות , ובעיקר הטכניון , חדלו להעדיף מועמדים ללימודים שהם בוגרי 
הנתיב הטכנולוגי . התלמידים קלטו את המסר ועקב העובדה שבנתיב הטכנולוגי לבגרות 
נלמדים יותר מקצועות מאשר בבתי הספר העיוניים , הם מעדיפים חיים קלים יותר . 
צוק ציין , כי פניות חוזרות ונשנות , בעיקר לטכניון , לשינוי מדיניות 
הקבלה , נתקלו בקיר אטומכהגדרתו . הדוברים בכנס הדגישו , כי לחיסולו ההדרגתי 
של הנתיב לבגרות בבתי הספר הטכנולוגיים יש השלכה חמורה גם על איכותם של שאר 
המסלולים בהם , שאינם מובילים לבגרות . רוב התלמידים בחינוך הטכנולוגי 
היום הם ברמה נמוכה , כפי שהיה הדבר בשנות ה05 . זאת , בעת שצה"ל נעשה 
צבא טכנולוגי יותר וההזדקקות שלו לבעלי הכשרה טכנולוגית גבוהה גוברת והולכת . 
יצוין כי בחינוך הטכנולוגי לומדת כמחצית מאוכלוסיית התלמידים במערכת החינוך . 
חיים סטרובינץ , יו"ר ועדת הפעולה של המורים בחינוך הטכנולוגי , האשים 
את משרד החינוך ב"טון המינורי " שהוא נוקט בטיפולו בסוגיה זו , שהיא כהגדרתו 
" שאלת חיים " . " אי אפשר בחצי שנה להפוך ( בצה"ל ) בוגרי י"ב לטכנאי 
מטוסים ולתת להם לטפל באף - 51 " , טען . הוא ציין כי התמוטטות החינוך הטכנולוגי 
באה לביטוי גם במקצועות טכניים הדרושים לחילות אחרים ולא רק לחיל האוויר . 
" היום מטפלים בכלי רכב של צה"ל טכנאים מרפיח . בעתיד הקרוב הם יטפלו 
גם באף - 51 " . לדברי סטרובינץ , קריסת החינוך הטכנולוגי היא תוצאה של קיצוץ 
מתמשך בתקציב לציוד חדיש ולשעות עבודה מעשית לתלמידים . הוא תלה את הקולר 
גם באנשי האוניברסיטאות וכינה אותם " פושעים " . 
