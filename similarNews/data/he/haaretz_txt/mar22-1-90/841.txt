בפעם הראשונה מאז נפלה ממשלת האחדות הלאומית , כינס אתמול ראש הממשלה , 
יצחק שמיר , המכהן גם כשר הביטחון , את פורום השטחים , שהיה מתכנס בעבר 
מדי יום ששי במשרד הביטחון בתל - אביב . ראש הממשלה הורה לקיים את הפגישה 
בלשכתו בירושלים ואליה זומנו רק מספר מצומצם של אנשים . לכינוס הפורום הגיעו 
הרמטכ"ל , סגנו ומספר קצינים בכירים במטכ"ל , ביניהם ראש אמ"ן ; מתאם 
הפעולות בשטחים , שמואל גורן ; ראש השב"ך וכן אלופי הפיקודים מרכז ודרום . 
בניגוד למקובל עד כה , לא הוזמנו ראשי המינהל האזרחי ביהודה , שומרון 
ועזה וקצינים מהמינהל . ראש הממשלה שמע סקירות בנושא האינתיפאדה , אך לא 
התווה כל מדיניות חדשה . מלשכתו של ראש הממשלה נמסר אמש , כי אכן קיים שמיר 
פורום שטחים מצומצם בלשכתו בירושלים . מקורות בצה"ל , המשתתפים דרך קבע 
בפורום השטחים , אמרו אמש כי אין להם כל ביקורת כלפי ראש הממשלה על שלא 
הזמינם לפורום . 
