צעירים אלבנים בשתי ערים יוגוסלוויות אושפזו אתמול בגלל תופעות של הרעלה 
מסתורית . שתי הערים , פודויבו ופריסטינה , הן במחוז קוסובו בה הוכרז 
משטר חרום לפני יותר משנה , בעקבות מהומות בהן נהרגו כששים איש . " בתי , 
תלמידת בית ספר בפריסטיה , טלפנה וסיפרה לי אתמול , כי בית הספר נסגר 
לאחר שתלמידים התלוננו על תופעות של הרעלה מסתורית " , אמרה אם שביקשה להישאר 
בעילום שם . מדיווחים אחרים עולה , כי לפחות בית ספר תיכון נוסף בפריסטינה , 
במחוז ורניבץ , בו גרים אלבנים בלבד , נסגר אף הוא אתמול . בין התופעות 
שיעול ועיניים דומעות , תופעות המיוחסות בדרך כלל להשפעת גז מדמיע , אשר 
בו השתמשה המשטרה במחוז . אנשי ממשל בקוסובו סירבו להגיב על התופעות , ואמרו 
כי הודעה תפורסם בקרוב . " מעולם לא הרגשתי כך , ראיתי אנשים צונחים על 
הרצפה בהמוניהם . אני התאוששתי זמן קצר לאחר התערבות רפואית , אף שאני 
עדיין סובל " , אמר אגרון יהה , מורה בפודויבו . בעוד רדיו פריסטינה קורא 
לשקט , מכוניות פרטיות רבות סתמו את הכביש מפודויבו , כ03 ק"ם צפונית לפריסטינה , 
בדרכם עם ילדיהם למרכזים רפואיים בפריסטינה . היו אף תאונות כאשר טורים 
ארוכים של מכוניות מיהרו בדרך צרה יחסית " , סיפר עד ראייה . עובדי בריאות 
דיווחו כי יותר מ002 איש אושפזו בפריסטינה , רובם במצב טוב . הם התלוננו 
על תשישות פתאומית , סחרחורת , בחילה , בעיות נשימה וחולשה בגפיים . 
היו גם מקרי התעלפויות . קהל גדול של הורים מודאגים התאסף בחזית בניין הממשל 
בקוסובו כאשר הפקידות המקומית התכנסה לישיבת חירום עקב המשבר . מקורות אופוזיציה 
טענו כי יותר מ008 ילדים אלבנים נחשפו להרעלה . הם טענו , כי חומרים כימיים 
רוססו על רצפת הכיתות בפודיבו , בהן לומדים ילדים אלבנים . הידיעות הראשונות 
על התהוות בעיה הגיעו כאשר הרופא נוביקה סטוינוביץ , רופא במרפאה נוירופסיכיאטרית 
בפריסטינה , סיפר לכתבים ביום רביעי בלילה , כי כמה חולים התלוננו על בעיות . 
אך לדבריו אין סימנים להרעלה חמורה . 
