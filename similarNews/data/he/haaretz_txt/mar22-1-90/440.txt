ניו - יורק ( מיוחד ל"הארץ " ) . " ישראל עומדת לשגר בקרוב לוויין ריגול 
מתוחכם , אופק 2 . הדבר יגביר את מירוץ החימוש במזרח - התיכון , ויצעידו 
צעד נוסף בתחום החלל " . כך מעריך השבועון " טיים " , בגליונו המופיע היום . 
לדברי העיתון , ישוגר אופק 2 בשבועות הקרובים , והוא יצויד במתקני ריגול , 
שיספקו צילומים מדויקים על תזוזות צבא ופעילותם של משגרי טילים במדינות 
ערב . חרף העובדה , שהלוויין נחשב כניסיוני , הוא מצויד במצלמה אופטית 
חדישה ביותר , ויכול לשהות בחלל ולתפקד משך שנתיים . קודמו , אופק 1 , 
ששוגר באוקטובר 8891 , שהה בחלל ארבעה חודשים . שני הלוויינים , טוען 
" טיים " , פותחו ויוצרו בתעשייה האווירית , ושיגורם מתבצע באמצעות טיל 
רב - עוצמה מדגם " שביט " . ישראל מפתחת גם לוויין תקשורת לצרכים אזרחיים , 
" עמוס " , שהיא מקווה לשגר לחלל במשך השנתיים הקרובות . 
