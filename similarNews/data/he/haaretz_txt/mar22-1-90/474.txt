ביירות ( ע"ר וע"ץ ) . לפחות ארבעה אנשים נהרגו ו11 נפצעו בהתפרצות מחודשת 
של הקרבות בין הצדדים הנוצריים היריבים בלבנון . מקורות ביטחוניים בלבנון 
דיווחו , כי חייליו של הגנרל עאון ואנשי הפלנגות של סמיר געגע נלחמו ביניהם 
במשך כ09 דקות רצופות , ברובעים המזרחיים של ביירות . עדי ראייה טוענים , 
כי הצבא הנוצרי - הלבנוני והמיליציה הנוצרית הפעילו טנקים , תותחים כבדים 
וטילים , בחילופי אש , שנמשכו שעתיים רצופות , בהרי השוף , צפונית - 
מזרחית לביירות . חילופי ארטילריה התנהלו גם בשבעה כפרים בהרי הקיסרוואן , 
עוד לפני הקרבות במזרח - ביירות . מאז ה13 בינואר , עת חודשו הקרבות , 
נהרגו לפחות 038 איש ו0562 נפצעו . הקרבות האחרונים הם ההפרה החמורה ביותר 
של הפסקת אש , שהושגה ב2 במארס . " יכולנו להרגיש כיצד האדמה רועדת מתחת 
הרגליים . במשך הקרב הכבד נחתו פגזים בקצב של פגז אחד לשנייה , סיפרה רימה 
חאג , תושבת מזרח - ביירות . קפידביננוכח התחדשות הקרבות נעדרו אלפי תושבים 
מהתפילות בכנסיות , והסתתרו במקלטים . העיתון " א - דיאר " , היוצא לאור 
בתחומיה הנוצריים של ביירות , טען כי " מזרח - ביירות ניצבת בפני שבוע 
רב - הכרעות : או שיהיה הסכם או שתהיה התפוצצות " . קפידבינשני הצדדים מאשימים 
זה את זה בהתחלת הקרבות . המיליציה הלבנונית טוענת כי שניים מאנשיה נפצעו 
מיריותיהם של צלפי הצבא . אנשיו של געגע גם האשימו את יחידות הצבא של עאון 
בסגירת המעבר המקשר את ביירות עם האזורים בצפון , שמחזיקה המיליציה . העיתון 
" אל - שראע " מוסר , כי בימים הקרובים עומדים להתנהל מגעים ודיונים אינטנסיוויים 
בין מנהיגי מפלגות לבנוניות לאומיות לבין אישי ציבור לבנוניים . מטרת המגעים , 
לדברי העיתון , היא לערוך דיון כולל על המצב המדיני של לבנון , " ולהסכים 
על קו חדש לעשייה הלאומית , במטרה להפיק תועלת משגיאות העבר ולנסות להיערך 
לקראת ההתפתחויות של השלב הבא , אשר נחשב לשלב החשוב יותר בתולדות המשבר 
הלבנוני ובגורלם של גורמי כוח אלה בעתיד הקרוב " . חברים במפלגות הלבנוניות 
מאשרים כי כמה מהצדדים מכינים תוכנית , שתוצג בפגישה . הם הוסיפו , כי 
אם לא ניתן יהיה להגיע להסכם כולל , ייתכן שתוקם חזית שתכלול כמה גורמי 
כוח בעלי מדיניות משותפת . 
