. פריצה לחנות אלקטרוניקה בבת - ים הסתיימה שלשום לפנות בוקר בתאונת דרכים , 
בה נפצע קשה אחד החשודים בפריצה . סמוך לשעה 4 לפנות בוקר , פרצה מכונית 
פונטיאק לתוך חלון הראווה של חנות לממכר טלוויזיות ומכשירי חשמל , חדרה 
מבעד לסורגים וניפצה את השמשה . ספירה שנערכה במקום , הראתה כי חסרים מספר 
מכשירי טלוויזיה . שוטרי תחנת בת - ים וכוחות משטרה של מרחב איילון פתחו 
בסריקות . תוך כדי החיפושים , הבחינה ניידת משטרתית במכונית אמריקאית מסוג 
אולדסמוביל , התקועה בתוך עץ , סמוך לבית העלמין בחולון . במכונית נמצא 
צעיר תושב לוד המוכר לשוטרים , מוטל פצוע . הוא סבל מזעזוע מוח ומשברים 
בכל חלקי גופו . כן נמצאו במכונית חמישה מכשירי טלוויזיה ומכשיר וידאו . 
לטענת המשטרה אלו נגנבו בעת הפריצה . פצוע הועבר לבית החולים " וולפסון " , 
שם נותח . המשטרה טוענת , כי במכונית היו עוד חשודים , שנמלטו מהמקום 
לאחר התאונה . נראה , כי המכונית היתה אחת משתי מכוניות אמריקאיות שנגנבו 
מרמת - גן ומבת - ים . 
