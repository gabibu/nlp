מפלגת העבודה ומפם חתמו בראשי תיבות על הסכם קואליציוני בהסתדרות , המקנה 
להם רוב של % 46 ומחייב את שתי המפלגות לכונן קואליציה גם במועצות הפועלים . 
בהסכם לא נקבע מעמד , או תפקיד מיוחד לח"ך יאיר צבן , ראש רשימת מפם בבחירות 
האחרונות , וכן לא נקבעו עדיין תפקידיהם של נציגי מפם בוועד הפועל . המשא 
ומתן בין מפלגת העבודה למפם בהסתדרות נמשך למעלה משלושה חודשים , בקצב איטי 
ובהפסקות גדולות בין דיון לדיון . לקיסר לא אצה הדרך בתקופה זו , לחתום 
על הסכם איתם , אך ביום שישי האחרון שינה לפתע את עמדתו ולחץ לחתום לאלתר 
על הסכם , ולו גם בראשי תיבות . מפלגת העבודה זקוקה למפם ולתנועת רץ , 
כדי לגייס שני שלישים מקולות ועידת ההסתדרות המתכנסת בראשית החודש הבא , 
במטרה לבצע שינויים בחוקת ההסתדרות ( בראש וראשונה בכל הנוגע למעמדן של 
אגודות הספורט של הפועל ) . יתכן גם כי הופעל על קיסר לחץ מצד ראשי מפלגת 
העבודה , לסיים את המשא ומתן עם מפם במישור ההסתדרותי על מנת להקל על המשא 
ומתן הקואליציוני להקמת ממשלה בראשות שמעון פרס . ייצוגה של מפם בוועדה המרכזת 
החדשה יתבסס על תוצאות הבחירות האחרונות , ראשות אגפים ותפקידים נוספים 
שייתבעו על ידי מפם , יקבעו בין שתי המפלגות בוועדה משותפת . כן תוקם " ועדה 
ציבורית מקצועית עליונה " לרפורמות בהסתדרות , בהשתתפותם של ישראל קיסר 
וח"ך יאיר צבן . שתי המפלגות הסכימו שתביעות אישיות לא יהוו עילה לאי כינון 
קואליציה בדרג המקומי ובדרג הארצי . עוד הוחלט להקים ועדה שתדון במעמדה 
של מפם ובמה שמכונה " עיוותים " בייצוגה במוסדות ביצועיים . במפם טוענים 
כי היא לא קיבלה תפקידים מרכזיים בחברת העובדים ובמוסדות הסתדרותיים אחרים 
כפי שמתחייב מכוחה בשטח . מפם הגישה למפלגת העבודה רשימה של תביעות ביחס 
למשרות ותפקידים שהיא דורשת לקבל בקדנציה הקרובה , כך שאלה יהוו קרוב לוודאי 
בסיס למיקוח בין שתי המפלגות אחרי ועידת ההסתדרות . 
