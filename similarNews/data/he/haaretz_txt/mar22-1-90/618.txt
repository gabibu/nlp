נציגים של חברת הדלק הגרמנית " ארל " יגיעו היום לישראל במטרה להשתתף ביום 
עיון שבו יוצגו שמנים תוצרת החברה , ששיווקם בישראל החל באמצעות חברת הדלק 
" דור אנרגיה " . ארל , המחזיקה ב%52 משוק הדלק בגרמניה , תשווק בישראל 
שמנים מינרלים , סינתטים וחצי סינתטים . השמנים , באריזתם המקורית , 
ייובאו בשלב ראשון על ידי דור אנרגיה מגרמניה , אך בעתיד מתכננת החברה לייצר 
את האריזות בישראל ובעתיד הרחוק מתוכנן גם לערבב כאן את השמנים , במתקן 
מיוחד שיבנה לצורך זה . שמני חברת ארל נמכרים באריזות יחודיות בצורת בוכנה 
של מנוע . חברת " דלק " חתמה עם ארל , לפני כחצי שנה , הסכם המאפשר 
לה לשווק את שמני " דלק " באריזות המיוצרות בישראל על פי תכנון החברה הגרמנית . 
בימים אלה אכן החלה דלק לשווק שמן חדש בבקבוק פלסטי ירוק , הזהה לבקבוקי 
השמן מתוצרת חברת ארל . בחברת דור אנרגיה חוששים כי הדימיון באריזות עלול 
ליצור בילבול בין השמן הישראלי לשמן המיובא על ידה מגרמניה . 
