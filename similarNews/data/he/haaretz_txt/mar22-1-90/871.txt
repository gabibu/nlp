ראש חטיבת בדק לשעבר תא"ל ( מיל ) יצחק גבע , מעורב בעסקאות חדשות עם 
התעשיה האווירית , על אף שלא עברה למעשה שנת צינון כנדרש , מאז עזב את 
תפקידו בחברה . גבע פועל כיום כאיש עסקים פרטי ותמורת אספקת עבודות לתעשיה 
האווירית , הוא נהנה מעמלות תיווך . לסופר " הארץ " נודע על לפחות עסקה 
אחת בה טיפל באחרונה גבע , הקשורה במסירת מטוס אזרחי ממדינה באגן הים התיכונלעבודות 
שיפוצים בתע"א . גורמים בחברה הביעו פליאה בנושא זה ושאלו אם אין טעם לפגם 
ציבורי , למעורבות כלכלית פרטית מסוג זה עם מי ששימש עד לפני זמן מה , 
כראש חטיבת בדק . לדברי אותם גורמים , גבע מתמצה בכל רזי החטיבה והוא 
יוכל לנצל ידע זה לטובת עסקיו הפרטיים בטרם חלפה תקופת צינון כלשהי . בשיחה 
עם סופר " הארץ " אישר גבע את פעילותו עבור התע"א והדגיש כי " אין שטם 
בעיה עם נושא זה . יש כללים ואני פועל לפיהם " אמר . הוא הסביר כי טיפולו 
מתרכז בנושאים בהם לא היה מעורב במהלך עבודותו ראש חטיבת בדק . מהנהלת התע"א 
נמסר בתגובה : " יצחק גבע התחייב שלא לעסוק במשך שנה , בעסקים הקשורים 
לתע"א . לגבע או לחברה בשליטתו , אין כל כל חוזה לייצג את התע"א " . 
