האוניברסיטה העברית , שהחודש מלאו 56 שנה לפתיחתה , היתה מרכיב אינטגרלי 
בתחייה הלאומית ובהקמת המדינה . גם כיום היא רואה עצמה נדבך במרכז הרוחני 
שהגה אחד - העם , ואת החוזה שיש לה עם העם היהודי היא עדיין רואה כתקף . 
מאז הוקמה על בסיס של שלושה מכונים מכון למדעי היהדות , מכון לכימיה ומכון 
למיקרוביולוגיה התפרסה לכל תחומי מדעי הטבע , הרוח והחברה במחקר ובהוראה 
והחזיקה בקשת רחבה של אחריות אקדמית . היא ראתה התפרסות זאת כחובתה . 
פרוף יורם בן פורת , כלכלן , ורקטור האוניברסיטה העברית זה שלוש שנים , 
סבור כי כמה גורמים חברו יחד לשוות לאוניברסיטאות בארץ אחידות - יתר : 
מבנה השלטון הפנימי באוניברסיטה העברית הועתק באוניברסיטאות תל - אביב , 
בן - גוריון , חיפה ובר - אילן . המימון הממלכתי של האוניברסיטאות , 
באמצעות הוועדה לתכנון ולתקצוב , תורם אף הוא לאחידות יתרה זו . עם זאת , 
התחרות חיונית בעיניו להתפתחות האוניברסיטאות . שלא כמערכות אחרות בארץ , 
אין המערכת האקדמית מוגנת בחומות - הגנה מפני תחרות חוץ , וחשיפה זו לחוץ 
לארץ תורמת , מאז הקמת האוניברסיטה העברית בשנות ה02 ועד עתה , לשמירת 
סטנדרדים ורענון תמידי של האקדמיה . בעיניו , כבעיני רבים אחרים בסביבה 
תחרותית זו , האוניברסיטה העברית , שבה לומדים קרוב ל91 אלף תלמידים , 
מהם 71 אלף לקבלת תואר , עודנה " ספינת הדגל " . לספינה זו אין עוד עמדת 
בלעדיות , אלא עמדת מנהיגות . אם בעבר נשענה מנהיגות זו על הבלעדיות , 
כיום המשענת היחידה הבאה בחשבון היא האיכות . איכות זו של האוניברסיטה 
העברית מתבטאת , לדבריו , בצד המדעי , בהמשך הבכורה שיש למכון למדעי היהדות 
ובזיקה לתפוצות המטופחת באמצעות המרכז לחינוך יהודי בתפוצות . האוניברסיטאות , 
שקמו ברובן בשנות ה06 , כבר הגיעו לבגרות . האם צמיחתם של חוג או פקולטה 
באוניברסיטה מתחרה , שהשיגו רמת מצוינות טובה מאשר באוניברסיטה העברית , 
תחייב את האוניברסיטה העברית להתרכז בתחומים שבהם סיכויי הצטיינותה טובים 
יותר ? " כאשר תהליך כזה מתרחש " , אומר פרוף בן פורת , " בתחום שאינו 
חלק מהתחומים שאותם אנו רואים כלב - לבה של שליחותנו האקדמית , אני מברך 
על כך . אבל כאשר זה קורה באותם תחומים שבלעדיהם לא ייתכן מוסד מצטיין , 
לא נחסוך מאמץ לשפר את רמתו של אותו תחום אצלנו " . מסתבר אפוא שיש תחומים 
שבהם האוניברסיטה העברית לא תוכל להצליח , ובהם היא יכולה להרשות לעצמה 
לא לעסוק ובו בזמן להתמקד בתחומים המבטיחים לה הצלחה . בגלל גורמים שונים , 
ובהם הגורם הגיאוגרפי המונע נהירה המונית של סטודנטים מהשפלה לעבר אוניברסיטת 
ירושלים , תוכל האוניברסיטה העברית אומר בן פורת להתמקד באותם סטודנטים 
שבכוונתם להמשיך בלימודים לתארים גבוהים יותר , כדי להצטרף בסופו של דבר 
לאליטות האקדמיות המקצועיות . במובן זה רואה הרקטור כחיובי את קיומם של 
הבדלי אסכולות במקצועות . האם קיימים התנאים הנחוצים להיערכות החדשה של 
האוניברסיטה ? " עם ישראל " , אומר פרוף בן פורת , " עושה פלסתר את החוזה 
שיש לו אתנו : הוא היה רוצה לראות אותנו כמצטיינים וכמצוטטים במחקר הלאומי , 
אבל את החשבון הוא אינו מוכן לפרוע . בהשוואה לשנות ה07 הוא לא כיסה אפילו 
את הגידול במספר התלמידים . נקודת השפל היתה במחצית הראשונה של שנות ה08 . 
בשנים האחרונות הושג באמצעות תוכנית זיו ( פרוף יעקב זיו , ראש הוועדה 
לתכנון ותקצוב ) שיקום חלקי של חסר זה אך בלי לענות על הגידול במספר התלמידים 
ועל התייקרות הציוד המדעי . אלמלא הסיוע המוגבר שקיבלה האוניברסיטה העברית 
בשנים האחרונות מאוהדיה בחוץ לארץ , היתה מתקשה להחזיק מעמד " . האם הנסיבות 
הללו יובילו את האוניברסיטה העברית להתרכז באיכות על חשבון הכמות בתחומים 
רבים ? היעד שלנו אומר הרקטור צריך להיות לא התרחבות כמותית ופריסת משאבים 
דקה על פני תחומים רבים יותר ועל יותר אנשים , אלא איפוק כמותי והגברת האיכות , 
הגברתן של האופציות למחקר טוב ומתקדם , בשביל מספר לא מוגדל ואולי אפילו 
מוקטן של חוקרים אנשי סגל . גורם נוסף המבטיח צמצום אנשי סגל , בתנאים 
שקטים , הוא בעיני ראשי האוניברסיטאות לרבות זו הירושלמית גל הפרישות 
הגדול הצפוי של אנשי סגל שבשנות ה06 , שנות ההתרחבות הגדולה של מוסדות הגדולה 
של מוסדות ההשכלה הגבוהה , החלו בקריירה האקדמית ובעשור הנוכחי יגיעו לגיל 
פרישה . 
