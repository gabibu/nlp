( ע ) . " צריך לחזק את אחדותה של ירושלים תחת ריבונות ישראל במעשים , 
ולא בדיבורים . פטפוטו המיותר של שמיר על ישראל גדולה גרם נזק לעלייה ולאחדותה 
של ירושלים " , כך אמר אתמול ראש העיר ירושלים , טדי קולק , בכינוס פעילי 
מפלגת העבודה של מחוז ירושלים . ראש העיר בירך את החלטת הנשיא להטיל את הרכבת 
הממשלה על שמעון פרס וקרא לחזק את הנציגות הירושלמית של המערך בממשלה הבאה . 
מזכיר מחוז ירושלים , ח"ך עמנואל זיסמן , קרא ליו"ר מפלגת העבודה שלא לפגוע 
בנציגות הירושלמית בעת הרכבת הממשלה . " דווקא כעת , כאשר הליכוד מדבר 
על הצורך באחדות ירושלים , תשובת מפלגת העבודה צריכה להיות במעשים : להקצות 
יותר משאבים , ליצור תשתית , ולחזק את הנציגות הירושלמית בממשלה " , אמר . 
מזכיר המחוז הוסיף , כי שר החינוך והתרבות לשעבר , יצחק נבון , וח"ך עוזי 
ברעם , שניהם חברי מחוז ירושלים , " חייבים להיות מיוצגים בממשלה הבאה " . 
