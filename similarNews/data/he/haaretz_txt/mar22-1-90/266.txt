שיא ארה"ב גורג בוש אמר אתמול , כי אין הוא מאמין , שהתבטאותו בגנות " התנחלויות 
במזרח ירושלים " בתחילת החודש תרמה למשבר הממשלתי בישראל . הנשיא שוחח 
עם עיתונאים בבית הלבן . " אינני חושב שזה תרם " , אמר בוש , " מפני שאם 
תתבוננו בעניינים , הן במה שנוגע למצב הכלכלי הפנימי , והן בשאלת שיחות 
השלום אלה העניינים העיקריים שהיו במערכת הבחירות " . בוש טעה כמובן , 
כי בישראל אין לפי שעה מערכת בחירות . " רוב האנשים בישראל הבינו , כי 
אני פשוט חוזר ומביע מדיניות קיימת של ארה"ב , מדיניות שיש לי לגביה רגשות 
תקיפים מאד " . בוש הוסיף : " אני חושב , כי כאשר הנשיא חוזר ומביע מדיניות 
קיימת של ממשלת ארה"ב , הוא עושה את הדבר הנכון . אינני חושב , כי זה 
תרם לנפילת הממשלה . זה עניין פנימי מורכב עד מאוד במדינת ישראל . מי יעלה 
הליכוד או המערך זו בעייתם , זו זכותם . ואני אשא ואתן בגלוי , ואשוחח 
בחופשיות ובפתיחות , עם מי שיעלה כמנהיג " . דובר מחלקת המדינה דחה אתמול 
בקשות חוזרות ונשנות של עיתונאים להגיב על הצהרת סגן שר החוץ בנימין נתניהו 
בכנסת , כי מדיניות החוץ של ארה"ב מלאה " שקרים וסילופים " . נתניהו השמיע 
את הדברים בתגובה לדו"ח מחלקת המדינה על אש"ף , אשר קבע בתחילת השבוע שהארגון 
נאמן להתחייבותו להימנע ממעשי טרור . " זה דו"ח הגון ומאוזן " , אמר הדובר . 
