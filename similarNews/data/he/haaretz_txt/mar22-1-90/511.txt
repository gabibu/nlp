יו"ר ועדת הקליטה של הכנסת ח"ך מיכאל קליינר קובל כי " אנו קוברים את העלייה 
קבורת חמור , שעה שתשומת הלב הציבורית מוסטת לנושא הרכבת הקואליציה החדשה " . 
קליינר טוען , כי תוך חודשיים תימצא מערכת הקליטה בשיתוק גמור בראש ובראשונה 
בגלל בעיות הדיור . " אני צופה מחסור בדיור זמני , שיביא כליה על הקליטה 
הישירה הזמנית , ואני משוכנע שעוף השמיים יוליך את הקול אל כל רחבי ברית 
המועצות ויסכן את העלייה כולה " , אומר קליינר . הוא הבהיר , כי " אנו 
נמצאים בדקה ה09 , וחייבים לקבל החלטה המטילה על הסוכנות או על משרד הקליטה 
לשכור כל מלון ואכסניה הבאים בחשבון לקליטת - מעבר . כמו כן , צריכה להתקבל 
החלטה על מתן תקציב פיתוח למשרד השיכון להכשרת מעברות מודרניות המבוססות 
על בנייה מתועשת , שימוקמו בסביבת ערים מרכזיות , בעיקר בגליל ובנגב . 
יש צורך גם בהקמת רשות לאומית לעידוד השקעות במשק , שתפתח תוכניות להקמת 
מפעלים תואמים את הפרופיל המקצועי של העולים מבריה"ם " . 
