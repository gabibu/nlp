פקין ( ע"ר ) . סבורים כי סין התחילה לייצא טילים באליסטיים לטווח קצר , 
קרוב לוודאי לאיראן או לעיראק , כדי לגייס מזומנים שהיא זקוקה להם באורח 
נואש , אמרו אתמול דיפלומטים מערביים . דוברים של משרד ההגנה הסיני אמרו 
לכתב רויטר , כי אין הם מודעים למכירות כלשהן של טילים . נספחים צבאיים 
מערביים אמרו , כי מתבצעים עתה משלוחים של טילים קרקע - קרקע , על רקע 
צמצום ההשפעה של המערב על פקין , בעקבות הטבח ביוני אשתקד . עדי ראייה ראו 
שתי שיירות שהובילו 62 טילים , בתוספת משגרים וציוד אחר , שעברו דרך עיבורי 
פקין בשלושת הימים האחרונים . נראה כי שיירות אלה עשו את דרכן לעבר הנמל 
הסיני הצפוני הראשי , טיאנגין . 
