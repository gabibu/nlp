כוחות הביטחון לא חידשו את צו הסגירה נגד משרד העיתונות הפלשתיני . מנהלי 
המשרד הופתעו השבוע לגלות כי צו הסגירה לא חודש , לאחר שתוקפו של הצו האחרון 
פג . מאז נסגר המשרד לחצי שנה ב03 במארס 88 , חודש הצו שלוש פעמים . עו"ד 
אבראהים עליאן , המייצג את משרד העיתונות , נשלח השבוע לברר את מעמדו המשפטי 
של משרד העיתונות , בתחנת המשטרה במגרש הרוסים . הוא חזר משם עם המפתחות 
למשרד . משרד העיתונות הפלשתיני , בבעלותם של רימונדה טאוויל ואיבראהים 
קראעין , נחשב עד לסגירתו ב88 למשרד המידע של אש"ף בשטחים , וכמסגרת החוקית 
לסלון הפוליטי שקיימה רימונדה טאוויל , מהדמויות הציבוריות הפעילות בגדה 
של שנות ה07 וה08 . המשרד המה בראשית האינתיפאדה בעשרות כתבים זרים , והיה 
מקור המידע הראשי שלהם . גם עיתונאי השטח הישראלים הרבו להעזר בשירותי המשרד 
של טאוויל . קראעין , שותפה של טאוויל במשרד , ערך את העתון " אל - עאודה " , 
שנסגר אף הוא בצו של שר הפנים . מלבד משרד העתונות במזרח ירושלים שנסגר , 
פועלים שני משרדי עיתונות מקבילים בפאריז ובוושינגטון , בבעלותם של טאוויל 
וקראעין . המשרד בוואשינגטון גם מוציא עיתון באנגלית הקרוי " השיבה " , 
כשם העתון שנסגר בצו משרד הפנים הישראלי . כשנודע לקראעין על ההיתר לפתוח 
את המשרד , התקשר לרימונדה טאוויל , המתגוררת כיום בפאריז , ובישר לה 
על הפתיחה המחודשת של מרכז האינפורמציה . קראעין אמר כי טאוויל הודיעה על 
כוונתה לחזור לארץ בתוך כשבועיים , בעקבות ההתפתחות האחרונה . שלשום רואיינה 
רימונדה טאוויל ברדיו מונטה קרלו , לרגל פתיחת משרד העיתונות הפלשתיני במזרח 
ירושלים . אתמול ושלשום כבר עמלו פועלים להחזיר את המשרד למצבו הרגיל . 
