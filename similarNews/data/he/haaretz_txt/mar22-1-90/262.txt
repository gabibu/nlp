בממשלת המעבר התבקשו שרים לסייע לראש הממשלה בניהול המשרדים שהוא מופקד עליהם 
עשרה משרדים אולם השר רוני מילוא לא ידע מה הוטל על מי . שלשום בערב , 
כאשר בא בשעת ערב מאוחרת להשיב בשם ראש הממשלה על הצעות לסדר היום שהעלו 
חברי הכנסת עוזי ברעם ( מערך ) , אברהם פורז ( שינוי ) ואברהם ורדיגר 
( אגו"י ) . שמיר ביקש משר המשפטים דן מרידור לסייע לו במשרד האוצר , 
ומן השר מילוא במשרד לאיכות הסביבה , אמר מילוא . נושאי הביטחון והמשטרה 
הם , לדברי מילוא , בידי ראש הממשלה בלי שום מתווכי ביניים . אולם יו"ר 
הישיבה , ח"ך נוואף מסאלחה , הזכיר למילוא , שמוקדם יותר באותו יום הופיע 
השר אהוד אולמרט , כדי להשיב על דברים הנוגעים למשרד הבריאות . סופר " הארץ " 
מעיר שגם השר דוד מגן הופיע באותו יום , להשיב על נושאים הקשורים למשרד 
התקשורת . 
