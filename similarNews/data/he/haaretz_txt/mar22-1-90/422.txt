" כבודו של הרב שך מונח במקומו , אולם אנו לא נשב ונחכה למוצא פיו . הפכנו 
למדינה חומייניסטית ולעם הזה מגיע יותר כבוד ממה שמנהיגיו חושבים . אנחנו 
בעד שלטון מסודר ומאורגן שיכול לנהל את ענייניו , ולא מנהיגות שנדונה לחיות 
תחת איום של סחטנות " כך אמר אתמול ראש עיריית הרצליה אלי לנדאו , בכנס 
של ראשי ערים , ראשי מועצות מקומיות ואזרחים מכל קצות הקשת הפוליטית , 
שנרתמו לפעול במסגרת מטה מיוחד שהוקם בסוף השבוע לשינוי שיטת הממשל . יוזמי 
הפעילות אלי לנדאו ( שאף אירח את הכנס ) , ראש עיריית תל - אביב שלמה 
להט , וראש עיריית רמת - גן , צבי בר ערכו בסוף השבוע הפגנה משותפת בירושלים 
בעניין זה . אתמול בבוקר כינסו ראשי הערים מסיבת עיתונאים בלשכת ראש עיריית 
הרצליה . הצטרפו אליהם אישי ציבור ואזרחים מן השורה . לנדאו הודיע כי לוועד 
הפעולה הצטרפו ראש עיריית בת - ים אהוד קינמון , ראש עיריית גבעתיים יצחק 
ירון ויו"ר המועצה המקומית רמת - השרון אפרים חירם . לטענת חברי הוועד , 
יש ראשי ערים שנמנעו מלהצטרף מחשש שייחשבו כמי שחוסמים את האפשרות בפני 
מפלגתם להקים ממשלה . לנדאו מסר בכנס , כי פעילות הוועד נכנסה להילוך גבוה , 
וסיפר שבימים האחרונים הוקמו ברחבי הארץ מטות פעולה ברמת - גן , בחיפה , 
בקריות , וכי בתוך ימים אחדים יוקם מטה פעולה בתל - אביב . במטות מגייסים 
תרומות , ומשלבים בפעילות אזרחים , שיפעלו במסגרות ציבוריות שונות לגייס 
דעת קהל , כדי לתבוע את שינוי שיטת הממשל . " אנחנו רוצים שהעם ייצא לרחובות , 
ייצא מאדישותו . אנחנו מצטיירים בחו"ל כמדינה חומייניסטית , כמו חצר פנטית 
דתית של ימי - הביניים , אשר מישהו קובע את גורלנו . יש לי כבוד לרבנים , 
אך עד כאן " , אמר לנדאו . ראש עירית רמת - גן צבי בר אמר במסיבת העיתונאים : 
" יש היום מצב רוח לאומי לשינוי שיטת הממשל , והדמוקרטיה של היום היא 
דמוקרטיה מזויפת . יש להקים קבינט עם אנשי מקצוע , שיניע את הגלגלים בכל 
התחומים " . חברי הוועד יוצאים בסיסמה " יש לנו כתובת " , וקוראים לציבור 
לצאת ולהפגין ברחובות . 
