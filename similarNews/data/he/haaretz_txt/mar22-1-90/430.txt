( ע ) . אדם , שכלבו תקף אדם אחר , ביחד עם כלבים נוספים , יחוייב 
בתשלום פיצויים על מלוא הנזקים שנגרמו לקורבן . הלכה עקרונית זו קבע בית 
המשפט העליון , בהרכב מיוחד של חמישה שופטים . בית המשפט קבע כי לא ניתן 
לחלק את נשיכות הכלבים , לצורך מדידת הנזק . בית המשפט הפך על פיה החלטה 
קודמת שלו , שהטילה על מותקף לשאת באותו חלק של הנזק שגרם לו " כלב אלמוני " , 
שלא זוהה . פסק הדין מעורר עניין רב בקרב משפטנים בארץ ובחו"ל , כי הוא 
מבוסס על מקרה , שלדברי השופטים " אין לו אח ורע בפסיקה המקומית והזרה " . 
מדובר באחת התקיפות האכזריות ביותר של אדם ע"י כלבים , הזכורה בישראל . 
שמואל מלך , פנסיונר , תושב סביון , כיום בן 28 , יצא בבוקר 18 . 6 . 
81 , לצעידה רגלית . לפתע התנפלו עליו שלושה כלבים , שניים מסוג רוטוויילר , 
שבעליהם ידועים , והשלישי כלב רחוב מסוג זאב , שהצטרף אליהם . במשך 02 
דקות תמימות היה הקשיש טרף לכלבים , שתקפו אותו בחמת זעם , הפילוהו , 
נשכו אותו , נגסו חלקים מגופו עד שנתגלתה העצם ברגלו . הם גררו אותו חסר 
אונים מהכביש לשוליו . שמואל מלך הובהל לבית חולים , חייו ניצלו , אולם 
ניקבעה לו נכות של 08 אחוז . שלושת הכלבים נתפסו והושמדו . מלך תבע מבעליהם 
של שני כלבי הרוטוויילר , הפסיכאטר והסקסולוג ד"ר ריצרד קורנהויזר , ורעייתו 
ורדה , לשלם לו פיצויים על הנכות הקשה שנגרמה לו . בית המשפט המחוזי בת"א 
פסק ב38 כי הם התרשלו בהחזקת כלביהם , וחייב אותם לשלם לו פיצויים בסך כולל 
השווה ל000 , 35 דולר . הזוג קורנהויזר עירער לבית המשפט העליון , שהחליט 
ברוב דעות להפחית את סכום הפיצויים . שופטי הרוב פסקו אז , כי הנזק ניתן 
לחלוקה , ומכיוון שהמערערים הם בעלי שניים משלושת הכלבים התוקפים עליהם 
לשלם פיצויים רק בשני שליש מהנזק . לפי הלכה זו , היה על הנפגע לשאת בנזק 
שגרם לו הכלב השלישי . שמואל מלך לא השלים עם ההחלטה , וביקש כי ביהמ"ש 
העליון יקיים דיון נוסף בסוגיה , בהרכב שופטים מורחב . העניין הובא בפני 
חמישה שופטים , והם החליטו , ברוב דעות של ארבעה נגד אחד , לקבל את טיעוניו 
של הפנסיונר הנכה , ולהפוך את ההחלטה הקודמת . השופט דב לוין קבע בפס"ד 
העיקרי של הרוב , כי יש לראות את בעליהם של שני הכלבים כ"מזיקים בנפרד " , 
שגרמו נזק אחד שאינו ניתן לחלוקה , ולכן עליהם לשאת במלוא תשלום הפיצויים . 
" איך ניתן לחלק בין הכלבים את הבשר שנטרף מגופו של מלך ? " היקשה השופט . 
את שמואל מלך ייצגו עוה"ד אברהם אברמוב ומרדכי נבון . על בעלי הכלבים הגן 
עו"ד יזרח אלמוג . ד"ר קורנהויזר ואשתו חוייבו לשלם הוצאות משפט בסך 000 , 
51 ש"ח . 
