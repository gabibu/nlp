לונדון ( ע"ם וע"ר ) . משקיפים פלשתינים צופים כי הסכסוך בתוך החזית הדמוקרטית 
של נאיף חוואתמה יוביל לפילוג בארגון . לתומכים בסגנו של חוואתמה יש עתה 
רוב בקרב הנהגת הארגון השמאלי . חוואתמה עצמו נבחר מחדש ברוב זעום לתפקיד 
המזכ"ל , ואילו יאסר עבד ראבו נבחר לתפקיד הסגן ברוב גדול . מקורות פלשתיניים 
המקורבים לחזית הדמוקרטית גילו ל"אל חיאת " , כי בפגישות הוועד המרכזי של 
הארגון באלגיריה , פגישות שנמשכו שלושה שבועות , נכשל הנסיון לקרב בין 
עמדות שני הפלגים בארגון , בנוגע לאסטרטגיית השלום הפלשתינית . המקורות 
ציינו כי מתבצעות הכנות לכינוס הוועידה הכללית של ארגון החזית , וצפוי כי 
היא שתכריע בחילוקי הדעות . יאסר עבד - ראבו אישר בכוויית את קיומן של חילוקי 
דיעות בארגון , אולם טען כי הן לא יובילו לקרע . " איננו מכחישים או פוחדים 
לומר שיש חילוקי דיעות בינינו , אך אין פירוש הדבר שאנו מתקרבים לפילוג " , 
אמר עבד - ראבו בראיון שפורסם אתמול בעיתון הכווייתי אל וואטן . עבד - ראבו 
הוא נציג הארגון בוועד הפועל של אש"ף . הוא הכריז על תמיכה במדיניותו של 
ערפאת , בעוד שחאוותמה הודיע על התנגדות לה . עבד ראבו עומד בראש הצוות 
מטעם אש"ף , המנהל את המו"ם עם שגריר ארה"ב בתוניס . חילוקי הדיעות האלה 
לוו בשמועות על קרבות בין שתי הסיעות . בפעם הראשונה מאז פרצו חילוקי הדעות 
הארגוניים והמדיניים בתוך החזית הדמוקרטית , מראים מנהיגי הארגון נכונות 
להציג בגלוי את הבעיות הקיימות בו מעל דפי העיתונות , כדי שהעם הפלשתיני 
יהיה מודע להשקפות השונות . לפי כמה ידיעות , עמדה הנהגת הארגון בשטחים 
לצידו של פלג עבד ראבו , המכנה עצמו " הפלג הלאומי המציאותי " . 
