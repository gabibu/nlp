מוסקווה ( ע"ץ ) . הרפובליקה האזרבייגנית בבריה"ם סגרה באורח זמני את 
גבולה עם ארמניה , על רקע ידיעות בדבר התנגשויות מזוינות חדשות בין תושבי 
שתי הרפובליקות הודיע אתמול ביטאון רדיו מוסקווה , " אינטרפאקס " . נמסר 
כי בכפרים רבים ברפובליקה האוטונומית נאחיצבאן ( חבל באזרבייגאן הגובל בארמניה ) 
, התחוללו התנגשויות מזוינות בין בני שתי העדות . עוד נמסר כי כמה תושבים 
נחטפו . כוחות צבא שוגרו אל האזור . מפקד כוחות משרד הפנים הסובייטי , 
הגנרל יורי שאטאלין , יצא לאזור הקווקז , כדי לשים קץ למעשי האלימות , 
לאי - הסדר הציבורי ולאי - הציות האזרחי , מוסר " אינטרפאקס . עוד מוסר 
הביטאון כי בהתנגשויות האחרונות בין ארמנים ואזרים מצאו כעשרה בני - אדם 
את מותם ורבים נפצעו . 
