לונדון ( ע"ר וע"ץ ) . שוטרים השומרים על מעונה הרשמי של ראש הממשלה מרגרט 
תאצר , הסתערו בשבת באלות על המוני מפגינים שיידו בהם לבנים ובקבוקים , 
במהלך עצרת המונים נגד " מס הגולגולת " החדש והבלתי פופולארי . קבוצות 
זועמות פרצו בהפגנה המונית נגד מס הגולגולת מס מקומי חדש על כל התושבים 
הבוגרים , שייכנס לתוקפו ב1 באפריל . עדי ראייה מסרו כי השוטרים נאלצו לסגת 
ולהזעיק תגבורת . כ03 איש נעצרו ועשרות נפצעו , מסרה המשטרה . הטלוויזיה 
הבריטית הקרינה תמונות של שוטרים פצועים ששכבו על הכביש ומפגינים שנגררו 
למכוניות שיטור . ההתנגשויות החלו כאשר שוטרים על סוסים ניסו להרחיק כמה 
מאות מפגינים מן הכניסה לדאונינג סטריט , שם נמצא מעונה הרשמי של ראש הממשלה . 
עצרת המחאה נערכה במקום סמוך , בכיכר טראפאלגאר . ליד הכיכר נמצאו כ000 , 
2 שוטרים , אחדים מהם על סוסים , אולם שם כמעט לא היו תקריות . בכיכר 
הפגינו אנשים עם שלטים " לא נשלם את מס הגולגולת " , והאזינו לנאומו של 
דייב נליסט , חבר הפרלמנט מטעם מפלגת העבודה שבאופוזיציה , שקרא להם לא 
לשלם את המס . נליסט , שהתעלם מהמדיניות הרשמית של מפלגתו , קרא להמונים 
" אנו נשים לאל את מס הגולגולת , על ידי הפרת החוק " . המארגנים העריכו 
את ההמונים ב002 אלף איש , אך המשטרה טענה כי היו שם רק 53 אלף . הפגנה 
דומה של כ52 אלף איש נערכה בגלאזגו שבסקוטלנד , שם כבר הונהג מס הגולגולת 
בשנה שעברה . המס החדש עורר מחאות רבות ברחבי המדינה , ובעקבותיהן ירדה 
הפופולאריות של תאצר במידה תלולה . 
