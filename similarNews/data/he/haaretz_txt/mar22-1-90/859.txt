המשך המשא ומתן על הסכם עבודה חדש באל - על נדחה למועד לא ידוע לאחר שהתברר 
כי הנהלת החברה טרם קיבלה הנחיות למסגרת הכספית מרשות החברות הממשלתיות . 
נציגי ההנהלה העובדים וההסתדרות התפזרו אתמול בתום ישיבה ראשונה משותפת 
בין הצדדים . בראש צוות המו"ם מטעם ההנהלה עומד סמנכ"ל כ"א דני קסטן ומולו 
כ11 חברי נציגות העובדים קרקע ואוויר , בראשות המזכיר אברהם שגיא ונציג 
ההסתדרות חיים רייטן . במקביל מתנהלות בנפרד מזה זמן שיחות בין ההנהלה לנציגות 
הטייסים , על סדרי עבודה חדשים בחברה . למרות הצהרת הכוונות של נציגי העובדים 
על נכונות לפתוח במו"ם מפעלי בחברה , הודיעו נציגי הנהלת החברה כי הם כבולים 
לפי שעה להנחיות רשות החברות הממשלתיות האוסרת קבלת התחייבות כספית עד לקבלת 
הנחיות מיוחדות . 
