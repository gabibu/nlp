בית המשפט העליון , בשבתו כבית משפט גבוה לצדק , הוציא צו על תנאי נגד 
המועצה המקומית של רמת השרון , בו הוא מורה לה לנמק תוך 51 יום מדוע לא 
תבטל זיכיון לאחזקת גנים ציבוריים , שהעניקה במכרז לקבלן הגינון אהרון רפאלי , 
אשר הצעתו היתה יקרה יותר מזו של העותרים ונמצאה פסולה . כן הורה בית המשפט 
העליון למועצה לנמק מדוע לא בחרה במכרז זה את העותרים , חזי קדראי ויעקוב 
רוט . קדראי ורוט , קבלני גינון המטפלים בגינון בהרצליה וברעננה , עבדו 
גם באחזקת גנים ציבוריים ברמת השרון , מיוני עד דצמבר 9891 . לפני כחודש 
עתרו בפני בית המשפט העליון נגד מועצת רמת השרון , וטענו כי המכרז ניתן 
לרפאלי שלא כדין . הצעתו של רפאלי היתה גבוהה יותר מארבע הצעות אחרות שהוגשו 
למועצה , בעוד שהצעתם היתה השנייה מבחינת מחירה הנמוך . בעבר כבר נמסרה 
לרפאלי עבודה רחבת היקף במכרז זוטא ובנסיבות לא מקובלות . 
