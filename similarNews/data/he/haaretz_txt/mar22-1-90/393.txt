ישראל תפתח נציגות ניידת לענייני כנסיות במדינות מזרח אירופה , כדי לעודד 
תנועת תיירות צליינית . מנכ"ל משרד התיירות , אברהם רוזנטל , אמר בסוף 
השבוע , כי מדובר בגיבושה של משלחת משותפת לנציגי משרד החוץ ומשרד התיירות , 
שתצא בשלב ראשון לסיור במזרח אירופה . הנציגות הניידת החדשה , תקיים , 
לדבריו , סבב פגישות עם ראשי כנסיות במדינות אלה , במטרה להביא להגברת 
תנועת התיירות הצליינית ארצה . לדברי מנכ"ל משרד התיירות , יש עדיין כנסיות 
בישראל , הקשורות במדינות מזרח אירופה . במדינות אלה קיים מאגר גדול של 
קהל מאמינים , שלא נוצל עדיין . עם הרמת מסך הברזל , נוצרה אפשרות למימוש 
פוטנציאל זה . בשנה האחרונה הגיעה , לדברי רוזנטל , תנועת התיירות הצליינית 
ממזרח אירופה להיקף של כ05 אלף איש . 
