סנאטורים הצטרפו ביום ו לפנות בוקר ( שעון ישראל ) אל הצעת החלטה , הקובעת 
כי ירושלים השלמה היא בירת ישראל . פעילים יהודיים תיארו את ההחלטה כניצחון 
גדול . מנכ"ל ועידת הנשיאים של הארגונים היהודיים , מלקולם הונלאיין , 
אמר ביום ו : " ההחלטה הזו נותנת לממשל הזדמנות לראות מה חזק בסיס התמיכה 
של ישראל בקונגרס . זו היתה הוכחה ניצחת מה אפשר להשיג בעבודה מאומצת . 
בתוך יומיים הצטרפו כמעט כל חברי הסנאט אל ההצעה , ובכללם אפילו דול " . 
הונלאיין התכוון לרוברט דול , מנהיג הסיעה הרפובליקאית בסנאט , ששמו נכרך 
לאחרונה בכמה התבטאויות ביקורתיות על ישראל , ועל היקף הסיוע האמריקאי אליה . 
לפי הונלאיין , גם חלק מ71 הנמנעים היו מצטרפים , אילו הצליח יוזם ההצעה , 
הסנאטור הדמוקרטי פטריק דניאל מויניהאן , להגיע אליהם מבעוד מועד . ההחלטה 
אומצה בהליך פרלמנטרי מיוחד , המכונה " הצבעה קולית " , ונמשך כמה שניות . 
סנאטורים אינם מתבקשים להצביע שמית , כמקובל , אלא להגיב ב"הן " או ב"לאו " . 
היושב ראש קובע , על יסוד הרמות הקול , אם אומצה ההצעה . סדר היום העמוס 
של הסנאט חייב את מויניהאן להסתפק בהצבעה קולית . אבל כדי להוסיף את האפקט 
המספרי , הנגרע מהחלטה קולית , הוא פנה אל עמיתיו בסנאט להצטרף כנותני 
חסות להצעה . 28 מהם נענו , ובהם כמעט כל האישים הבולטים בסנאט . אחד 
המסתייגים , היושב - ראש רב ההשפעה של ועדת ההקצבות , רוברט רד , ניסה 
לעכב את אימוץ ההצעה , אבל שוכנע לוותר . ההצעה שאימץ הסנאט אומרת : הקונגרס 
מאשר , שירושלים היא בירת מדינת ישראל , ותישאר כזאת . הקונגרס מאמין בכל 
התוקף , כי על ירושלים להישאר עיר בלתי חצויה , שבה יוגנו זכויותיה של 
כל קבוצה אתנית ודתית . הקונגרס קורא לכל הצדדים המעורבים בחיפושי השלום 
להמשיך את מאמציהם האיתנים להביא למשא - ומתן בין ישראל ובין נציגים פלשתיניים . 
יוזמה דומה מתנהלת עכשיו גם בבית הנבחרים . עומדים בראשה הציר הדמוקרטי 
אליוט אנגל , והציר הרפובליקאי דן ברטון . להחלטת הסנאט אין משמעות מעשית , 
והיא שייכת לקטגוריה של " החלטות בלתי מחייבות " . אבל רוב ההתבטאויות 
הפומביות של הסנאט שייכות לקטגוריה הזו , ואף על פי כן יש להן משקל ניכר 
במערכת הפוליטית המקומית . התגייסות של רוב מאסיווי כזה , במהירות כזו , 
לתמיכה בעמדה שהממשל דוחה , אינה עניין שהבית הלבן יוכל להתעלם ממנו . 
