בון ( מיוחד ל"הארץ " ) . הקאנצלר הלמוט קוהל מצפה , שכבר במחצית השנייה 
של השנה הבאה יתקיימו בחירות לפרלמנט כלל - גרמני . בשיחה עם עיתונאים בבון 
אמר הקאנצלר , כי לדעתו הקצב המהיר של האירועים במזרח - גרמניה יחייב בחירות 
כאלה , כדי לתת לגיטימציה לממשלה עתידה של גרמניה מאוחדת . גם ראש הממשלה 
המיועד של מזרח - גרמניה , לותר דה - מזייר , תומך בבחירות כלל - גרמניות 
בעתיד הנראה לעין . אתמול אמר דה - מזייר , העומד בראש המפלגה הנוצרית - 
דמוקרטית , כי הוא סבור שיעלה בידו להקים ממשלה קואליציונית רחבה בזמן הקרוב 
ביותר . הקמת הממשלה במזרח - גרמניה מתעכבת לנוכח ההאשמות , כי פוליטיקאים 
בכירים בכל המפלגות שימשו כמודיעים של השטאסי , השירות החשאי הידוע לשימצה . 
אתמול אמר מנפרד גרלך , ראש המדינה המזרח - גרמני , כי הוא תומך בחנינה 
כללית למודיעים של השטאסי . אך הוא הוסיף , כי לא ייתכן שנושאי משרות ציבוריות , 
כולל חברי פרלמנט , יהיו בעלי עבר של שיתוף פעולה עם המשטרה הפוליטית שדיכאה 
את האוכלוסיה במשך 04 שנה . הפולקסקאמר , הפרלמנט המזרח - גרמני המתכנס 
בשבוע הבא לישיבה ראשונה מאז הבחירות החופשיות , יחליט כנראה לבדוק את עברם 
של חבריו , ולקבוע אם הם היו מודיעים של השטאסי , או אף עובדים באירגון 
הזה . באוכלוסיה המזרח - גרמנית יש רוגז גדול על כך , שחלק מחברי הפרלמנט 
העמידו את עצמם לבחירה למרות ששרתו בעבר את המשטר הישן בתפקידים של בילוש 
ודיכוי . מספר המהגרים ממזרח - גרמניה למערבה עלה אתמול שוב , והגיע לכ005 , 
1 . נראה שחלק מן המהגרים החליטו לעבור למערב כדי לנצל את ההטבות הגדולות 
הניתנות עדיין למזרח - גרמנים המתיישבים ברפובליקה הפדראלית . הממשלה בבון 
החליטה לבטל את ההטבות החל מתחילת חודש יולי , במקביל לביצוע האיחוד המוניטארי 
בין שתי הגרמניות , כלומר החדרת המארק המערב - גרמני כהילך חוקי יחיד במזרח - 
גרמניה . אתמול הודיעה הממשלה בבון , כי החליטה להקשות על גרמנים החיים 
בארצות מזרח - אירופה להתיישב ברפובליקה הפדראלית . מעתה יצטרכו מהגרים 
כאלה להצטייד במיסמכים שיוכיחו את השתייכותם לעם הגרמני עוד בארצות המוצא 
שלהם ( כגון רוסיה , פולין , רומניה ועוד ) . כמו כן יצומצמו ההטבות 
למהגרים אלה , הנהנים כיום ממעמד של " עולים חדשים " . התובע הכללי המזרח - 
גרמני הודיע אתמול , כי אין לצפות לכך שראשי המשטר הקודם יועמדו לדין על 
שחיתויות ועבירות אחרות . התובע נימק את החלטתו במצב בריאותם הרופף של הנאשמים 
הראשיים , שכולם בני 57 או יותר . אל הנאשמים האלה משתייכים ראש המדינה 
לשעבר , אריך הונקר ; ראש השירותים החשאים לשעבר , אריך מילקה ; ראש 
הממשלה לשעבר , וילי שטוף ; האחראי לשעבר על הכלכלה , גינטר מיטאג ; 
ויושב ראש הפרלמנט לשעבר , הורסט זינדרמן . קפידבינבון הודיעה אתמול , 
כי היא תקצץ השנה את תקציב הביטחון שלה בכחצי מיליארד מארק , ובשנה הבאה 
בשיעור גדול הרבה יותר . הקיצוצים נעשים , לדברי הממשלה , נוכח הפחתת 
האיום הצבאי מצד ברית וארשה וכדי לממן את האיחוד הצפוי של שתי הגרמניות . 
