ביירות ( ע"ץ וע"ר ) . הקרבות שפרצו בפתאומיות , ביום ששי לפנות בוקר , 
בין הכוחות הנוצרים היריבים במרכז ביירות , נמשכו בעוצמה רבה במשך כל היום 
ורק בלילה שבין שלשום לאתמול נמסר על רגיעה . מספר ההרוגים , מאז החלה 
המלחמה הפנימית במובלעת הנוצרית ב13 בינואר , עלה שלשום ל068 . אלפי פגזים , 
פצצות וטילים נורו על יותר מ02 כפרים ועל השכונות הנוצריות במזרח העיר , 
במשך כל יום ששי . קרבות מטווח קצר ניטשו בעוצמה רבה בעיירה קליעאת בהרי 
השוף , כ02 קילומטר צפונית מזרחית לביירות . אף צד לא שיפר עמדותיו , 
למרות מספר התקפות והתקפות נגד . הקרבות שלשום היו הקרבות הקשים ביותר במובלעת 
הנוצרית , מאז הוכרז על הפסקת אש ב2 במארס . מנהיגים פוליטיים ודתיים של 
העדה המארונית - נוצרית נתנו ביום חמישי אולטימטום בן 84 שעות לגנראל מישל 
עאון , כדי שיפסיק את מרחץ הדמים . הם הזהירו כי יבקשו עזרה מהנשיא הנבחר 
במזרח ביירות , אליאס האראווי , שהגנראל עאון רואה בו בובה סורית . ראש 
הכנסיה המארונית , הפטריארך ספייר , שידר אזהרה לשני המנהיגים הניצים 
הגנראל עאון , מפקד הצבא הנוצרי - לבנוני וסמיר געגע , מפקד המיליציה של 
הכוחות הלבנונים . " אנו מזהירים אותם כי נגרש אותם מהכנסייה . נטיל עליהם 
חרם והם לא ישתייכו יותר לכנסייה ואלינו " . אחד האזרחים במזרח ביירות איבראהים 
סעד , אמר על קרבות האש סביבו : " זוהי התאבדות המונית . אנו הורגים 
את עצמנו ואת ארצנו בפגזים " . מקורות דיפלומטיים מסרו לעתון " סבאח אל - 
חיר " , כי השליח הערבי , אללאחצר אלאבראהימי , שביקר לאחרונה בסעודיה , 
ציטט פקידים סעודיים שאמרו , כי המלך פהד דן עם נשיא עיראק , סדאם חוסיין , 
על הפסקת שיגור אמצעי הלחימה למזרח - בירות והפסקת הסיוע למישל עאון . 
