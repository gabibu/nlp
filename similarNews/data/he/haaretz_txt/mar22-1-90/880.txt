ואשינגטון ( ע"ץ ) . האמריקאים מעריכים עתה כי המפעל הלובי בראבתה לא 
נפגע כפי ששיערו קודם . כך הודה בסוף השבוע פקיד בכיר בממשל , שביקש לשמור 
על עילום שמו . המקור האמריקאי לא פירט כיצד השיג הממשל את המידע החדש , 
אולם הודה כי " יש הרבה פחות נזקים מכפי שסברנו תחילה " . קודם לכן טען 
הממשל כי השרפה , שפרצה ב41 למארס , גרמה להפסקה מוחלטת של הפעילות במפעל . 
אולם צילומים של לוויין צרפתי הראו כי למפעל נגרמו נזקים מועטים בלבד . 
בתחילה הכחישו האמריקאים את המידע החדש , אולם כיום הם מודים בנכונותו . 
דובר מחלקת המדינה , ריצארד ראוצר , אמר כי ייתכן מאוד שהמפעל ממשיך בייצור 
סדיר . הממשל בודק בימים אלה בכובד - ראש סברה לפיה שליט לוב , מועמר קדאפי , 
ביים בכוונה תחילה את הדלקה במפעל כך אמר פקיד בכיר בסטייט - דיפארטמנט 
ביום ששי . בתשובה לשאלה אם ייתכן שקדאפי ביים את הדלקה כדי להטעות את העולם 
שהמפעל כבר אינו מהווה יותר איום , השיב הפקיד הבכיר : " אינני סבור כי 
ניתן לבטל כיום אפשרות כזאת , אולם טרם הגענו למסקנה כזאת . הייתי אומר 
כי מדובר באפשרות מאוד סבירה " . הוא אמר כי אין גם סימן כלשהו לכך שקדאפי 
חזר בו משאיפתו לקיים מפעל לנשק כימי . 
