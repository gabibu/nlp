( ע ) . " הרב הוא הריב " ; " היהדות לא נמצאת רק במאה שערים " שלטים 
כאלו ואחרים הונפו אתמול בכניסה לבנייני האומה בירושלים , בהפגנה שקיימו 
אחה"ץ פעילי תנועת רץ . באותה שעה נמשכה בבנייני האומה ועידת " דגל התורה " . 
חברי הכנסת יוסי שריד , דדי צוקר ורן כהן מחו נגד דבריו של הרב שך על הקיבוצים 
ותנועת העבודה . אל המפגינים יצא ראש " דגל התורה " , ח"ך הרב אברהם רביץ , 
והתפתח ויכוח קצר על משמעות דבריו של הרב שך . נציגי המפגינים טענו כי 
מי שמגן על המדינה אינו פחות יהודי , ואילו הרב רביץ השיב להם כי הניסיון 
של דגל - התורה להקים גשר בין חלקי העם קרס . במהלך דיוני הוועידה , שהיו 
סגורים לתקשורת , הביע ח"ך רביץ זעם רב על כי בכמה עיתונים הובע זלזול בחרדים 
בכלל וברב שך בפרט . רביץ אמר : " אנחנו לא מעוניינים במלחמת תרבות . 
התקיפו אותנו והישוו אותנו לאיראן ולחומייני . אם ימשיכו כך , אנחנו נדע 
כיצד להגיב " . הרב ישראל אייכלר , עורך " המחנה החרדי " , אמר כי האירוע 
ביד - אליהו היה קידוש השם ורק בשביל זה טוב שקמה תנועת " דגל התורה " . 
בשעות הערב נשמעו חילופי דברים קשים בין ראש אגף הארגון בתנועה , הרב מנחם 
כרמל , לבין יו"ר " דגל התורה " בירושלים , על רקע העברת כספים לסניף 
הירושלמי של התנועה . הוויכוח הגיע לשיאו כאשר עלו עשרות מצירי התנועה לשולחן 
הנשיאות ואיימו על הרב כרמל תוך שהם דוחפים אותו קלות . במשך שעה ארוכה 
עמלו חברי הכנסת אברהם רביץ ומשה גפני להרגיע את הרוחות , ולבסוף נעשתה 
סולחה בין השניים . 
