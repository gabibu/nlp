קופנהאגן ( מיוחד ל"הארץ " ) . נשיא ליטא , ויטאוטאס לאנדסברגיס , מקווה 
לפתרון בדרכי שלום בארצו " אם העולם כולו יתמוך בנו " כך הכריז בראיון 
ביומון המערב - גרמני " בילד צייטונג " שהתפרסם אתמול . " איש אינו יודע 
כמה יעלה לנו פתרון הסכסוך . יתכן כי נושמד , אך אז תתפוצץ בריה"ם כולה " , 
אמר הנשיא . הוא הכריז כי אין להעלות על הדעת שליטא תוותר על ריבונותה . 
" מוסקווה יכולה ללחוץ אותנו , הם יכולים להשליט כאן מחדש ממשלה של בובות , 
אך אין הם יכולים לחסל את רצוננו בחרות " . בהזכירו את המלחמה הפסיכולוגית 
המתנהלת על - ידי הסובייטים נגד ליטא , הדגיש הנשיא כי הוא מבקש מבני ארצו 
לא להגיב על הפרובוקציות . " אני אומר להם אל תירו ברובי ציד על טנקים , 
אל תיגררו לאלימות " . לנדסברגיס הביע את ביטחונו המלא " כי לא יהיה שימוש 
בכח צבאי מצד בריה"ם נגד ליטא . גם במוסקווה אמר מנהיג האגף השמרני בפוליטבירו , 
איגור ליגצוב , כי " בריה"ם לא תחזור על השטות של שימוש בטנקים " . הדברים 
מתפרסמים בשבועון " ארגומנטי אי פאקטי " . הליטאים , שנדרשו על ידי גורבצוב 
להסגיר את נשקם תוך שבוע , אינם עושים זאת כך הכריז הגנרל ואלנטין וארניקוב , 
ראש המטה של חיל היבשה הסובייטי . בראיון , שפורסם אתמול ביומון השמרני 
" סובייטסקאיה רוסיה " , אמר הגנרל כי אירגונים ומוסדות שונים הסגירו 005 , 
5 כלי נשק . כמות הנשק הפרטי שהוחזרה היא אפסית . הגנרל וארניקוב הכריז 
כי בידי התושבים עדיין נמצאים כלי נשק רבים , אך הסובייט העליון של ליטא 
לוחץ על האזרחים לא להסגיר את נשקם . לדבריו , הוקמו בליטא יחידות צבאיות - 
למחצה , כגון " הלגיונרים " , או " אחי היער " ( שמות שאימצו לעצמם 
ליטאים שירדו למחתרת לאחר המלחמה נגד הצבא האדום ) . הגנרל אמר כי קבוצות 
אלה , ששלטונות ליטא מכחישים את קיומן , מעוררות " דאגה חמורה " . אתמול 
שרר שקט בווילנה , שעות ספורות לאחר תום האולטימטום , שנקבע לכ000 , 1 
עריקים ליטאים מהצבא האדום כדי לחזור לבסיסיהם . כל חייל שלא הסגיר עצמו 
עד שבת בחצות צפוי למשפט צבאי בשל עריקה ועונש מאסר עד חמש שנים . לנדסברגיס 
קרא לעריקים למצוא מחסה בבתי מכרים או בכנסיות מאחר והממשלה אינה מסוגלת 
להעניק להם הגנה . חמישה טנקים סיירו בשבת בלילה מסביב לשכונת מגורים בצפון 
וילנה . " הם ממשיכים במלחמת העצבים שלהם , אך אנו לא נאבד את קור הרוח 
שלנו " , אמר אחד התושבים . הכנסיות היו מלאות אתמול אחה"ץ , החנויות סגורות , 
וברחובות נראו רק תושבים מעטים בלבד . בתוך כך הופנתה קריאה נרגשת לנציגי 
התקשורת הזרה שלא לעזוב את הרפובליקה . " אני מבקש מכם , תישארו זמן רב 
ככל האפשר " , התחנן עורך - דין מווילנה , שהחליט לתרום למאבק ארצו למען 
עצמאות , בשמשו נהג מתנדב לעיתונאים זרים הנמצאים עתה בבירת ליטא . " תודה , 
תודה , עבור כל מה שעשיתם עבורנו . כל עוד העיתונות הבין - לאומית תהיה 
כאן , לא יקרה שום דבר חמור " , אמר המשפטן . " הם מנסים להפחידנו , 
אך שום טנק , שום מסוק לא יצליח להרוס את אשר בעומק לבנו " . כ001 עיתונאים , 
רובם מן המערב , ומיעוטם ממזרח - אירופה , העוקבים אחר ההתפתחויות בליטא , 
נהנים בווילנה משירותים שאין להם אח ורע ביתר חלקי בריה"ם אולם עיתונות 
פתוח יומם ולילה , פקסימיליה , טלקס ומכשירים להעברת צילומים . הנשיא לנדסברגיס 
התערב אישית כדי שמרכזת הטלפון תפעל 42 שעות ביממה באולם העיתונות , למרות 
החרם הטלפוני שהטילה מוסקווה לפני עשרה ימים על ליטא . וילנה עקפה את הקושי 
ומשתמשת במרכזות של לאטוויה ואסטוניה . התגובה של מוסקווה לא איחרה לבוא 
בצו שפירסם ביום רביעי , הורה הנשיא גורבצוב לקיים פיקוח קפדני על האזרחים 
הזרים בליטא , ואף רמז על גירוש . יומיים לאחר מכן קיבלו השגרירויות המערביות 
במוסקווה הוראה להוציא את נציגיהן הנמצאים בליטא , תוך 21 שעות . שני דיפלומטים 
אמריקאים מיהרו לעזוב בשבת את וילנה . שוודיה ומדינות נאט"ו ממשיכות במעקב 
צמוד אחר הארועים בליטא . תחנות ההאזנה פועלות בכוננות מלאה לקראת אפשרות 
של התנגשויות . בשטוקהולם העריכו ששה מטובי הסובייטלוגים השוודים כי הם 
נוטים להאמין כי גורבצוב לא יסתכן בהפעלת צבא נגד ליטא ותגובש פשרה . האפיפיור 
אמר אתמול כי הוא מקווה שפתרון צודק יושג , בדרכי שלום בליטא , באמצעות 
דו - שיח בין הצדדים . האפיפיור אמר באוזני אלפי מאמינים בכיכר פטרוס הקדוש , 
כי בין הכנסיה הקאתולית לבין העם הליטאי קיימים קשרים זה מאות בשנים . האוכלוסיה 
הליטאית היא ברובה הגדול קתולית , בין 06 ל08 אחוזים לפי מקורות שונים . 
