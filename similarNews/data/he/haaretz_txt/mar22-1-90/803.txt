אדנדאלה , דרום אפריקה ( ע"ר וע"ץ ) . בקרב שהתחולל בלילה שבין שלשום 
לאתמול , בעיר השחורים אדנדאלה במחוז נאטאל בדרום אפריקה , נהרגו לפחות 
61 בני אדם . כך מסרה אתמול המשטרה . המשטרה מסרה כי נמצאו 11 גוויות , 
ומבית - החולים נמסר על חמישה הרוגים נוספים . הקרב אירע על רקע " מלחמת 
הזולו " , אחד השבטים הגדולים בדרום אפריקה , כחלק מהקרבות בין נאמניו של 
ראש השבט , מנגוסוטו בותלזי , העומד בראש תנועת " אינקאתה " לבין אנשי 
החזית הדמוקרטית המאוחדת . נמסר כי גוויות נוספות פונו מאזור הקרב בכלי 
רכב פרטיים . לפחות 45 בני אדם נפצעו ביריות , אולם קשה להעריך את מספר 
האבידות . יחידות משטרה וצבא סיירו ברחובות העיירה שנפגעה קשה במלחמה . 
המשטרה מסרה כי היתה מתיחות אולם השקט נשמר . לפי הערכות נהרגו בהתנגשויות 
הדמים בין לוחמי הזולו לבין אנשי החזית הדמוקרטית המאוחדת יותר מאלפיים איש 
בשלוש השנים האחרונות . שתי התנועות מתנגדות לאפרטהייד אולם יש ביניהן חילוקי 
דעות באשר לדרך המאבק . תנועת " אינקאתה " של שבט הזולו מוכנה לפעול במסגרת 
המערכות שהוקמו על - ידי השלטון הלבן בדרום אפריקה , בעוד שהחזית הדמוקרטית 
מתנגדת לכך בתוקף . 
