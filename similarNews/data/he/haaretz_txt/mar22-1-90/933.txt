הרארה ( ע"ר ) . הנשיא רוברט מוגאבה ינחל ככל הנראה ניצחון בבחירות לנשיאות 
בזימבאבווה , לפי תוצאות ראשונות , אולם שיעור ההצבעה הנמוך שם לאל את 
תקוותו לזכות במנדאט המוני , כדי להפוך את זימבאבווה למדינה חד - מפלגתית . 
לאחר שנספרו הקולות ב22 מבין 021 אזורי הבחירות , נמסר כי מוגאבה זכה ב%28 
מהקולות , ומוביל ברוב גדול מאוד על פני יריבו , אדגאר טקרה , מנהיג תנועת 
האחדות של זימבאבווה . אולם רק כמחצית מהבוחרים הרשומים הלכו לקלפיות , 
ובכך שללו ממוגאבה את גילוי התמיכה המאסיווי שביקש כדי להגשים את שאיפתו 
רבת השנים להנהיג משטר חד - מפלגתי במקום המשטר הרב - מפלגתי הקיים כיום 
בארצו , ואשר לדעתו אינו מתאים למציאות האפריקאית . עם סגירת הקלפיות מסרו 
פקחי ועדת הבחירות לכתבים כי הצביעו 81 . 2 מיליון בוחרים , המהווים % 3 . 
54 בלבד של ציבור המצביעים בשני הימים הראשונים של הבחירות . מספר בעלי 
זכות הבחירה הרשומים הוא 8 . 4 מיליון . סוכנות הידיעות המקומית מסרה ביום 
ששי כי ביום האחרון של הבחירות ההצבעה היתה נמוכה עוד יותר מזו שבימים רביעי 
וחמישי . בבחירות הכלליות האחרונות , שהתקיימו ב5891 , הצביעו למעלה מ%09 
מכלל בעלי זכות הבחירה . 
