מאנהיים ( ע"ר ) . במערב גרמניה הוגש אתמול כתב אישום נגד איש עסקים מערב 
גרמני , על שהפר את חוקי היצוא , בכך שסייע לבנות את המפעל הכימי הלובי 
השנוי במחלוקת ברבתה . התובע הכללי במאנהיים אמר כי חקירה ממושכת הוכיחה 
שהמפעל תוכנן לא רק כדי לייצר כימיקלים אלא נבנה במיוחד כדי לייצר כלי נשק 
כימיים כגון גז חרדל . איש העסקים יורגן היפנשטיל - אימהאוזן , הבעלים של 
החברה אימהאוזן - כמי , חשוד בתכנון ובבניית חלק מן המפעל , והואשם בהפרת 
חוקי היצוא , בכך שסיפק ללוב ציוד ללא הרשיונות הדרושים . החקירה החלה בינואר 
אשתקד , לאחר שארה"ב הודיעה כי היא חושדת שהמפעל משמש לייצור כלי נשק כימיים 
רעילים . ביום רביעי הודיעה בון כי לוב הפסיקה את התשלומים תמורת יבוא ממערב 
גרמניה , לאחר שקדאפי האשים את מערב גרמניה במעורבות בדליקה שפרצה במפעל . 
