ביירות ורבת - עמון ( ע"ר וע"ץ ) . ארגון טרור פלשתיני , " ארגון הפעולה 
המהפכנית " , נטל את האחריות לפיגוע בדיפלומטים הפולנים בליל שבת בביירות . 
בפיגוע נפצעו ביריות הנספח הפולני לענייני מסחר ורעייתו , בעת שהחנו את 
מכוניתם ליד ביתם , במרכז העסקים חמרה שבביירות המערבית . מקורות בבית 
החולים , שם אושפזו הפצועים , מסרו כי בוגדן זביגנייב ( 74 ) נפגע בפניו 
ובבטנו ואשתו אווה ( 03 ) נורתה ברגלה . לאחר ניתוח הפצועים נמסר כי מצבם 
טוב . בתוך כך איים ארגון בלתי ידוע עד כה , " חזית הצבא האיסלמי לשחרור 
פלשתין " , בפעולות תגמול נגד פולין , בריה"ם , בריטניה וארה"ב , בתגובה 
על עליית יהודי בריה"ם לישראל . בהודעה שהתקבלה בסוכנות ידיעות מערבית ברבת - 
עמון , איימה חזית זו " לפוצץ את משרדי חברות התעופה הפולניות , משרדים 
של שגרירויות פולין , ולרצוח את הדיפלומטים שלה בכל מקום אפשרי " . וארשה 
( אי - פי ) . ממשלת פולין גינתה אתמול את התקפת הטרור והודיעה כי תגביר 
את השמירה על הדיפלומטים הפולנים ברחבי העולם . " כל מעשה טרור הוא פשע , 
ללא כל קשר למטרתו " , נמסר בהודעתה . ראש הממשלה תדאוש מזובייצקי הציע 
כזכור את סיועה של ארצו בעלייה , לאחר הודעתה של חברת " מאלב " ההונגרית 
על הפסקת טיסותיה לישראל . מווארשה נמסר כי על אף התקפת הטרור בביירות והאיומים 
במעשי טרור על חברת התעופה הפולנית " לוט , מנוי וגמור עמה להטיס יהודים 
סובייטים לישראל גם בטיסות - שכר . ואולם כתב הרדיו ההונגרי בווארשה הביע 
סברה כי " לוט " תפעיל טיסות שכר לא בשמה , אלא בשם חברה - בת שתוקם לצורך 
זה . ראש ממשלת הונגריה , מיקלוש נמט , הודיע במכתב לנשיא הקונגרס היהודי 
העולמי , אדגר ברונפמן , כי הוסרו המכשולים בפני המשך הטסתם של היהודים 
הסובייטים לישראל בחברת " מאלב " . לדבריו , המכשול היה מנכ"ל " מאלב " , 
שפוטר שלשום על - ידי שר התחבורה ההונגרי , אנדראש דרזי . 
