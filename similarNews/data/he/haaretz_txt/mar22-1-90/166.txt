חמהמדינה הצעירה בעולם , נמיביה , היא בת שלושה ימים . השבוע באו מנהיגים 
מכל העולם כדי לברכה ביום הולדתה . הביטוי " נמיב " פירושו בשפת שבט הבושמנים , 
אחת מקבוצות השחורים במדינה , " אין מים " . זהו אכן חבל ארץ ענקי שרובו 
מדבר . כבר ב8691 זכה השם נמיביה להכרה רשמית על - ידי האו"ם כתחליף לשם 
" דרום מערב אפריקה " . עשרים ושתיים שנים חלפו עד שיצאו הדרום אפריקאים 
לא רק מן השם אלא גם מהארץ של הבושמנים ושל עוד שבעה שבטים שחורים . הדרך 
לכך היתה ארוכה והגיעה לשיאה במאבק סביב יוזמת בחירות . מזכירי המדינה של 
ארה"ב , מדינות מערב אירופה והאו"ם לחצו , התושבים התקוממו ובעלי עמדות 
שונות בדרום אפריקה התנגחו עד להכרעה . מהלך האירועים מתקדם בדרך דומה . 
ישנן שתי הקבלות עיקריות ביסוד הסכסוכים בנמיביה ובארץ - ישראל . הראשונה : 
טענות בני העם הנמיבי כמו טענות הפלשתינאים , כי הם מנהלים מאבק בזר שפלש 
לארצם . השנייה : לוח זמנים כמעט זהה בתהליך ההתפתחות של שני העימותים . 
שמונה הקבוצות האתניות השחורות בנמיביה יושבות במקום אלפי שנים , ואילו 
הלבנים הגיעו רק במאה ה91 . מאז התנחלו , הם תפסו את השליטה באזור וניצלו 
את המשאבים ואת האוכלוסייה לצורכיהם ולרווחתם . הפלשתינאים יושבים בארץ - 
ישראל מאות שנים . בעבר הם לא נחשבו לעם הנבדל מעמי ערב האחרים במרחב , 
ולא גילו שאיפות לעצמאות מדינית בשטח ארץ - ישראל . בה בעת ישבו כמה אלפי 
יהודים במקום , שרידים לשליטה היהודית בשטח , שחדלה במאה הראשונה . למן 
סוף המאה ה91 החלה שיבה יהודית מאורגנת לארץ ישראל . איש מן המהגרים לא 
בא כתוצאה מדחף קולוניאליסטי , אלא כפועל יוצא של נימוקים היסטוריים ולאומיים . 
הפלשתינאים החלו להיאבק בהגירה רק למן שנות ה02 של המאה ה02 , כאשר טענו 
שכניסת היהודים פוגמת ביתרונם הדמוגרפי בארצם . התבססות המהגרים התרחשה 
בשתי הזירות בשנות ה08 של המאה ה91 . היא קיבלה גושפנקה בין - לאומית לאחר 
מלחמת העולם הראשונה . דרום אפריקה קיבלה מנדט על נמיביה , ושר החוץ הבריטי , 
ארתור גיימס בלפור , שארצו החזיקה במנדט על ארץ - ישראל , הודיע כי יפעל 
לכונן בית לאומי יהודי בארץ - ישראל . המנדט מטעם המוסדות הבין - לאומיים 
הגיע לקצו לאחר מלחמת העולם השנייה , אבל ניהול השטח לא נמסר לידי הילידים . 
דרום אפריקה מיאנה למסור את השטח לתושבי נמיביה , והיהודים בארץ - ישראל 
הקימו מדינה על חלק מהשטח , ואילו החלק האחר נתפס וסופח על - ידי ירדן . 
תושבי נמיביה והפלשתינאים החלו לנהל מלחמת גרילה בשנות ה05 ומיסדו את פעילותם 
במסגרת תנועות שחרור . ארגון עמי דרום אפריקה , סוואפ"ו , קם ב8591 , 
אש"ף ב4691 . שניהם זכו לביטויי הכרה באו"ם , כל אחד כ01 שנים לאחר היווסדו . 
עיקר המאבק הפלשתיני כוון נגד ישראל , אף שזו לא אחזה עד 7691 בשטחים שתובעים 
כיום הפלשתינאים לעצמם . משלהי שנות ה07 החל מסתמן מאמץ בין - לאומי מוגבר 
לפתרון מדיני הן בנמיביה והן בישראל . במוקד היוזמה להסדר הועלתה הצעה לקיים 
בחירות של כלל התושבים בשטח המחלוקת כדי שיקבעו את מנהיגותם . הצעה זו יצאה 
אל הפועל בנמיביה בסוף 9891 , ארבע עשרה שנים לאחר שהועלתה בידי דרום אפריקה 
והחלה נדונה בפורומים בין - לאומיים . היוזמה לקיים בחירות בקרב האוכלוסייה 
הפלשתינית בשטחים שתפסה ישראל במלחמת 7691 הועלתה כתוכנית מדינית על - ידי 
ישראל באפריל 9891 , אבל לפי שעה אין התקדמות לקראת מימושה . ההקבלה בהתפתחות 
שני הסכסוכים רבה , זולת הפרק האחרון , שישראל מצויה רק בפתחו ומתלבטת 
אם להמשיך בו . בנמיביה נדרשו כ51 שנים להשלים פרק זה . בשנות ה05 וה06 
חיפשו במערב דרכים להוצאתה של דרום אפריקה מנמיביה מבלי לקבוע את עתיד השטח . 
רק מראשית שנות ה07 היה מוסכם כי תכלית המאמץ הבין - לאומי היא להעניק עצמאות 
לנמיביה . שינוי זה בא על רקע של מתן עצמאות למדינות אחרות באפריקה , ובמיוחד 
לאלה שבקרבתה של דרום מערב אפריקה : אנגולה ומוזמביק . דרום אפריקה , 
שדחתה כל השנים את המרת המנדט שלה ( שלמעשה בוטל ) , במנדט בין - לאומי , 
נדרשה להתמודד עם תביעה מסוג חדש , למתן עצמאות לילידים . עד 6791 ניהלו 
רק הלבנים בית מחוקקים מקומי בנמיביה תחת פיקוח דרום אפריקה . מנהיגות 
זו היתה קשורה למפלגה הלאומנית בדרום אפריקה . הלבנים בנמיביה היו משוכנעים 
כי שלטונם יישמר שנים רבות . הם העריכו כי המערב ייחלץ לעזרתם כדי להגן 
על השקעותיו במקום , וכדי לבלום את הקומוניזם המתפשט . להפתעתם , מאבק 
השחורים התעצם ולבש אופי של אינתיפאדה שבמוקדה חדירת חוליות של סוואפ"ו מאנגולה 
לנמיביה , לצורך ביצוע פעולות נגד צבא דרום אפריקה ששהה במקום . גם הקהילייה 
הבין - לאומית הגבירה מחאתה . דרום אפריקה ביקשה להדוף הלחץ ושלפה תגובה 
צפויה . היא טענה כי ההחלטה על מעבר לעצמאות אינה נתונה להחלטת גופים בין - 
לאומיים אלא לבני העם . ההצהרות תורגמו למעשים . ב4791 עלתה יוזמה ראשונה : 
ארגון פרלמנט נבחרים רב - גזעי . זה התכנס בספטמבר 5791 , עת הזמינה דרום 
אפריקה לפי בחירתה 431 נציגים של 11 הקבוצות האתניות במדינה : שמונה קבוצות 
שחורות , שתי קבוצות של בני תערובת וקבוצת המיעוט הלבן . בכך ניסתה לפגוע 
במיוחד במעמדו של סוואפ"ו , שהחל זוכה למעמד של הגורם הלגיטימי היחיד הטוען 
לשליטה בשטח . סוואפ"ו , האו"ם והארגון לאחדות אפריקה סירבו להכיר בכינוס . 
דרום אפריקה נדרשה להעלות יוזמות נוספות . היא הציעה למתכנסים לחלק את נמיביה 
ל"אזורי מולדת שבטיים " , אך הנציגים הסתייגו . לבסוף נאלצה להסכים לבחירות . 
הפורום שהתכנס , שהיה למעין פרלמנט זמני , החליט להוות גם מסגרת של מפלגה 
רב - גזעית , שתתמודד באותן בחירות לאסיפת הנבחרים . בעיקרון נשמרו עדיין 
זכויות היתר לבני הגזע הלבן ודרום אפריקה המשיכה לפקח על השטח באמצעות מושל . 
אט אט הועברו סמכויות שונות לפרלמנט הזמני , למעט ענייני ביטחון . על סדר 
היום הבין - לאומי ניצבה עכשיו השאלה מתי תתקיימנה הבחירות . בספטמבר 7791 
מינתה דרום אפריקה מנהל כללי לשם ארגון הבחירות שנועדו להיערך שנה לאחר מכן . 
לשם שיפור האווירה בוטל האפרטהייד בנמיביה . המערב , מנגד , נרתם למנוע 
צעדים חד - צדדיים של דרום אפריקה . באפריל 8791 באו שרי חוץ של חמש חברות 
ממועצת הביטחון : ארה"ב , בריטניה , צרפת , גרמניה וקנדה לפרטוריה , 
במאמץ למנוע בחירות ביוזמה בלבדית של דרום אפריקה , שאין האו"ם מכיר בהן . 
שרי החוץ השיגו פשרה : כפל בחירות : דרום אפריקה לא חזרה בה מכוונתה לקיים 
בחירות , אבל הוסכם שגם האו"ם יקיים בחירות בשנה לאחר מכן . היתה זו הסכמה 
ראשונה של דרום אפריקה לפעולה של האו"ם בשטח . דרום אפריקה רשמה לעצמה בתמורה 
הישג חשוב , כאשר תביעתה להפסקת האלימות נענתה . המערב הסכים שכוח צבאי 
של דרום אפריקה יישאר בשטח עד שתיפסק האלימות בנמיביה ויתייצב המשטר באנגולה . 
כן נקבע כי בריבונותה של דרום אפריקה יישאר הנמל עמוק המים במפרץ וולוויס . 
סוואפ"ו היסס אם לתמוך ביוזמת המערב . בדרום אפריקה קיוו שיתנגד . בעוד 
ארה"ב והאו"ם ממתינים לתגובת סוואפ"ו , חדר צבא דרום אפריקה לבסיס קאסינגה 
של הארגון בדרום אנגולה . אווירת ההסכמה התפוגגה מיד . דרום אפריקה לא 
הסתירה את קורת רוחה מהמשבר והבהירה כי היא עומדת על דעתה לקיים בחירות לאסיפה 
מחוקקת ב4 בדצמבר 8791 . האו"ם הסתייג וגיבש את עמדתו בהחלטה מספר 534 , 
שנתקבלה במועצת הביטחון בספטמבר 8791 , למען קיום בחירות בחסותו . דרום 
אפריקה קיימה בחירות במועד שקבעה . סוואפ"ו , שמנהיגיו ישבו בגלות , קרא 
להחרים את הבחירות ואיים ברצח מפירי החרם . דרום אפריקה טענה כי למרות האיומים 
השתתפו בבחירות % 08 מבעלי זכות הבחירה וכי לא היו פעולות טרור לשיבוש מהלכי 
הבחירות . כצפוי , זכתה המפלגה הרב - גזעית ברוב של 14 מ05 המושבים . 
התנועה הלבנה השמרנית זכתה בששה מושבים ושלוש סיעות של שחורים זכו במושב 
אחד כל אחת , והיו לאופוזיציה . בבחירות נוספות שנערכו ב0891 , ירד כוחו 
של הגוש הרב גזעי לכשני שלישים . האו"ם והמערב ניסו להשיב לידיהם את היוזמה 
שעברה לידי דרום אפריקה . בינואר 1891 , בהיעדר התקדמות לקראת עצמאות נמיביה , 
כונסה ועידה בין - לאומית בזנווה . דרום אפריקה לא השתתפה בוועידה בנימוק 
שהיא אינה צד בסכסוך וכי תושבי המקום הנבחרים הם המוסמכים לייצג את האינטרסים 
שלהם . לכל היה ברור כי אלה , ברובם , הם עושי דברה של דרום אפריקה . 
הוועידה הבין - לאומית לא הניבה פריצת דרך . בשנות ה08 נמשך העימות הצבאי 
בין דרום אפריקה לאנגולה שנתמכה בידי קובה , בלא הכרעה . הסדר מדיני לא 
נראה אפשרי . ההפשרה הבין - גושית , שיזמו ברית - המועצות וארצות - הברית , 
עם עלייתו של מיכאיל גורבצוב לשלטון במוסקווה , הובילה לסיום הסכסוכים 
האזוריים ביבשות שונות או לפינוי הדדי של כוחות צבאיים של המעצמות ובנות 
בריתן . מגמה זו לא פסחה על אזור דרום מערב אפריקה . ב7891 החל משא ומתן 
לפתרון מכלול הסכסוכים באזור ודרום אפריקה המבודדת , שביקשה הכרה בין - 
לאומית , נראתה כמי שמוכנה להקריב למטרה זו את נמיביה . הסימן לכך ניתן 
כאשר נאותה להשתתפות נציגי סוואפ"ו שנואי נפשה בשיחות . בסוף 8891 הגיעו 
הצדדים להסכם על כינון מדינה עצמאית בנמיביה לאחר שתתקיים מערכת בחירות בחסות 
האו"ם , תוך פינוי הכוחות הזרים הן מאנגולה והן מנמיביה . בראשית נובמבר 
9891 התקיימו הבחירות בלא תקלות . 038 , 076 בוחרים מבין כ000 , 007 בעלי 
זכות בחירה שכ%09 מהם שחורים , נטלו חלק בבחירות . סוואפ"ו ניצח בהשיגו 
% 3 . 75 מהקולות וקיבל 14 מושבים באסיפה בת 27 נציגים . המפלגה הרב גזעית 
השיגה 12 מושבים . נמיביה יצאה לדרך חדשה . מנהיגיה של דרום אפריקה , שהסכימו 
לתוכנית הבחירות , תוארו כמדינאים מתונים , אשר גברו על הקיצונים מבית , 
אבל למעשה , דרכם אל ההסכם היתה הססנית והם הגיעו להכרה בצורך להשלים ולוותר , 
רק לאחר שכבר נסחפו למירוץ חימוש , שילמו במחיר של קורבנות ( חיילים לבנים 
רבים נפלו בנמיביה ובאנגולה ) , ונאלצו לנקוט מדיניות של דיכוי צבאי וגזעי 
בנמיביה . הדמיון בין שני הסכסוכים אינו מתקיים במישור אחד , עקרוני למדי : 
הדרום אפריקאים הודו תמיד שהם זרים בשטח , ואילו בישראל מתקשה מחצית הציבור 
לוותר על שטח שהיא רואה בו את עברה ההיסטורי ואת עתידה הביטחוני . 
