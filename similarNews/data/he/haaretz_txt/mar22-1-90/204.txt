בון ( מיוחד ל"הארץ " ) . כמעט לכל 004 חברי הפרלמנטרי הגרמני החדש , 
הפולקסקאמר , יש תיקים אישיים ב"שטאסי " , השירות החשאי הידוע לשימצה , 
הנמצא בהליכי פירוק . הוועדה הציבורית המיוחדת העוסקת בפירוק ה"שטאסי " 
הודיעה אמש כי היא תבדוק את התיקים האלה , ותמליץ לכל חבר פרלמנט ששיתף 
פעולה עם השירותים החשאיים , להחזיר את המנדט שלו בבית הנבחרים . דובר של 
הוועדה אמר אמש , כי בדיקת התיקים תושלם כנראה בתוך פחות משבועיים . אחד 
מבעלי התיקים במשרדי ה"שטאסי " הוא לותר דה מזייר , יושב ראש המפלגה הנוצרית 
דמוקרטית , שזכתה בניצחון גדול בבחירות שהיו ביום א השבוע . דה מזייר , 
שניהל שיחות עם הקאנצלר הלמוט קוהל , הסביר אתמול בבון : " כעורך דין 
היו לי כמובן קשרים עם ה"שטאסי " במסגרת ההגנה על לקוחותי . אך לא שירתתי 
את השירות החשאי בכל צורה שהיא " . חוגים יודעי דבר במזרח ברלין העריכו אמש , 
כי לפחות % 01 מהצירים שנבחרו לפרלמנט החדש , היו בעבר מודיעים בשכר של 
ה"שטאסי " . לדברי אותם חוגים , המודיעים האלה חברים כיום בכל המפלגות הגדולות 
בפרלמנט , ואולי אפילו בקרב פעילים של האופוזיציה , המכונה " ברית 09 " 
( שחוללה למעשה את ההפיכה הבלתי אלימה נגד המשטר הקומוניסטי ) . בשבוע 
שעבר התפטר וולפגאנג שנור מתפקידו כיושב ראש " ההתעוררות הדמוקרטית " , 
אחת המפלגות המרכיבות את הליכוד השמרני במזרח גרמניה . ההתפטרות באה בעקבות 
פרסום גילויים , כי שנור עבד במשך קרוב לעשרים שנים כמודיע של ה"שטאסי " . 
הקאנצלר קוהל נכשל אתמול בניסיונו , לשכנע את שלוש המפלגות המזרח גרמניות 
השמרניות של " הליכוד למען גרמניה " , להקים סיעה משותפת בפרלמנט החדש . 
מפלגות אלה , שהגדולה בהן היא הנוצרים דמוקרטים , החליטו לשתף פעולה בצורה 
הדוקה , אך לא לקשור את עצמן מבחינה ארגונית . התפתחות חשובה אחרת היתה 
אתמול , כאשר המפלגה הסוציאל דמוקרטית המזרח גרמנית החליטה להיענות להצעות 
דה מזייר , ולפתוח בשיחות על הקמת קואליציה . קודם לכן אמרו הסוציאל דמוקרטים , 
כי הם לא ייענו לפנייה של דה מזייר . עם זאת , הסוציאל דמוקרטים מוסיפים 
לדחות אפשרות של הקמת קואליציה בהשתתפות המפלגה הנוצרית סוציאלית , שהיא 
אחת משלוש החברות ב"ליכוד " השמרני . יושב ראש הסוציאל דמוקרטים במזרח גרמניה , 
הנס - יוכן פוגל , המליץ בינתיים למפלגה המקבילה במזרח לא להצטרף לקואליציה . 
הוא אמר , שהנוצרים דמוקרטים מעוניינים בשיתוף פעולה של הסוציאל דמוקרטים , 
כדי לחלק את האחריות על הכשלונות הצפויים כתוצאה מאי יכולתם להגשים הבטחות 
לאיחוד מהיר של שתי הגרמניות ולשיפור דרסטי ברמת החיים . ממשלת בון הודיעה 
אתמול על קיצוץ מיידי נוסף בהטבות לפליטים מזרח גרמניים הנמלטים למערב . 
כך למשל , פליטים כאלה לא יקבלו דמי אבטלה במשך שלושה חודשים במקרה שיתברר 
כי הם עזבו את מקומות עבודתם במזרח ללא סיבה סבירה . השבוע החליטה הממשלה 
בבון , לסגור בתחילת חודש יולי את מחנות המעבר לפליטים המגיעים מן המזרח . 
בינתיים צומצם זרם הפליטים כמעט במחצית , והוא עומד עתה על פחות מאלף ליום . 
