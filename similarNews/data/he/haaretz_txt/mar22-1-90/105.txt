עשרות רעולי פנים חמושים בחרבות ובמוטות עץ השתתפו אתמול בקטטה המונית בכפר 
גדידה , שמצפון לשכם , בין תומכי " החזית העממית " לתומכי " החזית הדמוקרטית " 
וארגון הפתח . התקרית החלה אחרי שתומכי החזית העממית מהכפר הפריעו לנאום 
של נציג החזית הדמוקרטית במקום , לרגל יום השנה ה22 לקרב כראמה , שבו , 
ע"ף הגרסה הפלשתינית , הדפו לוחמי הפת"ח בהצלחה את חיילי צה"ל שפשטו על 
העיירה בעבר הירדן בפעולת התגמול הגדולה שהתקיימה לאחר מלחמת ששת הימים . 
תומכי החזית הדמוקרטית וארגון הפתח התנפלו על המפריעים . בין הצדדים הניצים 
הוחלפו מהלומות , נזרקו אבנים ונעשה שימוש בקרשים , מוטות וחרבות . בתחילה 
נראה היה כי הטקס , שקיים אתמול ארגון הפתח בכפר גדידה , יתנהל במתכונת 
צבאית למחצה , בדומה לטקסים אחרים לציון יום שנה , שנערכו בחודשים האחרונים . 
כ051 רעולי פנים , לובשי מדים וחמושים בחרבות ובדגלים תוצרת בית של הפתח , 
פתחו את יום הזיכרון בגדידה במצעד מעמק סנור ועד למרכז הכפר . אחרי הרעולים 
צעדו עשרות מתושבי הכפר בשירה לאומית סוערת ובמחיאות כפיים קצובות . ברחבת 
בית הספר המקומי קיימו הרעולים מסדר צבאי והנפת דגל אש"ף עפ"י מיטב כללי 
הטקס ותושבי הכפר קמו לדקת דומיה לזכר הרוגי הקרב בכראמה . בשלב הנאומים 
בירכו נציגי הפלגים השונים ושליחים מן הכפרים השכנים , את הפתח ביום הניצחון 
ופיארו את לוחמי האינתיפאדה " המגרשים את מטוסי האוייב באבנים " . נציג 
החזית הדמוקרטית ייחד את נאומו למימוש זכות השיבה . " אם יקחו ממני את 
המטוס אחזור לארצי במכונית . אם יקחו ממני את המכונית , אשוב ברגלי . 
אם יקטעו את רגלי , אחזור על ידי . אם יטלו ממני את ידי , אשוב דרך עיני . 
. " , הבטיח איש החזית הדמוקרטית . לקראת סוף נאומו החלו תושבים מן הכפר , 
המזוהים עם החזית העממית , בשירה ובמחיאות כפיים קצובות , שלא הפסיקו 
גם לבקשת איש החזית הדמוקרטית . הקטטה פרצה תוך שניות . עשרות אנשים , 
המזוהים עם הפלגים השונים זינקו זה לעומת זה . גם רעולי הפנים פירקו את 
המסדר והצטרפו לקטטה , כשהם מנחיתים מהלומות על ראשי היריבים בעזרת מוטות 
הדגלים וחרבותיהם ומיידים אבנים גדולות אלה באלה . בין הניצים נראו גם אנשים 
שניסו לבלום את המתקוטטים ולהרגיע את הרוחות , אך המצב יצא מכלל שליטה והטקס , 
שהתחיל בחגיגיות גדולה , פוזר לכל עבר . הקטטה בכפר גדידה , שאינה הראשונה 
מסוגה בתקופת האינתיפאדה , חשפה גם שנאות ויריבויות חמולתיות נושנות ( 
למרות שלעיתים חוצה הזיהוי הפוליטי חמולות שלמות ) , אך גם מחלוקת פוליטית 
ממשית בין החזיתות . אנשי החזית העממית , בעלי הדוקטרינה הקשוחה , מאשימים 
את החזית הדמוקרטית בסתגלתנות פוליטית ובמתינות פרגמטית , ואף מכנים אותה 
בבוז " פתח הקטן " . 
