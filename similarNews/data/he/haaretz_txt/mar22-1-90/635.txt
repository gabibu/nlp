התביעה העיקרית של דגל התורה , בעת הרכבת הקואליציה , תהיה הקמתו של מינהל 
חינוך תורני במשרד החינוך . כך מסר אתמול ל"הארץ " , ח"ך אברהם רביץ , 
ראש סיעת דגל התורה בכנסת . דגל התורה דורשת שמינהל החינוך התורני יהיה גוף 
עצמאי - למחצה , " בדומה לרשות הספורט או לרשות העתיקות " , כהגדרת רביץ . 
הוא יכלול את אגף החינוך המוכר הקיים היום במשרד החינוך , המטפל , בין 
השאר , בגני ילדים ובבתי ספר חרדיים . לפי תביעת דגל התורה , יוזרמו משאבים , 
באמצעות מינהל החינוך התורני , למימון בתי הספר החרדיים , משאבים שיהיו 
שווים לאלה של החינוך הממלכתי והממלכתי - דתי . היום ניתן מימון מלא גם לרשת 
החינוך העצמאי המזוהה עם אגודת ישראל ולמוסדות חינוך המזוהים עם ש"ס , אולם 
המוסדות המזוהים עם דגל התורה זוכים למימון חלקי בלבד . חלק ממוסדות אלה , 
מוגדרים כ"מוסדות מוכרים שאינם רשמיים " וזכאים רק ל%08 מהתקציב הניתן 
בחינוך הממלכתי , וחלקם מוגדרים כ"מוסדות פטור " וזכאים למימון בשעור של 
% 06 בלבד . הם גם אינם זוכים ברוב הרשויות המקומיות , למעט בני - ברק וירושלים , 
לשירותי - חינוך נלווים . בין השירותים הללו ניתן לציין שיפוץ מבנים , 
חשמל , טלפון ופינוי אשפה . הרב רביץ הזים ידיעה שפורסמה בכלי התקשורת , 
לפיה דרש לעמוד בראש המינהל התורני . " אני בתור ח"ך לא יכול לעמוד בראש 
מינהל " , אמר , " זהו תפקיד המיועד לאיש מקצועקפידבינמנהל אגף החינוך 
המוכר במשרד החינוך , יוסף דור , אמר כי לא יסכים להיות כפוף לראש מינהל 
שימונה לתפקיד על - ידי גורמים פוליטיים . עוד ציין , כי אגף החינוך אינו 
אחראי רק למוסדות דתיים , אלא גם למוסדות חילונים כמו בית הספר הריאלי בחיפה 
והתיכון שליד האוניברסיטה ( המוגדרים אף הם כ"מוסדות מוכרים שאינם רשמיים " ) 
. " יתר על כן " , ציין דור , " באוכלוסיית התלמידים שתחת פיקוחי יש 
יותר ילדים נוצרים , ערבים ודרוזים , מילדים יהודים חרדים , ואיני רואה 
כיצד הם יהיו בפיקוח מינהל חינוך תורני " . על חלוקת הכספים הייחודיים בימים 
אלה , הגיב דור , המגדיר עצמו דתי אדוק : " זהו ביזיון אחד גדול , לנותן 
ולמקבל . מלכתחילה " , הסביר , " היו צריכים כל שירותי החינוך ( הן של 
משרד החינוך והן של הרשויות המקומיות ) , להיות מעוגנים בחוק התקציב ולהיות 
מחולקים בצורה שווה , ואז לא היו מגיעים לבזיונות האלה " . 
