( ע ) . כחמישים חברי הוועד הציבורי למען חוקה בישראל , קיימו במוצאי 
שבת משמרת מחאה מול בית מפלגת העבודה ברחוב הירקון 011 בתל אביב . המשמרת 
קוימה במחאה על מה שהם כינו " סחר הסוסים הקואליציוני " . המפגינים , בראשם 
פרוף אוריאל רייכמן , הניפו כרזות והדביקו על דלתות הזכוכית בכניסה לבניין , 
שלטי - מחאה , בהם נאמר : " סוחרי הסוסים גונבים לנו את המדינה " וכן 
" שמיר ופרס לשניכם בעיטה בתחת " . פרוף אוריאל רייכמן אמר כי משמרת - 
המחאה היא בבחינת איתות לח"ך שמעון פרס , שלא יוותר בשום פנים ואופן , 
תוך כדי המו"ם להרכבת הממשלה , על שינוי שיטת הבחירות ועל קיום בחירות אישיות 
לתפקיד ראש הממשלה . רייכמן אמר : " זה חיוני לקיום המדינה . לא יעלה 
על הדעת שהביזיון הנוכחי ימשך " . לדבריו , " הזעם הציבורי המצטבר " לא 
יאפשר לשמעון פרס למשול במדינת ישראל , גם אם יצליח בסופו של דבר , להרכיב 
קואליציה בת 16 חברים . פרוף רייכמן ציין כי המחאה מוצאת את ביטויה מול 
בית מפלגת העבודה , משום שתפקיד הרכבת הממשלה הוטל על ח"ך פרס . " איננו 
תנועה פוליטית . אם יוטל על שמיר תפקיד הרכבת הממשלה יופנה לעברו אותו 
זעם . יש להפסיק מיד את סחר הסוסים והביזוי הלאומי " , אמר פרוף רייכמן . 
