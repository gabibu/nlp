קצין משטרה נדקר בגבו , ששה שוטרים ועיתונאי נפצעו , 22 נערים נעצרו ושני 
בקבוקי תבערה הושלכו זהו סיכום אירועי יום האדמה הסוער בכפר טייבה , שטרף 
את כל התחזיות אשר דיברו על שביתה כללית והפגנה שקטה . ביום ששי , סמוך 
ל2 בצהרים , מעט לפני שהחלה תהלוכת מפגינים בת אלפי משתתפים בתוך הכפר , 
התאספו עשרות נערים ליד בניין המועצה . הם החלו ביידוי אבנים , ופגעו 
ברכב צבאי שחלף בכביש הכניסה הצפונית לכפר . הצעירים התקדמו לעבר הכביש 
הראשי , המשמש ציר תנועה מרכזי באזור , והחלו ליידות אבנים על כלי רכב . 
כוחות משטרה גדולים , בפיקודו של נצ"ם משה פרידמן , מפקד מרחב - השרון , 
הגיעו למקום , ונערכו להדוף את הנערים . הצעירים יידו אבנים לעבר השוטרים , 
וחסמו את הכביש באבנים ובצמיגים בוערים . אישי ציבור שהגיעו לעצרת ניסו 
ללא הועיל לעצור את הנערים . השוטרים סגרו את הגישה לאזור המהומות ופרצו 
את שורות המתפרעים . הנערים נסו , ולזמן מה העניינים נרגעו . כאשר חודש 
יידוי האבנים , ירו השוטרים שני רימוני גז . ענן שחור סמיך היתמר ממקומות 
אחדים בכפר , שם הבעירו הנערים צמיגים . חלק מן הנערים , שהיו רעולי פנים , 
נופפו סכינים והשתמשו ברוגטקות . המשטרה הגדילה את כוחותיה בכפר , ומפקד 
מחוז המרכז , ניצב חיים אלבלדס , הגיע למקום . בלשי היחידה המרכזית של 
מרחב השרון , הגיעו כתגבורת ותפסו נערים אחדים . חבריהם לא נרתעו וניסו 
לחלץ אותם . כתוצאה מכך נפצעו ששה שוטרים , מפקד המרחב נפגע מאבן ברגלו . 
אחד מקציני משטרת טייבה , אבי בירן , ארב לנערים , חבוי בצמחייה סבוכה 
במרחק כעשרים מטרים ממיידי האבנים . הוא הצליח ללכוד את אחד הנערים , ותוך 
כדי מאבק בין השניים נעץ הצעיר סכין בגבו של בירן ונמלט . בירן הועבר לטיפול 
בבית - החולים מאיר בכפר - סבא , ושוחרר בו ביום . בתוך הכפר התנהלה כל 
אותה עת תהלוכה של אלפי מפגינים , שקראו סיסמאות ונשאו כרזות : " לעצור 
את הפקעת הקרקעות " , " שוויון מלא לאוכלוסייה הערבית בישראל " , " שוויון 
בתקציבים לרשויות המקומיות הערביות " , " על אפך וחמתך תקום מדינת פלשתין " , 
הקץ לדיכוי העם הפלשתיני " . בשעה שלוש התרכזו כולם בכיכר העיר , הקרויה 
על שם רעאפת זוהיירי , שנהרג בארועי יום - האדמה בשנת 6791 . ראש מועצת 
טייבה , רפיק חג יחיא , דיבר בנאומו על מצוקת הרשויות המקומיות הערביות . 
ח"ך עבד אל - והב דראושה הקריא בעצרת חלקים ממברק ששלח ערפאת בבוקר יום - 
האדמה , שבו הוא מברך את המתכנסים ואת הכוחות הדמוקרטיים היהודיים הלוקחים 
חלק באירועי היום . ערפאת כתב במברקו על השאיפה למשא - ומתן עם ישראל , 
כדי להגיע לפתרון צודק של הסכסוך , והדגיש כי האינתיפאדה תימשך עד שתקום 
מדינה פלשתינית עצמאית . ח"ך האשם מחמיד , איש רק"ח , אמר בעצרת : לא 
הרב שך ודגל - התורה הפילו את ממשלת שמיר אלא האינתיפאדה . שייח עבדאללה 
נימר דרוויש , איש התנועה האיסלמית , עלה אחריו אל דוכן הנואמים , והודיע 
לקהל כי מתחוללות תקריות עם המשטרה , נערים נעצרו ויש פצועים . תוך דקות 
ספורות התפזר קהל האלפים , וכולם מיהרו אל זירת ההתרחשויות , שם נמשכו 
יידויי האבנים . השוטרים ירו מפעם לפעם נורו רימוני גז . כשהגיעו ראשי ההנהגה 
הערבית חסיין פארס ממפ"ם , ח"ך עבד אל - והב דראושה , שייח עבדאללה נימר 
דרוויש ורפיק חג יחיא יצא נצ"ם פרידמן לקראתם . מאחת החצרות הגיח צעיר 
רעול פנים , והשליך לעבר הקצין בקבוק תבערה . הבקבוק התפוצץ במרחק שלושה 
מטרים מפרידמן . המכובדים ביקשו מהמשטרה פסק - זמן , כדי להרגיע את הרוחות , 
המשטרה יצאה מן הכפר , אך לא הצליחו להשתלט על הנערים . בפרק הזמן הזה 
נפגע אבי פיירשטיין , איש הקלטה ברשת שידור צרפתית , מאבן בראשו והועבר 
לבית - חולים . בלשי היחידה המרכזית נכנסו לכפר סמוך לשש בערב . לבושי אזרחית 
רדפו אחרי הנערים , תפסו את חלקם , היכו אותם , וערכו מעצרים . הרוחות 
נרגעו כאשר ירדה החשיכה , ואז עזבו את הכפר רוב כוחות המשטרה . מועצת טייבה 
קיימה שלשום בערב ישיבה מיוחדת בעקבות האירועים . המועצה , ועדת המעקב 
המקומית שאירגנה את העצרת , גינו חד - משמעית את ההתפרעויות . " לא מקובל 
עלינו מה שעשה האספסוף , הילדים הבלתי - אחראיים " , אמר רפיק חג יחיא , 
ראש המועצה . " אנו רואים בחומרה רבה את מעשיהם , וסימן שאלה גדול עומד 
מעל תזמון המהומות בדיוק כאשר החלה התהלוכה ; יש חשד סביר שכוונת הנערים 
היתה לשבש את סדר התהלוכה והעצרת " . " עם זאת , הוסיף חג יחיא , " לא 
נוכל לעבור לסדר היום על התנהגות המשטרה בשעת המעצרים . עד לאותו רגע נהג , 
לדעתנו , מפקד מחוז המרכז מר אלבלדס בתבונה ובהבנה למתרחש בשטח , ונתן 
לכוחות המקומיים להתארגן ולנסות למנוע מהם ( מהנערים ) את המעשה . אך 
בשעת המעצרים , קיבלנו ידיעות שכוחות המשטרה , כנראה , לא קיימו את ההוראות 
המקובלות בסגל הפיקוד הבכיר . קיבלנו ידיעות על כך שהיו מכות בלתי - סבירות . 
פנינו למפקד המוז ומפקד המרחב וביקשנו לבדוק הטענות ולחקור את העניינים 
עד תום . אם יש מעשים כאלה , אנו מגנים אותם " . קפמאביג ( ע ) . דגל 
אש"ף נתגלה שלשום על מגדל המים ברחוב יפת ביפו . קירות המגדל רוססו בכתה 
כתובות לאומניות בערבית . המשטרה חוקרת . יום קודם לכן , ביום חמישי אחר - 
הצהרים , התגלו ברחוב יונה הנביא 62 בבני - ברק כתובות בערבית על קיר של 
בית , ולידן צויר בעיפרון דגל אש"ף . קפמאביג הציבור הערבי בגליל ציין את 
יום - האדמה בשביתה כללית ובעצרת מרכזית גדולה ומתוחה בכפר עראבה . בעצרת 
השתתפו כמה אלפי איש , שצעדו לאורך ששה קילומטרים מאתר ההנצחה של הרוגי 
יום - האדמה ב6791 , ובידיהם סיסמאות בגנות מדיניות ממשלת ישראל וסירובה 
לנהוג שוויון בערבים בישראל ולהכיר בזכויות הפלשתינאים בשטחים . חלק מהשלטים 
גינו את העלייה מברית - המועצות . קבוצה מתנועת " בני - הכפר " קראה סיסמאות 
נגד נשיא מצרים ושר החוץ האמריקאי , וכמה צעירים רעולי פנים נשאו דגלים 
של אש"ף . משהגיעה הצעדה למקום העצרת , ניסו הצעירים להתסיס את הקהל , 
והסדרנים יצאו לסלקם . פרצה קטטה , שבמהלכה השתמשו הנצים במוטות עץ , 
ושניים מהצעירים נפצעו ונזקקו לטיפול במקום . רק לאחר שבני - הכפר סולקו , 
המשיכה העצרת כסדרה . חבר הכנסת מוחמד מיעארי ( הרשימה המתקדמת ) קרא 
בעצרת את המברק שהתקבל ממנהיג אש"ף בתוניס , יאסר ערפאת . לטיף דורי , 
פעיל מפ"ם , תמר גוזנסקי מרק"ח , ונציג מארגון " קו אדום " בירכו את 
העצרת . כוחות משטרה לא נכנסו לכפרים השובתים בגליל , ולא התערבו בעצרת . 
מסוק משטרתי חג מעל ההתכנסות . בסיכום היום מסר מפקד מרחב הגליל , נצ"ם 
משנה רמי רהב , כי האירועים שהיו השנה במרחב הגיעו לכמחצית מאלה שבשנים 
עברו , ולדבריו , ניתן להגדיר את היום השקט באורח יחסי בכך , שהאזרחים 
הערבים נענו לקריאת ראשי המועצות המקומיות שלא להפר את הסדר . הוא ציין , 
כי על אף שהמשטרה היתה ערוכה לכל מקרה של התפרעות , היא לא נאלצה להפעיל 
את כוחותיה . בין האירועים בגליל , היו הנפת 02 דגלי אש"ף בכפר פסוטה , 
בענה ומגדל כרום ; הבערת צמיג ; תפיסת 51 שלטים נגד העלייה ובזכות האינתיפאדה ; 
ומעצרם של שני גברים ואישה שנמלטו כאשר הורו להם לעצור במחסום צומת לוטם . 
השביתה בכפרים ובערים הערביות היתה מלאה : לימודים לא התקיימו , בתי - 
הספר ובתי העסק היו סגורים והחקלאים לא יצאו לעבודה . במשך היום נשארו מרבית 
התושבים בבתיהם . קפמאביג ( ע ) . המגזר הערבי , במשולש ובוואדי - ערה 
הושבת כליל ביום האדמה . באום אל - פחם שרר שקט , ולדברי ממלא מקום ראש 
העיר , האשם עבד אל - רחמן , " כמו בכל שנה , אנו חשים כאב על האדמות 
שהופקעו בשנת 67 . אין לימודים , כי יום שישי היום , ואין גם מסחר , 
אבל אין שום תכונה מיוחדת , ושקט שורר בעיר " . גם בכפר בקעה אל - גרבייה 
שרר שקט והיתה שביתה . צמיג בוער התגלה ביום ששי בבוקר ליד מפעל הבטון שבכפר 
מוקיבלה , באזור התענכים שבעמק יזרעאל . כוח ממשטרת עפולה נשלח למקום ופתח 
בחקירה . על קיר המבנה נזרקו לפני יומיים ארבעה בקבוקי תבערה , ועקבות המשליכים 
הובילו לכיוון הכפרים בשומרון . קפמאביג ( ע ) . 000 , 56 אלף הבדווים 
בנגב קיימו יום עבודה ולימודים רגיל ביום - האדמה , ולמעט שתי עצרות מחאה , 
שעברו כמעט בלא הפרעה , לא נרשמו אירועים חריגים . קבוצה של צעירים מתנועת 
" בני - הכפר " הפריעה בעצרת המחאה שנערכה ברהט לנאומו של ח"ך חיים אורון 
ממפ"ם . הם ניסו למנוע ממנו לדבר , וצעקו : " לא רוצים ציונים ביום האדמה , 
עם אחד ולא שני עמים , דגל אחד ולא שני דגלים " . כן קראו " להקים את 
מדינת פלשתין במקום מדינת ישראל " . במשך היום הוצתו כמה צמיגים בשטח פתוח 
בעיירה הבדואית לגייה , ובעת קיום עצרת המחאה ברהט , הוצת במבואות היישוב 
צמיג . ראש המועצה המקומית של רהט , גומעה אל קסאסי , מהתנועה האיסלמית , 
פתח את העצרת , גינה את הכיבוש בשטחים ואת דיכוי האינתיפאדה . הוא קרא 
לממשלה לחדול ממדיניות הריסת בתיהם של בדווים והפקעת אדמותיהם . חבר הכנסת 
הטרי מרשימת חד"ש , מוחמד נפאע , אמר בנאומו שיש אחדות בין ערביי ישראל 
לפלשתינאים בשטחים , והוסיף " נהיה עם אחד ונזדהה עם האינתיפאדה " . כוחות 
של מאות שוטרים , אנשי משמר הגבול וחיילי צה"ל , שהוצבו באזור , לא הופעלו . 
בניגוד לשנים עברו , לא הסתפקו השנה הבדווים בעצרת המחאה המרכזית ברהט , 
והאגודה להגנה על זכויות הבדווים בישראל קיימה עצרת נפרדת בשבט אבו כף . 
יו"ר האגודה , נורי אל עוקבי , אמר לכתב עתי"ם : " פעילי רק"ח השתלטו 
על העצרת ברהט , כשבמשך כל השנה לא רואים אותם כאן ; ואילו אנו פועלים 
כל הזמן להגנת זכויות הבדווים . לכן החלטנו לקיים כל שנה עצרת נפרדת ביישוב 
שיש בו בתים שנועדו להריסה . היום אנו עורכים את העצרת בשבט אבו כף , שכבר 
הרסו בו בתים אחדים , ושעוד 002 בתים בו נועדו להריסהבעצרת באבו כף השתתפו 
עשרות אנשים בלבד , מחציתם ילדים . לקח בה חלק גם מתי פלד מהרשימה המתקדמת , 
שאמר : הממשלה רוצה להעביר את הבדווים לריכוזים ללא אדמות , כדי שישמשו 
כוח עבודה זול " . 
