טקסי ברית מילה לעולים מברית המועצות נערכו אתמול בבית החולים שערי צדק 
בירושלים . הבריתות בוצעו בחדרי ניתוח , במעמד רופאים ורבנים שאמרו את 
ברכות המילה . זו הקבוצה הראשונה מקרב עולי ברית המועצות שעברה בריתות מילה 
בירושלים . בין הנימולים משפחת אצטוביץ , ממרכז הקליטה במבשרת ציון : 
האב זינו , בן 54 , ושלושת ילדיו , זאב , מיכאל ואלכסנדר , בני 4 עד 
81 . הבריתות בוצעו במסגרת קורס הסמכה לרופאים מוהלים . בקורס השתתפו רופאים 
כירורגים מכל רחבי הארץ והוא התנהל בשיתוף עם הרבנות הראשית והמועצת לפיקוח 
של המוהלים . בחלק העיוני של הקורס , שנערך לפני שבוע , שמעו הרופאים 
הרצאות בענייני הלכה מפי הרבנים הראשיים לישראל , הרב אברהם שפירא והאשון 
לציון , מרדכי אליהו . בבית החולים סורוקה בבאר שבע נערכים לביצוע בריתות 
מילה בשבוע הבא ל02 עולים חדשים תושבי הדרום . 
