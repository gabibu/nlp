במסגרת יום האדמה ייערכו שלוש עצרות מרכזיות בעראבה שבגליל , בטייבה שבמשולש 
וברהט שבנגב . בעצרות אלה ישאו דברים נציגים של הגופים הפוליטיים במגזר 
הערבי . חברי התנועה המוסלמית יצעדו ככל הנראה בנפרד , מאחר שנדחתה בקשתם 
לקיים תהלוכות של גברים בלבד . מארגני העצרות קבעו את הסיסמאות הרשמיות לאירוע , 
הנוגעות לקיפוח בתקציבים והשירותים . סיסמאות אחרות יביעו התנגדות לפגיעה 
שתביא העלייה היהודית בתעסוקת הפועלים הערביים ובאדמותיהם , וליישוב העולים 
בשטחים . חלק מהסיסמאות יביעו הזדהות עם האינתיפאדה . 006 , 5 שוטרים יתפרשו 
היום בגליל , בנגב ובירושלים כדי לאבטח את אירועי יום האדמה . השנה חל יום 
האדמה ביום הששי הראשון של חודש הרמדאן , ומשום כך הושם במשטרה דגש מיוחד 
על אבטחת האירועים . לפי הוראות מפכ"ל המשטרה , רב - ניצב דוד קראוס , 
יהיו כוחות המשטרה מרוחקים מן האירועים , אולם המשטרה לא תאפשר הפרות סדר . 
המפכ"ל הורה להפעיל כדורי גומי רק במקרים קיצוניים של הפרות סדר . כ005 , 
1 שוטרים יוצבו באזור ירושלים ויאבטחו את תפילת יום הששי על הר - הבית . 
לקראת התפילה תגביל המשטרה את כניסתם של ערביי השטחים לירושלים . ראשי המגזר 
הערבי בצפון קראו לתושבים שלא להפר את הסדר ולקיים את האירוע בצורה מכובדת . 
כמו - כן נקראו התושבים שלא להניף את דגלי פלשתין בעצרת המרכזית בעראבה 
שבגליל ובתהלוכה שתתקיים בדרך לשם . עם זאת קראו ראשי המגזר לתושבים לשבות 
מעבודה . מוסדות החינוך והעסקים יהיו היום סגורים , והמארגנים מקווים שהפועלים 
הערבים לא ייצאו היום לעבודה . להערכת המארגנים , ישתתפו בעצרת המרכזית 
בעראבה כעשרת אלפים איש מכל כפרי הגליל . במהלך השבוע האחרון נפגשו מפקד 
משטרת מרחב העמקים , ניצב משנה דני טביב , ומפקד משטרת מרחב הגליל , ניצב 
משנה רמי רהב , עם ראשי הרשויות המקומיות הערביות לשיחה , ואלה הבטיחו 
שהסדר הציבורי לא יופר . קפידבינצה"ל נערך אתמול בגדה בכוחות מתוגברים לקראת 
יום האדמה . סעיד כזמוז , אביו של מנהל אונר"א במחנה הפליטים נור - א - 
שמס , מת אתמול בבית - החולים לאחר שהוכה בידי רעולי פנים . בהתקפת הרעולים 
על הבית שלשום נהרג הבן יאסר כזמוז . בתקריות של יידוי אבנים בחברון נפצע 
אתמול חייל צה"ל באורח קל . הוא טופל וחזר ליחידתו . בצה"ל בודקים את נסיבות 
מותו של נער בן 31 מהרצועה , אשר לטענת משפחתו הוכה בידי חיילים לפני חודש 
ומת אתמול . צעירה בת 02 משכונת שבורה במחנה פליטים רפיח , נרצחה שלשום 
בלילה בידי רעולי פנים . 
