וינדהוק ( אי - פי ) . שני אנשי האו"ם הבכירים שליוו את נמיביה אל עצמאותה , 
עזבו שלשום בלילה את המדינה , מרוצים מהצלחת שליחותם . " מעולם לא פקפקתי 
בכך שנמיביה תהיה ריבונית . אנחנו מאושרים מאד " , אמר מרטי אטיסרי , הנציג 
המיוחד של האו"ם לנמיביה . עוד אמר " אינני מכיר עוד פעולה כל כך מוצלחת 
של האו"ם . תהליך העצמאות נתן דוגמה ומופת לדרום אפריקה , ואמנם כבר עתה 
יש דרום אפריקאים הסבורים כי אין לבזבז עוד זמן " . גנרל פרם צנד , הקצין 
ההודי שפיקד על כוחות האו"ם בתקופת המעבר אמר : " זוהי פתיחת צוהר המכניסה 
משב רוח מרענן לדרום אפריקה " . צנד , שהוא בעל ניסיון של שלושים שנה כמעט 
בכוח האו"ם , אמר כי היתה מידה רבה של הבנה ושיתוף פעולה מכל הצדדים . אטיסרי , 
שרואיין במטוס בדרכו לפרנקפורט , שיבח את פעולתו של צסטר קרוקר , לשעבר 
עוזר שר החוץ לענייני אפריקה בארה"ב על שיצר ברית בלתי קדושה של דרום אפריקאים , 
אנגולים , קובנים , אמריקאים וסובייטים , וברית זו היא שהשיגה את ההסכם . 
