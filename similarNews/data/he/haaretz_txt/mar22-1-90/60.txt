שלטונות הביטחון הסירו אתמול את העוצר מהכפר בית - פוריק , שממזרח לשכם , 
לאחר 11 ימים רצופים , אך לא ביטלו את הנוכחות הצבאית בכפר . עם הסרת העוצר 
הכריזו התושבים על מרי אזרחי , ועל השבתה מרצון של המסחר , עד שיפנו כוחות 
צה"ל את הכפר לחלוטין . הם הודיעו גם על סרבנות קולקטיווית לתשלום מיסים . 
המבצע הצבאי , שהסתיים אתמול שולב בפעילות המינהל האזרחי . גובי מס פקדו 
את כל החנויות שבכפר והטילו שומות כבדות על בעליהן . " לא פחות מ000 , 
8 ש"ח לחנות " , טענו התושבים . לפני קרוב לשבועיים השתלטו כוחות הביטחון 
על בית - פוריק בכוחות בסדר גודל חסר תקדים , בניסיון להתגבר על אחד הכפרים 
הבעייתיים והקשים ביותר בגדה בתקופת האינתיפאדה . כוח הצבא כלל לפי גירסת 
התושבים , כ000 , 3 חיילים , עשרות כלי - רכב ומסוקים . מתוך הכפר ומסביבתו 
פעלו מבוקשים רבים , ביניהם כאלה ששלטונות הביטחון הגדירו כ"קשים " . בחודש 
שעבר , הצליחה יחידה של צה"ל שנכנסה לכפר ברכב מקומי ( ולעדות התושבים , 
החיילים התחפשו לנשים ערביות ) לעצור שניים מהמפקדים הבכירים של הפתח באזור 
שכם , בעת שקיימו פגישה במרפאה במקום . שבוע אח"ך , ביצעו התושבים לינץ 
אכזרי בעלי נסאסרה ( 54 ) תושב הכפר לשעבר , שהודה במסגד המקומי בשיתוף 
פעולה עם השלטונות . נסאסרה היה הקורבן השני מהכפר שהוצא להורג בחשד לשיתוף 
פעולה עם השלטונות . חשוד נוסף במסירת ידיעות לכוחות הבטחון שאיפשרו את לכידת 
ראשי הפת"ח לפני כחודש , הותקף , אך הצליח להניס את תוקפיו ביריות מנשק 
שהיה ברשותו . בכפר נהגו לקיים מצעדים גדולים של הצבא העממי , ותמונות ממצעד 
גדול במיוחד שהתקיים ביום הפת"ח בתחילת השנה פורסמו ב"הארץ " . ההשתלטות 
של הצבא על הכפר לפני שבועיים נועדה להחזירו לרשימת הכפרים שבפיקוח . תושבים 
מבית - פוריק סיפרו אתמול כי הפעולה היזומה והעוצר שהוטל על הכפר היו הדוקים 
וקשים . " על כל גג בית ניצבו חיילים " , סיפרו . לטענתם , בעת העוצר , 
כבשים , עיזים ותרנגולות מתו מרעב מאחר שנאסר על התושבים לצאת מבתיהם ולהביא 
מזון . 
