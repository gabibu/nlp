אטלנטה ( ע"ר ) . תקלה גרמה שלשום להפסקת חשמל בתחנת הכוח הגרעינית " ווגטל " 
שבגורגיה , והותירה את אחד הכורים במפעל ללא מערכת צינון למשך 54 דקות . 
כך מסרו מנהלי המפעל . כתוצאה מהתקלה הוכרז במפעל מצב חירום , מחשש לדליפה 
גרעינית , אולם כעבור שעות אחדות הובהר כי עובדי הכור תקנו את מערכת החשמל , 
ומצב החרום הוסר . " לא היתה כל דליפה של קרינה , ושום סכנה לציבור לא 
התעוררה " , נאמר בהודעה רשמית . פקידי החברה אמרו כי הפסקת החשמל גרמה לקצר 
בציוד התקשורת המשמש להעברת מידע על תקלות לגופים באזור האחראים לכך . לדברי 
סגן - נשיא החברה , המנהלת את התחנה , ארעה התקלה בעת שכלי - רכב פגע בעמוד 
חשמל מחוץ למפעל , וגרם לניתוק כל זרם החשמל . גם הגנרטור החלופי לא תיפקד , 
ועקב כך נגרמה פסקה מערכת הקירור בכור . 
