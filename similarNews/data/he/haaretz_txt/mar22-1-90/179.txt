מלבורן ( ע"ר ) . כירורגים אוסטרליים ביצעו ניתוח מסובך בדניאל ונגייר , 
תינוק שנולד עם לב מחוץ לגוף . המנתחים תיקנו פגמים בלב והחזירוהו לבית 
החזה של הוולד אותו נאלצו להרחיב תוך כדי הניתוח שנמשך שבע שעות . " עדיין 
אי אפשר לומר כי דניאל יצא מכלל סכנה . מצבו יציב והוא מתאושש באיטיות , 
אולם לפניו עוד דרך ארוכה " , אמר דובר של בית החולים . צילומי וידאו שנעשו 
זמן מה לאחר לידתו של דניאל הראו את ליבו הפועם מונח ליד גופו . עד כה נרשמו 
בעולם 44 מקרים של אקטופיה כללית או חלקית , כלומר מצב שבו הלב נמצא בחלקו 
מחוץ לגוף או שכולו מחוץ לגוף , אמר הדובר . נעשו עד כה 02 ניתוחים לתיקון 
אקטופיה חלקית ושבעה תינוקות שרדו . על המנתחים היה לבנות מחדש את בית החזה 
ולהכניס בחזרה גם חלק מריאתו של דניאל . לצורך הגדלת בית החזה נחתכו הצלעות 
והן הוזזו קדימה כדי ליצור בית חזה נורמלי . " זה היה משהו מדהים , אולם 
ידעתי כי עלינו להמשיך ולעשות הכל " , אמרה אמו של דניאל , ריטה תומאס , 
83 , שמוצאה מארה"ב . סריקות אולטרה סאונד הראו עוד בשלבים הראשונים של 
ההריון כי ישנן בעיות , ובמהלך הבדיקות הן אותרו . הכירורגים התכוננו לניתוח 
במשך חודשים . דניאל נולד בניתוח קיסרי לפני שלושה שבועות . 
