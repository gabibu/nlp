הפתעה מרעישה היתה אתמול ברבע הגמר של תחרות הפרס הגדול בטניס " אייזנברג 
צלנגר ירושלים " : המערב גרמני מרטין סינר , המדורג 702 בעולם , הדיח את 
אלוף השנתיים האחרונות והמדורג מס 1 השנה , גלעד בלום , המדורג 59 בעולם . 
בלום הציג אחד ממישחקיו החלשים ואחרי שניצח 64 במערכה הראשונה הפסיד את 
שתי הבאות 63 , 61 . הוא הודה שבמערכה השניה , במצב 33 , איבד במפתיע 
את הריכוז שלו ואת כושר התגובה . עם הדחתו של בלום , הוכרעו למעשה כל שמונת 
המדורגים בתחרות . שני הישראלים שעלו לחצי הגמר היו שחר פרקיס ורביב ויידנפלד . 
פרקיס נחלץ מהפסד 57 במערכה הראשונה למערב גרמני כריסטיאן גייאר ( 042 
בעולם ) כדי לנצח 60 , 62 במערכות הבאות . ויידנפלד הצעיר עלה בניצחון 
64 , 75 על הדרום אפריקאי החי בארה"ב , מארק קפלן , המדורג 871 בעולם . 
מנצח נוסף ברבע הגמר היה כריסטיאנו קאראטי מאיטליה ( 252 בעולם ) , שגבר 
על כריסטיאן סצאנו ממערב גרמניה שדורג שני 63 , 64 . סצאנו מדורג 421 בעולם . 
המנוצחים אתמול ברבע הגמר זכו ב - 31 נקודות בדירוג העולמי וב - 564 , 1 
דולאר כל אחד . ויידנפלד צבר עד כה 72 נקודות , דבר העשוי לדרגו מתחת למקום 
ה - 003 בעולם . היום , החל בשעה 2 , יתקיימו במרכז הטניס בירושלים מישחקי 
חצי הגמר : פרקיס יפגוש בסינר וויידנפלד בקאראטי . מישחקי הגמר יחלו בשבת 
ב - 11 בבוקר . הנהלת התחרות , כמחווה של רצון טוב , תארגן היום קבוצות 
עולים מבריה"ם הגרים במרכזי קליטה לבוא ולחזות במישחקים . כרטיס משולב במחיר 
סמלי של 51 ש"ח למישחקי חצי הגמר והגמר יימכר היום לצופים . לבני - הנוער 
תהיה הכניסה חופשית . 
