מנכ"ל קופת חולים הכללית , נחום פסה , האשים אתמול את אנשי האוצר באי - 
קיום התחייבות בעל פה שנתנו שר האוצר לשעבר , שמעון פרס , וסגנו לשעבר 
יוסי ביילין , לפיה יתן האוצר לקופה היתר לקבלת אשראי בבנק דיסקונט , בסכום 
של 05 מיליון שקל . על פי הסכם ההבראה שנחתם עם הממשלה באוקטובר 6891 , 
אין הקופה יכולה לקבל אשראי בבנק ללא אישור האוצר . הוא אמר שאי נתינת 
האשראי תקשה על הקופה לעמוד בתשלום משכורת חודש מארס . בהופיעו אתמול לפני 
הוועד המפקח של הקופה , אמר פסה כי מאחר שהקופה לא יכלה לשלם את משכורת 
חודש פברואר לעובדים , הוסכם שהיא תקבל הלוואה בסכום של 05 מיליון שקל לתקופה 
של ששה חודשים , כשהערבות לכך תהיה כספי המס המקביל המגיעים לקופה . לדבריו 
היו אנשי האוצר מעורבים במגעים עם הבנקים . הקופה היתה אמורה לקבל את הסכום 
ביום ששי התשעה לחודש , כדי לשלם שכר לעובדים ולהפסיק את השבתת המערכת . 
הקופה קיבלה מפרעה מלשכת המס , בביטחון שהאשראי יינתן תוך כמה ימים , 
אך ב11 לחודש פרץ המשבר הממשלתי והעניין נשמט מסדר יומו של שר האוצר לשעבר . 
לדברי פסה מנצלים אנשי האוצר את המצב כדי לכופף את הקופה ולהכריחה להסכים 
לדרישות שלהן סירבה בעבר , בתנאי לאישור מתן האשראי . בדיוני השבוע האחרון 
הוסכם כי מצבת התקנים של קופת חולים , שעומדת היום על 006 , 32 , תופחת 
ל32 אלף . לדברי פסה האוצר אינו מסתפק בקיצוץ של % 5 משכר העובדים הבכירים 
בקופה , ודורש קיצוץ של % 01 בשכר כל העובדים . הוא הוסיף שכל שינוי בהסכם 
השכר חייב להתבצע על דעת האיגוד המקצועי . עוד אמר פסה שהאוצר דרש גם לבטל 
את הסכם תוספת ההכנסה לרופאים במשמרת שנייה ואילו הקופה התנגדה . על כן 
הוסכם שמשרדי האוצר והבריאות , האיגוד המקצועי וקופ"ח יפעלו לגיבוש מערכת 
שכר אחידה לעובדי מערכת הבריאות . פסה דחה את הפרסומים האחרונים לפיהם קיבלה 
הקופה סיוע של 511 מיליון שקל מקופת המדינה , כהשתתפות בתקציבה לשנת 9891 . 
לדבריו , הקופה אמורה לקבל באחד באפריל 54 מיליון שקל בלבד . בהסכם שנחתם 
עם ביילין בשמונה במארס נקבע כי הקופה תקבל סכום של 511 מיליון שקל , שבו 
כלולים כספי השלמת תקרת ההכנסה שמגיעה לקופה ( בסך 03 מיליון ) ו04 מיליון 
שיינתנו תמורת מכירת נכס של הקופה . פסה בקש מהוועד המפקח לעמוד לימין ההנהלה 
ודרש מההסתדרות להגדיל את חלקה של הקופה במס האחיד . הוא ציין כי ההסתדרות 
הגדילה השנה את חלקה ב04 מיליון שקל , אולם סכום זה אינו מספיק לקופה כדי 
להשתחרר מהתלות בממשלה . 
