מנהל אונרוו"א במחנה הפליטים נור - א - שמס נרצח אתמול בביתו . מהבוקר נתונה 
רצועת עזה בעוצר , והגדה מוכרזת כשטח צבאי סגור . עשרות רעולי פנים , 
לפי אחת הגרסאות כחמישים איש , פרצו אתמול לביתו של יאסר כזמוז , מנהל 
סוכנות הסעד והתעסוקה לפליטים בנור - א - שמס שליד טול - כרם , רצחו אותו , 
פצעו קשה את אביו ופצעו חמישה תושבים נוספים , חלק מהם קשה . לפי עדויות 
התושבים , חדרו המתקיפים אחר חצות לביתו של כזמוז , לאחר שניסרו את דלת 
הברזל של ביתו במכונת חיתוך חשמלית . הם הוציאו את כזמוז בן ה23 לגבעה סמוכה 
למחנה , היכו אותו במקלות ודקרו אותו במכשירים חדים . בסביבות השעה ארבע 
בבוקר התגלה כזמוז כשהוא נושם עדיין , אך בדרך לבית החולים הוא מת . בתוך 
הבית הם תקפו את אביו , סעיד כזמוז בן ה07 , ופצעו אותו קשה בראשו . הוא 
הועבר לבית החולים ברמאללה ומשם לבית החולים אל - מקאסד במזרח ירושלים . 
כן נפצעו שניים מאחיו של הנרצח , עבדאללה בן 62 , שנפגע בצווארו והועבר 
במצב קשה לבית החולים בטול - כרם ואברהים , בן 84 , שנפגע מדקירת סכין 
בידו . מלבדם נפצעו שלושה אנשים נוספים ששהו בבית : מאגד אחמד , בן 22 , 
נפגע בכל חלקי גופו , ואליד פודה , בן 63 , נדקר בסכין בכל חלקי גופו , 
ואליד ענאם , בן 03 , נפצע קשה בעינו . כולם הועברו לטיפול בבית החולים 
בטול - כרם . על פי מקור אחד , שלושתם הם ערבים ישראלים מן הכפר טירה , 
שהיו כנראה שומרי ראשו . זה זמן רב הופצו נגד כזמוז שמועות שקשרו אותו בעבירות 
פליליות ולאומיות . האשמה חמורה ביותר ייחסה לו שיתוף פעולה עם השלטונות 
ומסירת מידע . לדברי תושבים הלשין כזמוז על גיסו המהנדס , שתיכנן לבצע 
פיגוע ראווה במשרד ראש הממשלה , ונעצר בעקבות המידע שמסר . שמועות אחרות 
ייחסו לו גניבת מוצרי מזון שנועדו לחלוקה במחנה הפליטים , גניבת כספי אש"ף 
שנשלחו כסיוע לפליטי המחנה וכן נטילת שטיחים שתרמו הסעודים למסגד המקומי , 
מכירתם בירדן ולקיחת הכסף . בעבר דרשו פעילי האינתיפאדה מכזמוז להתפטר 
ממשרתו כמנהל אונרוו"א במחנה , ולאחרונה קצבו לו תאריך להתפטרותו , עד 
לסוף חודש פברואר . כזמוז לא התפטר ממשרתו אך יצא לחופשה לפי בקשתו . לפני 
זמן לא רב באו אלמונים לביתו ודרשו ממנו לצאת כדי " לדבר " . כזמוז הגיב 
בהתזת מי - אש באלמונים , ולפי מקורות מקומיים נפצעו בתקרית זו שלושה מהם . 
לפני כשבועיים התקיימה במחנה הפגנה של כ002 איש , שכינו את כזמוז " גאסוס " 
( מרגל ) ודרשו ממנו להתפטר . מהבוקר תוכרז הגדה כשטח צבאי סגור , לקראת 
יום האדמה שחל מחר . אלוף פיקוד המרכז , האלוף יצחק מרדכי , החליט לא 
להטיל עוצר בגדה , בהתחשב בצום הרמדאן . החל מהבוקר נתונה רצועת עזה בעוצר , 
שיימשך ככל הנראה עד יום ראשון . ליד קלקיליה נפצע אתמול ואפיק נהורי , 
אזרח ישראלי , מאבן שיידו פלשתינים על מכוניתו . הוא המשיך לנהוג במכוניתו 
עד שנתקל בסיור צבאי שפינה אותו לית החולים ביילינסון , שם אובחן שבר בגולגולתו . 
מצבו יציב והוא שרוי בהכרה . מקורות פלשתיניים מסרו כי בשכונת בלטה בשכם 
נזרקו אתמול אבנים לעבר ביתו של מוחמד עירוט , תושב המקום המוכר כמשתף פעולה 
עם השלטונות . האיש הגיב בירי לעבר התוקפים , אך לא היו נפגעים . אתמול 
התקיים במחנה בלטה מצעד של כ004 רעולי פנים . מקורות פלשתיניים מסרו כי 
אחר - כך פשטו יחידות של צה"ל על המחנה . לפי מקורות פלשתיניים קיים אתמול 
צה"ל פעולה יזומה בכפר סבסטיה , סמוך לשכם , לצורך מעצר מבוקשים ומחיקת 
ססמאות מהקירות . נמסר לפחות על תושב אחד שחויב בקנס בגלל כתובת שנכתבה 
על קירות ביתו . ליד ההתנחלות מגדלים בנפת שכם הציתו אתמול אלמונים כמה 
מעמודי החשמל המובילים אל היישוב . קפידבינהחל מהבוקר הוטל עוצר כללי על 
כל רצועת עזה עד להודעה חדשה . מקורות צבאיים מסרו כי העוצר נכנס לתוקפו 
החל מהשעה ארבע בבוקר , אך תושבי הרצועה נתונים בעוצר כבר מאמש בשעה 00 . 
22 . לרצועה יורשו להיכנס רק תושבי הרצועה ואנשים שברשותם אישור של דובר 
צה"ל . מקורות פלשתיניים ברצועה דיווחו על שלושה פצועים , שניים בעזה ואחד 
במחנה הפליטים חאן יונס , שנפגעו בתקריות עם הצבא . נציג דובר צה"ל מסר 
שנפצעו שבעה תושבים , אחד מהם באורח בינוני . הוא דיווח גם על קצין צה"ל 
שנפצע מאבן בראשו במחנה הפליטים שאטי . הקצין אושפז בבית החולים ברזילי 
באשקלון . הדובר אף מסר על לכידתם של שלושה תושבים עוטי מסיכות . קצינים 
בכירים ברצועה דחו את הטענה של גורמים במטכ"ל כי יש הסלמה בהתקוממות ברצועה , 
וציינו כי יש כיום רגיעה בהפרות הסדר , אם כי בכמה מוקדים ילדים יידו אבנים 
על כוחות צה"ל . 
