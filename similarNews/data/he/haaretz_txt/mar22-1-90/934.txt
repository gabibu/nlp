סיומה של צעדת מנשה בקיבוץ משמר העמק , הפך אתמול למוקד תגובות נוסף לדברי 
הרב שך על הקיבוצים . באווירה של הפנינג , אל מול עמק יזרעאל , התכנסו 
תושבי האזור וראשי התנועה הקיבוצית , בראשם יעקב חזן בן ה29 . בדברים שנשא 
בפני המשתתפים , אמר חזן כי " אין זה ויכוח עם הרב שך , אלא ויכוח על 
דמותה של ארץ ישראל . אנחנו נגד שלטון החושך , שלטון של מחלוקת , ועל 
זה מאבקנו . אנחנו רוצים שותפות ואחווה בין החלקים השונים של העם היהודי " . 
ח"ך רפאל איתן , שהיה במפגש , קרא למותחי הביקורת לבוא למקום ולראות את 
" החלוצים האמיתיים של ארץ ישראל " . ח"ך חגי מרום ( מערך ) , איש קיבוץ 
יפעת , אמר , בהתיחסו לעלייה , כי " אנו שולחים אווירונים ואניות להביא 
אחים מכל העולם . שמע ישראל לא רק אומרים אותו , אלא גם עושים אותו . 
לא ניתן להם לפוצץ את הגשרים בין חלקי העם " , הוסיף . מזכ"ל הקיבוץ הארצי , 
אלישע שפירא , מתח ביקורת על חיזורי הפוליטיקאים אחר הרב שך , " אילולא 
חיזורים אלה , לא היו מוצאים בדבריו לא גדולה בתורה , לא גדולה בישראל , 
ולא באהבת אדם " , אמר . דובר הקיבוץ הארצי , שלמה חבר , איש קיבוץ שער 
העמקים , אמר כי בקרב חברי הקיבוצים שורר זעם גדול על דבריו של שך ועל הפוליטיקאים 
הנזקקים למי שמדבר בסגנון זה . עם - זאת , הוחלט בתנועה הקיבוצית לא לצאת 
בתגובה מאסיווית , ולא יתקיים כנס תגובה . תחת זאת הוחלט למקד את התגובה 
בהכנות לליל הסדר , ולקליטת העולים . 
