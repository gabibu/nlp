כמעט מחצית סגל הנבחרת הלאומית הממריא הבוקר לאתונה מורכב מכדורגלנים צעירים 
שעדיין לא צברו הופעות בין ארציות . הרשימה כוללת שמונה : מרקו בלבול , 
בני קוזושוילי , רז רבינוביץ , מייקל יפה , עופר מזרחי , משה בן - הרוש , 
ירון כהן , אלון חזן . שני צעירים נוספים , ראובן עטר ואופיר שמואלי , 
שיחקו בנבחרת רק בשנה האחרונה . את הסגל בן 71 השחקנים משלימים שבעה ותיקים : 
השוערים יעקב אסייג ושולי גילרדי , הקפטן משה סיני , ניר קלינגר , אפרים 
דוידי , יהודה עמר ואיתן אהרוני . מחרתיים , יום רביעי , תקיים נבחרת 
ישראל את מבחנה הראשון לאחר עידן קולומביה . היא תתמודד באיצטדיון האולימפי 
באתונה עם נבחרת יוון . לפחות מחצית הצעירים מועמדים לשחק בהרכב הראשון . 
המאמן הלאומי יעקב גרונדמן הזכיר בנושא זה את מרקו בלבול ( בעמדת בלם קדמי , 
עם יהודה עמר ) , בני קוזושוילי ( מגן ) , אלון חזן ( בקישור ) , 
עופר מזרחי וירון כהן ( בחוד ) . השוער יהיה הוותיק יעקב אסייג . " אנחנו 
רוצים למצוא את האיזון הנכון בין ותיקים וחדשים " , הסביר גרונדמן . " יוון 
היא נבחרת חזקה והמטרה שלנו להשיג תוצאה טובה ( לפחות תיקו ) . יכול להיות 
שנשחק עם חמישה קשרים ובחוד ישחק עופר מזרחי או ירון כהן . אולי נפתח עם 
שני החלוצים האלה . אהרוני , שמואלי וקוזושוילי מועמדים לתפקיד המגינים , 
בלבול ועמר יהיו בלמים וגם אלון חזן מועמד להרכב הראשון . לא בטוח שנשתף 
את כל השחקנים , תלוי מה יהיו ההתפתחויות במישחק " . גרונדמן הסביר מה היו 
השיקולים בבחירת ה - 71 : " חמישה מתשעת המשוחררים מהסגל סובלים מפציעה 
( רפי כהן , אבי כהן , יפתח הלוי , חזי שירזי , ניר אלון ) . נינו 
עשור ואייל בגלייבטר עדיין לא התאמנו מספיק עם הנבחרת , משה עלו הוא מגן 
תוקף והעדפנו מגינים הגנתיים . משוחרר נוסף הוא יובל אוחנה " . 
