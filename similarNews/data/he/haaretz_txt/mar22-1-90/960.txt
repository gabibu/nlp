היוצרים המחוננים ביותר בהוליווד הם רואי החשבון . אמנים מוכשרים אלה , 
העושים מלאכתם בצנעה , סייעו להפוך את " מגלה את אמריקה " , בכיכובו של 
אדי מרפי , ללהיט - מספרים קלאסי , שהפסיד 71 מיליון דולר בכל רחבי העולם . 
בימים אלה מתגוששים עורכי - דינו של בעל הטור ארט בוכוואלד , שהגה את הרעיון 
המקורי לסרט , עם עורכי - הדין של " פארמונט " , בניסיון לברר כיצד קרה 
דבר כזה לאחד הסרטים המצליחים ביותר שבכל הזמנים . בוכוואלד וידידו , המפיק 
אלאן ברנהיים , הם שותפי האולפן ל%91 מרווחי הנטו של הסרט . להערכתם , 
מדובר לפחות ב2 מיליוני דולר . מנהלי האולפן טוענים כי מדובר בלא - כלום . 
עורך - דינו של בוכוואלד , פירס אדונול , אומר : " אנחנו מקווים ששופט 
בית - המשפט העליון בלוס אנגלס , הארווי שניידר , יגדיר מחדש מהם רווחי 
נטו . זו רמאות . כל שנותר לקבוע הוא , אם היא מנוגדת לחוק " . כוכב הקולנוע 
הראשון שכפה על אולפן מרכזי לחלק עמו את רווחי הסרט היה גיימס סטיוארט . 
מאז שיכללו האולפנים שיטת חשבונאות מורכבת , שאיפשרה להם לסחוט את רווחי 
הסרטים עד הסנט האחרון . הם אילצו אלפי יוצרים לשחק על - פי הכללים ולשתוק . 
במסגרת מגעי הפשרה נתבעו גם בוכוואלד וברנהיים לא לפרסם את שיטות החשבונאות 
באולפנים . הם סירבו , והמגעים עלו על שרטון . לפני שבוע פירסם האולפן 
את גרסתו להפסד של " מגלה את אמריקה " : רווחי הברוטו של הסרט היו כ052 
מיליון דולר בכל רחבי העולם . 521 מיליון דולר חזרו לכספות בלוס אנגלס . 
" פארמונט " נטלה 24 מיליון כ"דמי הפצה " , 63 מיליון כ"הוצאות הפצה " , 
11 מיליון שולמו לבמאי ולכוכב , 5 מיליונים נגבו כריבית על הוצאות ההפקה 
שהסתכמו ב84 מיליון דולר . כך הפסיד הסרט 71 מיליון דולר . בוכוואלד שומר 
על חוש הומור . בטקס הענקת פרס לתסריטאי השנה הוא התלוצץ שבדיקת ספרי החברה 
משולה ל"מצוד אחר אוקטובר האדום ונובמבר ודצמבר " . " אוקטובר האדום " 
של " פארמונט " גרף כ45 מיליון דולר בתוך 71 ימים . " בקצב הזה " התריע 
בוכוואלד בדאגה " פארמונט עוד תיאלץ להכריז על פשיטת - רגל " . 
