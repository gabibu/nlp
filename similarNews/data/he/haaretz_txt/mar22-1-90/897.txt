( ע ) . שלטונות המס ממשיכים בחקירה נגד עו"ד ישראל מור מצפת , החשוד 
בהגשת דו"חות כוזבים לשלטונות המס במזיד ובכוונה להתחמק ממס בעשרות אלפי 
שקלים על אף מכתב ההתנצלות ששלח לחשוד פרקליט מחלקת החקירות . מור קיבל 
משלטונות המס לפני כשבוע מכתב התנצלות על הנזק ועגמת הנפש שגרמו לו הפרסומים 
הלא נכונים עליו בעיתונות . במכתב ההתנצלות הודה פרקליט ממחלקת החקירות 
של שלטונות המס בחיפה כי " נפלו טעויות באופן הטיפול בעניינו של מור " . 
סגן בכיר ראשון לפרקליטות מחוז חיפה , עו"ד עמיאל וגנר , עתר לבית משפט 
השלום בחיפה , בדרישה לבטל את מכתב ההתנצלות , שניתן ללא סמכות על ידי 
פרקליט במחלקת החקירות וללא ידיעתו של פקיד השומה . שופט השלום החיפאי , 
סלים גובראן , נתן שלשום תוקף משפטי להסכם פשרה , שעל פיו ימשיכו שלטונות 
המס בחקירת החשדות שהועלו נגד הפרקליט ויסיימו את החקירה עד סוף אפריל . 
שלטונות המס טוענים שעו"ד מור הצהיר בדו"חות שלו על הכנסות נמוכות , ובשנת 
המס 8891 הצהיר על הפסד . לטענתם , למרות הכנסותיו הנמוכות קנה הפרקליט 
בשנת 7891 מכונית חדשה , נסע כמה פעמים לחו"ל והוא בונה וילה בצפת . לטענתם 
לא כלל הפרקליט בספרי החשבונות הכנסות מלקוחות עסקיים . על פי הסכם הפשרה 
יישאר בתוקפו צו עיכוב יציאה מן הארץ עד תום החקירה בפרשה זו . החשוד שוחרר 
בערבות של 05 אלף ש"ח . 
