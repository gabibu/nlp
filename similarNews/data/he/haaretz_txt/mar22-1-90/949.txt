שמעון פרס מתכנן להציג בכנסת ממשלה עוד השבוע , בתקווה לזכות באמון , על - 
סמך ההנחה שאחד או שניים מבין חברי גוש הששים , שהמליצו על שמיר בפני הנשיא , 
ייעדרו מאולם ההצבעה . בצמרת מפלגת העבודה דיברו אמש על הסכם שהושג עם אחד 
מחברי הכנסת מגוש תומכי הליכוד , ששמו דווקא לא התפרסם באחרונה כ"מתנדנד " . 
לדברי אנשי העבודה , למרות שהמו"ם עמו הסתיים , הוא פוחד לחצות את הקווים 
וממתין לרגע האחרון . בהתייעצויות שקיים פרס במשך שבת , הגיע למסקנה כי 
עליו להביא עוד השבוע להקמת ממשלה , ואפילו ממשלת - מיעוט . מבחינת פרס , 
מובטחת תמיכתה של אגודת ישראל בממשלה שכזו , גם אם מוסדותיה לא יקבלו החלטה 
ברורה באשר להצטרפותם לממשלה כשרים . מזה ימים אחדים , כך נודע , יש לפרס 
הבטחה של חבר כנסת אחד מגוש 06 תומכי הליכוד , שלא יצביע נגד ממשלה בראשות 
פרס , או ייעדר מאולם המליאה בעת התייצבותה בפני הכנסת . מכיוון שהכנסת 
נמצאת בפגרה , מעריך פרס שלא תכונס במיוחד כדי להביע בממשלתו אי - אמון , 
ומקווה , לפיכך , שבחודש הימים שבו יכהן בראש ממשלת מיעוט ( עד תום פגרת 
הכנסת ) יצטרפו אליו מפלגות החרדים ש"ס ודגל - התורה , או גורמים אחרים 
שיימצאו באופוזיציה , כמו למשל מודעי וחבריו הליברלים . בצמרת המערך עדיין 
לא אמרו נואש גם מהצטרפותה של סיעת ש"ס לגוש המערך , אולם עתה המשא ומתן 
העומד על הפרק הוא עם סיעת הליברלים , למרות שלא תולים תקוות גדולות מדי 
בסיכויי הצטרפותה לקואליציית פרס . עד לכתיבת שורות אלו לא נודע על פגישה 
בין פרס לשר יצחק מודעי , וככל הנראה , לא יתקיים מפגש שכזה גם הבוקר . 
ככל הנראה , הסתפקו השניים בשיחת טלפון קצרה בשבת . מודעי , כך נודע , 
מעדיף להמתין כמה ימים , ראשית כדי לראות לאן מובילות ההתפתחויות הפוליטיות ; 
ושנית , מודעי עדיין מקווה ששמיר יבטיח לו כי ישריין מקומות לחמשת חברי 
סיעתו ברשימת הליכוד לכנסת הבאה ויבטיח לו תפקיד של שר , בכיר יותר מכהונה 
אפשרית שתינתן למשה נסים , יריבו הפוליטי . פרס , כך נראה , מעדיף שלא 
להיפגש פומבית עם מודעי , כדי לשמור על הלך הרוח הציבורי , המדבר על עריקה 
אפשרית של חבר כנסת מהליכוד לעבר גוש המערך . במפלגת העבודה מעריכים , כי 
אם לא תהיה התפתחות משמעותית במהלכים להקמת ממשלה עד לאמצע השבוע , טובים 
סיכויו של יצחק שמיר לקבל בשבוע הבא את המנדט להרכבת הממשלה מידי נשיא המדינה . 
עם שמעון פרס מנוי וגמור שלא להעניק סיכוי לאפשרות שנשיא המדינה יטיל על 
יצחק שמיר את הרכבת המשלה בתום 12 הימים הראשונים שקיבל פרס למשימה זו . 
חוגו של פרס מתכנן מהלך לאיסוף 16 חתימות בין חברי הכנסת בקריאה להקדמת 
הבחירות , אם יתברר שעד סוף השבוע אין ביכולתו של פרס להקים ממשלה . נמסר , 
כי למפלגת העבודה הבטחות מכמה מפלגות דתיות ומפלגות ימין , שיתמכו במהלך 
להקדמת בחירות . בצמרת העבודה חזרה ונשמעה התביעה להביא למהפך בצמרת המפלגה , 
ולאפשר לשר הביטחון לשעבר יצחק רבין לנסות את כוחו בהרכבת הממשלה , בהנחה 
שיש סיכוי גדול יותר לזכות כך בהצטרפות המפלגות הדתיות לקואליצייה של המערך . 
מקורבי רבין קיימו בימים האחרונים שורה של שיחות בעניין זה , אך ככל הידוע 
בשלב זה מבקש רבין להמתין ולאפשר לשמעון פרס למצות את תהליך הרכבת הממשלה . 
הודגש בחוגו , כי רבין עשוי ליטול את היוזמה לידיו רק כאשר יהיה לו ברור 
שרק בכוחו להבטיח את הקמת הממשלה הבאה בהנהגת מפלגת העבודה . קפידבין : 
היועץ המשפטי לממשלה יוסף חריש קובע כי יו"ר הכנסת דב שילנסקי יצטרך לזמן 
את הכנסת לישיבה מיוחדת , בעת הפגרה , לשם הצגתה של הממשלה החדשה לכשתוקם . 
בחוות - דעת המשתרעת על פני ששה עמודים , שהכין היועץ המשפטי על - פי בקשתו 
של יו"ר מפלגת העבודה שמעון פרס , מדגיש חריש כי על יו"ר הכנסת מוטלת החובה 
לזמן את הכנסת בזמן הפגרה , אם תבוא על כך דרישה של 02 ח"כים , או פנייה 
מהממשלה , כאמור בסעיף 33 לחוק יסוד הכנסת . בחוות - דעתו מביע חריש את 
הסברה המשפטית כי גם בלא הוראה מפורשת בחוק , יש ליו"ר הכנסת סמכות וחובה 
טבועה , הנובעת מתפקידו כממונה על ענייני הכנסת , ליצור את המעמד שבו יש 
יכולה הממשלה שהורכבה לממש את חובתה , על - פי סעיף 51 לחוק יסוד הממשלה , 
ולהתייצב בפני הכנסת כדי לבקש את אמונה . 
