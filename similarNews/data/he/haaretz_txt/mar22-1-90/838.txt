פאריס ( מיוחד ל"הארץ " ) . " עירק מסוגלת כבר לייצר פצצה גרעינית כמו 
זו אשר הוטלה על הירושימה , אך אינה מסוגלת עדיין לייצר פצצה מודרנית , 
שניתן להעמיסה על טיל " . כך העריך אמש הגנראל אטיין קופל , שפיקד על הכוח 
הגרעיני של חיל האוויר הצרפתי . קופל הדגיש , כי המערכת הבין - לאומית 
איננה ערוכה לקדם סכנה של ייצור נשק גרעיני בידי " מדינות טרור " . ואשינגטון 
( ע"ר ) . ואשינגטון טיימס מוסר , כי הכור אוסיראק , שהופצץ ב18 ע"י 
ישראל , החל לייצר חומרים גרעיניים המתאימים לייצור נשק . לדברי העיתון , 
מרכיבי המרעומים מתוצרת ארה"ב , שנתפסו שלשום היו מיועדים ככל הנראה לכור 
זה . מומחה אמריקאי לענייני נשק גרעיני , לאונרד ספקטור , הביע אתמול 
את ההערכה כי לעירק יידרשו לפחות חמש שנים , עד שתוכל לייצר פצצה . 
