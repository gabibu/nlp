אוטאווה ( ע"ץ וע"ר ) . ראש ממשלת קנדה , בראיין מלרוני , קרא לפשרה 
כדי למנוע את האיום של פרישת מחוז קוויבק מהפדראציה הקנדית לנוכח המחלוקת 
בשאלת תיקון החוקה . " אנו עומדים בנקודה קריטית בהיסטוריה שלנו . ההחלטה 
שנצטרך לקבל בשלושת החודשים הבאים תשפיע בצורה מכרעת על אורח החיים של העם 
הקנדי " , אמר מלרוני . בזירה הפוליטית הקנדית פרץ ויכוח סועער סביב מה שמכונה 
" הסכם אגם מיץ " , שהוא תיקון לחוקה המציע פתרון לסירובה של קוויבק , 
דוברת הצרפתית , לחתום על החוקה משנת 2891 , שניתקה את קשרי המימשל האחרונים 
שהיו לקנדה עם בריטניה . בין היתר , יעניק התיקון מעמד חוקי לזכותה של קוויבק 
להגן על תרבותה ועל מעמדה כ"חברה מיוחדת " . מבקריו של התיקון חוששים שמא 
ההסכם יעניק לקוויבק סמכויות יתר ויוביל לפירוקה של קנדה . לעומת זאת טוענים 
מנהיגי קוויבק כי אם הסכם יבוטל הם ישקלו אופציות אחרות , לרבות פרישתם 
מקנדה . מלרוני אמר בנאומו כי הוא יבקש מוועדה מיוחדת של הפרלמנט לבדוק הצעות 
פשרה לשבירת הקיפאון . הוא יצא בקריאה נרגשת להשגת פשרה ואמר : " כיום 
אני קורא לכל הקנדים לבחון בליבם פנימה את הבעיה ולחשוב שוב על המדינה הנהדרת 
שהקמנו ביחד " . 
