מאז נפרצה חומת ברלין בנובמבר שעבר , רק מעטים פיקפקו בהנחה ששעת האיחוד 
בין שני פלגי גרמניה ממשמשת ובאה . אך היו רבים שהביעו מורת - רוח , בעיקר 
מתוך הסתכלות על עברה של גרמניה , שאוחדה במאה הקודמת " בדם וברזל " על - 
ידי ביסמרק . אחד מהם היה ראש הממשלה , יצחק שמיר , שחשב ואולי בצדק 
להיות לפה לכעסו ולחרדותיו של עם ישראל לנוכח המתרחש . הוא נאלץ לבלוע 
את דבריו כעבור זמן קצר : שר החוץ שלו , משה ארנס , נשלח לגרמניה להתנצל 
ומאז , כבר הספיק לנפק תעודת - הכשר ישראלית נוספת לאיחוד ולמתאחדים . ואולם , 
הדעות , כלומר תגובתם הרגשית השלילית של הבריות לאיחוד לא איבדו בשל כך 
מתוקפן , ולא רק בקרב יהודים . שכנותיהן ובעלות - בריתן של שתי הגרמניות 
חשות שלא בנוח לנוכח התעצמותה החזויה של המדינה המאוחדת . והשבועון האמריקאי 
" טיים " , שגיליונו האחרון מדווח בהרחבה על המתרחש בגרמניה וסביבה , מביא 
את דעתו של קונור קרוז אובראיין , אירי - קאתולי , גוי למהדרין , איש - 
מדינה ומורה - הלכה - פוליטית נודע , ולהערכתו , החיה שבנפש הגרמנית תקום 
לתחייה עקב האיחוד . אפשר שכך יהיה ואפשר שלא . " טיים " עצמו מבטל את 
החשש , ואמנם רק מעטים הרואים באופק או מאחוריו היטלר חדש . אך יש רבים 
שלדידם איחוד גרמניה מתרחש בעיתוי הלא - נכון , וליתר דיוק : קודם שהשלימה 
אירופה של ה21 את האיחוד הכלכלי ( שבעקבותיו יבוא כמצופה האיחוד למדינה 
קונפדרטיווית ) . לדעה זו , כראוי לאופיה הספקולטיווי , תת - דעות מסועפות : 
אחת מהן מבוטאת במאמר שפורסם בגיליון האחרון של השבועון האמריקאי " ניו 
ריפבליק " וכותרתו " התחייה הגרמנית " . מחבר המאמר , צארלס קראוטהמר , 
מן הפיקחים והחריפים בפובליציסטים האמריקאים , טוען , כי מיזוג פלגי גרמניה 
בטרם הושלם האיחוד הכלכלי של אירופה של ה21 , ישבש מה שנראה בעיניו כהישג 
הראשי של התקופה שלאחר מלחמת - העולם השנייה דעיכת הריבונות . אם לצטט 
את קראוטהמר : " . . . הכפפת אירופה במלחמה הקרה לשלום סובייטי מכאן 
ולשלום אמריקאי מכאן , הועילה לכבישת הסכסוכים התוך - אירופיים " . איחודם 
של שני חלקי גרמניה ישים קץ לתהליך דעיכת הריבונות , או לפחות יעכבו לזמן 
לא - נודע . העמדת האיחוד בראש סדר - העדיפויות הגרמני , תודעתית ומעשית 
כאחד , לעומת מיסוס הריבונות בתוך קהילת ה21 , היא התפתחות שלילית ביותר 
לדעת המחבר , לא רק כשלעצמה גרמניה המתמזגת מפחידה פחות מגרמניה העומדת 
ברשות עצמה אלא כדוגמה לארצות הסובבות . היא תשוב להיות מעצמה כפי שהיתה 
( אולי למעלה מזה , מכוח עליונותה הכלכלית ) שכדי להקטין את סכנתה לבעלות - 
בריתה , הן יכוננו מחדש את הבריתות שלהן . דיפלומט מערב - גרמני קבל בשיחה 
עם " ואשינגטון פוסט " : הגברת תאצר נוקטת לאומנות צרה מאד בנוסח המאה ה91 ; 
הסכנה היא שכאשר ארץ אחת עושה כך , האחרות נאלצות ללכת בעקבותיה " . וקראוטהמר 
מוסיף , כמו מטעם תאצר : לא אנחנו התחלנו בזה . נצא מן ההנחה הלא - בלתי - 
סבירה של קראוטהמר , כי מיזוג פלגי גרמניה לא רק יגרום את האטת התהליך של 
איחוד קהילת ה21 , אלא ישבש את תהליך דעיכתה של הריבונות , ונשאל את עצמנו : 
האם זה טוב ליהודים או רע ? התשובה לשאלה זו אינה מותירה מרווח רב לספקולציה : 
בסיכום , זו התפתחות רצויה ויש להערכה זו יותר מטעם אחד . למדנו מן הניסיון , 
וביתר שאת , בשנות ה08 , כי אירופה המתאחדת אינה נוחה לישראל . היא גם 
אינה בדיוק נוחה לארה"ב , יהיו אשר יהיו הצהרותיהם של המנהיגים משני צדי 
האוקיינוס : בין השאר , האינטרסים הכלכליים מושכים את אירופה לצד הערבי . 
יתר על כן , התחרות עם ארה"ב על הבכורה בסביבת הים התיכון ובמערב האוקיינוס 
ההודי , אינה מוסיפה אהדה לישראל הנתפסת כשלוחה אזורית של ארה"ב . עולה 
מכאן כי עיכוב בהתגבשותה של קהילת ה21 אשר ללא ספק תהיה מלווה בחיזוק מעמדו 
של הפרלמנט האירופי העוין את ישראל במיוחד צריך להתקבל בקרבנו באנקת רווחה , 
לאו דווקא קולנית . ואילו גרמניה , מאוחדת או לא , עדיין חשה מחויבות 
מוסרית כלפי ישראל , שלא לדבר על זיקתה ( בכעין ביטוח - משנה ) לארה"ב . 
שיקולים אלה עשו את גרמניה המערבית , ללא ספק הבכירה בפלגי גרמניה המתמזגים , 
לארץ הנגישה ביותר מבחינת ישראל בתוך קהילת ה21 ואין לנו סיבה לחשוש מתמורה 
חדה במציאות זו בקהילה רופפת יותר , שבה אין היא חייבת לנטות אחר הרוב . 
לישראל של ימינו אלה , גרמניה המאוחדת אינה סכנה , על אחת כמה וכמה אם 
תתאשר הנחתו על קראוטהמר : ראוי שהממונים על מדיניותה החיצונית של ישראל 
ישימו לבם לעובדה זו וינהגו לפיה . 
