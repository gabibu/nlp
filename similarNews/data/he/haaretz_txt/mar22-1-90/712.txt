הפסקת המסחר הארוכה בבורסה לניירות ערך , לפני למעלה משבועיים , שהסתיימה 
בשעה טובה , מעלה את השאלה של רציפות המסחר בניירות ערך . אפשר להתייחס 
לנושא בשני מישורים ; האחד הפסקת מסחר כוללת , והאחר הפסקת מסחר בנייר 
ערך מסוים . הפסקת מסחר כוללת מוסדרת בחוק ניירות ערך תשכ"ח - 8691 , על 
פי החוק : לא תיסגר הבורסה אלא אם יש לדעתה או לדעת שר האוצר הכרח לעשות 
כן לטובת ציבור המשקיעים . לא תחליט הבורסה על סגירת הבורסה ליותר מיום עסקים 
אחד אלא באישור שר האוצר . החליטה הבורסה לסגור את הבורסה , תודיע על כך 
מיד לשר האוצר , והשר רשאי להורות שלא תיסגר או שתיפתח מחדש . המקרים בהם 
מופסק המסחר בשוק ניירות הערך כולו או בחלק ממנו הם , בדרך כלל , כאשר 
יש התרחשות בולטת בתחום המשקי - כלכלי כמו החלטות כלכליות חדשות , הכרזה 
על מדיניות כלכלית , פיחות מהותי וכיוצא באלה , או כמו המקרה המפורסם של 
הפסקת מסחר ארוכה באוקטובר 3891 בעת " משבר מניות הבנקים " . אחת הדוגמאות 
הבולטות שחזרה על עצמה בשנים האחרונות , היתה השמועה על מיסוי רווחי הון 
בבורסה . מישהו בעל סמכות היה מעלה את הנושא , הציבור הציף את חברי הבורסה 
בפקודות מכירה , הבורסה הפסיקה את המסחר ( בתיאום עם האוצר ) עד לקבלת 
הכחשה רשמית , והחיים חזרו למסלולם עד הפעם הבאה . סוגייה מסוג אחר היא 
הפסקת מסחר בנייר ערך בודד . נושא זה מוסדר בתקנון הבורסה , גם הוא מסמך 
בעל אופי משפטי , המאושר ע"י שר האוצר . הבורסה נוהגת להפסיק מסחר ליום 
אחד או יותר , במידת הצורך , כאשר יש מידע חדש או שחלה אי - בהירות בעניינה 
של חברה מסוימת . הפסקת המסחר נועדה לתת שהות לציבור ללמוד את המידע החדש . 
הבעיה מתעוררת תמיד במצב של " אי - בהירות מתמשך " . האם עצם פרסום " אי - 
בהירות " מכשיר את המשך המסחר , כשכולם יודעים על אי - הבהירות ולוקחים 
את הסיכון על עצמם או שהבורסה , כאחראית על ניהול שוק תקין , איננה מוכנה 
להתיר מסחר בתנאי אי - בהירות ואי - ודאות . שיקול הדעת שהתקנון משאיר לבורסה 
הוא רחב למדי , ולמעשה , יש לקבל בכל מקרה החלטה לגופו של עניין . ישנה 
שורה של מקרים , בהם משאיר התקנון לדירקטוריון הבורסה סמכות להפסיק מסחר 
לתקופה מוגבלת או בלתי מוגבלת . במקרה כזה מתפרסמת הודעה , וניתנת לציבור 
הזדמנות להשיג כנגד קבלת ההחלטה . זוהי תמצית ההוראות הקשורות לנושא . 
ציבור המשקיעים , אינו אוהב לרוב הפסקות מסחר ( למעט מקרים בהם הוא צופה 
ירידות שערים ) גם כשתכליתן להגן עליו , ומעדיף המשכיות ורציפות במסחר , 
גם אם ישנה אי - בהירות או אי - ודאות בענייני החברה . לא החוק ולא התקנון 
מטפלים במקרה של הפסקת המסחר הנובעת מאילוץ של שביתה על - ידי עובדי הבורסה . 
