בישיבה מיוחדת , שיקיים היום הוועד המנהל של רשות השידור , יתבקשו הכתב 
יגאל גורן , מנהל חטיבת החדשות , אלימלך רם ומנהל הטלוויזיה , נסים משעל , 
לענות להאשמותיו של המשנה ליו"ר , שלמה קור , בעניין הראיון שערכה הטלוויזיה 
עם הרב עובדיה יוסף . קור מאשים את גורן בבימוי הראיון וב"עשיית תשדיר שירות 
למערך " . עוד ידון היום הוועד המנהל בהסכם השכר הבלתי - ממומש עם העובדים , 
שבעקבותיו מחבלים העיתונאים זה חודשים בלוח השידורים . העיצומים שהם נוקטים , 
הכוללים הפסקת עבודה על משדרים מיוחדים והפקות , גרמו לביטול המופע " תפוח 
הזהב " ה"אוסקר " של רשות השידור שאמור היה להיערך ביום העצמאות . הוועד 
המנהל יעסוק היום גם במציאת תפקיד לרפי גינת , שהוחזר לעבודה בשבוע שעבר . 
עדיין לא נקבע אם להשיבו לתפקידיו הקודמים או להיצמד להמלצתה של פרקליטת 
המדינה , דורית בייניש , ולהחזירו לעבודה בתפקיד שאינו ניהולי ואינו כרוך 
בהופעה על המסך . 
