( ע ) . תושב ירוחם נהרג שלשום לפנות בוקר בתאונת דרכים וגופתו נמצאה 
אתמול בתהום ליד כביש הנפט במבואות העיירה . שלשום נמסרה הודעה למשטרת דימונה 
על היעדרו של חיים דדון , בן 03 , מירוחם . אשתו סיפרה , שבעלה יצא אחרי 
השעה 1 בלילה , אור ליום ד , ממסיבה שנערכה בירוחם ומאז לא שב הביתה ועקבותיו 
נעלמו . סמוך לשעה 3 אחה"ץ ביום ה הודיע נהג סמיטריילר למשטרה , כי הבחין 
במכונית שהיתה בקרקעית תהום , במרחק של שלושה ק"ם לפני הכניסה לירוחם בכביש 
הנפט לכיוון באר שבע . שוטרים יצאו למקום ובעומק של 02 מטרים מצאו מכונית 
מסחרית מסוג " פולקסווגן טראנספורטר " , כשבתוכה הנהג ללא רוח חיים . 
הנהג ההרוג זוהה כנעדר מירוחם . מהמשטרה נמסר , שהמנוח נהג בלא שיהיה ברשותו 
רשיון נהיגה . בוחן של לשכת התנועה במשטרת מרחב הנגב , שחקר את נסיבות 
התאונה קבע , כי אירעה התהפכות עצמית . הבוחן מצא סימנים לכך , שבנסיעה 
בכביש ישר ירדה המכונית לשוליים הימניים של הכביש . לאחר מכן הצליח הנהג 
להחזיר את הרכב לכביש , ירד לשוליים השמאליים ומשם נפל לתהום בעומק של 02 
מטרים ונהרג . 
