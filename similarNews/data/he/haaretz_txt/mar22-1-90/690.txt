נשיא ליטא , ויטאוטאס לנדסברגיס , הפגין אמש גישה פייסנית כלפי ברית המועצות 
במהלך מסיבת העיתונאים הקבועה שלו . לא פחות משלוש פעמים ציין כי " צריך 
להמנע מעימותים עם הרשויות הסובייטיות " . נימת הדברים הפייסנית נשמרה כאשר 
התייחס לשלוש נקודות המחלוקת העיקריות בין וילנה למוסקווה : יחידות ההגנה 
העצמיות שקמו לשמירה על הגבולות , החרמת הנשק שברשות האזרחים ושאלת משאל - 
עם לגבי העצמאות שדורשת מוסקווה . כך הצהיר הנשיא הליטאי כי שאלת ה"מתנדבים " 
הליטאים שהתנדבו להגן על גבולות הרפובליקה שלהם " אינה שאלה דחופה כרגע . 
זה יעורר מחלוקת חדשה , ואנו איננו יכולים להסתכן בכך " . בהתייחסו לשאלת 
החרמת כלי הנשק , אמר לנדסברגיס , כי ההנהגה הליטאית החליטה להשתדל להמנע 
מעימותים במקרים של החרמות נשק . יש לציין כי מרבית מחזיקי הנשק הינם ציידים 
בעלי רשיון הניתנים לאיתור בקלות . הליטאים חוששים מפשיטות על בתי מחזיקי 
הנשק ומתקריות אלימות העלולות לפרוץ במקרים כאלה . אתמול היה היום האחרון 
בו מותר היה עדיין להחזיק בכלי נשק . קודם לכן הודה דובר של סוכנות הידיעות 
הליטאית הרשמית , כי רוב תושבי ליטא החליטו להפר צו נשיאותי , שקרא להם 
למסור את כלי הנשק שבידיהם לצבא האדום . דובר של משרד הפנים הליטאי מסר , 
כי רק כ000 , 1 תושבים מסרו כלי נשק , ולא לידי הצבא כי אם לידי המיליציה 
הליטאית . מומחים מעריכים כי כ000 , 03 ליטאים מחזיקים ברשותם כלי נשק . 
לנדסברגיס לא שלל לגמרי את האפשרות של משאל - עם בליטא . לדבריו , השאלה 
היחידה שניתן לשאול במקרה כזה היא : " האם ברצון הליטאים לחזור לחיק ברית 
המועצות ? " . " אנו ממתינים לשיחה טלפונית עם גורבצוב , שעקרונית לא 
נדחתה על הסף " , הוא הוסיף . לנדסברגיס אף הודיע כי הסכים לקבל את הזמנת 
גורבצוב להשתתף בכנס של ראשי כל הרפובליקות של בריה"ם , על אף הכרזת העצמאות 
של ליטא , ולמרות שרשמית היא ניתקה עצמה מכל קשר פוליטי עם בריה"ם . דברי 
הנשיא עמדו בסתירה מסויימת לקריאה דרמתית שהשמיע קודם לכן : " האם מוכנות 
מדינות המערב למכור את ליטא לבריה"ם ? ! המיליציה הליטאית , שהתייצבה לימין 
הממשלה הבדלנית החדשה , הכריזה אתמול כי היא מוכנה " להגן על העם הליטאי " 
נגד פרובוקציות , אפילו נגד אלו של אנשי הצבא האדום . " אם הצבא יפעל 
נגד העם אגן עליו " , הכריז אתמול אלגירדאס פאלצקה , סגן ראש המחלקה המיבצעית 
של המיליציה בשכונת לנין שבמרכז וילנה . " למדנו מאז בית הספר של המשטרה 
לכבד את החוק , והחוק שלנו הוא החוק הליטאי . הכלל שלנו הוא להגן על האינטרס 
של העם " , הוסיף פאלצקה , ששירת בעבר בצבא הסובייטי . " עמדת האוכלוסיה 
כלפי המיליציה השתנתה בימים האחרונים , שכן האנשים הבינו כי המיליציה היא 
הכוח היחיד המסוגל להגן עליהם במקרה של סכנה , במיוחד במקרה של התקפה ברוטאלית 
נגד אנשים פרטיים " , הוסיף . הוא העדיף להשיב בליטאית על השאלות , ולא 
ברוסית . שר הפנים של ליטא , מאריונאס מיסיאוקוניס , הוחזר בשבת לתפקידו , 
לאחר שהבטיח לכבד את החוק הליטאי בתחום הרפובליקה , וציווה על 000 , 31 
אנשי המיליציה הליטאית רובם ילידי ליטא לסור למרות הממשלה . עיתונאית צרפתיה 
ראתה ביום שני אחה"ץ מכונית של משטרת התנועה שעצרה שלושה אנשי צבא , משום 
שהחנו את מכוניותיהם בדיוק מול בניין האיגודים המקצועיים , בלב וילנה . 
השוטרים דרשו מהחיילים להציג את מסמכיהם , ושאלו מדוע הם באים לבניין רשמי 
זה . לבסוף הורו אנשי המיליציה לחיילים ללכת בעקבותיהם , לעיני קהל רב 
שהתבונן בנעשה בשביעות רצון בולטת . קפידבינבוילנה שרר אתמול השקט שלאחר 
הסערה , אך גם השקט שלפניה . מי שחשש מפני ניסיון של צנחנים סובייטים לכבוש 
את בניין הדואר המרכזי או תחנות שידור התבדה . בבנייני התחנות והדואר שהו 
כל העת אנשי משמר אזרחי , שלא היו חמושים , ועשרות כתבי טלוויזיה . באמצעות 
תחנת הטלוויזיה של וילנה הועברו עד כה לכל העולם כתבות מצולמות על הארועים 
בליטא . משרד הדואר המרכזי מהווה צומת תיקשורת לכתבים . השתלטות הצבא על 
בניין הדואר המרכזי ובנייני תחנות הרדיו והטלוויזיה עשוי להתרחש בכל שעה . 
עד עתה נמנעו חיילי הצבא מפעולה זו , ייתכן שבשל נוכחות הכתבים הזרים במקום . 
אולם הכתבים הזרים השוהים בליטא נתבקשו על ידי נציג משרד החוץ הסובייטי , 
יורי גרניצקיך , לעזוב את הארץ , ובמוסקווה אין מתירים לכתבים נוספים 
לצאת לליטא . עד כה נימקו השלטונות את העיכובים במתן אשרות לביקור בליטא 
בדאגה לביטחונם האישי של העיתונאים . אתמול העלה דובר משרד החוץ הסובייטי , 
גנאדי גראסימוב , נימוק אחר . לדעתו , " השפעת כוחות קיצוניים בליטא 
מעמידה בספק את האובייקטיביות של הדיווחים " . בגלל עזיבת הכתבים הזרים מגיעות 
עתה מליטא למוסקווה רק ידיעות מקוטעות של עיתונאים ליטאים , המטלפנים לעמיתיהם 
במוסקווה . חברי הפרלמנט הליטאי ביקשו מהכתבים הזרים שקבלו הוראה לשוב למוסקווה : 
" אל תעזבו אותנו . אתם קו ההגנה היעיל ביותר נגד התוקפנות הסובייטית " . 
ביומן החדשות של הטלוויזיה הסובייטית " וורמיה " מוקדשות מדי ערב כתבות 
לארועים בליטא , תוך מתיחת בקורת על " ההסתה האנטי סובייטית המתנהלת בכלי 
התקשורת הליטאיים , בסיוע צוות כתבי החוץ שבאו לוילנה לחפש סנסציות " . משקיפים 
במזרח אירופה ציינו אתמול בתמהון , כי בראיון שהעניק הנשיא גורבצוב לטלויזיה 
הסובייטית , לא עלה כלל הנושא הליטאי . קפידבינאולם ממשלת בריה"ם לא הייתה 
שותפה אתמול לשתיקת גורבצוב . בהודעה שפירסמה האשימה את ליטא בהפצת תעמולה 
אנטי סובייטית . הודעה דומה פירסם גם מפקד הצנחנים הסובייטים בליטא , הגנרל 
ולדיסלאב אצאלוב , שמחה בתוקף על מה שכינה " הפרובוקציות נגד החיילים הסובייטים 
בליטא " . " הפרובוקציות נגד החיילים , והתקריות עם בריונים צעירים התוקפים 
אנשי צבא ומיתקנים צבאיים , מתרבות יותר ויותר בליטא " , אמר הגנרל , בראיון 
לסוכנות טאס . הוא סיפר , כי קבוצה של אזרחים הצליחה להכנס לבסיס של יחידה 
צבאית בקובנה ( העיר השניה בגודלה בליטא ) , ובעזרת נשק ניסתה לפרוץ את 
הדלת למחסן הנשק בבסיס . כן טען כי חייל , ששמר על מוסך צבאי , נפצע בקובנה 
על ידי אבנים שזרקו " בריונים " . " כל הפעולות הללו " , הוסיף הגנרל , 
" נועדו להשתלט על נשק ולהתגרות בחיילים כדי שיפתחו באש " . משרד ההגנה 
הסובייטי הכחיש אתמול שמועות לפיהן יש בכוונת מוסקווה להגדיל את מספר חיילי 
הצבא האדום ברפובליקה הליטאית . כן הצהיר משרד ההגנה , כי כל הצווים הנשיאותיים 
שהטיל מיכאיל גורבצוב על ליטא עדייו בתוקף . " לאיש לא צריך להיות ספק " , 
גרסה הודעת משרד ההגנה , " כי הסדר בליטא יושב על כנו " . בהודעה נוספת 
הבטיחו השלטונות במוסקווה , שלא להעניש את עריקי הצבא שנתפסו בפשיטת הצבא 
שלשום . קפידבינהנשיא לנדסברגיס שלח ביום שלישי איגרת מחאה לנשיא בריה"ם , 
מיכאיל גורבצוב , ודרש לשחרר את 21 החיילים , שלדבריו " נחטפו בפעולה 
תוקפנית נגד העם הליטאי " . אולם מסיס לאורינקוס , יו"ר מועצת הפרלמנט בליטא , 
הודיע אתמול בטלויזיה כי העריקים יוחזרו ליחידותיהם וישארו שם עד שיסיימו 
את שירותם הצבאי או עד שיושג הסדר בין מוסקווה לליטא . קפידבינילנה בונר , 
אלמנתו של הלוחם הסובייטי לזכויות האדם , אנדריי סחרוב , קראה לנשיא ארה"ב , 
גורג בוש , להכיר בהכרזת העצמאות של ליטא ולכונן עמה יחסים דיפלומטים . 
" אין לשלם על טעויות בריה"ם בדמם של אנשי ליטא , שבתקופת של סטאלין איבדו 
שליש מאוכלוסייתם במחנות ריכוז ובגירושים לסיביר " , אמרה . לדבריה , במשך 
05 שנה התיחסה ארה"ב לסיפוח המדינות הבאלטיות לבריה"ם כאל צעד לא חוקי . 
" הייתה זו הצהרה אמריקאית מוסרית בגנות הסכם מולוטוב - ריבנטרוף , או 
לייתר דיוק , עסקת סטאלין - היטלר . האם הצהרה זו הייתה ריקה מתוכן ונועדה 
להוליך שולל את העם האמריקאי והעולם כולו ? " , הקשתה בונר . " אני פונה 
אליך , כי אני יודעת שאנדריי סחרוב היה עושה זאת " , הוסיפה . ממשל בוש 
נקט בתגובה זהירה להכרזת העצמאות של ליטא מה11 במארס , בתקווה לעודד את 
הדמוקרטיה בבריה"ם מבלי לתקוף ישירות את גורבצוב ואת תנועת הרפורמות . עד 
עתה השמיע רק ראש ממשלה אחד במערב , זה של נורווגיה , הודעת תמיכה חד משמעית 
בליטא העצמאית . 
