( ע ) . במושב הרביעי של ועידת מפ"ם , שייערך מחרתיים בקולנוע שביט בתל - 
אביב , ייבחר לראשונה יושב ראש המפלגה . זאת בהתאם להחלטת המושב השלישי 
של מפ"ם מלפני כחודש , לבטל את תפקידי המזכיר המדיני ומזכיר המרכז , שהיו 
קיימים עד כה ולהחליפם בתפקידי יושב ראש ומזכיר . על תפקיד יו"ר המפלגה 
יתמודדו אלעזר גרנות ואמרי רון . בנוסף לבחירת יושב הראש תושלם גם בחירת 
מרכז חדש למפ"ם , המונה 106 חברים , ויתקיימו דיונים על הצעות לחוקה חדשה 
למפלגה . בין ההצעות : הגדרת מעמדו של הדור הצעיר במפלגה , חובות וזכויות 
החברה וכן הכנסת סעיף בחוקה המונע כפל תפקידים במפ"ם . לפי הצעה זו לא יוכל 
נציג מפ"ם במזכירות מועצת הפועלים להיות גם חבר מועצת העיר , ולהיפך . 
