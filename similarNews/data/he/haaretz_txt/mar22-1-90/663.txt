ראש עיריית צפת , זאב פרל ( ליכוד ) , שלח אתמול מכתב למנהל בית המלון 
" מוטל צפת " שבו אמור להתקיים בסוף השבוע הכינוס של " שלום עכשיו " , 
ובו הוא מזכיר לבעל המלון כי אין לו אישור לנהל עסק כדין . המכתב נשלח 
במסגרת הנסיונות למנוע את הכינוס בהשתתפות פייסל אל - חוסייני . כזכור , 
הודיעו פעילים של הליכוד ושל " חזית ארץ ישראל השלמה " כי ישתמשו בכוח 
כדי למנוע ניסיון לקיים את הכינוס בצפת . " מטרתו של כינוס זה היא להתגרות 
בתושבי צפת , שרק מעטים מאד מהם תומכים בתנועת שלום - עכשיו " , טען פרל . 
תנועת " שלום עכשיו " החליטה לקיים את הכינוס במלון " מוטל צפת " , לאחר 
שבעל מלון " תל - אביב " בעיר החליט ברגע האחרון לדחות את בקשת התנועה 
לקיים את הכינוס במלונו . מנהל " מוטל צפת " , מאיר מיבר , אמר : " לא 
פחדתי בעבר מ21 אלף הערבים שגרו כאן , ואני לא מפחד גם מפייסל אל - חוסייני " . 
המשטרה תיערך בסוף השבוע בכוחות גדולים כדי למנוע הפרות סדר במקום . 
