המועצה הציבורית לשימור מבנים ואתרי התיישבות מתריעה על ההזנחה הנמשכת באתר 
הגבורה ממלחמת השחרור של " גשר עד הלום " , בין אשדוד לאשקלון , במקום 
שבו נחסמו כוחות הפלישה המצריים בדרכם לתל אביב במלחמת השחרור . מול אתר 
גשר עד הלום החלו המצרים לפני כמה חודשים בהקמת אנדרטת הנצחה לחייליהם , 
על פי הסכמי קמף דיוויד . מתחם גשר עד הלום כולל את גשר המכוניות , גשר 
הרכבת ואת הפילבוקס . על הגשר נערכו במלחמת השחרור קרבות מרים ובאחד מהם 
נפלו במקום 05 לוחמים מפלוגתו של המ"ף אריה קוצר , שנהרג בהמשך המלחמה בקרבות 
הדרום . עמותת גבעתי הציעה להנציח את שמו של אריה קוצר באתר שישוקם ויטופח 
במקום , אולם הדבר לא מתבצע מהיעדר תקציב . המועצה לשימור אתרים אומרת , 
כי כבר יותר מ04 שנה עומדים גשרי עד הלום והפילבוקס מוזנחים . נחל לכיש , 
שעליו הם נטויים , מזרים שפכים מצחינים וגרוטאות מושלכות בערוצו . אלפים 
של תלמידי בתי ספר , חיילים ומטיילים , פוקדים את המתחם מדי שנה , והמקום , 
שבו נחסם הצבא המצרי הפולש , ממשיך לעמוד בשממונו . לפני חודשים אחדים 
החלו המצרים להקים במקום אנדרטה לחלליהם , שתיבנה על בסיס משופע ועליו אובליסק 
בגובה של 21 ם . כל המבנה המצרי יצופה באבן גרניט אדומה שתובא ממחצבות אסואן . 
" מול האנדרטה המצרית יעמוד האתר שלנו בשממונו . אנו קוראים לכל המוסדות 
הנוגעים בדבר להתגייס ולמצוא את המימון לטיפול באזור הגשר והפילבוקס , כדי 
שלא ניאלץ לעמוד עירומים מול פני ההיסטוריה " , אומרת המועצה לשימור מבנים 
ואתרי התיישבות . יצויין כי גשר עד הלום בנוי על תוואי דרך הים הקדומה . 
יסודות הגשר הנוכחי הם רומיים ועברו שיקום במאה ה91 על ידי הטורקים . בשנים 
האחרונות נבנה גשר נוסף במקביל לגשר זה , שעבר שיפוץ , כדי לאפשר זרימה 
מוגברת של תנועה . 
