נבחרת הכדוריד הלאומית של ישראל ממריאה היום לפינלנד , שם תשתתף באליפות 
העולם דרג ג שתחל במוצאי שבת ובו תתמודד ישראל ( בשעה 00 . 81 ) עם נבחרת 
יוון . מישחקה השני של הנבחרת יהיה ביום א עם בלגיה . ראשי הנבחרת הישראלית 
שומרים על פרופיל נמוך , אך מקווים להשיג את זכות העליה לדרג ב העולמי . 
ישראל משובצת בבית אחד עם יוון , בלגיה , נורווגיה , טורקיה ומערב גרמניה . 
מישחקי הבית הישראלי יהיו בעיר טורקו ושלוש הראשונות בבית יבטיחו את הופעתן 
בדרג ב העולמי . בתום מישחקי הבית בטורקו יהיו מישחקי הדירוג של האליפות 
בהלסינקי , שם יתמודדו בבית המוקדם נבחרות פינלנד , הולנד , בולגריה , 
לוכסמבורג , פורטוגל , אטליה . יו"ר איגוד הכדוריד , מני וייצמן , אמר 
ערב המראת הנבחרת לפינלנד , כי נבחרת זו סבלה ממספר מוגבל של מישחקים בין - 
ארציים וימי אימונים מועטים בגלל קשיי תקציב . " זו פעם ראשונה שלא ערכנו 
לנבחרת מחנה אימונים סגור ונאלצנו לוותר על מבחנים בין - ארציים " . עם זאת 
ציין וייצמן , כי הובטח לנבחרת על ידי מנכ"ל חברת " קלר " שאימצה את הנבחרת , 
אלברט קונפידן , כי אם תצליח לעלות לדרג ב העולמי , תזכה במסע פרס לסידרת 
משחקים בארה"ב בקיץ . בראש המשלחת עומד עמי שדה . מנהל הנבחרת הוא אני קמינסקי 
והמאמנים יאנוש אדוריאן וזב זילברברג . 
