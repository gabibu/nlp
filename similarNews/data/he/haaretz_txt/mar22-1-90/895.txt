( ע ) . מעצרו של אילן - רוברט לוי ( 72 ) , תושב שכונת דניה בחיפה 
החשוד בביצוע מעשים מגונים בצעירים וקטינים , הוארך ביום ששי ב51 יום להמשך 
חקירה . בא כוח המשטרה טען בפני שופט השלום סלים גובראן כי בחודש האחרון 
קיים החשוד קשר עם נערים מרחבי הארץ , הזמינם לביתו , ושם , תוך התחזות 
כנציג איגוד השידור האירופי , שכנע אותם להצטלם בעירום והנציחם במצלמת וידאו . 
בחיפוש שערכה המשטרה בביתו של החשוד נתפסו 081 קלטות וידאו , שבחלקן מופיעים 
הקטינים בעירום . נציג המשטרה סיפר כי החשוד הערים על קרבנותיו , והבטיח 
להם קידום בשטח האמנותי . החשוד טען בבית המשפט כי רק אחד מהנערים המצולמים 
היה קטין , ואילו השאר בגירים . " צילמתי אותם בעירום בהסכמתם . הקשר 
נוצר כדי לפתח את נושא המשחק אתם . זה נכון שאמרתי בהתחלה שאלמד אותם משחק 
ובמהלך העניינים עברנו לצילום . צילמתי אך ורק בגלל החוויה האישית של שנינו " , 
אמר . השופט גובראן פסק כי העבירות המיוחסות לחשוד הן חמורות , ומחומר 
החקירה עולה כי לוי צילם מספר גדול של נערים בעירום . " מחומר החקירה מתברר 
שהחשוד שכנע בעורמה את הקטינים לבוא לביתו כדי ללמד אותם את רזי המשחק . 
אך הוא ניצל זאת כדי לקיים עמם יחסי מין " , אמר השופט , והוסיף : " קשה 
להעלות על הכתב את התיאורים אותם מתארים חלק מהנערים לגבי המעשים שביצע בהם 
החשוד , בגלל חומרתם וצורתם המזעזעת . אך ניתן לקבוע בוודאות , כי העבירות 
המיוחסות לחשוד הן מן החמורות ביותר " . 
