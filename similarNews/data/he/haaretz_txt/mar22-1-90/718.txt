ראש המועצה המקומית מצפה רמון , שמואל כהן , פנה לשרי התקשורת והאוצר בבקשה 
לזכות בחלק מהתקציב שייעדה הממשלה לפיתוח הערבה . זאת על חשבון 61 מיליון 
דולר שהעבירה ממשלת ארה"ב לממשלת ישראל , עם אשרור ההסכם להקמת תחנת " קול 
אמריקה " בערבה . בכוונת מצפה רמון להשתמש בתקציבים , אם יאושרו , לפיתוח 
אתרי תיירות מושכים , וכן לסלול כביש חוצה מכתש רמון . הבקשה נבחנת כעת 
במשרד התקשורת . דרישה נוספת שהועלתה ע"י כהן היתה לחייב קבלנים שיזכו בעבודות 
הקמת התחנה , להעסיק עובדים מקרב תושבי מצפה רמון . 
