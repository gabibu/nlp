וינדהוק ( ע"ר ) . אתמול הושבעו בווינדהוק , בירת נמיביה , מנהיגי ארגון 
הגרילה לשעבר סוואפ"ו כשרים בממשלת נמיביה . במהלך כל הלילה חגגו התושבים 
את הכרזת העצמאות בריקודים סוערים , מצעדים , מסיבות ובטקסים על פי המסורות 
השונות של השבטים . רבבות מיביים , מבני כל הגזעים , נהרו לרחובות הראשיים 
של הבירה כדי להריע לתהלוכת העצמאות שנערכה לאחר שהשרים הושבעו לתפקידם . 
נשיא ארה"ב , גורג בוש , הודיע אתמול על כינון קשרים דיפלומטיים מלאים 
עם נמיביה , והביע איחולי הצלחה למדינה שזכתה זה עתה בעצמאותה , ולנשיאה , 
סאם נגומה . הנשיא בוש גם הודיע על ביטול העיצומים הכלכליים שהוכרזו ב6891 
נגד נמיביה , במסגרת הצעדים נגד דרום - אפריקה ששלטה אז בטריטוריה זו . 
" העצמאות של נמיביה מציינת את קץ הקולוניאליזם באפריקה " , הכריז בוש . 
גם מערב - גרמניה הכירה אתמול רשמית בנמיביה , ביום הראשון לעצמאותה . נמיביה , 
דרום - מערב אפריקה לשעבר , היתה מושבה של גרמניה הקיסרית עד 5191 . באותה 
שנה כבשה דרום - אפריקה את הטריטוריה וזכתה למנדט מחבר הלאומים . בנמיביה 
עדין חיים יוצאי גרמניה רבים , והם פעילים במסחר ובתעשיה . מנהיג הקונגרס 
האפריקאי הלאומי , נלסון מנדלה , קרא אתמול בווינדהוק למערב - גרמניה להושיט 
סיוע פיננסי כדי ליישב מחדש בדרום - אפריקה אלפי חברים של הקונגרס האפריקאי 
שגלו לחו"ל , במהלך המלחמה נגד השלטון הלבן . הוא אמר לשר החוץ המערב - 
גרמני הנס - דיטריך גנשר כי לארגון יש כ000 , 02 חברים החיים באזורים שונים 
של אפריקה . סיוע החוץ שתעניק קנדה לנמיביה יעלה על ארבעה מיליון דולר . 
מוניק לנדרי , השרה הממונה על סחר חוץ , הודיעה בווינדהוק על סיוע נוסף 
בסך מיליון דולר למימון חיסונים נגד מחלות לילדי נמיביה באמצעות יוניצ"ף . 
יחד עם מיליון הדולר שהובטחו על ידי ראש הממשלה ברייאן מלרוני כסיוע לנפגעי 
בצורת ומימון פרוייקטים אחרים , יעלה הסכום על ארבעה מיליון דולר . צבא 
נמיביה הוזמן להתאמן עם צבא קנדה , ויימשך פרוייקט אימון כוחות המשטרה של 
מדינה זו ע"י יועצים קנדיים . הוצאותיה של קנדה בהחזקת יחידותיה בכוח האו"ם 
במדינה האפריקאית החדשה מ7791 , והפיקוח על מערכת הבחירות , הסתכמו עד 
עתה ב51 מיליון דולר . 
