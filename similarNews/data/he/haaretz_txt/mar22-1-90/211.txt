לוקסמבורג ( ע"ץ ) . שר החוץ של פולין , קזיסטוף סקובישבסקי , הציע 
אתמול להקים בריגדות בין - לאומיות שעיקרן גרמנים ופולנים , שיוצבו על הגבול 
בין גרמניה המאוחדת לבין פולין . סקובישבסקי אמר את הדברים בוועידה של איגוד 
מערב אירופה בלוקסמבורג . לדבריו , יש לו פתרונות אישיים צנועים יותר , 
כמו להציב בגבולה המזרחי של גרמניה המאוחדת , צבא גרמני ללא יכולת התקפה . 
הוא הוסיף כי אפשר להקים בריגדות של גרמנים ופולנים או גרמנים וצכים , כדוגמת 
הבריגדות הצרפתיות - גרמניות . סקובישבסקי הזכיר כי פולין מתנגדת לרעיון 
של גרמניה נייטרלית , אולם מדבריו משתמע כי ארצו תסכים לכך שגרמניה המאוחדת 
תשתייך לברית נאט"ו . עם זאת הוסיף כי יהיה צורך לתת ערבויות לאחר שמזרח 
גרמניה לא תהיה יותר בת בריתה של ברית המועצות . 
