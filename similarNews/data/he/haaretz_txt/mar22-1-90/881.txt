הוואנה ( ע"ר ) . פקיד אמריקאי העושה בהוואנה אמר כי שידורי הבידור והחדשות 
בטלוויזיה המכוונים לקובה הם חוקיים , שלווים , ומהווים חלק מן המאמץ לחזק 
את הדמוקרטיה והחירות בעולם כולו . קודם לכן תקפה ממשלת קובה את שידורי תחנת 
הטלוויזיה האמריקאית " מרטי " , שהחלה בשידורים ניסיוניים לקובה ביום חמישי , 
בטענה כי זהו מעשה תוקפנות ופגיעה בריבונות הלאומית של קובה . על כך הגיב 
ראש משרד האינטרסים של ארה"ב בהוואנה באמרו כי " מטרת שידורי מרטי איננה 
מלחמתית ואיננה תוקפנית . המטרות הן כולן חיוביות וטובות " . בינתיים נמסר 
כי טכנאים קובאנים החלו לשבש את שידורי " מרטי " , בניסיון למנוע את קליטתם 
על מסכי הטלוויזיה בקובה . 
