הרארה ( ע"ר ) . אזרחי זימבאבווה יחרצו , במהלך יומיים של בחירות ישירות 
לנשיאות הנערכות לראשונה , את גורלו של הנשיא רוברט מוגאבה . מוגאבה שולט 
במדינה בעשר השנים האחרונות מאז העברת השלטון לידי הרוב השחור . מוגאבה , 
66 , מקווה לזכות במנדט ולהפוך את אחת הדמוקרטיות הרב - מפלגתיות הבודדות 
באפריקה למדינה של מפלגה אחת . מתחרהו העיקרי של מוגאבה הוא מנהיג התנועה 
לאחדות זימבאבווה ( - - ) , אדגר טקרה , שטען כי הוא חושש מפני זיוף 
הבחירות . קבוצה להגנת זכויות האדם בזימבאבווה מסרה על התגברות האלימות ומסע 
הפחדה שעורכים אנשיו של מוגאבה . לדברי הקבוצה מהווים מעשים אלה פגיעה בחופש 
ובהגינות של הבחירות . הקבוצה ביקרה בחריפות את מפלגתו של מוגאבה על הירי 
על מועמד האופוזיציה , פאטריק קומבאי בשבת , כהתפתחות מזעזעת ושימוש לרעה 
במנגנון המדיני למטרת הפחדה . מוגאבה , הסבור כי תחרות רב - מפלגתית אינה 
מתאימה לאפריקה , אמר לתומכיו בנאומו האחרון לפני הבחירות : " אנו רוצים 
לקבור את זום . עלינו להשליכם לקבר ממנו לא יקומו עוד " . בזימבאבווה סבורים 
משקיפים כי אם ייבחר מוגאבה , הוא יבטל את הסעיפים בחוקת המדינה , שנוסחה 
בהשראת בריטניה , העעוסקים בחופש ההתאגדות ובזכות להקים מפלגות אופוזיציה . 
זום , שהוקמה בשנה שעברה , מתחרה על 021 מושבים בפרלמנט חדש . 03 מושבים 
נוספים יוקצו לראשי ערים ומינויים של הנשיא . מפלגות אחרות אינן מהוות איום 
עבור מוגאבה . מוגאבה פעל לפני הבחירות בעיקר באזורים הכפריים , והבטיח 
לאיכרים להעביר לרשותם אדמות אותם יפקיע מהעשירים הלבנים . לפועלים בערים , 
הסובלים מבעיות תחבורה ועליית מחירים הבטיח מוגאבה יותר אוטובוסים , מגורים 
טובים יותר וכלכלה משופרת . תוצאות הבחירות צפויות מחר , בתום שני ימי הצבעה . 
