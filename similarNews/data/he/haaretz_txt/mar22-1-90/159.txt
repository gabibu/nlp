עכשיו בנושא הכלכלי . כל מיני מושכי - בעט חושבים שהם היו מצליחים יותר . 
אחד כתב שהייתי " פשר מאוד " , ולפחות לא הזקתי . גם זה משהו . אבל היה 
גם פרופסור לכלכלה שכתב : " תפקדו היה על תקן של משקם . הוא בלם את צלילת 
הפעילות הכלכלית , הכניס את המשק למסלול יציאה מהמיתון , עצר את גידול 
האבטלה , יצר עודף במאזן התשלומים , עיצב מדיניות גמישה של שער - החליפין , 
שיפר את מוצקותו הפיננסית של המשק בשוק ההון הבין - לאומי , בגדול הוא 
הצליח מאוד " . נו , התפלאתי . הוא מתכוון אלי ? והרי הוא פרופסור לכלכלה . 
חברים , אין זה סוד שלא באתי לאוצר מרצוני . להיפך , באתי לכאן על - כורחי . 
ידידי אמת גילו לי שהיו חברים ששמחו על הליכתי לאוצר , קיוו שאשבור ראש 
ורגל . ידעתי הסכנות ובכל זאת הלכתי . מדוע ? מפני שבנוסף למשימה הממלכתית , 
היתה שליחות תנועתית : להציל את משק העובדים המפואר שלנו . מעבר לקידום 
השלום , זו היתה משימתי ב51 החודשים שלי באוצר . חושבים שהיה קל להתמודד 
עם הפקידים באוצר ? עם הפוליטיקאים של הליכוד בכנסת ? עם התקשורת ? הקשיים 
היו עצומים , ובכל זאת השגנו הישגים ואזכיר אותם בקיצור . הצלנו את הקיבוצים 
משואה . העברנו תוכנית הבראה בוועדת הכספים מול גורמים עוינים . הביצוע 
מתעכב מסיבות שאינן תלויות בנו , אבל אגלה לכם סוד : מכיוון שהביצוע התעכב , 
הפקדנו בשנה שעברה כמיליארד שקל בבנק - ישראל , והכסף הזה ממתין לקיבוצים . 
קופת - חולים . כשהראו לי פקידי האוצר את ההתחייבויות שקיבלו החברים לאחר 
דו"ח פוגל , ואת מה שבוצע , לא האמנתי שנצליח לחלץ אפילו גרוש : רכוש 
כמעט שלא מכרו , במקום לקצץ עובדים , קיבלו אלף חדשים , את השכר הקפיצו 
בעשרות אחוזים . איך אפשר להזרים להם כסף ? לא הזרמתי ? ועוד איך ! 58 
מיליון בשנה שעברה , 511 השנה , והתחייבתי בכתב שסכום דומה יינתן להם בשנה 
הבאה . הלאה . מה לעשות שבכור לא מתמלאים התנאים המינימליים להזרמת הכספים ? 
ניסיתי לסדר את זה דרך מס - הכנסה . אמרתי לנציב : מה אכפת לך , תמחק 
חוב של 05 או 001 מיליון שקל . מי ירגיש ? לא רצה בשום אופן . טען שזה 
נגד החוק . מה יכולתי לעשות ? לעומת זאת , הצלחתי להתגבר על הפקידים בעניין 
קרנות הפנסיה . הם רוצים להרע את תנאי ההשקעה של הקרנות , שמקבלות היום 
% 2 . 6 צמוד . הפקידים טוענים שלכל מגזרי הביטוח קוצצו הריביות , ואסור 
להפלות את הקרנות . הם הכינו תוכנית פשרה , שתבטיח לקרנות בשלב ראשון % 5 . 
5 . ניסיתי למכור את זה לישראל . לא רצה לקנות . אמרתי לו שלוחצים עלי , 
שיעזור לי . לבסוף הסכים לעיין בהצעה , אבל התחייבתי בכתב שאם הקרנות 
לא יקבלו אותה , יישאר ההסדר הישן בתוקפו ב0991 . מה עוד אתם רוצים ? 
אומרים שזה בלבד שווה מאות מיליונים בחישוב ל51 שנים . אגב , לפני כמה ימים 
אישרתי להעביר 053 מיליון שקל מקרנות הפנסיה החזקות לקרן הביטוח של פועלי - 
הבניין , כדי להציל אותה מהתמוטטות . אתם חושבים שנסים , מודעי או מישהו 
אחר היה עושה דבר כזה ? כשיורדים לפרטים , אני יכול להביא המון דוגמאות 
למהלכים שעשיתי לטובת חברינו . מישהו טען כאן שלא נתתי לעובדים את הפטור 
ממס על הבראה . הבטחתי לישראל לפני שנה והכנתי חוק , למרות התנגדות הפקידים 
שטענו כי זה הסדר פסול ומשחית . נרתעתי מפניהם ? לא . לצערי נתקעה ההצעה 
בכנסת . הבטחתי לישראל בכתב שתוגש הצעה חדשה . האם היה קל לתת לישראל , 
בכתב , זכות וטו על תיקונים בחוק שכר מינימום שהכלכלנים באוצר וברונו מתעקשים 
שחיוני לתקנו ? להתחייב בכתב שנוותר על התיקונים בהצמדת הקצבאות ועל דמי 
הביקור אצל רופא , הכלולים בתקציב שאני אישרתי ? וההבטחה להפעיל את התיקונים 
בשיטת החלוקה של מס מקביל לטובת ההסתדרות , חרף המחאות של הקופות הקטנות ? 
תזכרו , מאז שהליכוד עלה לשלטון , המנגנון הממשלתי ירד מהמסלול הסקטורלי . 
אני לא צריך לספר לכם על הקלקולים בתקופת הליכוד , אבל הטיה סקטורלית לא 
היתה , לא מפני שהם צדיקים , אלא מפני שאין להם משק עובדים , משק מנהלי 
וכו . 21 שנים אחרי ספיר ורבינוביץ , המנגנון שכח את השיטה , והכנסת , 
התקשורת והציבור , זה לא מה שהיה פעם . אני החזרתי למשק שלנו את העדיפות 
שהוא ראוי לה . יש שמאיימים לבטל את ההסכם עם ההסתדרות שחתמתי בלילה האחרון 
שלי באוצר . עכשיו , כשכמעט בטוח שאנחנו נקים את הממשלה הבאה , תוכלו 
להיות שקטים . שום דבר לא יבוטל . נמשיך בדרך זו . אולי לא נצליח להחזיר 
את הגלגל לימי ספיר ורבינוביץ , אבל אנשינו בהסתדרות , כור , קופת - חולים , 
קרנות הפנסיה וכו לא יעמדו עוד כעניים בפתח . תמו 21 השנים הרזות ומשק 
העובדים לא יופקר עוד לחסדי שרים עוינים ופקידים אטומים . 
