בודפשט ( מיוחד ל"הארץ " ) . היום עומדים להיפתח בבודפשט " ימי הסרט הישראלי " 
מפעל הקרנת סרטים ישראליים ראשון מסוגו , לא רק בהונגריה , אלא במזרח 
אירופה כולה . בשני בתי קולנוע בבודפשט יוצגו בין ה92 במארס לבין ה3 באפריל 
שבעה סרטים ישראליים . הצגת הבכורה החגיגית של הסרט " הקיץ של אביה " , 
תיערך הערב בחסות שגרירות ישראל בבודפשט , החברה ההונגרית להפצת סרטים 
( מוקף ) , והאגודה לתרבות יהודית הונגרית . מלבד " הקיץ של אביה " , 
יוצגו עוד : " עתליה " , " ילדי סטאלין " , " תל אביבברלין " , " בלוז 
לחופש הגדול " , " אוונטי פופולו " ו"עירית - עירית " . ההתעניינות בסרטים 
הישראליים כה גדולה , שהמארגנים הגיעו למסקנה ששני האולמות לא יספיקו להכיל 
את קהל הצופים המעוניינים לראות את הסרטים אך המסקנה הוסקה באיחור , כאשר 
לא היתה עוד אפשרות לשנות את מועד או מקום ההצגות . 
