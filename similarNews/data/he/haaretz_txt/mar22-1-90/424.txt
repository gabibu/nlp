לא זכור לי , שהיה דבר כזה בזמני . אני חייב להודות , שכל המקרה הזה נראה 
לי מוזר ביותר . אני לא מבין מה פתאום שלחו פקחים לרשום דו"חות בקיבוץ . 
אבל , מה אגיד לך , בזמן האחרון קורים במדינה הרבה דברים לא - מובנים , 
וזה אחד מהם . קשה לי להאמין , משום שקדמו למילוא בראשות משרד העבודה והרווחה 
שרי ליכוד אחרים , כמו השר קצב , שלמיטב ידיעתי לא פעלו כך . זהו בהחלט 
מקרה חריג , ולא ברור לי בכלל מדוע היה צריך לנקטו . אם רוצים להקפיד ולשמור 
על חוק שעות העבודה והמנוחה ככתבו וכלשונו , הרי שיצטרכו לשלוח הרבה פקחים 
להרבה ערים וקיבוצים . זה לא עניין למקרה בודד אחד , להפגין שריר על קיבוץ 
אחד . לחוק שעות העבודה והמנוחה יש יותר שיניים , והוא נאכף יותר מאשר " חוק 
כנוביץ " . העובדה היא , שמרבית המפעלים ובתי - העסק לא פועלים בשבתות , 
ולא מיראת שמים אלא כתוצאה מקיומו של החוק . אלה פתוחות מכוח חוקי עזר עירוניים . 
לא . חוק עזר , הסותר חוק מדינה , פסול . אבל אינני חושב , שהחוק אוסר 
פתיחתם של בתי אוכל , מסעדות ובתי קפה בשבתות . הוא רק מחייב קבלת אישור 
לעבודה בשבתות . יש קריטריונים ברורים לכך . למשל , אם בעל העסק מוכיח , 
שסגירת עסקו בשבת תסב לו נזק כלכלי גדול , או שהדבר עלול אפילו חלילה לסכן 
חיי - אדם וכדומה , ההיתר ניתן בדרך - כלל . מפעלים גדולים , כמו חברת 
החשמל , בתי - הזיקוק וכדומה , קיבלו את ההיתרים האלו , כי הדבר חיוני 
לתהליך הייצור , שהוא רציף ונמשך על פני כל ימות השנה . אני לא אומר , 
שהחוק הזה מושלם . ראשית , יש רבים שעוברים עליו , ולמשרד העבודה והרווחה 
אין כוח אדם לאכוף אותו . שנית , אני חושב שיש מקום לערוך שינויים בחוק , 
שהוא ותיק מאוד , כדי להתאימו לשינויים ולרוח הזמן . 
