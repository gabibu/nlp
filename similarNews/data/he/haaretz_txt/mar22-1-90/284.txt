ואשינגטון ( מיוחד ל"הארץ " ) . מקורות במשרד ההגנה של ארה"ב אומרים כי 
לממשל בוש יש " ראיות מודיעיניות חד משמעיות " , שמספר גדול של יועצים צבאיים 
מישראל נמצאים באתיופיה , ומושיטים סיוע " אינסטרומנטאלי " לצבא הממשלה . 
המקורות האמריקאיים מדברים על מאות יועצים , העוסקים בהתוויית אסטרטגיית 
לחימה חדשה לכוחות המזוינים של אתיופיה , אשר סבלו בשנה האחרונה מפלות כבדות 
מידי כוחות של מורדים בצפון המדינה . מקורות אחרים בוואשינגטון , המתוארים 
כרשמיים , אומרים שמספר היועצים הישראלים עומד בערך על 002 . מנכ"ל משרד 
החוץ , ראובן מרחב , נשאל אתמול בתדרוך לכתבים מדיניים בירושלים על הידיעות 
בעניין שיתוף פעולה עם אתיופיה . הוא אמר : " אין יועצים צבאיים ישראלים 
באתיופיה , ואין אנשי צבא אתיופים בארץ " . הלילה ( לפי שעון ישראל ) הוזמן 
שגריר ישראל בוואשינגטון , משה ארד , אל משרדו של הסנאטור היהודי הבכיר 
ביותר , האווארד מצנבאום , ושמע מפיו על דאגתו החמורה " נוכח הידיעות 
על אפשרות של שיתוף פעולה צבאי בין ישראל לאתיופיה " . כך נמסר ממשרדו של 
מצנבאום . באחרונה הביעו שלושה צירים בולטים בבית הנבחרים דאגה דומה באוזני 
ארד . אחד מהם , הנחשב לידיד קרוב של ישראל , מזהיר כי להמשך שיתוף הפעולה 
עלולות להיות תוצאות שליליות על עתיד סיוע החוץ האמריקאי לישראל . בתחילת 
השבוע הבא עומדת להגיע לוואשינגטון משלחת רמת - דרג של ממשלת אתיופיה , 
כדי לבקש סיוע דיפלומטי וכלכלי מארה"ב . זה יהיה ביקור ראשון מסוגו מאז 
השתלטה על אתיופיה כת צבאית קומוניסטית , ב7791 . מנכ"ל משרד החוץ של ישראל , 
ראובן מרחב , מילא תפקיד מרכזי בהסדרת בואה של המשלחת , כאשר ביקר בוואשינגטון 
בתחילת פברואר . מרחב עומד להגיע פעם נוספת לוואשינגטון , ביום הגעתה של 
המשלחת האתיופית . מקורות ישראליים לא יכלו להגיד אתמול אם יש קשר בין שני 
הביקורים . ההתערבות הישראלית לטובת האתיופים היא חלק ממאמץ ישראלי לשפר 
את יחסי אדיס אבבה עם ואשינגטון . ארה"ב אמנם מחזיקה שגרירות באתיופיה , 
אבל היא מסרבת זה 21 שנה לשלוח שגריר . גם לאתיופיה אין שגריר בוואשינגטון . 
קפידבינהמקורות במשרד ההגנה האמריקאי אומרים כי היועצים הצבאיים של ישראל 
הצליחו לשכנע את שליט אתיופיה , מנגיסטו היילה מריאם , לשנות טקטיקות של 
תזוזת כוחות בשדה הקרב . הם גם שיכנעו אותו להכניס לשימוש צבאי מטוסים אזרחיים 
של חברת התעופה הלאומית האתיופית . בעצת הישראלים הסכים מנגיסטו להאציל 
סמכויות למפקדים מקומיים . שליט אתיופיה כמעט הופל בהפיכה צבאית במאי 9891 . 
בעקבות ההפיכה הוא עשה טיהורים מקיפים בצבא , והוציא להורג את רוב הפיקוד 
העליון שלו . מאז הוא נטה לרכז בידיו את רוב הסמכויות המבצעיות . המקורות 
האמריקאיים זוקפים לזכות היועצים הישראלים את ניצחון צבא הממשלה במערכה גדולה , 
שהתחוללה לפני כחודש בעיר אססה , סמוך לגבול סודאן . במערכה הזו לחמו 
האתיופים נגד צירוף של כוחות משני ארגוני מורדים ומשורות הצבא הסדיר של סודאן . 
לראשונה הפעילו האתיופים במערכה יחידות משולבות של אוויר , שריון ורגלים . 
לפי המקורות האמריקאיים , יועצים צבאיים סובייטים דיברו על לבם של האתיופים 
לשנות את טקטיקות הלחימה שלהם עוד לפני זמן מה . " האתיופים " , אמרו המקורות , 
" סירבו להאזין לעצת הסובייטים , אבל כאשר באו הישראלים והשיאו להם אותה 
עצה הם קיבלו אותה " . המקורות אומרים כי חשיבות הסיוע הישראלי לאתיופיה 
אינה בציוד צבאי , אם כי ישראל משגרת ציוד כזה , אלא בהדרכה ובאימונים . 
" האימונים מתנהלים בהיקף ניכר , והישראלים מסייעים להגברת המשמעת בצבא , 
שעד כה הצטיין בחוסר המשמעת שלו " . ישראל הכחישה עד כה שהיא מעניקה לאתיופים 
סיוע צבאי בהיקף ניכר . בחודש שעבר אמר עוזר מזכיר המדינה של ארה"ב לענייני 
אפריקה , הרמן כהן , כי ישראל הודיעה לממשלתו שהסיוע הזה מוגבל ל"כלי נשק 
קלים , ואינו משמעותי " . המקורות במשרד ההגנה של ארה"ב מאשרים כי עיקר 
הציוד הצבאי הוגבל עד כה לנשק קל , " אבל מדובר בעשרות אלפי פריטים , 
ואם כי אין זה בשום פנים הנשק הקל המשוכלל ביותר בעולם , זה בהחלט נשק מודרני , 
כנראה רובי - סער אק 74 מתוצרת בריה"ם " . לפי המקורות מסייעים טכנאים ישראלים 
בתחזוקה של מטוסי אפ5 מתוצרת ארה"ב , הנמצאים בשירות מבצעי בחיל האוויר 
האתיופי . מקורות רשמיים בוואשינגטון אומרים כי אתיופיה ביקשה מישראל גם 
ציוד כבד , " אבל אין להניח שישראל תיענה לבקשה " . קפידבינהמקורות במשרד 
ההגנה אומרים שיש להם ראיות חד - משמעיות , שחיל האוויר האתיופי משתמש בפצצות 
מצרר במלחמה נגד מורדי אריתריאה . אבל אין הם יכולים להוכיח , שהפצצות 
האלה מגיעות מישראל . " אפשר להשיג אותן גם באמריקה הלטינית " , מטעימים 
המקורות . מבדיקת העניין עולה כי שתי חברות בצילה אחת מהן פרטית והשנייה 
נמצאת בבעלות הצבא אמנם מייצרות זה שנים פצצות מצרר , ומספקות אותן לכל 
דורש . לפי מקורות בוואשינגטון , הציליאנים מפרסמים את הפצצות בכל העולם 
ובקרוב עומדים להציג אותן בתערוכה מיוחדת . בדצמבר רמז נשיא ארה"ב לשעבר , 
גימי קרטר , כי ישראל היא מקור פצצות המצרר . קרטר מעורב בניסיון לתווך 
בין ממשלת אתיופיה ובין שני ארגוני מורדים , " החזית העממית לשחרור אריתריאה " , 
ו"חזית השחרור העממית של טיגרה " . שני הארגונים נחלו בשנה האחרונה הישגים 
ניכרים במלחמה נגד צבא הממשלה . הטיגריאנים שולטים ברוב חלקי החבלים הצפוניים 
טיגרה וגונדאר . האריתריאים הצליחו לבודד את צבא הממשלה בכיסים עירוניים 
באריתריאה . בחודש שעבר הם נחלו הצלחה חסרת תקדים כאשר כבשו את עיר הנמל 
מאסאווה , המוצא העיקרי של אתיופיה לעולם החיצון . המקורות האמריקאיים מאמינים 
כי משטר מנגיסטו , שהם מתארים כ"רודנות סטאליניסטית ברוטאלית " , עומד על 
סף התמוטטות , ושום סיוע חיצוני לא יוכל להציל אותו . לדבריהם , סיוע 
כזה " יוכל רק להאריך את ייסוריה של אתיופיה " . על פי ארגוני סעד בין - 
לאומיים , כחמשה מיליון בני אדם עומדים עכשיו בסכנת רעב באזורי הלחימה באתיופיה . 
עד כה סירבה הממשלה המרכזית להתיר לארגוני הסעד לשלוח אספקה אל מעבר לקווי 
המורדים . השבוע , לראשונה , הורשו שיירות אספקה לנוע אל חבל גונדאר , 
בקצה הצפוני של אתיופיה , סמוך לגבול סודאן . קפידבינחבל גונדאר הוא אזור 
מושבם ההיסטורי של יהודי אתיופיה . לפי הערכות מודיעיניות אמריקאיות מספר 
היהודים במדינה הוא 11 אלף עד 71 אלף , רובם הגדול בגונדאר . רק שלושת 
אלפים עד ארבעת אלפים יהודים נמצאים בשטח הנתון למרות בלתי מעורערת של כוחות 
הממשלה , בקרבת הבירה אדיס אבבה . המקורות האמריקאיים אומרים כי " למנגיסטו 
אין שום כוונה להתיר להם לצאת בהמוניהם . הוא יודע כי זאת התמורה היחידה 
שהוא יכול לתת לישראל , והוא ישאיר כמה שיותר יהודים , כדי שיהיה לו במה 
לשלם " . המקורות האלה גם אומרים , כי שיתוף הפעולה הצבאי עם אתיופיה עלול 
לפגוע ברוב היהודים , המתגוררים בגונדאר . " יש לנו ידיעות סותרות על יחסם 
של המורדים ליהודים " , אומרים המקורות . " דיווחים אחדים מדברים על התעלמות , 
ודיווחים אחרים מדברים על התנכלות . אבל אפשר להניח כי אם ינחל צבא אתיופיה 
יתר הצלחה במלחמה , וההצלחה תיוחס לנוכחות הישראלית היהודים יהיו יעד טבעי 
לנקמה " . אזהרה דומה השמיע אתמול ראש המשרד הוואשינגטוני של " החזית העממית 
לשחרור אריתריאה " . האיש , ד"ר טספאי גרמאזיין , אמר כי " אם הישראלים 
רוצים להציל את יהודי אתיופיה , הם צריכים להגיע להסכם לא עם הממשלה , 
אלא עם האופוזיציה . אם יש מישהו שיכול לתת ליהודים לצאת אלה הם המורדים " . 
בשבועות האחרונים גברה בחוגי קונגרס הדאגה מפני היקף המעורבות הישראלית באתיופיה . 
בחודש שעבר גינה אותה בחריפות ציר הקונגרס הדמוקרטי דונלד יין , בישיבה 
של ועדת המשנה לענייני אפריקה של בית הנבחרים . קפידבינבסוף ינואר הזמין 
ציר הקונגרס הרפובליקאי השמרן , דן ברטון , את השגריר משה ארד , ומיחה 
לפניו בחריפות על הסיוע הישראלי לאתיופיה . ברטון , החבר הרפובליקאי הבכיר 
ביותר בוועדת המשנה לענייני אפריקה , אמר בראיון : " כל זה מטריד אותי 
מאוד . אני תמיד ראיתי בישראל מדינה הלוחמת למען זכויות האדם , למען החירות 
ולמען כבוד אנושי . אינני יכול להבין איך מדינה , שבה חיים כל כך הרבה 
מניצולי השואה , מסייעת למשטר כזה " . ברטון תיאר את מנגיסטו כ"רב טבחים , 
צירוף של סטאלין ושל היטלר " . ברטון , המייצג מחוז בחירה שמרני במדינת 
אינדיאנה , מתאר את עצמו כ"ידיד גדול של ישראל , מעריץ גדול של כל מנהיגיה , 
כולל אריק שרון " . בקהילה הפרו - ישראלית בוואשינגטון הוא מקובל כידיד 
קרוב . הוא השתתף בזמן האחרון בגיוס עשרות צירים בבית הנבחרים , למחות 
על דברי הנשיא בוש בעניין ירושלים . ברטון אמר בראיון כי בסיוע לאתיופיה 
מסתכנת ישראל בביקורת קשה גם מצד ידידיה . " כאשר דנים על תקציב סיוע החוץ , 
אחת הטענות שיישמעו היא פרשת אתיופיה . יגידו , הנה הקצב הזה , שאנחנו 
רוצים להרחיקו מן השלטון בגלל מעשי הזוועה שעשה והנה אחת מבעלות בריתנו 
הקרובות ביותר תומכת בו . . . אילו הייתי מנהיג ישראלי , הייתי שואל 
את עצמי האם מנגיסטו שווה את המחיר של אובדן תמיכה בקונגרס האמריקאי " . " בלי 
הסיוע הישראלי " , אמר ברטון , " ימי מנגיסטו ספורים . זאת שגיאה גסה , 
קשה לי להבין אותה " . ברטון ואחרים דיברו בביטול על הכרזותיו האחרונות של 
מנגיסטו , כי בדעתו לשנות את אופי משטרו , להנהיג רפורמות כלכליות , ולפתוח 
את המערכת לפעילות גלויה של מפלגות אופוזיציה . " אנחנו יודעים מיהו " , 
אמר ברטון . " הנמר לא ישנה את חברבורותיו , רק מפני שישראל אומרת שהוא 
ישנה . אופי החיה הרעה הזו אינו יכול להשתנות " . ברטון אמר כי הוא מתקשה 
להיזכר אימתי הסכים עם עמיתיו הדמוקרטיים בוועדת המשנה על עניין כלשהו . 
" אבל זה ללא ספק עניין שאני והאווארד ולפי מסכימים עליו " . וולפי , 
ציר יהודי ממדינת מישיגן , מומחה אקדמי לענייני אפריקה , הוא יושב ראש 
ועדת המשנה . וולפי העלה את עניין אתיופיה בקצרה באוזני השגריר ארד , לפני 
שבועיים . גם ציר יהודי אחר , הדמוקרט רב ההשפעה מניו יורק , סטיבן סולארז , 
שוחח עם ארד על פרשת אתיופיה לפני שבועיים . 
