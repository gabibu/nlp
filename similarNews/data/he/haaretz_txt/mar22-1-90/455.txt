שיעור התלמידים הלומדים לבגרות במגמת אלקטרוניקה בבתי ספר על - יסודיים טכנולוגיים , 
ירד בשנתיים האחרונות בכ%02 . בכיר במשרד החינוך אמר , כי התלמידים " ברחו 
לבתי ספר עיוניים " . יו"ר המחלקה לחינוך טכנולוגי בארגון המורים העל - יסודיים , 
משה קאופמן , אמר כי קריסת המגמות המובילות לבגרות בחינוך הטכנולוגי , 
מלווה גם בקריסת המגמות שאינן מובילות לבגרות . הדבר בא לביטוי במחסור 
בחרטים , מסגרים ורתכים בשוק העבודה . עקב כך קולט השוק עובדים מפורטוגל , 
פולין וספרד . קאופמן טען , כי התדרדרות החינוך הטכנולוגי נובעת מזלזול 
הטכניון בבוגרי מערכת זו . הזלזול בא לביטוי , לדבריו , באי - נכונות 
להעניק לתלמידים " בונוס " בעבור מקצועות טכנולוגיים שנלמדו ברמה מוגברת . 
קאופמן האשים גם את משרד החינוך , שאינו מספק לחינוך הטכנולוגי די משאבים . 
לדבריו , תקציב ההצטיידות שניתן השנה על - ידי המשרד , ל993 בתי הספר הטכנולוגיים 
בארץ , היה שלושה מיליוני ש בלבד . קאופמן טען עוד , כי הרפורמה בחינוך 
הטכנולוגי , שהונהגה באחרונה על - ידי משרד החינוך , היא " מסווה לחינוך 
בזול " . לטענתו , איחוד המגמות איפשר למשרד לקצץ שעות הוראה ולחסוך במשרות 
מורים . בתגובה אמר מנהל האגף לטכנולוגיה ולמדע במשרד החינוך , עוזי צוק , 
כי לא משרד החינוך אשם במצב החינוך הטכנולוגי . לדבריו , שר החינוך היוצא , 
יצחק נבון , הכפיל פי שלושה באחרונה , את התקציב לבתי הספר הטכנולוגיים , 
למרות המשאבים המוגבלים שעמדו לרשותו . " האגף היחיד שקיבל תוספת משאבים 
הוא האגף לטכנולוגיה " , אמר . צוק טען כי נבון התכוון לזמן אליו את נשיאות 
הטכניון , לדיון על מדיניות הקבלה שלה . עוד אמר , כי המשבר במגמות המקצועיות , 
נובע מהעובדה שהאוניברסיטאות לחצו על משרד החינוך , לחסל תחומים מקצועיים 
שנכללו בבחינות הבגרות , ולהעמיד את אשכול המקצועות לבגרות על עשרים בלבד . 
גם ההחלטה , שהתקבלה בלחץ האוניברסיטאות , לחייב את כל התלמידים הניגשים 
לבגרות להיבחן במתימטיקה , פגע בתלמידים החלשים והפחיתה סיכויהם לזכות בתעודת 
בגרות , טען . בתגובה להאשמות אמר דוקטור דן לורנץ , הממונה האקדמי על 
קבלת סטודנטים בטכניון ויו"ר הוועדה הבין - אוניברסיטאית למדיניות קבלה , 
כי " הטכניון אינו מזלזל בבוגרי החינוך הטכנולוגי " . באשר למדיניות ה"בונוסים " , 
ציין לורנץ כי מגמת הטכניון היא לעודד תלמידים מבתי הספר העל - יסודיים 
ללמוד מתימטיקה , פיסיקה וכימיה ברמה מוגברת . וזאת , מפני שמקצועות אלה , 
הם הבסיס ההכרחי ללימודי הנדסה . " ההכשרה ביישומי הטכנולוגיה , שנותן 
בית הספר הטכנולוגי היא חשובה מאוד , אך לא כתחליף להכשרה בסיסית במדע ובמתימטיקה , 
מפני שהלימודים בטכניון ובאוניברסיטאות הם לימודים עיוניים " . 
