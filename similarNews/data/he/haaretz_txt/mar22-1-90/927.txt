גורמים בכירים במשטרה הביעו חשש לשלומם של עדים ואישים הקשורים למשפט המתנהל 
נגד משפחת אלפרון , בעקבות השחרור של בני המשפחה ומקורביהם ממעצר . ביום 
ששי , לאחר שנודעה החלטת בית המשפט , נערכו דיונים בנושא במשטרת מחוז תל 
אביב , ובעיקר ביחידה המרכזית , שניהלה את החקירה כנגד חברת הגביה של האחים 
אלפרון . בשל החשש מפני נסיונות פגיעה בעדים ואישים הקשורים למשפט , הוחלט , 
בין השאר , להציב שמירה אישית על אנשים רבים . עשרות בלשים ושוטרים גוייסו 
למשימות האבטחה . בחודשים האחרונים הגיע למשטרה מידע , לפיו יש תיכנונים 
בעולם התחתון ואצל גורמים המקורבים למשפחת אלפרון , לנסות לפגוע או ללחוץ 
בדרכים שונות על עדים במשפט , על פרקליטים , על שופטים ועל קציני משטרה 
הקשורים במשפט אלפרון . פרשיות אחדות בנושא זה נחקרות . המשטרה מודאגת בעיקר 
נוכח העובדה שמבין כ001 עדים האמורים להעיד במשפט משפחת אלפרון , העידו 
עד כה פחות מ02 עדים . קציני משטרה בכירים חוששים עתה כי רבים מהעדים שלא 
העידו עד כה יחששו להעיד בבית המשפט , לאחר שאחדים מבני משפחת אלפרון יצאו 
לחופשי . עד כה שוחררו ממעצר האחים נסים וזלמן אלפרון , ואחד ממנהלי חברת 
הגביה שלומי עוז . הם ישבו במעצר שנה . במשפט אנשי חברת הגביה של האחים 
אלפרון עומדים לדין 71 נאשמים , בראשם יעקב אלפרון . המשפט נמשך כבר חודשים 
רבים , והוא עתיד להימשך עוד זמן רב . יעקב אלפרון , העיתונאי לשעבר יוסי 
היימן , מנהל העסקים של החברה , ואחרים מראשי החברה , ממשיכים לשבת במעצר . 
בית המשפט העליון לא נענה לבקשתם להשתחרר . בתקופה שבה עצורי פרשת חברת 
אלפרון יושבים במעצר , היו אחדים מהם מעורבים בבתי הכלא בכמה תקריות אלימות . 
אחדים הוכנסו לצינוק , ונפתחו נגדם תיקים פליליים על איומים ותקיפות של 
סוהרים ואסירים ביניהם , נסים אלפרון , ששוחרר . בני משפחת אלפרון טענו 
כי המשטרה ואנשי שב"ס מתנכלים להם ללא כל פרובוקציה מצדם . 
