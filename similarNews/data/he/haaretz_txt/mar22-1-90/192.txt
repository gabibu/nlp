שופט בית משפט השלום בפתח תקווה , שלי טימן , האריך בחמישה עשר יום את 
מעצרו של שלמה מתיה , שרצח את גרושתו בפתח בית העם של כפר סירקין ביום שלישי 
בערב . מתיה , 55 , נתפס כשהאקדח בידו על ידי בני המקום שבאו לבחירות 
שהתקיימו בכפר באותו יום . הוא נחקר על ידי המשטרה והודה בביצוע המעשה . 
מתיה הגיע לאולם בית המשפט ללא עורך דין , וטען כי למרות בקשותיו לא איפשרו 
לו החוקרים להתקשר אל עורך דינו . למתיה שני בנים , בני 81 ו52 , אשר 
לא הגיעו לבית המשפט . גם קרובים אחרים לא באו . לשופט סיפר מתיה : " עד 
עכשיו אני לא מבין איך הכל קרה . הלכתי לכיוון האוטו שלה . התפללתי שהמכונית 
לא תהיה שם . היה לי דחף פנימי . לא היתה לי שליטה על כך . " השופט הורה 
למשטרה לאפשר למתיה להתקשר עם עורך דין . כן נענה לבקשתו לספק לו מדי יום 
מעט חלב או מיץ תפוזים , כדי למהול אותם בתרופה . מתיה הוא חולה כליות 
הנזקק לטיפול דיאליזה קבוע . 
