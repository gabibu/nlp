חרטום ( ע"ר וע"ץ ) . סודן ולוב הסכימו להקים מזכירות כללית שתכין את 
המיזוג בין שתי המדינות וכי מושבה יהיה בלוב , אולם המזכיר הכללי יהיה סודני 
דיווח אתמול עיתון בחרטום . עיתון הצבא , " קואת אלמוסלחה " , ציטט מדבריו 
של קולונל מוחמד אלמין חליפה , איש הכת הצבאית השלטת , שאמר כי ההסכם שהושג 
ביום שני מניח את היסוד להקמת מזכירות כללית שתיבחר במשותף על ידי שתי הממשלות . 
ביום ראשון אישרו פה אחד ועדות עממיות בסודן , שהוקמו בנוסח לובי , את 
הסכם המיזוג שנחתם בטריפולי בתחילת מארס על ידי מועמר קדאפי וגנראל עומר 
אלבשיר . 
