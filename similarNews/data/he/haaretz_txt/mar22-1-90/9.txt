פאריס ( ע"ם ) . מקורות יודעי דבר מסרו על מגעים חשאיים שמנהל יאסר ערפאת 
עם גורמים שונים , הקשורים לזירת לבנון , מהם מקומיים ומהם אזוריים . 
המטרה מתן דחיפה נוספת ליוזמתו , והפיכת המשך מילוי משימתם של הפלשתינים 
במזרח - ביירות לאפשרי . העיתון " אל וטן אל - ערבי " , המוסר על כך , 
מציין כי היוזמה הפלשתינית לא נולדה יש מאין , אלא היא פרי שלוש שנות מגעים 
חשאיים , שניהל ערפאת עם גורמים לבנוניים ואחרים , ובהם סיפר על רצונו 
לצאת ביוזמה מדינית למען הפסקת הקרבות במזרח - ביירות . כאשר פנה ערפאת לאחראי 
המדיני ואחראי ההסברה של אש"ף בלבנון , ד"ר ווהבי , והורה לו להרכיב משלחת 
ולצאת למשימת תיווך במזרח ביירות , היתה זו משימה שהוכנה זה מכבר . מטרת 
הפלשתינים ביוזמתם זו , לדברי העיתון , היא להדגיש מחדש את נוכחותם , 
משקלם וקיומם המדיני בלבנון , לאחר ההתעלמות מהם בהחלטות טאיף . חידוש תפקידם 
דורש ויתורים מצד השלטונות החוקיים בלבנון , כגון פתיחת נציגות פלסטינית 
בעלת סמכויות וחסינות כשל שגרירות . אש"ף מצידו מותח ביקורת על לבנון בשל 
ביטול הסכמי קהיר על ידה באורח חד - צדדי . על רקע ביטול הסכמים אלה , וההתעלמות 
מאש"ף בהחלטות טאיף , מנסה הארגון , באמצעות התיווך בין עאון לגעגע , 
להוכיח את קיומו ומשקלו , כדי להגדיל את חלקו של אש"ף בכל הסדר בעתיד . 
