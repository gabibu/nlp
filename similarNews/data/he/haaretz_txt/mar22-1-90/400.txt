בודפשט ( מיוחד ל"הארץ " ) . הסכם של הרגע האחרון שהושג בנמל התעופה מנע 
שלשום פיצוץ בשיחות הסובייטיות - הונגריות על החוזה המסחרי בין שתי המדינות 
לשנה הבאה . השיחות הממושכות שנערכו בבניין הפרלמנט ההונגרי , הסתיימו בלא 
הסכמה . המשלחת הסובייטית יצאה לנמל התעופה כדי להמריא למוסקווה , כאשר 
סגן ראש ממשלת הונגריה , פטר מדגשי , רודף אחר הנציגים הסובייטים במכוניתו . 
בנמל התעופה עוכב המטוס הסובייטי המיוחד במשך שעה וחצי , ורק בפרק זמן 
זה הושגה פשרה ונחתם ההסכם . לפי ההסכם , הייצוא ההונגרי לברית - המועצות 
יישאר בהיקפו הנוכחי , וכך גם אספקת הנפט מברית - המועצות להונגריה . החל 
מ1991 , יתנהל המסחר בין שתי המדינות על בסיס המחירים בשוק הבין - לאומי , 
מחושבים בדולרים . ברית המועצות תחזיר להונגריה בדולרים את העודפים המסחריים 
שלה משנים קודמות , המסתכמים במאות מליוני דולר , לפי חישוב של 29 סנט 
אמריקאים לרובל . ההונגרים רואים את ההסכם , ובייחוד את הסעיף המוזכר האחרון 
בו , כהישג גדול וכמחווה סובייטית רבת ערך . 
