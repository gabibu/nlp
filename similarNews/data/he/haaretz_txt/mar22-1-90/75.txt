הרב אליעזר מנחם שך , פטרונה של תנועת דגל - התורה ומיוזמי הקמתה של תנועת 
ש"ס , דחה אתמול פניות של ראשי המערך והליכוד להיפגש עמו . ראשי מפלגת 
העבודה רצו לשכנעו להפעיל את השפעתו על חברי סיעת ש"ס בכנסת ולהורות לנציגי 
דגל - התורה לתמוך בממשלה בראשות פרס ; לעומתם , ניסו ראשי הליכוד להביאו 
לכך , שימליץ לשתי הסיעות החרדיות להצטרף ל"גוש החוסם " של הליכוד , במטרה 
לסכל את ניסיונותיו של פרס להרכיב את ממשלתו במשך 12 הימים , שהקציב לו 
הנשיא שלשום . אתמול נועד הרב שך עם המנהיג הרוחני של ש"ס , הרב עובדיה 
יוסף , ועם שר הפנים , הרב אריה דרעי , כדי לתאם עמדות בין ש"ס לדגל - 
התורה לקראת הרכבת הממשלה החדשה , ולמנוע את הפילוג הצפוי בש"ס . השניים 
ניסו לשכנע את הרב שך , שיתן את ברכתו להצטרפות ש"ס ודגל - התורה לממשלת 
מערך . הרב שך הבהיר בפגישה , כי הוא דבק בתקיפות בעמדתו , שש"ס ודגל - 
התורה אינן צריכות להצטרף לממשלה בראשות מפלגת העבודה . בפגישה התבטא הרב 
שך , כי הרב דרעי צריך לשוב וללמוד בישיבה . הוא אמר עוד , כי לא משנה 
לו מה אומרים לו אלופים ורבנים , הפוקדים אותו בימים האחרונים במאמץ לשכנעו 
לאפשר לש"ס להצטרף לממשלת פרס . " רק פשוטי העם יודעים מה טוב לעם , והעם 
רוצה ליכוד " , צוטט אמש הרב שך . ראשי שתי המפלגות החרדיות נענו עקרונית 
בחיוב לפניית צוות המשא - ומתן של המערך , והן אמורות להיפגש היום אחר - 
הצהריים בתל - אביב כל סיעה בנפרד עם חברי הצוות , בראשותו של פרס . 
מפלגת העבודה זימנה את סיעת דגל התורה למשא - ומתן רשמי היום ב00 : 51 , 
ואת סיעת ש"ס ל03 : 71 . עם זאת , לא ברור אם פגישות אלו תצאנה אל הפועל , 
וקיומן תלוי בהכרעת הרב שך , הצפויה להינתן הבוקר . ראש הממשלה , יצחק 
שמיר , זימן להבוקר פגישה בין צוות המשא - ומתן של הליכוד לבין ראשי ש"ס . 
ראש סיעת דגל - התורה , ח"ך הרב אברהם רביץ , אמר אמש : " למרות , שאנו 
דבקים בהחלטתנו הקודמת לתמוך בממשלה בראשות הליכוד , נענינו להזמנה להיפגש 
עם פרס , משום שיש לנו הערכה אישית כלפיו , ואנו רוצים לשמוע ממנו מה יש 
לו להציע לנו " . הרב רביץ ציין , כי יבקש לשמוע לאילו סיכומים הגיעה מפלגה 
העבודה עם אגו"י ועם מפלגות השמאל , ואלו תיקים ומשרות מתכוונת מפלגת העבודה 
להציע לדגל - התורה . רביץ הדגיש , כי הוא שואף לקבל את האחריות על מינהל 
החינוך התורני . קפידבינבינתיים גוברת התסיסה בקרב ציבור בוחרי ש"ס נגד שר 
הפנים , הרב אריה דרעי . אתמול הופצו כרזות בגנותו בשכונות החרדיות בירושלים 
ובבני - ברק , ונשמעו קריאות להתפטרותו , בשל תמיכתו בהצעת האי - אמון , 
שהביאה לנפילת הממשלה . גורמים בכירים בש"ס לא שללו אתמול אפשרות לפילוג 
בתנועה . להערכתם , עשוי שר הקליטה , הרב יצחק פרץ , להקים סיעה עצמאית 
בכנסת , וייתכן שעוד שניים מחמשת הח"כים הנותרים של ש"ס יצטרפו אליו . 
הערכה אחרת , שנשמעה בש"ס , גרסה כי לא מן הנמנע , שהרב פרץ יצטרף לסיעת 
דגל - התורה . בצמרת המערך מתכוונים לעשות היום מאמץ עליון , בניסיון לשכנע 
חברי - כנסת בודדים , מהסיעות שתמכו ביצחק שמיר בהתייעצויות עם נשיא המדינה , 
כדי לקבל את הסכמתם לממשלה בראשות פרס . חברי - הכנסת משה שחל ורפי אדרי 
רמזו אתמול על המגעים , המתנהלים ביניהם לבין חמשת חברי הכנסת הליברלים , 
בראשות מודעי , שפרשו מהליכוד . שחל ואדרי טענו , כי בעניין זה צפויות 
עוד הפתעות , בניגוד להערכה בליכוד , שלפיה לא יעזו מודעי וארבעת חבריו 
לחצות את הגבול . בצמרת מפלגת העבודה אמרו אמש , כי ניתן יהיה להקים בשבוע 
הבא ממשלת מיעוט , גם על בסיס התמיכה הקיימת בפרס , אך העדיפות הראשונה 
היא להביא לתמיכה ברורה וחד - משמעית של יותר מ16 ח"כים . בישיבת לשכת המפלגה 
היום אחר - הצהריים ימסור פרס דיווח ראשוני על המשא - ומתן הקואליציוני . 
קפידבינאמש התברר לראשי מפלגת העבודה , כי צפויים להם קשיים עם חלק מחברי 
הכנסת של אגודת - ישראל , שהיו בימים האחרונים נתונים ללחץ גדול מאוד מצד 
הליכוד . במערך חוששים , כי חברי - הכנסת אברהם ורדיגר ואליעזר מזרחי עלולים 
להימנע בהצבעת האמון בכנסת , או אפילו להתנגד לממשלת פרס . ורדיגר , הידוע 
בתמיכתו ברעיון ארץ - ישראל השלמה , לא השתתף שלשום במפגש בין צוות המשא - 
ומתן של מפלגת העבודה לחברי סיעת אגודת - ישראל . מקורביו אמרו אתמול , 
כי הוא נתן את קולו להפלת ממשלת שמיר בשל התנגדותו האישית לעומד בראשה , 
אולם אינו מוכן לאפשר לפרס להקים ממשלה צרה בראשותו . אמש לא ניתן היה 
להשיג את תגובתו של ורדיגר . שמעון פרס וצוות המשא - ומתן של מפלגת העבודה 
הקדישו אתמול את יום הדיונים הרשמי הראשון למפגשים עם סיעות השמאל , שתמכו 
בעבודה בהצבעת האי - אמון . במהלך אחת הפגישות , שנערכו בבוקר במלון המלך 
דוד בירושלים , יצא פרס לחדר צדדי וטלפן לראש הממשלה , יצחק שמיר . פרס 
הציע לשמיר , כיו"ר הליכוד , להצטרף לממשלה בראשותו . תשובתו של שמיר 
היתה חד - משמעית : " לא " . פרס שאל אם התשובה סופית . ראש הממשלה ענה , 
כי שרי הליכוד החליטו , שמפלגתם לא תצטרף בשום פנים ואופן לממשלה בראשות 
מפלגת העבודה , והשיחה הקצרה בין השניים הסתיימה . אחר - כך פרסם דובר הליכוד 
הודעת גינוי לשמעון פרס , תחת הכותרת : " הרצחת וגם ירשת ? " בהודעת 
הליכוד נאמר , כי מפלגת העבודה אינה מתביישת , לאחר שהפילה רק ביום חמישי 
שעבר את הממשלה בראשות שמיר , לשוב ולהציע לו להצטרף לממשלה בראשותה . 
לדברי דובר הליכוד , מדובר בתרגיל של אחיזת - עיניים , שנועד רק לרצות 
את המפלגות הדתיות . ח"ך רפי אדרי , החבר בצוות המשא - ומתן של מפלגת העבודה , 
אמר אתמול כי במפלגה לא אמרו נואש לגבי הצטרפות הליכוד לממשלתם , ואולי 
בעוד יום - יומיים תתקבל תשובה שונה . קפידבינהשרים לשעבר של מפלגת העבודה 
התכנסו אמש , בראשונה מאז נפילת הממשלה , וניסו להעריך את האפשרויות להרכיב 
ממשלה במהלך השבוע הבא . המגמה במפלגת העבודה היא להקים את הממשלה החדשה 
לפני צאת הכנסת לפגרה ביום רביעי הבא , אך לא נפסלה האפשרות , שיידרש כינוס 
מיוחד של הכנסת בעת הפגרה להשביע את הממשלה החדשה . במפלגת העבודה גינו 
אתמול את ניסיונות הליכוד לשכנע את הסיעות הדתיות , שלא לתמוך בממשלה בראשות 
פרס . המפד"ל הבהירה אתמול , כי אין לה כל כוונה להצטרף לממשלה צרה בראשות 
פרס , וכי היא מעדיפה כעת להקדים את הבחירות . שלושה חברי - כנסת מהמפד"ל 
הגישו אתמול הצעה לפזר את הכנסת , ולערוך את הבחירות תוך 021 יום . בצמרת 
המפד"ל הבהירו אתמול לח"כים רפי אדרי ומיכה חריש , שפנו אליהם והציעו משא - 
ומתן , כי אין לכך כל טעם , וכי אם תפנה מפלגת העבודה רשמית למפד"ל , 
הרי שתידחה על הסף . בהודעה , שפרסמה אתמול המפד"ל , נאמר כי המפלגה קובעת , 
שהיא נאמנה לדרכה , ואינה נכונה לשאת - ולתת על שותפות בממשלה צרה כלשהי . 
לפיכך , גם לא הרכיבה המפד"ל צוות למשא - ומתן קואליציוני . המפד"ל שבה 
ותובעת לעשות כל מאמץ להקים ממשלת אחדות לאומית , ואם לא יסתייע הדבר ללכת 
לבחירות מוקדמות , ולהביא סוגיות מדיניות להכרעת העם . קפידבינשר הדתות , 
זבולון המר , אמר אתמול שהמפד"ל לא תתן בשום אופן את ידה להרכבת ממשלה 
של " ותרנים , המוכנים לרוץ ריצת אמוק בלתי - מבוקרת לקראת הצעותיו של 
בייקר " . עם זאת הדגיש , כי מפלגתו אינה שוללת בהכרח התקדמות לקראת הצעות 
בייקר , בתנאי שיגובשו קודם לכן תנאים מוסכמים , שיעניקו ביטחונות לישראל . 
המר אומר , כי המפד"ל לא תוכל לדבר עם שום גורם מפלגתי , מבלי שיוצגו 
בפניה קודם כל ההסכמים הן הגלויים והן הנסתרים שנערכו ונחתמו עם מפלגות 
חרדיות ערב הפלת הממשלה , ונחשפים עתה אט - אט . בליכוד המשיכו אתמול גורמים 
בכירים לקרוא לראש הממשלה , יצחק שמיר , להודיע על הסרת מועמדותו להרכבת 
הממשלה הבאה . בהתייעצות , שנערכה בשעות הבוקר בלשכתו של השר דוד לוי , 
סוכם כי אסור להביא עתה למהומה פנימית בליכוד על - ידי ניסיון לבצע פוטש , 
אלא להמתין ולראות כיצד יתפתחו העניינים . בפגישה נאמר , כי אם יצליח 
פרס להרכיב ממשלה , יהיה זה סופו של שמיר , גם מבלי שייווצר הצורך להדיחו 
רשמית . מקורבו של לוי , ח"ך ראובן ריבלין , אמר אמש , כי מרגע שראש 
הממשלה יודע את העובדות וער לכל הבעיות , הסמכות נתונה בידיו כמו גם האחריות 
לאן הוא מוביל את הליכוד . 
