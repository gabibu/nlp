אבו דאבי ( ע"ר ) . ראש אש"ף , יאסר ערפאת , דרש לקיים בדחיפות ועידת 
פיסגה ערבית , כדי לדון בהגירה ההמונית של יהודי בריה"ם לישראל , אותה 
תיאר כפצצת זמן דמוגרפית . " יש לקיים ועידת פסגה ערבית , מוקדם ככל האפשר . 
הדבר הזה מאיים על הביטחון הלאומי הערבי ועל ביטחון ילדינו " , הוא אמר . 
ערפאת אמר את הדברים בחניית - ביניים באבו - דאבי , בשובו מביקור בהודו . 
לדבריו , ישראל מנסה להפר את האיזון באזור , על ידי יישובם של שלושה מיליון 
עולים חדשים ב01 השנים הקרובות , בשטחים הכבושים . בנאום שנשא קודם לכן 
בעיראק אמר ערפאת , כי שלושה מיליון יהודים עלולים להגר לישראל בעשור הקרוב 
וכמעט שיכפילו את האוכלוסייה היהודית ובכך ישנו את מאזן הכוחות של האזור . 
" יותר מ000 , 003 מהגרים יהודים , בהם 000 , 032 מבריה"ם , יתיישבו בשטחים 
המוחזקים עוד בשנה הנוכחית . משמעות הדבר היא , כי שלושה מיליון יעזבו 
בעשור הקרוב והם יתרמו ליצירתה של ישראל הגדולה " , הוסיף . בדברי ביקורת 
נדירים על בריה"ם אמר ערפאת , בשיחה עם הנשיא העיראקי סאדאם חוסיין , בנוכחות 
תומכים שונים של אש"ף : " אין להעניק לאדם היהודי , הנהנה מכל הזכויות 
בארץ הסוציאליזם הסובייטי , זכויות יתר על חשבון האשה , הילד והקשיש הפלשתיני . 
. . הוא אמר , כי הגירה המונית של יהודים , כמוה כ"ניסיון לשנות את מאזן 
הכוחות , דבר שאנו לא נרשה אותו " . 
