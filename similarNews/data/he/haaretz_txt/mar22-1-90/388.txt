הפרלמנט של ליטא יצא ביום ששי בהודעה למדינות העולם בה מואשמת בריה"ם בהכנות 
להפעלת כוח נגדה . " נוכח האיום הזה אנו פונים אל כל הממשלות בעולם , בתקווה 
כי יוכיחו רצון טוב ויצטרפו למחאותינו נגד השימוש בכוח וצעדי כפייה אחרים 
נגד מדינה שוחרת שלום בקהילייה העולמית " , נאמר בהודעה . עיתונאים בליטא 
מסרו כי הנשיא ויטאוטאס לנדסברגיס קרא הודעה זו בסיום ישיבת הפרלמנט בשעות 
המאוחרות של יום חמישי . בראיון לטלוויזיות של דנמרק ושוודיה אמר לנדסברגיס 
כי מדינות הדמוקרטיה סירבו להכיר בהכרזת העצמאות של ליטא , ו"עשו שירות - 
דוב גם לגורבצוב . אילו הכירו בליטא , היה בכך לחזק את מעמדו של גורבצוב , 
העומד בלחצים של הצבא להפעיל כוחות כדי לשים קץ לעצמאות ליטא " . לנדסברגיס 
הוסיף : " גורלה של ליטא מוטל בשעה זו על הכף . ייתכן ומחר יגידו , נו , 
מה לעשות , החיים חייבים להימשך . ינודו לגורלו של עם קטן בן 5 . 3 מיליון 
תושבים " . כ005 , 1 חיילים ליטאים שערקו מאז ה11 למארס קיבלו פקודה לשוב 
לבסיסיהם עד אתמול ; היעדרות תיחשב לעריקה והעריקים יועמדו למשפט צבאי , 
אמר גנראל ואלנטין גאפוננקו , המפקד הסובייטי של שלוש המדינות הבאלטיות . 
שיירה של כ051 טנקים ונגמ"שים חצתה אתמול את מרכז וילנה , וכאשר עברה ליד 
בניין הפרלמנט הפסיקו הצירים את דיוניהם ויצאו לחזות בה . בו - בזמן טסו 
מעל וילנה מסוקים ופיזרו אלפי כרוזים הקוראים לתושבים לשמור על נאמנותם למשטר 
הסובייטי . סוכנות " טאס " מסרה על שיגור כוחות לסייע לשלטונות החוקיים 
" לשמור על חוק וסדר , למנוע אנארכיה בליטא ולהגן על מתקנים חיוניים " . 
קפידבינביום ששי מסרה סוכנות " טאס " , בצטטה דובר במשרד החוץ הסובייטי , 
כי שגרירויות בריה"ם בעולם קיבלו הנחיה לראיין זרים המבקשים לבקר בליטא . 
זאת , במטרה " לחסום את דרכם של יסודות המתכוונים לקחת חלק בפעילויות 
בלתי - חוקיות " . עוד מסרה " טאס " כי בריה"ם הודיעה לפולין על השעייתן 
של אשרות - נסיעה חופשיות לפולנים ולליטאים . גורמים רשמיים בוואשינגטון 
מסרו כי ממשלת בריה"ם ציוותה ביום ו על דיפלומאטים זרים לעזוב את ליטא . 
לדבריהם , לשני הדיפלומאטים האמריקאים בווילנה ניתנה ארכה של 21 שעות כדי 
לעזוב . ההוראה , סיפרו הגורמים , הועברה טלפונית ממשרד החוץ הסובייטי 
לשגרירות ארה"ב במוסקווה . הדובר הנשיאותי בוואשינגטון מרלין פיצווטר אמר 
בתגובה כי לארה"ב לא נמסר טעם כלשהו לגירושם של השניים , " שעשו את עבודתם 
השגרתית , לעבד נתונים ולדווח , ואינם מרגלים " . השלטונות הסובייטיים אסרו 
ביום ששי על כניסתם של עיתונאים זרים לליטא . על כך מסר פקיד במשרד החוץ 
במוסקווה . הפקיד , שביקש להישאר בעילום שם , הסביר בשיחה טלפונית לכתב 
רויטר כי עיתונאים זרים הנמצאים כבר בליטא יתבקשו לעזוב אותה , ואילו עיתונאים 
שיבקשו לבוא לליטא לא יקבלו היתרים לכך . " הוראה זו נתקבלה בתוקף הנסיבות 
הנוכחיות . המצב שם נזיל " , הוסיף הפקיד . קפידבינבטלוויזיה הסובייטית 
שודר ביום ששי מסר הקורא ללנדסברגיס לחדול מארגון כוחות עצמאיים למשמר - 
גבול ולמשטרה . לנדסברגיס הביע דאגה מכך שיום שבת ( אתמול ) נקבע כמועד 
האחרון הן לעריקים ליטאים לחזור לבסיסיהם , והן למתן תשובתה של ליטא באשר 
לפירוקו של כוח המתנדבים שלה . הוא אמר שהאולטימאטום הכפול יוצר בסיס לחששות 
מפעולה צבאית נגד הרפובליקה . אתמול , בשעה מוקדמת בבוקר , שיגר לנדסברגיס 
מברק לגורבצוב , ובו הבטיח כי מתנדביו לא נועדו לתפוס את מקומם של אנשי 
הק - ג - ב והמשטרה הסובייטית . בהתייחסו לשיירה הצבאית הסובייטית במרכז 
וילנה , כתב לנדסברגיס במברקו כי הטלת פחד על אזרחים שלווים יש בה רק כדי 
להגביר את המתח . " ידוע לך היטב " , כתב , כי אנו חמושים רק באמונתנו 
העמוקה בצדקת ענייננו , ובערכי החופש והדמוקרטיה " . רומאס גודאיטיס , נציגה 
של ליטא בפרלמנט הלאומי במוסקווה , מסר ביום ששי מכתב לסגנו של גורבצוב , 
אנאטולי לוקיאנוב , ובו פנייה לצירים לאשר משא - ומתן בין מוסקווה לליטא . 
גודאיטיס מסר כי לוקיאנוב , המכהן כיו"ר הסובייט העליון , סירב בתקיפות 
לפנייה . נציג ליטאי אחר , ניקולאי מדוודב , מסר כי קבוצה של צירי סובייט 
רפורמיסטים מתכננת להגיע לליטא כדי להפגין את תמיכתה בה . קפידבינשוודיה 
ומדינות נאט"ו הגבירו בסוף השבוע את מערך הביון בים הבאלטי , כדי לעמוד 
על תזוזות הצבא הסובייטי בליטא . גנראל גאפוננקו האשים את מדינות נאטו בשיגור 
ספינות אל גבולה הימי של ליטא . שוודיה העמידה בכוננות 04 ספינות דייגים , 
למקרה שפליטים מליטא ינסו להימלט לתחומה . באי השוודי גוטלנד , הסמוך 
ביותר לליטא , הוכנו מקומות לקליטת פליטים שינסו לחצות את הים הבאלטי . 
למרות המתיחות הפוליטית עדיין סבורים מדינאים במערב כי גורבצוב יעמוד בלחצי 
המטכ"ל הסובייטי ולא יצווה להפעיל כוח נגד ליטא . גורבצוב יודע כי ייאלץ 
לשלם מחיר יקר אם יכניע את ליטא הקטנה . כל צעד צבאי נגדה ישים קץ לאווירת 
ההפשרה הבין - גושית . רדיו מוסקווה , המשדר במשך כל שעות היום משדרי תעמולה 
נגד ליטא , פתח מהדורות חדשות בהבעת תקווה " כי המפגש הקרוב בין גורבצוב 
לנשיא בוש יתרום לחיזוק תהליך השלום העולמי " . הרדיו התעלם מכל האזהרות 
שהשמיעו בימים האחרונים מדינאים בכירים במערב , ובכללם הנשיא בוש , שבהן 
נקרא גורבצוב להימנע מכל צעד של אלימות נגד ליטא . בין המזהירים גם ראשי 
הממשלות ושרי החוץ של שוודיה , דנמרק , נורווגיה ואיסלנד . פינלנד העדיפה 
לשמור על שתיקה . קפידבינסגן שר החוץ הסובייטי יורי קאשלב הודיע אתמול בליסבון 
כי ממשלת בריה"ם תעשה כל שביכולתה כדי להימנע מהפעלת כוח בליטא . " בינתיים 
אין אנו מפעילים כוח כלשהו ברפובליקה הליטאית , ואנו ננסה לשמור על מדיניות 
זו . אולם את שעתיד לקרות שם אינני יודע " , אמר . קאשלב דיבר עם כתבים 
בליסבון , לאחר פגישה של 03 מדינאים בכירים ממדינות מערב ומזרח אירופה . 
הפגישה התקיימה ביוזמת מועצת אירופה . קאשלב הגן על ההחלטה לאסוף את הנשק 
שבידי תושבי ליטא באמרו כי הדבר נעשה גם ברפובליקות אחרות בבריה"ם , כמו 
ארמניה ואזרבייגאן . " עד כמה שאני יודע יש יותר מ03 אלף כלי - נשק בידי 
האזרחים בליטא , וזה לא נורמאלי . עד כה רק כמה מאות הוחזרו לשלטונות " , 
הוא אמר . בישיבה שהתקיימה בליסבון אתמול בבוקר נמנעו הנוכחים מלדבר על 
ליטא . יוצא מן הכלל היה שר החוץ הדני הופה אלמן - ינסן , שאמר בנאומו 
בוועידה כי נוצר מצב מאיים , העלול לפגוע ביחסי מזרח ומערב . אולם קאשלב 
נשאר רגוע ואמר כי שר החוץ הדני ביקש להעדיף מו"ם על הפעלת כוח , וזו גם 
עמדת הקרמלין . קפידבינהסנאט האמריקאי הביע את תמיכתו בעצמאות ליטא ובמשטר 
הדמוקרטי שלה . ברוב גדול של 39 , ללא התנגדות , אישר הסנאט , אור ליום 
ששי , החלטה האומרת כי ארה"ב תומכת בצורה נחרצת " בזכות העם הליטאי לעצמאות 
ולדמוקרטיה . בריה"ם חייבת להפסיק מיד את כל המאמצים להפחיד את הפרלמנט 
הליטאי ואת העם בליטא " . מנהיג הסיעה הרפובליקנית בסנאט , הסנאטור רוברט 
דול , אמר : " אנו רוצים שהשלטונות הסובייטיים יבינו כי אם הם יפעילו 
כוח נגד העם הליטאי ונגד זכותו להחליט בעצמו על עתידו , התוצאות מבחינת 
יחסי ארה"בבריה"ם יהיו חמורות " . הנשיא בוש קרא ביום ששי להנהגת בריה"ם לדאוג 
לאינטרסים שלה בליטא באמצעות דו - שיח ומשא - ומתן , ולא בהפעלת כוח . 
הוא הבטיח כי ארצו לא תנקוט שום צעד שיש בו כדי להקשות על מנהיגי ליטא . 
