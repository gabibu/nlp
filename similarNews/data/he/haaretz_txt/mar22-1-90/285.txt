כוח של צה"ל שנכנס אתמול לקסבה של שכם נתקל בחבורה של מבוקשים , הרג שניים 
מהם ולכד שניים אחרים . . הם השתייכו לארגון הפת"ח ולחזית העממית . עדי 
ראייה סיפרו כי החיילים נכנסו לעיר העתיקה במהירות , בשעה שסימטאותיה סאנו 
מאדם והחנויות היו פתוחות . העדים סיפרו כי החיילים התחלקו לשתי יחידות 
קטנות . התקרית התחוללה ליד מסגד אל - נאסר שבעיר העתיקה . אחד המבוקשים , 
נאסר קנעיר , בן 82 , מאנשי חבורת " הפנתר השחור " המקורית , הבחין 
בחיילים וניסה להימלט לתוך אחת הסימטאות , אך נורה ונפגע משמונה קליעים . 
לפי עדויות התושבים הוא נפגע בראשו , בחזהו ובבטנו . המבוקש השני , עומר 
אבו - עדיד , בן 42 , נורה , לפי עדויות של מקורות פלשתיניים , למרות 
שנכנע והרים את ידיו . אחר - כך ניסו החיילים לברר את זהותו בעזרת תושבי 
הקסבה . מדובר צה"ל נמסר כי כוח צבאי נתקל בפאתי הקסבה בשני חשודים שנצטוו 
לעצור , אך הם לא נענו לקריאת האזהרה של החיילים . על פי דובר צה"ל , 
אחד המבוקשים שנורו החזיק ברשותו רימון ( אחר כך התברר שמדובר ברימון גז ) 
והשני ניסה לתקוף את החיילים . על פי התחקיר הראשוני , פתח הכוח באש בהתאם 
לנהלים . ההרוג הראשון , קנעיר , היה מבוקש ע"י זרועות הביטחון במשך תקופה 
ארוכה , ומיוחסת לו שורת פיגועים ארוכה . הוא נחשד ברצח תושב שכם בנובמבר 
בשנה שעברה , ובחטיפת תושב אחר , שנרצח אחר כך . הוא גם חשוד בתקיפות 
אלימות רבות נגד תושבים מקומיים , שנחשדו בשיתוף פעולה עם השלטונות . הוא 
נחשד גם כי תכנן לחטוף חיילים ולפגוע באישי ציבור ישראלים . אחרי שנורו שני 
המבוקשים , הותקפו היורים באבנים ע"י תושבי הקסבה , ולמקום הוזעקה תגבורת 
של חיילים שפתחו באש . בתום התקרית בקסבה התפתח סמוך לשוק הירקות בעיר שכם 
מרדף אחרי שני מבוקשים נוספים . החיילים הקיפו את אחד הבניינים הגבוהים 
בסביבה , ודרשו מיושביו לפנות אותו . במשך שלוש שעות קיימו החיילים חיפוש 
מדוקדק בתוך הבניין , ולדברי התושבים שברו במהלך החיפושים כלי מטבח , שפכו 
מזון , ורוקנו ארונות . אחד המבוקשים נתפס מסתתר בתוך חנות וידאו , ובמקום 
נמצא אקדח בקוטר 9 מ"ם . מדובר באמגד אבו רביע , בן 81 , שהשתייך בעבר 
ל"פנתר השחור " , והיה מעורב ברציחתם של כמה תושבים מקומיים שנחשדו בשיתוף 
פעולה . המבוקש השני נתפס בסמוך . לפי עדויות של תושבים , קראו החיילים 
לשניים להיכנע באמצעות מגברי קול , ובזמן הפעולה השתמשו ברימוני הלם . 
בתום התקריות אתמול הטיל צה"ל עוצר על העיר שכם וסביבותיה . בתקריות שהיו 
אתמול בגדה נפצעו ששה תושבים מקומיים . כך מסרו מקורות פלשתיניים . שניים 
מהפצועים הם נערים מבית - סאחור ומתעמרה , אברהים אחמד , בן 11 , וחלד 
אחמד , בן 41 , שנפגעו מהתפוצצות חפץ חשוד באזור זעתרה , סמוך לבית - 
לחם . צה"ל והמשטרה בודקים את נסיבות פציעתם . השניים אושפזו בבית החולים 
אל - מקאסד . מצבו של האחד קל , ושל השני הוגדר כבינוני . מקורות פלשתיניים 
דיווחו גם על שני פצועים אתמול ברמאללה , אך צה"ל מסר כי לא ידוע לו על 
פצועים אלה . ברמאללה נפצע אתמול קל חייל צה"ל מאבן שהושלכה לעברו . אתמול 
נמשך העוצר שהוטל לפני ארבעה ימים על שכונת דנאבה בטול - כרם , ועל מחנה 
הפליטים טול - כרם . כוחות הביטחון סגרו אתמול ארבעה בתי ספר בקלקיליה , 
בעקבות הפגנות תלמידים גדולות ותקריות יידוי אבנים שהיו שם שלשום . שני 
בתי ספר נוספים נסגרו בבית - לחם ובבית - סאחור . מתחילת שנת הלימודים הנוכחית 
נסגרו בגדה יותר מ03 בתי ספר בגלל התפרעויות תלמידים . 
