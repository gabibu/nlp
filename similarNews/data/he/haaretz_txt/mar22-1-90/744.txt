אלוף מיל עמוס ירון , נספח צה"ל לשעבר בארה"ב , לא ימונה , כנראה , לראש 
מינהל הדלק במשרד האנרגיה , למרות ששר האנרגיה הקודם , משה שחל , הבטיח 
לו את התפקיד . שחל לא רק שהבטיח את התפקיד , אלא אף פעל באופן מעשי וקיים 
איתו כמה ישיבות עבודה . ירון אמור היה להחליף בתפקיד את שמעון גלבוע , 
שאמור היה להתמנות כיו"ר דירקטוריון פי גלילות . ירון לא יקבל את התפקיד 
בגלל " טעות טכנית " של משרד האנרגיה . שר האנרגיה הקודם משה שחל סבר 
כי המינוי לתפקיד ראש מינהל הדלק , אינו מצריך אישור נוסף , שכן מדובר 
בתפקיד במסגרת אחריות משרד האנרגיה . ואולם , מבדיקה משפטית נוספת עלה , 
כי המינוי לתפקיד הצריך גם את אישורה של ועדת המינויים הממשלתית , שבה 
חברים גם מספר שרים שאינם חברי המערך . דובר משרד האנרגיה אישר בתגובה את 
דבר העיכובים הכרוכים במינוי ירון לתפקיד . הדובר אישר , כי המדובר " בטעות 
טכנית " , והוא הביע את התקווה כי הגורמים המוסמכים לא ינצלו טעות זאת על 
מנת לטרפד את המינוי . 
