( ע ) . אל"ם יהודה מאיר , מפקד אזור שומרון לשעבר , כפר אתמול בצהרים 
בכל שמונת סעיפי האישום , שהוגשו נגדו עם פתיחת משפטו בבית הדין הצבאי המיוחד 
בקריה . כזכור , כפה בג"ץ על צה"ל את העמדתו לדין של אל"ם מאיר , אחרי 
שהפרקליט הצבאי סירב לפתוח בהליכים נגד אל"ם מאיר על מה שכונה אחר כך " אירועי 
ביתא " . אב בית הדין , אל"ם נילי פלד , קראה בפני אל"ם מאיר את סעיפי האישום , 
הנוגעים לחלקו בתקרית . לשאלת השופטת השיב מאיר , כי הוא " כופר בכל " . 
אל"ם מאיר , הנמצא בחופשה ללא תשלום מצה"ל , מואשם בשמונה סעיפים של חבלה 
בכוונה מחמירה , בהתעללות ובהתנהגות שאינה הולמת , בכך שבשני מקרים בחודש 
ינואר 88 , חודש וחצי לאחר תחילת האינתיפאדה , הורה לחיילי פלוגת צנחנים 
לשבור במכות את ידיהם ורגליהם של עצורים מן הכפרים ביתא וחווארה שבשומרון , 
בעת שאלה היו כפותים ועיניהם מכוסות . בפתיחת המשפט , שנערך בפני הרכב 
של שלושה אלופי משנה , הופיעו כעדים שני קצינים שהיו מעורבים בפרשה . ראשון 
העיד סא"ל א . ששימש כקצין מודיעין באוגדה , שקיבלה על עצמה את הפיקוד 
על האזור עם תחילת האינתיפאדה . בין השאר העיד על האירוע בביתא ב02 בינואר : 
" כשהכפר היה בעוצר , הגעתי עם הרשימה של השמות ( של מבוקשי השב"ך ) 
. מסרנו את הרשימה לקצין של המינהל האזרחי , שקרא למוכתר . המוכתר , 
עם שלושה אנשים , החל להוציא את האנשים המבוקשים ולהביא אותם אלינו . 
האנשים נאספו ועם האוטובוס התחלנו להוריד אותם לחלקו התחתון של הכפר . השעה 
היתה לקראת ערב ואז אל"ם מאיר פנה אלי ואל מייק הרצוג , בנו של הנשיא . 
הוא אמר לנו : אתם למעשה גמרתם את התפקיד פה . לא מתאים לבנו של הנשיא 
להיות פה . " לקחנו את הגיף ונסענו חזרה לממשל . היה ברור שאותם אנשים 
שנעצרו מובאים חזרה לממשל להמשך הטיפול של השב"ך . מאוחר יותר הסתבר לנו 
כי האנשים האלה הוכו . היתה לי תחושה קשה . למחרת כבר שלחתי קצין שלי שיפקח 
על המעשים בכפר חווארה , הוא חזר וסיפר כי אנשים מוכים שם . " רק לאחר 
יומיים , העיד א . , הוא דיווח על האירועים למפקד האוגדה , תא"ל זאב 
לבנה . העד השני היה סגן עומרי כוכבא , מפקד מחלקת הצנחנים , שהשתתפה באירועי 
חווארה וביתא . גם הוא סיפר על אירועי ה91 וה02 בחודש ינואר 88 . " סא"ל 
יהודה מאיר אסף אותנו , את הקצינים , ומסר לנו דבר שעד כה לא שמענו . 
כיוון שבתי המעצר מלאים , אמר , יש פקודה חדשה מהדרגים הגבוהים בצה"ל : 
לא לעצור בנוהל רגיל , אלא להכות , לשבור ידיים ורגליים ולהשאיר את העצירים 
בשטח . זה היה חריג . " החיילים השתוללו , היכו בעיקר באלות , האלות 
נשברו , העצירים היו קשורים , תחבנו לפיות צעיפים , היה לנו קשה לשלוט , 
החיילים הוציאו את תסכולם על התושבים , שלא ניסו לברוח . היה תדריך מפורט : 
לקשור להם את הידיים והרגליים , לסתום את הפיות עם צעיפים ולשבור ידיים 
ורגליים , אחר כך להשאירם בשטח . " הם הספיקו לצעוק , אך בשלב שעזבנו 
את העצירים , לאחר ההכאה , הם לא היו בהכרה . הגברנו את רעש המנוע באוטובוסים 
כדי שהצעקות של המוכים לא יישמעו . ראינו אחד מהם הולך עוד 02 מטר על הכביש 
ונופל . האווירה בפלוגה היתה קשה , התחושה של החיילים היתה קשה , חיילים 
ישבו בפתח האוהל ודיברו על המעשה , אף אחד מהם לא ישן . " חשנו שעשינו 
משהו על סף הפשע . בעקבות זה נערכה שיחת פלוגה . בשיחה אמרו החיילים , 
כי היו מעוניינים באותם אמצעים העומדים לרשות חיילי דרום אפריקה " . סגן 
כוכבא סיפר עוד , כי מפקד הפלוגה ביקש מתא"ל לבנה לבוא ולדבר עם חיילי הפלוגה 
על הפקודה שניתנה להם , ואז אמר המפקד , כי מדובר בהוראה של הדרגים הגבוהים , 
המדברת על " ניסוי של יד קשה " . המשך המשפט ושמיעת העדויות נדחו ליום ראשון 
הקרוב . 
