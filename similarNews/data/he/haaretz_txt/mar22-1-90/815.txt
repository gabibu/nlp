לונדון ( ע"ם ) . מקורות סוריים תיארו את הצעתו של הנשיא האמריקאי לשעבר , 
גימי קארטר , להקים אזורים מפורזים מנשק במסגרת הפתרון לבעיית הגולן , 
כ"הצעה חיובית ומתקדמת " לקראת שלום כולל . דובר מטעם הנשיא הסורי , גבראן 
חוריה , אמר ליומון " אלחיאת " כי עמדתה של דמשק לגבי ועידה בין - לאומית 
לשלום במזה"ת איננה חדשה , שהרי הנשיא חאפז אסד הודיע בכמה הזדמנויות , 
כי ארצו תומכת בכינוס הוועידה בחסות האו"ם ובהשתתפות כל הגורמים הנוגעים 
בדבר , וכן בהשתתפות שתי המעצמות הגדולות והחברות הקבועות במועצת הביטחון . 
בתגובה להצהרותיו של קארטר אמר חוריה , כי סוריה תומכת בכינוסה של הוועידה 
הבין - לאומית והיא רואה בה את הדרך הטובה ביותר לדיון בכינונו של שלום צודק 
במזה"ת , אשר יסתמך על אמנת האו"ם , על החוק הבין - לאומי ועל החלטות האו"ם . 
חוריה הוסיף , " כאשר מספר המדינות והאישים בעולם , אשר תומכים בעריכת 
הוועידה הבין - לאומית יגדל , תקדם זאת סוריה בברכה . " מה שעיכב עד עתה 
את כינוס הוועידה , ע"ף החלטה 833 של מועצת הביטחון , הוא עמדתה של ישראל , 
המציבה מכשול ממשי בפני כינון שלום צודק ובפני המאמצים הבין - לאומיים למען 
כינונו של שלום זה " . מקורות סוריים אמרו ליומון " אלחיאת " , כי " דמשק 
אינה רואה בהודעתו של קארטר כל חדש " , שהרי " תמיכתה בעריכת הוועידה ונכונותה 
להשתתף בה אינם נסתרים מדעת הקהל הבין - לאומית והערבית " . קפידבינהמקורות 
הוסיפו כי " מאמציה של סוריה למען החזרת כל האדמות הכבושות כולל הגולן , 
מהווים חלק מרכזי במדיניותה ואמת מידה עיקרית בהגדרת יחסיה עם שאר המדינות , 
בהתבסס על עמדתן של מדינות אלו לגבי מאמצים אלה " . המקורות אמרו כי טבעי 
הדבר , שסוריה תדון בנושא הגולן ובפרטיו בוועידה , אולם מטרת הוועידה צריכה 
להיות כינון שלום כולל במזה"ת , שכן מטרותיו לא יתגשמו ע"י עריכת הסכם נפרד 
לגבי הגולן . לפיכך דמשק אף פעם לא נטשה את עקרון הפתרון הכולל לבעיית המזה"ת , 
שיבטיח את זכויותיהם הלאומיות והלגיטימיות של העם הפלשתיני " . המקורות הוסיפו , 
כי דבריו של קארטר לגבי הקמת אזורים מפורזים מנשק משני צידי הגבול הינם 
התבטאות חדשה במדיניות האמריקאית ובעמדת קארטר , שלא העלה הצעה זו בתקופת 
כהונתו כנשיא . מקורות דיפלומטיים סובייטיים בדמשק אמרו , כי הצהרותיו של 
קארטר לגבי עמדתה של סוריה לניהול מו"ם עם ישראל הינן הוכחה להתפשטות עמדה 
מדינית חדשה במזה"ת . המקורות הסובייטיים גילו , כי האיגרת שהיפנה הנשיא 
מיכאל גורבאצוב לנשיא אסד לאחרונה , כללה סקירה מפורטת של ההתפתחויות האחרונות 
בבריה"ם , בנוסף לכמה הבהרות ביחס להתפתחויות אלה והשלכותיהן בזירה הבין - 
לאומית . את האיגרת מסר השגריר אלכסנדר זוטוב לנשיא הסורי . המקורות הדגישו 
כי מוסקווה ממשיכה להעניק סיוע צבאי לסוריה , אולם הם גם הזהירו מפני מירוץ 
החימוש במזה"ת בקרבת הגבולות הסובייטיים , בציינם כי המצב הכלכלי בבריה"ם 
ובמדינות המזה"ת אינו מאפשר את המשכו של מירוץ זה וכי הגורם הכלכלי הינו 
גורם עיקרי בפעילות למען השלום . 
