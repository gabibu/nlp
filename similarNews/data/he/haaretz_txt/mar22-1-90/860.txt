אין ספק שלזכייה יש השפעה מצטברת על משרד הפרסום , אבל אינני יכול לומר 
שכבר למחרת בבוקר התדפקו על דלתות משרדי לקוחות שביקשו שנעבוד עבורם . 
בסה"ך יש הרגשה של חמימות בלב . ובכלל מה רע בקצת כבוד מקצועי ? זה לא סוד 
שהיו מקרים של מסעות פרסום שזכו בפרסים ואילו המוצר עצמו זכה לכישלון חרוץ 
מבחינה מסחרית , אם כי אף פעם לא עשיתי מחקר סטטיסטי בנושא . הזכייה בפרס 
מפנה באופן טבעי את אור הזרקורים למוצר . מפעל כמו עלית שבד"ך מצליח בהחדרת 
כמות גדולה של מוצרים חדשים לשוק , יכול להיכשל באחד מהם . יש גם מקרים 
שבהם הרעיון הפרסומי הוא מוצלח ואילו השיווק גרוע . יש לי השגות גם בקשר 
לזה , אבל אם אתה מעורה בכל שלבי הכנת המוצר החדש ובהחדרתו לשוק , אז אינך 
יכול לברוח מהאחריות . לא יתכן שהניתוח יצליח והפציינט מת , אבל לדעתי 
על משרדי הפרסום להתרכז בפרסום ולא בשיווק או במכירות . דור המנהלים החדש 
שמולו אנו עובדים , הוא דור של מומחים ולכן אנחנו צריכים להתרכז במה שאנו 
טובים בפרסום . גועל נפש . הדוגמאות הללו הן של פרסום וולגרי . אני בעד 
פרסום אגרסיווי אבל נגד פרסום וולגרי . יש אינפלציה במשרדי פרסום , וזה 
מוציא שם רע לענף . הבעיה היא שכולם רוצים להיות צווארון לבן . אינני מאמין 
שיש משרד פרסום שאנשיו קמים בבוקר ומחליטים להעתיק מודעות . כל אחד מאיתנו 
נחשף לכל מה שקורה בעולם הפרסום , פותח סיפרות וקטלוגים ויש השפעות . 
יש מודעות שפשוט נחרטות בראש ופתאום יוצאות אחרי חצי שנה . זה לא פלגייאט . 
