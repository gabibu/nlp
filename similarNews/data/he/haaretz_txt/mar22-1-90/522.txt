" בסיבוב השני לבחירת רב ראשי אשכנזי לרמת - גן נבחר אתמול הרב יעקב אריאל , 
שזכה ב51 מתוך 03 קולות הגוף הבוחר . הרב משה אושפיזאי , בנו של הרב הראשי 
הנוכחי , יהודה מנחם אושפיזאי , זכה בתשעה קולות והרב יצחק חלמיש בששה . 
בבחירות שנערכו לפני שבוע נוצר תיקו כאשר כל אחד מהמועמדים קיבל עשרה קולות . 
הרב הראשי הנבחר , יעקב אריאל , הוא בן 25 ואב לשבעה ילדים . הוא יליד 
חיפה שגדל בירושלים , בוגר ישיבת כפר הרא"ה ומדרשיית נעם בפרדס חנה . כיהן 
עשר שנים כראש ישיבת " מרכז הרב " בירושלים . כהונתו הנוכחית ראש ישיבת 
ההסדר " ימית " בנוה דקלים ורב כפר מימון . לאחר בחירתו אמר הרב יעקב אריאל 
כי הוא מקווה לאחד את כל הכוחות ולשתף פעולה למען הרמת הרמה המוסרית והרוחנית 
ברמת - גן . מיד עם בחירתו בירך אותו ראש עיריית רמת - כן , צבי בר . ראש 
סיעת המערך בעיריית רמת - גן , יצחק שחם , אמר בתגובה על בחירת הרב אריאל : 
" לא נוכל להיות מאוכזבים , כי לא היו לנו ציפיות " . שחם אמר כי לנציגי 
המערך בגוף הבוחר ניתן חופש הצבעה , אך הוסיף כי סיעתו מקווה שבעקבות הבחירה 
לא תשנה רמת - גן את פניה וכי לא ייפגע הסטטוס קוו שהיה קיים בעיר בין חילוניים 
לדתיים . 
