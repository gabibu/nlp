כן . החובות של הליכוד נובעים בעיקר ממערכות הבחירות שנערכו בשנה האחרונה . 
בשנים האחרונות פעל חך מיכה רייסר ז"ל לאיחוד מערכות הבחירות לכנסת ולרשויות , 
ואם הדבר היה מתבצע היה נחסך למשק כסף רב . הגרעונות של הליכוד נבעו מהעומס 
התקציבי שהוטל עליו בגין מערכות הבחירות הללו . הכנסות הליכוד הן בעיקרן 
ממימון המפלגות שהסיעה מקבלת מהמדינה . אין לליכוד גופים כלכליים כמו למערך . 
כדי לכנס ישיבת מרכז הליכוד עלי לשכור אולם , ולשלם 53 אלף ש"ח רק עבור 
השכירות , בעוד המערך יכול להשתמש בבית ברל , במחיר מופחת . אנו רוצים 
לקיים מערכת חיים דמוקרטית . השאלה היא האם להמשיך במצב שבו מפלגות יוכלו 
להסתמך על משק מפלגתי , וקבלת כספים בצורות נסתרות וחשאיות , לעומת מימון 
מפלגות רשמי ו"על השולחן " . אנו שואפים ליצור מצב שבו כל המימון של המפלגות 
יהיה מתקציב המדינה , ולבטל כליל את נושא התרומות למפלגות . המערך נוהג 
בצביעות . אם המערך באמת מתנגד להעלאת מימון המפלגות , שומה עליו לא ליטול 
את הכספים המעודכנים , או לתרום אותם ללבי . הייתי מכבד את המערך ל לא 
נגע בכספים הללו . למערך חובות בעיקר לבנק הפועלים , ובנק זה אינו לוחץ 
אותם . לנו אין בנק ועלינו לכסות את הגרעונות שנצברו . אנו מציעים לקצר 
את תקופתן של מערכות הבחירות לכנסת , לרשויות , ולהסתדרות . יש להגביל 
את זמן תשדירי השירות של המפלגות באמצעי התקשורת , סמוך לבחירות . צריך 
להגביל את היקף הפרסום של המפלגות בעיתונות הכתובה . הכוונה היא שהמפלגות 
יעבדו לקראת הבחירות עם מנגנון קטן , כך שיחסכו בהוצאותיהן . 
