הממונה על התקציבים באוצר , דוד בועז , אומר כי ראש הממשלה העביר את הכספים 
הייחודיים בסך כ8 . 831 מיליון ש"ח לאישור ועדת הכספים , בלי תיאום עם האוצר 
ובלי טיפול של אגף התקציבים . הוא הדגיש כי כל הסכום יילקח מהרזרווה הכללית . 
בועז מתח ביקורת על השינויים שיש כוונה לעשות בתקציב המדינה בגלל לחצים פוליטיים . 
הוא אמר כי אמנם בכל שנה אנו עדים לשינויים עקב לחצים פוליטיים , אך השנה 
התוצאות חמורות יותר בשל קרבת הזמן שבין המשבר הפוליטי לאישור התקציב . 
בין השאר , הזכיר את התנגדות הח"כים , מטעמים פוליטיים , לגביית תשלום 
בעד יום לימודים ארוך . גבייה זו אמורה לגייס כ031 מיליון ש"ח , מתוך 561 
מיליון ש"ח עלותה הכוללת של רפורמה זו . הוא אמר כי אם לא יאושר תשלום ההורים , 
ייתכנו שתי אפשרויות : האחת , יום לימודים ארוך יבוטל כליל , ובכלל זה 
גם בערי הפיתוח . האחרת , יום לימודים ארוך יונהג רק בערי פיתוח או בערי 
פיתוח ושכונות מצוקה , ועל כל תושביהן , גם בעלי ההכנסות הגבוהות . הוא 
הדגיש כי האוצר מתנגד לכל החלטה שתגדיל את הגירעון בתקציב או תקטין את הרזרווה 
הכללית . הממונה על התקציבים גם מתח ביקורת על הפשרה הפוליטית המסתמנת לגבי 
ביטול קצבת ילד שני . הוא אמר כי הגדלת סף ההכנסה שמתחתה תשולם הקצבה ל%041 , 
תגדיל את שיעור מקבלי הקצבאות ל%56 מהאוכלוסייה הרלוונטית , ופירוש הדבר 
הגדלת המנגנון של ההחזרים . דוד בועז גם הביע התנגדות תקיפה למימון המפלגות . 
הוא אמר כי הוצאה זו פרצה את מגבלת התקציב וזו תופעה מסוכנת . הדבר מקשה 
לאכוף מסגרת תקציבית ומשמעת תקציבית אפקטיווית ויש לו השפעה שלילית על יעדי 
המשק . בייחוד אם רוצים להפנות מקורות מהמגזר הציבורי לעסקי . הממונה על 
התקציבים קרא לאשר תקציב לשנה שלמה , בלי כרסום , " אם כבר יש נגיסות 
משיקולים פוליטיים , הן צריכות להיות מינימליות " . בעניין קליטת העלייה , 
אמר כי עדיין אין נתונים מספריים על היקפה , לצורך קביעת התקציבים . " נדע 
על כך בקרוב , והדבר ידרוש קבלת גושפנקה מיניסטריאלית " , אמר . 
