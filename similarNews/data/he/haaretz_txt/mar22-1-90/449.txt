מוסקווה ( ע"ץ ) . ועידת המפלגה הקומוניסטית באסטוניה הצביעה אתמול בעיר 
הבירה טאלין בעד העיקרון של עצמאות מלאה אל מול המפלגה הקומוניסטית הסובייטית , 
אך הסכימה לתקופת - מעבר של ששה חודשים , " שלושה חודשים לפני הוועידה 
ה82 של המפלגה הקומוניסטית הסובייטית ושלושה חודשים אחריה , כדי לכנס מחדש 
את הוועידה של המפלגה האסטונית , אשר תדון אז בעצמאות מלאה כלפי בריהם " . 
זאת מסרה ויל סילווי , חברה בוועד המרכזי של המפלגה האסטונית ומראשי המחלקה 
האידאולוגית שלה . וילנה ( אי - פי ) . מנהיג החזית העממית הלאטווית , 
דייניס איוואנס , הודיע בשבת כי פעלו הראשון של הפרלמנט הלאטווי החדש יהיה 
הצבעה על עצמאות . איוואנס אמר כי הצבעה כזאת תוכל לצאת לפועל בתוך ששה 
שבועות . החזית ותנועות נוספות התומכות בעצמאות ללאטוויה זכו לרוב בסיבוב 
הראשון של הבחירות לפרלמנט החדש , ולדברי איוואנס די להן בששה מקומות נוספים , 
מתוך 53 שגורלם יוכרע בסיבוב השני , כדי לנחול רוב של שני - שלישים הנחוץ 
לקבלת החלטה על עצמאות . איוואנס עשה בווילנה כדי לפגוש במנהיגי החזיתות 
העממיות של ליטא ושל אסטוניה ולתאם מהלכים עמם . במסיבת - עיתונאים במוצאי - 
שבת אמר איוואנס , שנשיא בריה"ם מיכאיל גורבצוב הבטיח לאחרונה ללאטוויה 
כי יפתח במשא - ומתן עמה על עצמאות . לדבריו , הסכימו הקרמלין ולאטוויה 
לכונן ועדות שידונו בפרטי פרישתה של לאטוויה מבריה"ם מבחינה פוליטית , כלכלית , 
אקולוגית , הומניטארית , ומבחינת היחסים הבין - לאומיים . איוואנס מסר 
כי הישיבה הראשונה של הפרלמנט הלאטווי החדש תתקיים בראשית מאי , ולצד הצבעה 
על עצמאותה של לאטוויה יכיר הפרלמנט בעצמאותה של ליטא השכנה . הוא הטעים 
כי לחץ הקרמלין על ליטא ידרבן גורמים אקטיביסטיים בלאטוויה ובאסטוניה להאיץ 
את פעולותיהם לקראת עצמאות , כדי לתמוך בליטא . 
