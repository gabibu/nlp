הסכם קואליציוני בין מפלגת העבודה לאגודת ישראל עשוי להיחתם הערב ב6 . אמש 
סוכמו רוב פרטי ההסכם בין שתי המפלגות . פגישה נוספת בין צוותי המשא - ומתן 
תיערך היום אחר - הצהרים ; ולפנות ערב , זומנו הצדדים לפגישה עם שמעון 
פרס ויצחק רבין , שבה , ככל הנראה , תיערך החתימה הרשמית . על - פי ההסכם 
שגובש אתמול , יוגדלו ב%52 סכומי הכספים למוסדות החינוך של אגודת ישראל ; 
תלמידי ישיבות יקבלו הקלות מפליגות בסיוע לדיור ; ויוקפד מימושם של החוקים 
הדתיים הקיימים . אגודת ישראל תקבל לידיה את משרד השיכון והבינוי ואת משרד 
העבודה והרווחה . היא תחזיק בראשות ועדת הכספים , או בתפקיד נוסף של סגן 
שר . חברי אגודת ישראל יקבלו חופש הצבעה בתחום המדיני , אם יעלו בכנסת 
שאלות של ויתור על שטחים , במסגרת הסכמי שלום או הסדרי ביניים . שתי פגישות 
ארוכות התקיימו אתמול בין צוות המשא - ומתן של מפלגת העבודה לבין חברי הכנסת 
של אגודת ישראל . בשעות הבוקר , בפגישה שנערכה במלון דן בתל - אביב , 
סוכמו הסעיפים הנוגעים לשמירת החוקים הדתיים הקיימים . סוכם , כי הממשלה 
שתקום תפעל למימוש חוק שעות עבודה ומנוחה ( איסור העבודה בשבת ) , להפסקת 
נסיעתם של כלי - רכב ציבוריים בשבתות , להסרת פרסומי תועבה ולסיום ההליכים 
למימוש חוק החזיר . נציגי אגודת ישראל דרשו כי מוסדותיהם יקבלו לאלתר את 
ההקצבות הכספיות שיוקצו להם , ולאחר התייעצות שערך בשעות הצהרים צוות המשא - 
ומתן של מפלגת העבודה , ולאחר דיון פנימי ב " אגודה " , סוכם בין שני הצדדים 
שלא לציין זאת בהסכם , אלא לפעול לכך , מתוך הבנה משותפת . אם אמנם ייחתם 
היום ההסכם הקואליציוני , תהיה אגודת ישראל המפלגה הדתית הראשונה שהצטרפה 
לקואליציה שמנסה מפלגת העבודה להקים . קפידבינבינתיים גברו אתמול חילוקי 
הדעות הפנימיים באגודת ישראל , בשאר לשאלת התמיכה בממשלת מערך , אם תקום 
בזכות קולותיהן של הסיעות הערביות . ח"ך אברהם ורדיגר הכריז אתמול בבוקר : 
" כל זמן שפרס לא מצליח להשיג מעל ל16 יהודים שיתמכו בממשלה ; אם לא תהיה 
קואליציה מורכבת מרוב יהודי , ובתוכה עוד מפלגה דתית נוספת , אני לא חושב 
שנוכל להיות שותפים לקואליציה זו " . לעומתו , טען אמש ח"ך הרב משה זאב פלדמן 
כי לדבריו של ורדיגר אין כל אחיזה בהחלטות אגודת ישראל . " אין לנו שום 
החלטה מפורשת להגבלת השתתפותנו בממשלת פרס " , אמר פלדמן . ח"ך מחנם פרוש 
אמר אמש , כי ההסכם עם מפלגת העבודה סגור וגמור , ולדבריו , על - פי מידע 
שלו , יש למפלגת העבודה הבטחה לתמיכה מצד מפלגה דתית נוספת , כך שאגודת 
ישראל לא תהיה המפלגה הדתית היחידה בקואליציה . קפידבינצוות המו"ם של מפלגת 
העבודה עומד להמשיך הבוקר במגעיו הקואליציוניים , הפעם עם צוות המו"ם של 
מפ"ם . הפגישה בין שתי המפלגות תיערך בכנסת . ח"ך יאיר צבן אמר אתמול , 
לאחר שנודע על פרטי ההסכם בין מפלגת העבודה לאגודת ישראל , כי מפ"ם ויתר 
מפלגות השמאל לא יעשו היום שום צעד , ולא יתבטאו בכל צורה שהיא שעשויה לפגוע 
בחתימת הסכם בין העבודה למפלגות הדתיות . 
