בודפשט ( מיוחד ל"הארץ " ) . יו"ר האיגוד הדמוקרטי של הרומנים בהונגריה , 
גורג מארק , קיבל מכתב איום חתום על - ידי ארגון בלתי ידוע עד - כה , 
הנקרא " יחידת קומנדו ע"ש סטפאן הקדוש " . במכתב נאמר , כי הוחלט לשים 
קץ לחייו כנקמה על המהומות האנטי - הונגריות בטירגו - מורש בטרנסילווניה . 
לפני יומיים קיבל מנהל המערכת הבין - לאומית של הטלוויזיה ההונגרית , אלאיוש 
חרודינק , מכתב איום חתום על - ידי הארגון הרומני הלאומי " וטרה רומנאסקה " . 
מחברי המכתב אמרו , כי הם רוצים להתנקם על הכתבות האנטי - רומניות בטלוויזיה 
הונגרית . איומים מסוג זה ומעשי ואנדאליזם , כגון הריסת אנדרטות בחלקים 
שונים של רומניה , מוסיפים להסעיר את הרוחות , על - אף מאמצי ראש ממשלת 
רומניה , פטרה רומאן ומנהיגים רומנים אחרים להרגיע את הרוחות . כלי התקשורת 
ההונגריים מוסרים כי ממשלת רומניה מסרבת להעניק אשרות כניסה לחברי הוועדה 
המיוחדת של ועדת האו"ם לזכויות האדם , שביקשה לבוא לרומניה כדי לחקור את 
מצב זכויות האדם בה . 
