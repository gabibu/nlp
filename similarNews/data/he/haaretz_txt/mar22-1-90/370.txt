בודפשט ( מיוחד ל"הארץ " ) . בטרם חלפה יממה מסגירת הקלפיות במזרח - גרמניה 
ועוד לפני שהעולם " עיכל " את נצחונם הגדול של הנוצרים - דמוקרטים ואת 
כשלונם המפתיע של הסוציאל - דמוקרטים הלהקה הנודדת של מאות הכתבים , הצלמים 
וצוותי - הטלוויזיה כבר ארזה את מזוודותיה , כדי לעבור לתחנה הבאה של מה 
שמבטיח להיות הצגת העונה : הבחירות בארצות מרכז אירופה . למעלה מאלף עיתונאים 
נרשמו במרכז - המידע בבודפשט ( מלבד כ051 כתבי - החוץ היושבים דרך קבע בבירת 
הונגריה ) לקראת יום - ההצבעה ה52 במרץ . מלבד העיתונאים יעקבו אחר מהלך 
הבחירות גם עשרות משקיפים בין - לאומיים שבראשם וולטר מונדיל , מי שהיה 
מועמד הדמוקרטים לנשיאות ארה"ב , ועל פי הזמנתו האישית של מונדייל גם פרוף 
שלמה אבינרי מישראל . ההונגרים עקבו במתח רב אחר הבחירות במזרח - גרמניה . 
מפלגת העם הנוצרית , שהיתה רוצה להיחשב למקבילה של הנוצרים - דמוקרטים הגרמניים , 
היא מפלגה שולית בהונגריה , ויתכן שכלל לא תעבור את אחוז החסימה . הפורום 
הדמוקרטי , שבתחילת ההתפתחות מילא בהונגריה תפקיד של מעין נפץ , בדומה 
לפורום הדמוקרטי המזרח - גרמני , טורח עתה להסביר שאין כל קירבה או הקבלה 
בין שני הפורומים . אין תימה : במזרח - גרמניה זכה הפורום בפחות מ%3 . 
רק הסוציאליסטים , יורשי המפלגה הקומוניסטית השלטת , מוכנים להסכים בלי 
היסוס שיזכו ב%61 , כפי שזכתה מפלגת הסוציאליזם הדמוקרטי במזרח גרמניה , 
היורשת של מפלגת השלטון הקומוניסטית המזרח גרמנית . המצב בהונגריה אכן שונה 
לעומת מזרח - גרמניה . באין מדינה הונגרית נוספת , אין אפשרות להסתייע 
ב"מפלגות אחיות " כלשהן . ההתפתחות הדמוקרטית בהונגריה נמשכת כבר שנתיים 
ובמרוצת זמן זה הצליחו להתגבש ולצבור כוח כמה מפלגות חדשות . על פי הסקרים 
וגם על פי עוצמתה של תעמולת הבחירות , נראה כי על המקום הראשון יתחרו איגוד 
הדמוקרטים החופשיים וארגון הנוער המקורב למפלגה מכאן , והפורום הדמוקרטי , 
מכאן . הפורום מגדיר עצמו כ"מפלגת מרכז - ימין " , בעוד שאיגוד הדמוקרטים 
מגדיר עצמו כמפלגה ליברלית . אחריהם מזדנבת מפלגת האיכרים הזעירים , המפלגה 
" ההיסטורית " היחידה , שהצליחה להכות שורשים מחדש , בעיקר באזורים הכפריים 
ובערי השדה . הסוציאליסטים מקווים להפתיע , אך ספק אם יצליחו להקדים את 
האיכרים הזעירים . אשר לפלג השמרני יותר של הקומוניסטים ( שעימם נמנה גם 
מי שהיה המזכיר הכללי של המפלגה , קארולי גרוס ) , מתנדנדים על פי הסקרים , 
על סף אחוז החסימה ( % 4 ) . ההגדרות " מרכז ימין " , או " ליברלים " 
מטעות במידה רבה . אולי זה מפתיע , אבל המלה " קפיטליזם " נשאר בבחינת 
מלה מלוכלכת ואף אחת מן המפלגות אינה דוגלת בגלוי ובאופן רשמי במשטר קפיטליסטי 
כשם שהמונח " סוציאליסטי " נחשב יותר למכשול מאשר לבעל כוח משיכה וכל הדוגלים 
בו עסוקים בהסברה , שהכוונה אינה לאותו סוציאליזם שהיה מוכר כאן ב04 השנים 
שחלפו . מילות - הצופן המשמשות תחליף לקפיטליזם ולסוציאליזם , הן " כלכלת 
שוק חופשית " מכאן ו"רשת הגנה סוציאליסטית " , או " מטרייה סוציאלית " , 
מכאן . אך כיוון שכמעט כל המפלגות שואפות לתפוס מקום טוב באמצע כמעט כולן 
מצדדות ב"כלכלת שוק עם חישוקים של ראש - הגנה סוציאלית " ועל פי הצהרותיהן 
קשה מאד להבדיל ביניהן . מאז תחילת תהליך הדמוקרטיזציה נוסדו בהונגריה למעלה 
מ05 מפלגות , אבל רק 21 הצליחו לאסוף את מספר חתימות הממליצים הנחוץ לשם 
הצגת רשימת מועמדים ארצית . גם בין 21 אלו רב הבילבול ואי - הוודאות . 
לבילבול מוסיפה גם שיטת הבחירות המסובכת . כל אחד משבעה מיליון הבוחרים יקבל 
היום שני פתקים אחד לבחירות האזוריות - אישיות , שעל פיהן ייבחרו 671 מתוך 
673 הצירים . הפתק השני נועד לבחירת צירים על - פי רשימות מפלגתיות ארציות , 
שבהן יתחלקו המנדטים בין המפלגות יחסית לשיעור הקולות שנמסרו להן . עוד 
85 צירים יחולקו בין המפלגות על - פי עודפי הקולות שמועמדיהן יקבלו באזורים 
השונים . הוחלט עוד , ששמונה מיעוטים אתניים , ביניהם גם היהודים יזכו 
גם הם בייצוג לפרלמנט , אך טרם נקבע סופית מי יבחר בהם ועל פי איזו שיטה . 
כתוצאה מכל הסיבוכים והמורכבויות האלה , יחסי הכוחות בפרלמנט יתבהרו לכל 
המוקדם אחרי סיבוב הבחירות השני , ב9 באפריל ; והרוב בממשלה העתידה במועד 
מאוחר עוד יותר שכן עשרות הצירים הבלתי - תלויים , העשויים להיבחר בבחירות 
האזוריות , יוכלו להיות לשון - המאזניים שתיטה פעם אחת לצד זה ופעם אחת 
לצד האחר . קפידבינבין מועמדי המפלגות יש גם יהודים , ואולם רק לאחד מהם 
עומדת יהדותו בבחינת תעודת - הזהות שלו בבחירות . זהו הרב טאמאש ראי , 
מועמד מטעם " איגוד הדמוקרטים החופשיים " מאזור הבחירות ברובע השמיני בבודפשט . 
כל מועמד היה צריך לאסוף באזורו 057 חתימות של תומכים טאמאש ראי אסף 0053 . 
אף שבאזור הבחירות שלו מתגוררים תושבים יהודיים רבים , הוא סיפר לי שמועמדותו 
מעוררת אהדה מודגשת דווקא בקרב הקתולים . אשה קתולית אדוקה מאד , לדברי 
ראי , אף העמידה את דירתה לרשות " איגוד הדמוקרטים " , שאין להם מועדון 
משלהם באזור . לדבריו , בכל מערכת הבחירות הוא לא נתקל בגילויים אנטישמיים , 
ורק בימים האחרונים קיבל בדואר ובטלפון מכתבי השמצה ואיומים . סכנה אנטישמית 
אמנם קיימת בהונגריה , אומר הרב ראי , אבל אסור לנפח אותה . אם ננפח אותה , 
אנו עלולים להצליח בכך ולעשותה ממשית יותר . בקהילה היהודית בבודפשט נחשב 
הרב ראי למעין " ילד סורר " . הרבה אנשים אוהבים לשנוא אותו ולגנות אותו . 
לטענתם , רצוי שהיהודים לא יתבלטו יתר על המידה בחיים הפוליטיים ואיש - 
דת יהודי אינו צריך להציג את מועמדותו . על כך עונה ראי : דווקא אם היהודים 
יסתגרו עכשיו בקרן - זווית , הם יעוררו תגובות אנטישמיות , שכן יטענו כלפיהם 
שבימי המשטר הקומוניסטי הם נטלו חלק פעיל בניהול העניינים ועכשיו , כאשר 
צריך לתקן את המעוות ולהעלות את הארץ על דרך המלך , הם נמנעים . 
