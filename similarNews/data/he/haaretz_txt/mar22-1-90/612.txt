מנכ"ל משרד השיכון , עמוס אונגר , מסר לוועדה לביקורת המדינה כי יש מחלוקות 
בין משרדו לבין משרד האוצר , באשר לגודל התקציב שיוקצה לבניית דירות לעולים . 
הוא דיווח לוועדה על היערכות משרדו לקליטת גל העלייה , והזהיר כי אם יגבר 
זרם העולים לא יספיקו היקפי הבנייה המתוכננים לקלוט את הבאים ויהיה צורך 
להיכנס לבנייה חפוזה או לייבא בתים מחו"ל . יו"ר הוועדה ח"ך דוד ליבאי ציין 
כי הצעדים השגרתיים והחפוזים שעושה הממשלה בהכנת שיכון ודיור לקליטת העלייה 
והחיילים המשוחררים הם בגדר של מחדל היסטורי . ליבאי תבע להכפיל ולזרז את 
קצב התכנון והבנייה של דירות חדשות . היועצת המשפטית של משרד השיכון ציפי 
בירן מסרה אתמול לוועדה כי המשרד הגיש לפרקליטות מחוז ירושלים בקשה להגשת 
תביעה משפטית נגד חברת " אפריקה ישראל " . החברה בנתה את שכונת רמת לח"י 
בבית שמש , והבתים שבנתה שקעו . לדבריה , הגשת התביעה מתעכבת בפרקליטות 
המדינה . בדו"ח מבקר המדינה נקבע כי היו ליקויים תכנונים וביצועיים חמורים 
מאוד בארבעה פרויקטים של בניית שיכונים בבית שמש , קריית מלאכי , צפת ובמושב 
עידן . כתוצאה מהם ניבעו סדקים בקירות ויסודות המבנים שקעו , עד כדי סכנת 
התמוטטות של חלק מהם . מבקרת המדינה גם התריעה על מנהג של איפה ואיפה בפיצוי 
הדיירים שנפגעו כתוצאה משקיעת הבתים , כאשר בבית שמש פונו הדיירים לבית 
מלון , וקיבלו סיוע נדיב לדיור חילופי ואילו בקריית מלאכי לא הסכים המשרד 
לפנות את הדיירים והחליט לפעול בדרך של תיקון ושיפוץ הבניינים . אונגר הכחיש 
נגיעה פוליטית או כניעה ללחץ פוליטי בהקשר זה . 
