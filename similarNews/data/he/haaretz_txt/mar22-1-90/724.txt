עובדי בנק ישראל וההסתדרות מחקו בשבוע שעבר תביעה שהגישו לבית הדין האזורי 
לעבודה בתל - אביב , נגד בנק ישראל ושלושה בכירים . תביעה דומה שהוגשה 
בעבר לבית המשפט המחוזי בתל - אביב , נמחקה אף היא . בתביעה שהוגשה בדצמבר 
9891 , טענו התובעים , באמצעות עורכות הדין מיכל שקד וגילת ויזל סבן , 
כי ד"ר אמנון גולדשמידט , המפקח על הבנקים , ד"ר דוד קליין , האחראי 
על המחלקה המוניטרית ומרדכי פרנקל האחראי על המחקר ומטבע חוץ בבנק ישראל , 
מנהלים בכירים בדרגת מנכ"ל , מונו לתפקידם שלא כדין , בלי שעברו מכרז . 
הנהלת הבנק , באמצעות עו"ד נחום פיינברג , טענה כי העובדים הבכירים מונו , 
מאז ומתמיד , לפי שיקול דעתו של הנגיד והניסיון למנוע זאת ממנו , יש בו 
כדי לפגוע בביצוע תפקידו . בתשובה לשאלה אמרו עורכות הדין שייצגו את העובדים 
ואת ההסתדרות , כי הוחלט למחוק את התביעה , אך לא הבהירו את המניעים להחלטה 
זו . מחזיק התיק של חטיבת הבנקים בהסתדרות , אלקנה לבקוביץ , אמר כי בבנק 
קיימת עתה מתיחות סביב קידום העובדים . הוא ציין כי בעיקרון , ההסתדרות 
היתה נגד הגשת התביעה מלכתחילה , שכן לדבריו , אין זה נכון לתקוף את הבכירים 
שקודמו , בהליכים משפטיים . " הנושא יהווה חלק ממשא ומתן כולל , המתנהל 
בימים אלה " , אמר אתמול . 
