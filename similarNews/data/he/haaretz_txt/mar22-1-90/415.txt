( ע ) . בית המשפט המחוזי בחיפה דחה אתמול את ערעורו של עורך דין מחיפה , 
ישעיהו חריף , שביקש למנוע את פרסום שמו באמצעי התקשורת , בשל מתן המחאה 
מזוייפת עבור שירותיה של נערת ליווי . ההמחאה , על סכום של 072 ש"ח , 
משוכה מחשבון עיזבונה של ישישה שנפטרה . השופט מיכה לינדנשטראוס דחה ערר 
שהגיש חריף על החלטת שופט השלום רפאל חרסונסקי , שלא מצא מקום לאסור את 
פירסום שמו . השופט לינדנשטראוס קבע בהחלטתו , כי זכות הציבור לדעת היא 
מעיקרי המשטר הדמוקרטי . בית המשפט דחה את בקשת סניגורו של העורר לאסור 
את הפירסום עד להחלטה בסוגיה זו בבית משפט העליון , אם אכן תינתן רשות ערעור . 
השופט לינדנשטראוס מתח ביקורת על קציני משטרה , שסיכמו עם חריף כי לא יפרסמו 
את שמו , ואחר כך חזרו בהם מסיכום זה . המשטרה מינתה קצין בודק , נצ"ם 
שמואל יציב , לחקור את החשד שקציני המשטרה חרגו מסמכותם , כשסיכמו עם בא 
כוח החשוד כי הפרשה לא תפורסם ברבים . 
