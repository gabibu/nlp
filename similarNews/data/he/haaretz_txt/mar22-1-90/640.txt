המשטרה הצבאית החוקרת ומשטרת ישראל פתחו אתמול בחקירת מותו של דוד רחמים , 
חייל צה"ל בן 24 , שנהרג בנסיבות לא ברורות . מקורות צבאיים מסרו , שהחייל 
נהג ברכב בשיירת כלי רכב צבאיים שלשום בלילה . השיירה נסעה מכיוון מעלה 
אדומים לירושלים . בשעה עשר בלילה , התגלה החייל כשהוא פצוע קשה בתוך המכונית 
בה נהג , והועבר לבית חולים בירושלים , אך שם מת מפצעיו . למקום הגיעו 
כוחות גדולים של צה"ל , בראשותו של אלוף פיקוד המרכז , יצחק מרדכי , לאחר 
שסברו בתחילה כי מדובר בפיגוע חבלני . בשלב ההוא הובאו גם כלבי גישוש והאזור 
נסגר . מקורות צבאיים הדגישו אתמול שהסברה כי מדובר בפיגוע ירדה מהפרק . 
הסתבר , שככל הנראה , מדובר בתקלה שהיתה לחייל , אך נבדקת גם אפשרות של 
התאבדות . החייל היה חמוש ברובה אם 61 , והירי בוצע מרובהו . כדור אחד 
נמצא תקוע בחלון משאית הריו שבה נהג החייל , וכדור נוסף פגע בראשו . החייל , 
תושב מעלה אדומים , הוביל תחמושת . גופתו של החייל הועברה למכון הפתולוגי 
באבו - כביר , והודעה נמסרה באותו לילה למשפחה . 
