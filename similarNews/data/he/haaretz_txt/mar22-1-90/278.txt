אלוף פיקוד המרכז , יצחק מרדכי , הורה אמש להחזיר מבתיהם את הנגדים והחיילים 
שהיו מעורבים בתקרית עם צלם סוכנות " רויטר " , חבקוק לוינסון . המקרה אירע 
אתמול בכניסה הדרומית לרמאללה , על הכביש הראשי סמוך לבית - חרושת לעראק . 
חבקוק לוינסון , אשר היה בדרכו חזרה מסיקור אירוע ההיתקלות של צה"ל בשכם , 
הבחין בחיילים הרודפים אחר ילדים מיידי אבנים . כשהחל חבקוק לוינסון לצלם 
את החיילים התנפלו עליו כמה חיילים , בעטו וחבטו בו באגרופיהם כשהם מנסים 
להוציא את סרט הצילום ממצלמתו . למקום נקלעו גם כתב ידיעות אחרונות , רוני 
שקד , וכתב קול ישראל , אריה גוס , אשר ניסו לחלץ את הצלם מידי החיילים 
המכים . אז פתחו החיילים בקריאות : " צריך לרצוח קודם את העיתונאים ורק 
אחר - כך את הערבים " . שוטרים ממשטרת רמאללה , אשר עברו באקראי במקום , 
חילצו את הצלם מידי המכים . אלוף הפיקוד הורה להחזיר מבתיהם את החיילים 
לבסיסם בבה"ד 4 . המדובר בנגדים וחיילים מהמפח"ש המשרתים בבה"ד 4 . מקורות 
צבאיים בכירים אמרו אמש כי חיילים אלו אינם משרתים בפיקוד המרכז בביטחון 
השוטף , אלא עברו באזור בדרכם הביתה . " חיילים אלה אינם יודעים את כללי 
ההתנהגות של החיילים בשטחים כלפי תושבים מקומיים וכלפי העיתונות " , נאמר . 
אלוף פיקוד המרכז הורה לפתוח בחקירת מצ"ח . מפקד בה"ד 4 יערוך חקירה מטעמו . 
מפקד חילות השדה , האלוף אורי שגיא , קיבל אף הוא דיווח על האירוע . דובר 
צה"ל הביע צערו על האירוע והתנצל בפני העיתונאים שהיו מעורבים בו . קפידבינבתגובה 
לאירוע אמר יו"ר האיגוד הארצי של העיתונאים , יגאל לב , כי צה"ל חייב לא 
רק להתנצל על הכאת צלם העיתונות ועל השפלת חבריו העיתונאים שבאו לחלצו , 
אלא לבחון כיצד נוצרו התנאים במערכת הצבאית שאיפשרו לפרשה חמורה כזו להתרחש . 
" הקריאות לרצח , שנשמעו נגד העיתונאים , מטילות צל כבד לא רק על דמותם 
המוסרית של החיילם האלה , אלא על עצם הבנתם את תפקיד התקשורת בחברה דמוקרטית " 
אמר יגאל לב . 
