בנק ישראל נקט החודש כמה צעדים כדי להביא להורדת ריבית החובה על אשראי שקלי 
לא צמוד , כחלק מהיעדים של המדיניות המוניטרית החדשה , אמר אתמול דוד קליין , 
האחראי על התחום המוניטרי בבנק ישראל . בין הצעדים שננקטו : הקטנת שיעורי 
הנזילות על פקדונות בכלל ופקדונות לא צמודים בפרט , והגדלת המכסות על הלוואות 
מוניטריות בריבית נמוכה . בהתייחסו למרווח שגובים הבנקים בין ריבית החובה 
והזכות על אשראי שקלי לא צמוד , אמר קליין : " הורדת הריבית הדביטורית 
יכולה להיעשות גם על חשבון המרווח הקיים כיום , בהתחשב בירידת עלות האשראי 
שמעמיד בנק ישראל לרשות הבנקים " . לדבריו , יש לאפשר למערכת לבצע התאמות 
כתוצאה מהלוואות שלקחו הבנקים בריבית גבוהה יותר בעבר , אך אם יסתבר תוך 
זמן קצר יחסית , שהריבית איננה יורדת , " יתכן שנצטרך לנקוט באמצעים אחרים 
להורדת הריבית " . סך המקורות העומדים היום לרשות הבנקים למתן אשראי לא צמוד 
הם כ5 . 61 מיליארד שקל . כ%03 מתוכם , בסך 1 . 5 מיליארד שקל , ניתנים 
לבנקים על ידי בנק ישראל בריבית הנעה בין % 31 ל%61 , לפי הפירוט הבא : 
6 . 3 מיליארד שקל הלוואות מוניטריות בריבית שבין % 31 ל%61 ( בהנחת ניצול 
מלא ) , ו5 . 1 מיליארד שקל במכרז המוניטרי , שעמד אתמול על 8 . 51 אחוזים . 
שיעור כה גבוה של מקורות זולים לאשראי שקלי לא צמוד , מאפשר לבנקים להוריד 
כבר עתה את ריבית החובה בכאחוז אחד . בהתחשב בכך שבשבועות הקרובים עוד יגדלו 
מקורות האשראי החופשי לבנקים עקב ירידתם של שיעורי הנזילות , צופים בבנק 
המרכזי ירידה של אחוז נוסף בריבית החובה . בנוסף , ניתן לצמצם כיום את המרווח 
הגדול יחסית שבין ריבית החובה והזכות , ובאמצעות צמצום זה להוריד עוד יותר 
את הריבית . הבנקים טוענים כי נוכח הציפיות לאינפלציה גבוהה בחודשים הקרובים 
אין מקום להורדת שיעורי הריבית , כיוון שעלולה להיווצר ריבית ריאלית שלילית 
במשק . בנק ישראל דחה טענות אלה בקובעו , כי אם יהיה צורך להעלות את הריבית 
במועד מאוחר יותר ניתן יהיה להעלותה . 
