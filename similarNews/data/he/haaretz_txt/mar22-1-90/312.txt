נבחרת הכדורעף של ישראל לא תצא היום למוסקווה , לאחר ששלטונות ברית המועצות 
לא הנפיקו אשרות הכניסה לחברי המשלחת הישראלית . נבחרת הכדורעף עמדה לקיים 
מסע אימונים ומישחקים בליטא עם הנבחרת המקומית על פי הזמנת הסובייטים . 
חברי הנבחרת המתינו לאשרות עד יום שישי בצהריים , אולם אלו לא הגיעו והמסע 
לברית המועצות בוטל . לראשי האיגוד לא נמסרה הסיבה לאי - הנפקת האשרות , 
אולם נרמז כי הדבר קשור במצב הפוליטי המעורפל השורר כיום בליטא . אי - הנפקת 
האשרות הפתיעה את ראשי ענף הכדורעף , שכן בתקופה האחרונה נסעו ספורטאים 
ישראלים רבים לתחרויות ולאימונים בברית המועצות , כשבמקביל היתה תנועה ערה 
של ספורטאים סובייטים לישראל . ביטול הנסיעה לליטא משבש את הכנות הנבחרת 
לטורניר האביב , שיהיה בישראל בין ה - 12 ל - 72 באפריל . בטורניר אליפות 
מערב אירופה הבלתי רשמית ישתתפו 11 נבחרות . ראשי איגוד הכדורעף מחפשים 
כעת חלופות למסע לברית המועצות , וייתכן בואה של נבחרת אורחת לישראל . איתן 
הוד , מנהל הנבחרת , אמר כי ביטול המישחקים בליטא פוגע בהכנות הנבחרת . 
" חשוב היה להרבות במישחקים בין - לאומיים לפני הטורניר " , אמר הוד . 
